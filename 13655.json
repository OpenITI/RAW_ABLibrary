[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" فهرست الموضوعات 1 ","page_number":1},
  {"content":"\r\n . \r\n","description":"","footnote":"","page_name":" فهرست الموضوعات 2 ","page_number":2},
  {"content":"\r\n\r\nعلامه شيخ عبدالحسين امينى\r\nالغدير\r\nجلد هشت\r\nترجمهء\r\nاكبر ثبوت\r\nويرايش جديد\r\nانتشارات بنياد بعثت\r\n\r\n","description":"","footnote":"","page_name":" فهرست الموضوعات 3 ","page_number":3},
  {"content":"\r\n\r\nسرشناسه : امينى ، عبدالحسين ، 1281 ، 1349\r\nعنوان قرار دادى : ( الغدير كتاب والسنه والادب . فارسى )\r\nعنوان و پديدآور : الغدير / عبدالحسين امينى ؛ ترجمه اكبر ثبوت زير نظر عليرضا ميرزامحمد .\r\nوضعيت ويراست : ( ويراست 2 )\r\nمشخصات نشر : تهران ، بنياد بعثت ، مركز چاپ و نشر 1386\r\nمشخصات ظاهرى : 11 ج\r\nشابك : ( دوره ) : 2 - 366 - 309 - 964\r\n( ج 8 ) : 0 - 756 - 309 - 964\r\nيادداشت : هر جلد مترجم جلد خود را دارد كه مترجم جلد هشتم ، اكبر ثبوت مى باشد .\r\nعنوان روى جلد : ترجمه الغدير .\r\nموضوع : على بن ابى طالب ( ع ) امام اول ، 23 قبل از هجرت - - 40 ق - - اثبات خلافت\r\nموضوع : غديرخم\r\nشناسه افزوده : ثبوت ، اكبر ، مترجم\r\nشناسه افزوده : ميرزامحمد ، عليرضا ، 1325 - ويراستار\r\nشناسه افزوده : بنياد بعثت ، مركز چاپ و نشر\r\nرده بندى كنگره : 4041 غ 8 الف / 54 / 223 BP\r\nرده بندى ديويى : 452 / 297\r\nشماره كتابخانه ملى : 19672 - 84 م\r\nمركز چاپ و نشر بنياد بعثت\r\nنام كتاب : الغدير جلد هشتم\r\nمؤلف : علامه فقيد آيت الله شيخ عبدالحسين امينى\r\nمترجم : اكبر ثبوت\r\nويرايش جديد : دكتر عليرضا ميرزامحمد\r\nچاپ اول 1386 ، چاپ دوم : 1387\r\nشمارگان : 3000 نسخه\r\nچاپ : مركز چاپ و انتشارات دانشگاه علامه طباطبايى\r\nمركز پخش : تهران ، خيابان سميه ، پلاك 109 بنيادبعثت\r\nتلفن 88822374 ص . پ 1361 - 15815\r\nwww . bonyadbesat . ir\r\nحق چاپ براى ناشر محفوظ است\r\nشابك جلد هشتم 0 - 756 - 309 - 964\r\nISBN : 964 - 309 - 756 - 0\r\nشابك دورهء يازده جلدى 2 - 366 - 309 - 964\r\nISBN : 964 - 309 - 366 - 2 ( 11 vol . set )\r\n\r\n","description":"","footnote":"","page_name":" فهرست الموضوعات 4 ","page_number":4},
  {"content":"\r\n\r\n\r\nجلد هشتم\r\n\r\nفهرست مطالب\r\nفهرست مطالب پنج\r\nقرآن حكيم و يادكرد ابو طالب 1\r\nآيهء نخستين 1\r\nآيهء دوم و سوم 9\r\nداستان آبگينه 31\r\nادامهء مبالغه در فضايل ابو بكر 43\r\n29 - پاسخ فرشته به دشنام‌گوى خليفه 43\r\n30 - سخنرانى پيامبر در برترى ابو بكر 47\r\n31 - ستايش امير مؤمنان از خليفه 52\r\n67 - ابو بكر و شبى كه در غار ثور گذراند 59\r\n68 - اهريمن خود را مانند ابو بكر نمىنمايد 66\r\n69 - ابو بكر هرگز پيامبر را اندوهگين نساخت 69\r\n70 - آياتى از كتاب خدا دربارهء ابو بكر ! 70\r\nمبالغه در فضايل عمر 87\r\n1 - سخنانى دربارهء دانش عمر 89\r\n2 - عمر از همهء ياران پيامبر ، قرآن‌دان‌تر و دين‌شناس‌تر است 90\r\n\r\n","description":"","footnote":"","page_name":" فهرست الموضوعات 5 ","page_number":5},
  {"content":"\r\n\r\n3 - اهريمن از عمر مىگريزد 93\r\nدستورهاى پيامبر دربارهء خوانندگى و بازيگرى 100\r\nآوازه‌خوانى در چهار مذهب 103\r\nنگاهى به آن داستان‌ها كه پيامبر را بينندهء بازيگرىها مىشمرد 107\r\nنظر عمر دربارهء آوازه‌خوانى 112\r\n4 - چهار كرامت از عمر 118\r\n5 - ناميده شدن عمر به امير مؤمنان 123\r\n6 - عمر نادرستى را دوست نمىدارد 128\r\n7 - فرشتگان با عمر بن خطاب سخن مىگويند 130\r\n8 - كاغذى در كفن مرگ عمر 131\r\n9 - زبان و دل عمر 132\r\n10 - خواب ديدن پيامبر خدا 9 دربارهء دانش عمر 134\r\n11 - عمر و گريختن اهريمن از وى 135\r\nمبالغه در فضايل عثمان 139\r\n1 - داورى او دربارهء زنى كه شش ماهه زاييد 139\r\n2 - عثمان نماز را در سفر شكسته نمىخواند 141\r\nنگاهى به برداشت خليفه 147\r\nكيش اين گذشتگان همان سياست روز بوده است 169\r\n3 - خليفه ، آيين‌هاى كيفرى را پايمال مىكند 174\r\n4 - اذان سوم به دستور خليفه 182\r\n5 - خليفه خانهء خدا - كعبه - را پهناور مىنمايد 188\r\n6 - نظر خليفه دربارهء متعهء حجّ 189\r\n7 - خليفه خون بىگناهان را پايمال مىكند 192\r\nبهانهء ساختگى 207\r\n\r\n","description":"","footnote":"","page_name":" فهرست الموضوعات 6 ","page_number":6},
  {"content":"\r\n\r\n8 - نظر خليفه دربارهء جنابت 210\r\n9 - خليفه ، گزارش پيامبر 9 را پنهان مىكند 221\r\n10 - نظر خليفه دربارهء زكات اسب 227\r\n11 - عثمان برنامهء سخنرانى را پيش از نماز انجام مىدهد 234\r\n12 - دستور خليفه دربارهء ديه و قصاص 245\r\n13 - برداشت خليفه دربارهء خواندن حمد و سوره در نماز 253\r\nصورت گستردهء خبر از زبان احمد 257\r\nبرداشت شافعى 262\r\nبرداشت مالك 264\r\nبرداشت حنبليان 265\r\n14 - برداشت خليفه دربارهء نماز مسافر 269\r\n15 - نظر خليفهء دربارهء شكار حرم 272\r\n16 - دعوايى كه خليفه آن را به نزد على مىفرستد 284\r\n17 - نظر خليفه در عدهء مختلعه 287\r\n18 - نظر خليفه دربارهء زنى كه شوهرش گم شده 291\r\n19 - خليفه حكم خدا را از أبىّ فرامىگيرد 300\r\n20 - خليفه سنت پيامبر را از يك زن مىآموزد 301\r\n21 - نظريهء خليفه دربارهء احرام پيش از ميقات 303\r\n22 - اگر على نبود عثمان هلاك مىشد 311\r\n23 - عقيدهء خليفه در جمع ميان دو خواهر برده 312\r\n24 - فتواى خليفه دربارهء مانع شدن دو برادر از رسيدن ثلث ميراث به مادر 324\r\n25 - فتواى خليفه دربارهء زن معترف به زنا 330\r\n26 - خليفه صدقة رسول خدا را مىخرد 335\r\n27 - خليفه در شب وفات امّ كلثوم 336\r\n\r\n","description":"","footnote":"","page_name":" فهرست الموضوعات 7 ","page_number":7},
  {"content":"\r\n\r\n28 - خليفه براى خود و كسانش چراگاه خصوصى قرار مىدهد 341\r\n29 - خليفه ، فدك را تيول مروان مىگرداند 344\r\n30 - برداشت خليفه دربارهء اموال و صدقات 347\r\n31 - بذل و بخشش‌هاى خليفه به حكم بن ابى العاص 351\r\nحكم در قرآن 359\r\nنگاهى به دو فراز 362\r\nپرسش 368\r\n32 - بذل و بخشش‌هاى خليفه به مروان 373\r\nمروان و چه مروانى 377\r\nاين است مروان 385\r\n33 - تيول‌هايى كه خليفه به حارث داد و بذل و بخشش‌هايش به او 387\r\n34 - بهرهء سعيد از بخشش خليفه 389\r\n35 - بخشش خليفه به وليد از مال مسلمانان 392\r\nوليد و پدرش 393\r\nاين پدر بود ، اين هم پسر ! 396\r\n36 - بخشش خليفه به عبد اللّه از اموال مسلمانان 399\r\n37 - بخشش خليفه به ابو سفيان 401\r\n38 - بخشش‌هاى خليفه از غنايم آفريقا 403\r\n39 - گنج‌هاى انبار شده به بركت خليفه 407\r\nسياهه‌اى از بخشش‌هاى خلفه و گنج‌هاى آبادان شده به بركت او 413\r\n40 - شجرهء ملعونه در قرآن و خليفه 416\r\n41 - خليفه ابو ذر را به ربذه تبعيد مىكند 422\r\nسخن امير مؤمنان هنگامى كه ابو ذر را به سوى ربذه تبعيد كرد 433\r\nعبادت پيش از بعثت پيامبر ، پيشگامى در مسلمانى 443\r\n\r\n","description":"","footnote":"","page_name":" فهرست الموضوعات 8 ","page_number":8},
  {"content":"\r\n\r\nحديث دانش او 448\r\nداستان راستگويى و پارسايى او 449\r\nداستان برترى او 452\r\nپيمان پيامبر بزرگ با ابو ذر 454\r\nتحريف در تاريخ 465\r\nبلاذرى 465\r\nابن جرير طبرى 468\r\nنگاهى بزرگوارانه به تاريخ طبرى 470\r\nابن اثير جزرى 472\r\nعماد الدين ابن كثير 476\r\nنظريهء ابو ذر دربارهء ثروت‌ها 481\r\nابو ذر و مسلك اشتراكى 492\r\nگزارش‌هاى ابو ذر دربارهء دارايىها 503\r\nنگاهى به روايات در ستايش ابو ذر 512\r\nستايش پيامبر از او و آنچه به وى سپرد 517\r\nنگاهى به گزارش فتوادهندگان الازهر 518\r\nدر اسلام كمونيسم نيست 519\r\nمن آنم كه رستم بود پهلوان ! 525\r\nگواهان هيأت داوران 527\r\nاين سخنان از چند جهت جاى توجّه دارد 529\r\nگواه دوم 536\r\nگواهى خواستن هيأت داوران از گفتار ابن حجر 545\r\nآخرين سخن ما 550\r\n\r\n","description":"","footnote":"","page_name":" فهرست الموضوعات 9 ","page_number":9},
  {"content":"\r\n . \r\n","description":"","footnote":"","page_name":" فهرست الموضوعات 10 ","page_number":10},
  {"content":"\r\n\r\n\r\n[ ادامه بحث پيرامون ايمان ابوطالب 
  ]\r\n\r\nقرآن حكيم و يادكرد ابو طالب\r\nبراستى كه كار اين گروه در دشنام گفتن و تاخت بردن بر قهرمان اسلام و نخستين مسلمان - پس از فرزند نكوكارش - و بر يگانه ياور دين خداوند به جايى رسيده كه افسانه‌هايى را كه در اين زمينه ساخته‌اند ، بس نشمرده و دست به سوى قرآن كريم دراز كرده‌اند تا گفته‌هاى آن را جابجا و دستخوش دستبرد گردانند . آنان در پيرامون سه آيه سخنانى به هم بافته‌اند كه از راستى و درستى به همان اندازه دور است كه خاور از باختر ؛ و اين دستاويز بالاترين بهانه‌هاى اين گروه است در مسلمان نشمردن ابو طالب ، و اكنون به روشنگرى سخن آنان مىپردازيم :\r\n\r\nآيهء نخستين\r\nخداى تعالى مىفرمايد : ايشان مردم را از نزديك شدن به پيامبر صلّى اللّه عليه و آله بازمىدارند و از او دورى مىگزينند ، ولى بىآنكه بدانند جز خودشان را به پرتگاه نمىافكنند « 1 » .\r\nطبرى و ديگران از زبان سفيان ثورى و او از حبيب بن ابى ثابت و او از شاگرد ابن عباس و او هم از خود وى روايت كرده‌اند كه آيهء بالا دربارهء ابو طالب فرود آمده كه مردم را از آسيب رسانيدن به پيامبر خدا بازمىداشت و خود از گام نهادن در مرز اسلام خوددارى مىنمود « 2 » .\r\nقرطبى گويد : به گفتهء ابن عباس و حسن اين آيه دربارهء همهء بت‌پرستان است و مىخواهد برساند كه ايشان مردم را از پيروى محمّد بازمىدارند و خود نيز از او دورى مىگزينند . بنا بر روايتى ديگر نيز كه از ابن عباس رسيده ، اين آيه بويژه دربارهء ابو طالب فرود آمده كه مردم را از آزار محمّد بازمىداشت و خود نيز از گرويدن به او دورى مىجست . سرگذشت‌گويان روايت كرده‌اند كه پيامبر صلّى اللّه عليه و آله روزى به سوى خانهء خدا\r\n\r\n\r\n","description":"","footnote":"\r\n( 1 ) . انعام 6 / 26 .\r\n( 2 ) . طبقات ابن سعد : 1 / 105 ؛ تاريخ طبرى : 7 / 110 ؛ تفسير ابن كثير : 2 / 127 ؛ كشاف : 1 / 448 ؛ تفسير ابن جزى : 2 / 6 ؛ تفسير خازن : 2 / 11 .\r\n","page_name":" 1 ","page_number":11},
  {"content":"\r\n\r\nبيرون شد و خواست نماز بگزارد . چون به نماز ايستاد ، ابو جهل كه نفرين خدا بر او باد ، گفت : كيست كه در برابر اين مرد بايستد و نمازش را تباه سازد ؟ ابن زبعرى برخاست و با سرگين و خونى كه در شكمبهء جانورى بود ، چهرهء پيامبر را آلوده ساخت و پيامبر ناگزير نماز را رها كرد و آنگاه به نزد عمويش ابو طالب شد و گفت : عمو نمىبينى با من چه كرده‌اند ؟ ابو طالب گفت : كدام كس با تو چنين كرد ؟ پيامبر گفت : عبد اللّه بن زبعرى .\r\nابو طالب برخاست و شمشيرش را بر شانه‌اش نهاد و با او بيامد تا به نزديك آن دسته رسيد . ايشان چون ابو طالب را ديدند كه به سوى آنان مىآيد ، خواستند برخيزند كه ابو طالب گفت : به خدا سوگند ، اگر يك تن برخيزد ، شمشيرم را با همه جاى تنش آشنا مىكنم . پس آنان نشستند تا او نزديك ايشان شد و گفت : فرزندم ! چه كسى با تو چنين كرد ؟ او پاسخ داد : عبد اللّه بن زبعرى . ابو طالب سرگين و خون آن شكمبه را برگرفت و چهره و ريش و جامهء همه‌شان را سراسر آلوده ساخت و سخنان درشت بارشان كرد و آنگاه اين آيه فرود آمد : ايشان مردم را از او بازمىدارند و خود نيز از او دورى مىگزينند « 1 » . پيامبر گفت : عمو ! دربارهء تو آيه‌اى فرود آمده است . پرسيد : چيست ؟ گفت :\r\nتو قريش را از آزار رساندن به من بازمىدارى و خود نيز از گرويدن به من سر باز مىزنى .\r\nابو طالب گفت : به خدا سوگند كه دست ايشان با همهء گروهشان به تو نخواهد رسيد تا آنگاه كه من به بستر خاك سپرده شوم .\r\nتا پايان سروده‌هاى او كه پيش از اين گذشت « 2 » .\r\nديگران گفتند : اى پيامبر خدا ! آيا يارىهاى ابو طالب سودى براى او دارد ؟ گفت :\r\nآرى ، براى همانست كه در دوزخ گردنبد آهنين بر گردنش نمىنهند و او را در كنار اهريمنان جاى نمىدهند و در چاه مارها و كژدم‌ها نمىافكنند و كيفر او تنها به اين اندازه است كه دو لنگه كفش آتشين بر پايش مىكنند كه مغز سرش را به جوش آرد و اين سبك‌ترين شكنجه‌يست كه در دوزخ به كسى مىدهند « 3 » .\r\n\r\n\r\n","description":"","footnote":"\r\n( 1 ) . انعام 6 / 26 .\r\n( 2 ) . ر ك : الغدير ( متن عربى / چ 5 ) : 7 / 334 ، 352 .\r\n( 3 ) . تفسير قرطبى : 6 / 406 .\r\n","page_name":" 2 ","page_number":12},
  {"content":"\r\n\r\nفرود آمدن اين آيه را دربارهء ابو طالب دانستن ، بيهوده و خود از ديدگاههاى فراوان نادرست است :\r\n1 - كسى كه روايت را از ابن عباس گرفته و به حبيب بن ابى ثابت رسانده ، ناشناخته است و آنگاه در ميان كسانى كه خود را بازگوكننده روايات ابن عباس مىشمرده‌اند ، چه بسيارند راويانى كه به سخن ايشان اعتماد نتوان كرد و شايد اين مرد ناشناس نيز يكى از ايشان باشد .\r\n2 - حبيب بن ابى ثابت نيز تنها كسى است كه اين روايت را از زبان او بازگو كرده و هيچ كس ديگر آن را نياورده و تنها روايت او را نيز نمىتوان پيروى كرد ، هرچند گيريم كه او خودبخود به گونه‌اى بوده كه به سخنش مىتوان پشت گرمى داشت ، زيرا ابن حبّان مىگويد كه وى كاستى روايت‌ها را پوشيده مىداشته و عقيلى مىگويد : ابن عون بر او خرده گرفته و او را از زبان عطاء رواياتى است كه درخور پيروى نيست . قطان مىگويد : او را جز از زبان عطاء نيز رواياتى است كه در خور پيروى نيست و محفوظ شمرده نشده است . آجرى نيز آورده است كه ابو داود گفته : حبيب را از زبان عاصم بن ضمره ، روايتى درست نيست و ابن خزيمه نيز گفته كه او كاستى روايت‌ها را پوشيده مىداشته است « 1 » .\r\nتازه ما دربارهء بودن سفيان ثورى در سند روايت به خرده‌گيرى نپرداخته‌ايم و سخن آن كس را كه گفته : وى كاستى روايت‌ها را پنهان مىكرده و از دروغگويان روايت مىكرده « 2 » ناديده گرفته و با اعتماد به آن ، بر وى نتاخته‌ايم .\r\n3 - اگر روايت ديگرى را كه از راه سندهاى گوناگون و به هم پيوسته و درست از ابن عباس رسيده و بسى استوار و روشن است مشاهده كنيم مىبينيم با اين پندار نمىسازد ، زيرا بنا به روايت طبرى و ابن منذر و ابن ابى حاتم و ابن مردويه از طريق على بن ابى طالحه و عوفى ، از ابن عباس ، آيهء ياد شده دربارهء بت‌پرستانى فرود آمده كه مردم را از گرويدن به محمّد بازمىداشتند و خود نيز از او دورى و كناره‌گيرى\r\n\r\n\r\n","description":"","footnote":"\r\n( 1 ) . تهذيب التهذيب : 2 / 179 .\r\n( 2 ) . ميزان الاعتدال : 1 / 396 .\r\n","page_name":" 3 ","page_number":13},
  {"content":"\r\n\r\nمىنمودند « 1 » .\r\nآنچه روايت ايشان را استوارتر مىنمايد ، آن است كه طبرى ، ابن ابى شيبه ، ابن منذر ، ابن ابى حاتم و عبد بن حميد آن را از طريق وكيع از سالم ، از ابن حنيفه و نيز از طريق حسين بن فرج از ابو معاذ و از طريق بشر از قتاده آورده‌اند .\r\nو نيز عبد الرزاق و ابن جرير و ابن منذر و ابن ابى حاتم و ابو الشيخ از قتاده و سدى و ضحاك ، و از طريق ابو نجيح از مجاهد و از طريق يونس از ابن زيد آورده‌اند كه اين آيه دربارهء كسانى فرود آمده كه مردم را از شنيدن قرآن و از گوش دادن به پيامبر باز مىداشتند و خود نيز از او دورى مىگزيدند « 2 » .\r\nدر اين روايت هيچ نامى از ابو طالب نيست و مىرساند كه روى سخن با بت‌پرستانى بوده كه مردم را از پيروى رسول خدا و قرآن بازمىداشتند و با دورى گزيدن و ستيزه كردن با وى از او كناره مىگرفتند تو نيك مىدانى كه اين گونه رفتار بسى ناسازگار است با آنچه از شيوهء سرور مكيان ، ابو طالب آشكار گرديده كه پيامبر را پناه داد و يارى كرد و از او پاسدارى نمود و تا بازپسين دم ، مردم را به پيروى از او فراخواند .\r\n4 - از پرداخت اين آيهء ارجمند ، چنين برمىآيد كه خداى تعالى با فرستادن آن مىخواهد كسانى از زندگان را نكوهش كند كه مردم را از پيروى پيامبرش بازمىدارند و خود نيز از او دورى مىجويند و اين همان شيوهء زشت ايشان است كه آنگونه آشكارا با پيامبر خدا صلّى اللّه عليه و آله دشمنى مىنموده‌اند و چنان كه از روايت قرطبى ، به خوبى برمىآيد كه در هنگام فرود آمدن اين آيه نيز ايشان همان شيوه را داشته‌اند و آنگاه پيامبر صلّى اللّه عليه و آله ابو طالب را به فرود آمدن آيه آگاه كرده است .\r\nاز يك سوى نيز بخارى و مسلم براساس روايتى كه بيامد ، پنداشته‌اند كه آيهء كريمهء :\r\n« تو نمىتوانى هركه را دوست مىدارى ، راه بنمايى و خداست كه هركه را خواهد راه\r\n\r\n\r\n","description":"","footnote":"\r\n( 1 ) . تفسير طبرى : 7 / 109 ؛ الدر المنثور : 3 / 8 .\r\n( 2 ) . تفسير طبرى : 7 / 109 ؛ الدر المنثور : 3 / 8 و 9 ؛ تفسير آلوسى : 7 / 126 .\r\n","page_name":" 4 ","page_number":14},
  {"content":"\r\n\r\nمىنمايد « 1 » » دربارهء ابو طالب و پس از درگذشت او فرود آمده است . بر اين اساس ، اگر بگوييم آيهء « مردم را از او بازمىدارند و خود نيز از او دورى مىگزينند « 2 » » دربارهء كسانى از زندگان فرود آمده ، دربارهء ابو طالب است ، سخنى بىسرانجام بر زبان رانده‌ايم ، زيرا بنا به گفتهء سيوطى « 3 » ، سورهء انعام كه آيهء ياد شده نيز در آن است ، پس از سورهء قصص و پنج سورهء ديگرى كه به دنبال قصص ، نازل شده است آن هم يك جا « 4 » ، پس چگونه مىتوان آن را دربارهء ابو طالب دانست در حالى كه بر اساس روايت‌هاى خودشان در تفسير آيه‌اى ديگر ، در آن هنگام او در دل خاك خفته و روزگارى دراز پيش از فرود آمدن آيهء بالا درگذشته بود ؟\r\n5 - يك آيه‌اى را كه به تنهايى دستاويز گرديده ، همراه با آيات پيشتر و دنبالهء آن بنگريم تا از مجموع آنها چه به دست آيد : برخى از آنان كسانىاند كه به گفتار تو گوش مىدهند و ما بر دل‌هاشان سرپوش‌ها نهاده‌ايم كه آن را درنمىيابند و در گوش‌هاشان سنگينىاى است ، و هرآيه‌اى را كه ببينند به آن نمىگروند و چون پيش تو آيند ، با تو بگو مگو مىكنند . كسانى كه كافر شده‌اند ، مىگويند : اين سخنان جز افسانه‌هاى پيشينيان چيزى نيست . اينان مردم را از پيامبر صلّى اللّه عليه و آله بازمىدارند و خود نيز از او دورى مىكنند و بىآنكه بدانند ، جز خويشتن را در پرتگاه نيستى نمىافكنند « 5 » .\r\nاين گونه پرداخت سخن چنان كه مىبينى ، به روشنى مىرساند كه گفتار دربارهء بت پرستانى است كه نزد پيامبر مىآمدند و با او بگومگو مىكردند و كتاب آشكار او را به دروغ از افسانه‌هاى پيشينيان مىشمردند ، و هم اينانند كه ديگران را از او و از گوش فرا دادن به كتاب آسمانىاش بازمىداشتند و از وى كناره‌گيرى و دورى مىنمودند . اين\r\n\r\n\r\n","description":"","footnote":"\r\n( 1 ) . قصص 28 / 56 .\r\n( 2 ) . انعام 6 / 26 .\r\n( 3 ) . الاتقان : 1 / 17 .\r\n( 4 ) . اين روايت را ابو عبيد و ابن منذر و طبرانى و ابن مردويه و نحاس از طريق ابن عباس ، و طبرانى و ابن مردويه از طريق عبد اللّه بن عمر ثبت كرده‌اند . ر ك : تفسير قرطبى : 6 / 382 ، 383 ؛ تفسير ابن كثير :\r\n2 / 122 ؛ الدر المنثور : 3 / 2 ؛ تفسير شوكانى : 3 / 91 ، 92 .\r\n( 5 ) . انعام 6 / 25 ، 26 .\r\n","page_name":" 5 ","page_number":15},
  {"content":"\r\n\r\nويژگىها كجا با ابو طالب جور درمىآيد كه از آغاز تا پايان زندگىاش چنين رفتارى نداشت و هرگاه نيز به نزد پيامبر مىآمد ، براى پاسدارى و نگهبانى از او بود ؛ آن هم با سخنانى از اين گونه :\r\n- به خدا سوگند كه دست ايشان با همهء گروهشان هرگز به تو نخواهد رسيد تا آنگاه كه من به بستر خاك سپرده شوم .\r\nو هرگاه نيز او ياد مىكرد ، با چنين سخنانى رسالت او را يادآور مىشد :\r\n- آيا نمىدانيد كه ما محمّد را پيامبرى همچون موسى يافته‌ايم كه در كتاب‌هاى نخستين نوشته شده است ؟\r\nو هرگاه نيز از نامهء آسمانى او ياد مىكرد ، آواز به چنين سخنانى برمىداشت :\r\n- بگرويد به كتابى شگفت كه بر پيامبرى موسى يا يونس فرود آمده است .\r\nآرى ، همهء مفسران قرآن نيز اين گونه نقطه ضعف‌ها را كه در فرود آمدن آيهء بالا دربارهء ابو طالب هست ، دريافته و با پيش چشم داشتن آنها ارزش چندانى بر اين برداشت ننهاده‌اند تا آنجا كه برخىشان آن را با تعبير « و گفته شده » ياد كرده‌اند و ديگران برداشت‌هاى ناساز با آن را روشن‌تر دانسته و كسانى چند نيز روشنگرىهاى ناهماهنگ با آن را به بنيادهاى استوار ، ماننده‌تر شناخته‌اند ، و اين هم نمونه‌اى از گفته‌هاشان :\r\nطبرى مىنويسد : اين آيه دربارهء بت‌پرستانى است كه نشانه‌هاى توانايى خداوند را دروغ مىشمردند و مردم را از پيروى محمّد و پذيرفتن راه او بازمىداشتند و از او دورى و كناره‌گيرى مىنمودند . آنگاه اين برداشت خود را با همان رواياتى استوار مىنمايد كه از زبان ابن حنفيه و ابن عباس و سدى و قتاده و ابو معاذ آورديم . سپس برداشت ديگرى مىآرد كه براساس آن ، اين آيه دربارهء كسانى است كه از شنيدن قرآن و به كار بستن آنچه در آن است ، مردم را بازمىدارند و از ميان كسانى كه برداشتى اين گونه داشته‌اند ، قتاده و مجاهد و ابن زيد را نام مىبرد كه اين برداشت هم برمىگردد به همان برداشت نخستين ، سپس گفتار كسانى را كه مىگويند اين آيه دربارهء ابو طالب فرود آمده ، ياد مىكند و روايت\r\n\r\n","description":"","footnote":"","page_name":" 6 ","page_number":16},
  {"content":"\r\n\r\nحبيب بن ابى ثابت را از زبان ديگرى كه او از ابن عباس آن را شنيده ، بازگو مىكند « 1 » و در دنبالهء آن مىنويسد : برترين اين برداشت‌ها در تفسير اين آيه ، برداشت كسانى است كه مىگويند : روى سخن به كسانى است كه مردم ديگر را از پيروى محمّد بازمىدارند و خود نيز از پيروى او دورى و كناره‌جويى مىنمايند ، زيرا آيات پيش از آن به يادآورى كسانى از بت‌پرستان مىپردازد كه با رسول خدا كينه مىورزيدند و گفتار او را دروغ مىشمردند و از وى و الهامى كه از سوى خدا برايشان آورده بود ، روى برمىتافتند ، پس بايد اين آيه كه : مردم ديگر را از او بازمىدارند نيز دربارهء ايشان و گزارش كار ايشان باشد ، زيرا نشانه‌اى نداريم تا بتوانيم بگوييم روى سخن كه تا اينجا به آنان بود ، از اين پس به ديگرى است . البته ، دنبالهء اين آيه و نيز آيات پيشترش گواهى مىدهد كه برداشت ما درست است ، همان برداشتى كه بر اساس آن ، اين آيه از شيوهء گروهى از بت‌پرستان در ميان قوم پيامبر خدا خبر مىدهد ، نه از شيوهء يك تن ويژه از ايشان . بر اين اساس ، پس تفسير آيات ياد شده به اين گونه انجام مىگيرد : اى محمّد ! اين بت‌پرستان هرآيه‌اى نيز ببينند ، نمىگروند و هنگامى كه به نزد تو آيند ، با تو بگو مگر مىكنند و مىگويند : آنچه تو براى ما آورده‌اى ، جز داستان‌ها و اخبار پيشينيان چيزى نيست و ايشان ديگران را از شنيدن آياتى كه فرود آمده بازمىدارند و خود نيز از تو كناره مىگيرند و از تو و از پيروىات دور مىشوند و جز خود را به پرتگاه نيستى نمىافكنند « 2 » .\r\nرازى نيز دو برداشت در اين زمينه ياد كرده است : يكى اينكه آيهء ياد شده دربارهء بت‌پرستانى است كه مردم را از پيروى پيامبر و گواهى به رسالت او بازمىداشتند و ديگر اينكه تنها دربارهء ابو طالب فرود آمده . آنگاه مىنويسد : برداشت نخستين از دو جهت به سخن درست نزديك است :\r\n1 - همهء آياتى كه پيش از اين آيه آمده ، شيوهء ايشان را نكوهش مىكند . پس اين آيه كه :\r\nايشان مردم را از او بازمىدارند ، بايد گزارشى از كارهاى ناپسند ايشان را دربر داشته باشد و اگر بگوييم روى سخن به ابو طالب است كه مردم را از آزار رساندن به پيامبر باز\r\n\r\n\r\n","description":"","footnote":"\r\n( 1 ) . تفسير طبرى : 7 / 109 .\r\n( 2 ) . تفسير طبرى : 7 / 110 .\r\n","page_name":" 7 ","page_number":17},
  {"content":"\r\n\r\nمىداشته ، با آيات پيشين هماهنگ نيست .\r\n2 - خداى تعالى در دنبالهء آيه بالا نيز مىگويد : و جز خويشتن را به پرتگاه نيستى نمىافكنند كه در اينجا نيز روى سخن با همان كسان است كه پيشتر ذكرشان رفت و شايسته نيست بگوييم روى سخن به كسى است كه مردم را از آزار او بازمىداشته ، زيرا اين كار به خودى خود نيكوست و انگيزهء افتادن به پرتگاه نيست .\r\nاگر گفته شود آيهء « جز خود را به پرتگاه نيستى نمىافكنند » ، برمىگردد به فراز پيش از آن : « از او دورى مىگزينند » نه به فرازى پيشترش : « مردم را از او بازمىدارند » كه بر اساس آن مىخواهد بگويد : ايشان با پيش گرفتن راهى جدا از دين او و رهاكردن سازش با او ، از او دورى مىگزينند و اين نيز نكوهش است . پس نبايد با نگاه به فراز پيشترش كه نكوهش نيست ، برداشت نخستين را برتر بشماريد . در پاسخ مىگوييم : آنچه از نماى گفتار « جز خود را به پرتگاه نمىافكنند » برمىآيد ، اين است كه گفتار ياد شده به همهء آيات پيش از خود برمىگردد و نه به يك آيهء تنها ، زيرا مانند آن است كه كسى بگويد :\r\n« فلانى از فلان چيز دورى مىنمايد و از آن روى برمىتابد و با اين كار جز به خود زيان نمىزند » . كه اين زيان بايد كيفرى براى هردو كار وى شمرده شود ، نه يكى از دو كار وى به تنهايى « 1 » .\r\nابن كثير نيز برداشت نخستين را به نقل از ابن حنيفه و قتاده و مجاهد و ضحّاك و كسانى جز ايشان آورده مىنويسد : اين برداشت روشن‌تر است و خدا بهتر مىداند ، و ابن جرير نيز همان را برگزيده است « 2 » .\r\nنسفى نيز برداشت نخست را ياد كرده ، سپس مىنويسد : و گفته شده كه روى سخن به ابو طالب است . با اين همه ، برداشت نخستين به سخنان استوار نزديك‌تر است « 3 » .\r\nو نيز زمخشرى « 4 » و شوكانى « 5 » و ديگران برداشت نخستين را ياد كرده و برداشت دوم\r\n\r\n\r\n","description":"","footnote":"\r\n( 1 ) . تفسير رازى : 4 / 28 .\r\n( 2 ) . تفسير ابن كثير : 2 / 127 .\r\n( 3 ) . تفسير نسفى ، در حاشيهء تفسير خازن : 2 / 10 .\r\n( 4 ) . الكشاف : 1 / 448 .\r\n( 5 ) . تفسير شوكانى : 2 / 103 .\r\n","page_name":" 8 ","page_number":18},
  {"content":"\r\n\r\nرا نيز با كلمهء « و گفته شده » آورده‌اند و سپس آلوسى برداشت نخستين را به گستردگى آورده و در پى آن برداشت دوم را ، بعد مىنويسد : اين برداشت را امام رازى درست ندانسته ، آنگاه فشردهء گفتار او را ياد كرده است .\r\nاكنون قرطبى كه كوركورانه به كار برخاسته و همچون كسى كه شبانه به گردآورى هيزم برخيزد ، روايتى را از اينجا و آنجا سر هم كرده ، اى كاش ما را راهنمايى مىكرد كه اين بافته‌ها را از كجا آورده ؟ از كه گرفته ؟ سند روايت خود را سرانجام به كه رسانيده ؟ و كداميك از حافظان درآوردن اين روايت با او هماهنگى نموده است ؟ و كدام نگارنده‌اى پيش از وى آن را نوشته است ؟ و كيست كه گفته باشد ابو طالب آن چكامه را كه قرطبى ياد كرده ، در روز درگيرى با ابن زبعرى سروده ؟ و كيست كه آن روز را هنگام فرود آمدن اين آيه شمرده باشد ؟ و چه هماهنگى و پيوستگى هست ميان اين آيه و هشدار دادن پيامبر صلّى اللّه عليه و آله به ابو طالب با آن سروده‌هايش ؟ و سخنى را كه قرطبى بافته و بر پيامبر بسته كه :\r\n« اى عمو ! دربارهء تو آيه‌اى فرود آمد » ، آيا كسى از ديگر پيشوايان دانش حديث - از گذشتگان و آيندگان - نيز روايت كرده است ؟ و آيا قرطبى بازپسين پاره از روايت خود را جز در تفسير خودش ، در جاى ديگر يافته است ؟ و آيا در چاه كژدم‌ها و مارها نيز فرو رفته تا آن را تهى از ابو طالب بيابد ؟ و آيا مأمور بستن و گشودن گردنبند آهنين بوده تا بداند كه آن سرور مكيان را با آن نمىبندند ؟ يا نه ، همهء اين سخنان را با اعتماد به گفتهء پيامبر صلّى اللّه عليه و آله مىنويسد ؟ چه خوش اگر خواب‌ها راست دربيايد ، و به هرپندار ، همهء خرده‌هايى كه به گويندگان اين مطالب دربارهء ابو طالب گرفتيم ، بر قرطبى به گونه‌اى استوارتر مىتوان گرفت .\r\n\r\nآيهء دوم و سوم\r\n1 - خداى تعالى گويد : پيامبر و گروندگان به او نبايد براى بت‌پرستان آمرزش بخواهند ، هرچند از خويشان ايشان باشند ، البته پس از آنكه برايشان آشكار شد كه آنان\r\n\r\n","description":"","footnote":"","page_name":" 9 ","page_number":19},
  {"content":"\r\n\r\nاز دوزخيانند « 1 » .\r\n2 - خداى تعالى گويد : تو نمىتوانى هركه را دوست دارى ، راه بنمايى . خداست كه هركه را بخواهد راه مىنمايد و او به راه‌يافتگان ، داناتر است « 2 » .\r\nبخارى در تفسير سورهء قصص مىنويسد : حديث كرد ما را ابو يمان از زبان شعيب و او از زهرى و او از سعيد بن مسيب و او از پدرش كه چون ابو طالب را هنگام مرگ فرا رسيد ، رسول خدا صلّى اللّه عليه و آله بيامد و ديد ابو جهل و عبد اللّه بن ابو اميه پسر مغيره نزد اويند ، پس گفت اى عمو ! بگو هيچ خدايى جز خداى يگانه نيست تا با اين سخن به سود تو با خداوند به گفتگو پردازم . ابو جهل و عبد اللّه بن ابو اميه گفتند : آيا از دين عبد المطلب روى مىگردانى ؟ پس پيامبر خدا همچنان به وى پيشنهاد گفتن آن سخن را مىنمود و آن دو نيز از نو سخن خود را بازگو مىكردند تا سرانجام ابو طالب گفت : من بر دين عبد المطلبم و پس از آن سخنى بر زبان نياورد و نپذيرفت كه بگويد : هيچ خدايى جز خداى يگانه نيست . رسول خدا گفت : به خدا سوگند ، براى تو از خدا آمرزش خواهم خواست تا هنگامى كه مرا از اين كار باز بدارد ، آنگاه اين آيه فرود آمد : پيامبر و گروندگان به وى را نمىرسد كه براى بت‌پرستان آمرزش بخواهند . در اينجا نيز روى سخن به ابو طالب است كه خداوند به پيامبر خويش مىگويد : تو نمىتوانى هركه را دوست دارى راه بنمايى و اين خداست كه هركه را خواهد راه مىنمايد « 3 » .\r\nو در روايت طبرى كه سند درستى نيز ندارد ، آمده است كه اين آيه فرود آمد : « پيامبر و گروندگان به وى را نمىرسد . . . » و اين آيه نيز كه « تو نمىتوانى هركس را دوست دارى . . . » .\r\nروايت بالا را مسلم نيز در صحيح خود از زبان سعيد بن مسيب آورده و بيشتر تفسير نگاران نيز از روى گمان نيكويى كه به دو صحيح و نگارندگان آن دو داشته‌اند ، از ايشان پيروى نموده‌اند .\r\n\r\n\r\n","description":"","footnote":"\r\n( 1 ) . توبه 9 / 113 .\r\n( 2 ) . قصص 28 / 56 .\r\n( 3 ) . صحيح البخارى : 7 / 184 .\r\n","page_name":" 10 ","page_number":20},
  {"content":"\r\n\r\nدر اين روايت از چند چشم‌انداز بايد به نگريستن پرداخت :\r\n1 - سعيد كه تنها بازگوگر آن است ، از كسانى شمرده شده كه با امير المؤمنين على عليه السّلام كينه مىورزيده است . دربارهء او و پدرش و خانواده و كسانى بگويد يا ببافد ، نمىتواند پشتوانه روشنگرى گردد ، زيرا بدگويى از ايشان براى او شيرين‌ترين كارها بوده است .\r\nابن ابى الحديد مىنويسد : سعيد بن مسيب از على عليه السّلام روگردان بود و عمر بن على عليه السّلام با گفتارى تند به او تو دهنى زد . عبد الرحمن پسر اسود از ابو داود و همدانى روايت كرده كه گفت : من نزد سعيد پسر مسيب بودم كه عمر بن على بن ابى طالب عليه السّلام روى آورد و سعيد به او گفت : اى برادرزادهء من ! نمىبينم كه تو مانند برادران و عموزاده‌هايت بسيار به مسجد رسول خدا صلّى اللّه عليه و آله بيايى . عمر گفت : اى ابن مسيب ! آيا هرگاه كه گام در مسجد نهادم ، بايد بيايم و خود را به تو بنمايم ؟ سعيد گفت : من نمىخواهم ترا بر سر خشم بياورم ، شنيدم كه پدرت مىگفت : براستى مرا از خداوند پايگاهى است كه براى زادگان عبد المطلب بهتر است از همهء چيزهايى كه بر روى زمين است . عمر گفت : من نيز شنيدم كه پدرم مىگفت : هيچ گفتار حكيمانه‌اى در دل كسى از دورويان نيست كه پيش از بيرون شدن او از جهان ، از زبانش آشكار نشود . سعيد گفت : اى برادرزادهء من ! مرا از دورويان مىشمارى ؟ گفت : همان است كه به تو مىگويم ، سپس روى از او بگردانيد « 1 » .\r\nواقدى آورده است كه سعيد بن مسيب بر جنازهء سجاد ، على بن حسين بن على بن ابو طالب عليهم السّلام بگذشت و بر او نماز نگزارد . او را گفتند : آيا بر اين شايسته مرد كه از خاندان نيكان نيز هست ، نماز نمىگزارى ؟ گفت : دو ركعت نماز در نزد من ، دوست داشتنىتر است از نماز بر اين شايسته مرد . براى آشنايى بهتر با سعيد بن مسيب و با چون و چند فراگرفته‌هايش از دين خداوند ، آنچه ابن حزم ياد كرده است بس است ، زيرا مىگويد كه قتاده از سعيد پرسيد : آيا در پس حجاج نماز بگزاريم ؟ گفت : ما در پس بدتر از او هم نماز مىخوانيم « 2 » .\r\n2 - ظاهر روايت بخارى و جز آن مىرساند كه دو آيهء بالا در پى هم و به هنگام مرگ\r\n\r\n\r\n","description":"","footnote":"\r\n( 1 ) . شرح نهج البلاغه : 1 / 370 .\r\n( 2 ) . المحلّى : 4 / 214 .\r\n","page_name":" 11 ","page_number":21},
  {"content":"\r\n\r\nابو طالب فرود آمده و نيز آنچه آشكارا دربارهء هريك از آن دو آمده ، مىرساند كه فرود آمدن آن در همان هنگام بوده با آنكه اين درست نيست ، زيرا آيهء دوم در مكه فرود آمده و آيهء نخستين نيز در مدينه و پس از افتادن مكه به دست مسلمانان ، و در اين‌باره همهء راويان همداستانند . البته ، جاى اين آيه در سورهء برائت است كه در مدينه فرود آمده و خود بازپسين بخش‌هاى قرآن است « 1 » و بر اين اساس ميان فرود آمدن دو آيه نزديك ده سال و شايد هم بيش از آن فاصله بوده است .\r\n3 - آيه‌اى كه دربارهء آمرزش خواستن است ، در مدينه فرود آمد آن هم پس از سالها از مرگ ابو طالب كه از هشت سال افزون بود . اكنون مىپرسيم پيامبر صلّى اللّه عليه و آله كه هنگام درگذشت ابو طالب گفته بود : « به خدا سوگند براى او آمرزش مىخواهم تا خدا مرا از اين كار بازدارد » ، آيا در اين روزگار دراز همچنان براى او از خدا آمرزش مىخواست ؟ و اين چگونه شدنى است ؟ مگر نه اين بود كه پيامبر صلّى اللّه عليه و آله و گروندگان به او از روزگارى دراز پيش از فرود آمدن اين آيه نمىبايستى با بت‌پرستان و دورويان دوستى نمايند ؟ مگر آمرزش خواستن براى ايشان از آشكارترين نمونه‌هاى دوستى با آنان نبوده است كه خداى تعالى ، مردم را در آيهء زير از آن پرهيز مىداده است :\r\nهيچ گروهى را نيابى كه پس از گرويدن به خدا و به روز بازپسين ، دوستى كسانى را در دل بپرورانند كه با خدا و رسول او سر جنگ و دشمنى دارند ، هرچند از پدران يا فرزندان يا برادران يا خويشان ايشان باشند . خداوند بر دل‌هاى ايشان رقم ايمان زده و با روانى از سوى خويش نيرومندشان ساخته است « 2 » .\r\nاين آيه به گواهى سيوطى « 3 » در مدينه فرود آمده ، هم پيش از سورهء برائت كه جلوگيرى از آمرزش خواستن را دربر داشت و هم پيش از شش سورهء ديگر كه پيش از فرود آمدن\r\n\r\n\r\n","description":"","footnote":"\r\n( 1 ) . صحيح بخارى : 7 / 67 ؛ كشاف : 2 / 49 ؛ تفسير قرطبى : 8 / 273 ؛ الاتقان : 1 / 17 ؛ تفسير شوكانى : 3 / 316 به نقل از ابن ابى شيبه و بخارى و نسائى و ابن ضريس و ابن منذر و نحاس و ابو الشيخ و ابن مردويه از طريق براء بن عازب .\r\n( 2 ) . مجادله 58 / 22 .\r\n( 3 ) . الاتقان : 1 / 17 .\r\n","page_name":" 12 ","page_number":22},
  {"content":"\r\n\r\nبرائت و پس از سورهء مجادله فرود آمده است ، زيرا به روايت ابن ابى حاتم و طبرانى و حاكم و ابو نعيم و بيهقى و ابن كثير « 1 » . و شوكانى « 2 » و آلوسى « 3 » اين آيه در روز جنگ بدر فرود آمده و آن رويداد نيز سه سال پس از كوچ‌كردن پيامبر از مكه پيش‌آمده ، يا به گزارش برخى از مفسران در جنگ احد فرود آمده كه آن نيز به گواهى حلبى در السيرة الحلبية ، بىهيچ چون‌وچرايى از سوى هيچ‌كس ، در سال سوم روى داده است . با اين زمينه‌چينىها ، فرود آمدن آن بايستى سال‌ها پيش از فرود آمدن آيه‌اى باشد كه از آمرزش خواستن براى بت‌پرستان جلوگيرى مىكند .\r\nتازه آمرزش خواهى پيامبر به آن‌گونه ، با اين دستور از خداى تعالى نيز ناهماهنگ بود كه مىگويد :\r\nاى كسانى كه به آيين راستين گرويده‌ايد ! به جاى مؤمنان كسانى را كه بيرون از دين شمايند ، سرپرست و دوست خويش نگيريد . آيا مىخواهيد براى خداوند و به زيان خودتان نشانه‌اى روشن پديد آريد ؟ « 4 »\r\nاين آيه نيز به گفتهء نحاس و علقمه و كسانى جز ايشان در مكّه فرود آمده ، زيرا ايشان مىگويند در هرسوره‌اى كه دو واژهء « اى مردم ! » ديده شود ، در مكه فرود آمده است « 5 » ، و اگر هم برداشت ديگران را بگيريم ، بايد بگوييم كه آيهء بالا در همان آغاز كوچ‌كردن به مدينه فرود آمده ، زيرا برداشتى كه قرطبى در تفسيرش درست شمرده و ديگران نيز آن را پذيرفته‌اند ، براساس روايتى است كه بخارى « 6 » از زبان عايشه آورده كه گفت : سورهء نساء در هنگامى فرود آمد كه من نزد رسول خدا بودم ، و هريك از اين دو برداشت را كه بگيريم ، چنان كه سيوطى ذكر كرده « 7 » بايد بگوييم كه دستور ياد شده هم پيش از رسيدن دستور به خوددارى از آمرزش خواهى در سورهء برائت آمده و هم پيش از فرود آمدن\r\n\r\n\r\n","description":"","footnote":"\r\n( 1 ) . تفسير ابن كثير : 4 / 329 .\r\n( 2 ) . تفسير شوكانى : 5 / 189 .\r\n( 3 ) . تفسير آلوسى : 28 / 37 .\r\n( 4 ) . نساء 4 / 144 .\r\n( 5 ) . تفسير قرطبى : 5 / 1 .\r\n( 6 ) . صحيح ، بخارى : 7 / 30 ؛ تفسير قرطبى : 5 / 1 .\r\n( 7 ) . الاتقان : 1 / 17 .\r\n","page_name":" 13 ","page_number":23},
  {"content":"\r\n\r\nبيست سورهء ديگر كه پس از سورهء نساء و پيش از سورهء برائت فرود آمده است .\r\nو باز آمرزش خواهى پيامبر به آنگونه ، با اين سخن ديگر از خداى پاك نيز هماهنگ است كه مىگويد : آنان كه به جاى مؤمنانى ، كافران را دوست و سرپرست خود مىگيرند ، آيا ارجمندى را نزد آنان مىجويند ؟ « 1 »\r\nاين آيه نيز در سورهء نساء است كه روشن شد پيش از سورهء برائت و به منظور خوددارى از آمرزش خواهى فرود آمده است .\r\nو با اين سخن ديگر از خداى تعالى نيز ناهماهنگ است كه مىگويد : گروندگان به آيين راستين نبايستى كافران را دوست و سرپرست خويش بگيرند كه از مرز آيين درست بيرونند و هركس چنين كند ، او را با خدا سر و كارى نيست مگر اينكه پروا و بيمى از ايشان داشته باشيد ، و خداوند شما را از نافرمانى خويش پرهيز مىدهد كه سرانجام ، بازگشت همه به سوى او است « 2 » .\r\nاين دستور نيز در سورهء آل عمران است كه به گفتهء ابن هشام آغاز آن تا هشتاد و چند آيه در همان آغاز كوچيدن به مدينه و در روزى فرود آمد كه نمايندگان نجران آمدند « 3 » ، و اگر روايت قرطبى و جز او را بگيريم « 4 » بايد بگوييم اين آيه دربارهء عبادة بن سامت در روز احزاب و پنج سال پس از كوچيدن به مدينه فرود آمده و هريك از برداشت‌هاى گوناگون كه درست باشد ، باز هم چنان كه سيوطى گفته « 5 » ، سورهء آل عمران كه اين دستور در آن است هم پيش از سورهء برائت كه دستور به خوددارى از آمرزش خواهى در آن است ، فرود آمده و هم پيش از بيست و سه سورهء ديگر كه همگى پس از آل عمران و پيش از برائت فرود آمده است .\r\nو باز آمرزش خواهى پيامبر براى يك بت‌پرست ، با اين سخن ديگر از خداى تعالى نيز ناسازگارست كه : يكسان است براى ايشان ، چه برايشان آمرزش بخواهى و چه\r\n\r\n\r\n","description":"","footnote":"\r\n( 1 ) . نساء 4 / 139 .\r\n( 2 ) . آل عمران 3 / 28 .\r\n( 3 ) . سيرهء ابن هشام : 2 / 207 .\r\n( 4 ) . تفسير قرطبى : 4 / 58 ؛ تفسير خازن : 1 / 235 .\r\n( 5 ) . الاتقان : 1 / 17 .\r\n","page_name":" 14 ","page_number":24},
  {"content":"\r\n\r\nنخواهى ، خداوند ايشان را هرگز نمىآمرزد « 1 » اين نيز آيهء ششم از سورهء منافقين است كه در نبرد بنى مصطلق فرود آمده و آن گير و دار نيز به گفتهء ابن كثير « 2 » زبانزد جنگ نامه نويسان و سرگذشت‌نگاران است ، در ششمين سال كوچيدن به مدينه روى داده ، و به گونه‌اى كه سيوطى نقل كرده « 3 » ، سورهء منافقين كه آيهء بالا در آن است هم پيش از سورهء برائت كه دستور به خوددارى از آمرزش خواهى در آن است ، فرود آمده و هم پيش از هفت سورهء ديگر كه همگى پيش از برائت و پس از منافقين فرود آمده است .\r\nو باز آمرزش خواهى به آنگونه ناسازگار است با اين دستور خداى تعالى كه فرمود :\r\nاى كسانى كه ايمان آورده‌ايد ، اگر پدران و برادرانتان دوست دارند كه كفر را به جاى ايمان برگزينند ، شما ايشان را دوست مىگيريد و هركه از شما ايشان را دوست بگيرد ، از ستمكاران خواهد بود « 4 » .\r\nو نيز با اين سخن خداى تعالى : آمرزش بخواه براى ايشان يا آمرزش نخواه . اگر هفتاد بار نيز برايشان آمرزش بخواهى ، خداوند آنان را نخواهد آمرزيد « 5 » .\r\nدو فراز بالا نيز كه آيهء 23 و 80 از همان سورهء برائت است ، پيش از دستور به خوددارى از آمرزش خواهى فرود آمده است .\r\nآيا مىپنداريد پيامبر صلّى اللّه عليه و آله با اين همه آياتى كه پيش از دستور به خوددارى از آمرزش خواهى فرود آمده بود ، باز هم ساليان دراز براى همان عمويش آمرزش مىخواسته كه خود از نزديك ديده بود وى به حال كفر از جهان رفته ؟ پناه به خدا ! نه ، به خدا چنين كارى از پيامبر بزرگوار بسى به دور است .\r\nشايد براى اين همه دشوارىها بوده است كه حسين بن فضل ، فرود آمدن آن آيه را دربارهء ابو طالب دور دانسته و گفته : اين برداشت دور از پذيرش است ، زيرا اين سوره از بازپسين بخش‌هاى قرآن است كه فرود آمده و آنگاه ابو طالب در همان سال‌هاى آغاز\r\n\r\n\r\n","description":"","footnote":"\r\n( 1 ) . منافقون 63 / 6 .\r\n( 2 ) . تفسير طبرى : 18 / 127 ؛ تفسير ابن كثير : 4 / 369 .\r\n( 3 ) . الاتقان : 1 / 17 .\r\n( 4 ) . توبه 9 / 23 .\r\n( 5 ) . همان سوره / 80 .\r\n","page_name":" 15 ","page_number":25},
  {"content":"\r\n\r\nاسلام و هنگامى درگذشت كه پيامبر صلّى اللّه عليه و آله در مكه بود . اين سخن را قرطبى نيز آورده و درستى آن را پذيرفته است « 1 » .\r\n4 - تازه روايت‌هايى داريم كه با فرود آمدن آن آيه دربارهء ابو طالب و با دستور به خوددارى از آمرزش خواهى براى او ناسازگار است و از آن ميان :\r\nروايت درستى است كه طيالسى و ابن ابى شيبه و احمد و ترمذى و نسائى و ابو يعلى و ابن جرير و ابن منذر و ابن ابى حاتم و ابو الشيخ و حاكم كه جداگانه نيز داورى خود را به درست بدون آن آورده‌اند و ابن مردويه و بيهقى در شعب الايمان و ضياء در المختار همگى از زبان على آورده‌اند كه گفت : شنيدم مردى براى پدر و مادر بت‌پرستش آمرزش مىخواست . گفتم : براى پدر و مادر بت‌پرستت آمرزش مىخواهى ؟ گفت : مگر ابراهيم عليه السّلام آمرزش نخواست ؟ من اين گفتگو را براى پيامبر صلّى اللّه عليه و آله بازگو كردم ، پس اين آيه فرود آمد : پيامبر و گروندگان به وى نبايد براى بت‌پرستان آمرزش بخواهند ، هرچند از نزديكان ايشان باشند و اين دستور براى پس از آن است كه برايشان آشكار شد كه ايشان از دوزخيان‌اند ، و آمرزش خواهى ابراهيم براى پدرش نيز تنها به خاطر وعده‌اى بود كه به وى داده بود و چون روشن شد كه وى دشمن خداست ، از او بيزارى جست و براستى ابراهيم بسيار خداترس و بردبار بود « 2 » .\r\nاز اين روايت برمىآيد كه خوددارى از آمرزش خواستن براى بت‌پرستان ، دستورى بود كه پيش از فرود آمدن آن آيه در اين‌باره بايد به كار بسته مىشد و از اين‌روى ، سرور ما امير المؤمنين عليه السّلام آن مرد را از آن كار بازداشت و آنگاه اين كار على عليه السّلام سازشى نداد با آنكه بگوييم پيامبر صلّى اللّه عليه و آله براى عموى نامسلمانش آمرزش مىخواسته ، و تازه مىبينى كه آن مرد براى روا شمردن كار خود ، آمرزش خواستن ابراهيم براى پدرش را دستاويز مىگرداند نه آمرزش خواستن پيامبر خدا صلّى اللّه عليه و آله براى عمويش را ، زيرا مىداند كه آن حضرت هرگز براى يك بت‌پرست آمرزش نمىخواهد .\r\nسيد زينى دحلان مىنويسد : اين روايت درست است و براى آن ، گواهى نيز از\r\n\r\n\r\n","description":"","footnote":"\r\n( 1 ) . تفسير قرطبى : 8 / 273 .\r\n( 2 ) . توبه 9 / 113 و 114 .\r\n","page_name":" 16 ","page_number":26},
  {"content":"\r\n\r\nروايت درست ابن عباس يافته‌ايم كه گفت : مسلمانان براى پدرانشان آمرزش مىخواستند تا اين آيه فرود آمد و پس از آن از آمرزش خواهى براى مردگان خويش دست برداشتند . با اين همه ، دستورى به خوددارى از آمرزش خواهى براى زندگان از بت‌پرستان تا پيش از آنكه بميرند ، نرسيده بود و سپس خداى تعالى اين آيه را فرو فرستاد : و آمرزش خواهى ابراهيم براى پدرش نبود مگر براى وعده‌اى كه به او داده بود « 1 » يعنى تا آنگاه كه زنده بود ، براى او آمرزش مىخواست و چون بمرد از آمرزش خواهى بازايستاد . سپس مىنويسد : و اين گواهى درست است و چون اين روايت درست‌تر است ، به كار بستن آن برتر مىنمايد . پس بهتر آن است كه بگوييم اين آيه دربارهء آمرزش‌خواهى مردمى چند براى پدران بت‌پرستشان بوده است . نه دربارهء آمرزش خواهى براى ابو طالب « 2 » .\r\nروايت ديگر دربارهء اينكه چرا دستور به خوددارى از آمرزش خواهى فرود آمد ، همان است كه مسلم در صحيح خود آورده است و احمد در مسند خويش و ابو داود در سنن خود و نيز نسائى و ابن ماجه همگى از ابو هريره روايت كرده‌اند كه گفت : رسول خدا كنار آرامگاه مادرش رسيد و بگريست و ديگران نيز كه پيرامون او بودند ، به گريه افتادند .\r\nپس پيامبر گفت : از خدايم دستورى خواستم تا براى او آمرزش بخواهم و او دستورى نداد و دستورى خواستم تا از آرامگاهش ديدار كنم و او دستورى در اين‌باره داد . پس گورها را ديدار كنيد كه يادآور جهان بازپسين است « 3 » .\r\nو طبرى و حاكم و ابن ابى حاتم و بيهقى از زبان ابن مسعود و بريده ، و طبرانى و ابن مردويه و طبرى از طريق عكرمه از ابن عباس آورده‌اند كه پيامبر چون از نبرد تبوك بازگشت ، آهنگ عمره كرد . پس چون به كنار آرامگاه مادرش رسيد ، از پروردگارش دستورى خواست تا براى وى آمرزش بخواهد و خداى تعالى را خواند تا به او دستورى دهد كه روز رستاخيز براى او ميانجيگرى كند ، اما درخواست او پذيرفته نگرديد و اين\r\n\r\n\r\n","description":"","footnote":"\r\n( 1 ) . توبه 9 / 114 .\r\n( 2 ) . اسنى المطالب 18 .\r\n( 3 ) . ارشاد السارى فى شرح البخارى : 7 / 151 .\r\n","page_name":" 17 ","page_number":27},
  {"content":"\r\n\r\nآيه فرود آمد « 1 » .\r\nو طبرى از زبان عطيه آورده است كه چون رسول خدا به مكه آمد ، كنار آرامگاه مادرش ايستاد و به اميد آنكه به او دستورى داده شود تا براى وى آمرزش بخواهد ، چندان آنجا ايستاد تا آفتاب آنجا را گرم كرد و سرانجام ، اين آيه فرود آمد : پيامبر و گروندگان به وى را نمىرسد . . . تا آنجا كه : ابراهيم از او ( پدرش ) بيزارى جست « 2 » .\r\nو زمخشرى روايت فرود آمدن آيه و گوش زدن آن به ابو طالب را ياد كرده و آنگاه روايت بالا را نيز كه در روشنگرى فرود آمدن آن است ، بيان داشته به دنبال آن مىنويسد :\r\nاين دومى درست‌تر است ، زيرا ابو طالب پيش از كوچيدن پيامبر به مكّه درگذشت و آنگاه اين آيه ، از بازپسين آياتى است كه در مدينه فرود آمده « 3 » .\r\nو قسطلانى مىنويسد : روشن شده كه پيامبر چون عمره به‌جا آورد ، به نزد آرامگاه مادرش شد و از پروردگارش دستورى خواست تا براى وى آمرزش بخواهد كه اين آيه فرود آمد . اين روايت را نيز حاكم و ابن ابى حاتم از زبان ابن مسعود ، و طبرانى از زبان ابن عباس بازگو كرده‌اند و خود نشانه‌اى است بر اينكه آيهء ياد شده پس از درگذشت ابو طالب فرود آمد و اساس كار را نيز بر اين بايد گذاشت كه يك آيه دوبار فرود نمىآيد ، مگر گواه جداگانه‌اى بر اين داشته باشيم « 4 » .\r\nامينى گويد : مگر پيامبر خدا صلّى اللّه عليه و آله در روز تبوك ، آن هم پس از فرود آمدن آن همه آيات كه آورديم « 5 » ، هنوز نمىدانست كه او و گروندگان به وى نمىتوانند براى بت‌پرستان آمرزش بخواهند و ميانجيگرى كنند ؟ پس چگونه آمده و از پروردگارش دستورى مىخواهد كه براى مادرش آمرزش طلبد و ميانجيگرى كند ؟ آيا گمان مىكرده كه مادرش جدا از ديگر آدميان به شمار مىآيد ؟ يا اين روايت را ساخته‌اند تا آبروى پيامبر پاك را بريزند و دامن پاكيزهء مادر پاكش را به آلايش بت‌پرستى ، چركين نشان دهند ؟\r\n\r\n\r\n","description":"","footnote":"\r\n( 1 ) . همان : 7 / 270 ؛ تفسير طبرى : 1 / 31 ؛ الدر المنثور : 3 / 283 .\r\n( 2 ) . تفسير طبرى : 11 / 31 .\r\n( 3 ) . الكشاف : 2 / 49 .\r\n( 4 ) . ارشاد السارى : 7 / 270 .\r\n( 5 ) . ر ك : الغدير ( متن عربى / چ 5 ) : 8 / 10 - 12 .\r\n","page_name":" 18 ","page_number":28},
  {"content":"\r\n\r\nروايت ديگر همان است كه طبرى از زبان قتاده آورده است كه گفت : براى ما چنين ياد كردند كه مردانى از ياران پيامبر گفتند : اى پيامبر خدا ! برخى از پدران ما بوده‌اند كه با پناه‌خواهان و همسايگان نيكويى مىكردند و پيوند خويشاوندى را استوار مىداشتند و گرفتاران را مىرهانيدند و آنچه برگردن مىگرفتند به انجام مىرساندند ، آيا براى ايشان نيز آمرزش نخواهيم ؟ پيامبر گفت : به خدا سوگند ، همان‌گونه كه ابراهيم براى پدرش آمرزش مىخواست ، من نيز براى پدرم آمرزش مىخواهم . پس خداوند نخست اين آيه را فروفرستاد : پيامبر و گروندگان به او را نمىرسد . . . ، و سپس نيز انگيزهء ابراهيم را در آن كار باز نمود و گفت : آمرزش خواهى ابراهيم براى پدرش نيز هيچ نبود . . . ، تا آنجا كه : از پدر بيزارى جست « 1 » .\r\nو طبرى از زبان عطيهء عوفى و او از ابن عباس آورده است كه پيامبر خواست براى پدرش آمرزش بخواهد و خداوند او را از اين كار با دستورى به اين‌گونه بازداشت :\r\nپيامبر و گروندگان به او را نمىرسد كه براى بت‌پرستان آمرزش بخواهند . . . ، او گفت :\r\nابراهيم براى پدرش آمرزش خواست و اين آيه فرود آمد : و آمرزش خواهى ابراهيم براى پدرش نبود مگر براى وعده‌اى كه به او داده بود « 2 » .\r\nاز اين دو روايت نيز برمىآيد كه فرود آمدن آن آيه كريمه دربارهء پدرش و پدران كسانى از يارانش بوده ، نه دربارهء عمو و مادرش .\r\nروايت ديگر را نيز طبرى آورده و مىنويسد : ديگران گفته‌اند كه خواست از آمرزش خواهى در اين آيه ، همان نماز گزاردن بر مردهء كسى است ، سپس از طريق مثنى ، از عطاء بن ابى رباح آورده كه پيامبر گفت : من نماز گزاردن بر هيچ‌يك از مردمى را كه بر اين قبله‌اند رها نمىكنم ، هرچند زنى حبشى باشد كه با روسپىگرى آبستن شود ، زيرا من نشنيدم كه خداوند مرا از نماز بر كسى بازدارد مگر بر بت‌پرستان و اين دستور او نيز همان جاست كه مىگويد : پيامبر و گروندگان به وى را نمىرسد كه آمرزش بخواهند براى\r\n\r\n\r\n","description":"","footnote":"\r\n( 1 ) . تفسير طبرى : 11 / 31 .\r\n( 2 ) . الدر المنثور : 3 / 283 .\r\n","page_name":" 19 ","page_number":29},
  {"content":"\r\n\r\nبت‌پرستان « 1 » .\r\nاين تفسير اگر درست باشد ، ناسازگار خواهد بود با همهء آن روايات گذشته ، زيرا از همهء آنها برمىآيد كه خداوند در آن آيه دستور به خوددارى از آمرزش خواهى مىدهد و خواست وى همان است كه از ظاهر واژه‌ها به دست مىآيد .\r\nبگذريم ، خود همين آشفتگىها و ناسازگارىها كه ميان اين روايت‌ها و روايت بخارى هست ، از ارزش همهء آنها مىكاهد و اراده‌ها را سست مىكند . پس نبايد رواياتى از اين دست را زمينهء گفتگو گردانيد ، آن هم در جايى كه مىخواهيم مسلمان نيكوكارى را از مرز آيين بيرون بشماريم و كسى را كه در راه دين ما همه‌گونه جانفشانى نموده ، از چهار ديوار آن به در كنيم .\r\n5 - از روايت بخارى چنان برمىآيد كه دستور به خوددارى از آمرزش خواهى در هنگام مرگ ابو طالب فرود آمده و از ظاهر آنچه اسحاق بن بشر و ابن عساكر آورده‌اند نيز همين را درمىيابيم ، چه آنان از حسن روايت كرده‌اند كه چون ابو طالب درگذشت ، پيامبر گفت : ابراهيم براى پدر بت‌پرستش آمرزش خواست و من نيز براى عمويم چندان آمرزش مىخواهم تا دستورى در اين‌باره به من رسد . پس خداوند اين آيه را فرو فرستاد : پيامبر و گروندگان به او را نمىرسد كه براى بت‌پرستان ( و از آن ميان نيز ابو طالب ) آمرزش بخواهند . پس اين دستور بر پيامبر گران آمد و خداوند به پيامبرش گفت : آمرزش خواهى ابراهيم براى پدرش نبود مگر براى وعده‌اى كه به او داده بود « 2 » .\r\nاين روايت ناسازگار است با آنچه ابن سعد و ابن عساكر از زبان على آورده‌اند كه گفت :\r\nرسول خدا را از مرگ ابو طالب آگاه كردم و او بگريست و گفت : برو او را بشوى و جامهء مرگ بپوشان و در خاك پنهان كن ، خدا او را بيامرزد و بر او مهربانى نمايد . من چنين كردم و پيامبر خدا چندين روز براى او آمرزش مىخواست و از خانه‌اش بيرون نمىشد تا جبرئيل اين آيه را فرود آورد : پيامبر و گروندگان به وى را نمىرسد كه . . . « 3 » .\r\n\r\n\r\n","description":"","footnote":"\r\n( 1 ) . تفسير طبرى : 11 / 33 .\r\n( 2 ) . الدر المنثور : 3 / 283 .\r\n( 3 ) . طبقات ابن سعد : 1 / 105 ؛ الدر المنثور : 3 / 282 به نقل از ابن سعد و ابن عساكر .\r\n","page_name":" 20 ","page_number":30},
  {"content":"\r\n\r\nشايد ظاهر امر همان باشد كه ابن سعد و ابو الشيخ و ابن عساكر از طريق سفيان بن عيينه آورده‌اند كه عمر گفت : چون ابو طالب درگذشت ، پيامبر خدا به وى گفت : خدا ترا بيامرزد و بر تو مهربانى نمايد ، من همچنان براى تو آمرزش خواهم خواست تا خدا مرا از اين كار بازدارد ، و مسلمانان آغاز كردند به آمرزش خواستن براى مردگانشان كه بر دين بت‌پرستى مرده بودند و خداوند اين آيه را فروفرستاد : پيامبر و گروندگان به او را نمىرسد كه آمرزش بخواهند براى بت‌پرستان . « 1 »\r\nبا اين همه ، چنان كه گذشت « 2 » تودهء مسلمانان همداستانند كه سورهء برائت كه اين آيهء كريمه را در خود دارد ، بازپسين بخشى است كه از قرآن و پس از افتادن مكه به دست مسلمانان فرود آمده به اين‌گونه كه رسول خدا ابو بكر را فرستاد و سوره را نيز به او داد تا آن را بر مردم مكّه بخواند ، سپس با دستور ديگرى كه از خداى پاك به او رسيد ، اين كار را از او پس گرفت و سرور ما امير مؤمنان را به اين كار برگماشت و گفت : جز من يا مردى از من هيچ‌كس نبايد آن را برساند « 3 » ، و در روايتى درست كه آن را از چند طريق آورديم « 4 » آمده است كه دستور به خوددارى از آمرزش خواهى در سال نهم و پس از بازگشت پيامبر خدا صلّى اللّه عليه و آله از نبرد تبوك ، فرود آمده و با همهء اين زمينه‌ها چگونه مىتوان فرود آمدن آن را در هنگام درگذشت ابو طالب يا چند روز پس از آن دانست ؟ و آنچه را بخارى و همانندان او ، آن را روايت‌هاى بىاساس آورده‌اند ، كجا مىتواند درست باشد ؟\r\n6 - ساختمان و پرداخت اين آيهء كريمه كه دربارهء آمرزش خواهى است ، به جاى آنكه آشكارا دستور به خوددارى از اين كار بدهد ، نادرستى چنين كارى را مىرساند و نشان نمىدهد كه پيامبر خدا صلّى اللّه عليه و آله به اين كار دست زده و سپس دستورى به خوددارى به وى رسيده است و تنها هنگامى آمرزش خواهى او با پرداخت آن آيه هماهنگ مىشود كه اين كار را با مسلمان شمردن عمويش به انجام رسانده است و چون در ميان كسانى كه آنجا بودند ، برخىشان اين ويژگى ابو طالب را از ظاهر زندگى او كه با قريش سازگار\r\n\r\n\r\n","description":"","footnote":"\r\n( 1 ) . الدر المنثور : 3 / 283 .\r\n( 2 ) . ر ك : الغدير ( متن عربى / چ 2 ) : 8 / 10 .\r\n( 3 ) . همان : 6 / 338 - 350 .\r\n( 4 ) . همان : 8 / 13 .\r\n","page_name":" 21 ","page_number":31},
  {"content":"\r\n\r\nمىنمود ، درنيافته بودند از اين‌روى ، آمرزش خواهى پيامبر را به گفتگو نهادند يا آن را دست‌افزارى گردانيدند تا براى بت‌پرستان آمرزش بخواهند ، چنان كه در آن هنگام هنگام حذف شود كار ابراهيم عليه السّلام را در اين‌باره پشتوانهء خود گرفتند و آنگاه خداوند پاك آن آيه و آيهء پس از آن را فرستاد كه هم پيامبر صلّى اللّه عليه و آله را از كار نادرست بر كنار بشمارد و هم انگيزهء ابراهيم عليه السّلام را نيز در آن كار بازگو كند و كم و بيش بنمايد كه آن كس كه پيامبر صلّى اللّه عليه و آله براى او آمرزش خواست ، به گونه‌اى كه ايشان مىپندارند ، بت‌پرست نبود و پايگاه پيامبرى از آمرزش خواهى براى بت‌پرستان سرباز مىزند ، و در واقع سر زدن اين كار از وى صلّى اللّه عليه و آله نشانه‌اى بس روشنگر است كه ابو طالب بت‌پرست نبوده ، چنان كه يگانه مردان امّت نيز اين را دريافتند و در آمرزش خواهى براى پدران بت‌پرست خويش كار پيامبر صلّى اللّه عليه و آله را دستاويز نگردانيدند و براى گفتگو در اين زمينه كار ابراهيم عليه السّلام را پشتوانه گرفتند و بس ، چنان كه در روايتى درست از سرور ما امير مؤمنان عليه السّلام گذشت كه گفت : شنيدم مردى براى پدر و مادر بت‌پرستش آمرزش مىخواست ، گفتم : براى پدر و مادر بت‌پرستت آمرزش مىخواهى ؟ گفت مگر ابراهيم چنين نكرد « 1 » ؟\r\nو اگر اين مرد ابو طالب را بت‌پرست مىشمرد ، براى درست نمودن كار خود ، آمرزش خواهى پيامبر اسلام براى ابو طالب را كه بر هيچ‌كس پوشيده نبود ، بهتر مىتوانست پشتوانه گرداند تا آمرزش خواهى ابراهيم را براى پدرش ، ليكن چنان نكرد و گفتگو را در همان مرز بسنده شمرد .\r\n7 - ما گرفتيم كه روايت بخارى درست و پذيرفتنى است و اين را هم نديده مىگيريم كه به گواهى عباس ، ابو طالب به يگانگى خدا و برانگيختگى محمّد گواهى داده و رسول خدا صلّى اللّه عليه و آله گفته : اى عمو ! ستايش خداى را كه ترا راه نمود ، و اين سخن را كه از سرورمان امير مؤمنان آورديم كه ابو طالب نمرد تا پيامبر خدا را از خويش خرسند گردانيد ، و نيز اين را كه ديديم پيامبر گفت : براى ابو طالب اميد همه‌گونه نيكويى از پروردگارم دارم ، و نيز سفارش ابو طالب را در هنگام مرگ به قريش و به فرزندان عبد المطلب كه : از محمّد\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 8 / 12 .\r\n","page_name":" 22 ","page_number":32},
  {"content":"\r\n\r\nفرمان بريد و او را پيروى كنيد و دستورش را بپذيريد ، زيرا رستگارى و راه يافتگى در آن است و او در ميان قرشيان ، درستكار خوانده مىشود و در ميان تازيان ، راسترو ؛ و نيز آن همه سروده‌ها و ديگر گفته‌هاى او در اين‌باره كه آشكارا گرايش‌هايش را مىنمايد ؛ آرى ، با چشم‌پوشى از همهء اينها باز هم پذيرفته نيست كه ابو طالب عليه السّلام در بازپسين دم‌هاى زندگى با گفتن اينكه « من بر دين عبد المطلب هستم » ، از گرويدن به آيين راستين سرباز زده باشد ، زيرا بىهيچ گفتگو عبد المطلب انديشه‌اش را بر بنيادى درست و بر همان دين خدايى نهاده بود كه پروردگار جهانيان در آن روزگار براى مردم پسنديده داشت .\r\nآغاز و انجام هستى را به گونه‌اى درست پذيرفته بود و كار برانگيختگى را كه فروغ آن بر چهرهء خودش تافته و دارنده و تابانندهء آن در پشت خودش جاى گرفته بود ، مىشناخت و شهرستانى را پيرامون سرور ما عبد المطلب سخنى است كه پاره‌اى از آن را ياد كرديم ! بنگريد به ملل و نحل او و به نگاشته‌هاى سيوطى « 1 » دربارهء پدران پيامبر تا چگونگى قضيه را آشكارا دريابيد . پس سخن ابو طالب عليه السّلام كه : « من بر دين عبد المطلب هستم » ، بروشنى مىرساند كه او همهء آن بنيادهاى انديشه را به گردن گرفته است ، گذشته از آن همه گفته‌هاى پياپى او كه تا بازپسين دم‌هاى زندگىاش درستى آموزش‌هاى محمّد را آشكارا مىرسانيد .\r\n8 - يك نگاه به دوم آيه‌اى كه دستاويز اينان شده ، آنجا كه خداى تعالى فرمايد : « تو نمىتوانى هركه را دست دارى ، راه بنمايى . اين خداست كه هركه را خواهد راه مىنمايد » « 2 » پاره‌اى از همان زمينه‌هاست كه تا اينجا استوار ساختيم و بروشنى مىرساند كه دستاويز گرفتن آن براى نامسلمان شمردن سرور مكيان عليه السّلام نادرست و بيهوده است .\r\nاكنون با من بياييد تا بويژه در اين آيه و در آنچه تنها پيرامون آن رسيده ، بنگريم . نخست مىگوييم : جاى اين آيه در ميان چند آيهء ديگر است كه آيات گذشته‌اش منش و ويژگى\r\n\r\n\r\n","description":"","footnote":"\r\n( 1 ) . مانند : مسالك الحنافى والدى المصطفى ، الدرج المنيفة فى الآباء الشريفة ، المقامة السندسية فى النسبة المصطفوية ، التعظيم و المنة فى ان ابوى رسول اللّه فى الجنة ، نشر العلمين فى احياء الابوين ، السبل الجلية فى الاباء العلية .\r\n( 2 ) . قصص 28 / 56 .\r\n","page_name":" 23 ","page_number":33},
  {"content":"\r\n\r\nگروندگان به اين آيين را باز مىنمايد و در آيات پس از آن نيز خداى پاك كسانى را ياد مىكند كه از گرويدن سرباز مىزنند از بيم آنكه از مكّهء پرشكوه ربوده شوند . پس ساختمان و پرداخت اين آيه‌ها هنگامى هماهنگ مىشود كه خداى پاك بخواهد با اين آيه روشن كند كه آن كسانى كه راه يافتند و پيشتر يادشان رفت ، راه يافتن ايشان تنها نتيجهء آن نبود كه پيامبر صلّى اللّه عليه و آله ايشان را خواند ، بلكه انگيزهء راستين اين كار خواستهء خدا پاك بوده ، آن هم به گونه‌اى كه كار به انتساب به شكلى از توفيق نيانجامد ، چنان كه اگر گفتيم خداى پاك كسى را گمراه گردانيده اين نيز با به خود واگذاردن او شدنى تواند بود ، هرچند پيامبر صلّى اللّه عليه و آله براى رساندن آموزش‌ها ميانجيگرى نموده است . خداى تعالى فرمايد : اگر روى بگردانيد ، بر پيامبر است آنچه به دو تكليف كرده‌اند و بر شماست آنچه بر دوشتان نهاده‌اند ، و اگر از او فرمان بريد ، راه يابيد و جز رسانيدن آشكار پيام بر پيامبر چيزى نيست « 1 » . در كتاب خداست كه : جز اين نيست كه به من دستور داده شده تا پروردگار همين شهرى را بپرستم كه آن را بزرگ و براى نبرد ناروا مشرده و همه چيز او راست ، و من مأمورم كه از مسلمانان باشم و قرآن بخوانم . پس هركه راه يافت ، به سود خويش راه يافته و هركه به گمراهى افتاد ، بگو جز اين نيست كه من از بيم‌دهندگانم و بس « 2 » ، به همان گونه كه اهريمن نفرين زده براى گنهگاران ، رفتارشان را مىآرايد . آيا هرچند اهريمن ايشان را به سوى آتشى سوزان بخواند « 3 » و اهريمن براى ايشان رفتارشان را آراسته بنمايد و از راه راست روگردانشان سازد « 4 » . اهريمن بر آنان چيره شده و ياد خدا را از ياد ايشان برده است « 5 » . براستى كسانى كه پس از آشكار شدن راه راست به واپس بازگشتند ، اهريمن ايشان را گمراه نمود و در گمراهى ، پايدار ساخت « 6 » . عقيلى و ابن عدى و ابن مردويه و ديلمى و ابن عساكر و ابن نجار به نقل از عمر بن خطاب آورده‌اند كه رسول خدا گفت : من براى خواندن مردم و رساندن پيامبر به ايشان برانگيخته شده‌ام و راه يافتن ايشان به هيچ\r\n\r\n\r\n","description":"","footnote":"\r\n( 1 ) . نور 24 / 54 .\r\n( 2 ) . نمل 27 / 91 ، 92 .\r\n( 3 ) . لقمان 31 / 21 .\r\n( 4 ) . عنكبوت 29 / 38 و نمل 27 / 24 .\r\n( 5 ) . مجادله 58 / 19 .\r\n( 6 ) . محمّد 47 / 25 .\r\n","page_name":" 24 ","page_number":34},
  {"content":"\r\n\r\nروى با من نيست و اهريمن نيز براى آراستن كارهاى بد آفريده شده و گمراه شدن ايشان به هيچ روى با او نيست « 1 » .\r\nپس اين آيهء كريمه - همچون ديگر آياتى كه در كتاب خدا آمده - كار راهنمايى و گمراهى را يكسره در دست خداى پاك مىداند ، چنان كه آفريدگار تعالى گويد :\r\n1 - راهنمايى آنان بر تو نيست و اين خداوند است كه هركه را خواهد راه مىنمايد « 2 » .\r\n2 - اگر به راهنمايى ايشان چشم دوخته‌اى ، خداوند آن را كه گمراه كرده است ، راه نمىنمايد « 3 » .\r\n3 - آيا تو كران را مىشنوانى ؟ يا كوران را و آنهايى را كه در گمراهى آشكار هستند ، راه مىنمايى ؟ « 4 » .\r\n4 - تو كوران را از گمراهىشان راهنما نتوانى بود « 5 » .\r\n5 - آيا مىخواهيد آن را كه خدا گمراه ساخته ، راه بنماييد « 6 » .\r\n6 - آيا تو كوران را راه مىنمايى ، هرچند ايشان نابينا باشند « 7 » ؟\r\n7 - هركه را خداى راه بنمايد ، راه يافته است و هركه را او گمراه سازد ، هرگز كار سازى راهنما براى او نخواهى يافت « 8 » .\r\n8 - براستى خداوند هركه را خواهد گمراه مىنمايد و هركه بازآيد ، او را به سوى خويش راه مىنمايد « 9 » .\r\n9 - خداوند هركه را بخواهد گمراه مىنمايد و هركه را بخواهد راه مىنمايد و او پيروزمند و فرزانه است « 10 » .\r\n10 - خدا گمراه مىكند هركه را بخواهد و راه مىنمايد هركه را بخواهد « 11 » .\r\n\r\n\r\n","description":"","footnote":"\r\n( 1 ) . مجمع الزوائد ، حافظ هيثمى ؛ الجامع الصغير ، سيوطى .\r\n( 2 ) . بقره 2 / 272 .\r\n( 3 ) . نحل 16 / 37 .\r\n( 4 ) . زخرف 43 / 40 .\r\n( 5 ) . نمل 27 / 81 .\r\n( 6 ) . نساء 4 / 88 .\r\n( 7 ) . يونس 10 / 43 .\r\n( 8 ) . كهف 18 / 17 .\r\n( 9 ) . رعد 13 / 27 .\r\n( 10 ) . ابراهيم 14 / 4 .\r\n( 11 ) . نحل 16 / 93 .\r\n","page_name":" 25 ","page_number":35},
  {"content":"\r\n\r\nو آيات بسيارى كه همگى كار راهمايى و گمراهى را به دست خداى تعالى مىداند ، آن هم به گونه‌اى كه با گزينش بندگان در اين ميانه ناسازگار نيست و از همين روست كه در آياتى ديگر نيز آن دو را به خواست و به دست خود ايشان مىداند ، چنان كه خداى تعالى گويد :\r\n1 - هركس راه يابد ، به سود خود راه مىيابد و هركه گمراه شود ، به زيان خويش گمراه مىشود « 1 » .\r\n2 - و بگو : اين سخن حق از سوى پروردگار شماست . هركه خواهد بگرود و هركه خواهد كافر شود « 2 » .\r\n3 - اين كتاب پندى است براى جهانيان . براى هركس از شما كه بخواهد بر راه راست باشد « 3 » .\r\n4 - هركس راه يابد ، تنها براى خود راه مىيابد و هركه گمراه شود ، تنها به زيان خود گمراه مىشود « 4 » .\r\n5 - هركس راه يافت ، به سود خود راه يافته و هركه گمراه شد ، بگو من تنها از بيم دهندگانم « 5 » .\r\n6 - آنان گمراهى را به راه راست خريدند و سوداگرىشان سودى نكرد « 6 » .\r\n7 - گروهى راه يافتند و گروهى نيز گمراهى را درخورند « 7 » .\r\n8 - پروردگار من داناتر است به آن كس كه بر راه راست است و آنكه در گمراهى آشكار است « 8 » .\r\n9 - اگر نكوكارى كنيد به خود مىكنيد و اگر بدى كنيد نيز به خود مىكنيد « 9 » .\r\n10 - اگر اسلام آوردند ، راه يافتند و اگر روى بگرداندند ، بر تو رساندن پيام است و\r\n\r\n\r\n","description":"","footnote":"\r\n( 1 ) . يونس 10 / 108 و زمر 39 / 41 .\r\n( 2 ) . كهف 18 / 29 .\r\n( 3 ) . تكوير 81 / 27 ، 28 .\r\n( 4 ) . اسراء 17 / 15 .\r\n( 5 ) . نمل 27 / 92 .\r\n( 6 ) . بقره 2 / 16 .\r\n( 7 ) . اعراف 7 / 30 .\r\n( 8 ) . قصص 28 / 85 .\r\n( 9 ) . اسراء 17 / 7 .\r\n","page_name":" 26 ","page_number":36},
  {"content":"\r\n\r\nبس « 1 » .\r\nو آيات ديگر كه البته ميان اين دو دسته آيات شريفه هيچگونه ناسازگارى نيست ، زيرا با زمينه‌هايى كه چيديم و با آنچه در اين‌باره روشن شد ، يك كار را هم مىتوان از انجام دهنده و برگزيننده‌اش دانست و هم از برانگيزانندهء آن .\r\nپس آن آيه كه دربارهء ابو طالب نازل شده از همان آيات دستهء نخست است و خود پس از آياتى آمده كه به گفتگو دربارهء گروندگان به اين آيين مىپردازد تا همان را برساند كه از ماننده‌هاى آن مىتوان دريافت و تا روشن كند كه راهنمايى راه‌يافتگان ياد شده به شيوهء ديگران را بايستى از خداى پاك دانست . پس آن آيه هيچ پيوندى به آدمى ويژه - چه ابو طالب باشد چه ديگرى - ندارد ، و اگر با اين گروه همراهى بنماييم و بپذيريم كه ميان ابو طالب عليه السّلام با آن ، پيوندى هست ، بايد بگوييم همان‌طور كه از آيات پيشين آن برمىآيد ، گرويدن او به اين آيين را بهتر مىرسان تا باور نداشتن او را ، و بدينگونه است كه بايد به تفسير اين آيه پرداخت و از گفته‌هاى ناچيزى كه پيرامون آن رسيده - كه پاره‌اى گذشت و پاره‌اى بيايد - پروا ننمود .\r\nتازه هيچ‌يك از رواياتى كه به تنهايى در اين‌باره رسيده ، سند پيوسته‌اى ندارد ، زيرا يكى از روايت عبد بن حميد و مسلم و ترمذى و ديگران است كه براساس آن ابو هريره گفته : چون هنگام مرگ ابو طالب رسيد ، پيامبر خدا گفت : اى عمو ! بگو هيچ خدايى جز خداى يگانه نيست تا به يارى آن در روز رستاخيز در آستان خداوند به سود تو گواهى دهم . او گفت : اگر نه اين بود كه قرشيان مرا سرزنش مىكنند و مىگويند : اين كار را تنها از بىتابى بر مرگ نموده ، البته با انجام آن ، ديدهء ترا روشن مىساختم ، و خداوند اين آيه را فروفرستاد : براستى تو نمىتوانى هركه را دوست داشتى ، راه بنمايى « 2 » .\r\nچگونه ابو هريره چنين گزارشى را بازگو مىكند با آنكه او در روز درگذشت ابو طالب گداى ستيزه‌گرى بود از تيرهء دوس در ميان نامسلمانان يمن كه با پافشارى از مردم گدايى مىكرد و تهيدستى از همه سوى او را در زير بال گرفته بود ، و همه بىچون‌وچرا\r\n\r\n\r\n","description":"","footnote":"\r\n( 1 ) . آل عمران 3 / 20 .\r\n( 2 ) . الدر المنثور : 5 / 133 .\r\n","page_name":" 27 ","page_number":37},
  {"content":"\r\n\r\nهمداستانند كه او مسلمان نشد مگر هفت سال پس از كوچيدن فرخندهء پيامبر به مدينه و در همان سالى كه جنگ خيبر روى داد . بر اين اساس پس او به هنگام درگذشت ابو طالب كجا بوده است تا گفتگوهايى را كه آن روز در گرفته روايت كند ؟ و تازه اگر خود او را دروغگو ندانيم ، بر ما روشن نيست كه اين روايت را از كه گرفته است ، هرچند ابو هريره در بسيارى از مواقع كاستىهاى روايات را پنهان مىداشته و خود چيزها گزارش مىكرده كه از آنچه آشكارا بر زبان آورده ، يا از پرداخت گفتارش برمىآيد كه خود ، آن را ديده ، ولى سرانجام روشن شده كه او هرگز آن را نديده است ، و هركه بخواهد در اين‌باره و در زمينه‌هاى ديگر از كار ابو هريره سر در بياورد ، بنگرد به كتاب ابو هريره ، از سرور اصلاح جوى ما و روشنگر بزرگوار آيين خدا ، سيد عبد الحسين شرف الدين عاملى كه در اين باره به گردآورى برخاسته و چيزى را فرونگذاشته است .\r\nروايت ديگر را ابن مردويه و ديگران از طريق ابو سهل ، سرى بن سهل ، از عبد القدوس ، از ابو صالح ، از ابن عباس بازگو كرده‌اند كه آيهء « تو نمىتوانى هركه را دوست داشتى ، راه بنمايى . . . » دربارهء ابو طالب فرود آمد ، زيرا پيامبر پافشارى مىنمود كه وى مسلمان شود و او نمىپذيرفت و خداوند اين آيه را فروفرستاد : « تو نمىتوانى . . . » « 1 » .\r\nاين ابو سهل سرى به گونه‌اى كه هنگام شناساندن انبوهى از دروغگويان روشن كرديم « 2 » يكى از دروغگويان حديث‌سازى است كه به حديث دزدى شناخته شده و عبد القدوس ابو سعيد دمشقى نيز به گونه‌اى كه گذشت « 3 » يكى از دروغگويان است .\r\nو تازه از ظاهر اين گزارش نيز مانند گزارش پيشين برمىآيد كه گزارشگر نخستين آن - ابن عباس - داستان ياد شده را به چشم خود ديده و گفتگوها را به گوش خويش شنيده است ، با آنكه وى براساس روايت استوارتر ، چنان كه ابن حجر مىنويسد ، سه سال پيش از كوچيدن پيامبر به مدينه زاده شد و به هنگام درگذشت عمويش ابو طالب ، كودك شيرخوارى بوده است و او را نمىرسيده كه در آن انجمن باشد و آنچه را بوده روايت\r\n\r\n\r\n","description":"","footnote":"\r\n( 1 ) . الدر المنثور : 5 / 133 .\r\n( 2 ) . ر ك : الغدير ( متن عربى / چ 2 ) : 5 / 231 .\r\n( 3 ) . همان : 5 / 238 .\r\n","page_name":" 28 ","page_number":38},
  {"content":"\r\n\r\nكند « 1 » .\r\nو اگر هم راست باشد كه او چنين روايتى را بازگو كرده - و كجا مىتواند راست باشد ؟ - پس ابن عباس نيز آنچه را گفته ، از زبان ديگرى بازگو كرده كه وى را نمىشناسيم و شايد هم چون سخن وى قابل استناد نبوده ، بازگوگران بدىها نام او را از سند انداخته‌اند ، چنان كه بسيارى از نگارندگان ، نام ابو سهل سرى و عبد القدوس و همانندانشان را از سندهاى اين دروغ‌ها انداخته‌اند تا سستى آن را پوشيده بدارند .\r\nو سخن استوار اينكه دانشور امّت ، ابن عباس چنان سخنى كه سراسر رسوايى است ، بر زبان نمىآرد و اگر هم دربارهء انجمن آن روز ، از زبان كسى چيزى مىگفت ، باورپذيرتر آن است كه سخن پدرش را بازگو كرده باشد كه شنيد ابو طالب در دم مرگ دو آيه‌اى را كه گواهى دادن به آن نشانهء مسلمانى است ، بر زبان آورد « 2 » ، يا سخن عموزادهء پاكش ، رسول خدا صلّى اللّه عليه و آله را كه نيز آورديم « 3 » ، يا سخن عموزادهء پاكش را « 4 » مگر اين ابن عباس همان نيست كه گفت : ابو طالب به رسول خدا گفت : سرور من ! برخيز و هرچه دوست دارى بگو و پيام پروردگارت را برسان كه تو راستگويى و سخنت راست شمرده مىشود « 5 » .\r\nروايت ديگر را نيز همان دروغگوى ياد شده - ابو سهل سرى - آورده است ، آن هم از زبان دروغگوى ديگرى چون عبد القدوس كه نيز يادش رفت ، و او از نافع ، كه ابن عمر گفت : آيهء « تو نمىتوانى هركه را دوست مىدارى ، راه بنمايى . . . » در دم مرگ ابو طالب و دربارهء او فرود آمده ، زيرا پيامبر بالاى سرش بود و مىگفت : اى عمو ! بگو هيچ خدايى جز خداى يگانه نيست تا به يارى آن در روز رستاخيز به سود تو ميانجيگر نمايم ، و ابو طالب گفت : مبادا پس از من زنان قريش مرا سرزنش كنند كه هنگام مرگ ، ناتوانى نموده‌ام . پس خداى تعالى اين آيه را فروفرستاد : تو نمىتوانى هركه را دوست داشتى ، راه بنمايى « 6 » .\r\n\r\n\r\n","description":"","footnote":"\r\n( 1 ) . الاصابة : 2 / 331 .\r\n( 2 ) . ر ك : الغدير ( متن عربى / چ 2 ) : 7 / 370 .\r\n( 3 ) . همان : 7 / 373 .\r\n( 4 ) . همان : 7 / 379 .\r\n( 5 ) . همان : 7 / 355 .\r\n( 6 ) . الدر المنثور : 5 / 133 .\r\n","page_name":" 29 ","page_number":39},
  {"content":"\r\n\r\nگمان نمىكنم ابن عمر در بازگوكردن اين گزارش ، لاف آن را زده باشد كه خود در آن انجمن بوده و البته نمىتوان چنان لافى هم بزند ، زيرا كه او در آن هنگام نزديك به هفت سال داشته و در سال سوم پس از برانگيخته شدن پيامبر زاده شده « 1 » و روشن است كه كودكى چون او را به چنان انجمن پرشكوهى راه نمىدهند كه در آن سرور مكيان را جامهء مرگ پوشانده‌اند و پيامبر بزرگوارىها سرپرستى كارش را به گردن گرفته است و بزرگان قريش نيز دوشادوش نشسته‌اند . پس ابن عمر ناگزير بايد گزارش آنجا را از زبان كسى ديگر بازگو كرده باشد كه وى آنجا بوده و از گفتگوها آگاه شده است ، و آن كس نيز يا بايد فرزند آن درگذشته باشد كه سرور ما امير مؤمنان است و آنچه روشن شده و از زبان وى رسيده ، در جلد هفتم گذشت ، يا بايد ديگر فرزندان او : طالب ، عقيل و جعفر باشند كه در اين باره كوچك‌ترين سخنى نگفته‌اند ، يا بايد برادر آن درگذشته باشد كه آنچه را بايد از زبان وى دانست ، در جلد هفتم گذشت و يا بايد برادرزادهء او ، بزرگ‌ترين پيامبران باشد كه سخنان او را نيز آورديم . پس ابن عمر آن روايت را از كه گرفته و چرا نام او را انداخته ؟\r\nو چرا در يكى از دو روايتى كه از زبان وى آمده ، ابو جهل را با ابو طالب انباز گردانيده ؟ با آنكه هيچ‌كس جز او چنين كارى نكرده ، آيا در ميان راويان سخن او كسى هست كه بتوان گفت همهء اينها را ساخته و بر وى بسته ؟ گمان نيكو بدار و روايت را مپرس !\r\nاينها را بگذار روى رواياتى كه پيرامون فرود آمدن اين آيه آورده و از مجاهد و قتاده دانسته‌اند « 2 » ، زيرا پشتوانهء سخنان آن دو نيز با همين روايت‌هاست يا آنها را از زبان كسانى ناشناس شنيده‌اند . پس رواياتى بدينگونه و بدون سند پيوسته نمىتواند دست‌افزار كارى سهمناك گردد ، مانند بيرون بردن ابو طالب از مرز آيين ، آن هم پس از آنكه داور ارجمند با آواى خويشتن بستگى او را به كيش راستين نمايان ساخته و او خود در راه آن با پشتوانه‌اى نيرومند به جانفشانى و پاسدارى برخاسته است .\r\nنمونه‌اى از تفسير سخن خداوند به گونه‌اى خودسرانه و بىپشتوانه را نيز مىتوان در گفتارى يافت كه بىهيچ سند پيوسته‌اى از زبان قتاده و هم‌مسلكان او بازگو كرده و آن آيه\r\n\r\n\r\n","description":"","footnote":"\r\n( 1 ) . الاصابة : 2 / 347 .\r\n( 2 ) . تاريخ ابن كثير : 3 / 124 .\r\n","page_name":" 30 ","page_number":40},
  {"content":"\r\n\r\nرا ميان ابو طالب و برادرش عباس بخش نموده‌اند و آغاز آن را دربارهء ابو طالب و دنباله‌اش را دربارهء عباس دانسته‌اند « 1 » همان عباس كه سال‌ها پس از فرود آمدن اين آيه مسلمان شد و راويان همگى بر آن اتفاق نظر داشته‌اند .\r\nپس از اينها مىتوان هم ارزش سخن زجاج را دريافت كه گفت : همهء مسلمانان بر آن رفته‌اند كه اين آيه دربارهء ابو طالب فرود آمده ، و هم ارج و بهاى دنبالهء آن را كه قرطبى نگاشته : درست آن است كه گفته شود : تودهء مفسّران كتاب خدا همداستانند كه اين آيه دربارهء ابو طالب فرود آمده است « 2 » .\r\nبنگر كه چگونه بر خداوند دروغ مىبندند و همين گناه آشكار برايشان بس است « 3 » .\r\n\r\nداستان آبگينه\r\nاينجا ديگر همهء تيرهايى كه اين گروه در تيردان كينهء خود داشتند و در خورجين دشمنىهاشان اندوختند و به سوى ابو طالب افكندند ، به پايان مىرسد . همهء آنها را آورديم و نقد و بررسى كرديم و ديگر چيزى برايشان نمانده است مگر داستان آبگينه و هوچىگرىهايى كه دشمنان ابو طالب پيرامون آن به راه انداخته‌اند و اينك آن را بازگو مىكنيم .\r\nبخارى و مسلم از طريق سفيان ثورى ، از عبد الملك بن عمير ، از عبد اللّه بن حارث آورده‌اند كه عباس بن عبد المطلب گفت : پيامبر را گفتم : عمويت كه پاسدارى ترا به گردن گرفت و براى تو به خشم مىآمد ، تو چه نيازى از او برآوردى ؟ او در آبگينه‌اى از آتش است و اگر من نبودم ، در پايين‌ترين جاى دوزخ مىبود .\r\nو به روايت ديگر : گفتم : اى رسول خدا ! راستى كه ابو طالب ترا يارى و نگهبانى مىنمود . آيا اين كارهايش سودى براى او دارد ؟ گفت : آرى ، او را يافتم كه در دل آتشى سخت بود و او را به سوى آبگينه‌اى بيرون فرستادم . و اين هم روايت ليث است از زبان\r\n\r\n\r\n","description":"","footnote":"\r\n( 1 ) . تفسير قرطبى : 13 / 299 ؛ الدر المنثور : 5 / 133 .\r\n( 2 ) . تفسير قرطبى : 13 / 299 .\r\n( 3 ) . نساء 4 / 50 .\r\n","page_name":" 31 ","page_number":41},
  {"content":"\r\n\r\nابن الهاد ، از عبد اللّه بن خباب ، از ابو سعيد كه گفت : چون در نزد پيامبر ابو طالب را ياد كردند ، گفت : شايد كه روز رستاخيز ميانجيگرى من به او سود رسانيد و او را در آبگينه‌اى از آتش بنهند كه تا استخوان پشت پاى او مىرسد و مغز او را به جوش مىآرد .\r\nو در صحيح بخارى از زبان عبد العزيز بن محمّد داراوردى ، از يزيد بن الهاد مانند همين روايت آمده ، جز اينكه در آنجا مىخوانيم : پوسته‌اى را كه مغز وى در آن است ، به جوش مىآورد « 1 » .\r\nامينى گويد : ما در سند اين روايات نه دربارهء سفيان ثورى بحث مىكنيم ، چه در بررسى آيهء نخست گذشت كه وى كاستى رواياتى را پنهان مىداشته و از زبان دروغگويان روايت مىكرده است ، و نه دربارهء عبد الملك بن عمير لخمى كوفى كه زندگىاش دراز شد و نيروى يادآورىاش تباه گرديد . ابو حاتم گفته : او را از حافظان نتوان شمرد ، چرا كه نيروى يادآورش دگرگونه شد . احمد گفته : در كار روايتگرى ناتوان است و مىلغزد . ابن معين گفته : روايت‌ها را درهم و برهم و آشفته مىسازد . ابن خراش گفته :\r\nشعبه او را پسنديده نمىداشت . كوسج هم آورده است كه احمد او را در كار روايتگرى بسيار ناتوان و سست مىشمرد « 2 » .\r\nما وجود عبد العزيز دراوردى را نيز در سند اين روايات دست‌افزار خرده‌گيرى نمىگردانيم كه به گفتهء احمد بن حنبل : چون از بر روايتى بازگو كند ، بىپايه است و ارزشى ندارد و اگر از نگاشتهء خود بازگو كند ، نيكوست و چون به بازگوكردن روايات پردازد ، ياوه‌سرايى نمايد . ابو حاتم گفته : سخن او را پشتوانه نتوان گردانيد . ابو زرعه هم گفته : نيروى يادآورىاش بد بود « 3 » .\r\nبه همين‌گونه در ناسازگارى اشكال اين روايت كه از چند راه رسيده ، چون‌وچرا نمىكنيم ، چه آنجا كه مىگويد : « شايد روز رستاخيز ميانجيگرى من براى او سودمند\r\n\r\n\r\n","description":"","footnote":"\r\n( 1 ) . ر ك : صحيح البخارى : 6 / 33 ، 34 و 9 / 92 ؛ صحيح مسلم ، كتاب الايمان ؛ طبقات ابن سعد : 1 / 106 ؛ مسند احمد : 1 / 206 ، 207 ؛ عيون الأثر : 1 / 132 ؛ تاريخ ابن كثير : 3 / 125 .\r\n( 2 ) . ميزان الاعتدال : 2 / 151 .\r\n( 3 ) . همان : 2 / 128 .\r\n","page_name":" 32 ","page_number":42},
  {"content":"\r\n\r\nافتد » ، مىرساند كه او تا روز رستاخيز بايد چشم به راه بماند و چنان كه از واژهء « شايد » برمىآيد ، در آن هنگام نه صددرصد بلكه كم‌وبيش اميد اين هست كه او را به آبگينه بيفكنند و آنگاه كه مىگويد : « او را در دل آتشى سخت يافتم و به سوى آبگينه‌اى بيرونش فرستادم » ، آشكارا مىرساند كه پيش از به زبان آوردن اين سخن ، ميانجيگرى به سود وى پذيرفته گرديده و او را به آبگينه برده‌اند .\r\nاز اينها گذشته ، ما در اينجا يك سخن داريم و آن اينكه رسول خدا صلّى اللّه عليه و آله به هنگام درگذشت ابو طالب ، ميانجيگرى خود به سود وى را بسته به آن دانست كه وى به يگانگى خدا گواهى دهد ، زيرا پيامبر گفت : اى عمو ! بگو هيچ خدايى جز خداى يگانه نيست تا به يارى اين آيه در روز رستاخيز ميانجيگرىام را به سود تو روا بشمارم « 1 » و اين دستور تنها براى اينجا نيست و در همه جا ميانجيگرى به سود كسى ، بسته به اين است كه او گواهى به يگانگى خدا دهد و اين سخن را پشتوانهء بسيار از روايات هست كه پاره‌اى از آنها را حافظ منذرى آورده است « 2 » و از آن ميان ، روايتى از زبان عبد اللّه بن عمر را بدون سند پيوسته آورده كه پيامبر گفت : مرا گفتند درخواستى بكن كه هرپيامبرى درخواست كرده و من درخواستم را گذاشته‌ام براى روز رستاخيز به منظور ميانجيگرى به سود شما ، براى آن كسان كه گواهى دهند هيچ خدايى جز خداى يگانه نيست . منذرى گويد : اين روايت را احمد با سند درست بازگو كرده است .\r\nو نيز اين روايت از ابو ذر كه انجام سند آن به پيامبر پيوسته كه گفت : به من كار ميانجيگرى را سپرده‌اند و سود آن به كسانى از پيروان من كه جز خدا چيزى را نپرستند ، خواهد رسيد منذرى گويد : اين روايت را بزّار با سندى نيكو كه از گسيختگى هم نهى نيست ، آورده است .\r\nو نيز اين حديث از زبان عوف بن مالك اشجعى كه پيامبر گفت : ميانجيگرى من به\r\n\r\n\r\n","description":"","footnote":"\r\n( 1 ) . مستدرك حاكم : 2 / 336 او و ذهبى در تلخيص المستدرك جداگانه نيز داورى خود را به درست بودن آورده‌اند ؛ تاريخ ابى الفدا : 1 / 120 ؛ المواهب اللدنية : 1 / 71 ؛ كشف الغمّه ، شعرانى : 2 / 144 ؛ كنز العمال :\r\n7 / 128 ؛ شرح المواهب ، زرقانى : 1 / 291 .\r\n( 2 ) . ر ك : الترغيب و الترهيب : 4 / 150 - 158 .\r\n","page_name":" 33 ","page_number":43},
  {"content":"\r\n\r\nسود هرمسلمانى است منذرى گويد : اين حديث را هم طبرى آورده با سندهايى كه يكى از آن ميان بسى نيكو است ، و هم ابن حبّان در صحيح خود ، البته بدينگونه :\r\nميانجيگرى به سود كسى است كه جز خدا ، چيزى را نپرستد .\r\nو نيز اين روايت از زبان انس كه پيامبر گفت : خداوند به جبرئيل عليه السّلام فرمود : برو نزد محمّد و او را بگو سر بردار و بخواه تا به تو داده شود و ميانجيگرى كن تا خواستهء تو پذيرفته آيد ، تا آنجا كه گفت : هركس از امّت تو از آفريدگان خدا كه يك روز با خلوص نيّت گواهى دهد خدايى جز خداى يگانه نيست و بر اين گرايش بميرد ، او را نيز در اين ميان جاى بده .\r\nمنذرى گويد : اين روايت را احمد آورده و راويان آن از كسانىاند كه سخن ايشان پشتوانهء روايت درست و نگارش درست ، شناخته شده است « 1 » .\r\nو نيز اين روايت از ابو هريره كه انجام سند آن به پيامبر پيوسته كه گفت : ميانجيگرى من براى كسى است كه براستى از ته دل گواهى دهد خدايى جز خداى يگانه نيست و محمّد رسول اوست ؛ دلش سخن زبانش را راست شمارد و زبانش باور دلش را . اين روايت را هم احمد بازگو كرده و هم ابن حبّان در صحيح خود .\r\nو نيز اين روايت كه در هنگام گفتگو از دومين آيه ، از زبان ابو هريره و ابن عباس آورديم كه پيامبر صلّى اللّه عليه و آله پروردگارش را بخوان و دستورى خواست تا براى مادر خويش آمرزش بخواهد و بگذارد كه در روز رستاخيز براى او ميانجيگرى كند و او نپذيرفت « 2 » .\r\nو سهيلى مىنويسد : در صحيح آمده است كه پيامبر اكرم گفت : از پروردگارم دستورى خواستم تا به ديدار آرامگاه مادرم روم ، به من اجازه داد ، و از وى دستورى خواستم تا براى وى آمرزش بخواهم ، به من اجازه نداد « 3 » . در مسند بزّار اين روايت را از بريده آورده است كه چون پيامبر خواست براى مادرش آمرزش بخواهد ، جبرئيل به سينه‌اش كوبيد و\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 5 ) : 8 / 13 .\r\n( 2 ) . ر ك : الغدير ( متن عربى / چ 5 ) : 8 / 13 .\r\n( 3 ) . الروض الأنف : 1 / 113 .\r\n","page_name":" 34 ","page_number":44},
  {"content":"\r\n\r\nبه او گفت : براى كسى كه بت‌پرست بوده آمرزش نخواه . پس او اندوهناك برگشت « 1 » .\r\nاز روايات بالا برمىآيد گواهى ندادن كسى به يگانگى خدا انگيزهء آن مىشود كه هيچگونه ميانجيگرى دربارهء او پذيرفته نگردد ، زيرا كه خدانشناس ، به هيچ روى شايستگى آن را ندارد كه به سود او ميانجيگرى كنند و آنگاه ميانجيگرى براى سبك شدن كيفر او نيز نارواست كه هم براساس روايات گذشته بايد از آن خوددارى شود ، و هم به دستور كتاب خداى ارجمن و تعالى ، آنجا كه گويد : آنان كه كفر ورزيدند ، براى ايشان است آتش دوزخ ، نه روزگارشان را به پايان رسانند كه بميرند و نه كيفر ايشان سبك گردد . بدينگونه هرناسپاس را سزا مىدهيم « 2 » .\r\nو نيز آنجا كه خداى تعالى گويد : هنگامى كه ستمگران كيفر ديدند ، نه كيفرشان سبك شود و نه مهلت يابند « 3 » .\r\nو آنجا كه مىگويد : پيوسته به لعنت گرفتارند ، نه كيفر ايشان سبك مىشود و نه مهلتى مىيابند « 4 » .\r\nو آنجا كه مىگويد : آنان كه در آتشند ، به نگهبانان دوزخ مىگويند : از پروردگار خويش بخواهيد يك روز از كيفر ما بكاهد . آنان مىگويند : آيا فرستادگان شما با نشانه‌هاى روشن به نزد شما نيامدند ؟ گويند : آرى . گويند : پس خدا را بخوانيد كه خدا خوانى ناسپاسان جز در گمراهى نيست « 5 » .\r\nو آنجا كه مىگويد : اينان همان كسانند كه زندگى اين جهان را به جهان ديگر خريدند .\r\nپس كيفرشان سبك نمىشود و كسى ايشان را يارى نكند « 6 » .\r\nو آنجا كه مىگويد : و رها كن آنان را كه كيش خويش را سرگرمى و بازيچه گرفته‌اند و زندگى اين جهان ايشان را فريفته است . به قرآن پندشان ده تا كسى با كارهاى خويش ،\r\n\r\n\r\n","description":"","footnote":"\r\n( 1 ) . براى رواياتى از اين دست ، هيچ ارزش و آبرويى نمىشناسيم و تنها از اين‌روى كه ايشان در برابر آن سر فرود مىآورند ، ناگريزيم كه آن را پشتوانهء سخن خويش گردانيم .\r\n( 2 ) . فاطر 35 / 36 .\r\n( 3 ) . نحل 16 / 85 .\r\n( 4 ) . بقره 2 / 162 و آل عمران 3 / 88 .\r\n( 5 ) . غافر 40 / 49 ، 50 .\r\n( 6 ) . بقره 2 / 86 .\r\n","page_name":" 35 ","page_number":45},
  {"content":"\r\n\r\nخود را به نابودى نسپارد كه او را جز خداوند ، ميانجى و دوست و سرپرستى نباشد و هر چه تاوانى كه دهد ، از او نگيرند . آنان كسانىاند كه با كارها و ناسپاسىهاشان خويش را به نابودى مىسپارند . ايشان را نوشابه‌اى است از آب جوشان و كيفرى دردناك « 1 » .\r\nو آنجا كه مىگويد : هركس در گرو آنچه كرده است مىماند ، مگر رستگاران كه در بهشت‌هايند و از تبهكاران مىپرسند : چه چيز شما را به دوزخ كشانيد ، تا آنجا كه گويد :\r\nپس خواهش ميانجيان سودى به ايشان نرساند « 2 » .\r\nو آنجا كه گويد : ايشان را از آن روز قيامت بيم ده ، همان هنگام كه دل‌ها لبريز از اندوه ، نزديك گلوها رسد . ستمگران را در آن روز نه دوستى باشد و نه ميانجىاى كه فرمانش برند « 3 » .\r\nو آنجا كه مىگويد : گنهكاران را تشنه به سوى دوزخ مىرانيم . خواهشگرى ندارند ، مگر آن كس كه با خداى مهربان پيمانى بسته باشد « 4 » .\r\nبه زبان دستور دانان عرب ، استثناى به كار رفته در آيهء بالا ، منقطع است و خواست خداوند از پيمان نيز همان گواهى دادن به يگانگى او و ايستادن بر سر آن به گونه‌اى شايسته است . پس ميانجيگرى جز براى گروندگان به او پذيرفته نيست « 5 » .\r\nپس اگر هم گرفتيم كه ابو طالب عليه السّلام بر كيش بت‌پرستى بوده - پناه به خدا از اين سخن - در اين هنگام داستان آبگينه با همهء آيات و احاديثى كه آورديم : ناسازگار است ، زيرا بر اساس آن ، پيامبر براى عمويش ميانجيگرى مىكند تا كيفر او سبك شود و در آبگينه جاى بگيرد . پس حديثى را كه با كتاب خدا و سنّت پيامبر ، ناسازگار باشد ، بايد به دور افكند ، زيرا در حديثى درست كه سند آن را سرانجام به پيامبر پيوسته‌اند ، آمده است كه :\r\nپس از من حديث‌ها براى شما افزون مىشود . پس اگر حديثى براى شما روايت كردند ، آن را با كتاب خداى تعالى بسنجيد ، چنانچه با آن سازگار بود ، بپذيريد و اگر ناهماهنگ\r\n\r\n\r\n","description":"","footnote":"\r\n( 1 ) . انعام 6 / 70 .\r\n( 2 ) . مدثر 74 / 38 - 42 ، 48 .\r\n( 3 ) . غافر 40 / 18 .\r\n( 4 ) . مريم 19 / 86 ، 87 .\r\n( 5 ) . ر ك : تفسير قرطبى : 11 / 154 ؛ تفسير بيضاوى : 2 / 48 ؛ تفسير ابن كثير : 3 / 138 ؛ تفسير خازن : 3 / 243 .\r\n","page_name":" 36 ","page_number":46},
  {"content":"\r\n\r\nبود ، نپذيريد « 1 » .\r\nپس نبايد گول آن را خورد كه داستان آبگينه را بخارى آورده ، زيرا نگاشتهء او كه صحيح خوانده شده ، خرجين ياوه‌سرايىها و صندوق لغزش‌هاست كه اگر خداى تعالى خواهد به هنگام گفتگو از آن ، شما را از چگونگى كار آگاه خواهيم ساخت .\r\nاينجا ديگر گفتگو از گروش و گرايش‌هاى ابو طالب عليه السّلام را با سرودى از استاد فقه و فلسفه و اخلاق ، استاد محمّد حسين اصفهانى نجفى « 2 » پايان مىدهيم كه مىگويد :\r\n- فروغ هدايت در دل عموى پيامبر برگزيده ، در همان هنگام كه خيلى پنهان و پوشيده است ، بسيار آشكار و هويداست .\r\n- گروش و باور درست در دل اوست ، و چه دلى كه پايگاه آن از هرپايگاه برتر است .\r\n- گروش و باور او ، خداى بايسته براى هستى را مىنمايد در پايگاه نهان خود و آن گنج پنهان .\r\n- گروش و باور پنهانى او نيز به نام والاى خداى ماند كه جز دست پاكان به آن نرسد .\r\n- گروش و باور او به جهان نهان ، به خودى خداوندى در جهان نهان مىماند ، و او را پرتو افشانىهايى هرچه رساست در نشانه‌هايش .\r\n- نشانه‌هاى او نزد ديده‌وران درخشان‌تر است از خورشيد نيمروز .\r\n- او سرپرست كسى است كه خاتم پيامبران است و خود با همهء نيرويش به پاسدارى از او برخاسته .\r\n- يگانه ياور او در روزگارش بود و ستون استوار آن در آغاز كارش .\r\n- سرور و پشتوانهء خاندانش بود و پيشواى دودمانش و پناهگاه استوارش در روز سختى .\r\n- و پوشش نيرومند او در برابر دشمنان است و افسون او در برابر هماوردان .\r\n- والامقامى ارجمند است كه ياسين را همچون افسونى از چشم زخم به دور دارد و طاها\r\n\r\n\r\n","description":"","footnote":"\r\n( 1 ) . اين روايت را بخارى در صحيح خود آورده است .\r\n( 2 ) . يكى از سرايندگان غدير در سدهء چاردهم كه اگر خداى تعالى خواهد ، زندگينامهء او بيايد .\r\n","page_name":" 37 ","page_number":47},
  {"content":"\r\n\r\nرا در پناه گيرد ؟ « 1 »\r\n- در يارى پيامبر و الا جايگاه چندان ايستادگى نمود تا بنيادهاى اسلام استوار گرديد .\r\n- در پاسدارى از آستان او به برترين گونه‌اى تلاش و پيكار نمود تا كار پيامبر راهنما بالا گرفت .\r\n- در برابر گزندهاى قرشيان ناسپاس با چنان دليرىاى نگهبان او بود كه گردنگشان در برابرش زبون گرديدند .\r\n- با شكيبايى خود بر هردرد سر و اندوهى چيرگى يافت كه داستان پناهنده شدن به شعب ابو طالب ، خود گوشه‌اى از آن همه اندوه است .\r\n- وه ! چه گرامى ياور و پشتيبان و سرپرستى براى سرور مردمان بود .\r\n- همين سرفرازى براى او بس كه سرپرستى رسول خدا با او بود .\r\n- زبان رساى او در ستايشگرى وى در برابر دشمنانش ، از شمشير بود .\r\n- او را از سروده‌ها و سخنان چندان هست كه جهان را آكنده از روشنايى مىنمايد .\r\n- و ما را ، هم از ايمان او آگاه مىسازد و هم از اينكه او از سوى پروردگارش بر راه راست بوده است .\r\n- ام القرى [ مكه 
  ] از فروغ او درخشيدن گرفت و هرفروزشى پرتوى از طور وجود اوست .\r\n- چگونه چنين نباشد با آنكه او پدر فروغ‌هاست و جاى رخ نمودن خورشيدها و ماه‌ها .\r\n- هرگوهر درخشنده و پرتوافكنى از او پديد مىآيد ، پس چگونه خواهد بود او كه خاور خاورها است ؟\r\n- مهر سپهر بزرگوارى و سرفرازى است و پدر از نيا خسرو آن تخت بوده .\r\n- برترى از آن اوست كه از بزرگى به بزرگى رسيده و آن خود چيزى است كه از بزرگان به ارث برده است .\r\n\r\n\r\n","description":"","footnote":"\r\n( 1 ) . « م » : يس و طه هم دو نام از نام‌هاى پيامبر است و هم نام دو سوره از قرآن كه براى دور بودن از چشم زخم خوانده و آويخته مىشود .\r\n","page_name":" 38 ","page_number":48},
  {"content":"\r\n\r\n- پاكيزه‌ترين شاخه‌هاى درخت ابراهيم است كه چه ارجمندى ريشه‌دارى دارد .\r\n- كه بايستى او را بزرگ ارجمندى از دودمان عدنان دانست كه در دردسرهاى روزگار پناهگاه ايشان به شمار مىآمد .\r\n- او را چنان مايه‌اى از برترىهاست كه از آسمان‌هاى بلند و بام كوشك‌ها نيز فراتر مىرود .\r\n- و چگونه چنين نباشد ؟ با آنكه او سرپرست پيامبر برگزيده است و پدر بازماندگانى فرخنده و راهنما .\r\n- و پدر جانشين پيامبر و جعفر بلندپرواز كه به سوگند ، اين بالاترين سرفرازىهاست .\r\n- ريگزار پهناور تازيان ، از فروغ او پرتو گرفت ؛ نه ، بگو آسمان از او پرتو گرفت .\r\n- بزرگ‌ترين پرتوافكن‌هاى آسمان در كنار فروغ چهرهء او به ستارهء كور مىماند .\r\n- و چگونه چنين نباشد ؟ با آنكه از رخسار وى فروغ خداى برتر و بالاتر از پندار ، براى خاندانش پرتوافكنى مىكرد .\r\n- در مكهء ارجمند بر مردمان سرورى يافت و با رسيدن به سالارى ، به هرگونه بزرگوارىاى دست يافت .\r\n- آرى بايد او را مايهء سرفرازى براى شهر ارجمند خدا [ مكه 
  ] شمرد و مايهء ارزش يافتن عبادتگاههاى حاجيان .\r\n- آرزوها و اميدها به سوى آستان او روى به خاك مىسايند و كعبهء ايمان در پناه او مىآرامد .\r\n- با پشتيبانى سرورى و شكوه او بود كه پيامبر هدايتگر توانست كار خود را به پايان رساند .\r\n- اگر او نبود ، اين كار براى پيامبر برگزيده به انجام نمىرسيد . پس او اساس كيش آفريدگار است .\r\n- چگونه ؟ بدينسان كه سايهء خداوندى در ميان مردمان [ محمّد 
  ] در پناه حمايت او بود كه مردم را به اسلام خواند .\r\n\r\n","description":"","footnote":"","page_name":" 39 ","page_number":49},
  {"content":"\r\n\r\n- اسلام با پشتيبانى او بود كه همه جا بپراكند و اين ارجمندىاى است كه جز به او نرسيد .\r\n- و پرچم آن با بلندپروازىهاى او بود كه افراشته گرديد و همين براى نمودن پايگاه بلندش بسنده است .\r\n- اينها سربلندىهايى است كه گردن فرازى به يارى آن بالانشين مىگردد ، و يادگارهايى است كه آنچه را بر جاى مانده شيرين مىسازد .\r\n- آن است كه ابو طالب كه ويژگىها و چگونگىاش را بازگو مىكنيم و زبان روشنگران از نمودن پايگاه او بسى كوتاه است .\r\n- مرز برترىهاى او از هرستايشى فراتر مىرود و ما با يادى از او تنها دل‌ها را زنده مىداريم .\r\nو اين هم از چكامهء علامه شيخ عبد الحسين صادق عاملى ، جانش با پاكان باد كه مىگويد :\r\n- اگر او نبود ، نه جاى گام مسلمانان استوار مىشد و نه چشمهء يگانه‌پرستى در جوىهاى خود روان مىگرديد .\r\n- بهترين كسى را كه از ميان همهء شهرنشينان و بيابان‌گردان برخاست ، او تا آنجا كه در توان داشت ، پناه داد و پشتيبانى نمود و نيازهاى وى را با خود برابر انگاشت .\r\n- آن نگهبان تلخى كه نمود ، تنها نه به انگيزهء پيوند خويشاوندى بود و نه براى جنبش رگ او كه براى كشش به برادرزاده‌اش خون در آن به جوش آمده .\r\n- بلكه براى خدا بود ، چنان كه خود نيز در هرفراز از سروده‌هاى خويش زيبايىهاى همين انديشه را مىنمايد .\r\n- پس از او مادر دهكده‌ها [ مكه 
  ] با همهء فراخىاش بر پيك خداوند تنگ آمد و روز روشن آنجا بر وى سياه و تيره شد .\r\n- تا شتابان از آنجا روى برتافت و از خداوند براى او به زارى نيكويى خواست و در اين درخواست و خداخوانىاش نيز نوميد نگرديد .\r\n- اگر روى عموى پيامبر برگزيده با آن همه گواهىهايش دربارهء اين آيين پاكيزه نشد پس\r\n\r\n","description":"","footnote":"","page_name":" 40 ","page_number":50},
  {"content":"\r\n\r\nهيچ گفتارى انگيزهء رستگارى نتواند بود .\r\n- در آن يكسال كه عمو و همسر پيامبر با هم درگذشتند ، او نيز آن را با گريه بر آن دو سپرى كرد .\r\n- وه ! چه بزرگ مردى كه با باور و گرايش خود به آيين پيامبر برگزيده يك سال او را بر خويش به گريه واداشت ، تا آنجا كه روزهاى روشن آن از شب‌ها تاريك‌تر گرديد .\r\n- از پشت او بود كه همهء فروغ‌ها به درآمدند و پراكنده شدند و نخستين آنان ، مرتضى بود و به دنبالش نيز اندوخته‌هاى سرورى .\r\nو چنين بود ابو طالب سرور مكّيان ، و اين بود فشرده‌اى از نشانه‌هاى گروش و باور سرهء او به آيين ما كه آنها را ننگاشتم مگر به اميد خشنودى خداوند « 1 » ، تا آنان كه كتاب آسمانى به ايشان داده شده ، باور كنند و بر گروش گروندگان نيز افزوده گردد ، و كسانى كه كتاب آسمانى به ايشان داده شده و نيز گروندگان دودل نباشند « 2 » و آيندگان پس از ايشان بگويند : پروردگارا بيامرز ما را و برادران ما را كه در ايمان پيشاهنگ ما بودند ، و در دل‌هاى ما از كسانى كه گرويده‌اند ، كينه‌اى مگذار ، پروردگارا براستى تو مهربان و بخشاينده‌اى « 3 » .\r\n\r\n\r\n","description":"","footnote":"\r\n( 1 ) . حديد 57 / 27 .\r\n( 2 ) . مدثر 74 / 31 .\r\n( 3 ) . حشر 59 / 10 .\r\n","page_name":" 41 ","page_number":51},
  {"content":"\r\n . \r\n","description":"","footnote":"","page_name":" 42 ","page_number":52},
  {"content":"\r\n\r\n\r\nادامهء مبالغه در فضايل ابو بكر\r\n\r\n29 - پاسخ فرشته به دشنام‌گوى خليفه\r\nيوسف بن ابو يوسف از زبان پدرش يعقوب بن ابراهيم قاضى و او از ابو حنيفه آورده است كه : چنين رسيده است كه مردى ابو بكر را دشنام داد و او بردبارى نمود و پيامبر نشسته بود . سپس ابو بكر به پاسخ وى پرداخت و پيامبر برخاست و ابو بكر گفت : او كه به من دشنام داد ، برنخاستى و من كه پاسخش را دادم بلند شدى ؟ پيامبر گفت : فرشته‌اى به نمايندگى از تو پاسخ او را مىداد و چون تو خود به پاسخگويى پرداختى ، او برفت و من نيز برخاستم « 1 » .\r\nاحمد نيز از طريق ابو هريره آورده است كه مردى ابو بكر را دشنام داد و پيامبر نيز نشسته بود و شگفت‌زده لبخند مىزد و چون آن مرد بسيار دشنام داد ، ابو بكر نيز كم و بيش به پاسخگويى پرداخت . پس پيامبر در خشم شد و برخاست و ابو بكر به او پيوست و گفت : اى پيامبر خدا ، او مرا دشنام مىداد و تو نشسته بودى و چون اندكى به پاسخ او پرداختم ، خشمگين برخاستى . حضرت گفت : با تو فرشته‌اى بود كه به نمايندگى از سوى تو پاسخ او را مىداد و چون پاره‌اى از سخنان او را پاسخ دادى ، اهرمن در ميانه افتاد و من\r\n\r\n\r\n","description":"","footnote":"\r\n( 1 ) . الآثار 208 .\r\n","page_name":" 43 ","page_number":53},
  {"content":"\r\n\r\nبا اهريمن هرگز نمىنشينم « 1 » .\r\nنمىدانيم اين حديث از چه راهى به ابو حنيفه رسيده تا با شناخت ميانجى آن دريابيم كه چه اندازه درست است و شايد هم بودن ابو يوسف قاضى در ميان راويان براى انگشت نهادن بر آن ، به تنهايى بسنده باشد و اينك بنگريم به پاره‌اى از سخنان كه دربارهء او گفته شده است . فلاس گويد : او راستگو و داراى لغزش‌هاى بسيار است . ابو حفص نيز گويد : او راستگو و داراى لغزش‌هاى بسيار باشد . بخارى او را رها كرده‌اند يحيى بن آدم گويد : ابو يوسف نزد شريك گواهى داد و او نپذيرفت و گفت : از كسى كه مىپندارد نماز از گرويدن به آيين جداست ، سخنى نمىپذيريم . ابن عدى گويد : او از زبان كسانى روايت مىكند كه سخنانشان سست است از ابن مبارك هم با سند درست بازگو كرده‌اند كه به مردى گفت : اگر تو در پس ابو يوسف نماز گزارده‌اى و به ياددارى كه چه نمازهايى بوده ، دوباره آنها را بخوان همو گفته است : اگر از آسمان به زمين سرنگون شوم و پرنده‌اى مرا بربايد يا باد مرا در جايى بس دور بيفكند ، دوست‌تر دارم كه از او روايتى بازگو كنم .\r\nهمچنين مردى به ابن مبارك گفت : كداميك از ابو يوسف و محمّد بن حسن راستگوترند ؟\r\nگفت : مگو كداميك راستگوترند ، بلكه بپرس كداميك دروغگوترند .\r\nعبد اللّه بن ادريس گويد : ابو يوسف تبهكارى از تبهكاران بوده است .\r\nوكيع به مردى كه روايتى از زبان ابو يوسف بازگو مىكرد ، گفت : آيا از خدا پروا ندارى كه در نزد آن آفريدگار بزرگ و گرامى سخن ابو يوسف را پشتوانه مىگيرى ؟\r\nابو نعيم فضل بن دكين گفت : شنيدم ابو حنيفه به ابو يوسف مىگفت : واى بر شما باد ! چه اندازه دروغ در اين نوشته‌ها بر من مىبنديد كه من نگفته‌ام ؟\r\nيحيى بن معين گفت : روايت او را نبايد نوشت همو گويد : هرچند به خود وى مىتوان پشتگرم بود ، ولى در بسيارى مواقع ندانسته لغزيده است .\r\nيزيد بن هارون گفته : روا نيست از زبان او حديثى بازگو كنند ، چون با دارايىهاى پدر مردگان ، سوداگرى و داد و ستد مىكرد و سودش را خود برمىداشت .\r\n\r\n\r\n","description":"","footnote":"\r\n( 1 ) . مسند احمد : 2 / 436 .\r\n","page_name":" 44 ","page_number":54},
  {"content":"\r\n\r\nگويد : ابن ابى كثير وابستهء حارث‌زادگان يا نظام ، به هنگام خاك سپردن ابو يوسف گويد :\r\n- گورى كه يعقوب [ ابو يوسف 
  ] در آن آرميد ، از نخستين بارانى كه از دل ابرى بر هم نشسته روان است ، سيراب باد !\r\n- داورىهاى خودسرانه را با خدعه و نيرنگ در آيين خدايى راه داد كه نوشيدن بادهء انگورى - پس از ناروا بودن آن - كارى شايسته گرديد !\r\n- اگر نبود كه روزگار وى سپرى شد و پنجهء مرگ او را به مرز نيستى كشانيد ، البته چندان انديشهء خويش را در كار اين گونه داورىها خودسرانه به كوشش وامىداشت ، تا براى كسى كه دودل باشد ، يافتن كار ناروا بسى دشوار مىگرديد « 1 » .\r\nيكى از ميانجيان سند احمد نيز - در بيان اين برترى براى ابو بكر سعيد بن ابو سعيد مدنى است كه چهار سال پيش از مرگ دچار آشفته مغزى گرديد و زمينهء اين روايت نيز گواه آن است كه وى در چنين وضعيتى آن را بر زبان رانده است « 2 » .\r\nتازه هيچ ترديدى نبايد داشت كه هريك از دو دشنام‌گوى در پيشگاه پيامبر خدا صلّى اللّه عليه و آله پاى از مرز ادب بيرون نهاده و مانند هرناسزاگوى ديگرى داد و فرياد به راه انداخته‌اند ، زيرا كه اين كار با آوايى نرم و آرام انجام نمىگيرد ، چنان كه خداوند مىگويد : اى كسانى كه به آيين راستين گرويده‌ايد ، آواز خويش را بلندتر از آواز پيامبر نگردانيد و در نزد او ، سخن درشت نگوييد « 3 » ، تا پايان آيه كه دربارهء ابو بكر و عمر فرود آمد ، آنگاه كه در نزد رسول خدا صلّى اللّه عليه و آله با يكديگر بگومگوى سخت كردند و داستان آن پيش از اين گذشت « 4 » .\r\nمگر چه مىشد كه ابو بكر تا پايان كار پاس انجمن پيامبر را نگاه مىداشت و براى ارج نهادن به آستان او همچنان بردبارى مىنمود همان شيوهء نخستين را به كار مىبست و به بدگويى نمىپرداخت تا رسول خدا صلّى اللّه عليه و آله ناآرامى ننموده و از نزد وى برنخيزد ؟ نكند\r\n\r\n\r\n","description":"","footnote":"\r\n( 1 ) . تاريخ بغداد : 14 / 257 ؛ ميزان الاعتدال ؛ لسان الميزان : 6 / 300 .\r\n( 2 ) . تهذيب التهذيب : 4 / 39 ، 40 .\r\n( 3 ) . حجرات 49 / 2 .\r\n( 4 ) . ر ك : الغدير ( متن عربى / چ 2 ) : 7 / 223 .\r\n","page_name":" 45 ","page_number":55},
  {"content":"\r\n\r\nشكيبايىاش در آغاز نيز نه از سر خوشخويى ، بلكه ناآگاهانه و بىهيچ خواست و آهنگى بوده است ؟\r\nمگر چه مىشد كه او نيز همراه پيامبر برمىخاست و مىرفت تا دنبالهء دشنام و كينه‌ورزى بريده شود ؟ و چه مىشد كه در برابر واكنش پيامبر صلّى اللّه عليه و آله خاموشى مىگزيد و با پرخاش به برخاستن وى بىادبى نمىنمود ؟\r\nو چه كاستىاى براى او بود كه مىگذاشت آن فرشته بماند و همچنان او را ستمديده پندارد و به نمايندگى از او دشنام‌هاى آن مرد را پاسخ بدهد و نبين كه او خود به برابرى و همسرى با ستمگر پرداخته تا رهايش كند ؟\r\nشگفت از آن دارم كه در گزارش احمد مىخوانيم كه پيامبر به ابو بكر گفت : « چون تو پاره‌اى از سخنان او را پاسخ دادى ، اهريمن در ميانه افتاد » . چگونه تا هنگامى كه ابو بكر زبان به پاسخ دشنام‌ها نگشود ، آن انجمن تهى از اهريمن بود ؟ تا آغاز به پاسخگويى كرد ، اهريمن در ميانه افتاد ؟ مگر پيش‌ترش ، آن مرد آن همه دشنام به ابو بكر نداد ؟ مگر پاسخ ابو بكر انگيزه‌اى اهريمنى داشت و ناسزاگويى آن مرد به او دور از اين انگيزه‌ها بود ؟ و گويا كه بزرگ‌ترين پيامبر صلّى اللّه عليه و آله را هيچ پروايى از شنيدن دشنام‌هاى آن مرد به ابو بكر نبوده ! و جز پاسخ ابو بكر به وى انگيزه‌اى پيامبر را بر سر خشم نمىآورد ، و اين بسيار شگفت‌انگيز است .\r\nوانگهى آيا در جهان برين نيز كسى هست كه بدزبانى را با زشت‌گويى پاسخ دهد ؟ يا آنجا جهان پاكى است كه دشنام و ناسزا و نارواگويى چون به خودى خود ناشايست است ، راهى در آن ندارد ؟ و آيا خداى تعالى را فرشتگانى است كه كارگزار اين كار زشت گردانيده ؟ و آيا اين كارگزارى ، تنها براى ارج نهادن به ابو بكر است يا هريك از گروندگان به آيين راستين كه در برابر دشنام‌گويى ديگر خاموشى گزيند ، همين پاداش را دارد ؟ و آيا فرشتگان وادار شدند كه پاسخ دشنام بت‌پرستان را به نزد پيامبر خدا بدهند ؟ من در هيچ يك از اين زمينه‌ها به گزارشى برنخورده‌ام و با يارى و داورى خرد به تنهايى نيز نمىتوان پاسخى به آنها داد . گذشته از آنكه خرد درست ، دشنام‌گويى را زشت مىشمارد و در اين\r\n\r\n","description":"","footnote":"","page_name":" 46 ","page_number":56},
  {"content":"\r\n\r\nنيز چون و چرايى نيست كه سزاى دشنام‌گوى اگر از سر ستم بگويد ، در روز رستاخيز داده مىشود ، و پاسخ دادن به او به آنگونه كه نه ستمگر آن را بشنود تا هشيار شود و از دشنام‌گويى بازايستد ، و نه ستمديده بشنود تا دلش خنك شود ، و نه هيچ‌كس ديگر بشنود تا بدكردار رسوا گردد و شايد دست از زشت‌كارى بكشد . چنين دادنى از واكنش‌هاى بيخردانه است . آرى ، خطيب در تاريخ خود از طريق سهل بن صقين با سندى گسسته از زبان ابو هريره آورده است كه پيامبر گفت : راستى كه خداى تعالى را در آسمان هفتاد هزار فرشته است كه دشنام‌گويندگان به ابو بكر و عمر را نفرين مىفرستند « 1 » .\r\nجز اينكه خود خطيب در دنبالهء اين روايت مىنويسد : سهل حديث‌ساز بوده است « 2 » .\r\n\r\n30 - سخنرانى پيامبر در برترى ابو بكر\r\nبخارى روايت كرده است كه پيامبر گفت : همهء درهايى را كه به مسجد باز مىشود ، ببنديد ، مگر در ابو بكر را « 3 » و در بخش كوچيدن به مدينه از طريق ابو سعيد خدرى آورده است كه گفت : رسول خدا براى مردم سخنرانى كرد و گفت : براستى خداوند بنده‌اى را مخيّر ساخت كه از ميان اين جهان و آنچه در نزد خداست يكى را برگزيند . خدرى گفت :\r\nپس ابو بكر بگريست و ما از گريهء او در شگفت شديم كه رسول خدا دربارهء بنده‌اى گزارش دهد كه كارگزينش به خود او واگذار شده باشد ، امّا دانستيم كه آن كس خود پيامبر بوده است و ابو بكر نيز داناترين ما بود كه آن سخن را دريافت . پس پيامبر خدا گفت : كسى كه بيش از همهء مردمان با همراهىها و دادن دارايى خويش بر من منّت دارد ، ابو بكر است و اگر من دوستى جز پروردگارم برمىگزيدم ، البته ابو بكر را برمىگزيدم ، آن هم براساس برادرى و دوستى اسلامى . بنابراين ، همهء درهايى را كه به مسجد باز مىشود بايد ببندند ، مگر درى كه از آن ابو بكر است « 4 » .\r\nو روايت ابن عساكر افزونىاى به اين گونه دارد : ما دانستيم كه او جانشين وى خواهد\r\n\r\n\r\n","description":"","footnote":"\r\n( 1 ) . تاريخ بغداد : 5 / 280 .\r\n( 2 ) . ر ك : الغدير ( متن عربى / چ 2 ) : 5 / 280 .\r\n( 3 ) . المناقب ، بخارى : 5 / 242 .\r\n( 4 ) . همان : 6 / 44 .\r\n","page_name":" 47 ","page_number":57},
  {"content":"\r\n\r\nشد ، و در تفسير رازى نيز سخن پيامبر به اين گونه آمده : از ميان همهء مردمان هيچ‌كس نيست كه بيش از ابن ابو قحافه [ ابو بكر 
  ] با همراهىها و دادن آنچه در دست داشت ، بر ما منت نهاده باشد « 1 » .\r\nامينى گويد : اكنون بازگرديد بدانچه پيش از اين نگاشتيم « 2 » ، اعتمادتان به دروغى كه در روايت بالا دربارهء درهاى مسجد و بسته شدن آنها آمده بيشتر گردد ، آنگاه ابن تيميه را ببينيد كه پيرامون آن ، چه هوچىگرىها به راه انداخته است .\r\nاز ديگر آگاهىهايى كه از اين‌روايت به دست مىآيد ، يكى سخن ابو سعيد است كه گفت : ابو بكر داناترين ما بود ، با آنكه آن دانش ( آگاهى از نزديك بودن مرگ پيامبر ) ويژهء ابو بكر نبود و همهء كسانى كه در بازپسين ديدار پيامبر اكرم از خانهء خدا ، سخنان وى را شنيده و به خاطر سپرده بودند ، اين دانش را داشتند ، زيرا در ميان آن گفته‌ها فرازهايى از اين گونه كه در جلد نخست آورديم ، به گوش مىخورد : نزديك است كه مرا بخوانند و من نيز بپذيرم . تازه اگر هم گرفتيم كه اين دانش را به جز خليفه كسى نداشته است ، باز مگر اين چه دانشى است كه به آن تواند باليد ؟ آيا مىتوانست به يارى آن ، گره كورى را در زمينهء فقه بگشايد ؟ يا پرسش‌هاى دشوار فلسفه را پاسخ بدهد ؟ يا روشنگر پيچيدگىهايى باشد كه در علوم دينى است ؟ يا از رازهاى نهفتهء آفرينش پرده بردارد ؟\r\nهيچ‌يك از اين خواسته‌ها را از آن دانش و آگاهى آنچنانى انتظار نمىتوان و فرض هم كه تنها او آن را دارا بوده ، تازه خود آن چيزى نيست مگر آگاهى از اينكه پيامبر صلّى اللّه عليه و آله آن سخن را دربارهء خويش گفته است و شايد هم پيشتر در اين‌باره چيزى از وى شنيده بود كه در اين هنگام به يادش آمد و ما در جلد هفتم ، هنگام گفتگو از داناتر بودن اين مرد به اندازه‌اى در اين‌باره سخن رانديم كه بيش از آن نمىتوان . پس به همان‌جا مراجعه كنيد .\r\nدربارهء اين هم كه از زبان پيامبر آورده‌اند : ابو بكر بيش از همهء مردمان با همراهىها و بخشيدن دارايى خود بر من منت نهاد ، مىپرسيم : كدامين كس ، كدام منت را در همراهى با پيامبر اكرم و در بخشيدن دارايى خويش در راه آيين وى بر او نهاده ؟ هركس كار\r\n\r\n\r\n","description":"","footnote":"\r\n( 1 ) . مفاتيح الغيب : 2 / 347 .\r\n( 2 ) . ر ك : الغدير ( متن عربى / چ 2 ) : 3 / 176 - 187 .\r\n","page_name":" 48 ","page_number":58},
  {"content":"\r\n\r\nشايسته‌اى كند ، به سود خود كرده و آنكه بدى كند ، به خويش زيان رسانيده است « 1 » . اگر نيكوكارى كنيد ، با خود نيكويى كرده‌ايد و اگر بدى كنيد ، نيز با خود كرده‌ايد « 2 » اين رسول خدا بود كه با خواندن و راه نمودن و پيراستن همهء آدميان بر ايشان منت نهاد و اگر كسى با او همراهى نمود و به وى يارى رساند ، سود خود را در آن ديده و نيكى خود را خواسته است . بر تو منت مىنهند كه مسلمان شده‌اند ، بگو : با مسلمان شدن خويش بر من منت ننهيد ، زيرا خداست كه با راهنمايى شما به گرويدن به كيش خود بر شما منت مىنهد ، اگر راستگو باشيد « 3 » . براستى كه خداوند بر گروندگان به آيين راستين منت نهاد كه از ميان ايشان پيامبرى برانگيخت تا آسايش را كه براى راه نمودن به سوى او بايسته است ، برايشان بخواند و ايشان را پاكيزه گرداند و كتاب آسمانى و فرزانگى به ايشان آموزد ، هر چند كه پيش از آن در گمراهى آشكار بودند « 4 » .\r\nو تازه به گونه‌اى كه ترا آگاه خواهيم ساخت ، ابو بكر دارايىاى نداشته كه با بخشيدن آن منتى بر پيامبر بنهد ، و داستان دوست گرفتن پيامبر را هم كه در دنبالهء اين روايت آمده ، در جلد سوم آورديم و ساختگى بودن آن را روشن كرديم ؛ گذشته از آنكه ناسازگار است با حديث ساختگى ديگرى كه حافظ سكرى از طريق ابىّ بن كعب آورده كه او گفت : من ديرتر از همهء مردم از پيامبر شما جدا شدم . پنج شب پيش از درگذشت او بر وى درآمدم و او دو دست خود را مىگردانيد و مىگفت : براستى هيچ پيامبرى نبوده مگر از ميان امّت خود دوستى برگرفته و براستى دوست من از ميان امّتم ابو بكر بن ابو قحافه است . آگاه باشيد كه خدا مرا همان‌گونه دوست خود گرفت كه ابراهيم را دوست خود گرفت « 5 » .\r\nهمچنين با روايت ساختگى ديگرى طبرانى از طريق ابو امامه از زبان پيامبر آورده است : براستى خداوند مرا همان‌گونه دوست خود گرفت كه ابراهيم را دوست خود\r\n\r\n\r\n","description":"","footnote":"\r\n( 1 ) . فصّلت 41 / 46 .\r\n( 2 ) . اسراء 17 / 7 .\r\n( 3 ) . حجرات 49 / 17 .\r\n( 4 ) . آل عمران 3 / 164 .\r\n( 5 ) . الرياض النضرة ، محب طبرى : 1 / 83 ؛ ارشاد السارى ، قسطلانى : 6 / 83 .\r\n","page_name":" 49 ","page_number":59},
  {"content":"\r\n\r\nگرفت و البته دوست من هم ابو بكر است « 1 » .\r\nو نيز با روايت ساختگى ديگرى ابو نعيم از طريق ابو هريه از زبان پيامبر آورده : هر پيامبرى ، از ميان امّتش دوستى دارد و البته دوست من هم ابو بكر است « 2 » .\r\nو چنين است كه روايات ساختگى ، يكى با ديگرى ناسازگار درمىآيد ، چرا كه هر يك از سازندگان از آنچه ديگرى ساخته و بافته ناآگاه است و هركدامشان در بافتن دروغ‌ها توانايى و گشاده‌دستى ويژهء خود دارند و خداوند نيز از آنچه انجام مىدهند ، ناآگاه نيست .\r\nو پيش از همهء اينها بايد ميانجيان سند آن روايت را نگريست و آسيبى را كه با بودن اسماعيل ( ابن عبد اللّه ، ابو عبد اللّه بن ابو اويس و خواهرزادهء مالك و راويى و هم‌نژاد او ) در آن هست ، پيش چشم داشت ، زيرا ابن ابى خيثمه مىگويد : او راستگوست با خردى ناتوان كه نتواند نيكو روايتگرى نمايد و او را چنان كسى نمىشناسند كه آنچه بايستهء اين كار است ، بگذارد يا جز از نگاشته‌اش برخواند .\r\nمعاويه بن صالح نيز گويد : او و پدرش در كار روايتگرى ناتوانند .\r\nابن معين گويد : او و پدرش حديث دزدى مىكرده‌اند ، و ابراهيم بن جنيد از زبان يحيى بن معين آورده كه او دروغگو و بىارزش و درهم‌گوى بوده است .\r\nنسائى گفته : در اين كار ناتوان است . همو در جاى ديگر مىگويد : سخن او قابل اعتماد نيست ، و لالكائى گفته : نسائى در نكوهش او چندان پيش رفته كه كارش به رها كردن روايات او انجاميده و شايد هم دربارهء او زمينه‌هايى براى وى آشكار شده كه براى ديگران آشكار نشده است ، زيرا از سخن همهء اينان برمىآيد كه او در اين كار ناتوان است .\r\nابن عدى گويد : او از زبان دايىاش روايت‌هايى دور از باور بازگو كرده كه هيچ‌كس در زمينهء آنها از وى پيروى ننموده است . آرى ، اين نيز از همان گزارش‌هاى دور از باور است كه او از زبان دايىاش بازگو كرده است .\r\n\r\n\r\n","description":"","footnote":"\r\n( 1 ) . كنز العمّال : 6 / 138 .\r\n( 2 ) . همان : 6 / 140 .\r\n","page_name":" 50 ","page_number":60},
  {"content":"\r\n\r\nدولابى او را در جرگهء كسانى ياد كرده كه در كار روايتگرى ناتوانند و مىگويد : از نصر بن سلمهء مروزى شنيدم كه مىگفت : ابن ابو اويس ، دروغساز است كه از زبان مالك پرسش‌هاى ابن وهب را بازگو مىكرد .\r\nعقيلى نيز در نامه‌اى كه دربارهء همين ناتوانان پرداخته ، از زبان يحيى بن معين آورده است كه ابن ابى اويس به پشيزى نمىارزد .\r\nدارقطنى گفته : در بازگوگرى روايات درست ، او را برنمىگزينم .\r\nاسماعيل نيز در المدخل او را ياد كرده مىگويد : در سبكى او چيزها گفته‌اند كه يادآورى آنها را خويش نمىدارم .\r\nبرخى گفته‌اند : در پيروى از سنّت از او دورى گزيديم .\r\nابن حزم در الملحى مىنويسد : ابو الفتح ازدى گفت : سيف بن محمّد مرا حديث كرد كه ابن ابى اويس . حديث‌ساز بوده است .\r\nنسائى از طريق سلمة بن شبيب آورده است كه او گفت : از اسماعيل بن ابو اويس شنيدم كه مىگفت : هرگاه مردم مدينه كارشان دربارهء چيزى به چند دستگى مىكشيد ، براى رهاندن ايشان از اين گرفتارى به روايت‌سازى مىپرداختم « 1 » .\r\nخوب ! با همهء اينها آيا گزاف‌گويى و ياوه‌سرايى نيست كه نووى در ديباچهء شرح صحيح مسلم مىنويسد : دانشواران كه خدايشان بيامرزاد ، همداستان شده‌اند كه پس از قرآن كريم درست‌ترين كتابها صحيح بخارى و صحيح مسلم است ؟\r\nآيا نگاشته‌اى كه حديثش اين و سرگذشت رجال اسنادش اين باشد ، و تازه اين يكى از بهترين و كم‌آسيب‌ترين آنهاست ، مىتواند درست‌ترين كتابها پس از قرآن به شمار آيد ؟ سهمناك است سخنى كه از دهان ايشان بيرون مىآيد ! « 2 » حال اگر درست‌ترين نگاشته‌هاى ايشان كه همگى بر درستى آن همداستانند چنين باشد ، ديگر نگارش‌هاشان به هنگام ارزيابى چگونه خواهد بود ؟\r\n\r\n\r\n","description":"","footnote":"\r\n( 1 ) . تهذيب التهذيب : 1 / 312 .\r\n( 2 ) . كهف 18 / 5 .\r\n","page_name":" 51 ","page_number":61},
  {"content":"\r\n\r\n\r\n31 - [ تا 66 - 
  ] ستايش امير مؤمنان از خليفه\r\nابن جوزى از طريق حسن آورده است كه على گفت : چون رسول خدا درگذشت ، در كار خويش نگريستيم و ديديم پيامبر ابو بكر را براى پيشنمازى برگزيده و ما نيز كسى را كه پيامبر براى پيشوايى در دين پسنديده بود ، براى پيشوايى خود در اين جهان پسنديديم و ابو بكر را جلو انداختيم « 1 » .\r\nگزارش بالا را محب طبرى نيز بىزنجيرهء پيوسته آورده مىنويسد : از زبان او آورده‌اند كه على گفت : رسول خدا براى پيشنمازى بر مردم ، ابو بكر را برگزيد با آنكه مرا در جاى خودم مىديد و من نه بيمار بودم و نه دور از دسترس ، و اگر مىخواست كه مرا پيش اندازد ، پيش مىافكند و ما نيز براى پيشوايى خود در كارهاى جهان همان‌كس پسنديديم را كه رسول خدا براى پيشوايى در دين پسنديده بود « 2 » .\r\nو از زبان قيس بن سعد بن عباده آورده‌اند كه گفت : على بن ابو طالب به من گفت :\r\nراستى كه پيامبر خدا چندين روز و شب بيمار بود چون بانگ نماز برمىداشتند ، مىگفت : به ابو بكر دستور دهيد بر مردم نماز بخواند و چون رسول خدا درگذشت ، نگريستم و ديدم كه نماز درفش اسلام است و ستون دين . پس همان‌كسى را براى پيشوايى خود در اين جهان برگزيديم كه رسول خدا براى پيشوايى ما در دين برگزيده بود . پس دست فرمانبرى به او داديم .\r\nامينى گويد : چه گستاختند حافظان حديث در روايت چنين دروغ‌هاى شاخدار و در انداختن ساده‌دلان بينوا به پرتگاه نادانى و در پرده كشيدن بر آنچه براستى بوده است با مانندهء اين بافته‌ها ، با اينكه ايشان در كار خويش استادند و بر هيچ‌يك از ايشان پوشيده نيست كه در لابلاى آن ساخته‌ها چه بسيار جاى خرده‌گيرى و زمينه‌هاى سست و آسيب‌پذير هست .\r\nآرى پژوهشگران چه بسيار مىتوانند در لابلاى جلدهاى كتاب ما روشنگرىهايى بيابند كه دروغ بودن روايات بالا را آشكار سازد ، آن هم با اعتماد به تاريخ‌هاى پذيرفته\r\n\r\n\r\n","description":"","footnote":"\r\n( 1 ) . صفة الصفوة : 1 / 97 .\r\n( 2 ) . الرياض النضرة : 1 / 150 .\r\n","page_name":" 52 ","page_number":62},
  {"content":"\r\n\r\nشده ، و روايات درست و فرازهاى نمايان از گفته‌هاى امير مؤمنان . آرى ، چه بسيار جدايىهاست ميان روايات بالا از يك سو ، و ميان سخنان حافظان حديث و تاريخ‌نگاران پيرامون سرپيچى على عليه السّلام از دست بيعت دادن به ابو بكر از سوى ديگر ، مانند آنكه قرطبى در المفهم [ شرح صحيح مسلم 
  ] به شرح حديث « تا فاطمه زنده بود ، على در نزد مردم ارجى داشت » كه مىرسيد ، مىنويسد : مىخواهد بگويد كه او تا آن هنگام در ميان ايشان ارزش و آبرويى داشت ، و مردم براى دل فاطمه كه پارهء تن رسول خدا بود و همسر على به شمار مىآمد ، على را ارج مىنهادند و چون وى درگذشت و على هنوز دست بيعت به ابو بكر نداده بود ، مردم از آن ارجى كه به وى مىنهادند ، رو گردان شدند تا او نيز در جرگهء مردم و ميان ايشان درآيد و كار گروهشان را به پراكندگى نكشاند .\r\nآرى ، حديث‌سازان بر سرور خاندان پيامبر ، امير مؤمنان خيلى دروغ بسته‌اند و اين به اندازه‌اى بر همگان آشكار شد كه عامر بن شراحيل مىگويد : در ميان مسلمانان كسى كه بيش از همه بر او دروغ بستند ، امير مؤمنان عليه السّلام است « 1 » ، و اين هم نمونه‌هايى از آنچه بر وى بسته‌اند كه بايد به گزارش‌هاى گزافه‌آميز در برترى ابو بكر افزود ، زيرا زبان او ، درود خدا بر وى باد ، از گفتن آنها پاك است .\r\n32 - از زبان على آورده‌اند : نخستين كس از امّت كه به بهشت درآيد ، ابو بكر است و سپس عمر ، و براستى كه مرا نگاه مىدارند تا همراه با معاويه بازخواست پس دهم .\r\n33 - با سندى گسسته از زبان على آورده‌اند كه پيامبر گفت : اى على ! كسى كه ابو بكر و عمر را ناسزا گويد ، برايش گذرنامه ننويسند ، زيرا آن دو پس از پيامبران سرور پيرمردان بهشتند . اين گزارش با پرداخت و نماى ديگر نيز بيايد .\r\n34 - با سندى گسسته از زبان على آورده‌اند كه پيامبر گفت : جانشين پس از من ابو بكر است و سپس عمر ، و آنگاه كار به چند دستگى مىكشد .\r\n35 - به همان‌گونه آورده‌اند كه پيامبر گفت : اى على ! سه بار از خدا درخواست كردم تا ترا پيشوا گرداند و او جز پيشوايى ابو بكر را نپذيرفت .\r\n\r\n\r\n","description":"","footnote":"\r\n( 1 ) . تذكرة الحفاظ ، ذهبى : 1 / 77 .\r\n","page_name":" 53 ","page_number":63},
  {"content":"\r\n\r\n36 - از زبان على آورده‌اند كه رسول خدا درنگذشت مگر پس از آنكه پنهانى به من گفت كه پس از او ابو بكر بر سر كار مىآيد و سپس عمر و سپس عثمان و آنگاه من .\r\n37 - از زبان على آورده‌اند كه خداوند اين جانشينى را با دو دست ابو بكر گشود و عمر دومين و عثمان سومين كارگزار آن گرديد و سپس با مهر پيامبرى محمّد و با دست من جانشينى را به انجام رسانيد .\r\n38 - از زبان على آورده‌اند كه رسول خدا از جهان بيرون نشد مگر پس از اينكه با من پيمان بست كه پس از او ابو بكر بر سر كار خواهد آمد و سپس عمر و سپس عثمان و آنگاه من ، هرچند كه همگان گرد من فراهم نمىآيند .\r\n39 - با سندى گسسته از زبان على آورده‌اند كه پيامبر گفت : جبرئيل به نزد من آمد و من پرسيدم : چه كسى همراه با من كوچ كند ؟ او گفت : ابو بكر ، و پس از تو نيز كار پيروان تو به دست او خواهد بود و او برترين كسان پس از تو و از ميان امّت تست .\r\n40 - به همان‌گونه از زبان على آورده‌اند كه پيامبر گفت : ارجمندترين يارانم و بهترين ايشان در نزد من ، و گرامىترين ايشان نزد خدا و برترين ايشان در اين جهان و جهان ديگر ابو بكر راست‌رو است . اين روايت دور و درازى است .\r\n41 - از زبان على آورده‌اند : ما چنان مىنگريستيم كه پس از رسول خدا ، ابو بكر سزاوارترين مردم است به اين كار ، زيرا او در غار تور نيز همراه رسول خدا بود و دومين كس از آن دو تن به شمار مىرفت و ما مىدانيم كه او چه پايه‌اى در بزرگى و ارجمندى دارد .\r\n42 - با سندى گسسته از زبان على آورده‌اند كه پيامبر گفت : اى على ! خداوند مرا بفرمود تا ابو بكر را دستيار خود بگيرم و عمر را رايزن و عثمان را تكيه‌گاه و ترا ياور شما چهارتنيد كه خداوند پيمان شما را در آغاز كتاب خويش گرفته است . جز گروندگان به آيين راستين ، شما را دوست ندارند و جز تبهكاران شما را دشمن نگيرند . شما جانشيان من هستيد و پيمان نگاهدارندگان من و حجّت من بر پيروانم . از هم جدا نشويد ، با هم دشمنى ننماييد ، و يكديگر را رها نكنيد .\r\n\r\n","description":"","footnote":"","page_name":" 54 ","page_number":64},
  {"content":"\r\n\r\n43 - على را گفتند : اى امير مؤمنان ! بهترين مردم پس از رسول خدا كيست ؟ گفت :\r\nابو بكر . گفتند : پس از او كه ؟ گفت عمر . گفتند : پس از او كه ؟ گفت : عثمان . گفتند : پس از او كه ؟ گفت : من .\r\n44 - يك بار كه على سخنرانى كرد ، در پايان گفت : بدانيد كه بهترين مردم پس از مردم ايشان ابو بكر راست‌رو است و آن‌گاه عمر - جداكنندهء راست و ناراست از يكديگر - و آنگاه عثمان - دارندهء دو فروغ - و آنگاه من و براستى كه من آن را در گردن شما و پشت سرتان افكندم . پس شما را بر من جاى چون و چرا نيست .\r\n45 - از على دربارهء ياران رسول خدا پرسيدند و گفتند : دربارهء ابو بكر پسر ابو قحافه آگاهىهايى به ما ده . گفت : او مردى است كه خداوند به زبان جبرئيل و محمّد او را صدّيق ناميد ، او جانشين رسول خدا بود كه چون وى او را به پيشوايى ما در كار دين خود پسنديد ، ما هم به پيشوايى او بر خود در كارهاى اين جهان خرسند شديم .\r\n46 - آورده‌اند كه على به خدا سوگند مىخورد كه خداى تعالى نام ابو بكر را از آسمان ، صديق فروفرستاد .\r\n47 - از زبان على آورده‌اند : نخستين مردى به اسلام گرويد « 1 » ، ابو بكر بود و نخستين كسى كه به سوى خانهء خدا نماز گزارد ، على بن ابو طالب بود .\r\n48 - عبد الرحمن بن ابو زناد از زبان پدرش آورده است كه مردى روى آورد و مردم را كنار زد تا در برابر على بن ابو طالب بايستاد و گفت : اى امير مؤمنان ! از چه روى بود كه ياران پيامبر از مهاجر و انصار ابو بكر را پيش انداختند با آنكه برجستگىهاى تو درخشان‌تر بود و پيشينه‌ات بيشتر و اسلامت پيش‌تر او گفت : اگر تو از تيرهء قريش باشى ، به گمانم از پناهندگى . گفت : آرى . گفت : اگر نه اين بود كه هركس به آيين ما گرويد ،\r\n\r\n\r\n","description":"","footnote":"\r\n( 1 ) . ابن معين گفته : اين مرد كسى نيست كه محدّثان سخن او را پشتوانه گيرند . او ناچيز شمرده مىشود و از زبان ابن مدينى آورده‌اند كه سخن وى نزد ياران همكيش ما سست است و عبد الرحمن بر روايت‌هايش نشانه مىنهاد ، و ساجى و ابن شيبه هم سخنان او را سست مىشمردند و نسايى گويد : روايت او را نشايد پشتوانه گردانيد تهذيب التهذيب : 6 / 171 .\r\n","page_name":" 55 ","page_number":65},
  {"content":"\r\n\r\nپناهندهء به خداست ، البته ترا مىكشتم . واى بر تو ! ابو بكر در چهار برترى بر من پيشى گرفت كه آنها را به من ندادند و خود نيز بر آنها دست نيافتم : در پيشوايى بر من پيشى جست ، يعنى پيشگامى او در پيشوايى ، پيشگامى او در كوچيدن به مدينه ، و در همراهى با پيامبر در غار شود ، و در آشكار ساختن اسلام . اين روايتى دور و دراز است كه در پايان آن آمده : هيچ‌كس را نبينم مرا بر ابو بكر برترى دهد ، چه كيفر بايسته براى دروغ‌زنان را كه تازيانه باشد ، به وى مىچشانم .\r\n49 - از زبان على آورده‌اند كه جبرئيل عليه السّلام به نزد پيامبر شد و او پرسيد : چه كسى با من كوچ كند ؟ گفت : ابو بكر كه او راست‌رو است اين گزارش با پرداخت ديگر نيز گذشت .\r\n50 - پس از شش روز از درگذشت پيامبر ، ابو بكر و على به ديدار آرامگاه او شدند و على به ابو بكر گفت : اى جانشين رسول خدا ! تو پيش بيفت . ابو بكر گفت : من بر مردى پيش نمىافتم كه از پيامبر خدا شنيدم دربارهء او مىگفت : پايگاه على در برابر من همچون پايگاه من است در برابر خداى من پيامبر پس على گفت : از رسول خدا شنيدم كه مىگفت : هيچ‌يك از شما نبود مگر اينكه سخن مرا دروغ شمرد به جز ابو بكر ، و هيچ يك از شما شب را به بامداد نرسانيد مگر اينكه بر در او ( بر دريچهء دل او ) تاريكىاى است بجز در ابو بكر . ابو بكر گفت : تو شنيدى كه بر رسول خدا اين را گفت ؟ گفت : آرى .\r\nپس ابو بكر دست على را گرفت و با هم به درون آمدند .\r\n51 - با سندى گسسته از زبان على آورده‌اند كه پيامبر گفت : پس از پيامبران و رسولان ، خورشيد بر هيچ‌كس نتابيد و از او روى برنتافت كه برتر از ابو بكر باشد .\r\n52 - على گويد كه بر پيامبر خدا درآمديم و گفتيم : اى پيامبر خدا ! آيا جانشين خود را برنمىگزينى ؟ گفت : اگر خداوند ، نيكويىاى در ميان شما بداند ، بهترين شما را در كارگزار شما خواهد ساخت . پس خداوند نيكويىاى در ميان ما دانست و ابو بكر را كارگزار ما گردانيد .\r\n53 - از زبان على آورده‌اند كه گفت : برترين ما ابو بكر است .\r\n54 - با سندى گسسته از زبان على آورده‌اند كه پيامبر گفت : در روز رستاخيز آواز\r\n\r\n","description":"","footnote":"","page_name":" 56 ","page_number":66},
  {"content":"\r\n\r\nدهنده‌اى بانگ برمىدارد كه پيشگامان نخستين كجايند ؟ گفته مىشود كه را مىگويى ؟\r\nگويد : ابو بكر راست‌رو را . پس خداوند بويژه براى ابو بكر و به گونه‌اى همگانى براى مردم روى مىنمايد و پرتو مىافشاند .\r\n55 - با سندى گسسته از زبان على آورده‌اند كه پيامبر گفت : نيكويى در سيصد و هفتاد ويژگى است كه چون خداوند خواهد به بنده‌اى نيكويى رساند ، يكى از آنها را در او مىنهد تا به يارى آن به بهشت درآيد . گفت : پس ابو بكر گفت : اى رسول خدا ! آيا چيزى از آنها در من هست ؟ گفت : آرى ، همهء آنها در تو گرد آمده است .\r\n56 - به همان‌گونه از زبان على آورده‌اند كه پيامبر گفت : اى ابو بكر ! براستى خداوند پاداش همهء كسانى را كه از آغاز آفرينش آدم تا هنگام برانگيخته شدن من به او گرويده بودند ، به من داد و براستى خداوند پاداش همهء كسانى را كه از آغاز برانگيخته شدن من تا برپا شدن رستاخيز به من بگروند ، به تو داد .\r\n57 - ابو بكر راست‌رو و على پسر ابو طالب به يكديگر برخوردند و ابو بكر بر روى على لبخند زد . على گفت : چرا لبخند زدى ؟ گفت : از رسول خدا شنيدم كه مىگفت : هيچ كس بر پل صراط نگذرد مگر على بن ابو طالب براى او گذرنامه نويسد . على بخنديد و گفت : اى ابو بكر ! آيا ترا نويدى ندهم ؟ رسول خدا به من گفت : تو براى هيچ‌كس گذرنامه ننويسى مگر آنكه ابو بكر را دوست بدارد .\r\n58 - با سندى گسسته از زبان على آورده‌اند كه پيامبر گفت : سه بار دربارهء تو با پروردگارم به گفتگو پرداختم و او جز ابو بكر را نپذيرفت .\r\n59 - از زبان على آورده‌اند كه پيامبر خدا پيمانى با ما نيست كه آن پيمان را در فرمانروايى برنامهء خود بگيريم ، ليكن چيزى بود كه ما از پيش خود ديديم ، پس اگر درست باشد از يارى خداست و اگر نادرست باشد ، به گردن خود ماست . سپس ابو بكر جانشين او شد و در برپا داشتن آيين پايدارى نمود و سپس عمر جانشين شد و در برپا داشتن آيين ايستادگى نمود تا كيش ما پا گرفت .\r\n60 - ابو بكر بن على پسر ابو طالب گفت : البته مىدانى كه من پيش از تو در اين كار\r\n\r\n","description":"","footnote":"","page_name":" 57 ","page_number":67},
  {"content":"\r\n\r\nبودم . گفت : راست گفتى اى جانشين رسول خدا ! پس دست خود را دراز كرد و به او دست بيعت داد .\r\n61 - پس از آنكه به ابو بكر دست بيعت دادند و على و ياران او نيز دست بيعت به او دادند ، سه روز درنگ كرد و مىگفت : اى مردم ! من كناره مىگيرم . آيا كسى هست كه از فرمانروايى من ناخرسند باشد ؟ و على در ميان نخستين مردمانى بود كه برمىخاست و مىگفت : نه به خدا سوگند ، ترا بر كنار نمىكنيم و نمىخواهيم كه خود را بر كنار نمايى ؛ پيامبر خدا ترا پيش انداخت ، پس كيست كه ترا پس بزند ؟\r\nو به عبارت ديگر : اگر ما ترا سزاوار نمىدانستيم ، دست بيعت به تو نمىداديم .\r\nو به بيان سويد بن غفله : چون مردم دست بيعت به ابو بكر دادند ، او به سخنرانى برخاست و خداى را ستايش كرد و آفرين گفت . سپس گفت : اى مردم ، خدا را به يادتان مىآرم كه هركدام از شما كه از دست بيعت دادن به من پشيمان شده ، برخيزد و بايستد .\r\nگفت : پس على بن ابو طالب كه شمشير به همراه داشت ، برخاست و به وى نزديك شد و يك پا را بر پلهء منبر و پاى ديگر را بر شن‌ها نهاد و گفت : به خدا سوگند ، ترا به كناره‌گيرى وانمىداريم .\r\n62 - با سندى گسسته از زبان على آورده‌اند كه پيامبر گفت : بهترين امّت من پس از من ابو بكر است و عمر .\r\n63 - آورده‌اند كه چون پس از مرگ ابو بكر او را پوشانيدند ، على بر وى درآمد و گفت :\r\nبه خدا سوگند ، هيچ‌كس با نامه‌اى به ديدار خداوند نشتابد كه از اين مردهء پوشيده شده ، نزد من دوست‌تر باشد .\r\n64 - از زبان على آورده‌اند كه : رسول خدا از اين جهان نرفت مگر پس از آنكه ما دانستيم برترين ما پس از رسول خدا ابو بكر است ، و پيامبر خدا از اين جهان نرفت مگر پس از آنكه دانستيم برترين ما پس از ابو بكر ، عمر است . خداى تعالى ، از هردو خشنود باد .\r\n65 - با سندى گسسته از زبان على آورده‌اند كه پيامبر گفت : اى على ! اين دو از ميان\r\n\r\n","description":"","footnote":"","page_name":" 58 ","page_number":68},
  {"content":"\r\n\r\nهمهء پيشينيان و پسينيان - بجز پيامبران و رسولان - سرور پيران بهشتىاند . اى على ! اين خبر را براى ايشان بازگو مكن . او نيز گفت : من اين خبر را بازگو نكردم مگر پس از مرگ آن دو .\r\n66 - به همان‌گونه از زبان على آورده‌اند كه در روز رستاخيز نخستين كسى كه كارهايش را به شمار آرند ، ابو بكر است . اين روايت كه درازتر از اين است ، خواهد آمد .\r\nاينها تاريكىهايى از دروغ و كينه‌توزى است و پرده‌هايى از فريبكارى و ناراستى ، تاريكىهايى كه يكى بر روى ديگرى است يا بگو افسانه‌هاى مردمان نخستين است كه بازنويسى كرده‌اند و داستان‌هاى گزافه‌آميز و سرگذشت‌هاى نابخردانه است كه دست نادرستكارى كه سنّت پيامبر به آن سپرده شده بود ، از پيش خود به هم بافته و به امير مؤمنان بسته‌اند و ما در لابلاى جلدهاى كتابمان با گستردگى پيرامون آنها به سخن پرداختيم « 1 » ، و راستى را كه ايشان سخنانى ياوه و ناپسند مىگويند .\r\n\r\n67 - ابو بكر و شبى كه در غار ثور گذراند\r\nابو نعيم اصفهانى از عبد اللّه بن محمّد بن جعفر ، از محمّد بن عباس بن ايوب ، از احمد بن محمّد بن حبيب مؤدب ، از ابو معاويه ، از هلال بن عبد الرحمن ، از ابو معاذ ، عطاء بن ابو ميمونه آورده است كه انس بن مالك گفت : چون شبى كه مىبايد به غار ثور پناه برند ، فرارسيد و ابو بكر گفت : اى رسول خدا ! بگذار تا من پيش از تو درآيم تا اگر مارى يا چيزى در آن باشد ، پيش از تو به من آسيب رسد . او گفت : درآى . پس ابو بكر به درون رفت و با هردو دست جستجو مىكرد و هرجا سوراخى مىديد ، جامه‌اش را مىآورد و مىدريد و آن را در سوراخ فرو مىكرد تا همهء جامه‌اش را بر سر اين كار گذاشت ، اما هنوز يك سوراخ مانده بود . پس پشت خود را بدانجا نهاد و بر پيامبر خدا به درون آمد . انس گفت : چون بامداد شد پيامبر به او گفت : اى ابو بكر جامه‌ات كو ؟ او گزارش كار خود را براى وى بازگفت و پيامبر دست برداشت و گفت : بار خدايا ! در روز\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 5 / 297 - 375 .\r\n","page_name":" 59 ","page_number":69},
  {"content":"\r\n\r\nرستاخيز ابو بكر را با من و در پايگاه من بگذار . پس خداى تعالى ، نهانى به او رساند كه خداوند آنچه را مىخواستى پذيرفت « 1 » .\r\nابن هشام مىنويسد : برخى از دانشوران به من خبر دادند كه حسن بصرى گفت : چون رسول خدا و ابو بكر شبانه به آن غار رسيدند ، ابو بكر پيش از پيامبر خدا درآمد و همه جاى آن غار را دست ماليد تا ببيند كه آيا درنده يا مارى در آن هست ؟ و اين گونه بود كه رسول خدا را با جان خود پاسدارى كرد « 2 » .\r\nروايت بالا را ابن كثير آورده گويد : اين روايت از هردو سو گسسته است « 3 » .\r\nدر روايت محب طبرى كه سند پيوسته ندارد ، آمده است كه ابو بكر درون آن غار شد و هرسوراخى كه ديد ، انگشت خود را در آن فرو برد تا به سوراخ بزرگى رسيد كه پاى خود را تا ران در آن فرو برد ، سپس گفت : اى پيامبر خدا ، به درون آى كه جا را براى تو نيكو آماده كرده‌ام « 4 » .\r\nابو بكر آن شب را با پريشانى از زخم يك مار به سر برد و چون بامداد شد ، رسول خدا به او گفت : اى ابو بكر ! اين چيست ؟ وى در حالى كه تنش باد كرده بود ، گفت : اى رسول خدا ! زخم مار است . پيامبر خدا به او گفت : چرا مرا آگاه نكردى ؟ ابو بكر گفت :\r\nخوش نداشتم كه پريشانت گردانم . پس پيامبر خدا دست خود را بر تن ابو بكر كشيد تا دردى كه در آن بود ، از ميان رفت ؛ انگار كه گرهى بود و باز شد .\r\nهمو در روايت ديگرى كه سند پيوسته ندارد ، از زبان عمر آورده است كه مىرساند در آن غار سوراخ‌هاى پر از مار بود و ابو بكر بترسيد كه از آن چيزى بيرون آيد كه پيامبر خدا را بيازارد . پس پاى خود را در دهانهء آن نهاد و مارها نيز آغاز به زدن و گزيدن او كردند تا اشك‌هايش سرازير گرديد و پيامبر خدا مىگفت : اى ابو بكر ! اندوهگين مباش ، خدا با ماست . پس خداوند آرامش خود را كه همان آسودگى دل است ، براى ابو بكر فرو\r\n\r\n\r\n","description":"","footnote":"\r\n( 1 ) . حلية الاولياء : 1 / 22 .\r\n( 2 ) . سيرهء ابن هشام : 2 / 98 .\r\n( 3 ) . البداية و النهاية : 3 / 179 .\r\n( 4 ) . الرياض النضرة : 1 / 65 .\r\n","page_name":" 60 ","page_number":70},
  {"content":"\r\n\r\nفرستاد « 1 » .\r\nروايتى هم كه حاكم آن را در المستدرك از زبان عمر درست دانسته ، اين است : چون به غار رسيدند ، ابو بكر گفت : اى رسول خدا ! تو در جاى خود باش تا من آنجا را از سر تا ته وارسى كنم . پس به درون شد و به وارسى پرداخت ، سپس گفت : اى رسول خدا ! فرود آى ، و او فرود آمد . عمر گفت : سوگند به آنكه جانم در دست اوست ، ارزش آن شب از خاندان عمر بيشتر است و حاكم گويد : اگر اين روايت سندش گسيختگى نداشت ، درست بود .\r\nروايت ديگر هم هست كه ابن كثير با گواهى به گسيختگى زنجيره‌اش آن را ناسره نموده و براساس آن ، ابو بكر گفت : همان‌گونه كه هستى باش تا من دست خود را به درون برم و آنچه را هست بيابم و ترا از آن آگاهى دهم تا اگر جانورى در آن باشد ، به من پيش از آسيب رسد . نافع گفت : به من چنان رسيده كه در آن غار سوراخى بود كه ابو بكر پاى خود را بر دهانهء آن نهاد از بيم جانورى يا چيزى از آن بيرون آيد و رسول خدا را گزندى برساند .\r\nو براساس يك روايت : چون به درون غار شد ، همهء آن سوراخ‌ها را گرفت و تنها يك سوراخ ماند كه پاى خود را بر دهانهء آن نهاد و مارها آغاز كردند به گزيدن او تا اشك‌هايش روان گرديد . ابن كثير مىنويسد : اين گونه پرداخت سخن ، شگفت و نكوهيده است « 2 » .\r\nحلبى در سيره بر اينها مىافزايد : پيامبر سر بر دامن ابو بكر نهاد و بخفت . پس اشك‌هاى ابو بكر بر چهرهء رسول خدا ريخت و حضرتش گفت : اى ابو بكر ! ترا چه مىشود ؟ گفت : پدر و مادرم فداى تو باد ، گزيده شدم . پس بر رسول خدا آنجا را كه گزيده شده بود ، آب دهان ماليد تا گزند از وى دور شد .\r\nهمو مىنويسد : در يك روايت ، اين افزونى آمده است كه او بر تن ابو بكر نشانهء باد كردگى ديد ، پرسيد : چه شده ؟ گفت : از گزيدگى مار است . گفت : چرا مرا آگاه نكردى ؟\r\n\r\n\r\n","description":"","footnote":"\r\n( 1 ) . همان : 1 / 68 .\r\n( 2 ) . ر ك : تاريخ ابن كثير : 3 / 180 .\r\n","page_name":" 61 ","page_number":71},
  {"content":"\r\n\r\nگفت : خوش نداشتم بيدارت كنم . پس پيامبر بر آن دست كشيد تا نشانى از درد و باد كردگى نماند .\r\nو باز مىنويسد : برخى گفته‌اند رافضيان [ شيعيان 
  ] ايرانى كه پوششى پشمين بر سر خويش مىگيرند ، از همين روست كه مىخواهند ياد آن مار را بزرگ بدارند كه ابو بكر را در غار گزيد ، زيرا مىپندارند كه آن مار به اين گونه بوده است « 1 » .\r\nامينى گويد : پژوهشگران را مىرسد كه از چندين چشم‌انداز در اين روايت‌ها بنگرند .\r\nيكى با شناختن ميانجيان رويات كه از روزى كه ساخته شده ، سند روايى آن پيوسته نبوده ، چه در نگاشته‌هاى خيلى كهن و چه در نوشته‌هاى آيندگان ، و هماره به‌طور گسسته بازگو شده است يا از يك سوى ، مانند سند حاكم و ابو نعيم يا از هردو سوى ، مانند روايت ابن هشام ، و خيلى شگفت‌انگيز است كه گرچه پيشامدهاى اين داستان را بيش از دو تن - پيامبر خدا و ابو بكر - كسى نديده و روايت آن نيز نخستين بار تنها بايد از زبان ايشان بازگو شود ، با اينهمه ، هيچ‌يك از روايات از زبان يكى از آن دو بازگو نشده و در هيچ‌يك از زنجيره‌ها يادى از ايشان نمىبينيم ، با اينكه نام بردن از چنين رواياتى ، آن هم در مانند چنين رواياتى ، انگيزه‌هايش يكى دو تا نيست و به شونده‌هاى بسيار بايد يادآورى شوند تا براى هميشه آن اخبار بازگو شوند و پياپى بر زبان‌ها بگذرند ، زيرا كه در آن ، نشانه‌ها و درفش‌هاى پيامبرى است و گذشته از آن ، نشانه‌اى بر بزرگوارى و شگفت كارى ابو بكر .\r\nگذشته از اينها ، سند ابو نعيم اعتماد را نشايد ، زيرا عبد اللّه بن محمّد بن جعفر در آن جاى دارد كه ابن يونس مىگويد : وى سرانجام به آشفتگى كشيد و رواياتى بر زمينهء نگاشته‌هاى شناخته شده بساخت و بر دست نوشته‌هاى مشهور چيزها بيفزود تا رسوا شد و نگاشته‌ها را رو در روى خودش سوزاندند .\r\nو حاكم از زبان دارقطنى آورده است كه وى دروغگوست و كتاب سنن الشافعى را گرد آورد و در آن دويست حديث بود كه شافعى آنها را بازگو نكرده بود .\r\n\r\n\r\n","description":"","footnote":"\r\n( 1 ) . السيرة الحلبية : 2 / 39 ، 40 ؛ السيرة النبوية ، زينى دحلان ، در حاشيهء السيرة الحلبية : 1 / 342 .\r\n","page_name":" 62 ","page_number":72},
  {"content":"\r\n\r\nو دارقطنى مىگويد : او در دستنويس عمرو بن حارث بيش از صد حديث بساخت .\r\nو على بن رزيق گويد : چون وى به روايتگرى مىپرداخت ، مىگفت ابو جعفر ابن برقى را در روايتى پس از روايتى هست كه : اين را از گفتهء كسى نوشتم ، و مىگفت : آرى ، از گفتهء كه و كه . پس مردم گفتند كه او حديث باقى مىكند و چون دروغگويى عادت اوست ، آنها را به ابن برقى مىبندد . گفت : همو نامه‌هاى استادان را دگرگونه مىنمود « 1 » .\r\nتازه به گفتهء صاحب لسان الميزان ، عبد اللّه بن محمّد در سال 315 مرده و روايت ابو نعيم كه در سال 336 زاده شده ، از زبان وى سخنى بىسرانجام است .\r\nديگر از ميانجيان روايت ، محمّد بن عباس بن ايوب ، حافظ نامبردار به ابن اخرم است كه به گفتهء ابن حجر عسقلانى ، خود ابو نعيم مىگويد : وى يك سال پيش از مرگش دچار آشفته مغزى گرديد « 2 » ، و آنگاه اگر همين روايت وى را از نشانه‌هاى آشفته مغزىاش نگيريم ، باز چون نمىدانيم كه آيا آن را در روزگار آشفته مغزىاش بازگو كرده يا پيش از آن ؛ آنگاه از اين‌روى ، مانند همهء رواياتى كه بازگوگرانش به آشفته مغزى دچار شوند ، از ارزش مىافتد ، و تازه او روايت را از زبان احمد بن محمّد بن حبيب مؤدب بازگو كرده كه گمانم سرخى باشد ، كسى كه خطيب در تاريخ خود روايتى را از طريق وى آورده گويد :\r\nميانجيان روايت آن ، همگى شايستهء اعتمادند و از اين ديدگاه ، شناخته شده‌اند مگر مؤدب « 3 » ، او نيز روايت را از زبان ابو معاويه ، محمّد بن خازم بازگو كرده كه بر آيين مرجئه بوده و سر پيروان اين كيش در كوفه به شمار مىرفته و كاستى روايات را پوشيده مىداشته « 4 » ، و او نيز روايت را از زبان هلال بن عبد الرحمن آورده كه عقيلى گويد : روايت وى ناپسند است ، و پس از آنكه رواياتى چند از او ياد مىكند ، گويد : همهء اينها ناپسند است كه پايه‌اى ندارند و از آنها پيروى نشده و ذهبى گفته : نشانهء سستى بر رواياتش هويداست ، پس بايد رهايش كرد « 5 » ، و هلال نيز روايت را از زبان عطاء بن ابو ميمونه بازگو\r\n\r\n\r\n","description":"","footnote":"\r\n( 1 ) . لسان الميزان : 3 / 345 .\r\n( 2 ) . همان : 5 / 216 .\r\n( 3 ) . تاريخ بغداد : 5 / 140 .\r\n( 4 ) . تهذيب التهذيب : 9 / 139 .\r\n( 5 ) . لسان الميزان : 6 / 202 .\r\n","page_name":" 63 ","page_number":73},
  {"content":"\r\n\r\nكرده كه هرچند خود نيك‌مردى شايستهء اعتماد بوده ، اما از آنجا كه آيين قدريان داشته ، روايت او را پشتوانه نتوان گرفت « 1 » .\r\nو چون هيچ‌يك از سند و زمينه‌هاى اين روايت ، درست نبوده ، سيوطى نيز در الخصايص الكبرى در بخش پيش‌آمدهاى شگفت‌آورى كه به هنگام هجرت پيامبر روى داده ، نشانى از آنها نداده ( با آنكه او روايات سستى را هم كه پيرامون اين پيشامدها داشته با يادآورى سست بودن آنها آورده ) و گويا مىدانسته است كه ديگر ، آوردن آن روايات آبروى نگارنده را مىريزد و نگاشتهء او را در چشم‌ها از جايگاه والايى كه دارد ، به زير مىآرد . به همين‌گونه كسانى كه دربارهء نشانه‌ها و درفش‌هاى پيامبرى و كارهاى نتوانستنى بزرگ‌ترين پيامبران به گردآورى روايات پرداخته‌اند ، هيچ كدامشان روايات ياد شده را نياورده‌اند .\r\nدوم اينكه در نگاشته‌هاى كهن كه در سده‌هاى نخستين فراهم آمده و اساس داورى است ، تنها اين را مىبينيم كه ابو بكر پيش از پيامبر صلّى اللّه عليه و آله به درون غار شد تا - به گونه‌اى كه در سيرهء ابن هشام مىبينيم - ببيند كه آيا درنده يا مارى در آن هست ؟ و حاكم نيز چنانچه شنيدى ، اين داستان را بيش از اين اندازه درست نمىشمارد و اگر چيزى بيش از اين را هم درست مىشمرد ، از بازگوكردن آن ، هرچند با سندى گسسته بود ، خوددارى نمىنمود .\r\nآنگاه در سدهء چهارم داستان جامه ، ماندن يك سوراخ ، نهادن ابو بكر پشت خود را بر آن ، خواند پيامبر صلّى اللّه عليه و آله خدا را به سود وى كه با جامه‌اش او صلّى اللّه عليه و آله را از نيش آن گزندگان پندارى بر كنار داشت ، افزوده شده است .\r\nو در سده‌اى كه محب طبرى بود ، نواهاى تازه‌اى ساز شده و اين مرد كه در بازگو كردن روايات ساختگى و گرد آوردن پراكنده‌هاى آن ، هنرمندى ورزيده و كاركشته بوده ، روايتى به آن‌گونه آورده است كه شنيدى ، جز آنكه الفاظ او با همهء كوتاهى و رسايى بسيار آشفته است كه هيچ بخش آن با بخش ديگر سازگار نيست .\r\n\r\n\r\n","description":"","footnote":"\r\n( 1 ) . ر ك : تهذيب التهذيب : 7 / 215 .\r\n","page_name":" 64 ","page_number":74},
  {"content":"\r\n\r\nسپس حلبى آمده و پيامبر خدا صلّى اللّه عليه و آله را خوابانيده و سرش را در دامن ابو بكر نهاده و چهرهء رسول گرامى را با اشك‌هايى كه ابو بكر از روى درد مىريخته ، سيراب كرده و تازه همهء اينها دل حلبى را خنك نكرده و آتش او را فروننشانده تا زبان گزندهء خود را به سوى شيعيان گردانيده و سرهايشان را با پوششى پشمين بسان آن مار خيالى پوشانيده كه هرگز هيچ شيعىاى بودن آن را نپذيرفته است .\r\nو تازه آنگاه كه ابو بكر پاى خود را تا رانش در آن سوراخ فرو كرد و پيامبر صلّى اللّه عليه و آله به درون آمد و ديد او نشسته است و تكان نمىخورد و خود خواست بخوابد و سر گرامى خويش را در دامن او نهاد ، چرا پيامبر از يار همراهش نپرسيد كه اين چه شگفت‌كارى و چه ناجور نشستنى است كه از آن برنمىخيزى ؟ و آيا با اينكه از نزديك وى را مىديد ، و مىتوانست همهء اينها را از يار همراهش پنهان دارد ؟\r\nچه مار گزيده‌اى بوده ؟ و چه شكيبايى و چابكىاى داشته ؟ و چه چشم‌انداز هراس آورى است كه پاى مرد - آن هم بىهيچ پوششى - تا ران در سوراخ باشد و سر پيامبر بزرگ بر دامن او ، و مارهاى گوناگون از اينجا و آنجا او را بگزند و نيش بزننده نه مار گزيده مانند همهء مارگزيده‌ها به خود بپيچد كه تكانى به پا يا به پشتش بدهد و آن گزندگانى جايى بيابند و از او دور شوند ، نه ناله‌اى سر دهد و نه آه و فغانى از او شنيده شود ، و اشك‌هايش چنان سرازير گردد كه پيامبر كه ديده‌اش به خوب مىرود و دلش به خواب نمىرود « 1 » ، بيدار شود و يار همراه خود را كه براى همراهى با خويش برگزيده از نيش مارها برهاند .\r\nآيا از روى دادگرى و فرزانگى و خردمندى است كه خداوند پيامبرش را از همهء آن دردسرها رهايى بخشد و در دمى چند ، پىدرپى نشانه‌هاى توانايى خود را در پاسدارى از او بنمايد و هنگامى كه از برابر بت‌پرستان قريش مىگذرد ، او را از چشم ايشان پوشيده\r\n\r\n\r\n","description":"","footnote":"\r\n( 1 ) . بخارى و مسلم هريك در صحيح خود با مرفوعا آورده‌اند كه پيامبر گفت : دو چشم من به خواب مىرود و دل من به خواب نمىرود و نيز هركدام بدون ذكر سند آورده‌اند كه پيامبر گفت : براستى پيامبران چشم‌هاشان به خواب مىرود و دل‌هاشان به خواب نمىرود .\r\n","page_name":" 65 ","page_number":75},
  {"content":"\r\n\r\nبدارد و در پيش روى او بر در آن غاز درختى بروياند تا او در پناه آن از ايشان پنهان باشد ، سپس دو كبوتر رام نشدنى بر دهانهء غار بنهد و با فرمان او كه كارش تعالى است ، كار تنگ بر در آن غار تار بتند « 1 » . با همهء اينها آيا مىشود پيامبر يار همراهش را كه به دستور خودش وى را برگرفته و در دوستى حضرتش جانفشانى كرده و با پيش افتادن در آن غار ، خويش را به خطر انداخته و سپر او شده ، تنها واگذارد ؟ نه در برابر نيش مارها او را نگاه دارد و نه در آن حالى كه همهء دل‌ها را مىسوزد و جگرها را كباب مىكند ، بر وى مهربانى نمايد . از يك سوى پيامبر خدا صلّى اللّه عليه و آله وى را مىنگرد و مىگويد : اندوه مخور كه براستى با ماست ، و از يك سوى نيز آن بيچاره مىگريد و اشك‌هايش سرازير است .\r\nآيا ابو بكر نمىدانست خداوندى كه دستور كوچيدن را به پيامبرش داده و او را به درون آن غار برده ، به همان‌گونه كه چشمان درندگان دو پا را از ديدن او بازداشت و چنگال‌هاى آن گروه نادان را از رسيدن به او كوتاه نمود ، به همان‌سان نيز با توانايى خويش و بىآنكه نياز به جانفشانى ابو بكر باشد ، او را از نيش مارها به دور مىدارد ؟\r\nو آيا باور نداشت يار همراهش كه خود داشت جانش را در راه او مىداد ، اگر از درد او آگاه شود يا همچون عيسى با يك دست كشيدن يا با خواندن خداى و خواستن از وى او را رهايى مىبخشد ؟ پس اين همه رواياتى كه دربارهء او داده‌اند ، چه معنايى داشته است ؟\r\nآرى ، دوستى ايشان را تا آنجا كور و كر مىكند كه براى گزافه‌گويى در برتر خوانىها ، رواياتى به اين ناچيزى و بىارزشى بيافرينند .\r\n\r\n68 - اهريمن خود را مانند ابو بكر نمىنمايد\r\nروايت بالا را خطيب بغدادى آورده است ، آن هم از زبان ابو الفتح ، محمّد بن حسين شيبانى قطيط كه سرگذشت او را در تاريخ خود بيان داشته و او را به گونه‌اى كه اعتمادش\r\n\r\n\r\n","description":"","footnote":"\r\n( 1 ) . طبقات ابن سعد : 1 / 213 ؛ الخصايص الكبرى : 1 / 185 ، 186 .\r\n","page_name":" 66 ","page_number":76},
  {"content":"\r\n\r\nرا به سخن وى برساند ، ياد نمىكند « 1 » ، و او نيز از زبان خلف بن عامر ضرير كه به گفتهء ذهبى ناشناس است و به گفتهء ابن جوزى روايتى ناستوده ، يعنى همين روايت بالا را بازگو كرده « 2 » ، و او نيز از زبان ابو بكر ، محمّد بن اسحاق بن مهران شافعى كه به گفتهء خطيب در روايات او سخنان ناستوده بسيار است « 3 » و براى شناختن او و پىبردن به چون و چند كارش همين بس كه خطيب در سرگذشت وى با سندى گسسته از زبان وى آورده است كه پيامبر گفت : چون معاويه را بر منبر من ديديد ، به او روى آريد كه درستكار مورد اعتماد شمرده شده است . بنابراين ، روايتگرى كه روايتش اين باشد ، دروغگويى و حديث‌بافىاش ردخور ندراد و تازه او از زبان احمد بن عبيد بن ناصح نحوى نقل مىكند كه ياقوت او را ياد كرده مىنويسد : گفته‌اند كه سخن او در آنچه بازگو مىكند ، سست است و به گفتهء حافظ ابن عدى : وى از زبان اصمعى و قرقانى رواياتى ناستوده بازگو مىكرده است « 4 » .\r\nو حافظ ابو احمد گفته : در بيشتر روايت‌هاى وى از او پيروى نشده است .\r\nو ابن حجر سخن ابن عدى و ابو احمد را آورده مىافزايد : حاكم ابو عبد اللّه گفته :\r\nاستادان ما از بازگوكردن روايت از زبان او خوددارى نموده‌اند ، و ابن حبان گفته : چه بسا ناسازگارى نموده ، و ذهبى هم گفته : سخن او پشتوانه نيست « 5 » .\r\nو سيوطى مىنويسد : ابن عيسى گفته كه وى رواياتى ناستوده داشته و از زبان مردانى شايستهء اعتماد آورده است كه حذيف گفت : شنيدم رسول خدا مىگفت : هركه مرا در خواب ديد براستى مرا ديده كه البته ، اهريمن نتواند خود را مانند من بنمايد و هركه ابو بكر راسترو را در خواب ديد ، براستى او را ديده ، زيرا البته ، اهريمن نتواند خود را مانند او بنمايد « 6 » .\r\nامينى گويد : اينان هيچ ويژگىاى براى پيامبران نگذاشتند مگر آنكه مردمانى را انباز\r\n\r\n\r\n","description":"","footnote":"\r\n( 1 ) . تاريخ بغداد : 8 / 334 .\r\n( 2 ) . لسان الميزان : 2 / 403 .\r\n( 3 ) . تاريخ بغداد : 1 / 258 .\r\n( 4 ) . معجم الادباء : 3 / 228 .\r\n( 5 ) . تهذيب التهذيب : .\r\n( 6 ) . بغية الوعاة : 5 / 144 .\r\n","page_name":" 67 ","page_number":77},
  {"content":"\r\n\r\nايشان گردانيدند كه دورى از همهء گناهان و در پاكى و سرمايه‌هاى روانى بزرگوارانه و در خوىهاى برتر همانند ايشان نبودند . بخارى و مسلم اين سخن پيامبر را كه : هركس مرا در خواب ديد ، براستى مرا ديده ، زيرا اهريمن خود را مانند من ننمايد ، آورده‌اند و حافظان حديث با سندهايى درست خدشه‌ناپذير آن را روايت كرده‌اند و چنانچه در شرح مناوى آمده ، سيوطى آن را متواتر شمرده و پيشوايان علم حديث نيز آن را از برترىها و ويژگىهايى كه تنها در پيامبر خدا است ، دانسته‌اند و در روشنگرى رازهاى آن به گستردگى سخن گفته‌اند و سيوطى نيز آن را از ويژگىهاى وى شمرده و بخشى نگاشته است زير عنوان « از ويژگىهاى پيامبر آن است كه هركس او را در خواب ديد ، براستى او را ديده » « 1 » ، و هيچ‌يك از شارحان اين حديث را ، چه از پيشينيان و چه از پسينيان ، نيافتم كه از آن روايت ساختگى كه خطيب در سدهء پنجم آورده است ، نشانى داده باشد ؛ گويى همگى از آن روى گردانيده و ساختگى و دروغ بودن آن را دريافتند ، جز اينكه خطيب خوش مىداشته آن را بازگو كند و چنانچه برنامهء او در بازگوكردن روايات ، بيان برترى افرادى غير از خاندان پاك پيامبر است ، به هيچ روى سخنى در كژى و كاستىهاى سند آن نگفته است و شگفت‌تر آنكه ابن حجر نيز در سرگذشت خلف بن عامر مىنويسد :\r\nوى از محمّد بن اسحاق بن مهران با سندى درست گزارش كرده است « 2 » . با آنكه كه خود وى سرگذشت سه تن از ميانجيان سند را به گونه‌اى كه شنيدى نوشته است .\r\nبدينگونه كه دست تبهكارانى كه به گزاف‌گويى در برتر شمارى اين و آن مىپردازند ، بر سپرده‌هاى كيش و دانش داغ مىنهد . پس واى بر ايشان از آنچه دستشان نوشت و واى برايشان از آنچه به دست مىآورند « 3 » .\r\n\r\n\r\n","description":"","footnote":"\r\n( 1 ) . الخصايص الكبرى : 2 / 258 .\r\n( 2 ) . لسان الميزان : 2 / 403 .\r\n( 3 ) . بقره 2 / 79 .\r\n","page_name":" 68 ","page_number":78},
  {"content":"\r\n\r\n\r\n69 - ابو بكر هرگز پيامبر را اندوهگين نساخت\r\nخلعى و ابن منده و جز آن دو از زبان سهل بن مالك آورده‌اند كه گفت : چون پيامبر خدا از بازپسين ديدار خود از خانهء خدا آمد ، بر فراز منبر شد و گفت : اى مردم ! براستى كه هرگز ابو بكر مرا اندوهگين نساخت ، اين پايگاه را براى او بشناسيد « 1 » .\r\nابن منده گويد : اين روايتى شگفت است كه جز از طريق خالد بن عمرو اموى آن را نمىشناسيم و ابن حجر پس از بازگوكردن آن گويد : مىگويم : روايت‌هاى خالد بن عمرو رها شده و سست است . . . تا آنجا كه از زبان ابو عمرو مىنويسد : پشتوانهء روايت او « 2 » خالد بن عمرو است كه وى را رها كرده‌اند و سندهاى روايت او ميانجيانى ناشناس يا سست‌گفتارند كه ميان سهل بن يوسف يا مالك بن يوسف مىگردد « 3 » .\r\nو ابن حجر در زندگى نامهء خالد بن عمرو مين ويسد : احمد گويد كه روايت‌هاى وى ناستوده است و خودش نيز شايستهء اعتماد نيست و احاديثى نادرست روايت مىكند .\r\nآورده‌اند كه يحيى پسر معين گفته : روايات او چيزى درخور نيست ، چه وى دروغ‌پرداز بوده و از زبان شيعه رواياتى ساختگى بازگو كرده است . بخارى و ساجى و ابو زرعه نيز گويند كه روايات وى ناستوده است . ابو حاتم گفته : روايات وى سست و رها كردنى است . ابو داود گفته : چزيى درخور نيست . نسايى گفته : سزاوار اعتماد نيست . صالح بن محمّد بغدادى گفته : او روايت‌بافى مىكرده است . ابن حبان گفته : از زبان كسانى كه شايستهء اعتمادند ، به تنهايى روايات ساختگى بازگو مىكرده و پشتوانه گرفتن رواياتش روا نيست . ابن عدى گفته : وى از زبان ليث و جز او رواياتى ناستوده بازگو كرده ، سپس رواياتى چند را كه از زبان ليث ، از يزيد بازگو كرده آورده است . آنگاه گويد : همهء اين روايات نادرست است و من بر آنم كه همهء آنها را خودش به ليث بسته و دستنويس روايات ليث از يزيد نزد ماست و چيزى از اينها در ميان آن نيست و او گذشته از آنچه يا شد ، رواياتى دارد كه بيشتر آنها يا همهء آنها ساختگى است و او از ميان كسانى كه\r\n\r\n\r\n","description":"","footnote":"\r\n( 1 ) . الرياض النضرة : 1 / 127 ؛ الاصابة : 2 / 90 .\r\n( 2 ) . مراد ، روايت سهل است .\r\n( 3 ) . الاصابة : 2 / 90 .\r\n","page_name":" 69 ","page_number":79},
  {"content":"\r\n\r\nرواياتشان سست است ، كارش آشكار است و آورده‌اند كه احمد بن حنبل گفت : روايات او ساختگى است .\r\nامينى گويد : اينها را بخوانيد و آنگاه درستكارى حافظ محب طبرى را بنگريد كه روايت دروغ وى را بازگو كرده و سند سست آن را انداخته و آن را از برترىهاى ابو بكر شمرده است و چنان مىنمايد كه هيچ چون و چرايى در آن نيست و كسانى ديگر از نگارندگان نيز در اين تبهكارى از وى پيروى نموده‌اند و ايشان مىپندارند كه كار نيكويى انجام مىدهند و بر آيين با ارزشى هستند . هان بدانيد كه ايشان دروغگويند .\r\n\r\n70 - آياتى از كتاب خدا دربارهء ابو بكر !\r\nعبيدى مالكى مىنويسد : چون چكامهء محمّد بكرى را بر نواده‌اش شيخ زين العابدين بكرى خواندند و به اين سروده رسيدند :\r\n- اگر نامه‌هايى ستايش پيشينيان باشد پس براستى ما سرآغاز خداييم .\r\nآيات كتاب گفت : مىخواهد بگويد در آغاز كتاب خدا كه الم ، ذلك الكتاب آمده ، الف ابو بكر است و لام اللّه و ميم محمّد « 1 » .\r\nو بغوى گويد : اينكه خداى تعالى گويد : از راه كسى پيروى كن كه به سوى من بازگردد « 2 » ، مراد ابو بكر است .\r\nمفسّران دربارهء آيهء كريمهء « توانگران و آنان كه گشايشى در كار آنهاست ، نبايد سوگند بخورند كه . . . » « 3 » ، آورده‌اند كه در اينجا روى سخن به ابو بكر راسترو است و شيخ محمّد زين العابدين گويد : ابو بكر راسترو را سيصد و شصت تخت بود و بر هرتختى روپوشى گران به بهاى هزار دينار .\r\nامينى گويد : در اينجا گفتگو از قصال ابو بكر را به پايان مىبريم و ديگر گنجايش آن نمىبينيم كه بپردازيم به بررسى دربارهء آياتى از كتاب خدا كه اين گروه به بهانه‌هاى واهى\r\n\r\n\r\n","description":"","footnote":"\r\n( 1 ) . عمدة التحقيق 134 .\r\n( 2 ) . لقمان 31 / 15 .\r\n( 3 ) . نور 24 / 22 .\r\n","page_name":" 70 ","page_number":80},
  {"content":"\r\n\r\nآنها را دربارهء ابو بكر قلمداد كرده و به اين گونه آيات بسيارى را دستخوش دستبرد و دگرگونى گردانيده‌اند و دربارهء كتاب خدا سخنانى گفته‌اند كه هوس‌ها و خواسته‌هاشان آن را در ديدهء آنان آراسته و - از سر تندروى در برتر شمارىها - اين كارها را خوش داشته‌اند ، آن هم در برابر آن رسوايىهايى كه شنيدى ؛ به همين‌گونه ، از بررسى گزافگويىهاى آشكارى كه در سروده‌هاى خويش در اين‌باره نموده‌اند ، چشم مىپوشيم و مىگذريم از اين گونه سخنان كه سرايندهء دانشور ، ملا حسن افندى بزّاز موصلى در سروده‌نامه‌هايش آورده است :\r\n- راستى كه پايگاه ابو بكر راسترو بلند است ، به گونه‌اى كه هرستايشى ، دست خود را از رسيدن به آن همه والايى كوتاه مىيابد .\r\n- كاش مىدانستم كسى كه در آيات استوار كتاب خدا ستايش او آمده ، سرايندگى دربارهء او چه ارزشى دارد ؟\r\n- هركه در جهان هستى است ، خشنودى خداى تعالى را مىجويد و خداوند ، خرسندى او را « 1 » .\r\nو نيز آنجا كه در ستايش وى گويد :\r\n- راستى كه ياد ابو بكر راسترو به ميان نيايد ، مگر آنكه جهان هستى مالامال از فرّ و شكوه گردد .\r\n- همان يار پيامبر در دل غار كه سوگند به خدا ، براى آن سرور برگزيده [ پيامبر اكرم 
  ] يارى برگزيده بود .\r\n- هستى در ياد او سرگردان ماند و اگر پرواى شكوه او آن را گرانبار نمىساخت ، به پرواز درمىآمد .\r\nآرى ، اين اندازه ما را مىرسد كه نگاهى بيفكنيم به دارايىاى كه اينان به ابو بكر بخشيده و آنگاه با دادن آن به پيامبر خدا - با دست وى - پيامبر و كيش ما و همهء\r\n\r\n\r\n","description":"","footnote":"\r\n( 1 ) . ديوان البزّاز الموصلى 42 .\r\n","page_name":" 71 ","page_number":81},
  {"content":"\r\n\r\nمسلمانان را زير بار منت وى برده‌اند همان دارايى بيرون از شمارى كه يك ميليون اوقيه « 1 » براى وى فراهم كرد چنانچه در روايت نسايى « 2 » مىخوانيم كه عايشه گفت : من به دارايى پدرم كه در روزگار جاهلى يك مليون اوقيه بود ، نازيدم و باليدم و در خانهء او سيصد و شصت تخت چيدم و بر روى هرتخت ، روپوشى گران كه هركدام به هزار دينار مىارزيد ، مىافكندم . اين را از شيخ محمّد زين العابدين بكرى هم شنيدى و نيك مىدانى كه اين همه پيرايه خواه‌ناخواه چيزهاى ديگرى هم به همراه دارد از كالاهاى مورد نياز خانه ، و جامه‌هاى گران‌بها ، و پشتىها و آوندها و زيراندازهايى كه بهاى آنها نيز از همان اندازه كمتر نبايد باشد ، و نيز نوكران و كارگزارانى كه چنان دستگاهى مىخواهد و كوشك‌ها و بالاخانه‌هاى بلند و آنچه بايستهء اين همه توانگرى است از اسبان و شتران و گوسفندان و گاوان و كشتزار و زمين‌سرا و ديگر چيزهايى كه آن دارندگى و پايگاه و الا نيازمند آنهاست .\r\nمن نمىدانم كدام زمين فراخى بوده كه اين همه را در خود جاى مىداده ؟ با اينكه در آن روزگار هيچ‌يك از پادشاهان جهان به اين اندازه دارا نبودند ! و آيا آن همه تخت‌ها را در يك بالا خانه چيده بودند ؟ اين چه بالا خانهء بزرگى بوده كه پهناورىاش زمينهء نبردگاه‌ها و پهنهء بيابان‌ها را شرمنده مىكرده ! و تازه چه خانهء بزرگى بوده كه اين ، يكى از بالا خانه‌هايش به شمار مىرفته ! همچنين بايد ديد چه روزى ابو بكر بار مىداده و پذيرايى مىكرده كه مردان بزرگ به مهمانى او آيند و بر آن تخت‌ها بنشينند ؟ و چرا ما از دهان هيچ‌كدام از تاريخ‌نگاران و سرگذشت‌نويسان ، كمترين سخنى دربارهء چنان روزى نمىشنويم ؟ مگر زبان كسانى را كه آنجا مىنشسته‌اند ، داغ مىكردند تا كسى داستان آن را بازگو نكند ؟ و گرنه سرشت رويداد ، بايستهء آن است كه آن انجمن بزرگ كه ميزبانش همهء كوشش خود را در آراستن آن به كار بسته ، هرهفت يا دست كم بگو هرماه يا كم‌كم هرسال يا از اين هم كمتر در همهء زندگىاش يك‌بار آن را برپا كرده ، بايستى گزارش‌هايى\r\n\r\n\r\n","description":"","footnote":"\r\n( 1 ) . اوقيه 40 درم خالص را گويند . ر ك : فرهنگ فارسى ، معين : 1 / 404 . ( و )\r\n( 2 ) . ميزان الاعتدال : 2 / 341 ؛ تهذيب التهذيب : 8 / 325 .\r\n","page_name":" 72 ","page_number":82},
  {"content":"\r\n\r\nداشته باشد كه تاريخ ، يادآورى آن را فراموش نكند و تاريخ‌نگاران رهاكردن آن را روا نبينند . با همهء اينها هيچگونه سخنى دربارهء آن نمىيابى تا پس از گذشت ساليان دراز ، عبيدى را مىبينى كه آهسته سخن مىگويد و از بيم روشن شدن دروغش از آشكاركردن آن سرباز مىزند .\r\nبايد پرسيد كدام پيشه و كار و هنر و كدام سرچشمهء درآمده بوده كه آن مرد به يارىاش بتوان يك ميليون اوقيه پول به دست آرد ؟ مگر نه آن روزگار هنگام تنگدستى قريش بوده ، به گونه‌اى كه دختر پاك و راستگوى پيامبر در آن سخنرانىاش به ابو بكر و دار و دستهء او مىگويد : نوشيدنى شما آبى بود كه از بس در آن غوطه خورده و كثافت و سرگين انداخته بودند ، تيره شده بود و خوراكتان نيز برگ درختان بود و شما آنچنان زبون و خوار بوديد كه مىترسيديد مردم پيرامون شما بربايندتان ، تا آنكه خداوند با دست پيامبرش شما را رهايى بخشيد « 1 » .\r\nو شياد در همان روزها بوده است كه به روايت ماوردى ، از راهى كه انس بن مالك دريافت ، بر رسول خدا به درون مسجد شد و ابو بكر و عمر را يافت و از آن دو پرسيد :\r\nچرا بيرون آمده‌ايد ؟ گفتند : گرسنگى ، ما را بيرون آورده . پيامبر خدا گفت : من نيز از گرسنگى بيرون آمده‌ام . پس به نزد ابو هيثم بن تيهان شدند تا دستور داد با گندم يا جويى كه نزد او بود ، خوراكى ساختند « 2 » .\r\nوانگهى عايشه روزگار پيش از اسلام را كى ديده ؟ او كه چهار يا پنج سال پس از پيامبر شدن پيامبر زاده شده « 3 » ، مگر مىشود كه در روزگار مسلمانىاش بر دارايىاى بنازد كه پيش از اسلام بر باد رفته و دارندهء آن ، هم‌اكنون با گرسنگى دست به گريبان است ؟\r\nتازه من نمىدانم آن پول‌هاى انباشته كجا رفت ؟ و چه پيشآمدى آن را بر باد داد و نيست كرد و دارندهء آن را تهيدست گردانيد تا به روزى افتاد كه هيچ نداشت و اگر هم\r\n\r\n\r\n","description":"","footnote":"\r\n( 1 ) . بلاغات النساء 13 ؛ اعلام النساء : 3 / 1208 .\r\n( 2 ) . اعلام النبوّة 146 .\r\n( 3 ) . الاصابة : 4 / 359 ؛ صحيح بخارى ، بخش ازدواج عايشه ؛ تاريخ ابن عساكر : 1 / 304 ؛ الاستيعاب .\r\n","page_name":" 73 ","page_number":83},
  {"content":"\r\n\r\nگرفتيم چيزى داشت ، بيش از چهار يا پنج يا شش هزار درهم به هنگام كوچيدن از مكه نداشت و اگر كسى ده يك از يك دهم آن همه دارايى را هم مىبخشيد ، آوازهء آن ، گيتى را مىگرفت و در آن روزگار از پيشاهنگان بخشندگان جهان به شمار مىآمد . با آنكه در هيچ يك از برگ‌هاى تاريخ ، يادى از آن هزارها هزار درهم و تخت‌ها و روپوش‌هاى گرانبها نيست ، اما ما پذيرفتيم كه ذهبى دربارهء گزارش عايشه بگويد : هزار دومى بىگفتگو نادرست است ، زيرا كه چنان دارايى براى پادشاه روزگار نيز دست نمىدهد ، و ابن حجر نيز سخن او را در تهذيب التهذيب بپذيرد « 1 » . تازه بايد پرسيد داستان آن هزار اوقيه‌اى كه درست است ، در كداميك از برگ‌هاى تاريخ توان خواند ؟\r\nاگر اين خواب‌ها كه ديده‌اند ، درست بود و اين داستان‌هاى خيالى را مىشد راست شمرد و شايسته بود كه بگوييم ابو بكر چنان دارايى گزاف خيالى داشته است ، پدرش ابو قحافه نيازمند آن نبود كه براى عبد اللّه بن جذعان مزدورى كند و با بانگ خود مردم را بر سر سفرهء او بخواند و به گفتهء كلبى در المثالب در يكى دو دم مانده از زندگىاش با پيشه‌اى به اين پستى و فرومايگى نان بخورد كه اميه بن صلت هم در چكامه‌اى در ستايش بن جذعان آن را بنمايد و بگويد :\r\n- او را در مكه مردى سبك و چالاك و زيرك در كارها هست كه آوا مىدهد و يكى ديگر هم از فراز خانه‌اش بانگ برمىدارد و مردم را مىخواند .\r\n- به سوى كاسه‌اى بزرگ از چوب آبنوس كه بر روى آن مغز گندم آميخته به انگبين است « 2 » .\r\nكلبى گويد : خواست سرايندهء از « مرد زيرك و سبك و چالاك در كارها » ، سفيان بن عبد الاسد است و از « يكى ديگر » هم ، ابو قحافه . همچنين گويند كه آن بانگ‌كننده ، ابو قحافه پدر ابو بكر راسترو بود « 3 » .\r\n\r\n\r\n","description":"","footnote":"\r\n( 1 ) . ميزان الاعتدال ، ذهبى : 2 / 341 ؛ تهذيب التهذيب : 8 / 325 .\r\n( 2 ) . المثالب ، كلبى ؛ الاغانى ، ابو الفرج اصفهانى : 8 / 4 ؛ مسامرة الاوائل 88 .\r\n( 3 ) . مسامرة الاوائل 88 .\r\n","page_name":" 74 ","page_number":84},
  {"content":"\r\n\r\nكسى كه يك ميليون اوقيه و سيصد و شصت تخت آراسته به ابريشم داشته ، سزاوار چنان بود كه ده تن همچون ابو قحافه مردم را به مهمانسرا و بر سر خوان خوراكىهايش بخوانند ، نه اينكه پدر خودش مزدور مردمان ديگر گردد تا از اين راه چند شاهى پول سياه به دست آرد و شكم گرسنه‌اش را سير كند .\r\nو اگر ابو بكر را در آن روزگار چنان دارايىهايى بود كه پنداشته‌اند ، يا حتى اگر بخشى از آن را هم داشت ، نيازمند آن نمىشد كه براى كوچيدن با ياران پيامبر خدا صلّى اللّه عليه و آله دو شتر سوارى به هشتصد درم سيم بخرد « 1 » ، آنگاه يكى را به پيامبر خدا صلّى اللّه عليه و آله پيشكش كند و او صلّى اللّه عليه و آله نيز آن را نپذيرد مگر با دادن بهاى آن ، و بگويد : من شترى را كه از آن خودم نيست سوار نمىشوم كه ابو بكر گفت : اى رسول خدا ! پدر و مادرم فداى تو باد ، آن شتر از آن خود تست و حضرتش پاسخ داد : نه ! بگو چه بهايى براى خريد آن پرداخته‌اى ؟ گفت چنين و چنان اندازه . گفت : پس من با پرداخت بها ، آن را مىستانم « 2 » .\r\nو اينكه رسول خدا صلّى اللّه عليه و آله آن را نپذيرفت ، انگيزه‌اى جز آن نداشت كه ابو بكر را دارايى چندان نبود يا او صلّى اللّه عليه و آله خوش نمىداشت كه هيچ‌كس منّتى برگردن وى داشته باشد تا پس از روزگارى چند چنين سخنانى كه بر وى بسته‌اند ، بر او نبندند كه : براستى كسى كه بيش از همهء مردم در همراهىها و بخشش دارايى خود بر من منّت دارد ، ابو بكر است كه در بخش « سخنرانى پيامبر در برترى خليفه » گذشت .\r\nو تازه با نگرش به روايت ابن صباغ و حلبى درمىيابيم كه آنچه دربارهء خريد دو شتر گفته شده نيز جاى بررسى و گفتگوى بسيار دارد ، زيرا به گواهى اين دو نويسنده ، رسول خدا صلّى اللّه عليه و آله اسماء بنت ابو بكر را بفرمود تا نزد على رود و او را از جاى پيامبر و ابو بكر آگاه سازد و به او بگويد كه يك راهنما براى ايشان به مزدورى بگيرد و همراه با او - پس از گذشت ساعتى از شب آينده كه چهارمين شب آمدن به آنجا مىشد - سه شتر بياورد .\r\n\r\n\r\n","description":"","footnote":"\r\n( 1 ) . طبقات ابن سعد : 1 / 212 ؛ تاريخ ابن كثير : 3 / 177 ، 178 .\r\n( 2 ) . صحيح بخارى : 6 / 47 ؛ تاريخ طبرى : 2 / 245 ؛ سيرة ابن هشام : 3 / 98 ، 100 ؛ طبقات ابن سعد : 1 / 213 ؛ تاريخ ابن كثير : 3 / 184 ، 188 .\r\n","page_name":" 75 ","page_number":85},
  {"content":"\r\n\r\nپس اسماء به نزد على عليه السّلام رفت و او را از آنچه شايسته بود ، آگاه ساخت تا وى راهنمايى براى آن دو به مزدورى گرفت كه اريقط بن عبد اللّه ليثى خوانده مىشد و آنگاه ، همراه با او سه شتر فرستاد تا وى شبانه شتران را به پايين كوه آورد و چون پيامبر بانگ شتر را شنيد ، با ابو بكر از غار فرود آمد و مرد را شناختند « 1 » .\r\nاين روايت ، آشكارا مىرساند كه ابو بكر دو چارپاى آماده براى سوارى آن دو هم نداشته و شترها را به كرايه گرفته بودند ، و حلبى كه خواسته اين روايت را با روايت خريد دو شتر سازگار نمايد گفته : اين فراز كه على را كرايه‌كننده و مزدورگيرنده مىشمارد ، مىرساند كه دادن مزد راهنما با او بوده ، نه كرايهء شتر و اين‌گونه سازگارى دادن با نگرش به آنچه از ظاهر روايات برمىآيد ، نمىخواند ، چنان كه مىبينى .\r\nو چنانچه بيايد ، براساس روايات ، دارايىهايى كه ابو بكر به هنگام كوچيدن از مكّه داشته و همه را نيز با خود به مدينه برده ، بر روى هم چهار يا پنج يا شش هزار درم سيم بوده است . پس اين كجا و آن يك مليون اوقيه كجا ؟ و آن تخت‌هايى كه مىگويند ؟ و آن روپوش‌هايى كه به سيصد و شصت هزار دينار زر مىارزيده ؟ و آنچه شايستهء اين پيرايه‌ها و زبورها است ؟ هان ! چه هماهنگى هست ميان كسى كه اين همه دارايىهاى گزاف از آن او بوده با كسى كه هيچ نداشته است مگر همان شندر غاز ؟\r\nو نيز چه هماهنگى هست ميان او و ميان چگونگى روزگار خودش و پدرش در مكّه و ميان پيشهء او در مدينه كه به خريد و فروش پارچه مىپرداخته كه آن را هم بر روى شانه و دوش خود به اين سوى و آن سوى مىكشيده و بىآنكه در تجارتخانه يا دكّانى جاى داشته باشد ، در بازارها و كوچه‌ها پرسه مىزده و كارى به اين خردى و ناچيزى داشته است .\r\nابن سعد از طريق عطاء آورده است كه چون ابو بكر به جانشينى پيامبر نشست ، بامدادان به سوى بازار شتافت و جامه‌هايى بر دوش خود بار كرده بود تا به فروشندگى پردازد . پس عمر بن خطاب و ابو عبيدهء جرّاح او را ديدند و به وى گفتند : اى جانشين\r\n\r\n\r\n","description":"","footnote":"\r\n( 1 ) . الفصول المهمه ، ابن صباغ ؛ السيرة الحلبية ، حلبى : 2 / 44 .\r\n","page_name":" 76 ","page_number":86},
  {"content":"\r\n\r\nرسول خدا ! كجا مىخواهى به روى ؟ گفت : بازار . گفتند براى چه كارى ؟ تو به سرپرستى مسلمانان رسيده‌اى . گفت پس به خانواده‌ام چه بخورانم ؟ گفتند : بيا تا چيزى برايت معيّن كنيم . پس با آن دو برفت و بنا شد كه روزانه يك نيمهء گوسفند به او برسانند و پوشاك او را هم بدهند .\r\nابو عبيدهء جرّاح از طريق عمير بن اسحاق آورده است كه مردى عبايى برگردن ابو بكر راسترو ديد و پرسيد : اين چيست ؟ آن را به من ده تا ترا از آن بسنده باشم . گفت : از من دور شو تا تو و ابن خطاب مرا در كار خانواده‌ام به راه ناراست نكشانيد .\r\nو در روايتى ديگر از ابن سعد آمده است : راستى را كه چون ابو بكر به جانشينى پيامبر نشست ، به سوى بازار راه افتاده ، پارچه‌هايى را نيز با خود مىبرد و مىگفت : شما مرا در كار خانواده‌ام به راه ناراست نكشانيد .\r\nو در روايت حلبى آمده كه چون دست بيعت به ابو بكر دادند ، او بامدادان پارچه‌هايى بر دوش خود افكنده رهسپار بازار شد . پس عمر به او گفت : كجا مىخواهى به روى « 1 » ؟\r\nوانگهى كدام روز بوده كه او دارايى گزافش را در راه پيامبر صلّى اللّه عليه و آله و براى برآوردن نيازهاى او و سود رساندن به وى بخشيده تا بيش از همهء مردم با دادن دارايى خود منّتى بر وى داشته باشد ؟ چگونه آن را بخشيد كه هيچ‌كس نديد و هيچ فردى گزارش آن را نداد ؟ و چگونه تاريخ حتى يك مورد از آن مواردى را كه بخشندگى مىنمود ، نشان نداده ؟ با اينكه از نشان دادن اين هم سرباز نمىزند كه وى يك شتر به پيامبر صلّى اللّه عليه و آله پيشكش كرد و او آن را نپذيرفت و بهايش را داد ، و با اينكه هركس براى راه افتادن كار پيامبر و هزينهء جنگ‌ها و سود رساندن به اسلام و مسلمانان چيزى داده ، يادداشت شده است ؟\r\nتازه پيامبر خدا صلّى اللّه عليه و آله پيش از كوچيدن از مكّه براى خواسته‌هاى ويژهء خودش نيازى به او نداشت ، زيرا در آن هنگام عمويش ابو طالب عليه السّلام پيش از زناشويى وى با خديجه ، سرپرستى او را برعهده داشت و پس از آن نيز دارايى خديجه در اختيار او قرار گرفت و\r\n\r\n\r\n","description":"","footnote":"\r\n( 1 ) . ر ك : طبقات ابن سعد ( چ لندن ) : 3 / 130 ، 131 ؛ صفة الصفوة ، ابن جوزى : 1 / 97 ؛ السيرة الحلبية :\r\n2 / 388 .\r\n","page_name":" 77 ","page_number":87},
  {"content":"\r\n\r\nخودش نيز فرمانبردار او بود . پس نيازهايى كه پيش‌آمد ، پس از كوچيدن به مدينه بود كه قلمرو اسلام گسترده گرديد و كار آن بالا گرفت و در آن هنگام بود كه به آراستن و آماده كردن سپاهيان و فرماندهى لشكريان نياز افتاد و مردان بنى سالم بن عوف و مردان بنى بياضه و مردان بنى ساعده - و پيشاپيش ايشان سعد بن عباده - و مردان بنى حرث بن خزرج ، و مردان بنى عدى كه دايىهاى گرامى پيامبر خدا بودند ، همهء ايشان از همان نخستين روزى كه رسول خدا صلّى اللّه عليه و آله گام در مدينه نهاد ، بانگ بلند خود را به گوش او رسانيدند و گفتند : به سوى ما بيا ، به سوى فراوان پشتيبانان نيرومند و پاسداران مجهّز به ساز و برگ « 1 » .\r\nآن روز هم ابو بكر دارايىاى نداشت ، مگر همان چهار ، يا پنج ، يا شش هزار درم سيم كه از مكّه آورد - اگر آورده باشد و نشانه‌اى بر درستى آن بتوان يافت - تازه آن هم مگر چه سودى مىتوانست برساند ؟ و سر تا ته آنچه بود و در كنار فرمانروايىاى به آن بزرگى چه ارزشى داشت ؟ با چشم‌پوشى از همهء اينها ، كسانى كه لاف بخشندگى او را مىزنند ، به ما پاسخ دهند كه او در چه هنگامى آن را بخشيده ؟ و به كدام هزينه آن را رسانيده ؟ و در چه كارى و كجا آن را داده ؟ و براى كدام نيازمندى از سر آن گذشته و بخشش نموده ؟ و چرا از ديدهء آن همه آفريدگان خدا از ياران پيامبر پوشيده مانده ؟ و چرا به گوش سرگذشت نگاران نرسيده كه آن را در لابلاى سرگذشت‌نامه‌ها بياورند و در برترىهاى خليفه يادآورى كنند ؟ و آيا ستون اسلام كه به استوارى ايستاد و كار آن سرانجام يافت ، به يارى همين چند شاهى بود كه دانسته نيست به چه هزينه‌اى رسيده ؟ و به همين‌گونه است كه ابو بكر با بخشيدن دارايىاش بيش از همهء مردم بر پيامبر خدا منّت نهاد .\r\nشگفت و هزاران شگفت كه امير مؤمنان على عليه السّلام را چهار درهم بود كه يك درهم را در شب و يك درهم را در روز و يك درهم را پنهانى و يك درهم را آشكارا در راه خدا داد و خداوند يك آيه از كتاب خويش را دربارهء او فرستاد و گفت : كسانى كه دارايىهاى خود را در شب و روز و آشكار و پنهان مىبخشند اجرشان با پروردگارش است ؛ نه\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 7 / 269 .\r\n","page_name":" 78 ","page_number":88},
  {"content":"\r\n\r\nبيمناك مىشوند و نه غمگين « 1 » .\r\nامير مؤمنان على عليه السّلام انگشترى خود را به خواهندهء مستمند بخشيد و خداى تعالى وى را در كتاب ارجمندش با اين سخن ياد كرد : جز اين نيست كه سرپرست شما خداوند است و برانگيختهء او و كسانى كه گرويدند ، همان كسانى كه نماز را بر پاى مىدارند و همراه با خشم شدن در پيشگاه خدا زكات مىدهند « 2 » .\r\nو نيز او و خاندانش ، مستمندى ، و يتيمى را و گرفتارى ، را خوراك دادند و خداوند اين گفتارش را دربارهء ايشان فروفرستاد ، ايشان در راه دوستى او به مستمند و يتيم و گرفتار ، خوراك مىخوانند « 3 » .\r\nآنگاه ابو بكر كه همهء دارايىاش را در راه خدا مىبخشد و بزرگ‌ترين پيامبران نيز او را كسى مىبيند كه با همراهىها و دادن دارايى خود بيش از همهء مردم بر او منّت دارد ، با همهء اينها در كتاب گرامى خدا ، يادى از بخشش‌هايى او ديده نمىشود . اين براى چيست ؟ خودت مىدانى .\r\nو شگفت‌تر آنكه ابو بكر با دادن چهار يا پنج يا شش هزار درم سيم - اگر بگيريم كه داشته - كسى مىشود كه بيش از همهء مردم بر رسول خدا صلّى اللّه عليه و آله منّت دارد و عثمان چنين كسى نمىشود با آنكه وى چندين برابر بيش از آنچه ابو بكر بخشيده بود ، بخشيد و بر اساسى روايت دروغين ، ابو يعلى « 4 » در يكى از لشگركشىهاى پيامبر خدا ده هزار دينار زر فرستاد ، و چون آنها را در برابر وى نهاد ، حضرتش آنها را زير و رو مىكرد و با اين سخن ، از خداوند براى وى نيكويى مىخواست : اى عثمان ! خدا هرگناهى را كه تو كردى ،\r\n\r\n\r\n","description":"","footnote":"\r\n( 1 ) . بقرة 2 / 274 اين گزارش را عبد الرزاق و عبد بن حميد و ابن منذر و ابن ابى حاتم و طبرانى و ابن عساكر و ابن جرير آورده‌اند . ر ك : تفسير طبرى : 3 / 347 ؛ تفسير بيضاوى : 1 / 185 ؛ تفسير زمخشرى : 1 / 286 ؛ تفسير رازى : 2 / 369 ؛ تفسير الدر المنثور : 1 / 363 ؛ تفسير خازن : 1 / 208 ؛ تفسير شوكانى : 1 / 265 ؛ تفسير آلوسى : 3 / 48 .\r\n( 2 ) . مائده 5 / 55 . ر ك : الغدير ( متن عربى / چ 2 ) : 2 / 47 و 3 / 155 - 163 .\r\n( 3 ) . انسان 76 / 8 ؛ ر ك : الغدير ( متن عربى / چ 2 ) : 3 / 106 - 111 .\r\n( 4 ) . اين گزارش را وى با سندى سست آورده و ابن كثير نيز در تاريخ خود : 7 / 612 آن را ياد كرده است .\r\n","page_name":" 79 ","page_number":89},
  {"content":"\r\n\r\nچه پنهان و چه آشكار ، و آنچه را تا روز رستاخيز از تو پديد آيد ، بيامرزد ؛ عثمان را پروايى از آنچه پس از اين مىكند ، نباشد .\r\nاز نظر من براى كسى كه لاف بخشندگى ابو بكر را مىزند ، آسان‌تر آن است كه سخن خود را دنبال كند و بگويد : من نه چيزى از اينها مىدانم و نه نشانه‌اى بر درستى هيچ كدامش دارم ، زيرا كه همهء آنها ساختهء گزاف‌گويان در برتر خوانىهاست .\r\nشايد كه پژوهشگران از آنچه اين دو حافظ - حاكم و ابو نعيم - روايت كرده‌اند يا از آنچه بيضاوى و زمخشرى آورده‌اند ، آگاهى يافته و آن را به ديدهء خوش‌بينى نگريسته و راه گريز و پاسخ آن را از من بخواهند ، و اينك به روشنگرى آن مىپردازيم :\r\nاز بيضاوى و زمخشرى بگوييم كه مىنويسند : آيهء « كسانى كه دارايىهاى خود را در شب و روز و نهان و آشكارا مىبخشند ، اجرشان با پروردگارشان است » ، دربارهء ابو بكر و به هنگامى فرود آمد كه وى چهل هزار دينار زر در راه خدا داده بود : ده هزار در شب ، ده هزار در روز ، ده هزار در نهان و ده هزار آشكارا « 1 » .\r\nاين روايت سند گسسته كه نمىدانم از دهان كداميك از ياران پيامبر و تابعان درآمده ، و در نگاشته‌هاى اين گروه نيافتم كه آن را به هيچ‌يك از پيشينيان بسته باشند ، جز به سعيد بن مسيّب كه در روگردانى از امير مؤمنان على عليه السّلام آوازه‌اى به هم رسانيده است .\r\nآرى ، اين روايت را دست‌هاى سازندگان آفريده‌اند ( در برابر روايتى از حافظان خودشان كه نشان مىدهد آن فراز دربارهء امير مؤمنان على عليه السّلام فرود آمده ) و براى اين كار نيز چهل هزار دينار زر به ابو بكر بخشيده‌اند تا در چشم و دل ساده‌دلان امّت فرود آمدن اين فراز دربارهء كسى كه چنان دارايى گرانى را بخشيده ، براستى نزديك‌تر باشد تا دربارهء كسى كه تنها درم سيم بخشيده . با اين همه ، فراموش كرده‌اند كه آنچه همهء اين گروه بر آنند ، آن است كه ابو بكر در روز كوچيدنش به مدينه ، چهار يا پنج يا شش هزار درم سيم با خود داشت كه همهء دارايى او بود ، و آيهء ياد شده نيز در سورهء بقره است كه پيشوايان علم حديث و تفسير يك زبان مىگويند كه اين سوره اندكى پس از هجرت به مدينه فرود\r\n\r\n\r\n","description":"","footnote":"\r\n( 1 ) . تفسير بيضاوى : 1 / 185 ؛ الكشّاف ، زمخشرى : 1 / 286 .\r\n","page_name":" 80 ","page_number":90},
  {"content":"\r\n\r\nآمد « 1 » ابن كثير در تفسير خود مىنويسد : بسيارى از پيشوايان و دانشمندان و مفسّران چنين گفته‌اند و كسى از پذيرفتن آن سرباز نزده است . بر اين اساس ، بايد پرسيد كه ابو بكر آن چهل هزار دينار زر راه به هنگام فرود آمدن آن آيه از كجا آورده بود كه در راه خدا بدهد يا ندهد ؟ مگر او بجز آن شندرغاز كه گزارشش رفت ، چيزى داشته ؟ تازه اگر بپذيريم كه آن روايت درست است و خواهى ديد كه چنين نيست .\r\nسيوطى روايت سند گسستهء ياد شده را با اين سخن دنبال مىكند : روايتى كه برساند آن دربارهء ابو بكر فرود آمده ، نديدم و شايد كسى كه لاف آن را زده ، آن را از روايتى دريافته باشد كه ابن منذر از زبان ابن اسحاق آورده كه گفت : چون ابو بكر درگذشت و عمر به جانشينى او نشست ، خداى را بستود و چنانچه سزاوار است ، بر او آفرين كرد و سپس گفت : « هان اى مردم ! براستى برخى از آزمندىها تهيدستى است و برخى از نوميدىها توانگرى ، و براستى شما فراهم مىآريد آنچه را كه نمىخوريد ، و اميد مىبنديد به چيزى كه آن را نمىيابيد و بدانيد كه برخى از تنگ چشمىها رگه‌اى از دو رويى است ، پس انفاق نماييد كه براى خودتان بهتر است ، و كجايند ياران اين آيه ؟ » آنگاه اين آيهء كريمه را خواند ، و تو مىدانى كه نشانه‌اى بر درستى لاف ايشان در سخن وى نيست « 2 » .\r\nدروغ‌باف ديگرى « 3 » هم آمده و از زبان سعيد بن مسيّب روايتى آورده كه سند آن از هر دو سوى گسيختگى دارد و براساس آن ، فراز ياد شده دربارهء عثمان بن عفان و عبد الرحمن بن عوف فرود آمده كه در روز جنگ تبوك هزينهء سپاهى را كه دچار تنگدستى بود ، پرداختند .\r\nاين روايت را نيز رازى ياد كرده مىنويسد : آن آيه كه براى بخشش عثمان به سپاه تنگدست فرود آمد ، اين گفتهء خداى تعالى بود : « مردن كسانى كه دارايىهاى خود را در راه خدا مىبخشند و بخشش ايشان منّت و آزارى به دنبال ندارد با پروردگارشان\r\n\r\n\r\n","description":"","footnote":"\r\n( 1 ) . تفسير قرطبى : 1 / 132 ؛ تفسير ابن كثير : 1 / 35 ؛ تفسير خازن : 1 / 91 ؛ تفسير شوكانى : 1 / 61 .\r\n( 2 ) . تفسير آلوسى : 3 / 48 .\r\n( 3 ) . ر ك : تفسير شوكانى : 1 / 265 ؛ تفسير آلوسى : 3 / 48 .\r\n","page_name":" 81 ","page_number":91},
  {"content":"\r\n\r\nاست « 1 » » « 2 » .\r\nراستى را كه فريفتگى ، چشم دل اينان را كور گردانيده كه سخنان را دستبرد مىزنند و از جاى خود برمىگردانند ، و دربارهء كتاب خداوند سخنانى مىگويند كه اهريمن براى ايشان آراسته است . بر اين ناآگاهان پوشيده مانده كه دو آيهء 262 و 274 از سورهء بقره كه به گفتهء مفسّران « 3 » ، نخستين سوره‌اى است كه در مدينه و سال‌ها پيش از جنگ تبوك و سپاهيان تنگدست آنكه در ماه رجب از سال نهم به راه افتادند فرود آمده ، پس درست نيست كه فرود آمدن هيچ‌كدام از دو آيه را براى ستايش از عثمان بدانيم .\r\nآنچه را هم آن دو حافظ دربارهء ابو بكر آورده‌اند چنين است :\r\nالف : ابو نعيم از محمّد بن احمد بن محمّد وراق ، از ابراهيم بن عبد اللّه بن ايوب مخرمى ، از سلمة بن حفص سعدى ، از يونس بن بكير ، از محمّد بن اسحاق ، از هشام بن عروه ، از يحيى بن عباد بن عبد اللّه بن زبير ، از پدرش و او از اسماء بنت ابو بكر روايت كرده كه گفت : دست پيامبر در دارايى ابو بكر باز بود و آنگاه كه حج گزاردند ، دست او و ابو بكر يكى بود « 4 » .\r\nاين هم ميانجيان سند روايت :\r\n1 - محمّد بن احمد وراق ، به گفتهء حاكم ، ابو بكر بن اسحاق او را دروغگو مىشمرده است « 5 » .\r\n2 - ابراهيم بن عبد اللّه مخرمى دارقطنى مىگويد : سخن او شايستهء اعتماد نيست ، وى از زبان كسانى كه سخنشان قابل‌اعتماد است ، رواياتى نادرست بازگو كرده « 6 » .\r\n3 - سلمة بن حفص سعدى كه استادى از مردم كوفه بوده است . ابن حبان گويد : وى حديث‌سازى مىكرده ، آنگاه روايتى ناستوده از او آورده و گفته : روا نيست كه سخن او را\r\n\r\n\r\n","description":"","footnote":"\r\n( 1 ) . بقرة 2 / 262 .\r\n( 2 ) . تفسير رازى : 2 / 347 .\r\n( 3 ) . ر ك : تفسير قرطبى : 1 / 132 ؛ تفسير خازن : 1 / 19 ؛ تفسير شوكانى : 1 / 16 .\r\n( 4 ) . حلية الاولياء : 1 / 33 .\r\n( 5 ) . لسان الميزان : 5 / 51 .\r\n( 6 ) . همان : 1 / 72 .\r\n","page_name":" 82 ","page_number":92},
  {"content":"\r\n\r\nمورد استناد قرار دهند و از زبان او روايت كنند . سپس روايتى از وى بازگو كرده و گفته :\r\nبىپايه است « 1 » .\r\nب : حاكم از طريق احمد بن عبد الجبار ، از يونس بن بكير ، از محمّد بن اسحاق ، از يحيى بن عباد آورده است كه اسماء بنت ابو بكر گفت : چون پيامبر خدا از مكّه روى به مدينه نهاد و ابو بكر نيز با او بود ، ابو بكر همهء دارايى خود را كه پنج يا شش هزار درم سيم بود ، با خود برد . پس نياى من ابو قحافه كه بينايىاش را از دست داده بود ، به نزد من آمد و گفت : به خدا سوگند ، اين مرد به ناگهان داغ دارايىاش را نيز همراه با خودش بر دل شما گذاشت . من گفتم : نه پدر ، او براى ما نيكويى بسيار بر جاى گذاشت ، و به سراغ سنگ‌هايى چند رفتم و آنها را در سوراخ خانه كه ابو بكر دارايى خود را در آنجا مىنهاد ، گذاشتم و سپس با جامه‌اى روى سنگ‌ها را پوشانيدم و آنگاه آمدم و دست او را ختم و بر روى آن جامه نهادم و او گفت : اگر اينها را به جا گذاشته كه بسيار خوب . اسماء گفت : به خدا سوگند كه از كم‌وبيش چيزى بر جاى نگذاشته بود « 2 » .\r\nاين هم ميانجيان سند روايت :\r\n1 - ابو عمر احمد بن عبد الجبار كوفى ابن ابى حاتم گويد : روايت‌هاى او را در آغاز مىنوشتم ، سپس از اين كار دست كشيدم ، چون مردم دربارهء او خيلى چيزها مىگويند .\r\nمطين گويد كه وى دروغگو بوده و ابو احمد حاكم گويد : سخن او از نظر حديث‌شناسان استوار نيست . ابن عقده او را رها كرده و ابن عدى گويد : مردم عراق را ديدم كه در سستى روايت او هم‌داستانند و ابن عقده از زبان او گزارشى نمىآورد . اين احمد كبوتر بازى مىكرده است « 3 » .\r\n2 - محمّد بن اسحاق ، قبلا سخنان حافظان را دربارهء او آورده‌ايم و روشن ساختيم كه وى اهريمنى دروغگوست كه كاستى روايت را پنهان مىداشته و سخن او را پشتوانه\r\n\r\n\r\n","description":"","footnote":"\r\n( 1 ) . لسان الميزان : 3 / 67 .\r\n( 2 ) . المستدرك : 3 / 5 .\r\n( 3 ) . تاريخ بغداد : 4 / 263 ؛ تهذيب التهذيب : 1 / 51 .\r\n","page_name":" 83 ","page_number":93},
  {"content":"\r\n\r\nنمىتوان گرفت « 1 » .\r\nج : ابو نعيم از طريق هشام بن سعد از زيد بن ارقم ، از پدرش آورده است كه گفت :\r\nشنيدم عمر بن خطاب مىگفت : رسول خدا به ما دستور داد كه در راه خدا بخشش كنيم و اين همان هنگام بود كه دارايىاى داشتم . پس گفتم : اگر قرار است روزى بر ابو بكر پيشى بگيرم ، امروز همان روز است كه بر او پيش بيافتم . گفت : پس نيمى از دارايىام را بردم و رسول خدا به من گفت : براى خانواده‌ات چه بر جاى گذاشتى ؟ من گفتم : به همين اندازه ، و چون ابو بكر همهء آنچه را داشت بياورد ، رسول خدا به او گفت : براى خانواده‌ات چه بر جاى گذاشتى ؟ گفت : براى ايشان خدا و پيامبر او را بر جاى گذاشتم . پس من گفتم : هرگز در كارى بر تو پيشى نخواهم گرفت « 2 » .\r\nهمو از طريق عبد اللّه بن عمر عمرى از نافع ، از ابن عمر ، از خود عمر نيز روايت بالا را آورده است .\r\nو در سستى سند روايت نخستين ، همان بس كه ابو عباد هشام بن سعد مدنى از ميانجيان آن است كه يحيى بن سعد از زبان او روايتى نمىآورد و احمد نيز دربارهء او مىگفت : روايت‌هايش استوار نيست . حرب گفته : احمد وى را نمىپسنديد . ابن معين گفته : سخن وى ضعيف است و چندان نيست . او خود ناچيز است و روايت‌هايش آشفته .\r\nابو حاتم گفته : روايت‌هايش را مىنويسند و آن را پشتوانهء گفتگو نمىگيرند . نسائى گفته :\r\nسخن وى سست است و استوار نيست . ابن سعد گفته : روايت بسيار دارد و سخن وى سست شمرده شده و گرايش به شيعه داشته است . ابن مدينى گفته . وى نيك‌مردى بوده كه روايتش قوى نيست . خليلى گفته : حافظان حديث روايتش را گاهى ناستوده شمرده‌اند و ابن سفيان او را در جرگهء كسانى كه سخن ايشان سست است ، ياد كرده « 3 » .\r\nدربارهء عبد اللّه بن عمر عموى هم ابو زرعهء دمشقى از زبان احمد آورده است كه در اسناد مىافزوده و ناسازگارى مىنموده و مردى نيك بوده است . ابن مدينى گفته : روايت\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 7 / 319 ؛ تهذيب التهذيب : 11 / 40 .\r\n( 2 ) . حلية الاولياء : 1 / 32 .\r\n( 3 ) . تهذيب التهذيب : 11 / 40 .\r\n","page_name":" 84 ","page_number":94},
  {"content":"\r\n\r\nاو سست است و از زبان يحيى بن سعيد آورده‌اند كه چيزى از روايات او را نبايد بازگو كرد . صالح جزره گفته : روايات او آشفته و سست است و نسائى نيز گفته : روايت او سست است . ابن سعد گفته : روايت بسيار دارد كه سست شمرده شده و ابو حاتم گفته :\r\nروايات او را مىنويسند و پشتوانهء گفتگو نمىگيرند . ابن حبان گفته : وى از كسانى بود كه از شدّت صلاح‌انديشى از ضبط روايات غفلت ورزيد و سزاوار آن گرديد كه رواياتش رها شود . بخارى گفته : يحيى بن سعيد گزارش‌هاى او را سست مىشمرد . ابو احمد حاكم گفته : سخن او را در نزد محدثان قوى نيست و ابن شيبه گفته : در اسناد بسيار مىافزوده است « 1 » .\r\nدربارهء زيد بن ارقم نيز بايد گفت كه درست آن زيد بن اسلم بردهء عمر است و در نگاشته‌ها دستخوردگىاش روى داده .\r\nبراى ايشان سخن در سخن پيوستيم ، باشد كه پندپذير شوند « 2 » هرگاه ياوه‌اى شنوند ، از آن روى بگردانند و گويند كارهاى ما از آن ماست و كارهاى شما از آن شما . بدرود ، ما نادانان را نمىخواهيم « 3 » .\r\n\r\n\r\n","description":"","footnote":"\r\n( 1 ) . تهذيب التهذيب : 5 / 327 .\r\n( 2 ) . قصص 28 / 51 .\r\n( 3 ) . همان سوره / 55 .\r\n","page_name":" 85 ","page_number":95},
  {"content":"\r\n . \r\n","description":"","footnote":"","page_name":" 86 ","page_number":96},
  {"content":"\r\n\r\n\r\nمبالغه در فضايل عمر\r\nدر جلد ششم هم از كيفيات نفسانى دومين خليفه سخن رانديم و هم از ملكات وجودى او مانند ديندارى و دانش و كردار و گام‌هاى بلندش در زمينه‌هاى گوناگون كه از همانچه آنجا گذشت ، مىتوان آگاه شد كه همهء برترىهايى كه يكى پس از ديگرى برايش برمىشمارند و خواهيم آورد ، زاييدهء گزاف‌گويى است ، و راستى كه از همان نخستين روز تا هنگامى كه با زدوبند نخستين خليفه بر تخت جانشينى پيامبر برآمد ، زندگى روانىاش را معيشت تنگ و ناچيزى كه از راه آن نان مىخورد ، بر باد داده بود .\r\nروزگارى دراز را در گرداگرد ضجتان « 1 » به شترچرانى گذراند . چون به كار مىپرداخت ، بيمش مىدادند و در رنجش مىافكندند و چون كوتاهى مىنمود ، كتكش مىزدند « 2 » .\r\nو روزى چند نيز هيزم‌كشى مىكرد و همراه با پدرش خطّاب بار هيزم را بر سر خود مىنهاد و مىبرد و جامهء آن دو نيزه نمره‌اى « 3 » بود كه نه مفصل ميان شانه و بازو را\r\n\r\n\r\n","description":"","footnote":"\r\n( 1 ) . كوهى است پيرامون مكّه .\r\n( 2 ) . الاستيعاب : 2 / 428 ؛ الرياض النضرة : 2 / 50 ؛ تاريخ ابى الفدا : 1 / 165 ؛ الخلفاء ، نجار 113 ؛ ابن منظور در لسان العرب : 17 / 112 و زبيدى در تاج العروس : 9 / 262 نيز اين روايت را به كوتاهى بازگو نموده‌اند .\r\n( 3 ) . به نوشتهء قاموس : « نمره » جامه‌اى سرتاسرى از پشم است كه تازيان بر تن مىكردند و به نوشتهء زمخشرى در الفائق : جامه‌اى سرتاسرى و خط دار بوده كه كنيزكان بر تن مىكردند .\r\n","page_name":" 87 ","page_number":97},
  {"content":"\r\n\r\nمىپوشانيد و نه مفصل ميان ساق و پيش پا را « 1 » .\r\nو چندى نيز در بازار عكّاظ مىايستاد و چوبى در دست داشت كه كودكان را با آن به يك سوى مىراند و آن روزها عمير « 2 » ناميده مىشد « 3 » .\r\nو يك چند از روزگار مسلمانىاش نيز پيشهء ميانيگر در دادوستدها را داشت و بده و بستان در بازارها او را از فراگرفتن كتاب خدا و سنّت پيامبر بازمىداشت « 4 » .\r\nو روزگارى چند نيز در گورستان بقيع ، برگ درخت سلم مىفروخت كه با آن پوست را آرايش دهند « 5 » .\r\nمن نمىدانم در كداميك از اين گام‌هاى زندگىاش چنان شايستگىاى يافته كه به گفتهء ابن جوزى ، چون در روزگار نادانى و پيش از اسلام جنگى ميان قريش و ديگران درمىگرفت و مىخواستند نماينده‌اى بفرستند ، او را گسيل مىداشتند « 6 » و ابو عمر در استيعاب مىافزايد : و هنگامى كه ديگران بر ايشان مىباليدند يا به خاندان و برترىهاشان بر آنان مىنازيدند ، براى پاسخگويى ، او را مىپسنديدند و مىفرستادند « 7 » .\r\nآيا همهء قريش از اين‌گونه مردم ناچيز و توسرىخور بودند كه نمايندگى خود و پاسخگويى به باليدن ديگران برايشان را به جوانكى در آن پايگاه واگذارند ؟ با آنكه ميان ايشان دلاوران و بزرگان و سران و سرورانى بودند با چستى و چالاكى در گفتار و كردار .\r\nبا ايشان پرواى آن نداشته‌اند كه چه كسى را مىفرستند ؟ با آنكه پيك ، نشان‌دهندهء خرد فرستنده است . نه اين بوده و نه آن ، و تنها دوستى و فريفتگى است كه كورى و كرى به بار مىآورد و تو همانند اين لاف‌ها را بسيار از اينان مىشنوى و اين هم نمونه‌اى از\r\n\r\n\r\n","description":"","footnote":"\r\n( 1 ) . العقد الفريد : 1 / 91 ؛ شرح ابن ابى الحديد : 1 / 58 ؛ الفائق زمخشرى : 2 / 28 .\r\n( 2 ) . عمير : مصغر عمر ، به معناى عمرك . ( و )\r\n( 3 ) . الاستيعاب ، در حاشيهء الاصابة : 4 / 291 ؛ الفتوحات الاسلامية : 2 / 423 كه در اين ، دستخوردگىاى در روايت هست كه سفارش مىكنيم در آن به دقّت بنگريد .\r\n( 4 ) . ر ك : الغدير ( متن عربى / چ 2 ) : 6 / 146 ، 287 ، 302 .\r\n( 5 ) . ر ك : الغدير ( متن عربى / چ 2 ) : 6 / 303 .\r\n( 6 ) . سيرة عمر 6 .\r\n( 7 ) . روايت ابو عمرو و ابن جوزى را ابن عساكر نيز در تاريخ خود : 6 / 432 آورده است .\r\n","page_name":" 88 ","page_number":98},
  {"content":"\r\n\r\nآنها ، علاوه بر آنچه در جلد پنجم از ساخته‌هاى گزاف‌گويان در برترىهاى او گذشت .\r\n\r\n1 - سخنانى دربارهء دانش عمر\r\n1 - دربارهء دانش او از زبان ابن مسعود آورده‌اند كه گفت : اگر دانش زندگان تازى را در يك سوى ترازو بنهند و دانش عمر را در يك سوى ، دانش عمر خواهد چربيد براستى ايشان چنان مىديدند كه او به نه دهم دانش دست يافته است .\r\nو به روايت محب طبرى : اگر دانش عمر را در يك سوى ترازو نهند و دانش مردمان روى زمين را در يك سوى ، البته دانش عمر خواهد چربيد « 1 » .\r\n2 - حذيفه گفت : دانش همهء مردم در دامن عمر خوانده و فراگرفته شده است ، افزون بر دانش خود او « 2 » .\r\n3 - مسروق گفت : به ياران محمّد نزديك شدم و در آنچه نزد ايشان بود نگريستم و يافتم كه دانش ايشان به شش كس مىانجامد به على و عبد اللّه و عمر و زيد بن ثابت و ابو درداء و ابىّ . سپس به اين شش تن نيز نزديك شدم و در آنچه نزد ايشان بود ، نگريستم و ديدم كه دانش ايشان به على و عبد اللّه مىانجامد « 3 » .\r\n4 - شعبى گويد : چون كار مردم دربارهء چيزى به چندسخنى و پراكندگى كشد ، شما گفتهء عمر را بگيريد « 4 » .\r\n5 - ابن مسيّب گفت : پس از رسول خدا هيچ‌كس را داناتر از عمر بن خطاب نمىدانم « 5 » .\r\n6 - يكى از تابعان گفت : به نزد عمر شدم و ديدم كه فقيهان در برابر او همچون كودكانند و او در دين‌شناسى و دانش بر ايشان برترى دارد « 6 » .\r\n7 - خلد اسدى گفت : با عمر همراه بودم و هيچ‌كس را نديدم كه از او در دين‌باورى و\r\n\r\n\r\n","description":"","footnote":"\r\n( 1 ) . المستدرك ، حاكم : 3 / 86 ؛ الاستيعاب : 2 / 430 ؛ الرياض النضرة : 2 / 8 ؛ اعلام الموقعين ، ابن قيم 6 ؛ تاريخ الخميس : 2 / 268 ؛ عمدة القارى : 5 / 410 .\r\n( 2 ) . الاستيعاب : 2 / 430 ؛ اعلام الموقعين 6 .\r\n( 3 ) . أعلام الموقعين 6 .\r\n( 4 ) . أعلام الموقعين 6 .\r\n( 5 ) . همان 7 .\r\n( 6 ) . همان .\r\n","page_name":" 89 ","page_number":99},
  {"content":"\r\n\r\nقرآن‌شناسى ، داناتر و در بررسى آيين ، نيكوتر باشد « 1 » .\r\nدر اينجا سخن را به درازا نمىكشانيم و تنها سفارش مىكنيم كه مطالبى را كه در جلد ششم همين كتاب آمده ، بخوانيد « 2 » كه مطالعهء آن ، پژوهشگران را از پرنويسى در اينجا بىنياز مىسازد و آنگاه تو كه در برابر سخنان بالا سر فرود مىآورى ، آيا از اين مطالب چيزى مىدانى ؟ و آيا نتيجهء آن بررسى گسترده را دريافته‌اى يا نه ؟\r\n- اگر نمىدانى ، اين خود گرفتارى و دردسرى است و اگر مىدانى كه دردسر بزرگ‌ترى است .\r\nو تو نيك مىدانى كه بافته‌هاى بالا با داستان‌هاى شگفت‌آورى كه سرگذشت‌نامه‌ها دربارهء دانش عمر آورده‌اند ، سازشى ندارد و سزاوار همان است كه سخنان خود او را دربارهء دانش خويش پشتوانه بگيريم « 3 » ، و روشنى رويدادها را آشكار گردانيم ، چرا كه آدمى بر خويشتن خويش بيناست « 4 » .\r\n\r\n2 - عمر از همهء ياران پيامبر ، قرآن‌دان‌تر و دين‌شناس‌تر است\r\nاز زبان رسول خدا آورده‌اند كه گفت : به من دستور داده شد كه قرآن را بر عمر بخوانم . اين گزارش را حكيم ترمذى آورده است « 5 » .\r\nو آورده‌اند كه ابن مسعود گفت : عمر در ميان ما از همه ، خداترس‌تر و پرهيزكارتر بود و كتاب خدا را بهتر از همه مىخواند « 6 » .\r\nو محب طبرى به نقل از على بن حرب طائى آورده است كه ابن مسعود به زيد بن وهب گفت : قرآن را چنان كه عمر بر تو خواند ، بخوان ، براستى كه عمر از همهء ما كتاب خداوندى را بهتر مىشناسد و در كيش خدا داناتر از ماست « 7 » .\r\n\r\n\r\n","description":"","footnote":"\r\n( 1 ) . الرياض النضرة : 2 / 8 .\r\n( 2 ) . ر ك : الغدير ( متن عربى / چ 2 ) : 6 / 83 - 325 .\r\n( 3 ) . همان : 6 / 328 .\r\n( 4 ) . قيامة 75 / 14 .\r\n( 5 ) . نوادر الاصول 58 .\r\n( 6 ) . المستدرك ، حاكم : 3 / 86 .\r\n( 7 ) . الرياض النضرة : 2 / 8 .\r\n","page_name":" 90 ","page_number":100},
  {"content":"\r\n\r\nاينها رواياتى چند با سندهاى از هم گسسته و گسيخته است و حاكم كه از گفتگو دربارهء سند آنچه آورده ، خاموشى گزيده ، دادگرانه رفتار نموده است . شايد هم از سند روايات مزبور آگاهى نيافته تا آنها را درست شمارد ، و ذهبى نيز به همين انگيزه مهر خاموشى بر زبان زده است گمان مىكنم نادرست بودن اين روايات روشن‌تر از آن است كه نيازى به دليل آوردن بر نادرستى سندهايش باشد ، زيرا اگر مهر خدا آن‌چنان بر سر خليفه سايه مىافكند كه پيامبرش را مىفرمود قرآن را بويژه بر وى بخواند ، ناگزير بايستى اين توانايى را هم به وى بدهد كه هم در فراگرفتن و فراموش نكردن و از بركردن آن در نماند و هم در استاد شدن در زمينهء آن و آگاهى يافتن بر نهفته‌هاى آن و به كار بستن آن ، و هم قرآن‌شناس‌ترين كسان بشود ، چنانچه در روايت حاكم آمده ، يا داناترين و استادترين كسان ، چنانچه در روايت طائى آمده . بر اين اساس پس آن همه رنج‌هاى توان‌فرسا كه تنها در آموختن سورهء بقره در دوازده سال بر خويش هموار كرده ، چه بوده ؟ « 1 » و آن همه دستورهاى ناساز با فرمان قرآن ارجمند چه بوده ؟ كه در يك جا گفته است :\r\n1 - اگر جنب آب نيابد ، نماز نخواند . او فراموش كرده كه خداى تعالى در قرآن چه فرمانى داده است « 2 » .\r\n2 - همو دستور داد زنى را كه شش ماه پس از شوهركردن زاييده بود ، سنگسار كنند ، با آنكه اين دو آيه از كتاب خداوندى پيش چشمش بود . باردارى و شير دادن زن به فرزند تا سى ماه طول مىكشد « 3 » ، و مادران دو سال تمام فرزندانشان را شير دهند « 4 » .\r\n3 - جلوگيرى او از نهادن كابين‌هاى سنگين براى زنان ، با اينكه سخن خداوند پيش رويش بوده : و اگر شما به يكى از ايشان مال و زر بسيار بدهيد « 5 » .\r\n4 - ناآگاهى او از اينكه « ابّ » « 6 » گياه و سبزه چيست ؟ با آنكه پيش از آن مىخواند :\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 6 / 196 .\r\n( 2 ) . ر ك : نساء 4 / 43 و مائدة 5 / 6 .\r\n( 3 ) . أحقاف 46 / 15 .\r\n( 4 ) . بقره 2 / 233 .\r\n( 5 ) . نساء 4 / 20 .\r\n( 6 ) . عبس 80 / 31 .\r\n","page_name":" 91 ","page_number":101},
  {"content":"\r\n\r\nكالايى است براى شما و چارپايانتان « 1 » .\r\n5 - به پندار او گرامىتر سنگ خانهء خدا نه سود مىرساند و نه زيان ، ناآگاه از آنچه بايد از اين سخن خداى تعالى دريافت : و هنگامى كه پروردگارت از پشت آدميزادگان فرزندانشان را بيرون آورد . . . « 2 » .\r\n6 - جلوگيرى او از بهره‌بردارى از كالاهاى پاكيزه در زندگى اين جهان ، با اين دستاويز كه خداى تعالى گفته : شما در زندگى دنيوى از چيزهاى پاكيزه و خوش بهره‌مند شديد « 3 » ، بىآنكه فراز پيش از آن را بنگرد يا به اين آيه نگاهى بيفكند : بگو چه كسى بهره‌بردارى از زبورهاى خدادادى را بر بندگان حرام كرده است ؟ « 4 »\r\n7 - ناآگاهى او از گشوده‌ها و لايه‌هاى سخنانى كه از كتاب خدا گرفته شده بود .\r\n8 - دستور او به سنگساركردن زنى كه از زور بيچارگى تن به بيگانه سپرده بود ، با آنكه در كتاب خدا آمده : هركس در انجام گناه ناچار بود و آهنگ نافرمانى و ستم نداشت ، گناهى بر او نيست « 5 » .\r\n9 - جستجوى او پيرامون كسانى كه آوازى به راه انداخته و او را دودل ساخته بودند ، سپس نيز بالا رفتن او از ديوار خانهء ايشان و گام نهادن در خانه ، بىآنكه درود بر ايشان فرستد ، بىهيچ پروايى از اين سه آيه از كتاب خدا : « جستجو نكنيد » « 6 » ، « از در به درون خانه‌ها وارد شويد » « 7 » و « چون به خانه‌هايى وارد آمديد درود بگوييد » « 8 » .\r\n10 - ناآگاهى او از اينكه ارث مرد بين پدر و مادر و فرزند چگونه بخش مىشود ، با اينكه آيهء صيف را مىشنيد .\r\n11 - اينكه گفت : مرده را با گريستن زندگان بر وى ، شكنجه مىدهند ، كه گويى اين سخن خداى تعالى را نخوانده بود : بار گناه هيچ‌كس را بر دوش ديگرى ننهند « 9 » .\r\n\r\n\r\n","description":"","footnote":"\r\n( 1 ) . نازعات 79 / 33 .\r\n( 2 ) . اعراف 7 / 172 .\r\n( 3 ) . أحقاف 46 / 20 .\r\n( 4 ) . اعراف 7 / 32 .\r\n( 5 ) . بقره 2 / 173 .\r\n( 6 ) . حجرات 49 / 12 .\r\n( 7 ) . بقره 2 / 189 .\r\n( 8 ) . نور 24 / 61 .\r\n( 9 ) . انعام 6 / 164 ، اسراء 17 / 15 ، فاطر 35 / 18 ؛ زمر 39 / 7 .\r\n","page_name":" 92 ","page_number":102},
  {"content":"\r\n\r\n12 - سخن نسنجيدهء او دربارهء طلاق دادن زن ، كه نشانهء كوتاهىاش در دريافت اين سخن از خداى تعالى است : طلاق دادن زن دو بار است « 1 » .\r\n13 - ناروا شناختن زناشويى موقت ، كه نشان ميداد اين آيه از سخن خداى تعالى را فراموش كرده : هريك از زنان را كه بهرهء خويش از ايشان برديد ، پاداش ايشان را بدهيد « 2 » .\r\nگستردهء فشرده فرازهاى بالا را در جلد ششم از كتاب ما زير عنوان « نشانه‌هاى شگفت در دانش عمر » مىتوان يافت و همان‌جا به زمينه‌هاى بسيارى از قرآن برمىخوريد كه وى به آنها راهى نبرده و در لابلاى ديگر بخش‌هاى اين كتاب نيز نمونه‌هايى براى آن توانيد يافت .\r\nاكنون آيا در آيين خردمندى ، رواست كسى را كه قرآن‌شناس‌تر و داناتر و استادتر از همه مىشمارند ، تا اين اندازه از دريافت آيات شريفهء قرآن و خواسته‌ها و نهفته‌هاى ارجمند آن به دور باشد ؟ اگر او به‌گونه‌اى كه ايشان مىپندارند بود ، پس اين سخن وى در آن سخنرانىاش كه با داشتن سند روايتى درست از ميانجيانى همه شايستهء اعتماد ، بىترديد روشن و درست است چيست كه مىگفته : هركس مىخواهد پرسشى دربارهء قرآن كند ، به سراغ ابّى بن كعب رود و هركس مىخواهد پرسشى دربارهء شايست و ناشايست بكند ، به سراغ معاذ بن جبل رود و هركس مىخواهد چگونگى بخش‌كردن ارث مرده را دريابد ، به سراغ زيد بن ثابت رود « 3 » .\r\n\r\n3 - اهريمن از عمر مىگريزد\r\n1 - از زبان بريده آورده‌اند كه رسول خدا به يكى از جنگ‌ها بيرون شد و چون بازگشت ، دختركى سياه بيامد و گفت : اى رسول خدا ! من با خدا پيمان بستم كه اگر ترا تندرست برگرداند ، پيش روى تو دف بزنم و آواز بخوانم . پيامبر خدا گفت اگر تو چنين پيمانى بسته‌اى ، بزن و گرنه ، نه . او آغاز به زدن كرد و ابو بكر به درون آمد و او همچنان\r\n\r\n\r\n","description":"","footnote":"\r\n( 1 ) . بقره 2 / 229 .\r\n( 2 ) . نساء 4 / 24 .\r\n( 3 ) . ر ك : الغدير ( متن عربى / چ 2 ) : 6 / 191 .\r\n","page_name":" 93 ","page_number":103},
  {"content":"\r\n\r\nدف زدن را دنبال كرد . سپس على بيامد و او همچنان مىزد . سپس عثمان به درون آمد و او همچنان مىزد . سپس عمر به درون آمد و او دف را زير نشيمنگاهش نهاد و بر روى آن نشست . پس رسول خدا گفت : اى عمر براستى كه اهريمن از تو مىترسد ، زيرا من نشسته بودم و او مىزد . بعد على به درون آمد و او مىزد . سپس عثمان به درون آمد و او مىزد و چون تو اى عمر به درون آمدى ، دف را بيفكند .\r\nو در روايت احمد مىخوانيم كه پيامبر گفت : اى عمر ! براستى كه اهريمن از تو دورى مىگزيند .\r\nو از زبان جابر آورده‌اند كه ابو بكر نزد پيامبر خدا آمد و آنجا دف مىزدند . پس نشست و چون رسول خدا او را ديد ، از آن كار جلوگيرى نكرد . سپس عمر بيامد و چون رسول خدا آواز او را شنيد ، از آن كار جلوگيرى كرد و وقتى كه آن دو بيرون شدند ، عايشه گفت : واى پيامبر خدا ! روا بود و پس از آمدن عمر ناروا شد ؟ پيامبر گفت : اى عايشه ! همهء مردم آن را بر خويش هموار نمىكنند .\r\nروايت بالا را ، هم احمد آورده « 1 » و هم ترمذى كه مىنويسد : اين روايتى نيكو و درست و ناشناخته است « 2 » ، و هم حكيم ترمذى روايت بريده و سپس جابر را آورده ، در جاى نخستين مىنويسد : خردمندان گمان نبرند كه عمر به اين انگيزه برتر از ابو بكر است ، زيرا ابو بكر در اينجا همانند پيامبر خداست ، و پيامبر خدا دو كار و دو پايگاه را فراهم آورد ، پس او را پايگاه پيامبرى است كه هيچ‌كس به وى نتواند پيوست و ابو بكر را پايگاه مهربانى و عمر را پايگاه پيروى از حق « 3 » .\r\n2 - از زبان عايشه آورده‌اند كه گفت : رسول خدا نشسته بود كه بانگ و خروشى همراه با آواز كودكان به گوش ما رسيد . حضرتش برخاست و ناگهان زنانى حبشى را ديديم كه دست‌افشانى و پايكوبى مىكردند و كودكان گرد آنان را گرفته بودند . پس گفت : اى\r\n\r\n\r\n","description":"","footnote":"\r\n( 1 ) . مسند احمد : 5 / 353 .\r\n( 2 ) . جامع ترمذى : 2 / 293 .\r\n( 3 ) . نوادر الاصول 58 ، 138 ؛ ر ك : سنن بيهقى : 10 / 77 ؛ مشكاة المصابيح 550 ؛ اسد الغابة 40 / 64 ؛ نيل الاوطار : 8 / 271 .\r\n","page_name":" 94 ","page_number":104},
  {"content":"\r\n\r\nعايشه ! بالا بيا و نگاه كن . من آمدم و چانه‌ام را بر شانهء رسول خدا نهادم و از ميان شانه و سر پيامبر آنها را نگاه مىكردم و او مىگفت : سير نشدى ؟ سير نشدى ؟ و من براى آنكه به مقام خود نزد او پى ببرم ، مىگفتم : نه . ناگاه عمر پيدار شد و مردم بپراكندند و برفتند و رسول خدا گفت : راستى كه مىبينم اهريمنان ، چه از پريان و چه از آدميان ، از عمر گريختند . عايشه گفت : من هم برگشتم .\r\nروايت بالا را ، را هم ترمذى در صحيح خود آورده گويد : اين روايتى نيكو و درست و شگفت است « 1 » .\r\n3 - احمد به نقل از ابو هريره آورده است كه گفت : همان هنگام كه سياهيان با جنگ‌افزارهاشان نزد رسول خدا بازى مىكردند ، عمر به درون آمد و دست به سوى سنگريزه‌ها دراز كرد و به سوى آنان افكند . پيامبر گفت : عمر ! رهاشان كن « 2 » .\r\nو ابو داود طيالسى به نقل از عايشه آورده است كه او گفت : سياهان به مسجد پيامبر درمىآمدند و بازيگرى مىنمودند و رسول خدا مرا مىپوشانيد و من كه دختركى خردسال بودم ، به ايشان مىنگريستم . پس عمر بيامد و از كار ايشان جلوگيرى كرد و رسول خدا گفت : عمر ! رهاشان كن . سپس گفت : اينان دختران ارفده هستند « 3 » .\r\n4 - ابو نصر طوسى روايت كرده كه پيامبر اكرم به خانهء عايشه درآمد و آنجا دو دختر را ديد كه به آوازه‌خوانى و دف‌زنى مىپرداختند و ايشان را از كار بازنداشت و عمر بن خطاب به خشم آمد و گفت : ساز اهريمنى در سراى پيامبر خدا ! پيامبر گفت : عمر ! رهاشان كن كه هرگروهى را جشنى است « 4 » .\r\nامينى گويد : ما را نيازى به كاوش در سند اين روايات نيست ، زيرا متن آنها چندان آكنده از رسوايى است كه ما را از بررسى سند بىنياز مىدارد . پس بگذار كه ترمذى سندى آنچه را روايت كرده ، نيكو و درست بشمارد و بگذار كه حافظان حديث انبان\r\n\r\n\r\n","description":"","footnote":"\r\n( 1 ) . صحيح الترمذى : 2 / 294 ؛ ر ك : مصباح السنة ، بغوى : 2 / 271 ؛ مشكاة المصابيح ، خطيب تبريزى 550 ؛ الرياض النضرة : 2 / 208 .\r\n( 2 ) . مسند احمد : 2 / 208 .\r\n( 3 ) . مسند طيالسى 204 .\r\n( 4 ) . اللمع 274 .\r\n","page_name":" 95 ","page_number":105},
  {"content":"\r\n\r\nدانش خويش را با كژى و كاستىهايى از اين دست ، مالامال سازند و بگذار كه سرايندهء نيل به پيروى از برخى حافظان كژانديش ، اينها را از برترىهاى عمر بشمارد و تحت عنوان « نمونه‌اى از شكوهمندى او » بگويد :\r\n- شكوهمندى او چه در روزگار اسلام و چه پيش از آن ، در روزگار جاهليت ، رويدادهاى سهمگين را به زانو درآورد و بازدارندگانى كه ميان آنها بودند ، وى را از راه باز نگردانيدند .\r\n- در لابلاى سختگيرىهاى او رازهاى مهربانى براى جهانيان بود ، هرچند كه آن را آشكار نمىساخت .\r\n- و ميان دو پهلوى او - در سرسخت‌ترين نمايش‌هايش به دليرى نيز - دل مادرى بود كه فرزندانش را مىپروريد .\r\n- تازيانهء او مردم را از شمشير آبدار بىنياز مىساخت ، و چه بسيار گمراه و گردنكشان را مىهراسانيد .\r\n- و براى او همچون عصاى موسى بود از پيدايش نادرستىها ممانعت مىكرد .\r\n- تا آنجا كه كودكان را نيز در بازىهاشان به هراس مىافكند و زنان دوست‌داشتنى و دست‌نيافتنى را نيز در بازيگرىهاشان بىتاب‌وتوان مىگردانيد .\r\n- ديدى آن زن را كه با خدا پيمان بست تا براى رسول خدا ترانه‌اى بخواند .\r\n- گفت : با خدا پيمان بستم كه اگر پيامبر از اين جنگ به سوى ما بازگردد ، با ساز دف خود آواز بخوانم .\r\n- آهنگ آستان پيامبر راهنما كرد كه فروغ چهرهء او سراسر آنجا را آكنده بود .\r\n- دستورى بخواست و دف را برد و آغاز كرد به شورانگيزى ، به همان‌گونه كه خود مىخواست .\r\n- پيامبر رسول خدا و ابو بكر نيز در كنار او بودند و از ترانه‌خوانى او جلوگيرى نمىنمودند .\r\n- تا آنگاه كه عمر از دور بر او نمايان شد و توانش سستى گرفت و چيزى نماند كه از ترس\r\n\r\n","description":"","footnote":"","page_name":" 96 ","page_number":106},
  {"content":"\r\n\r\nجان دهد .\r\n- پس ساز و دف خود را از بيم او در زير پيراهنش پنهان داشت و آرزو كرد كه اى كاش زمين او را در خود فرومىبرد .\r\n- البته در آغاز ، دانش پيامبر خدا انگيزهء دلگرمى او بود و چون سختگيرى به ميان آمد ، ترس او را فراگرفت .\r\n- آن كس كه دستورهاى خدا به گونه‌اى نهانى بر وى فرود مىآمد با لبخندى معنىدار گفت :\r\n- اهريمنى كه اين زن را به نارواكارى وامىداشت ، چون عمر را ديد بگريخت ، زيرا براستى اهريمنان از گزند كسانى كه آنها را رسوا سازند ، مىترسند « 1 » .\r\nاز اين بيچاره‌ها پوشيده مانده كه آنچه را خواسته‌اند براى برتر انگاشتن خليفهء دوم آشكار سازند ، انگيزه مىشود كه آستان پيامبر را با رسوايىهايى كه از آن پاك است ، بيالايند . اين چه پيامبرى است كه خوش مىدارد به زنانى كه در كار دست‌افشانى و پاىكوبىاند ، بپردازد و به ساز و نوار گوش هوش بسپارد و بازيگرىها را بنگرد ، به اينها نيز بسنده نكرده و جايى كه همهء مردم از نزديك او را مىبينند ، زنش عايشه را نيز به ديدن آن وادارد و به وى بگويد : سير شدى ؟ سير شدى ؟ و او براى آنكه از مقام خويش نزد رسول خدا آگاه شود ، پاسخ دهد : نه ! آيا شكوه پيامبرى ، وى را از آن بازنمىداشت كه مانند فرومايگان و شوخ‌چشمان و بىپروايان و سبك‌مغزان و پرده‌دران در كنار بچه‌ها بايستد و به بازيگرىها چشم بدوزد ؟ مگر آيين پاك او همهء اينها را ناروا نشناخته ؟ البته ، چرا و اين هم نشانه‌هايش در كتاب خدا و سنّت پيامبر ؛ اين سخن خداى تعالى است كه :\r\nبرخى از مردم كسانىاند كه سخنان بيهوده را مىخرند تا ندانسته مردم را از راه خدا گمراه كنند و آيات الهى را به ريشخند بگيرند . آنان را كيفرى خواركننده است « 2 » .\r\n\r\n\r\n","description":"","footnote":"\r\n( 1 ) . اين عبارتها برگردان بخشى از يك چكامهء پرآوازه در ستايش عمر است كه سرايندهء نيل ، محمّد حافظ ابراهيم آن را سروده است . ر ك : الغدير ( متن عربى / چ 2 ) : 7 / 86 ، 87 .\r\n( 2 ) . لقمان 31 / 6 .\r\n","page_name":" 97 ","page_number":107},
  {"content":"\r\n\r\nو در روايت ابو امامه از زبان پيامبر آمده است كه كنيزان آوازه‌خوان را نخريد و نفروشيد و خوانندگى مياموزيد كه در اين تجارت سودى نيست و بهاى ايشان ناشايست حرام است و در چنين زمينه‌اى است كه اين آيه فرود آمده : « برخى از مردم كسانىاند كه سخنان بيهوده را مىخرند . . . » .\r\nو عبارت طبرى و بغوى به اين‌گونه است : هم آموختن خوانندگى به كنيزان آوازه‌خوان نارواست و هم فروش ايشان . بهايشان هم ناشايست است و در چنين زمينه‌اى است كه اين آيه فرود آمده .\r\nروايت بالا را سعيد بن منصور ، احمد ، ترمذى ، ابن ماجه ، ابن جرير ، ابن منذر ، ابن ابى حاتم ، ابن ابى شيبه ، ابن مردويه ، طبرانى ، بيهقى ، ابن ابى الدنيا و ديگر آورده‌اند « 1 » .\r\nو ابن ابى الدنيا و ابن مردويه - با سندى گسسته - از زبان عايشه آورده‌اند كه پيامبر گفت : براستى خداى تعالى ، كنيز آوازه‌خوان و فروختن و بهاى او و آموزش به دو و گوش دادن به آواز را ناروا شمرده ، سپس اين آيه را خواند : « برخى از مردم كسانىاند كه سخنان بيهوده را مىخرند . . . » « 2 » .\r\nو آورده‌اند كه از ابن مسعود دربارهء اين فراز « برخى از مردم كسانىاند كه سخنان بيهوده را مىخرند . . . » پرسيدند ، گفت : به خدا سوگند كه آن ، آوازه‌خوانى است ، و بر اساس روايتى گفت : سوگند به خدايى كه جز او خدايى نيست ، آن ، آوازه‌خوانى است ، و اين سخن را سه بار بر زبان راند . از زبان جابر نيز آورده‌اند كه گفت : آن ، آوازه‌خوانى است و گوشى دادن به آن ، و خواست خداى تعالى از واژهء « مىخرد » اين است : « به جاى آن مىگيرد و برمىگزيند » ، چنان كه در جاى ديگر گفت : « آنانند كسانى كه گمراهى را به راه‌يافتگى خريدند » كه مىخواهد بگوييد : آن را به جاى اين برگرفتند و برگزيدند .\r\n\r\n\r\n","description":"","footnote":"\r\n( 1 ) . ر ك : تفسير طبرى : 21 / 39 ؛ تفسير قرطبى : 14 / 51 نقد العلم و العلماء ، ابن جوزى 347 ؛ تفسير ابن كثير : 3 / 442 ؛ تفسير خازن : 3 / 36 ؛ ارشاد السارى : 9 / 163 ؛ الدر المنثور : 5 / 159 ؛ تفسير شوكانى :\r\n4 / 228 ؛ نيل الاوطار : 8 / 263 ؛ تفسير آلوسى : 21 / 68 .\r\n( 2 ) . الدر المنثور : 5 / 159 ؛ تفسير شوكانى : 4 / 228 ؛ تفسير آلوسى : 21 / 68 .\r\n","page_name":" 98 ","page_number":108},
  {"content":"\r\n\r\nمطرف گويد : خريدن سخنان بيهوده ، دوست داشتن آن است و قتاده گويد : مراد از شنيدن آن ، خريدن آن است .\r\nدر اينكه خواست خداوند از « سخنان بيهوده » در اين آيهء شريفه ، همان آوازه‌خوانى است و اين آيه دربارهء همين كار فرود آمده ، بسيارى از مفسّران همداستانند ، مانند :\r\nابن عباس ، عبد اللّه بن عمر ، عكرمه ، سعيد بن جبير ، مجاه ، مكحول ، عمرو بن شعيب ، ميمون بن مهران ، قتاده ، نخعى ، عطاء ، على بن بذيمه و حسن . روايت برداشت ايشان را نيز اينان آورده‌اند : ابن ابى شيبه ، ابن ابى الدنيا ، ابن جرير ، ابن منذر ، حاكم ، بيهقى در شعب الايمان ، ابن ابى حاتم ، ابن مردويه ، فريابى و ابن عساكر « 1 » .\r\n2 - خداى تعالى ، پيروان محمّد صلّى اللّه عليه و آله را در كتاب ارجمندش ، با اين سخن پرهيز مىدهد كه : و شما سامدانيد « 2 » ، و عكرمه آورده است كه ابن عباس گفت : سامد در زبان حميريان آوازه‌خوان است كه چون گويند : براى ما به تسميد پرداز ، خواستشان اين است كه : براى ما خوانندگى كن ، و به كنيزك خواننده گويند : اسمدينا ، و خواستشان اين است : ما را با خوانندگى ، سرگشته گردان .\r\nروايت بالا را اينان آورده‌اند : سعيد بن منصور ، عبد بن حميد ، ابن جرير ، عبد الرزاق ، فريابى ، ابو عبيد ، ابن ابى الدنيا ، بزّار ، ابن منذر ، ابن ابى حاتم و بيهقى « 3 » .\r\n3 - و در گفتگوى خداى گرامى با اهريمن به اين سخن از پروردگار تعالى برمىخوريم :\r\nبا آواز خويش ، هريك از ايشان را كه توانى ، از جاى برانگيز « 4 » .\r\n\r\n\r\n","description":"","footnote":"\r\n( 1 ) . ر ك : تفسير طبرى : 21 / 39 ، 40 ؛ سنن بيهقى : 10 / 221 ، 223 ، 225 ؛ مستدرك حاكم : 2 / 411 ؛ تفسير قرطبى : 1 / 51 - 53 ؛ نقد العلم و العلماء ، ابن جوزى 246 ؛ تفسير ابن كثير : 3 / 441 ، 442 ؛ ارشاد السارى ، قسطلانى : 9 / 163 ؛ تفسير خازن : 3 / 46 ؛ تفسير نسفى ، در حاشيهء تفسير خازن : 3 / 460 ؛ تفسير الدر المنثور : 5 / 159 و 160 ؛ تفسير شوكانى : 4 / 228 ؛ تفسير آلوسى : 21 / 67 ؛ نيل الاوطار : 8 / 263 .\r\n( 2 ) . نجم 53 / 61 .\r\n( 3 ) . ر ك : تفسير طبرى : 28 / 48 ؛ تفسير طبرى : 17 / 122 ؛ نقد العلم و العلماء ، ابن جوزى 246 ؛ النهاية ، ابن اثير : 2 / 195 ؛ الفائق ، زمخشرى : 1 / 305 ؛ تفسير ابن كثير : 4 / 260 ؛ تفسير خازن : 4 / 212 ؛ الدر المنثور : 6 / 132 ؛ تاج العروس : 2 / 381 ؛ تفسير شوكانى : 5 / 115 ؛ تفسير آلوسى : 27 / 72 ؛ نيل الاوطار : 8 / 263 .\r\n( 4 ) . اسراء 17 / 64 .\r\n","page_name":" 99 ","page_number":109},
  {"content":"\r\n\r\nمجاهد و ابن عباس گويند : اين آواز ، همان خوانندگى و نوازندگى و بازيگرى است و روايت برداشت ايشان در تفاسير آمده است « 1 » .\r\n\r\nدستورهاى پيامبر دربارهء خوانندگى و بازيگرى\r\n1 - در سنّت پيامبر از زبان او صلّى اللّه عليه و آله آمده است كه هيچ مردى آواز خود را به خوانندگى بلند نكند مگر آنكه خداوند دو اهريمن بر سر او فرستد : يكى بر اين شانهء راست و ديگرى بر شانهء چپ ، و با پاهاى خود او را همچنان بزنند تا آنگاه كه خاموش شود .\r\nو در روايت ابن ابى الدنيا و ابن مردويه به اين‌گونه آمده : هيچ‌كس آواى خود را به خوانندگى بلند نكند مگر اينكه خداى تعالى دو اهريمن بر سر وى فرستد كه بر دو شانه‌اش بنشينند و با دو پاشنهء خود همچنان بر سينهء او بكوبند تا آرام بگيرد « 2 » .\r\n2 - عبد الرحمن بن عوف آورده است كه پيامبر خدا صلّى اللّه عليه و آله گفت : مرا از دو آواز بىخردانه و تبهكارانه بازداشته‌اند : آوازى به هنگام ترانه‌خوانى و سازهاى اهريمن ، و آوازى به هنگام گرفتارى و خراشيدن روىها و چاك زدن گريبان‌ها و آهنگ اهريمن .\r\nو در روايت ترمذى و جز او از زبان انس آمده است كه پيامبر گفت : دو آهنگ ، نفرين زده و تبهكارانه است كه از آن جلوگيرى مىكنم : آهنگ‌ساز و آواز اهريمن به هنگام ترانه‌خوانى و شادمانى ، و آوايى به هنگام گرفتارى و سيلى زدن بر چهره و گريبان دريدن « 3 » .\r\n\r\n\r\n","description":"","footnote":"\r\n( 1 ) . تفسير طبرى : 15 / 81 ؛ تفسير قرطبى : 10 / 288 ؛ نقد العلم و العلماء ، ابن جوزى 247 ؛ تفسير ابن كثير : 3 / 49 ؛ تفسير خازن : 3 / 178 ؛ تفسير نسفى : 3 / 178 ؛ تفسير ابن جزى كلبى : 2 / 175 ؛ تفسير شوكانى : 3 / 233 ؛ تفسير آلوسى : 15 / 111 .\r\n( 2 ) . تفسير قرطبى : 14 / 53 ؛ تفسير زمخشرى : 2 / 411 ؛ نقد العلم و العلماء ، ابن جوزى 248 ؛ تفسير خازن :\r\n3 / 460 ؛ تفسير نسفى در حاشيهء تفسير خازن : 3 / 460 ؛ ارشاد السارى : 9 / 164 ؛ الدر المنثور : 5 / 159 ؛ تفسير شوكانى : 4 / 228 ؛ تفسير آلوسى : 21 / 68 .\r\n( 3 ) . تفسير قرطبى : 14 / 53 ؛ نقد العلم و العلماء 248 ؛ الدر المنثور : 5 / 160 ؛ كنز العمال : 7 / 333 ؛ تفسير شوكانى : 4 / 229 ؛ نيل الاوطار : 8 / 268 .\r\n","page_name":" 100 ","page_number":110},
  {"content":"\r\n\r\n3 - عمر بن خطاب آورده است كه پيامبر گفت : بهاى كنيز خواننده ، ناشايست است و خوانندگى او ناروا و نگريستن به او ناسزا و بهاى آن همچون بهاى سگ است و بهاى سگ نيز ناشايست است . اين روايت را طبرانى ثبت كرده است « 1 » .\r\n4 - ابو موسى اشعرى آورده است كه پيامبر گفت : هركس به آواز خوانندگان گوش دهد ، نخواهند گذاشت كه به آواى روحانيان گوش دهد . پرسيدند : اى رسول خدا ! روحانيان كيانند ؟ گفت خوانندگان بهشتى « 2 » .\r\n5 - آورده‌اند كه پيامبر گفت : در ميان پيروان من كسانى خواهند بود كه پوشيدن خز و نوشيدن مى و نيز ساز و آواز و بازيگرى را روا مىشمارند .\r\nروايت بالا را احمد و ابو داود و ابن ماجه و ابو نعيم با سندهاى درست خويش كه جاى نكوهشى در آنها نيست ، آورده‌اند و گروهى ديگر از پيشوايان نيز به گفتهء برخى از حافظان حديث آن را درست شمرده‌اند و اين سخن آلوسى است « 3 » چنان كه بيهقى نيز آن را آورده و گويد : بخارى در صحيح خود آن را آورده است « 4 » .\r\n6 - ابن عباس و انس و ابو امامه آورده‌اند كه پيامبر گفت : در ميان اين امّت ، هم فرو رفتن در زمين هست و هم سنگباران شدن و هم دگرگون شدن چهره و اندام ، و اين در هنگامى است كه باده‌گسارى نمايند و كنيزكان خواننده بگيرند و ساز بزنند .\r\nبه گفتهء سيوطى و آلوسى ، روايت بالا را ابن ابى الدنيا و احمد و طبرانى آورده‌اند « 5 » .\r\n7 - آورده‌اند كه عبد اللّه بن عمر ( عمرو ) گفت : اينكه خداى تعالى گويد : « اى كسانى كه به آيين راستين گرويده‌ايد ، جز اين نيست كه باده‌گسارى و قمار و بتان و گروبندى با تيرهاى برد و باخت ، پليدى و كار اهريمن است « 6 » » در تورات به اين‌گونه آمده : براستى ، خداوند حق را فروفرستاد تا باطل را با آن از ميان ببرد و نادرستى بازيگرى ، پايكوبى ،\r\n\r\n\r\n","description":"","footnote":"\r\n( 1 ) . ر ك : ارشاد السارى ، قسطلانى : 9 / 163 ؛ نيل الاوطار ، شوكانى : 8 / 264 .\r\n( 2 ) . نوادر الاصول ، ترمذى ؛ تفسير قرطبى : 14 / 54 .\r\n( 3 ) . تفسير آلوسى : 21 / 76 .\r\n( 4 ) . السنن الكبرى : 10 / 221 .\r\n( 5 ) . الدر المنثور : 2 / 324 ؛ تفسير آلوسى : 21 / 46 .\r\n( 6 ) . مائده 5 / 90 .\r\n","page_name":" 101 ","page_number":111},
  {"content":"\r\n\r\nدست‌افشانى و نوازندگى با ساز و بربط و دف و طنبور را با آن بنمايد .\r\nروايت بالا را ابن ابى حاتم و ابو الشيخ و بيهقى و ابن كثير و سيوطى آورده‌اند « 1 » .\r\n8 - انس و ابو امامه آورده‌اند كه پيامبر گفت : خدا مرا براى مهربانى بر جهانيان و راهنمايى ايشان فرستاد و مرا فرستاد تا بازيگرىها و سازها و كارهاى روزگار نادانى را از ميان بردارم « 2 » .\r\n9 - على آورده است كه پيامبر گفت : چهره و اندام گروهى از پيروان من به شكل ميمون خواهد گشت و چهرهء گروهى ديگر نيز به شكل خوك ؛ گروهى را زمين فرو خواهد برد و بر گروهى باد نازا خواهد وزيد ، زيرا كه ايشان باده نوشيدند و ابريشم پوشيدند و كنيزكان خواننده گرفتند و ساز زدند « 3 » .\r\n10 - ابو هريره آورده است كه پيامبر گفت : در آخر زمان ، چهره و اندام گروهى از اين امّت به شكل بوزينه‌ها و خوك‌ها خواهد گرديد . گفتند : اى رسول خدا ! مگر آنان گواهى نمىدهند كه خدايى جز خداى يگانه نيست و محمّد فرستادهء اوست ؟ گفت : آرى ، نماز و روزه و حج هم به جا مىآورند . پرسيدند : پس كارشان چيست ؟ گفت : بازيگران و دف نوازان و كنيزكان خواننده را به كار گيرند ، شب را به باده‌گسارى و خوشگذرانى سركنند و بامدادان چهره و اندامشان همانند بوزينگان و خوكان خواهد گشت .\r\nو نزديك به حديث بالاست روايت عبد الرحمن بن سابط ، غازى بن ربيعه ، صالح بن خالد ، انس بن مالك ، ابو امامه و عمران بن حصين كه ابن ابى الدنيا و ابن ابى شيبه و ابن عدى و حاكم و بيهقى و ابو داود و ابن ماجه آن را آورده‌اند « 4 » .\r\n11 - انس بن مالك آورده است كه پيامبر گفت : هركس كنار كنيزكى خواننده بنشيند و گوش به او سپارد ، روز رستاخيز سرب در گوش او ريزند « 5 » .\r\n\r\n\r\n","description":"","footnote":"\r\n( 1 ) . ر ك : سنن بيهقى : 10 / 222 ؛ تفسير ابن كثير : 2 / 96 ؛ الدر المنثور : 2 / 317 .\r\n( 2 ) . كتاب العلم ، ابن عبد البر : 1 / 153 ؛ الدر المنثور : 2 / 323 ؛ نيل الاوطار : 8 / 262 .\r\n( 3 ) . الدر المنثور : 2 / 324 .\r\n( 4 ) . الدر المنثور : 2 / 324 .\r\n( 5 ) . تفسير قرطبى : 14 / 53 ؛ نيل الاوطار : 8 / 264 .\r\n","page_name":" 102 ","page_number":112},
  {"content":"\r\n\r\n12 - عايشه آورده است كه پيامبر گفت : هركس بميرد و دخترك خواننده‌اى داشته باشد ، بر او نماز نكنيد « 1 » .\r\n13 - ترمذى از زبان على آورده است كه پيامبر گفت : هرگاه پيروان من پانزده كار را بكنند ، گرفتارى بر ايشان فرود مىآيد كه از آن ميان ، اين يكى را هم ياد كرده : آنگاه كه سازها و كنيزكان خواننده بگيرند . همين روايت از طريق ابو هريره چنين رسيده : سرود گويان و سازها آشكار شود « 2 » .\r\n14 - آورده‌اند كه ابن منكدر گفت : به ما چنان رسيد كه خداى تعالى در روز رستاخيز گويد : كجايند آن بندگان من كه خويش را از بازيگرى و گوشهايشان را از سازهاى اهريمن پاك مىداشتند ؟ آنان را به درون باغ‌هاى مشك‌فشان فرستيد و آنان را آگاه كنيد كه من خشنودى خود را براى ايشان روا گردانيدم « 3 » .\r\n15 - ابن مسعود آورده است كه پيامبر صلّى اللّه عليه و آله شنيد مردى شبانه آواز مىخواند . پس گفت : براى او نماز نيست ، براى او نماز نيست ، براى او نماز نيست « 4 » .\r\n16 - پيامبر خدا روزى كه مكّه را گرفت ، گفت : من برانگيخته شده‌ام تا ساز و دف را بشكنم . پس ياران وى ، بيرون شدند و اينها را از دست كودكان مىگرفتند و مىشكستند « 5 » .\r\n17 - و در روايتى آمده است كه معاويه گفت : اى مردم ! پيامبر از نه چيز جلوگيرى كرده و من نيز از آنها جلوگيرى مىكنم ، از آن ميان ، يكى را آوازه‌خوانى شمرد « 6 » .\r\n\r\nآوازه‌خوانى در چهار مذهب\r\n1 - پيشواى حنفيان آن را ناروا شمرده و آن را ، و شنيدنش را ، از گناهان شناخته و استادان و بزرگان كوفه نيز بر همين روش رفته‌اند ، كسانى چون سفيان ، حماد ، ابراهيم ،\r\n\r\n\r\n","description":"","footnote":"\r\n( 1 ) . تفسير قرطبى : 14 / 53 .\r\n( 2 ) . نقد العلم و العلماء ، ابن جوزى 249 ؛ تفسير قرطبى : 14 / 53 ؛ نيل الاوطار : 8 / 263 .\r\n( 3 ) . تفسير قرطبى : 14 / 53 .\r\n( 4 ) . نيل الاوطار : 8 / 264 .\r\n( 5 ) . بهجة النفوس شرح مختصر صحيح البخارى ، ابو محمّد ابن ابى جمرهء ازدى : 2 / 74 .\r\n( 6 ) . تاريخ البخارى : 1 / 234 .\r\n","page_name":" 103 ","page_number":113},
  {"content":"\r\n\r\nشعبى و عكرمه .\r\n2 - آورده‌اند كه مالك ، پيشواى مالكيان نيز از آوازه‌خوانى و شنيدن آن جلوگيرى كرد و گفت : چون كسى كنيزكى بخرد و سپس ببيند او آوازه‌خوان است ، مىتواند براى اين كاستى ، او را پس فرستد و ديگر مردم مدينه ، جز ابراهيم بن سعد ، نيز بر همين روش رفته‌اند .\r\nو مالك را پرسيدند : كدام خوانندگى است كه مردم مدينه روا بشمارند ؟ گفت : اين كار را تنها تبهكاران در ميان ما انجام مىدهند .\r\nو نيز از مالك دربارهء آوازه‌خوانى پرسيدند ، گفت : خداى تعالى گويد : پس از حقيقت جز گمراهى چيست ؟ « 1 » بنابراين ، آيا آوازه‌خوانى كار درستى است ؟\r\n3 - براساس آنچه شارح المقنع آورده ، ناروا بودن اين كار از زبان گروهى از حنبليان نيز روشن شده است و عبد اللّه بن امام احمد آورده است كه از پدرم دربارهء آوازه‌خوانى پرسش كردم و او گفت : دورويى را در دل مىروياند و مرا خوش نمىآيد ، سپس سخن مالك را ياد كرد كه : اين كار را تنها بزهكاران در ميان ما انجام مىدهند .\r\n4 - پيروان شافعى نيز كه شيوهء او را مىشناسند ، آشكارا ناروا بودن آن را باز نموده و بر كسانى كه روا بودن آن را از برداشت‌هاى وى شمرده‌اند ، تاخته‌اند ، همچون قاضى ابو الطيب كه در نكوهش آوازه‌خوانى و جلوگيرى از آن ، كتابى نوشته ، و طبرى و شيخ ابو اسحاق در كتاب التنبيه .\r\nابو الطيب طبرى گفته : دربارهء شنيدن آواز از زن نامحرم بايد گفت كه ياران شافعى آن را روا نمىدارند ، خواه زن آزاد باشد و خواه كنيز ، و نيز گفته : شافعى گويد : صاحب كنيز اگر مردم را براى شنيدن آواز او فراهم آرد ، بىخرد است و گواهى او پذيرفتنى نيست ، سپس با درشتى و تندى بيشترى در اين‌باره سخن رانده و گفته : كنيز خواننده هرزه است و از اين‌روى ، دارندهء آن را بىخرد شمرده ، زيرا كه وى مردم را به كار نادرست خوانده است و هركس مردم را به كار نادرست بخواند ، بىخرد است .\r\n\r\n\r\n","description":"","footnote":"\r\n( 1 ) . يونس 10 / 32 .\r\n","page_name":" 104 ","page_number":114},
  {"content":"\r\n\r\nو ابن صلاح گفته چنين آوازه‌خوانىاى نارواست و در اين‌باره همهء صاحب‌نظران مسلمان همداستانند .\r\nو طبرى گفته : دانشوران شهرها همداستانند كه آوازه‌خوانى ناپسند است و بايد جلو آن را گرفت و از اين ميان ، تنها ابراهيم بن سعد و عبيد اللّه عنبرى راهى جدا در پيش گرفته‌اند .\r\nو قاسم بن محمّد را كسى از خوب و بد آوازه‌خوانى بپرسيد ، گفت : ترا از آن باز مىدارم و برايت آن را نمىپسندم ، پرسنده گفت : آيا نارواست ؟ گفت ببين برادرزاده‌ام ! هرگاه خداى تعالى ، درستى را از نادرستى جدا كند ، آوازه‌خوانى را در كدام يك از آن دو جرگه مىنهد ؟ همو گفت : خداوند ، آوازه‌خوان و كسى را كه براى او آواز بخوانند ، نفرين كرده است .\r\nو محاسبى در رسالة الانشا گويد : آوازه‌خوانى مانند خوردن گوشت مرده حرام است .\r\nو در كتاب التقريب آمده است : كار آوازه‌خوانى و شنيدن آن نارواست .\r\nو نحاس گفته : اين كار ، طبق قرآن و سنّت پيامبر ، نابجاست .\r\nو قفّال گفته : گواهى كسانى كه كارشان خوانندگى و دست‌افشانى و پايكوبى است ، پذيرفته نمىشود « 1 » .\r\nو براستى گفته شده كه برخوردارى از خوانندگى و ساز زدن ، ناسپاسى و بيرون شدن از آيين خداست « 2 » .\r\nامينى گويد : شايد گويندهء سخن بالا پشتگرمىاش به روايتى بوده كه ابو يعقوب نيشابورى به نقل از ابو هريره آورده كه پيامبر گفت : گوش دادن به بازىگرىها گناه است و نشستن در كنار آن ، بزهكارى و خوش داشتن آن ، ناسپاسى و بيرون شدن از مرز دين « 3 » .\r\nو ابراهيم بن مسعود گفت : آوازه‌خوانى نادرست است و كار نادرست ، سرانجامش\r\n\r\n\r\n","description":"","footnote":"\r\n( 1 ) . ر ك : سنن بيهقى : 10 / 224 ؛ نقد العلم و العلما ، ابن جوزى 242 - 246 ؛ تفسير قرطبى :\r\n14 / 51 ، 52 ، 55 ، 56 ؛ الدر المنثور : 5 / 159 ؛ عمدة القارى ، عينى : 5 / 160 ؛ تفسير آلوسى : 21 / 68 ، 69 .\r\n( 2 ) . مفتاح السعادة : 1 / 334 .\r\n( 3 ) . نيل الاوطار : 8 / 264 .\r\n","page_name":" 105 ","page_number":115},
  {"content":"\r\n\r\nآتش . همو گفت : آوازه‌خوانى به همان‌گونه دورويى را در دل مىروياند كه آب سبزه را .\r\nديگر بار گفت : چون مردى بر چارپايى سوار شود و نام خدا بر زبان نراند ، اهريمنى در ترك او سوار شود و گويد : برايش آوازه بخوان ، و اگر نيكو از اين كار برنيابد ، گويد : آن را آرزو كن .\r\nو ابن عمر به گروهى گذشت كه جامهء احرام حج بر تن داشتند و ميان ايشان مردى آواز مىخواند ، گفت : هان ! خدا از شما نشنود . همو بر دختركى گذشت كه آواز مىخواند ، گفت : اگر اهريمن كسى را رها مىكرد ، اين دخترك را نيز رها مىكرد .\r\nو ضحّاك گفت : آوازه‌خوانى ، دارايى را از ميان مىبرد ، پروردگار را به خشم مىآرد و دل را تباه مىسازد .\r\nو يزيد بن وليد ( كاهندهء درآمدها ) گفت : اى فرزندان اميّه ! بپرهيزيد از آوازه‌خوانى كه شرم را مىكاهد و هوس را مىافزايد و خانهء مردانگى را ويران مىسازد و راستى كه جانشين باده است و همان كار مستى را مىكند . پس اگر شما جز پرداختن به آن ، چاره‌اى نداريد ، آن را از زنان دور داريد كه انگيزهء روسپىگرى است .\r\nو اين هم از سفارش‌هايى كه عمر بن عبد العزيز به هم‌پيمان و يار خودش سهيل نوشت : از زبان كسانى كه بار دانش بر دوش گرفته و به سخن ايشان پشتگرم توان بود ، به من رسيده است كه بودن در انجمن بازيگران و نوازندگان و خوانندگان ، و شنيدن ترانه‌ها و آوازها ، دورويى را چنان در دل مىروياند كه آب ، گياه را مىروياند .\r\nو گفته‌اند كه آوازه‌خوانى ، جاسوس دل است و دزد مردانگى و خرد ؛ با زور به نهان خانهء دل‌ها راه مىيابد ، از رازهاى نهفتهء جان آگاه مىشود ، به سوى سراى پندار تاخت مىبرد و خواسته‌ها و هوس‌ها و سبك‌مغزىها و سرمستىهايى را كه در آن نهفته ، برمىانگيزد و مىپراكند . مردى را مىبينى كه نشانهء وقار ، و شكوه خردمندى ، و شادابى ايمان ، و سنگينى دانش در او آشكار است ، سخن او حكمت‌آموز و خاموشىاش عبرت‌آميز است ، و چون گوش دل به آوازه‌خوانى دهد ، ناگهان خرد و حيايش اندك مىشود ، و مردانگى و نيكى او مىرود ، و آنچه را پيش از شنيدن آواز ، بد مىشمرد ، پس\r\n\r\n","description":"","footnote":"","page_name":" 106 ","page_number":116},
  {"content":"\r\n\r\nاز آن نيكو مىشمارد و رازهايش را كه تا آن هنگام نهفته مىداشت ، بر زبان مىآورد و زيبايى خاموشى و آرامش ، جاى خود را به پرچانگى و ياوه‌گويى مىدهد كه گويى ديوى شده است ، و چه بسا كه به دست زدن پردازد و با هردو پا بر زمين كوبد كه باده‌نوشى نيز همين‌گونه كار مىكند « 1 » .\r\n\r\nنگاهى به داستان‌هايى كه پيامبر را بينندهء بازيگرىها مىشمرد\r\nويژگىها و بايسته‌هاى خوانندگى و نوازندگى كه روشن شد و پس از آوردن آنچه از پيامبر اسلام در اين‌باره رسيده ، اكنون بايد پرسيد : آيا خردمندانه است كه چنان گشادبازىهايى به او ببندند كه دامن پاكيزه از هرگناهش را آلوده نشان دهد و او را از جايگاه خود به زير آورده در پرتگاه نادانى بيفكنند ؟ و آنگاه پندارند كه آنكه از آن پيشامدها خشم گرفته و در برابر نادرستى ، ناخشنودى نموده ، تنها عمر بوده است و بس ، نه پيامبر خدا صلّى اللّه عليه و آله ؟ و اين چه اهريمنى است كه از عمر مىترسد و پروايى از پيامبر خدا صلّى اللّه عليه و آله ندارد ؟\r\nاين چه پيامبرى است كه يا آهنگ‌سازها را مىشنود و زنى بيگانه در برابر او دست افشانى و پايكوبى مىكند و آواز مىخواند و دف مىزند ؟ يا همسرش را بر سر چنين گذرگاه‌ها و انجمن‌هاى رسوا برپا مىدارد و آنگاه مىگويد : نه من سر و كارى با هيچ‌گونه بازيگرى و بيهوده‌كارى دارم و نه بازيگرى و بيهوده‌كارى از سرگرمىهاى من است ، يا مىگويد : نه من سروكارى با نادرستكارى دارم و نه نادرستكارى از سرگرمىهاى من است « 2 » .\r\nاين چه بزرگمردى است كه آوازه‌خوانى كنيزكان و دف زدن ايشان را در خانهء خود\r\n\r\n\r\n","description":"","footnote":"\r\n( 1 ) . ر ك : سنن بيهقى : 1 / 223 ؛ نقد العلم و العلماء ، ابن جوزى 250 ؛ تفسير زمخشرى : 2 / 411 ؛ تفسير قرطبى : 14 / 52 ؛ ارشاد السارى : 9 / 164 ؛ الدر المنثور : 5 / 159 ، 160 ؛ كنز العمال : 7 / 333 ؛ تفسير خازن :\r\n3 / 46 ؛ تفسير شوكانى : 4 / 228 ؛ نيل الاوطار : 8 / 264 ؛ تفسير آلوسى : 21 / 67 ، 68 .\r\n( 2 ) . روايت بالا را بخارى در الادب و نيز بيهقى و خطيب و ابن عساكر آورده‌اند . ر ك : كنز العمال : 7 / 343 ؛ الفيض الغدير : 5 / 265 .\r\n","page_name":" 107 ","page_number":117},
  {"content":"\r\n\r\nمىبيند و براى جلوگيرى از ايشان لب نمىجنباند تا عمر از آن نوا و آهنگ‌ها در خشم شود و بگويد : ساز اهريمنى در خانهء رسول خدا ؟ مگر اين پيامبر همان كس نيست كه چون آهنگ‌سازى مىشنيد ، دو انگشت را در دو گوش خود مىنهاد و از آنجا و آن راه دور مىشد ؟ نافع گفت : عبد اللّه بن عمر آواى سازى شنيد ، پس دو انگشت خود را در دو گوش خود كرد و از آن راه و از آنجا دور شد و به من گفت : اى نافع ! آوايى مىشنوى ؟\r\nگفتم : نه ، پس دو انگشت خود را از دو گوش خود به درآورد و گفت : من با پيامبر خدا صلّى اللّه عليه و آله بودم و او چنين آوايى شنيد و چنين كرد « 1 » . مگر نه ابن عباس با پشتگرمى به سنّت ارجمند پيامبر گفت : دف ناروا است ، ساز و خوانندگى و بازيگرى نارواست ، نرد و شطرنج نارواست ، طبل و بربط نارواست ؟\r\nآيا از پيامبر خدا صلّى اللّه عليه و آله به شگفت نمىآيى كه زنان سياه در مسجد گرامى او كه گرامىترين مرز و بوم‌هاى جهان است ، بازيگرى نمايند ، دست‌افشانى و پايكوبى كنند و آواز بخوانند و او همراه با همسرش اينها را نگاه كنند و عمر آن زنان را از كار باز بدارد و پيامبر صلّى اللّه عليه و آله بگويد : اى عمر ! رهاشان كن !\r\nآيا اين سخنى كه به چندين طريق از زبان پاك‌ترين پيامبران آمده درست است كه گفت : در مساجد از آوردن كودكان و ديوانگان و از خريد و فروش و بگومگو و از بلند كردن آواز و به كار بستن آيين‌هاى كيفرى بپرهيزيد ؟\r\nو گفت : هركس بشنود كه مردى در مسجد گمشدهء خود را مىجويد ، بايد به او بگويد : خدا آن را به تو برنگرداند كه مساجد براى اين كار اساس نهاده نشده است ؟ اين روايت را مسلم و ابو داود و ابن ماجه و ترمذى آورده‌اند .\r\nو نيز روايتى كه مسلم و نسائى و ابن ماجه از زبان بريده آورده‌اند چنين است : مردى نشان شتر گمشده‌اش را در مسجد مىخواست ، پيامبر خدا گفت : نيابى آن را ! مساجد براى آنچه اساس نهاده شده ، ساخته گرديده است .\r\nو نيز گفت : در آخر زمان ، گروهى خواهند بود كه سخن ايشان در مسجدهاشان\r\n\r\n\r\n","description":"","footnote":"\r\n( 1 ) . سنن ابى داود : 2 / 304 ؛ سنن بيهقى : 10 / 222 ؛ تاريخ ابن عساكر : 7 / 206 ، 284 .\r\n","page_name":" 108 ","page_number":118},
  {"content":"\r\n\r\nاست ، خدا را با ايشان كارى نيست . اين روايت را ابن حبان در صحيح خود آورده است .\r\nو اينكه گفت : مسجدها را راه خود مگيريد مگر براى ياد خدا و نماز « 1 » .\r\nچه گمان مىبرى بر پيامبر پاكيزه از هرگناه كه پيش از برانگيخته شدن او نيز پروردگار پاك نگذاشت به شنيدن ساز و آواز پردازد و اين جلوگيرى از وى براى گرامى داشتن او بود و براى بزرگداشت مقامى كه در پاكى داشت . آنگاه آيا پس از برانگيختن او به گرامى مقام پيامبرى ، رهايش مىكند تا با دل آسوده و بىهيچ نگرانى به آوازه‌خوانى زنان بيگانه گوش دهد و آنان برايش دست‌افشانى و پايكوبى نمايند ؟ حافظان حديث از زبان امير مؤمنان على عليه السّلام آورده‌اند كه گفت : از رسول خدا صلّى اللّه عليه و آله شنيدم كه مىگفت : از ميان برنامه‌هايى كه در روزگار جاهليت اجرا مىكردند ، من به هيچ‌يك از آنها گرايش پيدا نكردم مگر دو بار كه هردو بار خداوند تعالى ، ميان من و خواسته‌ام جدايى افكند ، زيرا من شبى به كودكى از قريش كه بالاى مكّه با من به چراندن چارپايان مىپرداخت ، گفتم :\r\nمىشود گوسفندان مرا نيز مراقبت كنى تا به مكّه درآيم و از بگو بخندهاى شبانهء جوانان برخوردار شوم ؟ او گفت برو . پس من به اين قصد راه افتادم تا به نخستين خانه از خانه‌هاى مكّه رسيدم و آواى خوانندگان و نوازندگانى را شنيدم كه دف مىزدند و ساز مىنواختند . گفتم : اينها چيست ؟ گفتند : فلان بن فلان ، فلان دخت فلان را به زنى گرفته .\r\nپس من نشستم تا آنان را بنگرم و خداوند مرا به خواب كرد و بيدارم نساخت تا دميدن آفتاب . گفت : پس به نزد يار همراهم شدم ، او پرسيد : چه كردى ؟ گفتم : كارى نكردم و به او گزارش دادم سپس شبى ديگر مانند آنچه بار گذشته از وى خواسته بودم ، از وى خواستم ، و او گفت : برو . پس به راه افتادم و هنگامى كه به مكّه آمدم ، مانند همانچه بار گذشته شنيده بودم ، شنيدم و آن شب هم كه به مكّه گام نهادم ، نشستم تا نگاه كنم . پس خداوند مرا به خواب كرد ، و به خدا سوگند ، بيدارم نساخت تا دميدن آفتاب . پس به نزد يار همراهم برگشتم و گزارش كارم را براى او بازگو كردم و ديگر هرگز خواست ناپسندى\r\n\r\n\r\n","description":"","footnote":"\r\n( 1 ) . اين روايت‌ها و ماننده‌هاى آن را حافظ منذرى در الترغيب و الترهيب : 1 / 89 - 92 آورده است .\r\n","page_name":" 109 ","page_number":119},
  {"content":"\r\n\r\nدر من پديد نيامد تا خداوند مرا به پيامبرىاش گرامى داشت « 1 » .\r\nماوردى مىنويسد : هنگامى كه پيش از برانگيخته شدن ، پاكدامنى و بركنارىاش از همهء گناهان بدينگونه بوده و به اين اندازه از آلودگىهاى روزگار جاهلى دورى مىگزيده ، بايستى پس از برانگيخته شدن ، برتر از اين باشد و از آلودگىهاى دور تر . در بايستگى اين چگونگىها براى او همين بس كه اگر بگذارند ، بايد از برترين برگزيدگان شود و اگر بر جاى خود رهايش كنند ، از پرهيزكاران نيكوكار و از بزرگ‌ترين پيامبران در نزد خداى تعالى گردد . آنگاه كه رسول خدا شد ، سرشتى سره و پالوده داشت و ديدى و الا ، و خداى تعالى هنگامى او را فرستاد كه پيشتر او را سره و ناب خالص گردانيده و از آلايش‌ها پاك ساخته بود تا گمان‌هاى نادرست دربارهء او نرود و در چشم اين و آن كوچك و سبك ننمايد و تا مردمان با شتاب بيشترى سخن او را بپذيرند و فرمانبرى از او را بهتر گردن نهند « 2 » .\r\nاكنون با من بياييد تا از حكيم ترمذى كه زمينهء روايت‌ها را با آب و تاب دگرگونه مىنمايد و سخن او در همين كتاب گذشت « 3 » ، بپرسيم : چگونه پيامبرى را ويژهء محمّد صلّى اللّه عليه و آله شناخته و مهربانى را ويژهء ابو بكر و درستى را ويژهء عمر كه پنداشته است راه گشودن گره‌هاى كور را نموده يا تخم دو زرده كرده ! كدام پيامبرى است كه از حق جدا باشد ؟ و كدام پيامبر است كه از صاحب حق پست‌تر باشد ؟ و كدام حقى است كه عمر برگزيده و شناخت آن براى پيامبر صلّى اللّه عليه و آله دست نداده است ؟\r\nو باز با من بياييد تا رستاخيز ديگرى را كه زركشى برپا كرده ، بنگريم ، آنجا كه در ميان ويژگىهاى عايشه يكى هم اين را ياد مىكند كه : براستى پيامبر خدا صلّى اللّه عليه و آله در پى خشنودى او بوده ، چه هنگامى كه او به بازى مىپرداخت و چه آنگاه كه خود در روى او ايستاد تا\r\n\r\n\r\n","description":"","footnote":"\r\n( 1 ) . دلائل النبوة ، ابو نعيم : 1 / 58 ؛ اعلام النبوة ، ماوردى 140 ؛ تاريخ طبرى : 2 / 196 ؛ الكامل ابن اثير :\r\n2 / 14 ؛ عيون الاثر ، ابن سيد الناس : 1 / 44 ؛ تاريخ ابن كثير : 2 / 287 ؛ الخصايص الكبرى : 1 / 88 ؛ السيرة الحلبية : 1 / 132 .\r\n( 2 ) . اعلام النبوة 140 .\r\n( 3 ) . ر ك : الغدير ( متن عربى / چ 5 ) : 8 / 65 .\r\n","page_name":" 110 ","page_number":120},
  {"content":"\r\n\r\nبازيگرى زنان سياه را ببيند . سپس گويد : دانشوران از گزارش آنها دستورهاى بسيار دريافته‌اند و چه بزرگ است فرخندگى آن .\r\nآيا اين مرد مىخواهد انگيزه‌اى براى سرفرازى عايشه دست و پا كند ؟ يا لغزشى به شوهر وى بندد ؟ آيا پيامبر صلّى اللّه عليه و آله در كارهاى شايسته در پى خشنودى وى بوده ؟ يا اينكه در پى رفتن ، دامنه‌اى فراختر از اين مرز داشته ؟ كه بايد از اين سخن به خدا پناه برد . آيا مىشود بگوييم كه پيامبر صلّى اللّه عليه و آله تا جايى در پى خرسندى او بوده كه در اين راه ، آيين خدايىاى را هم كه خود آورده بود ، زير پا مىگذاشت ؟ چه دستورى است كه از چنين دست‌آويز پست و ناچيز به دست آيد ؟ آفرين بر اين نويسنده ! و زهى دانشورانى كه بدينگونه دستورها را به دست مىآورند ! و خدا هرگز بر اين دستاوردهاى نامبارك نيفزايد .\r\nوانگهى آيا پيمان بستن با خدا ، ناروا را روا مىسازد كه پيمان آن آوازه‌خوان با خدا درست باشد ؟ مگر در سخن گرامى پيامبر نيامده است كه : روا نيست آدميزاد با خدا پيمان بندد كه گناهى بكند يا آنچه را كه در دسترس او نيست ، انجام دهد .\r\nو نيز هركه با خدا پيمان بندد كه فرمانبرى او نمايد ، بايد فرمانبرى نمايد و هركه با خدا پيمان بندد كه از فرمان او سر بپيچد ، نبايد چنين كند « 1 » .\r\nعقبة بن عامر گفت كه خواهرم با خدا پيمان بست كه بىكفش و بىروسرى راه برود و چون من اين را با رسول خدا در ميان نهادم ، گفت : به او بگو كفش بپوشد و روسرى ببندد « 2 » .\r\nو از زبان ابن عباس آورده‌اند كه پيامبر خدا در مكّه به مردى گذشت كه در آفتاب ايستاده بود و پرسيد : اين را چه شده ؟ گفتند : با خدا پيمان بسته كه روزه بگيرد و تا شب\r\n\r\n\r\n","description":"","footnote":"\r\n( 1 ) . صحيح البخارى : 9 / 245 ، 246 ؛ صحيح الترمذى : 1 / 288 ؛ سنن ابن ماجه : 1 / 653 ؛ سنن ابى داود :\r\n2 / 87 ؛ سنن نسائى : 7 / 17 ؛ سنن بيهقى : 10 / 75 .\r\n( 2 ) . سنن ابن ماجه : 1 / 654 ؛ سنن نسائى : 7 / 20 ؛ صحيح الترمذى ، براساس تيسير الوصول : 4 / 279 ؛ سنن بيهقى : 10 / 80 .\r\n","page_name":" 111 ","page_number":121},
  {"content":"\r\n\r\nبه سايه نرود و سخن نگويد و همچنان ايستاده باشد . گفت : بايد سخن بگويد و به سايه رود و بنشيند و روزه‌اش را تا پايان روز داشته باشد « 1 » .\r\nهمچنين پيامبر گفت : كسى را نرسد ميان خود و خدا پيمان بندد كه كارى را انجام برساند مگر كارى باشد براى خشنودى خداى تعالى « 2 » .\r\nپيامبر صلّى اللّه عليه و آله گفت : پيمان بستن ميان خود و خدا براى انجام كارى بر دوگونه است : اگر كسى پيمان فرمانبرى از خدا بندد ، آن پيمان خدايى است و بايد به كار بسته شود و اگر پيمان نافرمانى از خدا بندد ، آن پيمان اهريمنى است و نبايد به كار بسته شود « 3 » .\r\nبراساس آنچه گذشت ، آيا براى پيمان بستن ميان خود و خدا در انجام يك كار ، نبايستى به جا آوردن آن برتر از انجام ندادنش باشد ؟ و آيا نبايستى خواست انجام دهنده از به جا آوردن آن ، خشنودى خدا باشد و راه يافتن و نزديك شدن به آستان پاك او ؟ و آيا نبايد پيمان بستن به گونه‌اى باشد كه بشود هنگام بستن آن بگوييم برگردن من است كه چنان‌كارى را براى خدا بكنم ؟ اكنون كدام برترى هست در دف زدن زنى بيگانه در برابر مردى بيگانه ؟ و در آوازه‌خوانىاش و دست‌افشانى و پايكوبىاش رو در روى او ؟ مگر آنكه كسى بگويد : آن زنك يا مسجد بزرگ‌ترين پيامبران ، آن نارواها را روا ساخته ! يا گزاف‌گويى در فضايل خليفه روا دانسته است كه چنين ياوه‌هايى بافته شود .\r\n\r\nنظر عمر دربارهء آوازه‌خوانى\r\nاگر به شگفت بيايى جا دارد ، زيرا هرچند آن داستان‌هاى خنده‌آور نشان مىدهد كه عمر آوازه‌خوانى را ناخوش مىداشته ، امّا عينى در التمهيد به خامهء ابو عمر نگارندهء استيعاب ، عمر را از كسانى مىشمارد كه آوازه‌خوانى را كارى شايسته مىداند ، همچون\r\n\r\n\r\n","description":"","footnote":"\r\n( 1 ) . سنن ابن ماجه : 1 / 655 ؛ صحيح البخارى : 9 / 247 ؛ سنن ابى داود : 2 / 79 ؛ سنن بيهقى : 10 / 75 .\r\n( 2 ) . به گونه‌اى كه در تيسير الصول : 4 / 281 ، آمده روايت بالا را ابو داود آورده است و بيهقى نيز در السنن الكبرى : 10 / 75 آن را روايت كرده .\r\n( 3 ) . اين روايت را به گونه‌اى كه در تيسير الوصول : 4 / 281 آمده ، نسائى نيز آورده است .\r\n","page_name":" 112 ","page_number":122},
  {"content":"\r\n\r\nعثمان ، عبد الرحمن بن عوف ، سعد بن ابو وقاص ، عبد اللّه بن عمر ، معاويه ، عمر عاص ، نعمان بن بشير و حسان بن ثابت « 1 » .\r\nو شوكانى مىنويسد : روايت كرده‌اند كه آوازه‌خوانى و شنيدن آواز را گروهى از ياران پيامبر و شاگردان ايشان روا مىدانسته‌اند ، چنان كه به گفته ابن عبد البر و ديگران ، از ميان ياران پيامبر عمر بر اين باور بوده است ، سپس گروهى از ايشان همچون عثمان ، عبد الرحمن بن عوف ، ابو عبيدهء جراح ، سعد بن ابو وقاص ، و عبد اللّه بن عمر را كه نيز بر اين باور بوده‌اند ، ياد مىكند « 2 » .\r\nو چنان كه در نيل الاوطار از نگاشتهء بيهقى در المعرفة و نيز از زبان مبرد روايت شده ، عمر چون به درون خانه‌اش مىشد ، يكى دو فراز از سروده‌هاى به آهنگ مىخواند و پشتگرمى شوكانى به اين روايت ، براى روا شمردن آوازه‌خوانى در پاره‌اى از جاها ، نشان مىدهد كه خواست وى از به آهنگ خواندن سروده ، همان آوازخوانى است « 3 » .\r\nو ابن منظور مىنويسد : عمر آوازه‌خوانى تازيان بيابانى را روا مىشمرده است « 4 » .\r\nو آنچه چون و چند كار را به روشنى مىنمايد ، داستان خوات بن جبير از ياران خداست كه گفت : به آهنگ حج با عمر به راه افتاديم و در كاروان ما ابو عبيده بن جراح و عبد الرحمن بن عوف نيز بودند . مردم گفتند : از شعر ضرار براى ما آوازه‌خوانى كن . عمر گفت : ابو عبد اللّه خوات را واگذاريد تا از سروده‌هايش براى شما آوازه‌خوانى كند .\r\nخوات گفت : من همچنان آوازه‌خوانى مىكردم تا سپيده دميد ، آنگاه عمر گفت : خوات ! دهانت را ببند كه شب ما سپرى شد « 5 » .\r\nو ابن عساكر مىافزايد كه ابو عبيده گفت : به سوى مردى بياييد كه اميدوارم بدتر از عمر نباشد . خوات گفت : من و ابو عبيده به كنارى رفتيم و همچنان بوديم تا نماز بامداد را\r\n\r\n\r\n","description":"","footnote":"\r\n( 1 ) . عمدة القارى شرح صحيح البخارى : 5 / 160 .\r\n( 2 ) . نيل الاوطار : 8 / 266 .\r\n( 3 ) . نيل الاوطار : 8 / 272 .\r\n( 4 ) . لسان العرب : 19 / 374 .\r\n( 5 ) . سنن بيهقى : 10 / 224 ؛ الاستيعاب : 1 / 170 ؛ الاصابة : 1 / 457 ؛ كنز العمال : 7 / 335 .\r\n","page_name":" 113 ","page_number":123},
  {"content":"\r\n\r\nگزارديم « 1 » .\r\nو در كنز العمال آمده است كه ياران پيامبر با خوات بن جبير به سخن پرداختند تا براى ايشان آوازه‌خوانى كند . او گفت : اجازه دهيد از عمر دستورى بگيرم . از او دستورى خواست و او دستورى داد و خوات به آوازه‌خوانى پرداخت و عمر گفت : آفرين خوات ، آفرين خوات !\r\nو در داستان رباح بن معترف مىخوانيم كه وى روزى در سفرى با عبد الرحمن بن عوف بود و آواز خود را بلند كرد و به خواندن ترانه‌هاى شترسواران پرداخت .\r\nعبد الرحمن به او گفت : اين چيست ؟ گفت زيانى ندارد ، سرمان را گرم مىكنيم تا راه ، دراز ننمايد . عبد الرحمن گفت : اگر چاره‌اى جز خوانندگى نداريد ، پس سرودهء ضرار بن خطاب را بخوانيد و گويند كه عمر بن خطاب نيز در آن سفر همراه ايشان بود و ترانهء نصب را براى ايشان مىخواند « 2 » . و در تاج العروس مىخوانيم كه نصب ، گونه‌اى از سروده‌هاى تازيان چادرنشين است .\r\nعثمان بن نائل از زبان پدرش آورده است كه رباح بن معترف را گفتيم سرود مردم شهرمان را به آواز براى ما بخوان . گفت : با بودن عمر ؟ گفتيم : آرى ، اگر ترا بازداشت ، ديگر نخوان .\r\nو زبير بن به كار آورده است كه عمر بر وى بگذشت و ربّاح سرود شترسواران را به آواز براى ايشان مىخواند « 3 » . پس گفت : اين چيست ؟ عبد الرحمن گفت : زيانى ندارد و راه را بر ما كوتاه مىنمايد . گفت : پس حالا چنين مىكنيد ، سرودهء ضرار بن خطاب را بخوانيد « 4 » .\r\nسائب بن يزيد آورده است كه ما با عبد الرحمن بن عوف در راه مكّه بوديم كه\r\n\r\n\r\n","description":"","footnote":"\r\n( 1 ) . تاريخ ابن عساكر : 7 / 163 .\r\n( 2 ) . سنن بيهقى : 10 / 224 ؛ الاستيعاب : 1 / 186 .\r\n( 3 ) . ابن اعرابى گويد كه تازيان چون سوار مىشدند و نيز به هنگام نشستن در گرداگرد خانه ما و در بيشتر جاها سرود شترسواران را به آواز مىخواندند . پس پيامبر خواست كه جاى خواندن سرود شترسواران ، قرآن را به آواز خوش بخوانند . لسان العرب : 19 / 337 ؛ تاج العروس : 10 / 273 .\r\n( 4 ) . الاصابة : 1 / 502 .\r\n","page_name":" 114 ","page_number":124},
  {"content":"\r\n\r\nعبد الرحمن به رباح گفت : براى ما آواز بخوان و عمر نيز به وى گفت : اگر سخن او را مىپذيرى ، سرودهء ضرار بن خطاب را بخوان « 1 » .\r\nو در روايت ابن عساكر آمده است كه عمر گفت : اين چيست ؟ عبد الرحمن گفت : اين سرگرمى زيانى ندارد ، با آن ، راه را برخود كوتاه مىنماييم . عمر گفت : اگر سخن او [ رباح 
  ] مىپذيرى ، سرودهء ضرار بن خطاب را بخوان .\r\nو از زبان علاء بن زياد آورده‌اند كه عمر در راهى بود و آوازه‌خوانى مىكرد ، ناگاه گفت : هنگامى كه من كار بيهوده كنم ، آيا نبايد شما جلوگيرى كنيد « 2 » ؟\r\nو از زبان حارث بن عبد اللّه بن عباس آورده‌اند كه يك بار در روزگار فرمانروايى عمر ، ما با او و همراه با مهاجران و انصار ، راه مكّه مىسپرديم كه عمر فرازى از يك ترانه را به آواز خواند . مردمى از مردمان عراق كه عراقى ديگرى به همراهش نبود ، گفت : اى عمر ! كسانى جز تو بايد اين سخنان را بر زبان رانند ! پس عمر شرمنده شد و بر پشت شترش زد تا از ديگر شترسواران جدا شد . اين روايت را شافعى و بيهقى آورده‌اند « 3 » .\r\nاين است عمر و اين است انديشه و شيوهء او در زمينهء آوازخوانى ؛ اكنون آيا خردمندانه است كه آوازه‌خوانان از او بهراسند و از گناهى كه مىكردند ، شتابزده دست بدارند و بگريزند ؟ و پيامبر آن آوازها را بشنود و از اين گناه نپرهيزد ؟ و چنان بنگرد كه اهريمن از عمر مىگريزد و از خودش نمىگريزد ؟ پناه بر خدا !\r\nاين برترى و برجستگى خيالى را گاهى نيز به عثمان نسبت داده‌اند ، چنان كه در روايت احمد از زبان ابن ابى اوفى آمده است كه ابو بكر دستورى خواست تا به خانهء پيامبر بيايد و در آنجا كنيزكى سرگرم دف زدن بود . پس درآمد . سپس عمر دستورى خواست و درآمد . سپس عثمان دستورى خواست ، پس كنيزك دست از كار كشيد . راوى گفت : پس پيامبر خدا گفت : براستى عثمان مردى باحيا است « 4 » .\r\nهمو با سندى ديگر آن را اين‌گونه روايت كرده : كنيزكى نزد پيامبر خدا دف مىزد كه\r\n\r\n\r\n","description":"","footnote":"\r\n( 1 ) . همان : 2 / 209 .\r\n( 2 ) . كنز العمال : 7 / 335 .\r\n( 3 ) . كنز العمال : 7 / 336 .\r\n( 4 ) . مسند احمد : 4 / 353 .\r\n","page_name":" 115 ","page_number":125},
  {"content":"\r\n\r\nابو بكر آمد و سپس عمر آمد و چون عثمان آمد ، كنيزك دست از كار كشيد و پيامبر گفت :\r\nبراستى عثمان مرد با حيايى است « 1 » . به همين زودىها ترا از اندازهء شرم عثمان آگاه خواهيم ساخت تا درستى اين روايت را نيز دريابى .\r\nپس از اينها سرايندهء نيل را به ياد آريم كه چنانچه گذشت « 2 » تازيانهء عمر را به عصاى موسى همانند مىكند ، همان عصايى كه در دست پيامبرى دور از هرگناه ، بدكيشان را ناتوان ساخت و شكست داد و نادرستى باطل را باز نمود و حق را برپاى داشت . او مىگويد :\r\n- تازيانهء او مردم را از شمشير آبديده بىنياز ساخت و چه بسيار گمراهان و گردنكشان را هراسانيد .\r\n- براى او همچون عصاى موسى بود كه از پيدايش نادرستىها جلوگيرى مىكرد .\r\nاز اين مرد مىپرسيم چه همانندى هست ميان آن عصا و ميان اين تازيانه‌اى كه دربارهء آن گفته شده : شايد از گزند آن هيچ‌كس بر كنار نماند ، مگر چند تن انگشت‌شمار از ياران بزرگ پيامبر . او هميشه و هرجا مىرفت ، تازيانه در دست داشت و مردم را بيش از آنچه شمشيرها بترساند ، در هراس مىافكند . او خود مىگفت : به روزى رسيده‌ام كه مردم را كتك مىزنم و جز پروردگار جهانيان هيچ‌كس بالادست من نيست « 3 » ، چنان كه پس از وى گفته‌اند : براستى كه تازيانهء عمر از شمشير حجاج هم ترسناك‌تر بود « 4 » .\r\nپس چه همانندى هست ميان عصاى پيامبرى دور از هرگناه با تازيانهء آدمى كه جز چند تن از ياران بزرگ پيامبر كسى از گزند آن به دور نماند ؟ آيا همانندى آن در جايى بود كه دارنده‌اش زنانى را كه بر دختر پيامبر خدا صلّى اللّه عليه و آله مىگريستند ، كتك مىزد تا حضرتش دست وى را گرفت و گفت : عمر آرام باش « 5 » ؟\r\n\r\n\r\n","description":"","footnote":"\r\n( 1 ) . همان : 4 / 354 .\r\n( 2 ) . ر ك : الغدير ( متن عربى / چ 5 ) : 8 / 66 .\r\n( 3 ) . محاضرات ، خضرى : 2 / 15 ؛ الخلفاء ، نجار 113 ، 239 .\r\n( 4 ) . محاضرة السكتوراى 169 .\r\n( 5 ) . ر ك : الغدير ( متن عربى / چ 2 ) : 6 / 159 .\r\n","page_name":" 116 ","page_number":126},
  {"content":"\r\n\r\nيا در جايى كه ام فروه بنت ابو قحافه را به گناه گريستن بر پدرش كتك زد « 1 » ؟\r\nيا در جايى كه يتيم‌دارى را براى نماز گزاردن نماز عصر كه كارى همساز با سنّت پيامبر است ، كتك زد « 2 » ؟\r\nيا در جايى كه منكدر و زيد جهنى و ديگران را براى نماز گزاردن نماز عصر كتك زد « 3 » ؟\r\nيا در جايى كه در كشتارگاه هركس را دو روز پياپى براى خانواده‌اش گوشت مىخريد ، كتك مىزد « 4 » ؟\r\nيا در جايى كه مردى را براى آمدن به بيت المقدس كه كارى همساز با سنّت پيامبر است ، كتك زد « 5 » ؟\r\nيا در جايى كه كسانى را به گناه روزه گرفتن در ماه رجب كه براساس سنّت پيامبر ، كارى بسيار نيكو است ، كتك مىزد « 6 » ؟\r\nيا در جايى كه كسى را به گناه پرسيدن معناى يك آيه از كتاب خدا كه نمىدانست ، كتك مىزد « 7 » ؟\r\nيا در جايى كه مسلمانى را كتك زد كه چرا به نگاشته‌اى در زمينهء دانش‌ها برخورده‌اى « 8 » ؟\r\nيا در جايى كه مسلمانى را به گناه اندوختن نگاشته‌اى از دانيال پيامبر كتك زد « 9 » ؟\r\nيا در جايى كه هركس كنيهء ابو عيسى بر خود مىنهاد ، كتك مىزد « 10 » .\r\nيا در جايى كه سرور تيرهء ربيعه را بىهيچ گناهى كتك زد « 11 » ؟\r\nيا در جايى كه معاويه را بىهيچ گناهى كتك زد « 12 » ؟\r\n\r\n\r\n","description":"","footnote":"\r\n( 1 ) . همان : 6 / 161 .\r\n( 2 ) . ر ك : الغدير ( متن عربى / چ 2 ) : 6 / 183 .\r\n( 3 ) . همان : 6 / 183 .\r\n( 4 ) . همان : 6 / 267 .\r\n( 5 ) . همان : 6 / 278 .\r\n( 6 ) . همان : 6 / 282 .\r\n( 7 ) . همان : 6 / 290 .\r\n( 8 ) . همان : 6 / 297 .\r\n( 9 ) . همان : 6 / 298 .\r\n( 10 ) . همان : 6 / 308 .\r\n( 11 ) . همان : 6 / 157 .\r\n( 12 ) . تاريخ ابن كثير : 8 / 125 .\r\n","page_name":" 117 ","page_number":127},
  {"content":"\r\n\r\nيا در جايى كه ابو هريره را به گناه خريدن اسب‌هايى با پول خودش كتك زد « 1 » ؟\r\nيا در جايى كه كسى را كه روزگارى روزه داشته بود ، كتك زد « 2 » ؟\r\nيا در جاهاى بىشمار ديگر ؟ بنگر آن سراينده كه مىگويد : آن تازيانه چه بسيار گمراهان و گردنكشان را در هراس افكند ، به چه كسانى چنگ و دندان نشان مىدهد .\r\nاز مردمان كسى است كه گفتارش در زندگى اين جهان ترا به شگفت آرد و خدا را بر آنچه در دل دارد گواه گيرد ، با آنكه خود سرسخت‌ترين دشمنان است « 3 » .\r\n\r\n4 - چهار كرامت از عمر\r\n1 - چون مصر گشوده شد ، مردم آن در ماه بؤنه از ماه‌هاى غير عربى به نزد عمرو بن عاص شدند و او را گفتند : اى فرماندار ! اين نيل ما را شيوه‌اى است كه جز با آن روان نمىشود . پرسيد : آن چيست ؟ گفتند : چون سيزده شب از چنين ماهى بگذرد ، ما در جستجوى دختركى دوشيزه برمىآييم كه در خانهء پدر و مادر باشد ، آنگاه پدرش را خشنود مىسازيم و خود وى را با برترين جامه‌ها و پيرايه‌هايى كه هست مىآراييم و سپس او را به رود نيل مىافكنيم . عمرو به ايشان گفت : چنين كارى در اسلام روا نيست و راستى را كه اسلام بر شيوه‌هاى ناپسند پيشين خطّ بطلان مىكشد . پس ماه‌هاى بؤنه و ابيب و مسرى بر ايشان بگذشت و آب روان نگرديد ، نه كم نه زياد ، و عمرو چگونگى كار را به عمر بن خطاب نوشت و عمر نيز به او نوشت : كارى كه تو كردى درست بود ، زيرا براستى اسلام شيوه‌هاى ناپسند پيشين را نمىپذيرد و نيز به عمرو نوشت : براستى من درون اين نامه‌ام برگه‌اى براى تو فرستادم و چون نامهء من به تو رسيد ، آن را در رود نيل بيفكن . چون نامهء عمر به عمرو بن عاص رسيد ، ديدند در آن نوشته شده است :\r\nاز سوى بندهء خدا عمر ، امير مؤمنان به نيل مصر : امّا بعد ، اگر تو از سوى خودت روان مىشدى ، ديگر روان مشو و اگر خداوند يگانه و چيره بر همه چيز ترا روان مىساخت ،\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 6 / 271 .\r\n( 2 ) . همان : 6 / 322 .\r\n( 3 ) . بقره 2 / 204 .\r\n","page_name":" 118 ","page_number":128},
  {"content":"\r\n\r\nپس ما هم از خداى يگانه و چيره بر همه چيز مىخواهيم كه ترا روان دارد .\r\nو در روايت واقدى آمده است كه چنين نوشت : اگر تو كه آفريده‌اى هستى و هيچ سود و زيانى در دست تو نيست ، از سوى خود با دستور خود روان مىشوى پس خشك شو كه ما را نياز به تو نيست و اگر به نيروى خدا روان بودى و او ترا به حركت درمىآورد ، پس به همان‌گونهء پيشين روان شو ، بدرود .\r\nپس آن برگه را يك ماه پيش از روز صليب در نيل افكندند و اين همان هنگام بود كه مردم مصر آمادهء كوچيدن و بيرون شدن از آن مرز و بوم گرديده بودند ، زيرا چرخ زندگى ايشان در آنجا به جز با آب نيل نمىگرديد و چون آن برگه را در آن افكندند ، به روز صليب كه رسيدند ، خداى تعالى در يك شب شانزده گز آن را روان گردانيد و خداوند آن شيوه را تا امروز از مردمان مصر ببريد .\r\n2 - رازى در تفسير خود مىنويسد : زمين‌لرزه‌اى در مدينه روى داد و عمر تازيانه را بر زمين كوفت و گفت : با دستورى از سوى خدا آرام شو . پس آرام شد و از آن پس ديگر در مدينه زمين‌لرزه روى نداد .\r\n3 - هم در تفسير رازى است كه در پاره از خانه‌هاى مدينه آتش‌سوزى روى داد و عمر بر پارچه‌اى نوشت : اى آتش ! با دستورى از سوى خدا آرام شو . پس آن را در آتش افكندند تا در جا خاموش شد .\r\n4 - در محاضرة الاوائل از سكتوارى آمده است : نخستين زمين‌لرزه‌اى كه در اسلام روى داد ، بيست سال پس از كوچيدن پيامبر به مدينه و در فرمانروايى عمر بود . پس آن فرمانرواى مؤمنان نيزه‌اش را به زمين زد و گفت : اى زمين ! آرام باش ، مگر من بر روى تو دادگرى ننموده‌ام ؟ پس آرام شد و اين از كرامات او بود ، چنان كه چهار كرامت نيز بر روى چهار عناصر از او ديده شد : دست بردن در عنصر خاك و آب ، در داستان نامه‌اش به نيل مصر ، و در هوا ، در داستان سارية الجبل ، و در آتش ، در داستان سوختن دهكدهء مردى كه عمر به او دستور داد نام خود را دگرگون گرداند و او زير بار نرفت و نام او ، چنان كه در تبصرة الادلة و دلائل النبوة آمده ، بستگى داشت به آتش ، مانند شهاب [ پارهء آتش 
  ] ثاقب\r\n\r\n","description":"","footnote":"","page_name":" 119 ","page_number":129},
  {"content":"\r\n\r\n[ درخشان 
  ] و قبس [ شراره 
  ] « 1 » .\r\nدربارهء داستان نيل بايد گفت كه يگانه راوى آن عبد اللّه بن صالح مصرى است كه چنانچه گذشت « 2 » ، يكى از دروغ‌پردازان حديث‌سازان است و احمد بن حنبل گفته : وى در آغاز كارش خوددار و نيكو بود و سرانجامش به تباهى كشيد . احمد بن صالح گفته : وى ناچيز و گناهكار شمرده شده است . صالح جزره گفته : ابن معين روايت او را قابل‌اعتماد مىشمرد ، با آنكه در ديدهء من وى به هنگام روايتگرى دروغ مىگفته است . نسائى گفته :\r\nروايت او قابل‌اعتماد نيست . ابن مدينى گفته : چيزى از زبان او بازگو نمىكنم . ابن حبان گفته : خودش راستگو بوده و ناستودگىها به دست همسايهء او به روايت‌هايش را يافته و من از ابن خزيمه شنيدم كه مىگفت : وى همسايه‌اى داشت كه ميان آن دو دشمنى بود .\r\nهمسايه حديث مىساخت و بر شيخ ابو صالح مىبست و آن را با خطى همانند خط عبد اللّه مىنوشت و در خانهء وى و ميان كتاب‌هايش مىافكند و عبد اللّه گمان مىكرد كه از نوشته‌هاى خودش است و آن را روايت مىكرد . ابن عدى گفته : در سندها و زمينه‌هاى روايت‌هاى وى - بىآنكه خودش بداند - نادرستىها راه يافته است .\r\nبر سر اين خبر كه عبد اللّه با سندهاى گسسته از زبان جابر از پيامبر بازگو كرده بود ، چه رستاخيزى به راه افتاد : خداوند ياران مرا بر همهء جهانيان - به جز پيامبران و برانگيختگان - برگزيد و از ميان ياران من ، چهار تن را برگزيد : ابو بكر ، عمر ، عثمان و على .\r\nپس ايشان را بهترين ياران من گردانيد و ياران من همگى نيكويند . ذهبى گفته‌هاى حافظان حديث را دربارهء اين روايت و نادرست و ساختگى بودن آن بازگو كرده است « 3 » .\r\nاگر هم ما فروتنى نيل را در برابر آن نوشته به چون و چرا نگذاريم و آن را از شگفتىهاى اسلام به حساب آوريم - از آن جهت كه چون مردم آن تازه مسلمان شده\r\n\r\n\r\n","description":"","footnote":"\r\n( 1 ) . ر ك : فتوح الشام ، واقدى : 2 / 44 ؛ تفسير رازى : 5 / 478 ؛ سيرة عمر ، ابن جوزى : 150 ؛ الرياض النضرة :\r\n2 / 12 ؛ تاريخ ابن كثير : 7 / 100 ؛ تاريخ الخلفاء ، سيوطى : 86 ؛ محاضرة الاوائل ، سكتوارى 168 ؛ خزانة الاسرار 132 ؛ تاريخ قرمانى ، در حاشيهء الكامل : 1 / 203 ؛ الروض الفائق 246 ؛ الفتوحات الاسلامية :\r\n2 / 437 ؛ نور الابصار 62 ؛ جوهرة الكلام ، قراغولى حنفى 44 .\r\n( 2 ) . ر ك : الغدير ( متن عربى / چ 2 ) : 5 / 239 .\r\n( 3 ) . ر ك : ميزان الاعتدال : 2 / 46 .\r\n","page_name":" 120 ","page_number":130},
  {"content":"\r\n\r\nبودند ، نياز آشكارى به ماننده‌هاى آن داشتند - پس از گردن نهادن به اينها ، تازه با نگرش به سند آن داستان بايد آن را دروغى بشماريم كه دست گزافه‌گويان دربارهء فضايل آفريده است .\r\nداستان زمين‌لرزه را هم كه رازى آورده ، نشان آن را نه با سند پيوسته و نه با سند گسسته در ميان پيشامدهاى روزگار عمر نمىتوان جست و هيچ تاريخ‌نگار توانايى آن را ياد نكرده و حافظان حديث نيز آن را نياورده‌اند تا در سند آن بنگريم و اين هم كه مىنويسد : پس از آن ديگر زمين‌لرزه‌اى در مدينه روى نداد ، روايتى دروغ از كرامتى است كه دروغ بودن آن را تاريخ آشكار مىسازد ، زيرا پس از آن ، بارها زمين به لرزه درآمد ، چنان كه در سال 515 زمين‌لرزهء سختى در حجاز آمد كه در پى آن ، ركن يمانى فرونشست و گوشه‌اى از آن ويران شد و در همين رويداد ، گوشه‌اى از مسجد پيامبر نيز ويران گرديد « 1 » .\r\nو باز در سال 654 ، شبانه زمين‌لرزهء سختى در مدينه درگرفت و تا چند روز پايدار مانده و در هر شبانه‌روز نزديك به ده بار زمين مىلرزيد كه داستان دراز آن را ابن كثير در تاريخ خود آورده است « 2 » .\r\nسخن رازى را كه شنيدى و گفتار سكتوارى را به دنبال آن خواندى كه مىنويسد :\r\nنخستين زمين‌لرزه‌اى كه در اسلام ، بيست سال پس از كوچيدن پيامبر به مدينه روى داد ، بايد بدانى كه به گفتهء ديار بكرى مالكى شش سال پس از كوچيدن فرخندهء پيامبر ، زمين لرزه‌اى درگرفت و حضرتش گفت : براستى خداى گرامى و بزرگ از شما خشنودى مىخواهد ، پس او را خشنود سازيد .\r\nدربارهء سخن عمر كه گفت : اى سارية الجبل ! نيز سيد محمّد بن درويش الحوت مىنويسد : اين از گفتار عمر است در هنگامى كه بر فراز منبر پرده از پيش چشمش برداشته شد و ساريه را كه در نهاوند از سرزمين فارس بود ، ديد . داستان آن را واحدى و\r\n\r\n\r\n","description":"","footnote":"\r\n( 1 ) . ر ك : ميزان الاعتدال : 2 / 46 .\r\n( 2 ) . همان : 13 / 188 ، 190 - 192 .\r\n","page_name":" 121 ","page_number":131},
  {"content":"\r\n\r\nبيهقى با سندى ناتوان و سست آورده‌اند « 1 » ، زيرا در بازگويى مناقب دست و بالشان را باز مىبينند .\r\nما بر آن بوديم كه سيد بن حوت ، با سست شمردن سند روايت منصفانه رفتار ننموده و مىبايست آن را از پايه ساختگى بخواند ، تا اينكه سرگذشت نامه‌ها ما را آگاه ساخت كه ابن بدران ( م 1346 ) در زيرنويس خود بر تاريخ ابن عساكر ، پس از يادكردن حديث از راه سيف بن عمر آن را درست خوانده است « 2 » . اينجا بود كه ديديم ابن حوت در آن داورى بيش از يك دردسر درست نكرده است ، اما نمىدانيم چه انگيزه‌اى ابن بدران را به آن دروغگويى و نيرنگ‌سازى واداشته ؟ مگر آن همه سخنان را كه پيرامون سيف بن عمر از دهان بزرگان دارودسته‌اش درآمده ، در پيش روى ندارد ؟ يا مگر آن حافظان حديث نيستند كه براى جداكردن ميانجيان درستكار و نادرستكار از يكديگر ، گواهى ايشان در هرسندى استوارترين پشتوانه است ؟ ابن حبان گويد : سيف بن عمر روايت‌هاى ساختگى را از زبان ميانجيان استوارگوى بازگو مىكرد . همو گويد : او حديث‌بافى مىكرد و خود از كسانى شمرده شده كه بگناه بدكيشى و بيرون شدن از دين آلوده بود . حاكم گفته : وى به گناه بدكيشى و بيرون شدن از دين ، از چشم راويان افتاده ، ابن عدى گفته :\r\nپاره‌اى از روايت‌هايش آوازه‌اى دارد و بيشتر آنها ناستوده است كه مورد پيروى قرار نگرفته . همو گفته : بيشتر روايت‌هايش ناشناخته است . برقانى از زبان دارقطنى آورده كه وى را رها كرده‌اند . ابن معين گويد : روايت‌هاى وى سست است و هيچ خيرى از او نبايد انتظار داشت . ابو حاتم گفته : روايت‌هاى او را رها كرده‌اند و روايت او به روايت واقدى مىماند . ابو داود گفته : وى ناچيز است و نسايى گفته روايت‌هايش سست است . سيوطى گفته : وى حديث‌ساز است روايتى از طريق سرى ، از يحيى ، از شعيب بن ابراهيم ، از سيف بازگو كرده و گفته : ساختگى است و در سند روايت كسانىاند كه سخنانشان سست است و از همه بدتر سيف « 3 » .\r\n\r\n\r\n","description":"","footnote":"\r\n( 1 ) . اسنى المطالب 265 .\r\n( 2 ) . تاريخ ابن عساكر : 6 / 46 .\r\n( 3 ) . ر ك : ميزان الاعتدال : 1 / 438 ؛ تهذيب التهذيب : 4 / 295 ؛ اللئالى المصنوعة : 1 / 157 ، 199 ، 429 .\r\n","page_name":" 122 ","page_number":132},
  {"content":"\r\n\r\nدربارهء سوختن دهكده براى خوددارى آن مرد از برگرداندن نام خود نيز بايد گفت اين هم ياوه‌اى است كه خرد و آيين و منطق از پذيرفتن آن سرباز مىزند و چنانچه گذشت « 1 » ، از برداشت‌هاى ويژهء خليفه در زمينهء نام‌ها و نيز كنيه‌ها سرچشمه مىگيرد كه هم كنيه‌هاى مردانى را كه پيامبر خدا صلّى اللّه عليه و آله آنها را برايشان نهاده بود ، دگرگون ساخت و هم نام‌هاى كسانى ديگر را كه حضرتش آنها را نيز براى ايشان برگزيده بود ، دگرگون كرد و دست‌آويز بىپايه‌اش نيز اين بود كه پيامبر خدا صلّى اللّه عليه و آله درگذشت و آمرزيده شد و ما نمىدانيم كه با ما چه خواهد شد ، و آنچه در آنجا آورديم ، نشان مىدهد كه دستور وى در اين‌گونه مواقع نبايد به كار بسته شود ، نه اينكه خداوند ، دهكده‌اى آسوده و آرام را به زير شكنجه كشد كه چرا دارندهء آن يكى از فرمان‌هاى خليفه را كه گردن نهادن و ننهادن به آن يكسانى بوده به كار نبسته است . اين ستمى آشكار است كه هم سوختن پاكان و بىگناهان را به همراه دارد و هم نابود شدن دارايىها را اگر در كنار پشته‌اى كه تنها نشانهء بر جا مانده از آن دهكدهء خاكستر شده است ، بايستى همچون زن بچه مرده بر آن كودكان شيرخوار و چارپايان زبان‌بسته خواهى گريست ، پروردگار ما ، داور دادگر ، بسى به دور است از اينها و بزرگان امّت ما بسى به دورند از پذيرفتن اين دروغ‌هاى رسوا . خداوند فريفتگى را نابود سازد كه چه مىكند و چه مىسازد و چه مىبافد ؟\r\n\r\n5 - ناميده شدن عمر به امير مؤمنان\r\nواقدى گويد : ابو حمزه « 2 » يعقوب بن مجاهد از زبان محمّد بن ابراهيم براى ما روايت كرد كه ابو عمرو گفت : عايشه را گفتم عمر ، آن جداكنندهء راستى از نادرستى را چه كسى امير مؤمنان نام نهاد ؟ گفت پيامبر كه گفته : او امير مؤمنان است « 3 » .\r\nابو حزره افسانه‌سرايى بوده كه داستان مىگفته و او را خوش آمده است كه بر پيامبر\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 6 / 308 - 315 .\r\n( 2 ) . در تاريخ ابن كثير اين گونه آمده و درست آن ، ابو حزره است با حاء و راء مفتوح و بىنقطه و زاء نقطه‌دار و ساكن .\r\n( 3 ) . تاريخ ابن كثير : 7 / 137 .\r\n","page_name":" 123 ","page_number":133},
  {"content":"\r\n\r\nخدا صلّى اللّه عليه و آله و بر همسر وى ، امّ المؤمنين دروغ بندد تا با ساختن منقبتى براى عمر ، شنوندگانش را خرسند سازد و فراموش كرده كه تاريخ پس از چندى دروغگويى و بدكنشى او را آشكار خواهد ساخت .\r\nحاكم آورده است كه ابن شهاب گفت : عمر بن عبد العزيز از ابو بكر بن سليمان بن ابو خيثمه پرسيد : چرا در روزگار ابو بكر نامه‌ها را با نشانى « از سوى جانشين پيامبر خدا » مىنوشتند ، سپس عمر در آغاز كارش مىنوشت : « از سوى جانشين ابو بكر » ، پس كه بود كه براى نخستين بار نوشت « از سوى امير مؤمنان » ؟ او پاسخ داد : شفا كه از نخستين زنان كوچ‌كننده به مدينه در همراهى پيامبر بود به من خبر داد كه عمر بن خطاب به كارگزار عراق نوشت كه دو مرد چابك به نزد او فرستد تا دربارهء عراق و مردم آن ، از آن دو پرسش‌هايى كند . پس كارگزار عراق ، لبيد بن ربيعه و عدى بن حاتم را فرستاد و چون آن دو ، پاى به مدينه نهادند ، شتران خود را جلوى مسجد خواباندند و خود به مسجد درآمدند و به عمرو بن عاص برخوردند و گفتند : اى عمرو ! دستورى براى ما بخواه تا بر امير مؤمنان درآئيم . عمرو گفت : به خدا سوگند كه شما نام درستى براى او برگزيده‌ايد ، او فرمانرواست و ما ايمان‌آورندگان . پس عمرو برجست و بر امير مؤمنان درآمد و گفت :\r\nدرود بر تو اى امير مؤمنان عمر گفت : ابن عاص ! چه اين نام را بر تو آشكار ساخت ؟\r\nپروردگار من مىداند كه تو از آنچه گفتى به‌در مىآيى . گفت : حقيقت اين است كه لبيد بن ربيعه و عدى بن حاتم آمده‌اند و پس از خواباندن شتران خود در جلوى مسجد ، بر من درآمدند و مرا گفتند : اى عمرو ! براى ما دستورى بگير تا بر امير مؤمنان درآييم و به خدا سوگند كه آن دو ، نام درستى بر تو نهاده‌اند . ما ايمان‌آورندگانيم و تو فرمانرواى ما .\r\nابن سليمان گفت : از آن روز به بعد نامه‌ها را با اين نشانى مىنوشتند .\r\nگزارش بالا را حاكم در مستدرك آورده و درست شمرده و ذهبى نيز در تلخيص المستدرك مىگويد : آن درست است و سيوطى مىنويسد : با سندى درست روايت مىكنيم كه لبيد بن ربيعه و عدى بن حاتم بوده‌اند كه چون از عراق به نزد عمر بن خطاب\r\n\r\n","description":"","footnote":"","page_name":" 124 ","page_number":134},
  {"content":"\r\n\r\nآمدند ، او را امير مؤمنان ناميدند « 1 » . بار ديگر اين داستان را ياد كرده است « 2 » .\r\nو طبرى به نقل از حسّان كوفى گويد : چون عمر بر سر كار آمد ، به او مىگفتند : اى جانشين جانشين رسول خدا ! عمر گفت : بدينگونه سخن دراز مىشود و پس از اين هم كه ديگرى به جانشينى رسد ، گويند : اى جانشين جانشين جانشين رسول خدا ، در حالى كه ايمان‌آورندگانيد و من فرمانرواى شما . اين بود كه امير مؤمنان ناميده شد . « 3 »\r\nو ابن خلدون مىنويسد : چنان پيش‌آمد كه يكى از ياران پيامبر ، عمر را چنين خواند :\r\nاى امير مؤمنان ! پس مردم اين را بپسنديده درست دانستند و او را بدان خواندند ، و گفته‌اند : عمرو ابن عاص و مغيرة بن شعبه . گفته‌اند : پيكى بود كه از سوى برخى از سپاهيان نويد پيروزى آورد و چون به مدينه درآمد ، سراغ عمر را گرفت و گفت :\r\nامير مؤمنان كجا است ؟ پس ياران او آن را شنيدند و پسنديدند و گفتند : به خدا نامى درست بر او نهادى و به خدا سوگند كه او به شايستگى امير مؤمنان است . پس او را به اين نام خواندند تا اين لقب براى او در ميان مردم راه يافت و به جانشينان وى در آينده نيز رسيد و نشانى بود همراه با ايشان كه هيچ‌كس آن را نداشت مگر حاكمان دولت اموى . « 4 »\r\nاز اين اخبار آشكارا برمىآيد كه نه خود عمر قبلا چيزى دربارهء اين نام مىدانست - بدون اينكه آن را از پيامبر صلّى اللّه عليه و آله شنيده باشد يا از هيچ‌كس ديگر ، و اين بود كه آن را شگفت‌انگيز و دور از باور شمرد و گفت : پروردگار من مىداند كه البته تو از آنچه گفتى به درمىآيى - و نه عمر و ابن عاص آگاهىاى در اين زمينه داشت و از همين روى ، درست نامگذارى را كار آن دو مرد شمرد و از پيش خود نيز دستاويزى براى آن تراشيد ، نه اين نامگذارى كار آن دو مرد بوده كه راويان درستش خوانده‌اند ، بلكه ابن كثير به پيامبر بسته ، شنيده بودند تا پشتوانهء لقب دادنشان به عمر گردانند ، زيرا مىبينيم كه اين نام ، ناآگاهانه و بىزمينه‌چينى بر زبانشان گذاشته است . پس از اينها دوباره نگاهى بيندازيم به همان گفتار ابن خلدون كه روايات ناسازگار را دربارهء نخستين كسى كه عمر را امير مؤمنان ناميد ، در\r\n\r\n\r\n","description":"","footnote":"\r\n( 1 ) . شرح شواهد المغنى 57 .\r\n( 2 ) . ر ك : تاريخ الخلفاء 94 .\r\n( 3 ) . تاريخ طبرى 5 / 22 .\r\n( 4 ) . تاريخ ابن خلدون ( پيشگفتار ) 227 .\r\n","page_name":" 125 ","page_number":135},
  {"content":"\r\n\r\nپى آورده است و حتى يك روايت هم ندارد كه برساند اين نامگذارى از سوى پيامبر صلّى اللّه عليه و آله بوده است . به‌هرحال ، طبرى نيز آشكارا برمىآيد كه عمر خود اين نام را بر خويش نهاد .\r\nآرى ، آن كسى كه پيامبر خدا صلّى اللّه عليه و آله وى را امير مؤمنان ناميد ، او سرور ما على عليه السّلام است .\r\nابو نعيم با سند خود آورده است كه پيامبر صلّى اللّه عليه و آله گفت : اى انس ! براى دست نماز من آبى بياور . سپس برخاست و دوگانه‌اى بگزارد ، آن‌گاه گفت : اى انس ! نخستين كسى كه از اين در درآيد امير مؤمنان است و سرور مسلمانان و پيشواى چهره‌هاى تابناك و درخشان و بازپسين كسى كه سفارش پيامبرى را پس از مرگ او به كار بندد . انس گفت : من پنهانى گفتم : خدايا اين را از انصار بگردان . ناگاه على آمد . پيامبر پرسيد : اى انس ! كيست ؟ من گفتم : على . پس شادمانه برخاست و او را دربر گرفت و سپس عرق از چهرهء خويش با چهرهء او مىسترد و عرق از چهرهء على با چهرهء خويش . على گفت : اى رسول خدا ! مىبينم كارى مىكنى كه پيش از من با هيچ‌كس چنان نكردى ! گفت : چه مرا از اين كار باز مىدارد ؟ با آنكه تو از سوى من آنچه را كه برگردنم هست ، مىپردازى و آواى مرا به گوش ايشان مىرسانى و در زمينهء اختلافاتى كه پس از من پديد آيد ، روشنگرى مىنمايى . « 1 »\r\nابن مردويه آورده است كه ابن عباس گفت : رسول خدا صلّى اللّه عليه و آله در خانه‌اش بود و على بن ابو طالب ، خدا رويش را گرامى دارد ، آغاز بامداد به نزد او آمد تا كسى در رفتن به خدمتش بر وى پيشى نگيرد . پس چون به وارد شد ، پيامبر صلّى اللّه عليه و آله را ديد كه سرش بر دامن دحية بن خليفهء كلبى است . پس گفت : درود بر تو ، پيامبر خدا چگونه است ؟\r\nگفت : اى برادر ! رسول خدا صلّى اللّه عليه و آله حالش خوب است . على گفت : خداوند از سوى ما خانوادهء ترا پاداش نيكو دهد . دحيه گفت : راستى كه من ترا دوست مىدارم و در نزد من ستايشى از توست كه شتابان برايت آورده‌ام . تو امير مؤمنان و رهبر چهره‌هاى درخشان و تابناك هستى . و در اين گزارش مىخوانيم : پس او سر پيامبر را گرفت و در دامن على نهاد و پيامبر گفت : اين گفتگوهاى آهسته چيست ؟ پس على آنچه را در ميانه گذشته بود ،\r\n\r\n\r\n","description":"","footnote":"\r\n( 1 ) . حلية الاولياء : 1 / 63 .\r\n","page_name":" 126 ","page_number":136},
  {"content":"\r\n\r\nبازگو كرد و او گفت : اى على ! او دحيه نبود ، جبرئيل بود و ترا به نامى خواند كه خداوند به آن خوانده بود .\r\nحافظ ابو العلا حسن بن احمد عطار در روايتى از طريق ابن عباس آورده است كه پيامبر گفت : اى امّ سلمه ! گواه باش و بشنو كه اين على بن ابو طالب امير مؤمنان است . « 1 »\r\nو طبرانى در معجم خود با سندى گسسته از طريق عبد اللّه بن عليم جهنى آورده است كه پيامبر گفت : براستى خداى ارجمند و بزرگ در آن شب كه مرا به آسمان‌ها برد ، به گونه‌اى نهانى سه ويژگى على را براى من باز نمود : اينكه او سرور ايمان‌آورندگان است ، و پيشواى پرهيزكاران ، و راهبر چهره‌هاى درخشان و تابناك .\r\nروايت ديگرى هم هست كه احاديث بالا را تاييد مىكند ، از جمله روايتى كه ابو نعيم در حلية الاوليا از طريق ابن عباس آورده است كه پيامبر خدا صلّى اللّه عليه و آله گفت : خداوند هيچ آيه‌اى فرونفرستاد كه جملهء « اى كسانى كه ايمان آورده‌ايد » در آن باشد ، مگر اينكه على سرور و فرمانرواى ايشان است .\r\nو به تعبير طبرانى و ابن ابى حاتم : مگر اينكه على فرمانروا و بزرگ آنان است ، و براستى كه خداوند بارها ياران محمّد را نكوهيد و على را جز به نيكويى ياد نكرد . « 2 »\r\nهمچنين خطيب و حاكم از طريق جابر بن عبد اللّه روايت كرده‌اند كه گفت : شنيدم پيامبر خدا صلّى اللّه عليه و آله در روز حديبيه همچنانكه دست على را در دست گرفته بود ، مىگفت :\r\nاين امير مؤمنان است و نابودكنندهء تبهكاران ؛ هركه او را يارى كرد ، خود يارى شده و هر كه او را واگذاشت خود واگذاشته شده است . « 3 »\r\nچنانچه سيوطى و شبلنجى آورده‌اند ، ابن ابى حاتم نيز آن را از طريق ابن عباس روايت كرده است . « 4 » شيخ الاسلام حموينى هم در فرائد السمطين آن را از طريق\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 6 / 80 .\r\n( 2 ) . ر ك : حلية الاولياء : 1 / 64 ؛ الرياض النضرة : 2 / 206 ؛ الكفاية ، كنجى 54 ؛ تذكرهء سبط 8 ؛ درر السمطين ، جمال الدين زرندى ؛ صواعق ، ابن حجر 76 ؛ كنز العمال : 6 / 291 ؛ تاريخ الخلفا 115 .\r\n( 3 ) . تاريخ ، خطيب بغداد : 4 / 219 و 2 / 377 ؛ مستدرك ، حاكم : 3 / 129 .\r\n( 4 ) . تاريخ الخلفاء 115 ؛ نور الابصار 80 .\r\n","page_name":" 127 ","page_number":137},
  {"content":"\r\n\r\nعبد الرحمن بن سهمان آورده و ابن حجر نى در صواعق به نقل از حاكم آن را آورده و در آن دست برده و به جاى « فرمانرواى نيكوكاران » ، « پيشواى نيكوكاران » نوشته است . خدا درستكارى و امانتدارى را برقرار بدارد .\r\nو باز روايت ابن عدى در كامل خود از طريق على كه پيامبر گفت : على فرمانروا و سرپرست ايمان‌آورندگان است و دارايى جهان ، فرمانروا و سرپرست دورويان . در روايتى به جاى دورويان ، ستمگران و در گزارش ديگر : بدكيشان و ناسپاسان ياد شده است . اين روايت را هم دميرى آورده است و هم ابن حجر ، « 1 » و دميرى مىنويسد : از همين جاست كه امير مؤمنان على عليه السّلام را در ميان ايمان‌آورندگان به شاه زنبوران همانند كرده‌اند .\r\nو باز سخن على : من فرمانروا و سرپرست ايمان‌آورندگانم و دارايى جهان ، فرمانرواى بدكيشان و ناسپاسان . در روايتى به جاى بدكيشان و ناسپاسان ، دورويان آمده و در روايت ديگر نيز بدكاران . « 2 »\r\nاين بود حقيقت استوار كه براى برابرى با آن ، گروهى به فرمان گزافه‌گويان در برتر خواندن عمر ، روايتى را جعل كرده‌اند كه از زبان ابو حزرهء داستان‌ساز شنيدى .\r\n\r\n6 - عمر نادرستى را دوست نمىدارد\r\nابو نعيم آورده است كه اسود بن سريع گفت : به نزد پيامبر شدم و گفتم : راستى كه هم پروردگارم را با ستايش‌ها و آفرين ستودم و هم تو را . پس گفت : براستى پروردگار گرامى و بزرگ تو ستايش را دوست مىدارد . پس من به خواندن سرودى آغاز كردم تا مردى بلندبالا و بلندپيشانى دستورى بخواست . پيامبر خدا به من گفت : خاموش باش ! آنگاه وى بيامد و دمى چند گفتگو كرد و برفت و من خواندن را دنبال كردم . دوباره بيامد و پيامبر مرا خاموش ساخت تا وى گفتگو كرد و بيرون شد . وى دو يا سه بار همين كار را كرد و من گفتم : اى پيامبر خدا ! اين كه بود كه براى او مرا به خاموشى وامىداشتى ؟ گفت :\r\n\r\n\r\n","description":"","footnote":"\r\n( 1 ) . حياة الحيوان : 2 / 412 ؛ الصواعق 75 .\r\n( 2 ) . نهج البلاغه : 2 / 211 ؛ تاج العروس : 1 / 381 .\r\n","page_name":" 128 ","page_number":138},
  {"content":"\r\n\r\nعمر بود ، همان مردى كه نادرستى را دوست ندارد . « 1 »\r\nو از طريق ديگر روايت شده كه اسود تميمى گفت : بر پيامبر درآمدم و به خواندن سرودى آغاز كردم تا مردى تنگ‌بينى به درون آمد و پيامبر گفت : بس كن . چون بيرون رفت ، گفت : بخوان . دوبار سرودخوانى را آغاز كردم و چيزى نگذشت كه او باز بيامد و پيامبر به من گفت : بس كن . چون وى بيرون شد ، گفت : بيا بخوان . من گفتم : اى پيامبر خدا ! اين كيست كه چون به درون آمد ، گفتى بس كن و چون بيرون شد ، گفتى بخوان ؟ گفت : اين عمر بن خطّاب است و نادرستى به هيچ روى در او راه ندارد .\r\nاز طريق ديگرى هم از اسود روايت شده است كه گفت : من براى پيامبر سرود مىخواندم و يارانش را نمىشناختم ، تا اينكه مردى بلندپيشانى و شانه فراخ بيامد و گفتند : خاموش باش ، خاموش باش . من گفتم : واى ! اين كيست كه نزد پيامبر بايد براى او خاموشى گزيد ؟ گفتند : عمر بن خطّاب است . به خدا سوگند ، پس از آن دانستم اگر چيزى از من شنيد ، براى او بسى ساده بود كه بىآنكه با من سخنى بگويد ، پايم را بگيرد و تا گورستان بقيع مرا بر روى زمين بكشاند .\r\nآيا راويان بد دانسته‌اند كه چه سخنانى نشخوار مىكنند ؟ يا دانسته‌اند و آگاهانه چنين ياوه‌هايى بر زبان رانده‌اند ؟ يا فريفتگى به عمر و گزاف‌گويى در برترشمارى او ، ايشان را كور كرده و ندانسته‌اند كه اين گفته‌هاى زشت ، كار را به كجا مىكشاند ؟ درد اينجاست كه كورى نه از ديدگان كه از دل‌هاى درون سينه‌هاست .\r\nبايد پرسيد : سروده‌اى كه آن مرد مىخواست بخواند ، براستى ستايش و آفرين بر خداوند و پيامبر او بود و پيامبر خدا صلّى اللّه عليه و آله نيز از همين روى به او دستورى داد و گفت :\r\nبراستى پروردگار تو كه گرامى و بزرگ است ، ستايش را دوست مىدارد . پس كدام نادرستىاى در اين بوده است تا عمر آن را دشمن بدارد ؟ اگر نادرست بود كه پيامبر خدا صلّى اللّه عليه و آله پيش از عمر از آن جلوگيرى مىكرد ، آخر اين چه پيامبرى است كه از مردى از پيروانش مىترسد و پروا مىكند ، امّا از خداوند پروايى ندارد ؟ ! و چگونه آن مرد ترسيد\r\n\r\n\r\n","description":"","footnote":"\r\n( 1 ) . حلية الاولياء : 2 / 46 .\r\n","page_name":" 129 ","page_number":139},
  {"content":"\r\n\r\nكه عمر پاى او را گرفته و كشان‌كشان بر روى زمين تا گورستان بقيع ببرد و از پيامبر خدا صلّى اللّه عليه و آله نترسيد كه با او چنين رفتارى كند يا دستور دهد ديگران با او چنين كنند ؟ يا مگر عمر ميان درستى و نادرستى جدايى نمىنهاده و مىپنداشته كه همهء سروده‌ها نادرست است و پيامبر صلّى اللّه عليه و آله نيز با اين فكر وى هماهنگى نموده ؟ آيا راويان و نگارندگانى كه چنين داستان‌ها مىآرند ، از اين همه تباهىها آگاهند يا نه ؟\r\n- اگر آگاه نيستند كه دردسر بزرگى است و اگر آگاهند دردسر بزرگترى است .\r\n\r\n7 - فرشتگان با عمر بن خطاب سخن مىگويند\r\nبخارى در كتاب مناقب بخش برترىهاى عمر ، از زبان ابو هريره آورده است كه پيامبر گفت : براستى پيش از شما در ميان بنى اسرائيل مردانى بودند كه از سوى خداوند سخن مىگفتند ، بىآنكه از پيامبران باشند و اگر كسى از پيروان من از ايشان باشد ، همان عمر است .\r\nو نيز در صحيح خود پس از آوردن داستان غار ، از زبان ابو هريره آورده است كه پيامبر گفت : در ميان گروه‌هاى پيش از شما كسانى بودند كه جهان نهان به ايشان خبر مىرسيد و اگر در ميان اين پيروان من كسى از ايشان باشد ، عمر بن خطّاب است .\r\nاين روايت را پيش از اين آورديم « 1 » و همان‌جا اين سخن را هم از قسطلانى نوشتيم كه :\r\nاينكه پيامبر گفته : اگر در ميان پيروان من كسى از ايشان باشد ، بيانگر دودلى او در اين‌باره نيست ، بلكه تاكيد است و بدان ماند كه تو بگويى اگر من دوستى داشته باشم فلان‌كس است ، چون خواست تو از اين سخن ، ويژگى او به دوستى صددرصد است ، نه اينكه دوستى نداشته باشى .\r\nمن نمىدانم سخن گفتن فرشتگان با عمر براى چه بوده ؟ آيا تنها براى اينكه با رفت و آمد فرشته به نزد او و سخن گفتن با وى همدمى داشته باشد ؟ يا براى بازداشتن او از لغزش‌ها و استوار ساختن گام او و جلوگيرى از نادرستكارىاش و براى آموزش دادن به\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 5 / 46 - 42 .\r\n","page_name":" 130 ","page_number":140},
  {"content":"\r\n\r\nاو دربارهء آنچه نمىدانست ؟ تا جانشين پيامبر در ميان مسلمانان ، مغزش از پاسخ پرسش‌ها تهى نباشد و در گشودن گرهء دشوارىها در نماند و دستورى ناساز با آيين پاك خدا ندهد و خودسرانه و بىپروا سخن از دهانش بيرون نيايد . آرى ، اگر آن گفتگوى خيالى ، انگيزهء خردمندانه‌اى داشته باشد ، همين است و نه چيز ديگر . بنابراين به جلد ششم رجوع كنيد و آنجا گام‌به‌گام عمر را دنبال كنيد و در لغزش‌هايش بينديشيد و آن همه سخنان نابجا را بشنويد و رويدادهاى بىخردانه را بنگريد . تازه ما چندين برابر آنها را در پيش چشم داريم كه اگر خداى تعالى خواهد ، شايد در پاره‌اى از جلدهاى آينده به بررسى در آنها پردازيم . اكنون آيا در همهء مواقعى كه آن گفته‌ها و كرده‌هاى نسنجيده از وى سر مىزده و ما قسمتى از آنها را در جلد ششم آورديم ، آيا آن فرشته چرت مىزده و در انجام آنچه برعهده داشته ، كوتاهى مىنموده ؟ آيا دور از چشم وى چنين پيشامدهايى روى داده ؟ يا خودسرىها و يك‌دندگىها در ميانه جدايى افكنده ؟ يا اينكه فرشته گهگاه در آمد و رفت خويش و در بازگشت به سوى او دير مىكرده و آنچه روى داده ، در نبودن او پيش‌آمده ؟ يا اينكه داستان ساختگى است و بويى از درستى هم به آن نرسيده ؟\r\nكه نيرومندترين پاسخ‌ها همين است و شايد بر خود بخارى هم پوشيده نبوده است .\r\n\r\n8 - كاغذى در كفن مرگ عمر\r\nراستى اينكه حسن و حسين بر عمر بن خطّاب درآمدند و او سرش گرم بود و به ايشان ننگريست و چون متوجه آنان شد برخاست و هردو را ببوسيد و به هركدام هزار درهم داد . پس ايشان برگشتند و ماجرا را براى پدر بازگفتند ، او گفت : شنيدم كه پيامبر خدا مىگفت : عمر فروغ اسلام در جهان است و چراغ بهشتيان در بهشت . پس آن دو به سوى عمر بازگشتند و سخن پدر را براى وى بازگفتند و او كاغذ و دواتى بخواست و چنين نوشت : دو سرور جوانان بهشتى از زبان پدرشان به من گزارش دادند كه پيامبر خدا چنين و چنان گفت ، آنگاه سفارش كرد كه آن نوشته را در جامهء مرگ وى نهند و در آينده كه چنين كردند ، بامدادان كاغذ را بر روى گور او ديدند كه بر آن نوشته بود : حسن و\r\n\r\n","description":"","footnote":"","page_name":" 131 ","page_number":141},
  {"content":"\r\n\r\nحسين راست گفتند و رسول خدا راست گفت .\r\nياوه بودن اين داستان خيالى به جايى رسيده كه به گفتهء سيوطى ، ابن جوزى آن را جزو روايات ساختگى ياد كرده و گويد : شگفت از كسى كه در بىشمّى به آن پايه رسد كه همانند اين سخنان بنگارد و به اين هم بسنده نكرده و آن را به فقيهان بزرگ عرضه بدارد تا درست بودن چنين نگارشى را با نوشتهء خود گواهى كنند . « 1 »\r\nخداوند گزاف‌گويى در فضايل را نابود سازد كه براستى آوازهء بزرگ‌ترين فقيهان را زشت گردانيده ، چنان كه صفحات تاريخ را سياه نموده و چهرهء نگارش و تدوين را نازيبا ساخته است .\r\n\r\n9 - زبان و دل عمر\r\nپيشواى حنبليان احمد از زبان نوح بن ميمون و او از زبان عبد اللّه بن عمر عمرى و او از زبان جهم بن ابو جهم و او از زبان مسور بن مخرمه و او از زبان ابو هريره آوده است كه پيامبر خدا گفت : براستى خداوند ، درستى را بر زبان و دل عمر نهاده است . « 2 »\r\nدربارهء دل آن مرد بايد گفت كه ما را راهى به آن نيست ، زيرا نهفته‌هايى در آن است كه جز خداوند آن را نمىداند . آرى ، اى بسا آنچه بر زبان وى روان مىشود ، پرده از آن رازها نيز بردارد . اكنون اگر خواهى از امام احمد بپرس آيا حق بر زبان عمر جارى بود آن هنگام كه سخن تندخو را همچون تازيانه بر چهرهء پيامبر خدا صلّى اللّه عليه و آله كوفت و از روا شدن فرمان او كه دواتى و استخوان شانهء گوسفندى خواست تا نوشته‌اى بنگارد و از خود بر جاى بگذارد تا پس از او مسلمانان به گمراهى نيفتند ، جلوگيرى كرد ؟ به هرحال ، گرچه آن سخن ، اندوه‌زا و دردآور بود ، امّا از ساحت مقدّس پيامبر خدا صلّى اللّه عليه و آله بس دور است . نه درد بيمارى چندان او را از پا مىاندازد كه از سختى آن ، پريشان بگويد - به ويژه در آنجا كه بخواهد پيامى راهنما و نگهدارنده از گمراهى را برساند - و نه از سر هوس سخنى\r\n\r\n\r\n","description":"","footnote":"\r\n( 1 ) . تحذير الخواص 53 .\r\n( 2 ) . مسند احمد : 2 / 401 .\r\n","page_name":" 132 ","page_number":142},
  {"content":"\r\n\r\nمىگويد و گفتار وى هيچ نيست جز آنچه به دو وحى مىشود . « 1 » اگر خداى تعالى بخواهد ، به بررسى گسترده اين سخن عمر مىپردازيم .\r\nو آيا در صد جايى كه يكسره لغزيد ، باز هم حق بر زبانش بود ؟ كه در بخش « نشانه‌هاى شگفت در دانش عمر » از جلد ششم با گستردگى تمام آنها را آورديم و گردانيديم براى سنجش و دريافت چگونگى روايت بالا و ماننده‌هاى آنكه دست گزافه‌گويان در فضايل ، آنها را ساخته است .\r\nگذشته از اينها ، روايت بالا سندى سست و ضعيف دارد ، زيرا يكى از ميانجيان آن نوح بن ميمون است كه به گفتهء ابن حبّان چه بسا لغزش داشته است . « 2 »\r\nديگرى عبد اللّه بن عمر عمرى است كه ابو زرعه به نقل از پيشواى حنبليان ، احمد مىگويد : وى زنجيره‌ها را مىافزوده و دروغ‌سازى مىنموده است . على بن مدينى نيز گويد : روايت او ضعيف است . يحيى بن سعيد گويد : از زبان او روايت نمىشود .\r\nيعقوب بن شيبه گفت : روايت‌هاى او آشفتگى دارد . صالح جزره گفته : روايت‌هاى او در هم و سست است . نسايى گفته : روايت‌هاى او سست است . ابن سعد گفته : روايت‌هايش بسيار است و سست شمرده شده . ابو حاتم گفته : روايت او نوشته مىشود ، امّا قابل استناد نيست . و ابن حبّان گفته : او از آنان بود كه شايستگى بر ايشان چيره شد تا ياداداشت‌كردن را از ياد برد و سزاوار آن شد كه رهايش كنند . بخارى در تاريخ خود گويد : يحيى بن سعيد روايت‌هاى او را ضعيف مىشمرد . ابو احمد حاكم گفته :\r\nروايت‌هاى او نزد ايشان قوى نيست . مروزى گفته : احمد او را ياد كرده و نپسنديده است . « 3 »\r\nديگرى نيز جهم بن ابو جهم است كه به گفتهء ذهبى در ميزان الاعتدال شناخته نيست .\r\n\r\n\r\n","description":"","footnote":"\r\n( 1 ) . نجم 53 / 4 و 3 .\r\n( 2 ) . تهذيب التهذيب : 10 / 489 .\r\n( 3 ) . تهذيب التهذيب : 5 / 327 .\r\n","page_name":" 133 ","page_number":143},
  {"content":"\r\n\r\n\r\n10 - خواب ديدن پيامبر خدا صلّى اللّه عليه و آله دربارهء دانش عمر\r\nبخارى در برترىهاى عمر از زبان عبد اللّه بن عمر آورده است كه پيامبر خدا گفت : در خواب ديدم كه شير آشاميدم تا جايى كه نوشيدنى از ناخن‌هايم سرازير شد ، سپس آن را به عمر دادم . پرسيد : اين خواب را دربارهء چه چيزى تعبير كردى ؟ گفت : دانش . « 1 »\r\nاين روايت را حكيم ترمذى ، بغوى ، ابن عبد البر ، محبّ طبرى نيز آورده‌اند با اين عبارت :\r\nدر خواب بودم كه پيمانه‌اى شير به من دادند و از آن نوشيدم تا ديدم كه نوشيدنى از ناخن‌هايم بيرون مىآيد ، سپس آنچه را مانده بود ، به عمر دادم . « 2 »\r\nحافظ بن ابى جمرهء ازدى اندلسى هنگام شرح اين روايت مىنويسد : ديدهء دل خود را به كسى بدوز كه بازماندهء نوشيدنى پيامبر را نوشيد تا بدانى نيروى دانش وى چگونه فزونى يافت ؟ كه هيچ‌يك از جانشينان پيامبر به پاى وى نرسند ، چه رسد به ديگر ياران پيامبر و تابعان ، تا پايان ياوه‌هايى كه به هم بافته است . « 3 »\r\nزمينهء اين داستان گوياى آن است كه پيامبر اين خواب را پس از مسلمان شدن عمر كه سال‌ها پس از برانگيخته شدن خودش بوده ، ديده باشد . بر اين اساس حضرتش در سراسر اين روزگار ، تهى از دانش بوده ؟ ! با اينكه در پايگاه پيامبرى جاى داشته ، يا مگر در دانش او نارسايى بوده تا اين شير كه در ناخن‌هايش راه يافته ، آن را رسا گرداند ؟ يا پيامبر ، با اين سخن تنها مىخواهد اندازهء دانش عمر را برساند و بنمايد كه آن را از سرچشمهء وحى گرفته ؟ در اين هنگام كسى كه در چنين پايگاهى باشد ، آيا پاسخ پرسش‌هاى روشن و ساده از او پوشيده مىماند ؟ و آيا او را مىرسد كه چون در دانش كتاب خداوندى دربماند ، اين سخن را بهانه آورد كه : بگير و بستان‌هاى بازار مرا در آموختن اينها بازداشت ؟\r\n\r\n\r\n","description":"","footnote":"\r\n( 1 ) . صحيح البخارى 5 / 255 .\r\n( 2 ) . نوادر الاصول 119 ؛ المصابيح : 2 / 270 ؛ الاستيعاب : 2 / 429 ؛ الرياض النضرة : 2 / 8 .\r\n( 3 ) . بهجة النفوس : 4 / 244 .\r\n","page_name":" 134 ","page_number":144},
  {"content":"\r\n\r\nاگر اين مرد به هنگام نوشيدن از سرچشمهء دانش پيامبر ، دل و جانش رنگ دانش گرفت ، پس چه جاى آن داشت كه بگويد : همهء مردم از عمر دين‌شناس‌ترند ، حتى زنان بيوه و ماننده‌هاى اين گواهى ، « 1 » و چگونه روا بود كه در فتواها و جز آن ، به لغزش‌هاى بىشمار دچار شود كه پاره‌اى از آنها گذشت و اگر خدا خواهد بازماندهء آنها نيز بيايد .\r\nو براستى خداوندگار پاك بر پيروان كيش ما مهربانى نمود كه كار ايشان را پس از آن به دست وى سپرد كه از آن پيمانه نوشيد و من نمىدانم اگر پيش از آن وى را به سرپرستى مىرسانيد ، فرآورده‌هاى نادانى تا چه اندازه در رويدادها رخ مىنمود و نشانه‌هاى ناسنجيده در دانش او به چه مرزى مىرسيد ؟\r\nاى كاش سازندهء اين داستان خنده‌آور به گونه‌اى آن را مىساخت كه زمينهء آن با پيامبر خدا صلّى اللّه عليه و آله و جانشين او ! جور در بيايد ، ليكن چنانچه روشن شد ، با هيچ كدامشان جور در نمىآيد . آرى ، دروغگو به گردن دارد ، تنها ساختن افسانه است به هرگونه كه باشد ، و سرزنش را نيز بر بخارى بايد روا داشت كه آن را ارزش مىنهد و براى تندروىاش در برترخوانىها ، آن را در صحيح خود مىآورد و بيش از او نيز بر ماننده‌اى ابن ابى جمرهء ازدى كه با سخنان زراندود ، زمينه‌هاى درست را از چشم ساده‌دلان امّت نهان مىدارند و اين كار را كه نزد خدا بسى سهمناك است ، آسان مىشمارند .\r\n\r\n11 - عمر و گريختن اهريمن از وى\r\nبخارى در باب آغاز آفرينش ، بخش چگونگى اهريمن و سپاهيان وى در صحيح خود و نيز در باب فضايل ، بخش فضايل عمر آورده است كه سعد بن ابو وقاص گفت : عمر دستورى خواست تا بر پيامبر خدا درآيد و نزد او زنانى از قريش بودند كه با وى سخن مىگفتند و آواز خويش را بر او بسيار بلند كرده بودند . پس چون عمر خواست درآيد ، برخاستند و به شتاب خود را پشت پرده رسانيدند و پيامبر خدا دستورى داد تا درآمد و عمر كه ديد پيامبر خدا مىخندد ، گفت : اى رسول خدا ! خدا دهان ترا خندان گرداند !\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 6 / 328 .\r\n","page_name":" 135 ","page_number":145},
  {"content":"\r\n\r\nحضرتش گفت : شگفت دارم از اين زنانى كه نزد من بودند ، چون آواى ترا شنيدند ، به پشت پرده شتافتند . عمر گفت : اى پيامبر خدا ! تو سزاوارترى كه از تو پروا داشته باشند ، سپس ادامه داد : اى زنانى كه دشمن خويشيد ! آيا از من پروا مىكنيد و از پيامبر خدا پروا نداريد ؟ گفتند : آرى ، تو از رسول خدا درشت‌تر و تندتر هستى . پيامبر خدا گفت : سوگند به آنكه جان من در دست اوست ، هرگز اهريمن ترا ديدار نكرد كه رهنورد راهى باشى ، مگر آنكه راهى به جز راه تو در پيش گرفت . « 1 »\r\nچه بىآزرم روايت كردى كه اين داستان را در شمار برترها ياد مىكند با آنكه آوردن آن در شمار ياوه‌ها سزاوارتر است ، زيرا نخست پنداشته است كه آن زنان از پيامبر خدا صلّى اللّه عليه و آله پروايى نداشته و از عمر پروا مىكردند و بر اين اساس از وى مىپرسيم : آيا اين زنان - به گونه‌اى كه شارحان روايت براى پرده كشيدن بر رسوايىهاى آن گفته‌اند - زنان حضرتش بوده‌اند يا زنان بيگانه ؟ اگر پاسخ نخستين را برگزينيم ، هيچ انگيزه‌اى نداشته كه ايشان ناچار باشند خويشتن را از پيامبر صلّى اللّه عليه و آله بپوشانند و از بسيار گويى در برابر او بپرهيزند و به اين‌گونه از وى پروا نمايند ، زيرا زنان را با شوهرانشان برنامه‌هايى ويژه است و در پرده شدن آنان به هنگام آمدن عمر نيز از آن روى بوده كه وى را بيگانه مىشمردند ، نه آنكه از وى پروا كنند .\r\nاگر هم پاسخ دوم را برگزينيم كه پرداخت عبارت روايت نيز همان را مىرساند ، در اين هنگام نشستن آن زنان بيگانه نزد پيامبر خدا ، آن هم بدينگونه كه بىپوشش ، يا نمايندهء آن است كه پيامبر صلّى اللّه عليه و آله پوشش را براى زن واجب نمىدانسته ، يا مىدانسته و آن را از ياد برده ، يا در جلوگيرى از پرده‌درى ايشان كوتاهى نموده و يا ايشان را بيم داده و ايشان نپذيرفته‌اند و با اين همه خوش مىداشته كه از رفتار خويش دست بردارند و از همين روى ، چون به پشت پرده شتافتند ، شادمان شده و بر عمر آفرين فرستاده است . هر يك از اينها را كه بگيريم ، يا نيازمند آن است كه عمر از پيامبر خدا صلّى اللّه عليه و آله دين‌شناس‌تر باشد يا بر روى اصول راستين پايدارتر ، يا در آنچه به دستور خدا وابسته است سختگير ، يا\r\n\r\n\r\n","description":"","footnote":"\r\n( 1 ) . صحيح ، بخارى : 5 / 89 ؛ نامهء برترىها ، بخارى ( بخش برترىهاى عمر ) : 5 / 256 .\r\n","page_name":" 136 ","page_number":146},
  {"content":"\r\n\r\nباجرأت‌تر . از بافته‌هاى بىخردانه به خدا پناه مىبريم .\r\nامّا دربارهء آنچه به پيامبر صلّى اللّه عليه و آله نسبت داده كه گفت : « سوگند به آنكه جانم در دست او است ، هرگز اهريمن ترا ديدار نكرد كه رهنورد راهى باشى ، مگر آنكه راهى به جز راه تو در پيش گرفت » ، چگونه است كه اهريمن از جانشين پيامبر مىهراسد و راهى به جز راه او در پيش مىگيرد و بزرگى پيامبر صلّى اللّه عليه و آله و نيرومندى باورهايش او را در هراس نمىافكند ؟\r\nتا آنجا كه گام در راه او مىنهد و نمىگذارد كه ديگران را از بدى بازدارد ، و زنان نادرستكار را بر آن مىدارد كه آشكارا در برابر او كارهاى نابجا كنند و از اين نيز بدتر آنكه اهريمن ، نفرين خدا بر او باد ، بر پيامبر صلّى اللّه عليه و آله آشكار مىشود تا جايى كه نماز او را مىشكند ، هرچند سرانجام از نزد او نوميد برمىگردد ، چنان كه بخارى و مسلم هردو آورده‌اند كه ابو هريره گفت : يك بار پيامبر خدا نماز خواند و سپس گفت : راستى كه اهريمن بر من آشكار شد تا بر من تاخت برد و نمازم را شكست و خداوند دست مرا بر او باز كرد و گلوى او را فشردم . « 1 »\r\nگيرم كه اين ملعون در اين‌بار گزندى بر پيامبر خدا صلّى اللّه عليه و آله نرسانيد ، با اين همه ، به مقام برتر وى گستاخى نمود ، با آنكه در هردو صحيح از زبان ابو هريره آورده‌اند كه پيامبر گفت : چون اهريمن از هرمسلمانى بانگ اذان براى نماز بشنود ، پشت به او كرد و از ترس برمىگردد و مىگريزد و از روى بىتابى و ناشكيبايى نيز مىدهد . « 2 »\r\nچگونه آن نفرين شده به پيامبر خدا هنگام نماز گزاردن وى نيز گستاخى نمود و هرگز به عمر گستاخى ننمود ، زيرا هميشه راهى جز راه او در پيش مىگرفت ، چنان كه در روايت احمد و ترمذى و ابن حبّان از بريده مىخوانيم كه پيامبر گفت : اى عمر ! اهريمن از تو مىترسد « 3 » ، و در روايت طبرانى و ابن منده و ابو نعيم نقل شده از سديسه كنيز حفصه دختر عمر ، از خود حفصه كه پيامبر گفت : از وقتى كه عمر مسلمانى گرفت ، اهريمن هرگز\r\n\r\n\r\n","description":"","footnote":"\r\n( 1 ) . صحيح البخارى : 1 / 143 ؛ صحيح مسلم : 1 / 204 .\r\n( 2 ) . صحيح البخارى : 1 / 78 ؛ صحيح مسلم : 1 / 153 .\r\n( 3 ) . فيض القدير : 2 / 359 .\r\n","page_name":" 137 ","page_number":147},
  {"content":"\r\n\r\nاو را ديدار نكرد ، مگر آنكه به روى افتاد . « 1 »\r\nراستى را كه من هرچند خوش ندارم با يادآورى كارهايى از اين مرد كه هيچ انگيزه‌اى جز اهريمن نداشته دل‌ها را بخراشم و زخم بزنم . باز نمىدانم از آغاز مسلمان شدن او تا سالى كه مكّه به دست پيامبر افتاد ( هشت سال پس از كوچيدن به مدينه ) و تا هنگامى كه اين آيه فرود آمد : آيا شما دست بردار هستيد ؟ « 2 » و تا روزى كه همين مرد گفت : دست شستيم ، دست شستيم ، و تا روزى كه آن بزم باده‌گسارى در سراى ابو طلحهء انصارى برپا شد ، « 3 » آيا در همهء اين مواقع و در سراسر اين روزگاران اهريمن از او مىهراسيده و مىگريخته و بر روى مىافتاده و راهى جز راه او را در پيش گرفته است ؟\r\nتازه پيامبر خدا كه آن بار تاختن و آشكار شدن اهريمن رانده شده را به آن‌گونه پاسخ گفت ، مگر روزى كه اين زنان قريشى نزد او بودند ، دلاورىاش را كه آنجا پشتيبان نماز خود ساخت ، گم كرده بود تا به يارى آن باز گلوى اهريمن را بفشارد و آن زنان را از كار ناسزا بازدارد ؟\r\nبا نگرش به يكايك اين زمينه‌هاست كه مىتوان هم ارزش آن روايت را كه در برترى عمر آورده‌اند ، شناخت و هم بهره‌اى را كه از راستى دارد و هم اعتبار صحيح بخارى را ، و نيز مىتوان دريافت كه گزاف‌گويى در برترخوانى و دوستى كوروكر كننده چه دسته گل‌ها به آب مىدهد .\r\nو تازه آنچه را از ساخته‌هاى دست گزافه‌گويان در برترىهاى عمر در جلد پنجم آورديم ، « 4 » به يازده افسانهء اينجا بايد افزود .\r\nاين‌چنين خبر گذشتگان را بر تو مىخوانيم ، و براستى كه ما ترا از سوى خويش قرآن عطا كرديم . و هركه از آن روى بگرداند ، در روز رستاخيز بار گناهى را بر دوش مىكشد . « 5 »\r\n\r\n\r\n","description":"","footnote":"\r\n( 1 ) . الاصابة : 4 / 226 ؛ فيض القدير : 2 / 352 .\r\n( 2 ) . مائده 5 / 91 .\r\n( 3 ) . ر ك : الغدير ( متن عربى / چ 2 ) : 7 / 102 - 95 و 6 / 261 - 251 .\r\n( 4 ) . ر ك : الغدير ( متن عربى / چ 2 ) : 5 / 357 - 333 .\r\n( 5 ) . طه 2 / 100 - 99 .\r\n","page_name":" 138 ","page_number":148},
  {"content":"\r\n\r\n\r\nمبالغه در فضايل عثمان\r\nپيش از آغاز به شماره‌كردن فضايل او بايد بدانيم كه دانش وى در چه پايه بوده و سرمايه‌هاى روانى برتر تا چه اندازه بهره داشته و پرهيزكارىاش به كجا رسيده و گرويدن او به آيين راستين چه مقامى براى او فراهم آورده ، زيرا با پيش چشم داشتن اينها است كه نگاه تو به برترىهاى او نگاهى از سر نادانى به چيستى او و آنها خواهد بود .\r\n\r\n1 - داورى او دربارهء زنى كه شش ماهه زاييد\r\nحافظان حديث آورده‌اند كه بعجة بن عبد اللّه جهنى گفت : مردى از ما ، زنى از خانان جهينه را به همسرى گرفت و زن پس از شش ماه فرزندى آورد . شوهرش به نزد عثمان رفت و گزارش رويداد را بازگو كرد . او دستور داد زن را سنگسار كنند . على عليه السّلام كه از چون و چند كار آگاهى يافت ، به نزد وى شد و گفت : چه مىكنى ؟ چنين دستورى بر او روا نيست ، زيرا خداى بزرگ و تعالى گويد : باردارى و شيرخوارگى كودك بر روى هم سىماه مىشود « 1 » و هم گويد : مادران ، فرزندانشان را دو سال - تمام - شير مىدهند « 2 » ، پس روزگار شيرخوارگى بيست و چهار ماه مىشود و باردارى هم دست كم در شش ماه پايان مىپذيرد . عثمان گفت : به خدا سوگند ، اين را نمىدانستم . آنگاه عثمان دستور داد تا آن\r\n\r\n\r\n","description":"","footnote":"\r\n( 1 ) . احقاف 46 / 15 .\r\n( 2 ) . بقره 2 / 233 .\r\n","page_name":" 139 ","page_number":149},
  {"content":"\r\n\r\nزن را برگردانند كه كار از كار گذشته بود و سنگسارش كرده بودند ، و پيش از آن نيز به خواهرش گفته بود : خواهركم ! اندوه مخور كه به خداوند سوگند ، دست هيچ‌كس جز شوهرم به دامن من نرسيده است . راوى گفت : پس از آن ، كودك به روزگار جوانى رسيد و مردك نيز فرزندى او را نسبت به خويش گواهى داد و پسر همانندترين مردم بود به پدر .\r\nگفت : مردك را ديدم كه پس از آن ، پاره‌پاره اندام‌هايش بر روى بستر مىريخت .\r\nروايت بالا را به گونه‌اى كه ديديم « 1 » ، مالك و ابن منذر و ابن ابى حاتم و بيهقى و ابو عمر و ابن كثير و ابن ديبع و عينى و سيوطى آورده‌اند .\r\nاگر به شگفت مىآيى ، جا دارد كه ببينى پيشواى مسلمانان چنان عباراتى را از كتاب قرآن نمىشناسد ، كتابى كه در جاهاى گوناگون به آن نيازمند مىباشد و آنگاه اين نادانى او كار را به جايى مىكشاند كه زنى پاكدامن از ايمان‌آورندگان را دستگير كند ، داغ رسوا گرى بر او نهد و آبروى او را بين چشم همگان و ميان همهء پيروان اسلام بريزد .\r\nچرا وقتى كه ديد پاسخ يك پرسش را نمىداند با يكى از ياران پيامبر گفتگو نكرد و از او نپرسيد تا آنچه را نمىدانست دريابد و گناه آدمكشى و رسواگرى را بر خود نخرد ؟\r\nچرا به ياد نياورد كه ماننده‌هاى اين رويداد بارها در روزگار عمر پيش‌آمد و از او خواست زنانى را كه شش ماه پس از شوهركردن زاييده بودند ، سنگسار كند و چنان كه گذشت ، « 2 » امير مؤمنان على و ابن عبّاس از اين كار جلوگيرى كردند .\r\nتازه ما گرفتيم كه او آن دو آيهء كريمه را هم فراموش كرده و آنچه را نيز در روزگار عمر پيش‌آمده بود ، از ياد برده است ، با اين همه ، باز بر چه اساسى دستور داد آن زن بدبخت را سنگسار كنند ؟ آيا پشتوانهء داورىاش خدا بوده ؟ يا سنّت پيامبر ؟ يا برداشت‌ها و سنجش‌هاى پيش خود ؟ كه چگونه به اين برداشت رسيده و چگونه به سنجش پرداخته ؟\r\nاگر هم دستورى خودسرانه داده كه زنده باد دستوردهنده ! و آفرين بر اين دستور ! زهى اين‌گونه جانشينى پيامبر و اين جانشين ! آرى ، اين است بالاترين وابسته‌اى كه خاندان اموى پرورش داده و گواراترين ميوه‌اى كه از آن درخت چيده شده است .\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 6 / 94 .\r\n( 2 ) . همان : 6 / 95 - 93 .\r\n","page_name":" 140 ","page_number":150},
  {"content":"\r\n\r\n\r\n2 - عثمان نماز را در سفر شكسته نمىخواند\r\nبخارى و مسلم و جز آن دو آورده‌اند كه عبد اللّه بن عمر گفت : پيامبر خدا صلّى اللّه عليه و آله نماز را با ما در منى دو ركعتى خواند و پس از او ابو بكر و پس از ابو بكر عمر و نيز عثمان در آغاز فرمانروايىاش به همين‌گونه خواندند ، سپس عثمان از آن پس چهار ركعت مىخواند و ابن عمر نيز چون با پيش‌نماز نماز مىگزارد ، چهار ركعت مىخواند و چون به تنهايى نماز مىگزارد ، دو ركعت . « 1 »\r\nو روايت ابن حزم بدينگونه است : براستى ابن عمر چون در منى با پيش‌نماز ، نماز مىگزارد ، چهار ركعت مىخواند و پس از بازگشت به خانه‌اش همان نماز را دوباره دو ركعتى مىخواند . « 2 »\r\nو مالك از عروه روايت كرده كه گفت : پيامبر خدا صلّى اللّه عليه و آله نماز را در منى دو ركعتى خواند و ابو بكر هم نماز را در منى دو ركعتى خواند و عمر بن خطّاب هم نماز را در منى دو ركعتى خواند و عثمان هم در مدّتى از روزگار فرمانروايىاش نماز را در منى دو ركعتى خواند و پس از آن از شكسته خواندن نماز سرباز زد . « 3 »\r\nو نسايى آورده است كه انس بن مالك گفت : من در منى با رسول خدا و پس از او با ابو بكر و سپس با عمر نماز را دو ركعتى خواندم و در آغاز فرمانروايى عثمان نيز با او نماز را دو ركعتى خواندم . « 4 »\r\nو هم او با سند خود آورده است كه عبد الرحمن بن يزيد گفت : عثمان در منى نماز را چهار ركعتى خواند و اين به گوش عبد اللّه رسيد و گفت : براستى كه من با رسول خدا صلّى اللّه عليه و آله نماز را دو ركعتى خواندم .\r\nو روايت بالا را پيشواى حنبليان احمد نيز در مسند خود آورده است « 5 » و انس را نيز كه ياد شد ، در مسند خود به اين‌گونه آورده است : پيامبر خدا صلّى اللّه عليه و آله نماز را در منى دو ركعتى\r\n\r\n\r\n","description":"","footnote":"\r\n( 1 ) . صحيح البخارى : 2 / 154 ؛ صحيح مسلم : 2 / 260 ؛ مسند احمد : 2 / 148 ؛ سنن ، بيهقى : 3 / 126 .\r\n( 2 ) . المحلّى : 4 / 270 .\r\n( 3 ) . الموطأ : 1 / 282 .\r\n( 4 ) . سنن نسايى : 3 / 120 .\r\n( 5 ) . مسند احمد : 1 / 378 .\r\n","page_name":" 141 ","page_number":151},
  {"content":"\r\n\r\nخواند و ابو بكر هم در منى نماز را دو ركعتى خواند و عمر هم نماز را در منى دو ركعتى خواند و عثمان هم چهار سال ، نماز را در منى دو ركعتى خواند ، سپس از شكسته خواندن آن خوددارى نمود . « 1 »\r\nو بخارى و مسلم و جز آن دو آورده‌اند كه عبد الرحمن بن يزيد گفت : عثمان بن عفان نماز را با ما در منى چهار ركعتى خواند و اين را به گوش عبد اللّه بن مسعود رسانيدند . پس او انگار كه با گرفتارى روبرو شود ، از بازگشت به خدا سخن بر زبان راند و سپس گفت :\r\nمن با رسول خدا صلّى اللّه عليه و آله نماز را در منى دو ركعتى خواندم و با ابو بكر نماز را در منى دو ركعتى خواندم و با عمر بن خطّاب نماز را در منى دو ركعتى خواندم و اى كاش بهرهء من از اين چهار ركعت به اندازهء دو ركعتى باشد كه پذيرفته گردد . « 2 »\r\nابو داود و جز او آورده‌اند كه عبد الرحمن بن يزيد گفت : عثمان نماز را در منى چهار ركعتى خواند . پس عبد اللّه گفت : من با رسول خدا نماز را دو ركعتى خواندم و با ابو بكر هم دو ركعتى و با عمر هم دو ركعتى و با عثمان هم در آغاز فرمانروايىاش ، دو ركعتى .\r\nسپس از شكسته خواندن آن خوددارى ورزيد و راه‌ها را بر شما پراكنده نمود و براستى دوست مىدارم كه بهرهء من از اين چهار ركعت همان دو ركعتى باشد كه پذيرفته گردد .\r\nعمويش گفت : معاوية بن قرّه از زبان استادانش به من خبر داد كه خود عبد اللّه هم چهار ركعتى خواند و چون به وى گفتند كه تو عثمان را نكوهش مىكنى و آنگاه خود چهار ركعت مىخوانى ، گفت : ناسازگارى بدتر است . « 3 »\r\nو بيهقى آورده است كه عبد الرحمن بن يزيد گفت : ما در انجمنى با عبد اللّه بن مسعود بوديم و چون او به مسجد منى درآمد ، پرسيد : امير مؤمنان چند ركعت نماز گزارد ؟\r\nگفتند : چهار ركعت . پس چهار ركعت نماز گزارد . ما گفتيم : مگر خودت به ما خبر ندادى كه پيامبر نماز را دو ركعتى خواند . گفت : آرى ، من اكنون هم به روايت آن مىپردازم ، چون\r\n\r\n\r\n","description":"","footnote":"\r\n( 1 ) . همان : 1 / 145 .\r\n( 2 ) . صحيح البخارى : 2 / 154 ؛ صحيح مسلم : 1 / 261 ؛ مسند احمد : 1 / 425 .\r\n( 3 ) . سنن ابو داود : 1 / 308 ؛ الآثار ، قاضى ابو يوسف 30 ؛ كتاب الأم ، شافعى : 7 / 175 و 1 / 159 .\r\n","page_name":" 142 ","page_number":152},
  {"content":"\r\n\r\nناسازگارى بدتر است . « 1 »\r\nو بيهقى از زبان حميد آورده است كه عثمان بن عفان نماز را در منى شكسته نخواند و آنگاه براى مردم سخنرانى كرد و گفت : اى مردم ! شيوه شيوهء رسول خدا است و شيوهء دو يار او ؛ با اين همه ، امسال پيشامد تازه‌اى براى مردم كرد كه من ترسيدم شكسته نماز خواندن را شيوه‌اى هميشگى پندارند . « 2 » به گفتهء متّقى هندى اين روايت را ابن عساكر نيز آورده است . « 3 »\r\nابو داود و جز او ، از زبان زهرى آورده‌اند كه عثمان بن عفان نماز را در منى شكسته نخواند ، زيرا در آن سال تازيان چادرنشين بسيار بودند و او مىخواست ايشان بدانند كه نماز چهار ركعت است . « 4 »\r\nو ابن حزم از طريق سفيان بن عيينه و او از زبان جعفر بن محمّد و او از زبان پدرش روايت كرده است كه عثمان در منى رنجور شد ، پس به نزد على شدند و گفتند : بر مردم نماز بگزار . گفت : اگر مىخواهيد ، من همان‌گونه برايتان نماز مىخوانم كه رسول خدا مىخواند ، يعنى دو ركعت . گفتند : ما جز به همان‌گونه كه امير المؤمنين عثمان نماز مىخواند ، يعنى چهار ركعت رضايت نمىدهيم و او نيز نپذيرفت . « 5 »\r\nروايت بالا را ابن تركمانى هم آورده است . « 6 »\r\nاحمد پيشواى حنبليان آورده است كه عبد اللّه بن عمر گفت : ما با پيامبر خدا سفر كرديم و او نماز سفر را شكسته ( دو ركعتى ) خواند . پس از او ابو بكر و عمر نيز همين برنامه را داشتند تا عثمان پس از شش سال از فرمانروايىاش كه بر همين شيوه بود ، نماز را چهار ركعت خواند . « 7 »\r\nو بيهقى از قول ابو نضره آورده است كه مردى از عمران بن حصين پرسيد : پيامبر خدا\r\n\r\n\r\n","description":"","footnote":"\r\n( 1 ) . السنن الكبرى : 3 / 144 .\r\n( 2 ) . همان مأخذ .\r\n( 3 ) . ر ك : كنز العمال : 4 / 239 .\r\n( 4 ) . سنن ابو داود : 1 / 308 ؛ سنن ، بيهقى : 3 / 144 ؛ تيسير الوصول : 2 / 286 ؛ نيل الاوطار : 2 / 260 .\r\n( 5 ) . المحلى : 4 / 270 .\r\n( 6 ) . ر ك : ذيل سنن بيهقى : 3 / 144 .\r\n( 7 ) . مسند احمد : 2 / 44 .\r\n","page_name":" 143 ","page_number":153},
  {"content":"\r\n\r\nدر سفرها چگونه نماز مىخواند ؟\r\nاو گفت : به انجمن ما بيا . پس گفت : براستى كه اين مرد از من پرسيد نماز پيامبر خدا در سفر چگونه بود ؟ بايد بگويم كه پيامبر خدا هيچ سفرى نرفت ، مگر اينكه تا هنگام بازگشت ، نماز را دو ركعتى مىخواند و مىگفت : اى مردم مكّه ! برخيزيد و دو ركعت ديگر نماز بگزاريد كه ما در سفر هستيم . در جنگ حنين و طائف نيز دو ركعت نماز گزارد و به آهنگ عمره به جعرانه آمد . پس از آن با ابو بكر به زيارت خانهء خدا شتافتم و عمره به جا آوردم و او نماز را دو ركعتى خواند و با عمر بن خطّاب بودم و او نماز را دو ركعتى خواند و در آغاز فرمانرايى عثمان هم با او بودم و او نماز را دو ركعتى خواند ، سپس عثمان در منى نماز را چهار ركعتى خواند . « 1 » ترمذى روايت را اين‌گونه آورده : شش سال يا هشت سال از فرمانروايى عثمان با او بودم و او نماز را دو ركعتى مىخواند . سپس گويد : اين گزارشى نيكو و درست است . « 2 »\r\nاز طريق دارقطنى آمده كه ابن جريح گفت : حميد ضمرى از ابن عباس پرسيد : من هنگامى كه در سفر هستم ، نماز را شكسته بخوانم يا نه ؟ ابن عباس گفت : تو آن را شكسته نمىخوانى و چهار ركعتى مىخوانى و شيوه رسول خدا چنين است : آن حضرت با دل آسوده و بىآنكه از هيچ‌كس جز خدا پروايى داشته باشد ، سفر كرد و تا هنگام بازگشت ، نماز را دو ركعتى خواند . پس از او ابو بكر بىآنكه از هيچ‌كس جز خدا پروايى داشته باشد ، بيرون شد و تا هنگام بازگشت ، نماز را دو ركعتى خوانده ، پس از او عمر با دل آسوده و بىآنكه از هيچ‌كس جز خدا پروايى داشته باشد ، بيرون شد و تا هنگام بازگشت ، نماز را دو ركعتى خواند . پس از او عثمان نيز در دو سوم يا پاره‌اى از روزگار فرمانروايىاش به همين‌گونه رفتار كرد و سپس آن را چهار ركعتى خواند و همين را امويان دستاويز گرفتند . ابن جريج گفت : به من چنان خبر رسيد كه او فقط در منى از شكسته خواندن نماز سرباز زد ، آن هم از اين‌روى كه يكى از تازيان چادرنشين در مسجد خيف به منى او را آواز داد و گفت : اى پيشواى ايمان‌آورندگان ! از آن نخستين\r\n\r\n\r\n","description":"","footnote":"\r\n( 1 ) . السنن الكبرى : 3 / 153 .\r\n( 2 ) . صحيح ترمذى : 1 / 70 .\r\n","page_name":" 144 ","page_number":154},
  {"content":"\r\n\r\nسال كه ديدم تو نماز را دو ركعتى خواندى ، من هميشه آن را دو ركعتى خوانده‌ام چون عثمان بترسيد كه مردم نادان گمان برند نماز هميشه دو ركعت است ، در منى از شكسته خواندن آن سر باز زد . « 1 »\r\nو احمد آورده است كه عباد بن عبد اللّه گفت : چون معاويه به آهنگ زيارت خانهء خدا بر ما درآمد ، نماز ظهر را در مكّه دو ركعت خواند ، سپس به سوى دار الندوه بازگشت ، و مروان و عمرو ابن عثمان بر وى درآمدند و او را گفتند : تو بر كار عموزاده‌ات ( عثمان ) خرده گرفتى ، زيرا او نماز را شكسته نمىخواند . عباد هم گفت : چون عثمان به مكّه مىآمد ، هريك از نمازهاى ظهر و عصر و عشا را چهار ركعت مىخواند و شكسته نمىخواند ، سپس چون به سوى منى و عرفه مىرفت ، نماز را شكسته مىخواند و وقتى هم كه زيارت خانهء خدا را به انجام مىرساند و در منى درنگ مىكرد ، نماز را شكسته نمىخواند . « 2 »\r\nطبرى در تاريخ خود و ديگران نيز آورده‌اند كه در سال بيست و نهم هجرى عثمان با مردم به زيارت خانهء خدا رفت و در منى سراپرده‌اى برپا كرد و اين نخستين سراپرده‌اى بود كه عثمان در منى برپا كرد و از شكسته خواندن نماز در آنجا و در عرفه خوددارى نمود . واقدى با سند خود روايت كرده كه ابن عبّاس گفت : نخستين انگيزه‌اى كه مردم را واداشت تا آشكارا دربارهء عثمان سخن گويند ، اين بود كه او هميشه نماز را با مردم در منى دو ركعتى مىخواند تا ششمين سال فرمانروايىاش كه ديگر از شكسته خواندن آن سرباز زد . اين را گروهى از ياران پيامبر بر او خرده گرفتند و آنان كه مىخواستند دربارهء او به سخن پردازند ، به گفتگو برخاستند تا در ميان كسانى كه به نزد او شدند ، على هم آمد و گفت : به خدا سوگند ، نه پيشامد تازه‌اى روى داده و نه پيمانى از گذشته در دست است ؛ نه پيامبرت را به ياد دارى كه دو ركعت نماز مىخواند و نه ابو بكر و عمر و حتى خودت را كه در آغاز فرمانروايىات بر همين شيوه بودى . من نمىدانم اين نوآورى به\r\n\r\n\r\n","description":"","footnote":"\r\n( 1 ) . كنز العمال : 4 / 240 .\r\n( 2 ) . مسند احمد : 4 / 94 ؛ نيز ر ك : فتح البارى : 2 / 457 ؛ نيل الاوطار : 2 / 260 .\r\n","page_name":" 145 ","page_number":155},
  {"content":"\r\n\r\nكجا برمىگردد ؟ گفت : انديشه‌اى است كه خود پذيرفته‌ام .\r\nعبد الملك بن عمرو بن ابو سفيان ثقفى آورده است كه عمويم گفت : عثمان در منى نماز را چهار ركعتى خواند و كسى به نزد عبد الرحمن بن عوف شد و گفت : آيا دربارهء برادرات نيكخواهى نمىنمايى كه نماز را با مردم چهار ركعتى خواند ؟ پس عبد الرحمن نماز را با يارانش دو ركعتى خواند و آنگاه بيرون شد تا بر عثمان درآمد و گفت : مگر تو در همين جا نماز را با پيامبر خدا دو ركعتى نخواندى ؟ گفت : آرى . گفت : آيا با ابو بكر نماز را دو ركعتى نخواندى ؟ گفت : آرى . گفت : آيا با عمر نماز را دو ركعتى نخواندى ؟ گفت :\r\nآرى . گفت : آيا در آغاز فرمانروايىات نماز را دو ركعتى نخواندى ؟ گفت : آرى . اى ابو محمّد ! از من بشنو كه به من گزارش رسيد برخى از مردمانى كه از يمن به زيارت خانهء خدا آمده بودند و نيز جماعتى از درشتخويان در سال گذشته گفتند : « كسى كه در شهر خود باشد يا بخواهد بيش از ده روز در جايى بماند ، نمازش همان دو ركعت است ، براى اينكه پيشواى شما عثمان دو ركعت نماز مىگزارد » . اينك من در مكّه همسرى گرفتم و انديشيدم كه چهار ركعت بخوانم ، زيرا مىترسم پيشامد هراس‌انگيزى براى مردم روى دهد ، و ديگر اينكه من در اينجا [ منى 
  ] همسرى گرفتم و در طائف نيز دارايىاى دارم و چه بسا كه به سراغ آن روم و پس از روز چهارم از مراسم قربانى در آنجا درنگ كنم .\r\nعبد الرحمن بن عوف گفت : هيچ‌يك از اينها دستاويز درستى براى تو نمىتواند باشد .\r\nاينكه مىگويى همسرى در آن گرفته‌اى ، پس همسر تو در مدينه است و هرگاه خواستى او را به بيرون مىكشانى و هرگاه خواستى او را به آنجا مىبرى و درنگ‌كردن او در هر جا ، بسته است به ماندگار شدن تو .\r\nاين هم كه مىگويى : من دارايىاى در طائف دارم ، بدان كه ميان تو تا طائف سه روز راه است و تازه خود از مردم طائف نيستى .\r\nاين هم كه مىگويى : كسانى از مردم يمن و ديگران كه به زيارت خانهء خدا آمده‌اند ، برمىگردند و مىگويند : اين پيشواى شما عثمان در شهر خود نماز را دو ركعت خواند ، پاسخش اين است كه رسول خدا چون از راه وحى آموزش مىگرفت و مردم آن روز كم و\r\n\r\n","description":"","footnote":"","page_name":" 146 ","page_number":156},
  {"content":"\r\n\r\nبيش بر كيش او بودند ، نماز را شكسته مىخواند و به همين‌گونه پس از او ابو بكر و سپس عمر كه در روزگار وى دامنهء اسلام گسترش يافت و عمر همچنان با ايشان دو ركعت نماز مىخواند تا مرد . عثمان گفت : اين انديشه‌اى است كه به مغز من رسيده .\r\nراوى گفت : پس عبد الرحمن بيرون آمد و ابن مسعود را ديدار كرد ، از وى پرسيد :\r\nابو محمّد ، ماجرا غير آن است كه فهميده‌ام ؟ گفت : نه ! گفت : پس من چه كنم ؟ گفت : تو بر اساس دانش خويش كار كن . ابن مسعود گفت : ناسازگارى بدتر است . به من چنان رسيده كه او چهار ركعت نماز خواند و من هم با يارانم چهار ركعت خواندم ، عبد الرحمن پسر عوف گفت : به من گزارش رسيد كه او چهار ركعت نماز خوانده و من با يارانم دو ركعت نماز خواندم . با اين همه ، اكنون برنامه همان است كه تو مىگويى و ما با او نماز را چهار ركعتى مىخوانيم . « 1 »\r\n\r\nنگاهى به برداشت خليفه\r\nمىبينيد كه آنچه اين مرد كرد ، براساس برداشتى بىپشتوانه بود كه نه با هيچ برهانى ، استوار مىگرديد و نه دست‌افزارى از قرآن و سنّت پيامبر مايهء پشتگرمى آن بود و هيچ پاسخى هم براى كارش نداشت ، جز همان سه بهانه‌اى كه در برابر خرده‌گيران ، سپر خود نموده بود . پس از آنكه ارزيابىهاى موشكافانه پايش را در گل فروبرد ، مانند غريقى كه خود را به هرخار و خسى مىآويزد ، به دست و پا زدن پرداخت ، و تازه ، آن سه دستاويز سست را نيز چون به عبد الرحمن بن عوف باز نمود ، وى به نيكوترين گونه‌اى بىپايگىاش را آشكار ساخت و هركه در آنها نيكو بنگرد بىچون‌وچرا درمىيابد كه اگر كسى در زمينهء دين‌شناسى گامى استوار داشته باشد ، هرگز آنها را بر زبان نمىراند ، چه رسد به خليفه ! اگر تنها همين كه زنش از مردم مكّه بوده دستورى را كه دربارهء نماز شكسته رسيده از ميان ببرد ، بايد بپرسيم : كدام يك از ياران پيامبر كه در گذشته از مكّه به\r\n\r\n\r\n","description":"","footnote":"\r\n( 1 ) . الانساب ، بلاذرى : 5 / 39 ؛ تاريخ ، طبرى : 5 / 56 ؛ كامل ، ابن اثير : 3 / 42 ؛ تاريخ ، ابن كثير : 7 / 154 ؛ تاريخ ابن خلدون : 2 / 386 .\r\n","page_name":" 147 ","page_number":157},
  {"content":"\r\n\r\nمدينه كوچيده بودند ، از اين ديدگاه مانند عثمان نبوده‌اند ؟ بنابراين هيچ‌يك از ايشان نمىتوانسته‌اند نماز را شكسته بخوانند با آنكه آيين ما ، شكسته خواندن نماز را بر همهء مسافران بايسته گردانيده و كار زن هم دست مرد است و در ماندگار شدن و كوچ‌كردن دنباله‌رو اوست و شوهر او تنها براى اينكه به شهر و ميهن نخستين زنش كه هردو از آن كوچيده‌اند ، نزديك شده دستورى را كه دربارهء مسافر رسيده ، نبايد نديده بگيرد .\r\nابن حجر مىنويسد : احمد و بيهقى دربارهء عثمان آورده‌اند كه چون او در منى نماز را چهار ركعت خواند ، مردم بر او خرده گرفتند و او گفت : من چون به مكّه آمدم ، در آنجا زن گرفتم و راستى من شنيدم كه پيامبر خدا صلّى اللّه عليه و آله مىگفت : « هركس در شهرى زن بگيرد نماز او همچون نماز مردم آن شهر است » . سپس گويد : اين گزارش درست نيست و در سند رجال آن به كسى برمىخوريم كه سخنش شايستهء اعتماد نمىباشد و براى نپذيرفتن آن همين بس كه پيامبر صلّى اللّه عليه و آله با زنانش به سفر مىرفت و نماز را شكسته مىخواند . « 1 »\r\nو ابن قيم بهانه‌هايى براى خليفه برشمرده و مىگويد : او در منى زن گرفته بود و مسافر چون در جايى درنگ كند و زن بگيرد يا در آنجا همسر گرفته باشد ، نماز را شكسته نمىخواند و در اين‌باره روايتى هم با سند گسسته از زبان پيامبر آورده‌اند و عكرمة بن ابراهيم ازدى از زبان ابو ذئاب و او از زبان پدرش آن را بازگو كرده ، اين‌گونه : عثمان با مردم در منى چهار ركعت نماز گزارد و گفت : اى مردم ! من چون آمدم در اينجا زن گرفتم ، و از رسول خدا صلّى اللّه عليه و آله شنيدم كه مىگفت : چون مردى در شهرى زن گرفت ، نماز او مانند نماز مردم آن شهر است . اين روايت را هم امام احمد آورده « 2 » و هم عبد اللّه بن زبير حميدى در مسند خود . با همه اين ، از دو ديدگاه آن را سست و ناتوان شمرده : يكى اينكه سندش گسيخته است و ديگر اينكه روايات عكرمة بن ابراهيم را سست مىشمرده است . ابو البركات ابن تيميه گفته : مىشود از بيهقى بازخواست كنيم كه سخن او دربارهء عكرمه بر چه مبنايى بوده ، زيرا بخارى او را در تاريخ خود ياد كرده و نكوهشى بر وى روا نداشته است ، با آنكه شيوهء وى در شناساندن راويان اين است كه از يادآورى\r\n\r\n\r\n","description":"","footnote":"\r\n( 1 ) . فتح البارى : 2 / 456 .\r\n( 2 ) . مسند احمد : 2 / 62 .\r\n","page_name":" 148 ","page_number":158},
  {"content":"\r\n\r\nنكوهش‌هايى كه از ايشان شد ، خوددارى نمىنمايد و آسيب‌پذيرى سخنانشان را ناديده نمىانگارد . تازه احمد و پيش از او ابن عباس آشكارا بر آن رفته‌اند كه مسافر چون در جايى زن بگيرد ، نبايد نماز را شكسته بخواند ، و ابو حنيفه و مالك و ياران آن دو نيز همين را گفته‌اند و اين بهترين پشتوانه‌اى است كه براى كار عثمان مىتوان يافت .\r\nاگر به گونه‌اى كه پنداشته‌اند ، عثمان چنان سخنى را آشكارا در آن هنگام بر زبان مىراند و اگر براساس آيين اسلام همسر گزيدن ، انگيزه‌اى مىگرديد كه دستور ويژه براى مسافر را بىچون‌وچرا از ميان برمىداشت كه چنين نبود ، ديگر سخنى پشت پرده پنهان نمىماند تا اين بهانه‌جوى با هزار نيرنگ و فريب ، پرده از چهرهء آن برگيرد ، يا كسانى كه پرواى درست و نادرست سخن ندارند ، از پيش خود آن را ببافند .\r\nوانگهى اگر چنين بوده است ، پس چرا ياران پيامبر ، آن همه زبان به خرده‌گيرى از آن مرد دراز كردند ؟ مگر هنگامى كه او آواز خود را به بازگويى آن عذر به جايش بلند كرده بود ، نمىشنيدند كه چه مىگويد ؟ يا شنيدند و آن را به چيزى نگرفتند ؟ يا اينكه سخنرانى از ريشه ساختهء دروغ‌پردازانى است كه پس از گذشت روزگار او آمده‌اند ؟\r\nتازه ، بستن پيمان زناشويى از ديدگاه اينان روا نيست ، مگر در نزد دو گواه درستكار از زبان ابن عباس نيز آورده‌اند كه پيمان زناشويى نمىتوان بست ، مگر با بودن چهار كس ، سرپرست زن ، دو گواه ، مرد خواستگار يا نمايندهء او كه به سخنرانى و بستن پيمان زناشويى مىپردازد . « 1 » اينك بايد پرسيد : در روزى كه زبان خرده‌گيران به سوى خليفه دراز شد ، كسانى كه استوانهء بزم همسرگيرىاش به شمار مىرفتند ، كجا بودند تا در برابر ابن فرياد و هياهو از وى پشتيبانى نمايند ؟\r\nو كى اين مرد ، آن زن خيالى را به زنى گرفت تا دستور ويژه‌اى كه دربارهء نماز مسافر آمده ، از گردنش برداشته شود ؟ و او كه احرام بسته براى حج پاى به مكّه نهاد ، با پشتگرمى به كجا اين‌گونه زناشويى را روا شمرد ؟ چگونه كار ناروا را آشكار مىنمايد و مىگويد : هنگامى كه به مكّه آمدم ، همسرى گرفتم . او كه حج خود را به عمره برنگردانده\r\n\r\n\r\n","description":"","footnote":"\r\n( 1 ) . سنن بيهقى : 7 / 142 و 127 و 124 .\r\n","page_name":" 149 ","page_number":159},
  {"content":"\r\n\r\nبود تا اين كار بر وى روا باشد ، چه او - چنان كه تفصيل آن بيايد - پيرو كسى بود كه بر گرداندن حج به عمره را سخت ناروا مىشمرد ، و نمىتوان درباره‌اش گفت : ميان دو احرام و پس از انجام برنامهء عمره همسر گزيده ، زيرا بايستى از هنگام راه افتادنش از مسجد شجره تا هنگام بيرون شدنش از جامهء احرام و پايان برنامهء حج در منى ، همچنان او را در حال احرام دانست . پس چنانچه بتوانيم گفت : چون كسى زن بگيرد ، دستور ويژهء نماز مسافر از گردن او برداشته مىشود - و كجا توانيم گفت ؟ - تازه كسى كه به زيارت خانهء خدا آمده ، هنگامى مىتواند زن بگيرد و نماز را شكسته نخواند كه برنامهء حج او به انجام رسد ، با آنكه كه عثمان در همان حال احرام و همراه با حاجيان در روزهايى كه برنامه‌هاى ويژهء عرفات و منى را انجام مىداد ، از شكسته خواندن نماز در منى سرباز مىزد و اين گره كور ديگرى است كه هرگز گشوده نمىشود ، زيرا در روايتى كه درست دانسته‌اند ، از زبان خود عثمان آورده‌اند كه پيامبر خدا صلّى اللّه عليه و آله گفت : كسى كه در جامهء احرام است ، نه براى خود مىتواند زن بگيرد و نه براى ديگرى مىتواند پيمان زناشويى بندد و نه مىتواند به خواستگارى رود . « 1 »\r\nآورده‌اند كه سرور ما امير مؤمنان گفت : كسى كه در جامهء احرام است ، روا نيست زن بگيرد و اگر زن گرفت ، زنش را از او جدا مىكنيم . « 2 »\r\nابن حزم مىنويسد : پاسخى براى يك پرسش : هر مرد و زنى از آنگاه كه جامهء احرام بستند ، تا دميدن خورشيد در روز قربان و تا رسيدن هنگامى كه بايد در عقبه ريگ پرانند ، نمىتوانند همسرى براى خود بگيرند و نيز مرد نمىتواند كسان ديگر را كه در سرپرستى اويند ، همسر بدهد و نمىتواند كسان ديگر را كه در سرپرستى اويند ، همسر بدهد و نمىتوان به نمايندگى ديگرى پيمان زناشويى بست و براى اين كار خطبه خواند و هر\r\n\r\n\r\n","description":"","footnote":"\r\n( 1 ) . موطأ ، مالك : 1 / 321 و در چاپ ديگر : 254 ؛ الأمّ ، شافعى : 5 / 160 ؛ مسند ، احمد :\r\n1 / 73 و 68 و 65 و 64 و 57 ؛ صحيح مسلم : 1 / 935 ؛ سنن دارمى : 2 / 38 ؛ سنن ، ابى داود : 1 / 290 ؛ سنن ، ابن ماجه : 1 / 606 ؛ سنن ، نسايى : 5 / 192 ؛ سنن ، بيهقى : 5 / 66 و 65 .\r\n( 2 ) . المحلى ابن حزم : 7 / 199 .\r\n","page_name":" 150 ","page_number":160},
  {"content":"\r\n\r\nپيمان همسرىاى كه پيش از اين هنگام ياد شده بسته شود از هم پاشيدنى است ، خواه آميزشى ميان مرد و زن روى داده و روزگارى دراز بر آن گذشته و فرزندى به بار آمده باشد خواه نه ، و هنگامى كه روز ياد شده فرارسيد ، مىتوانند به همسر گرفتن و همسر دادن بپردازند ، سپس پشتوانهء اين دستور را ياد كرده و گفته است :\r\nاگر مرد يا زنى كه در جامهء احرام است همسرى بگيرد ، پيمان زناشويى ايشان از هم گسيخته مىشود ، زيرا پيامبر خدا گفته است : هركس كارى بكند كه فرمان ما بر آن نباشد ، پذيرفتنى نيست . به همين‌گونه اگر مردى كه در جامهء احرام است ، كسى را همسرى دهد كه جز با دستورى از او نمىتواند همسر بگيرد ، اين پيمان زناشويى ايشان نيز از هم گسيخته است ، از همان روى كه گفتيم و نيز از اين‌روى كه در اينجا كار همسر دادن به درستى انجام نگرفته است . بنابراين همسر گزيدن نيز جز به روش درست جايز نبوده و آنچه نادرست است ، درستى برنمىدارد ، مگر به يارى آنچه كه درستش نمايد .\r\nدربارهء خواستگارى نيز بايد گفت : اگر كسى در جامهء احرام به خواستگارى برود ، گناه كرده ، با اين همه اگر زناشويى بيرون از جامهء احرام بسته شود ، از هم گسيختنى نيست ، زيرا خواستگارى وابستگى استوارى با خود زناشويى ندارد ، چنان كه گهگاه خواستگارى انجام مىشود و كار به زناشويى نمىكشد و پيشنهاد خواستگار پذيرفته نمىگردد و گاهى نيز زناشويى بىهيچ خواستگارى انجام مىشود ، چنان كه مرد به زن بگويد : خود را به همسرى من درآور و او پاسخ دهد : بسيار خوب ، چنين كردم و مرد بگويد : من هم خرسندم آنگاه سرپرست زن نيز اظهار خشنودى نمايد . وى سپس با بسط تمام و به نيكوترين نادرستى پندار كسانى را آشكار مىسازد كه مىگويند : كسى كه جامهء احرام پوشيده مىتواند زن بگيرد . از امام شافعى نيز در همين زمينه سخنانى نقل شده است . « 1 »\r\nكاش مىدانستم با پشتگرمى به كدام دستور از كتاب خدا و سنّت پيامبر بوده كه به پندار ابن قيم ، ابو حنيفه و مالك گفته و احمد آشكارا بر آن رفته كه مسافر اگر در جايى زن بگيرد نبايد در آنجا نماز را شكسته بخواند ؟ با آنكه سنّت رسول خدا صلّى اللّه عليه و آله با اين دستور\r\n\r\n\r\n","description":"","footnote":"\r\n( 1 ) . ر ك : الأمّ : 5 / 160 .\r\n","page_name":" 151 ","page_number":161},
  {"content":"\r\n\r\nنمىسازد و همهء ياران پيامبر كه از مكّه به مدينه كوچيدند ، در وقتى مىآمدند ، نماز خود را شكسته مىخواندند ، با آنكه مكّه نخستين ميهن همسرانشان بوده است ، آرى ، تنها پشتوانهء اينان در آن برداشت ، روايت عكرمة بن ابراهيم است كه بيهقى آن را آسيب‌پذير شمرده و از زبان ابن حجر نيز گذشت كه آن درست نيست و يحيى و ابو داود گفته‌اند :\r\nعكرمه ناچيز است و نسايى گفته است : روايات او سست است و درخور اعتماد نيست و عقيلى گفته : در روايات او آشفتگىهاست و ابن حبان گفته : چون روايات را زيرورو مىكرده و سندهاى آنها را دگرگون مىنموده است . پشتگرمى به سخن او روا نيست و يعقوب گفته است : روايات او ناستوده است و ابو احمد حاكم گفته است : رواياتشان نيرومند نيست و ابن جارود و ابن شاهين او را در ميان كسانى ياد كرده‌اند كه رواياتشان سست و ناتوان است « 1 » .\r\nآرى ، اين پيشوايان ، مىخواهند به هربهايى شده آبروى خليفه را نگاه دارند ، هرچند با دادن دستورهايى كه با كتاب خدا ناساز باشد . نمونه‌هاى اين كا را از ايشان بسيار سراغ داريم و در مجلدات آينده بخش‌هاى چشمگيرى از دستورهاى آنان را كه با كتاب خدا و سنّت پيامبر نمىسازد ، خواهيم آورد و هنگام بررسى آنها ترا آگاه خواهيم ساخت و شگفتا كه ابن قيم اين بهانهء ساختگى را بهترين دستاويز براى درست نمودن كار عثمان مىشمارد . با اينكه آن همه چون و چرا و خرده‌گيرى پيرامون آن مىتوان روا داشت و آنگاه بهترين دستاويزشان كه براى درست نمودن كار او اين باشد ، دربارهء بدترين آنها چه گمان مىبرى ؟\r\nاين هم كه بهانه آورده من در طائف دارايى دارم ، پذيرفته نيست ، چون آن مرد از مردم مكّه بوده و از آنجا كوچ كرده نه از طائف ، و ميان او و طائف چند روز راه است و تازه اگر فرض كنيم كه او در مكّه يا در خود منى و عرفات - كه در آن دو جا نماز را شكسته نمىخواند - زمينى داشت ، باز هم داشتن زمين در يك‌جا انگيزه نمىشود كه دستور به شكسته خواندن نماز از گردن مسافر برداشته شود ، مگر بخواهد در آنجا ماندگار شود ،\r\n\r\n\r\n","description":"","footnote":"\r\n( 1 ) . لسان الميزان : 4 / 182 .\r\n","page_name":" 152 ","page_number":162},
  {"content":"\r\n\r\nچنان كه ياران پيامبر صلّى اللّه عليه و آله كه هنگام فتح مكّه با او بودند ، نماز را شكسته خواندند و به همين‌گونه در زيارت خانهء خدا به همراه ابو بكر - با آنكه گروهى از ايشان در مكّه يك يا چند خانه و نيز نزديكانى داشتند چنان كه شافعى روايت كرده ، مىنويسد : ياران پيامبر خدا كه هنگام فتح مكّه با او بودند ، هم آن بار نماز را شكسته خواندند ، و هم پس از آن در زيارت خانهء خدا ، و هم در زيارتى كه پس از آن به همراه ابو بكر انجام گرفت ، با آنكه گروهى از ايشان در مكّه يك خانه يا بيشتر و نيز نزديكانى داشتند و از آن ميان ابو بكر خانه‌اى و نزديكانى در مكّه داشت و عمر نيز در مكّه ، خانه‌هاى بسيارى داشت و عثمان هم در مكّه خانه و نزديكانى داشت و هيچ‌كس از ايشان را نمىشناسم كه از پيامبر خدا دستور گرفته باشد نماز را شكسته نخواند يا از پيش خود نماز را شكسته نخواند يا پس از پيامبر خدا كه به مكّه مىآيد ، نماز را شكسته نخواند ، بلكه آنچه از زبان ايشان نقل شده و از گفتار او براى ما به جاى مانده ، مىرساند كه در آنجا نيز بايد نماز را شكسته خواند « 1 » .\r\nدربارهء اين بهانه كه « من مىترسم كسانى از مردم يمن كه به زيارت خانهء خدا آمده‌اند ، و نيز درشتخويانى كه در دستورهاى كيش خود ورزيدگى ندارند ، بگويند : نماز براى كسى هم كه در شهر خود باشد ، دو ركعت است و اينك پيشواى مسلمانان ، آن را به اين گونه مىخواند ، بايد گفت : اگر چنين ترسى بجا بود ، در روزگار پيامبر كه مردم تازه مسلمان شده بودند ، سزاوارتر بود كه از چنين ترسى خود آن حضرت را از شكسته خواندن نماز بازدارد ، زيرا در آن هنگام دستورهاى بيشترى به گوش‌ها نخورده بود .\r\nهمچنين در روزگار ابو بكر و عمر اين ترس بيشتر جا داشت ، با اين همه ، پيامبر خدا صلّى اللّه عليه و آله و نيز آن دو تن كه در پى او رفتند ، اين ترس را بجا ندانستند و براساس آن كار نكردند و به همين بسنده نمودند كه چگونگى نماز خواندن را براى هركسى ، چه در ميهن خودش و چه در جاى ديگر ، بازگو كنند ، چنان كه خود پيامبر صلّى اللّه عليه و آله روزهايى كه در مكّه بود ، نماز را دو ركعتى مىخواند و سپس مىگفت : اى مردم مكّه ، شما خود نماز را شكسته نخوانيد ، زيرا ما مسافريم ، يا مىگفت : اى مردم شهر ، شما چهار ركعت بخوانيد ، زيرا ما در\r\n\r\n\r\n","description":"","footnote":"\r\n( 1 ) . كتاب الام ، شافعى : 1 / 165 ؛ السنن ، بيهقى : 3 / 153 .\r\n","page_name":" 153 ","page_number":163},
  {"content":"\r\n\r\nسفريم « 1 » . پس كار پيامبر بهانه‌اى را كه خليفه براى خود تراشيده بود ، از دست او مىگيرد .\r\nمگر چه مىشد كه وى همچنان پا جاى پاى پيامبر صلّى اللّه عليه و آله مىنهاد و آنچه را كه شيوهء هميشگى حضرتش در سفرهايش بود ، رها نمىكرد . اصلا چرا او با آن روشنگرى واضح از پيروى پيامبر اكرم سرباز زد ؟ مگر زبان گويندگان ، لال يا گوش شنوندگان كر بود كه او نخواست همان برنامهء گذشته را در آموختن فرمان خدا اجرا كند ؟ و تازه آيا بايد نادانان را آموزش داد يا براى نادانى ايشان يك دستور پابرجا را دگرگون ساخت ؟\r\nگذشته از آنكه اگر خليفه مىخواست با كار خود فرومايگان را از چگونگى نماز براى كسى كه مسافر نيست ، آگاه كند با اين كار ، ايشان را به گمراهى ديگرى دچار مىساخت و به اين گمان ناروا مىافكند كه مسافران هم بايد چهار ركعت بخوانند ، پس براى آموزش دادن بايستى بر دستورى كه از ناحيهء دين رسيده ، پايدار ماند و آنگاه به روشنگرى پرداخت ، چنان كه پيامبر خدا نيز به همان‌گونه كه گذشت ، در مكّه برنامه‌اش همين بود و عمر چون به مكّه مىآمد ، نماز را دو ركعتى مىخواند و سپس مىگفت : اى مردم مكّه شما نماز را شكسته نخوانيد ، زيرا ما گروهى مسافريم ، و مانند همين گزارش را بيهقى نيز دربارهء ابو بكر آورده است « 2 » .\r\nاينها بهانه‌هاى خليفه بود كه چون عبد الرحمن بن عوف او را در تنگناى چون‌وچرا نهاد ، آنها را به ميان كشيد و سپس پاسخ آنها همچون تازيانه‌اى به چهره‌اش خورد ، زيرا عبد الرحمن با ارزيابى دست‌آويزهاى وى درمانده‌اش ساخت تا به جز اين پاسخى برايش نماند كه بگويد : « برداشتى است كه به مغز من رسيده » ! چنان كه سرور ما امير مؤمنان على عليه السّلام نيز چون نزد او رفت و با او به چون و چرا و بگومگو پرداخت و گفت : به خدا سوگند ، نه هيچ پيشآمد تازه‌اى شده و نه هيچ پيمانى از گذشته در دست است ، خليفه در پاسخ فروماند و گفت : « برداشتى است كه به مغز من رسيده » !\r\nاين برّنده‌ترين دست‌افزار عثمان بود براى آنكه نوآورى ناروايش را شايسته بنمايد و\r\n\r\n\r\n","description":"","footnote":"\r\n( 1 ) . سنن بيهقى : 3 / 136 ، 157 ؛ سنن ابى داود : 1 / 191 ؛ احكام القرآن ، جصاص : 2 / 310 .\r\n( 2 ) . السنن ، بيهقى : 3 / 126 ، 157 ؛ المحلى ، ابن حزم : 5 / 18 ؛ موطأ ، مالك : 1 / 126 .\r\n","page_name":" 154 ","page_number":164},
  {"content":"\r\n\r\nچنان كه مىبينيم ، تنها سخنى كه پس از رسوا شدن دارد اين است : « برداشتى است كه به مغز من رسيده » ! با اين همه ، اين مرد پس از مرگش ياورانى يافته كه براى او بهانه‌هايى سست از تار عنكبوت دست‌وپا كردن كه خود خليفه آنها را نيافته بود تا همچون خاك بر چهرهء خرده‌گيران بپاشد . چه بايد كرد كه هركسى چيزهايى را براى ديگرى مىگذارد ! و اين هم چند نمونه :\r\nبهانهء اوّل : در روزگار او در منى ساختمان‌ها برپا كرده و آن را دهكده‌اى گردانيده بودند و خانه‌هايى در آن بسيار ساخته شده بود با آنكه در روزگار پيامبر خدا چنين نبود و سرزمينى تهى بود و از اين‌روى به وى گفتند : اى پيامبر خدا ، آيا براى خويش خانه‌اى در منى نمىسازى كه در برابر گرما سايه‌بان تو باشد ؟ حضرت فرمود : نه ، منى محلّ فرود آمدن شتران رهگذران است ، و عثمان از دل اين دستورها چنان دريافت كه نماز را در سفر بايد شكسته خواند . « 1 »\r\nپاسخ : من نمىدانم كه فراوانى خانه‌ها و دهكده شدن جايى چه بستگى دارد به دستور شكسته خواندن يا نخواندن نماز ؟ مگر مسافر بودن كسى تنها در اين است كه در بيابان‌ها و دشت‌هاى بىآب و گياه باشد ، نه در شهرها و دهكده‌هايى كه نمىخواهد در آنها ماندگار شود ؟ راستى كه اين داورى شگفت‌انگيز و برداشت كسى است كه نه نهفته‌هاى دين را دريافته و نه ميزان مسافر بودن يا نبودن را كه دستور شكسته خواندن يا نخواندن نماز را در پى دارد تازه پيامبر خدا هم روزهايى كه در مكّه بود ، نماز را شكسته مىخواند و هم در خيبر ، با آنكه مكّه اساس و مادر دهكده‌ها خوانده مىشد و در خيبر نيز دژها و باروهاى برافراشته و دهكده‌ها و روستاها بود . و در ديگر سفرهايش نيز كه بر يك دهكده مىگذشت و در روستاى ديگرى فرود مىآمد ، به همين‌گونه رفتار مىكرد .\r\nبا توجه به اينكه دهكده شدن يك‌جا ، نه به گونه‌اى ناگهانى و يكباره بلكه با گذشت زمان و اندك‌اندك انجام مىپذيرد ، اكنون مىپرسيم كه يك سرزمين تا چه مرزى از\r\n\r\n\r\n","description":"","footnote":"\r\n( 1 ) . از نوشتهء ابن قيم در زاد المعاد كه در حاشيهء شرح مواهب ، رزقانى : 2 / 24 چاپ شده است . و خود ابن قيم خود با گفتارى فشرده آن را تخطئه كرده است .\r\n","page_name":" 155 ","page_number":165},
  {"content":"\r\n\r\nآبادانى بايد پيش برود كه خليفه براساس آن ، دستور خدا را دگرگون گرداند ؟ و به چه اندازه آن را دگرگون مىگرداند ؟ من نمىدانم .\r\nبهانهء دوم : عثمان سه روز در مكّه درنگ كرد و پيامبر فرمود : « كسانى كه با من از مكّه كوچيده‌اند و اكنون به ديدار آن آمده‌اند ، پس از به جا آوردن برنامهء حج سه روز در آنجا ماندگار شوند » . همان‌طور كه مىبينيم ، پيامبر چنين كسانى را ماندگار ناميد ، با آنكه ماندگار را نمىتوان مسافر شمرد « 1 » در روايت مسلم آمده كه پيامبر فرمود : « كسانى كه با من از مكّه كوچيده و اكنون به ديدار آن آمده‌اند ، پس از انجام برنامهء حجّ سه روز در آنجا درنگ كنند » طبق روايت بخارى : « براى كسانى كه با من از مكّه كوچيده و اكنون به ديدار آن آمده‌اند ، پس از روز چهارم از جشن قربانى ، ماندن سه روز در آنجا نيكوست » . « 2 »\r\nپاسخ : راستى براى اينكه مسافر بتواند نماز خود را شكسته نخواند ، تنها اين اندازه بس نيست كه نام « ماندگار » بر او راست آيد ، زيرا گفتگو بر سر دستور خدايى است نه بر سر يك واژه . البته از سنّت ارجمند پيامبر هم برمىآيد كه هنگام سفر تنها در جايى مىتوانيم نماز را شكسته نخوانيم كه مدت معينى در آنجا ماندگار شويم و اگر بخواهيم كمتر از آن بمانيم ، راهى جز شكسته خواندن نماز نيست ، و دربارهء مكّه نيز دستور ويژه‌اى نرسيده تا با پشتگرمى به آن از شيوهء رسول روى برتابيم . ماندگار شدنى هم كه پديد آورنده‌اش بهانه و دستاويز گرفته ، بيش از درنگى كوتاه در مكّه نبوده كه براى مهاجران روا شناخته شد ، آن هم به خاطر پيشينه‌ها و قرابت و دلبستگىهايى بوده كه در آنجا داشتند ، امّا خود هيچ بستگىاى به آنگونه ماندگار شدن كه دستور شكسته نماز خواندن را از گردن كسى برمىدارد نداشت ، زيرا به گونه‌اى كه هردو در صحيح آمده ، « 3 » پيامبر ده روز در مكّه ماند ، و به گونه‌اى كه در ديگر روايات آمده از ده روز هم بيشتر « 4 » ، با\r\n\r\n\r\n","description":"","footnote":"\r\n( 1 ) . اين بهانه را نيز ابن قيم در زاد المعاد كه در حاشيهء شرح مواهب ، زرقانى : 2 / 24 چاپ شده ، ياد كرده و با گفتارى كوتاه آن را ارزيابى نموده است .\r\n( 2 ) . الفاظ اين حديث را در تاريخ بغداد : 6 / 267 - 270 مىتوان يافت .\r\n( 3 ) . صحيح بخارى : 2 / 153 ؛ صحيح مسلم : 1 / 260 .\r\n( 4 ) . المحلى ، ابن حزم : 5 / 27 .\r\n","page_name":" 156 ","page_number":166},
  {"content":"\r\n\r\nاين همه نماز خود را جز شكسته نمىخواند . پس اينكه درنگ سه روز در مكّه تنها بر مهاجران روا داشت ، نه بر ديگر كسانى كه به مكّه آمده بودند ، و نيز اينكه اين درنگ را تنها در مكّه روا دانست و نه در ديگر جاها ، چنان كه روايت گوياى آن است . آرى ، با پيش چشم داشتن اين دو زمينه ، درمىيابيم كه خواست پيامبر از « ماندگار شدن » همان بوده كه ياد كرديم و هيچ‌يك از دين‌شناسان را نرسد كه درنگ سه روزه را - به ويژه در مكّه و تنها براى مهاجران - انگيزه‌اى بشمارد كه دستور به شكسته خواندن را از گردن نمازگزار بردارد ، با آنكه ايشان با كوچ‌كردن از آن شهر ، از وطن‌كردن در آنجا چشم پوشيده بودند و پيامبر خدا صلّى اللّه عليه و آله در بازپسين ديدارش از خانهء خدا با آنكه بيش از سه روز كه به ده روز يا كمتر و بيشتر رسيد ، باز هم نماز خود را در مكّه شكسته خواند .\r\nتازه شافعى و مالك و ياران آن دو با استناد به عبارت روايتى كه ياد شده ، به اينجا رسيده‌اند كه اين درنگ سه روزه در مكّه را نبايد براى مهاجران از آن‌گونه درنگ‌هايى در مكّه شمرد كه از ايشان ناپسنديده بوده است ، زيرا گفته‌اند : رسول خدا بر مهاجران نمىپسندند كه در مكّه كه ميهن ايشان بود و از آنجا بيرونشان كرده بودند ، ماندگار شوند ، امّا پس از آنكه برنامهء زيارت خانهء خدا به پايان رسيد ، يك درنگ سه روزه را برايشان روا شمرد . و ابن حزم گفته : بر مسافران رواست كه سه روز يا بيشتر در مكّه بمانند و اين كار برايشان به هيچ روى ناپسنديده نبود كه پس از پايان برنامهء زيارت خانهء خدا بيش از سه روز در مكّه بمانند . « 1 » اكنون اين دستور ويژه‌اى كه دربارهء مكّه و تنها براى مهاجران رسيده كجا ، ماندگار شدنى كه نماز شكسته را از گردن ايشان برمىدارد كجا ؟\r\nوانگهى اگر اين دست‌افزار درستى بود ، عثمان بايستى در مكّه از شكسته خواندن نماز خوددارى مىكرد نه در منى و عرفه ، با آنكه در آن دو جا نيز نماز را شكسته نمىخواند .\r\nبهانهء سوم : عثمان نخست بر آن شد تا در منى ماندگار شود و آنجا را ميهن خود گردانيده پايگاه فرمانروايىاش بگيرد و از همين روى بود كه نماز را در آنجا شكسته\r\n\r\n\r\n","description":"","footnote":"\r\n( 1 ) . همان : 5 / 24 .\r\n","page_name":" 157 ","page_number":167},
  {"content":"\r\n\r\nنخواند سپس از آن انديشه روگردان شد و به مدينه برگشت .\r\nپاسخ : گويا اين بهانه‌تراش از پشت پرده‌اى بسيار نازك ، آشكارا جهان نهان را نگريسته ، با آنكه جز خداوند كسى از نهفته‌ها آگاه نيست ، زيرا بودن چنان خواست و انديشه‌اى در دل عثمان و سپس روگردان شدن او از آن را جز از زبان خود وى يا زبان كسى كه خبر آن را از وى شنيده باشد ، نمىتوان دريافت ، و تو دانستى كه خليفه خود چون در تنگناى پرخاش‌ها ، گير افتاد ، چنين بهانه‌اى نياورد ، با آنكه راه گريزى نيكو و بسى بهتر از آن بود كه چنان پاسخ‌هاى بىاساسى بدهد . با اين همه ، خداوند تعالى پس از گذشتن روزگارى دراز از زندگى جهان ، پرده از چهرهء اين راز برگرفته كه خدا زنده بدارد اين چشم بستن‌هايى را كه به پرده‌بردارى از نهفته‌هاى گيتى مىانجامد !\r\nگذشته از آنكه جابه‌جاكردن بزرگ‌ترين پايگاه مسلمانان و گرايش به ماندگار شدن در ميهن نخستين خود كه پيش از كوچيدن به همراه پيامبر ، در آنجا مىزيسته ، كارى بسيار دشوار بوده و خيلى دور از باور است كه بگوييم او بىهيچ انديشه‌خواهى از هيچ‌يك از ياران بزرگ پيامبر و بىنيازى از زمينه‌هايى كه چيدن آنها روزگارى دراز مىخواهد ، چنين هوسى در سر پخته و آن را كارى صددرصد ساده پنداشته كه تنها با خواست او انجام‌پذير يا رهاكردنى است .\r\nابن حجر و شوكانى مىنويسند : عبد الرزاق از معمر ، از زهرى ، از عثمان آورده‌اند كه او از شكسته خواندن نماز سر باز زد ، زيرا مىخواست پس از انجام برنامهء خانهء خدا در آنجا ماندگار شود . بر اين روايت خرده گرفته‌اند كه سند پيوسته‌اى ندارد و تازه از اين ديدگاه نيز جاى چون‌وچرا دارد كه ماندگار شدن در مكّه بر كسانى كه همراه پيامبر به مدينه كوچ كردند ، نارواست و با سندى درست روايت كرده‌اند كه عثمان از ترس آنكه از كوچ‌كردن به همراه پيامبر ، روگردان و پشيمان شمرده شود ، خانهء خدا را هميشه بر پشت شترش بدرود مىگفت و در بيرون شدن از مكّه شتاب مىورزيد . و روشن شده است كه چون پيرامون خانه‌اش را گرفتند تا او را بكشند يا از كار بر كنار كنند ، مغيره به وى گفت :\r\nشترانت را سوار شو و به سوى مكّه راه بيفت و او پاسخ داد از شهرى كه همراه پيامبر به\r\n\r\n","description":"","footnote":"","page_name":" 158 ","page_number":168},
  {"content":"\r\n\r\nآن كوچ كرده‌ام ، دورى نمىگزينم . « 1 »\r\nابن قيم نيز از راه ديگرى ياوه بودن بهانهء بالا را روشن كرده است . « 2 »\r\nبهانهء چهارم : عثمان پيشواى مردم بوده و پيشوا هرجا كه فرود آيد ، در مرز كار و فرمانروايى و سرپرستى اوست و همچون ميهن وى به شما مىرود .\r\nپشتوانهء دستور يك دين را خود آن دين بايد بشناساند نه ديدگاه‌هاى ساختگى ، و پيشوا در پيروى از دستورها به همان اندازه ناگريز است كه مردمان كوچه و بازار و از اين هم بالاتر از آنكه : او بيشتر از ديگران بايد در پيروى از آيين‌ها و نهادهاى كيش خود كوشا باشد تا مردم نيز رفتار او را برنامهء خويش گيرند و او را راهبر خود شناسند و او هرچند كه مرز فرمانروايى و كار و سرپرستىاش به همهء جهان يا دست كم به همهء شهرهايى كه زير فرمان اوست مىرسد ، باز هم دستور آيين ما بستگىاى به اين زمينه ندارد و تنها بسته است به پشتوانه‌هايى كه خود آيين شناسانده پس اگر در جايى خواست ماندگار شود بايد دستورى را كه دربارهء ماندگار است به كار بندد و اگر آهنگ ماندگار شدن ندانست بايد به دستورى كه دربارهء مسافران رسيده رفتار كند چنانچه پيامبر خدا صلّى اللّه عليه و آله بىچون‌وچرا پيشواى همهء آفريدگان بود و با اين همه ، نماز خود را در سفرهايش شكسته مىخواند و هيچ‌كس نگفته است كه او در مكّه يا عرفات يا منى و ديگر جاها نماز را چهار ركعت مىخوانده زيرا او نيز پيرو همان برنامه‌اى بوده كه براى همهء پيروانش نهاده است . « 3 »\r\nگذشته از اينها ديديم كه بزرگ‌ترين پيامبران و نيز ابو بكر و عمر بن خطاب آواز برمىداشتند كه : « اى مردم مكّه ، شما نمازتان را شكسته نخوانيد كه ما مسافرانيم » و اين مىرساند كه دستور به شكسته خواندن و نخواندن نماز براى آن آوازدهندهء بزرگوار و براى كسانى كه پس از او پايگاه جانشينىاش را گرفتند نيز هست .\r\nو تازه اگر كار عثمان در شكسته نخواندن نماز با پشتگرمى به بهانهء بالا بوده بايستى\r\n\r\n\r\n","description":"","footnote":"\r\n( 1 ) . الفتح البارى : 2 / 457 ؛ نيل الاوطار : 3 / 260 .\r\n( 2 ) . زاد المعارف : 2 / 25 .\r\n( 3 ) . پاسخ ابن قيم در زاد المعاد ؛ فتح البارى ، ابن حجر : 2 / 453 .\r\n","page_name":" 159 ","page_number":169},
  {"content":"\r\n\r\nدر ميان مردم بانگ دردهد كه : اين برنامه ، تنها براى كسى است كه مقام پيشوايى دارد و ديگران همه بايد نماز خود را شكسته بخوانند ، و گرنه او با كار خود مردم را به پرتگاه نادانى مىافكند و با روشن نساختن چون و چند آن ، انگيزه مىشد كه نمازشان نادرست گردد ، پس چون آواز به اين آگهى برنداشت و چنين بهانه‌اى را دست‌آويز كار خود در برابر خرده‌گيران نگردانيد درمىيابيم كه او چنين خواستى نداشته و كسانى از ياران پيامبر هم كه از وى پيروى نمودند چنين بهانه‌اى را دستاويز كار او نگردانيدند و چنانچه گذشت تنها انگيزهء ايشان در پيروى از وى دچار نشدن به كار زشت ناسازگارى بوده و اين مىرساند كه كار او در چشم ايشان به خودى خود درست نبوده است .\r\nبهانهء بالا در بىاساسى مانند همان دستاويزى است كه براى عايشه ساخته‌اند و بر كار او كه نماز را در سفر چهار ركعت مىخوانده به اين‌گونه ماله كشيده‌اند كه - چنانچه ابن قيم يادآورى كرده است - وى امّ المؤمنين بوده پس هرجا فرود مىآمده ميهن وى شمرده مىشد « 1 » كه بايد پرسيد كه اگر اين دستور ويژه براى امّ المؤمنين است بايستى كه مادر بودن او از پدر بودن پيامبر خدا صلّى اللّه عليه و آله گرفته شده باشد زيرا روان گردانيدن يك دستور بر كسى كه اساس كار شمرده مىشود بسيار سزاوارتر است تا كسى كه از شاخ و برگ‌هاى آن است و آنگاه ما مىدانيم كه رسول خدا در همان سفرهايش نماز را شكسته مىخواند . و چه بايد كرد با كسانى كه دگرگون ساختن دستور خدا را با چنين ياوه‌سرايىها آسان مىگيرند و با آنان كه بهانه تراشيدن براى ديگران را ساده مىپندارند كه به ناسازگارى با هردستور از دستورهاى كيش ما برخيزند و انگيزه‌اى هم ندارند جز برداشتى كه از مغزشان گذشته ! يا لغزش‌گاهى كه در آن افتاده‌اند يا سياست روز كه به اين كار وادارشان كرده ، و شگفتى من از روش دانشمندانى به پايان نمىرسد كه ماننده‌هاى اين ياوه‌ها را خوش مىدارند و در نوشته‌هايشان فراهم مىآورند و همچون افسانه‌هايى براى آيندگان برجاى مىنهند تا خود را مايهء ريشخند و افسوس ايشان گردانند .\r\nبهانهء پنجم : شكسته خواندن نماز براى مسافر كارى واجب نيست و گردن نهادن و\r\n\r\n\r\n","description":"","footnote":"\r\n( 1 ) . زاد المعارف : 2 / 26 .\r\n","page_name":" 160 ","page_number":170},
  {"content":"\r\n\r\nسرباز زدن از آن هردو يكسان و روا است . اين سخن را نيز گروهى يادآورى كرده‌اند و محبّ طبرى مىنويسد : پشتوانهء او در آن كار آشكار است زيرا او از كسانى بوده كه شكسته نخواندن نماز را در سفر ناروا نمىدانسته « 1 » روشنگران صحيح بخارى نيز با آوردن همين بهانه ، از محبّ پيروى كرده و برداشتى آورده‌اند ناساز ، با دستورهاى چون وچراناپذير كيش خود كه نه با آيين‌نامه‌هاى گرامىاى كه بودن آنها از پاك‌ترين پيامبران روشن است هماهنگى دارد و نه با سخنان ياران او ، و اين هم نمونه‌اى از آنها .\r\n1 - از سخنان عمر : چنانچه بر زبان محمّد گذشته نماز مسافر دو ركعت است و نماز جمعه دو ركعت و نماز عيد هم دو ركعت و اين دو تا شكسته نمىشود . و در پاره‌اى از گزارش‌ها چنانچه بر زمان پيامبر گذشته « 2 » . . . .\r\n2 - يعلى بن اميه آورده است كه عمر بن خطاب را پرسيدم اينكه خدا مىگويد : « گناهى بر شما نيست كه نماز را شكسته بخوانيد » در هنگامى هم كه از مردم نگرانى نداشته باشند هست ؟ پاسخ داد همين پرسش براى من پيش‌آمد و از رسول خدا صلّى اللّه عليه و آله دربارهء آن پرسيدم او گفت كمكى است كه خدا دربارهء شما روا داشته و شما نيز كمك او را بپذيريد « 3 » .\r\n3 - آورده‌اند كه عبد اللّه بن عمر گفت : رسول خدا صلّى اللّه عليه و آله چون از مدينه بيرون مىرفت نماز را بيش از دو ركعت نمىخواند تا بدانجا بازمىگشت و در يك گزارش : با رسول خدا صلّى اللّه عليه و آله همراهى نمودم و او در سفر نماز را بيش از دو ركعت نمىخواند « 4 » .\r\n4 - ابن عباس گفت : خداوند به زبان پيامبرتان نماز را بر شما در ميهن خويش چهار\r\n\r\n\r\n","description":"","footnote":"\r\n( 1 ) . الرياض النضرة : 1 / 151 .\r\n( 2 ) . مسند احمد : 1 / 37 ؛ سنن ابن ماجه : 1 / 329 ؛ سنن نسايى : 3 / 118 ؛ سنن بيهقى : 3 / 199 ؛ احكام القرآن ، جصاص : 2 / 308 ، 309 ؛ المحلى ، ابن حزم : 45 / 265 زاد المعاد حاشيهء شرح المواهب چاپ شده : 2 / 21 كه مىنويسد : بودن اين سخن از عمر روشن است .\r\n( 3 ) . صحيح مسلم : 1 / 191 ، 192 ؛ سنن ابو داود : 1 / 187 ؛ سنن ابن ماجه : 1 / 329 ؛ سنن نسائى 3 / 116 ؛ سنن بيهقى : 3 / 134 ، 141 ؛ احكام القرآن از جصاص : 2 / 308 ؛ المحلى از ابن حزم : 4 / 267 .\r\n( 4 ) . مسند احمد : 2 / 45 ؛ سنن ابن ماجه : 1 / 330 ؛ سنن نسائى : 3 / 123 ؛ احكام القرآن از جصاص : 2 / 310 ؛ زاد المعاد كه در كنار شرح زرقانى از مواهب چاپ شده : 2 / 29 و داورى نگارنده به درست بودن اين گزارش را نيز دارد .\r\n","page_name":" 161 ","page_number":171},
  {"content":"\r\n\r\nركعت واجب گردانيد و در سفر دو ركعت و در هنگام هراس و بيم يك ركعت .\r\nو در گزارشى كه مسلم آورده : براستى خداى بزرگ و گرامى به زبان پيامبرتان نماز را بر مسافر دو ركعت واجب گردانيد و بر كسى كه در ميهن خويش است چهار ركعت « 1 » .\r\nابن حزم مىنويسد : گزارش پشتوانهء اين دستور را از زبان حذيفه و جابر و زيد بن ثابت و ابو هريره و ابن عمر نيز بازگو مىكنيم كه گزارش‌هاى ايشان با سندهايى هرچه درست‌تر و استوارتر از زبان رسول خدا بازگو شده « 2 » .\r\n5 - آورده‌اند كه عايشه گفت : در آغاز كار ، نماز چه براى مسافر و چه براى كسى كه در ميهن خويش است دو ركعت ، دو ركعت واجب بود ، سپس به نماز كسى كه در ميهن خويش است افزوده شد و نماز ديگران به همان‌گونه ماند .\r\nو به گزارش ابن حزم كه آن را از راه بخارى آورد : در آغاز كار ، نماز واجب دو ركعت بود سپس كه رسول خدا صلّى اللّه عليه و آله به مدينه مهاجرت كرد چهار ركعت واجب شد و براى كسى كه دور از ميهن خويش است نماز به همان‌گونه كه بود ماند .\r\nو به گزارش احمد : نماز در آغاز كار بر رسول خدا به گونهء دو ركعت دو ركعت واجب گرديد - مگر نماز شام كه سه ركعتى بود - سپس خداوند نماز ظهر و عصر و عشاء را براى كسى كه در ميهن خويش است چهار ركعت واجب گردانيد و دستور براى ديگران را به همان‌گونه كه نخست واجب شده بود رها كرد « 3 » .\r\n6 - آورده‌اند كه موسى بن مسلمه گفت : از ابن عباس پرسيدم هنگامى كه در مكّه ، تنها نماز مىگزارم چگونه نماز بخوانم ؟ گفت براساس برنامهء پيامبر صلّى اللّه عليه و آله دو ركعت نماز\r\n\r\n\r\n","description":"","footnote":"\r\n( 1 ) . صحيح مسلم : 1 / 258 ؛ مسند احمد : 1 / 355 ؛ سنن ابن ماجه : 1 / 330 ؛ سنن نسائى : 3 / 119 ؛ سنن بيهقى : 3 / 135 ؛ احكام القرآن از جصاص : 2 / 307 ، 310 .\r\n( 2 ) . المحلى ، ابن حزم : 4 / 271 ؛ تفسير قرطبى : 5 / 352 ؛ تفسير ابن جزى : 1 / 155 ؛ زاد المعاد ، ابن قيم كه در كنار شرح زرقانى چاپ شده : 2 / 221 ؛ مجمع الزوائد : 2 / 154 - از زبان ابو هريره - .\r\n( 3 ) . ر ك : صحيح بخارى : 1 / 159 و 2 / 105 و 5 / 172 ؛ صحيح مسلم : 1 / 257 ؛ موطأ مالك : 1 / 124 ؛ سنن ابو داود : 1 / 187 ؛ كتاب الام ، شافعى : 1 / 159 ؛ احكام القرآن از جصاص : 2 / 310 ؛ سنن بيهقى 3 / 135 ؛ الملحى : 4 / 265 ؛ زاد المعاد : 2 / 21 ؛ تفسير قرطبى : 5 / 352 ، 358 .\r\n","page_name":" 162 ","page_number":172},
  {"content":"\r\n\r\nبخوان « 1 » .\r\n7 - ابو حنظله گفت : از ابن عمر پرسيدم كه در سفرها چگونه نماز بخوانم ؟ گفت بر اساس برنامهء پيامبر صلّى اللّه عليه و آله دو ركعت - و به گزارش بيهقى - براساس آيين‌نامه‌اى كه پيامبر خدا صلّى اللّه عليه و آله نهاده نماز را شكسته بخوان « 2 » .\r\n8 - آورده‌اند كه عبد اللّه بن عمر گفت : نماز سفر دو ركعتى است و هركه با اين آيين نامهء پيامبر ناسازگارى نمايد از كيش درست بيرون رفته است . « 3 »\r\nنيز گزارش را از همان‌جا بازگو كرده مىنويسد : ميانجيان گزارش آن از كسانىاند كه سخنانشان پشتوانهء گزارش‌ها و نوشته‌هاى درست است .\r\n9 - آورده‌اند كه ابن عباس گفت : هركه نماز را در سفر چهار ركعت بخواند همچون كسى است كه نماز را در ميهن خود دو ركعتى بخواند « 4 » .\r\n10 - آورده‌اند كه ابن عباس گفت : رسول خدا صلّى اللّه عليه و آله چون به سفرى مىرفت نماز خود را همچنان دو ركعتى مىخواند تا بازمىگشت و به يك گزارش : پيامبر صلّى اللّه عليه و آله چون از شهر بيرون مىرفت نماز را بيش از دو ركعت نمىخواند تا بازمىگشت « 5 » .\r\n11 - آورده‌اند كه عمران بن حصين گفت : هرگز با رسول خدا صلّى اللّه عليه و آله به هيچ سفرى نرفتم مگر نماز را دو ركعتى خواند تا برمىگشت و با پيامبر صلّى اللّه عليه و آله به ديدار خانهء خدا رفتم و ديدم كه او نماز را دو ركعتى خواند تا به مدينه بازگشت و دوازده روز در مكّه درنگ كرد و نماز را جز دو ركعتى نخواند و به مردم مكّه مىگفت : شما چهار ركعت نماز بخوانيد زيرا ما گروهى مسافريم « 6 » .\r\n12 - عمر بن خطاب آورده است كه پيامبر گفت نماز مسافر دو ركعتى است تا آنگاه كه\r\n\r\n\r\n","description":"","footnote":"\r\n( 1 ) . مسند احمد : 1 / 290 و 337 ؛ صحيح مسلم : 1 / 258 ؛ سنن نسائى : 3 / 119 .\r\n( 2 ) . مسند احمد : 2 / 57 ؛ سنن بيهقى : 3 / 136 .\r\n( 3 ) . سنن بيهقى : 3 / 140 ؛ المحلى ، ابن حزم : 4 / 270 ؛ احكام القرآن ، جصاص : 2 / 310 ؛ المعجم الكبير ، طبرانى ، مجمع الزوائد : 2 / 155 .\r\n( 4 ) . مسند احمد : 1 / 349 ؛ الملحى : 4 / 270 .\r\n( 5 ) . مسند احمد : 1 / 285 ، 356 ؛ احكام القرآن ، جصاص : 2 / 309 .\r\n( 6 ) . ر ك : سنن بيهقى : 3 / 135 ؛ احكام القرآن ، جصاص : 2 / 310 .\r\n","page_name":" 163 ","page_number":173},
  {"content":"\r\n\r\nبه نزد خانواده‌اش برگردد يا بميرد « 1 » .\r\n13 - آورده‌اند كه ابراهيم گفت راستى اينكه عمر بن خطاب نماز ظهر را در مكّه دو ركعتى خواند و چون روى بگردانيد گفت اى مردم مكّه ! ما گروهى مسافريم هركدام از شما كه ميهنش در اين شهر است نماز را شكسته نخواند پس مردم آن شهر نماز خود را شكسته نخواندند « 2 » .\r\n14 - آورده‌اند كه انس بن مالك گفت : ما با رسول خدا از مكّه به سوى مدينه بيرون رفتيم و او نمازها را دو ركعتى مىخواند تا به مدينه بازگشتيم « 3 » .\r\n15 - آورده‌اند كه عبد اللّه بن عمر گفت : براستى رسول خدا به سوى ما آمد و ما ، در گمراهى بوديم و ما را آموزش داد و از آموزش‌هايى كه به ما داد اين بود كه : خداى بزرگ و گرامى به ما دستور داده نماز را در سفر دو ركعتى بخوانيم . « 4 »\r\n16 - آورده‌اند كه ابو الكنود عبد اللّه ازدى گفت : از ابن عمر پرسيدم نماز را در سفر چگونه بايد خواند ؟ گفت : از آسمان دو ركعت فرود آمده اگر مىخواهيد آن را به همان جا برگردانيد ، ( يا نپذيريد )\r\nگزارش بالا را طبرانى در المعجم الصغير گزارش كرده و حافظ هيثمى نيز آن را از همان جا آورده و مىنويسد : ميانجيان گزارش آن ، سخنشان شايستهء پشتگرمى است « 5 » .\r\n17 - سائب بن يزيد كندى گفت : نمازها در آغاز دو ركعت ، دو ركعت بود سپس براى كسى كه در ميهن خود باشد نماز افزوده شد و براى ديگران به همان شيوه ماند .\r\nهيثمى مىنويسد : گزارش بالا را طبرانى در المعجم الكبير و ميانجيان سند آن از كسانىاند كه سخنشان پشتوانهء گزارش‌ها و نوشته‌هاى درست است « 6 » .\r\n18 - آورده‌اند كه ابن مسعود گفت : هركه جز در ميهن خود نماز را چهار ركعتى\r\n\r\n\r\n","description":"","footnote":"\r\n( 1 ) . احكام القرآن ، جصاص : 2 / 310 .\r\n( 2 ) . الآثار ، قاضى ابو يوسف / 30 ، 75 .\r\n( 3 ) . صحيح بخارى : 2 / 153 ؛ صحيح مسلم : 1 / 260 ؛ مسند احمد : 3 / 190 ؛ سنن بيهقى : 3 / 136 ، 145 .\r\n( 4 ) . تفسير خازن : 1 / 412 ؛ نيل الاوطار : 3 / 250 .\r\n( 5 ) . مجمع الزوائد : 2 / 145 .\r\n( 6 ) . همان : 2 / 155 .\r\n","page_name":" 164 ","page_number":174},
  {"content":"\r\n\r\nبخواند بايد آن را دوباره بخواند « 1 » .\r\n19 - آورده‌اند كه حفص بن عمر گفت : انس بن مالك ما را - كه چهل مرد از انصار بوديم - به سوى شام به ديدار عبد الملك به راه انداخت تا درآمدى براى ما دست و پا كند و چون بازگشت و ما در راه گشاده‌اى كه براى گذشتن شتران است بوديم نماز ظهر را با ما دو ركعتى خواند سپس به درون سراپردهء خود رفت و مردم برخاسته دو ركعت ديگر نيز به آن دو ركعت افزودند و او گفت : خدا زشت گرداند اين چهره‌ها را ! كه به خدا سوگند نه به سنت پيامبر كار مىكنند و نه دستورى را كه داده شده مىپذيرند گواهى مىدهم كه البته شنيدم رسول خدا صلّى اللّه عليه و آله مىگفت : براستى گروهى در كيش خود دورانديشى و ژرف‌نگرى مىكنند و چنان از كيش به در مىروند كه تير از چلهء كمان « 2 » .\r\n20 - آورده‌اند كه سلمان گفت : نماز دو ركعت ، دو ركعت واجب شده بود و رسول خدا صلّى اللّه عليه و آله نيز در مكّه به همان‌گونه نماز گزارد تا به مدينه آمد و در مدينه به همان‌گونه كه خدا خواست نماز گزارده و براى كسى كه در ميهن خود باشد نماز افزوده شد و براى ديگران به همان‌گونه ماند « 3 » .\r\n21 - ثمامه بن شراحيل گفت : به سوى ابن عمر بيرون شدم و پرسيدم مسافر چگونه نماز بخواند ؟ گفت : به جز نماز شام كه سه ركعتى است همه‌جا دو ركعت دو ركعت .\r\nگفتم : اگرچه در ذو المجاز باشيم ؟ گفت : ذو المجاز چيست ؟ گفت جايى است كه در آن گرد مىآييم و خريدوفروش مىكنيم و بيست شب يا پانزده شب در آنجا مىمانيم پاسخ داد « اى مرد ! من ( نمىدانم گفت چهار ماه ، يا دو ماه ) در آذربايجان بودم و ديدم كه ياران پيامبر دو ركعت دو ركعت نماز مىخواندند و با همين دو چشمم پيامبر خدا صلّى اللّه عليه و آله را ديدم كه نماز را دو ركعتى مىخواند » . سپس با خواندن اين عبارت از قرآن كريم به سوى من آمد : راستى كه رسول خدا براى شما پيشوايى نيكوست . « 4 »\r\n22 - احمد آورده است كه ابو هريره گفت : اى مردم ! براستى كه خداى بزرگ و گرامى\r\n\r\n\r\n","description":"","footnote":"\r\n( 1 ) . مجمع الزوائد : 2 / 155 .\r\n( 2 ) . مسند احمد : 3 / 159 ؛ المجمع ، هيثمى : 2 / 155 .\r\n( 3 ) . مجمع الزوائد : 2 / 156 ؛ الاوساط ، طبرانى .\r\n( 4 ) . مسند احمد : 2 / 154 .\r\n","page_name":" 165 ","page_number":175},
  {"content":"\r\n\r\nبر زبان پيامبر شما نماز را بر كسى كه در ميهن خويش نيست دو ركعتى واجب كرده است و براى ديگران چهار ركعتى « 1 » .\r\n23 - آورده‌اند كه عمر بن عبد العزيز گفت : بىچون‌وچرا نماز براى كسى كه در ميهن خويش نيست دو ركعت است و جز اين درست نيست . گزارش بالا را نيز ابن حزم ياد كرده است « 2 » .\r\nعمر و پسرش و ابن عباس و جابر و جبير بن مطعم و حسن و قاضى اسماعيل و حماد بن ابو سليمان و عمر بن عبد العزيز و قتاده و آيين‌شناسان كوفه همگى بر آن رفته‌اند كه هركس در شهر خويش نيست بايد نماز را شكسته بخواند « 3 » .\r\nاكنون با اين همه گزارش‌هايى كه آورديم آيا هيچ جايى براى اين مىماند كه كسى بگويد شكسته خواندن نماز بر كسى كه در شهر خود نيست كارى است روا ، و نه دستورى واجب ؟ اگر شكسته نخواندن نماز بر كسى كه از ميهن خود دور است روا بود البته رسول خدا يا با سخن خود روا بودن آن را آشكار مىساخت يا با رفتار خود - و دست كم با يك بار به جا آوردن آن در همهء زندگىاش - چنانچه در ديگر جاها نيز به همين‌گونه كار مىكرد : مسلم از گزارش بريده آورده است كه گفت پيامبر براى هرنمازى دست نماز مىگرفت و روزى كه مكّه را پيروزمندانه فتح كرد چند نماز را با يك دست نماز بگزارد ابن عمر گفت : كارى كردى كه پيش‌تر نمىكردى ؟ گفت عمر ! آگاهانه اين كار را كردم « 4 » .\r\nشوكانى پس از يادى از گزارش بالا مىنويسد : مىخواهد برساند كه اين كار را كردم تا روا بودن آن را دريابند « 5 » .\r\nو احمد و ابو يعلى آورده‌اند كه عايشه گفت : يك بار رسول خدا به آبريز رفت پس عمر با آفتابه‌اى در پى او برخاست او پرسيد : عمر ! اين چيست ؟ گفت : اى رسول خدا !\r\n\r\n\r\n","description":"","footnote":"\r\n( 1 ) . مسند احمد : 2 / 400 .\r\n( 2 ) . المحلى : 4 / 271 .\r\n( 3 ) . تفسير قرطبى : 5 / 351 ؛ تفسير خازن : 1 / 413 .\r\n( 4 ) . صحيح مسلم : 1 / 122 .\r\n( 5 ) . نيل الاوطار : 1 / 258 .\r\n","page_name":" 166 ","page_number":176},
  {"content":"\r\n\r\nآبى است كه با آن وضو بگيرى گفت : من دستور ندارم كه هرگاه به آبريز رفتم وضو بگيرم و اگر چنين كنم برنامه‌اى براى ديگران مىشود « 1 » كه دو گزارش بالا ماننده‌هاى بسيارى در بخش‌هاى آيين‌شناسى دارد .\r\nو تازه اگر شكسته نخواندن نماز هم روا بود دستور آن از چشم بزرگ‌ترين ياران پيامبر پوشيده نمىماند تا به آن تلخى بر عثمان خرده بگيرند و پنبهء بهانه‌هايش را بزنند آن هم در جايى كه سرور ما امير مؤمنان عليه السّلام را ميان ايشان مىبينيم كه شهر دانش پيامبر را در بود و پس از او سرچشمه‌اى به شمار مىآمد براى آموزش دستورهاى كيش وى ، و پس از همهء ياران پيامبر كارهاى واجب را از كارهاى مباح بازمىشناخت ، پس آيا مىتوان گفت او كه نخستين نمازگزار به همراه رسول خدا بوده دستور نماز را نمىدانسته است ؟\r\nو بگذريم كه خود عثمان هم به دامن اين بهانهء پوچ نياويخت و اگر دست‌آويزى را كه اينان به نمايندگى او مىآورند درست مىشمرد ، نه روشنگرى آن را بارى اين پشتيبانانش رها مىكرد و نه پس از آنكه درمىماند بازپسين پاسخ و برّنده‌ترين سخنش آن بود كه بگويد : اين برداشتى است كه به مغز من رسيده ! و نه كسانى كه از وى پيروى نمودند تنها پشتوانهء كار خود را در پيروى از او ، پرهيز از بدى ناسازگارى مىشمردند و روا بودن كار وى را هرچند به كوتاهى باز مىنمودند .\r\nو اكنون پس از گزارش‌هاى ياد شده مىتوان ارزش آنچه را محب طبرى نوشته دريافت « 2 » . اين زمينه‌اى است كه براى دانستن دستور آن بايد انديشه را به كوشش وا داشت تا به چه برداشتى رسد و از همين روى است كه دانشوران پيرامون آن ، برداشت‌هاى گوناگون دارند و روش او - عثمان را مىگويد - در اين‌باره انگيزهء آن نمىشود كه بگوييم او از كيش راستين خارج شده يا تبهكارى نموده است . پايان\r\nمردك نادان به اين اندازه درنيافته كه در برابر دستورهاى آشكار و چون و چراناپذير ، هيچ جايى براى آن نيست كه كسى براى رسيدن به برداشت ويژه انديشهء خود را به دست‌وپا زدن وادارد ، زيرا تا روزى كه عثمان آن نوآورى ناروا را نمود دربارهء اين دستور\r\n\r\n\r\n","description":"","footnote":"\r\n( 1 ) . مجمع الزوائد : 1 / 241 .\r\n( 2 ) . الرياض النضرة : 2 / 151 .\r\n","page_name":" 167 ","page_number":177},
  {"content":"\r\n\r\nبه هيچ روى برداشت‌هاى گوناگونى نبود و همهء ياران پيامبر ، همداستان بودند كه - بر اساس آيين‌نامه‌هاى روشن - كسى كه در ميهن خود نيست بايد نماز را شكسته بخواند و كار خليفه هيچ پشتوانه‌اى نداشت مگر - به گفتهء خودش - برداشتى كه - در سرپيچى از فرمان پيامبر - به مغز وى رسيده بود . و آنچه پرده از گير و دار برمىدارد گزارش درستى است كه احمد در سرگذشت مروان آورده و در آن مىخوانيم : چون معاويه به مكّه آمد نماز ظهر را شكسته خواند پس مروان و عمرو - ابن عثمان - به سوى او برخاسته و گفتند :\r\nآن‌گونه كه تو بر عموزاده‌ات خرده گرفتى هيچ‌كس بر او خرده نگرفت گفت : چگونه ؟\r\nگفتند مگر نمىدانى كه او در مكّه نماز را شكسته نمىخواند گفت : واى بر شما دو تن ! مگر كار درست به جز آن بود كه من كردم ، من با رسول خدا صلّى اللّه عليه و آله و با عمر و ابو بكر آن را به همين‌گونه خواندم گفتند : عموزاده‌ات آن را شكسته نخواند و سرپيچى تو از شيوهء او خرده‌گيرى بر وى است . پس معاويه به نماز عصر كه بيرون رفت آن را چهار ركعت خواند » .\r\nچنددستگى آيين‌شناسان هم با روشن بودن شيوه‌اى كه پيامبر بر آن بوده هيچ ارزشى ندارد و بايد آن را به ديوار زد زيرا تنها براى آن پديد آمده كه دامن آن مرد را از نوآورى ناروايش پاك بنمايد با آنكه اين كار ، دامن هربىگناهى را مىآلايد . اين هم كه محب مىگويد : « اگر شكسته خواندن نماز را براى كسى كه در شهر خود نيست واجب نشمرده ، انگيزهء آن نمىشود كه او را از كيش خدا خارج بدانيم يا بزهكار بدانيم » . راستى اينكه انگيزه شدن يا نشدن اين كار را بايد از هشتمين گزارشى دريافت كه ياد كرديم و آن را نيز از زبان عبد اللّه بن عمر آورده و درست مىشمارند و براساس آن ، كسى كه در شهر خود نيست بايد نمازها را دو ركعتى بخواند و هركه با سنّت پيامبر ناسازگارى نمايد از كيش او خارج شده است .\r\n\r\n","description":"","footnote":"","page_name":" 168 ","page_number":178},
  {"content":"\r\n\r\n\r\nكيش اين گذشتگان همان سياست روز بوده است\r\nاين گزارش‌هايى كه دربارهء نماز خليفه رسيده ، همراه با نمونه‌هاى فراوان كه از رفتار بسيارى از ياران پيامبر در دست داريم آشكارا ما را آگاه مىكند كه آيين راستين ، نمىتوانسته ايشان را از ناسازگارى با آموزش‌هاى واجب روگردان سازد و ايشان هماهنگى با سياست روز را سزاوارتر مىدانسته‌اند و گرنه ، پس چرا بايد نماز را چهار ركعت بخوانند با آنكه مىدانستند اين كار با دستور دين آنان ناساز است و هيچ دستاويزى هم براى كار خود نداشتند جز اينكه سرپيچى از فرمان خليفه بدتر است . و آنگاه اينان يا كسانى كه از ايشان پشتيبانى مىكنند و همگىشان را بىچون‌وچرا دادگر و نيكوكار مىشمارند تقيّه را روا نمىدارند . اينك اين عبد اللّه بن عمر است كه از نوآورى نارواى خليفه پيروى مىكند و چون با پيش‌نماز به نماز مىايستند آن را شكسته نمىخواند و چون به تنهايى نماز مىگزارد آن را دو ركعت مىخواند با آنكه به زبان خود مىگويد : كسى كه در ميهن خود نيست بايد نمازش را دو ركعتى بخواند و هركه از سنّت پيامبر سرپيچد از دين او خارج شده و اين سخن پيامبر صلّى اللّه عليه و آله هم در گوش وى هست كه :\r\nبراستى خداوند ، كار هيچ‌كس را نپذيرد تا آن را به استوارى انجام دهد . پرسيدن : به استوارى انجام دادن آن چگونه است ؟ گفت : پاك‌كردن آن از خودنمايى و نوآورىهاى ناروا « 1 » و نيز اين سخن وى صلّى اللّه عليه و آله : هر كسى كارى انجام دهد كه نشان فرمان ما بر آن نباشد پذيرفته نيست . « 2 »\r\nو اين عبد اللّه بن مسعود است كه مىداند سنت پيامبر براى كسى كه در ميهن خويش نيست دو ركعت نماز است و خود نيز گزارشگر اين دستور است و آنگاه با اين دستاويز از شكسته خواندن نماز سرباز مىزند كه : عثمان پيشواست و من از فرمان او سر نپيچم زيرا نافرمانى بدتر است چنانچه در صفحات قبل گذشت .\r\nو اين عبد الرحمن بن عوف است كه شكسته نخواندن نماز را در سفر به هيچ روى بر\r\n\r\n\r\n","description":"","footnote":"\r\n( 1 ) . بهجة النفوس ، حافظ بن ابى جمرهء ازدى اندلسى : 4 / 160 .\r\n( 2 ) . المحلى : 7 / 197 .\r\n","page_name":" 169 ","page_number":179},
  {"content":"\r\n\r\nخليفه درست نمىشمارد و در پاسخ بهانه‌هاى او نيز مىگويد : هيچ‌كدام از اينها روش ترا درست نمىنمايد و خود نيز از او مىشنود كه : راستى را اين برداشتى است كه - در سرپيچى از شيوهء آشكار پيامبر - به مغز من رسيده . با همهء اينها خودش هم چون از ابن مسعود مىشنود كه ناسازگارى بدتر است نماز را چهار ركعت مىخواند چرا ناسازگارى با عثمان بدتر باشد و ناسازگارى خود او و ايشان با آيين‌هاى واجب پيامبر بدتر نباشد ؟ مرا بگذار و از آن نخستين ياران پيامبر بپرس .\r\nو اين على امير مؤمنان و تنها كسى است كه پا در جاى پاى بزرگ‌ترين پيامبران مىنهد و چون به نزد او آيند تا - چنان كه گذشت - بر ايشان امامت كند گويد : اگر خواهيد نمازى را كه پيامبر خدا صلّى اللّه عليه و آله بر شما واجب گردانيده - دو ركعت - مىخوانم . گويند : نه ما جز به نمازى كه امير المؤمنين عثمان بپسندد - چهار ركعت - خشنودى نمىدهيم پس او نمىپذيرد و ايشان نيز پروا نمىكنند .\r\nآرى ، هم در چشم آن خليفه‌هايى كه انديشه‌هاى نسنجيده‌شان را در كيش خدا جاى دادند و هم در چشم پيروان ايشان ، دستورهايى خدايى ، پشتوانه‌اى جز سياست روز نداشت و واداشتن و بازداشتن مردم بر پايهء همان مىچرخيد و با دگرگون شدن آن نيز انديشه‌ها دم‌به‌دم دگرگونى مىيافت ، نخستين كس از ايشان را مىبينى كه پيش چشم همه مىگويد : اگر مرا با برنامهء پيامبرتان برگرفته‌ايد تاب‌وتوان آن را ندارم - با آنكه بزرگ پيامبران برنامه‌اى بس ساده و آسان آورد - و باز مىگويد : من بنا بر انديشهء خودم سخن مىگويم اگر درست باشد از خداست و اگر نادرست باشد از من و اهريمن . « 1 »\r\nكسى هم كه پس از او مىآيد با آنكه - گذشته از آنچه در قرآن كريم و سنّت پيامبر آمده - بزرگ‌ترين پيامبران دستور تيمم را به او آموخته باز هم او بىباكانه دستور مىدهد كه اگر جنب دسترسى به آب نداشت نبايد نماز بخواند . « 2 »\r\nو همين مرد است كه در ركعت نخست از نماز خود سورهء حمد را نمىخواند و در\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 7 / 104 و 118 و 119 .\r\n( 2 ) . همان : 6 / 83 .\r\n","page_name":" 170 ","page_number":180},
  {"content":"\r\n\r\nركعت دوم آن را دوبار مىخواند و گاهى هم در هيچ‌يك از ركعت‌هاى نمازش آن را نمىخواند و به همين بسنده مىكرد كه هنگام پشت خم‌كردن و پيشانى بر زمين نهادن ، خدا را نيكو پرستش كرده و گاهى آن را نيز به جا مىآورد و هيچ نمىخواند و سپس كار را از سر مىگرفت . « 1 »\r\nو هموست كه چنانچه گذشت « 2 » مردم را از خواندن نمازهاى نيكو پس از نماز عصر بازمىداشت و كسانى را كه به اين كار مىپرداختند تازيانه مىزد و با آنكه مردم آگاهش كردند كه اين كار برنامهء محمّدى است ، گوش نمىداد .\r\nو هموست كه چنانچه گذشت « 3 » دربارهء ارث پدر بزرگ صد جا داورى نمود كه برخى از آنها با برخى ديگر هيچ‌گونه سازشى نداشت .\r\nو چنانچه به گستردگى گفته شد « 4 » در آمدن اين سخن از دهان وى آشكار است كه : در روزگار رسول خدا صلّى اللّه عليه و آله دو متعه بود كه من مردم را از آن بازمىدارم و هركه نپذيرد كيفر مىدهم .\r\nو هم از زبان اوست كه آورده‌اند : اى مردم ، سه كار در روزگار پيامبر خدا بود كه من شما را از آن بازمىدارم و آنها را ناروا مىشمارم و هركه نپذيرد او را كيفر مىدهم : متعهء زنان ، متعهء حجّ ، و گفتن حىّ على خير العمل ( بشتابيد به انجام نيكوترين كارها ) . « 5 »\r\nو ديگر فرمايش‌ها و داورىهايى كه از اين‌گونه داشته و در جلد يازدهم و دوازدهم از برگردان پارسى غدير زير نشانى « يادبودهاى شگفت‌انگيز در دانش عمر » آورديم .\r\nو اين هم از عثمان كه آيين‌نامهء روشن و پا برجاى پيامبر را دربارهء كارى همچون نماز كه ستون دين او است پايمال مىكند و بهانه‌اش هم اين است : اين برداشتى است كه به مغز من رسيده !\r\nو پس از اذان و اقامه ، دستور به گفتن اذانى ديگر مىدهد كه تودهء مسلمان نيز آن را\r\n\r\n\r\n","description":"","footnote":"\r\n( 1 ) . همان : 6 / 108 .\r\n( 2 ) . همان : 6 / 184 .\r\n( 3 ) . همان : 6 / 116 .\r\n( 4 ) . همان : 6 / 210 .\r\n( 5 ) . ر ك : الغدير ( متن عربى / چ 2 ) : 6 / 213 .\r\n","page_name":" 171 ","page_number":181},
  {"content":"\r\n\r\nبرنامه‌اى براى همهء شهرهاى مسلمانان مىگردانند .\r\nو امير مؤمنان على عليه السّلام را از متعهء حجّ بازمىدارد با آنكه از زبان وى مىشنود : من براى سخن هيچ‌كس از مردم ، شيوهء پيامبر خدا را رها نخواهم كرد .\r\nو بر اسب هم ماليات مىبندد با آنكه خداوند با گواهى پيامبر پاكش از سر اين كار گذشته است .\r\nو با سرپيچى از آيين‌نامه‌اى كه بىچون‌وچرا از پيامبر است برنامهء سخنرانىكردن در نماز عيد فطر و عيد قربان را پيش از نماز انجام مىدهد .\r\nو دو ركعت نخستين نماز را بىخواندن حمد و سوره برگزار مىكند و اين كار واجب را به دو ركعت پس از آن باز مىگذارد .\r\nو دربارهء عدّهء زنى كه با طلاق خلع آزاد شده ، برداشتى دارد كه با سنّت پيامبر كه همه در برابر آن سر فرود آورده‌اند ناسازگار است و دربارهء دارايىها و صدقات روشى برمىگزيند كه با آنچه در قرآن كريم و سنّت پيامبر دستور داده شده به هيچ روى نمىخواند .\r\nو به همين‌گونه بسيارى از برداشت‌هاى او كه فرمان‌ها و آيين‌هاى اسلام پاك را پايمال مىنمايد و گزارش آنها را با گستردگى خواهى خواند .\r\nو اين هم از معاويه ! چه مىدانى معاويه كيست ؟ نماز ظهرش را با پيروى از بزرگ‌ترين پيامبران به انجام مىرساند پس مروان و ابن عثمان به سراغ وى مىآيند و از آن شيوه رو گردانش مىسازند تا - در نماز - عصر - از برنامه‌اى كه - به گواهى خودش آن از پيامبر روشن است سرپيچيد و پيرو سياست روز گرديده نوآورى نارواى عموزاده‌اش را زنده كند و آيين پيامبر برگزيده را نابود گرداند و به كسانى همچون مروان يا ابن عثمان نزديك گردد .\r\nو مىبينى كه به داورى او گرفتن دو خواهر با يكديگر - اگر برده باشند - ناروا نيست و چون مردى بر وى پرخاش مىكنند پروايى نمىنمايد « 1 » چنان كه بهرهء وام را هم روا\r\n\r\n\r\n","description":"","footnote":"\r\n( 1 ) . الدرّ المنثور : 2 / 137 .\r\n","page_name":" 172 ","page_number":182},
  {"content":"\r\n\r\nمىشمارد با آنكه در قرآن كريم گرامى آمده است : و خداوند خريد و فروش را روا گردانيد و بهرهء وام را ناروا . و چون ابو درداء او را آگاه مىنمايد كه پيامبر از اين‌گونه داد و ستد جلوگيرى كرده ، مىگويد : من جاى سخنى در آن نمىبينم و ابو درداء مىگويد :\r\nكيست كه مىتواند براى من پوزشى براى معاويه بياورد ؟ من دستور پيامبر خدا را به او گزارش مىدهم و او برداشت خودش را به من گزارش مىدهد ، من در هيچ سرزمينى كنار تو نخواهم ماند ، پس ، از مرز فرمانروايى معاويه بيرون شد . « 1 »\r\nو خون‌بهاى نامسلمانانى را كه در پناه مسلمانان‌اند هزار دينار زر شناخته ، پانصد دينار آن را در گنجينهء دارايىها مىنهد و نيم ديگر را به خانوادهء كسى كه كشته شده مىدهد با آنكه اين كار نوآوريى است كه آشكارا و بىهيچ چون‌وچرا با برنامهء خداوندى ناسازگار است . « 2 »\r\nو چنان كه شافعى ياد كرده دستور مىدهد كه در عيد فطر و عيد قربان اذان بگويد با آنكه دستورى براى اذان گفتن در اين روز نرسيده و اذان نيز جز در كارهايى كه دستور آن بايسته است روا نيست . « 3 »\r\nو از ارمغان‌هاى مردم به يكديگر باج گرفته و به گونه‌اى كه در كتاب الام مىخوانيم نخستين كسى مىشود كه اين شيوه را نهاده است . « 4 »\r\nو هم گونه‌اى كه ابن ابى شيبه گزارش كرده او نخستين كسى است كه يك تكبير را كم كرده و به گونه‌اى كه ماوردى و ابن كثير آورده‌اند دزدانى را به نزد او مىآورند ، برخى را دست مىبرد و گناه يكى را نديده مىگيرد زيرا از وى و از مادرش سخنى شنيده كه او را خوش آمده است . « 5 »\r\nو باز به گونه‌اى كه به گستردگى گزارش خواهيم داد در عيد فطر و قربان برنامهء سخنرانى را پيش از نماز انجام مىدهد و اين كار با سنّت پيامبر هيچ سازشى ندارد .\r\n\r\n\r\n","description":"","footnote":"\r\n( 1 ) . اختلاف الحديث ، شافعى : 7 / 23 ، كه در كنار نگاشتهء ديگرش الام چاپ شده است .\r\n( 2 ) . كتاب الديات ، ابو عاصم ضحاك 50 .\r\n( 3 ) . كتاب الام : 1 / 208 .\r\n( 4 ) . كتاب الام : 2 / 14 .\r\n( 5 ) . الاحكام السلطانية 219 ؛ البداية و النهاية : 8 / 136 .\r\n","page_name":" 173 ","page_number":183},
  {"content":"\r\n\r\nو نيز اوست كه نفرين فرستادن بر امير المؤمنين على عليه السّلام را برنامهء كار مىگرداند و به سخنوران و پيشوايان و پيش‌نمازان گروه دستور مىدهد كه در همهء شهرها و دهكده‌هاى مسلمانان اين دستور را پياده كنند .\r\nپس ، از كار خويش در بينايىاى باش و از هوس‌هاى كسانى كه نادانند پيروى مكن و بپرهيز كه ترا از راه بگردانند ، زندگى و مرگ ايشان يكسان است و بد داورى مىكنند .\r\n\r\n3 - خليفه ، آيين‌هاى كيفرى را پايمال مىكند\r\nبلاذرى از راه محمّد بن سعد از زبان ابو اسحاق همدانى آورده است كه وليد بن عقبه باده‌گسارى كرد و مست شد پس بامدادان بر مردم پيش‌نمازى كرده و دو ركعت نماز گزارد « 1 » آنگاه روى به ايشان كرد و گفت : برايتان بيشتر بخوانم ؟ گفتند : نه ! براستى كه ما نمازمان را بگزارديم ، پس از اينها ابو زينب با جندب بن زهير ازدى بر وى درآمدند و ديدند مست است پس انگشترى او را از دستش بيرون كردند و او از بس مست بود چگونگى را درنيافت . . . .\r\nابو اسحاق گفته : ، مسروق به من گزارش داد كه او چون به نماز ايستاد از جايش دور نشد تا آنچه را نوشيده بود بالا آورد پس چهار تن - ابو زينب ، جندب بن زهير ، ابو حبيبهء غفارى ، صعب بن جثامه - براى گفتگو دربارهء او با عثمان خارج شدند و عثمان را از آنچه وى كرده بود آگاه ساختند . پس عبد الرحمن بن عوف گفت : او را چه شده ؟ آيا ديوانه گرديده ؟ گفتند : نه ، مست كرده . گزارشگر گفت : پس عثمان ايشان را بيم داد و در هراس افكند و به جندب گفت : تو ديدى كه برادرم « 2 » باده‌گسارى مىكرد ؟ گفت : نه ، پناه به خدا ، من گواهى مىدهم كه او را ديدم مست بود و آنچه را خورده بود از درون برمىگردانيد و من انگشترى او را از دستش برگرفتم و او از بس مست بود چگونگى را درنيافت .\r\n\r\n\r\n","description":"","footnote":"\r\n( 1 ) . در الانساب و صحيح مسلم به اين‌گونه آمده و ديگر پشتوانه‌هاى اين گزارش - به گونه‌اى كه اگر خدا خواهد خواهى ديد - همه يك سخن مىگويند كه او نماز بامداد را چهار ركعت خواند .\r\n( 2 ) . وليد برادر وى بوده است از سوى مادرش اروى دختر كريز بن ربيعة بن حبيب بن عبد شمس .\r\n","page_name":" 174 ","page_number":184},
  {"content":"\r\n\r\nابو اسحاق گفت : پس گواهان به نزد ايشان شدند و او را از آنچه ميان ايشان و عثمان گذشته بود آگاه كردند - و هم از اينكه عثمان ايشان را رانده - پس عايشه آواز درداد .\r\nراستى كه عثمان آيين‌هاى كيفرى را پايمال كرده و شاهدان را بيم داده است . « 1 »\r\nواقدى گويد : برخى گفته‌اند كه عثمان كسانى از شاهدان را تازيانه زد ، پس ايشان به نزد على رفته از اين رفتار گله‌مندى كردند پس او به نزد عثمان رفت و گفت : آيين‌هاى كيفرى را پايمال گردانيدى و گروهى را كه به زيان برادرت شهادت دادند كتك زدى و فرمان را زير و رو نمودى با آنكه عمر گفت : امويان و به ويژه خاندان ابو معيط را برگردن مردم سوار مكن ، پرسيد مىگويى چه كنم ؟ گفت : چنانچه من مىبينم بايد او را از كار بر كنار نمايى و سرپرستى هيچ‌يك از كارهاى مسلمانان را به او نسپارى و شاهدان را بازجويى كنى اگر كسانى نيستند كه گمان بد به ايشان رود و از سر كينه‌توزى دروغ بگويند برادرت را به كيفرى كه واجب است مىرسانى .\r\nو نيز گويد : گفته مىشود عايشه با عثمان درشتى نمود و او نيز پاسخى تند داد و گفت :\r\nترا چه به اين كارها ؟ تو دستور دارى كه در خانه‌ات آرام بگيرى گروهى نيز سخنانى به همين‌گونه گفتند و گروهى ديگر گفتند : كيست كه - براى اين زن - سزاوارتر از او باشد پس با لنگه كفش‌ها به جان هم افتادند و اين نخستين زدوخوردى بود كه پس از پيامبر ميان مسلمانان درگرفت .\r\nو هم از چند راه گزارش كرده كه طلحه و زبير به نزد عثمان شدند و به او گفتند : ما ترا از سپردن كارى از كارهاى مسلمانان به وليد پرهيز داده بوديم و تو نپذيرفتى و اينك شهادت داده شده كه او باده‌گسارى و بدمستى نموده بركنارش كن . على نيز به او گفت :\r\nاو را از كار بر كنار كن و اگر شاهدان در روى او به زيانش گواهى دادند وى را به كيفر برسان . پس عثمان ، سعيد بن عاص را به فرماندارى كوفه فرستاد و به او دستور داد وليد را به سوى وى گسيل دارد پس چون سعيد به كوفه درآمد منبر و ساختمان فرماندارى را شستشو داد و وليد را گسيل داشت و شاهدان كه رو در روى او به زيانش گواهى دادند و\r\n\r\n\r\n","description":"","footnote":"\r\n( 1 ) . الانساب : 5 / 33 .\r\n","page_name":" 175 ","page_number":185},
  {"content":"\r\n\r\nعثمان خواست او را به كيفر برساند بالاپوشى آراسته بر او پوشانده و در خانه‌اى جايش داد و هركس از قريش را كه براى زدن او مىفرستاد وليد به وى مىگفت : ترا به خدا سوگند مىدهم ، مبادا پيوند خويشىات را با من ببرى و امير المؤمنين را بر خود خشمگين نمايى و با شنيدن اين سخن نيز هيچ‌كس دست بر او بلند نمىكرد . پس على بن ابو طالب كه چنين ديد تازيانه برگرفت و با پسرش حسن بر او درآويخت وليد همان سخن را به وى هم گفت و حسن نيز به وى گفت : پدر جان ، راست مىگويد . على گفت :\r\nدر آن هنگام ( كه ) من ( پرواى اين سخنان داشته باشم ) خدا را باور ندارم . پس با تازيانه‌اى دو شاخه او را زد و براساس يك گزارش نيز على به فرزندش حسن گفت : پسركم ، برخيز و او را تازيانه بزن . پس عثمان گفت : برخى از اينان كه مىبينى ترا بسنده‌اند پس على تازيانه برگرفت و به سراغ او رفت و آغاز به زدن او كرد و وليد وى را دشنام مىداد . و بر اساس گزارش الاغانى وليد به وى گفت : ترا به خدا و به پيوند خويشاوندىمان سوگند ، على به وى گفت : ابو وهب ، ( نام سرپوشيدهء وليد ) خاموش باش كه براستى اسرائيليان تنها براى همين به پرتگاه افتادند كه آيين‌هاى كيفرى را پايمال كردند پس او را زد و گفت :\r\nپس از اين قريشيان ، مرا تازيانه‌زن خويش خواهند خواند .\r\nگزارشگران گفتند : از عثمان خواسته شد كه سر او را بتراشد و گفتند كه عمر در چنين جاهايى دستور به سر تراشيدن مىداد . او گفت : آرى ، در آغاز به اين شيوه كار مىكرد و سپس آن را رها كرد .\r\nابو مخنف و ديگران گفته‌اند : وليد بن عقبه تلوتلوخوران براى نماز بامداد بيرون شد پس دو ركعت كه خواند روى به مردم كرد و گفت : بيش از اين برايتان بخوانم ؟ پس عتاب بن علاق يكى از زادگان عوافه بن سعد كه مردى ارجمند بود گفت ، : خداوند بر نيكويىها در تو نيفزايد سپس يك دو مشتى سنگريزه برگرفت و به چهرهء وليد كوفت و مردم نيز به سوى او شن‌پرانى نمودند و گفتند : به خدا سوگند كه جز از كسى كه ترا فرماندار ما گردانيده شگفت نبايد داشت . و اين عتاب همان بود كه عمر بن خطّاب براى او با ديگر بزرگان دو هزار و پانصد سكّه درآمد نهاد و برخى چنين ياد كرده‌اند كه وليد\r\n\r\n","description":"","footnote":"","page_name":" 176 ","page_number":186},
  {"content":"\r\n\r\nتوان خود را از دست داد و آنچه را نوشيده بود همان جا بالا آورد و يزيد بن قيس ارحبى و معقل بن قيس رياحى گفتند : راستى را كه عثمان خواسته است با خواركردن پيروان محمّد صلّى اللّه عليه و آله برادرش را در مقامى بلند بدارد و دربارهء وليد است كه حطيئه - جرول بن اوس بن مالك عبسى - اين سروده‌ها را مىگويد :\r\n- روزى كه حطيئه پروردگارش را ديدار نمايد شهادت دهد كه براستى پوزش وليد پذيرفته‌تر ( از عثمان ) است .\r\n- هنگامى كه نماز ايشان بر باد رفت « 1 » بىآنكه بداند از سر مستى گفت : آيا بيش از اين برايتان بخوانم ؟\r\n- زيرا ( مىخواست ) بر نيكويىهاشان بيفزايد و اگر مىپذيرفتند از ده ركعت هم بيشتر برايشان مىخواند .\r\n- اى ابو وهب ، ( نام سرپوشيدهء وليد ) آنان به پيشنهاد تو گردن نهادند و اگر آن را مىپذيرفتند تو ميان نماز دو ركعتى با نماز يك ركعتى هماهنگى پديد مىآوردى .\r\n- آنگاه كه تو به تاخت پرداختى افسار را گرفتند و اگر افسارت را رها مىكردند تو همچنان مىتاختى . « 2 »\r\nابو الفرج اصفهانى در الاغانى « 3 » و ابو عمر در الاستيعاب پس از آوردن سروده‌هاى بالا ، سروده‌هاى زير را نيز از حطيئه در همين زمينه آورده‌اند :\r\n- در ميان نماز سخن گفت و آشكارا بر آن بيفزود و دورويى خويش را هويدا ساخت .\r\n- با ميى كه از دهانش مىريخت گوشه و كنار پرستشگاه را بيالود\r\nو آنگاه كه همه آهنگ پراكنده شدن داشتند آواز داد :\r\n- آيا بيشتر برايتان بخوانم تا مرا بستاييد ؟ پس نه من و نه شما را سهمى از نيكويى نيست .\r\nسپس ابو عمر گويد : اينكه او مست مست ، برايشان پيش‌نمازى كرده و پس از\r\n\r\n\r\n","description":"","footnote":"\r\n( 1 ) . در اغانى : 4 / 178 و 179 به جاى نفدت ( بر باد رفت ) تمت ( به پايان آمد ) آمده است .\r\n( 2 ) . در الاغانى : 4 / 179 گزارشى پيرامون اين سروده‌ها آمده كه تهى از سود نيست .\r\n( 3 ) . الاغانى : 4 / 178 .\r\n","page_name":" 177 ","page_number":187},
  {"content":"\r\n\r\nآنكه نماز بامدادى را چهار ركعت خوانده گفته : آيا بيشتر برايتان بخوانم ؟ گزارش آن زبانزد است و كسانى كه به سخن ايشان پشتگرمى بايد داشت - چه از گزارشگران و چه از سرگذشت‌دانان - آن را آورده‌اند .\r\nو ما گزارش رويداد را مىخوانيم كه مىنويسد : او در محراب بالا آورد . « 1 » و هم اينكه پس از چهار ركعت خواندن نماز بامداد به ايشان گفته : آيا بيشتر برايتان بخوانم . « 2 » گزارش آن را سرگذشت‌دانانى كه به سخن ايشان پشتگرمى بايد داشت آورده و زبانزد همگان است سپس گزارش طبرى « 3 » را مىآورد كه مىرساند آن گروه با وليد سرسختى نمودند و عثمان به او گفت : برادرم ، شكيبايى كن كه خداوند ترا پاداش مىدهد و گناه تو بر گردن اين گروه بار مىشود . و سپس گويد : ابو عمر گفته : گزارشى كه نزد سرگذشت‌شناسان درست شمرده شده ، مىرساند كه او باده نوشيد و آن را بالا آورد و نماز صبح را چهار ركعت خواند .\r\nو باز ابو الفداء مىنويسد : داستان او كه مست بود و بر مردم پيش‌نمازى كرد و نماز بامداد را چهار ركعت خواند زبانزد همگان است و آن را آورده‌اند . « 4 » و باز مىنويسد : بر مردم كوفه پيش‌نمازى كرد و چهار ركعت خواند و هنگام پشت خم‌كردن و پيشانى به زمين نهادن مىگفت : بنوش و مرا بنوشان ! سپس در محراب بالا آورد و نماز را به پايان برد و گفت : برايتان بيشتر بخوانم ؟ ابن مسعود گفت : خداوند نه به تو خير دهد و نه به آنكه ترا به سوى ما فرستاد پس يك لنگه كفش برگرفت و با آن به چهرهء وليد كوبيد و\r\n\r\n\r\n","description":"","footnote":"\r\n( 1 ) . مسند احمد : 1 / 144 ؛ سنن بيهقى : 8 / 318 ؛ تاريخ يعقوبى : 2 / 142 .\r\n( 2 ) . الكامل ، ابن اثير : 3 / 42 ؛ اسد الغابة : 5 / 91 ، 92 .\r\n( 3 ) . گزارش طبرى كه آن را در تاريخ خود : 5 / 60 ، 61 در نادرستى سندش همه همداستان‌اند زيرا از ميانجان آن ، يكى دروغگو شناخته شده و تازه او گزارش را از زبان كسى كه شناخته نيست بازگو كرده و او نيز از زبان كسى كه گزارش‌باف خوانده شده و گويند كه در نهان از كيش ما به در شده بود ! و نام و نشان اين سه نيز - بكى پس از ديگرى - چنين است : سرى و او از شعيب و او از سيف پسر عمر ، كه گفتار گستردهء ما را دربارهء اين سند ناهموار را - كه روى تاريخ طبرى را سياه كرد - در آينده خواهى خواند .\r\n( 4 ) . تاريخ ، ابو الفداء : 1 / 176 ؛ الاصابة : 3 / 638 .\r\n","page_name":" 178 ","page_number":188},
  {"content":"\r\n\r\nمردم نيز سنگريزه به سوى او افكندند پس او تلوتلوخوران به سوى كاخ خود شد و سنگريزه‌هايى نيز در پى او روان بود تا پايان . « 1 »\r\nو ابو الفرج از زبان ابو عبيد و كلبى و اصمعى آورده است كه وليد بن عقبه روسبىباز و مىگسار بود ، در كوفه باده‌گسارى كرد و بامدادان برخاست تا در مسجد جامع بر مردم پيش‌نمازى كند پس بر ايشان چهار ركعت خواند و سپس روى به ايشان كرد و گفت :\r\nبرايتان بيشتر بخوانم ؟ پس در محراب بالا آورد و با آواز بلند در ميان نماز ، برايشان اين ترانه را خواند :\r\n- دل به رباب آويخت ، آن هم پس از پير شدن دلبر و دلداده ! « 2 »\r\nهم او نيز از زبان عمر بن شيبه گزارش بالا را آورده . « 3 » و از راه مدائنى گزارش كرده است كه زهرى گفت : گروهى از كوفيان به نزد عثمان شدند تا پيرامون وليد با وى گفتگو كنند ، پس او گفت : آيا هرگاه مردى از شما بر فرمانده‌اش خشم گيرد دروغى به او مىبندد ؟ اگر بامداد شود شما را كيفر خواهم كرد . پس ايشان به عايشه پناه بردند و بامدادان عثمان از سراى عايشه آواز و گفتارى شنيد كه بوى درشتى و تندى مىداد . پس گفت : آيا عراقيان از دين خارج شده و تبهكار هيچ پناهگاهى جز خانهء عايشه نيافته‌اند ؟ او كه اين سخن بشنيد كفش پيامبر خدا را بلند كرد و گفت : شيوهء دارندهء اين كفش را رها كردى . مردم گفتگوها را شنيدند و آمدند تا مسجد پر شد برخى با سنگريزه و لنگه كفش به جان هم افتاده و به زدوخورد پرداختند و گروهى از ياران پيامبر بر عثمان درآمدند و گفتند : از خدا پروا كن آيين‌هاى كيفرى را پامال مكن ، برادرت را از سر ايشان بر كنار كن پس وى را بر كنار كرد . « 4 »\r\nو هم از زبان مطر وراق آورده است كه مردى به مدينه آمد و به عثمان گفت : من در پيش وليد بن عقبه نماز بامداد را بگزاردم و او روى به ما كرد و گفت : برايتان بيشتر\r\n\r\n\r\n","description":"","footnote":"\r\n( 1 ) . تاريخ الخلفاء ، سيوطى 104 ؛ السيرة الحلبية : 2 / 314 .\r\n( 2 ) . الاغانى : 4 / 178 .\r\n( 3 ) . همان : 4 / 179 .\r\n( 4 ) . الاغانى : 4 / 180 .\r\n","page_name":" 179 ","page_number":189},
  {"content":"\r\n\r\nبخوانم ؟ من امروز سرخوشم من بوى مى از او شندم ، پس عثمان آن مرد را زد و مردم گفتند : آيين‌هاى كيفرى را پايمال كردى و شاهدان را زدى .\r\nابن عبد ربه هم داستان نماز را آورده و مىنويسد : از روى مستى نماز بامدادى را براى ايشان سه ركعت خواند . . . . « 1 »\r\nو در صحيح بخارى در مناقب عثمان در لابه‌لاى سرگذشتى مىخوانيم كه مردم در اين‌باره بسيار سخن گفتند . و ابن حجر در روشنگرى اين مىنويسد : در گزارش معمر مىبينيم ؛ ميان كارهاى او آنچه بيش از همه مردم را به پرخاش - و بگومگو - واداشت يكى به كار بستن آيين‌هاى كيفرى دربارهء مروان بود و ديگرى بر كنار كردن سعد بن ابو وقاص . « 2 »\r\nوليد همان كسى است كه داستان او را خواهى شنيد و اگر خدا خواهد در اين جلد و جلدهاى آينده از چگونگى كار و روزگارش چنان آگاه مىشوى كه گويى در كنار وى ايستاده‌اى ، و اكنون مىبينى كه باده‌گسارى مىكند و در محراب بالا مىآورد و از زور مستى نماز را بيش از آنچه بايد مىخواند ، و انگشتر از دستش به در مىكنند و از بس مست است نمىفهمد و پيش از چنين روزهايى نيز خدا ، او را تبهكار خوانده و با اين گفتار - كه گوينده‌اش بسيار گرامى است - او را مىشناسد : آيا كسى كه به آيين راستين گرويده همچون كسى است كه تبهكار است « 3 » و نيز با اين گفتار : هرگاه تبهكارى گزارشى براى شما آورد پيرامون آن پرس‌وجو نماييد « 4 » كه ابن عبد البرّ مىنويسد : در ميان دانشمندانى كه به روشنگرى قرآن كريم مىپردازند هيچ چون و چرايى دربارهء اين گزارش كه دانستى نيست كه سخن خداى گرامى و بزرگ : هرگاه تبهكارى براى شما آورد . . . دربارهء وليد فرود آمده است . « 5 » اين سخن را ابن اثير نيز از زبان ابو عمر بازگو كرده است . « 6 »\r\nاينك آيا سزاوار است كه چنين كسى از سوى پيشواى مسلمانان در مقام والاى\r\n\r\n\r\n","description":"","footnote":"\r\n( 1 ) . العقد الفريد : 2 / 273 .\r\n( 2 ) . فتح البارى : 7 / 44 .\r\n( 3 ) . سجده 32 / 18 .\r\n( 4 ) . حجرات 49 / 6 .\r\n( 5 ) . الاستيعاب : 2 / 620 .\r\n( 6 ) . اسد الغابة : 5 / 90 .\r\n","page_name":" 180 ","page_number":190},
  {"content":"\r\n\r\nفرماندارى جاى بگيرد و جان و دارايى و زن و آبروى مردم به دست او سپرده شود ، تا دستورهاى آيين را از او بگيرند و كار بستن و گشودن را در شهر و ده مسلمانان از او بخواهند و در نمازهاى جماعتى و فرادى ، او را پيش‌نماز خود بشناسند ؟ آيا هيچ‌يك از اين كارها با دين راستين سازگار است ؟ مرا بگذار و اين پرسش‌ها را از خليفه‌اى بكن كه او را فرماندار گردانيد و كسانى را كه به زيان او گواهى داده بودند براند و در هراس افكند يا با تازيانهء خويش ايشان را زد .\r\nو گرفتيم كه فرماندارى بخشيدن به او پيش از بزهكارىاش بوده ، با اين همه ، دادن كيفرى كه واجب بودن آن روشن گرديد - و روان ساختن آن بر او ، سرزنش‌ها برانگيخت - چرا بايد همى پشت گوش انداخته شود تا آن هنگام كه مرگ را در خانه‌اى فرستند و براى بر كنار ماندن او از گزند تازيانه ، بالاپوشى آراسته بر تن وى كنند و آنگاه هركس بر وى وارد آيد كه او را به كيفر رساند او - كه شايستهء كيفر بوده - ايشان را به خشمگين شدن خليفه بيم دهد و به اين‌سان - و با پرهيز دادن از بريدن پيوند خويشى - از خود پاسدارى نمايد . آيا خليفه مىدانست كه او ديگران را براى پا پيش نهادن در برپا داشتن آيين‌هاى كيفرى خدا ، از خشم وى مىترساند و او را به اين‌گونه مىشناساند و پيوند خويشاوندىاش را از دستور دين او برتر مىشمارد ؟ و با اين همه چون از گفتار او خرسند بود آن را نديده مىگرفت ؟ يا سخن او را به وى نرسانده بودند ؟ اين دومى كه هيچ سازشى با پرداخت گزارش‌ها ندارد زيرا از آنها درمىيابيم وى از همهء آنچه در آنجا ، روى داده آگاهى داشته و به يارى همهء آن كارها ، برپا داشتن آيين كيفرى را پشت گوش مىانداخته تا آنجا كه چون دانست دخترزادهء برگزيدهء پيامبر - حسن عليه السّلام - براى دلسوزى بر او گرايشى به كجروى نمىيابد از كار او جلوگيرى كرد و چنان خواست كه تازيانه زدن بر وى به دست سرهنگان خودش انجام گيرد كه در پى خشنودى اويند ، با اين همه فرمان خداوند پيروز شد و داورى او انجام گرفت و چگونه ؟ با دست سرور ما امير المؤمنين كه خودش كيفر رساندن وى را گردن گرفت و آن ستمگر هم به دشنام‌گويى به او پرداخت و\r\n\r\n","description":"","footnote":"","page_name":" 181 ","page_number":191},
  {"content":"\r\n\r\nاو عليه السّلام نيز در راه خدا از سرزنش هيچ‌كس پروا ندارد . يا به گونه‌اى كه در صحيح مسلم « 1 » و اغانى و جز آن دو آمده او عليه السّلام به عبد اللّه بن جعفر دستور داد كه او را تازيانه بزند و خود شمارهء تازيانه‌ها را نگاه داشت .\r\nآيا پس از آنكه كيفرى بر كسى واجب گرديد بايد كار را چندان پشت گوش انداخت كه زدوخوردها بر سر آن درگيرد و بازار بگومگو داغ شده نزاع زبانى با جنگ‌افزارها انجامد و كار گفتگو به مشت و لگد برسد و لنگه كفش و موزه بالا رود و پس از پيامبر خدا صلّى اللّه عليه و آله نخستين پيكار ميان مسلمانان سازمان يابد و فرياد امّ المومنين - عايشه - بلند شود كه : راستى كه عثمان آيين‌هاى كيفرى را پايمال كرده و گواهان را در هراس افكنده . و سرور خاندان پيامبر صلّى اللّه عليه و آله نيز با اين سخن او را نكوهش كند كه : آيين‌هاى كيفرى را پايمال كردى و گروهى را كه به زيان برادرت گواهى دادند كتك زدى ؟ و آيا پس از همهء اينها چنين تبهكارى كه با زبان قرآن نيز پرده‌اش دريده شده بود شايستگى آن را دارد كه براى رسيدگى به دارايىها فرستاده شود ؟ چنان كه عثمان كرد و مردك را پس از كيفر دادن او به كارپردازى صدقات كلبيان و بلقينيان فرستاد « 2 » و آيا مهر برادرى اين همه گشادبازى را روا مىدارد ؟\r\nپاسخ دادن به اين پرسش‌ها به گردن من نيست و آنچه بر من است گزارش دادن سرگذشت است همراه با بررسى و انگيزه‌يابى در آن . و پاسخ را نيز تنها از ياوران خليفه مىخواهيم ، يا نه ، خود خوانندهء بزرگوار را داور اين گير و دارها مىگردانيم .\r\n\r\n4 - اذان سوم به دستور خليفه\r\nبخارى و جز او از زبان سائب بن يزيد آورده‌اند كه برنامهء اذان دردادن در روز آدينه آغازش در روزگار پيامبر خدا صلّى اللّه عليه و آله بود و در روزگار ابو بكر و در روزگار عمر . و هنگام آن نيز گاه بيرون شدن پيشوا بود و گاه برپا شدن نماز . و چون روزگار عثمان رسيد و مردم بسيار شدند اذان سومى هم بيفزود كه در زوراء ( زاء زبر دار و واو ساكن ، خانه‌اى در\r\n\r\n\r\n","description":"","footnote":"\r\n( 1 ) . ر ك : صحيح مسلم : 2 / 52 .\r\n( 2 ) . تاريخ يعقوبى : 2 / 142 .\r\n","page_name":" 182 ","page_number":192},
  {"content":"\r\n\r\nبازار ) مىدادند و اين شيوه تا هم‌اكنون بر جاى مانده است . « 1 »\r\nو در گزارش بخارى و ابو داود آمده است كه در روزگار پيامبر صلّى اللّه عليه و آله و ابو بكر و عمر بانگ مسلمانى در روز آدينه آغازش در هنگامى بود كه پيشوا بر سر منبر مىنشست و چون عثمان به جاى ايشان نشست و مردم بسيار شدند عثمان دستور داد تا در روز آدينه براى بار سوم نيز ( اذان ) آواى مسلمانى دردهند ، پس در زوراء آواز به آن برداشتند و كار به همين‌گونه پايدار ماند .\r\nو در گزارش نسايى آمده : عثمان دستور داد تا در روز آدينه براى بار سوم نيز اذان مسلمانى دردهند ، پس در زوراء آواز به آن برداشتند .\r\nو در گزارشى از همو آمده است كه چون پيامبر خدا صلّى اللّه عليه و آله در روز آدينه بر فراز منبر مىنشست بلال اذان مسلمانى درمىداد و چون فرود مىآمد ( اقامه ) بانگ نماز در مىداد و در روزگار ابو بكر و عمر نيز چنين بود .\r\nو در گزارش ترمذى آمده : به روزگار پيامبر خدا و ابو بكر و عمر چون پيشوا بيرون مىرفت بانگ مسلمانى درمىدادند و نماز را برپا مىداشتند و چون عثمان بر سر كار آمد آواى سومى هم در زوراء بيفزود .\r\nو در گزارش بلاذرى از زبان سائب بن يزيد چنين آمده : پيامبر خدا چون براى نماز بيرون مىرفت بانگ مسلمانى درمىدادند و سپس نماز را برپا مىداشت ، در روزگار ابو بكر و عمر و در قسمتى از روزگار عثمان نيز كار به همين‌گونه بود . تا عثمان در سال هفتم « 2 » اذان سومى هم بيفزود كه مردم آن را نپسنديدند و گفتند : نوآورى نادرستى است . « 3 »\r\n\r\n\r\n","description":"","footnote":"\r\n( 1 ) . صحيح بخارى 2 / 95 و 96 ؛ صحيح ترمذى : 1 / 69 ؛ سنن ابو داود 171 ؛ سنن ابن ماجه : 1 / 348 ؛ سنن نسايى : 3 / 100 ؛ كتاب الام ، شافعى : 1 / 173 ؛ سنن بيهقى : 1 / 429 و 3 / 192 و 205 ؛ تاريخ طبرى : 5 / 68 ؛ كامل ابن اثير : 5 / 68 ؛ فيض الاله المالك ، بقايى : 1 / 193 .\r\n( 2 ) . مىخواهد برساند كه در سال هفتم از فرمانروايى عثمان كه با سال سىام از كوچيدن پيامبر به مدينه همساز بود و از تاريخ طبرى و جز او نيز همين برمىآيد .\r\n( 3 ) . الانساب : 5 / 39 .\r\n","page_name":" 183 ","page_number":193},
  {"content":"\r\n\r\nو ابن حجر مىنويسد : چنانچه برمىآيد كه آن هنگام مردمان در همهء شهرها كار عثمان را در پيش گرفتند زيرا وى خليفه‌اى بود كه فرمانش به كار بسته مىشد ، با اين همه ، فاكهانى چنان آورده كه نخستين كسى كه نخستين بانگ مسلمانى را پديد آورد در مكّه حجّاج بود و در بصره زياد و به من چنان رسيده كه مردمانى كه در باختر نزديك هستند تاكنون نيز جز يك بار براى ايشان بانگ مسلمانى داده نمىشود . « 1 » و ابن ابى شيبه آورده است كه ابن عمر گفت : نخستين بانگ مسلمانى كه در روز آدينه دهند نوآورى است ، كه هم گمان مىرود اين سخن را از آن روى گفته كه اين كار را درست نمىشمرده و هم گمان مىرود كه مىخواهد بگويد : اين برنامه در روزگار پيامبر پياده نمىشد و هرچه در روزگار او نبوده نوآورى ناميده مىشود .\r\nشوكانى نيز آنچه را در فتح البارى بوده بازگو كرده « 2 » و هم عينى در عمدة القارى گزارش ابن عمر را به اين‌گونه ياد كرده كه : « نخستين اذان مسلمانى كه در روز آدينه دهند نوآورى است » و هم آورده است كه زهرى گفت : « نخستين كسى كه نخستين بانگ مسلمانى را پديد آورد عثمان بود كه دستور داد براى مردم بازارها بانگ دردهند » و هم مىنويسد :\r\nدر پاره‌اى گزارش‌ها آمده است كه عثمان سومين بانگ مسلمانى را كه در زوراء براى گرد آوردن مردم سر مىدادند پديد آورد تا آنجا كه گويد : و گفته شده : نخستين كسى كه نخستين بانگ مسلمانى را پديد آورد در مكّه حجاج بود و در بصره زياد .\r\nنخستين پرسشى كه از بازگوگران اين گزارش‌ها بايد كرد اين است كه خواست ايشان از بسيار شدن مردم كه انگيزه‌اى شد براى دو بار سر دادن بانگ مسلمانى ، آيا بسيار شدن ايشان در مقام جانشينى پيامبر - مدينهء درخشان - است يا بسيار شدن ايشان در سراسر جهان هستى ؟ اگر دومى باشد كه هزار بار هم بانگ مسلمانى درمىدادند سودى براى ايشان نداشت زيرا نه بانگ آوازدهندهء مدينه به ديگر شهرها و كشورها مىرسيد و نه بر مردمان آن‌جاها واجب بود كه به بانگى كه از اينجا برمىخيزد گوش دهند و نماز را با آن هماهنگ كنند .\r\n\r\n\r\n","description":"","footnote":"\r\n( 1 ) . فتح البارى : 2 / 315 .\r\n( 2 ) . نيل الاوطار : 3 / 332 .\r\n","page_name":" 184 ","page_number":194},
  {"content":"\r\n\r\nبسيار شدن مردم در خود مدينه نيز اگر بگيريم كه انگيزهء درستى براى افزودن به برنامهء آواز دردادن باشد تازه آنچه را درست مىنمايد افزودن به آوازدهندگان است كه در هرگوشهء شهر و همه در يك هنگام به كار برخيزند . نه اينكه پس از بانگ نماز دردادن كه بايد پس از اذان مسلمانى و - كار پيش از نماز - باشد يك بار ديگر از نو اذان دردهند زيرا دستور پيامبر ، آشكارا با اين شيوه ناسازگار است و كار خليفه هم - به‌گونه‌اى كه تركمانى در شرح سنن كبرى بيهقى ما را آگاه مىسازد « 1 » - افزودن بر برنامهء بانگ مسلمانى پس از بانگ نماز بوده است نه افزودن به آوازدهندگان و ياران پيامبر نيز از همين روى وى را نكوهش كردند و كار او را نوآورى ناروا شمردند و گرنه چند تا بودن آواز دهندگان ، تنها در روزگار عثمان نبوده است زيرا در روزگار پيامبر خدا صلّى اللّه عليه و آله نيز ؛ هم بلال بانگ مسلمانى برمىداشت و هم پسر امّ مكتوم و عثمان نيز - به‌گونه‌اى كه در روشنگرى آبى بر صحيح مسلم آمده « 2 » - به هنگام بسيار شمردن مردم چهار تن را براى اين نيازمندى برگرفت و هيچ‌كس را هم نيافته‌ام كه چند تا بودن آوازدهندگان را ناروا بشمارد كه تازه دستورهايى هم بر اين برنامه بار كرده‌اند چنان كه گاهى اين پرسش را پيش مىكشند كه - آيا چنانچه گفته شده - با چند تا بودن آوازدهنده ، اذان واجب يا شايسته هم چند تا مىشود يا نه ؟ و هنگامى كه آوازدهندهء نخستين كارش به انجام رسيد آيا امام جماعت مىتواند در خواندن نماز درنگ كند تا آن ديگرى هم كارش پايان يابد ؟ يا مىتواند بيرون رود و آن ديگرى نيز اذان خود را نيمه‌كاره ببرد ؟ و آيا چند آوازدهنده‌اى كه هستند مىتوانند يكى پس از ديگرى آواز بردارند ؟ يا همه‌شان بايد در آغاز هنگام نماز آواز بردارند ؟ و شافعى مىنويسد : اگر پرستشگاهى بزرگ چند آوازدهنده آماده داشته باشد جاى گفتگو نيست كه هريك از آنان مىتواند - برفراز يكى از گلدسته‌هاى آن - آواز بردارند تا همهء شنوندگان - در يك هنگام - آواز مسلمانى را بشنوند . « 3 »\r\nآنگاه نماى گزارش درستى كه گذشت ، مىرساند كه عثمان به برنامهء بانگ مسلمانى\r\n\r\n\r\n","description":"","footnote":"\r\n( 1 ) . شرح سنن كبرى : 1 / 429 .\r\n( 2 ) . صحيح مسلم : 2 / 136 .\r\n( 3 ) . كتاب الام : 1 / 72 .\r\n","page_name":" 185 ","page_number":195},
  {"content":"\r\n\r\nدادن افزود به اين‌گونه كه دستور داد پس از بانگ مسلمانى و بانگ نماز دردادن يك‌بار ديگر بانگ مسلمانى دردهند نه اينكه پيش‌تر از اينها بانگ مسلمانى دردهند و اين را ، هم از گزارش طبرانى كه بيايد مىتوان دريافت و هم از آنچه برخى از روشنگران گزارش به كوتاهى باز نموده و گفته‌اند كه سومين اذان ، سومين است از ديدگاه آيين و دين ، زيرا پيش روى پيش‌نماز و بر بانگ نماز به بانگ مسلمانى افزوده شده است « 1 » آرى ، ابن حجر مىنويسد : روشنگران همداستان‌اند كه خواست گزارشگر از اين دو واژه : « سومين بانگ مسلمانى » آن است كه دو تاى نخستين يكى ، بانگ مسلمانى است و ديگرى بانگ نماز و آنگاه اذان سومى را هم كه به دستور عثمان سرمىدادند « سومين بانگ مسلمانى » مىخواندند و اين مىرساند كه پيشتر بايستى دو بار ديگر بانگ مسلمانى سرداده شده باشد . « 2 » و عينى مىنويسد : بانگ نماز كه در اينجا بانگ مسلمانى خوانده شده از اين‌روى است كه - همانند آن - آگهىهايى دربر دارد و از همين روى است كه پيامبر گفت : ميان هر دو بانگ مسلمانى ، نمازى است براى كسى كه بخواهد . « 3 » و خواست او ميان بانگ مسلمانى و بانگ نماز است . « 4 »\r\nو تازه گيرم بسيار شدن مردم انگيزه‌اى باشد براى افزودن به برنامهء آواز دردادن ، باز هم چنان كه گفتيم بايستى برنامهء آواز دردادن افزونى را در گوشه‌اى شهر كه از پرستشگاه به دور است پياده كنند تا به گوش كسى رسد كه اذان مسلمانى ويژهء پرستشگاه را كه - چنانچه در سنن ابو داود آمده « 5 » - در روزگار پيامبر و روزگار ابو بكر و عمر و بر در پرستشگاه سرداده مىشد نمىشنود نه در زوراء - كه چنانچه در القاموس و تاج العروس آمده - خانه‌اى در كنار پرستشگاه بوده خواه آن را خانهء عثمان بن عفان بشماريم كه حمودى در معجم يادى از آن كرده « 6 » و طبرانى نيز گويد : عثمان بفرمود تا آواز نخستين را\r\n\r\n\r\n","description":"","footnote":"\r\n( 1 ) . شرح ترمذى در كنار زمينهء آن : 2 / 68 .\r\n( 2 ) . فتح البارى : 2 / 315 .\r\n( 3 ) . اين گزارش را بخارى در صحيح خود : 2 / 8 آورده است .\r\n( 4 ) . عمدة القارى : 2 / 290 .\r\n( 5 ) . سنن ، ابو داود : 1 / 171 .\r\n( 6 ) . معجم : 4 / 412 .\r\n","page_name":" 186 ","page_number":196},
  {"content":"\r\n\r\nاز خانه‌اى از آن خود او كه زوراء خوانده مىشد سردهند ، پس از آنجا بانگ مسلمانى در مىدادند « 1 » يا - به گونه‌اى كه نيز حمودى ياد كرده - آن را جايى نزديك بازار مدينه و نزديك مسجد بگيريم يا - به گونه‌اى كه ابن بطال بىهيچ چون و چرا پذيرفته است و برداشت وى نيز آمده « 2 » - آن را سنگى بزرگ نزديك در پرستشگاه بدانيم ، پس بانگ مسلمانى دردادن در زوراء - در رسانيدن آواز و چون و چند آگاهىها - همچون آواز در دادن است بر در پرستشگاه ، پس در اين افزونى ناساز با سنّت پيامبر چه سودى توان يافت ؟\r\nوانگهى اگر هم گرفتيم كه بسيار شدن مردم در مدينه ، عثمان را در انجام اين برنامه ناچار ساخت تازه بايد پرسيد كه آيا انبوهى ايشان پديده‌اى بود كه ناگهان در هفتمين سال از فرمانروايى او روى نمود ؟ يا از همان هنگام كه اين شهر ، پايتخت مسلمانان گرديد شمارهء مردمانش رو به فزونى يافت ؟ بر اين اساس شمارهء مردمان به چند بايد برسد تا انگيزه‌اى براى سرپيچى از برنامهء پيامبر گردد ؟ و دستاويزى براى سومين بانگ مسلمانى ؟ و آيا دستاويز اين شيوهء من‌درآوردى در همهء شهرها و پايتخت‌هاى بزرگ كه مردم آن چندين برابر مدينه‌اند مىتوان روا دانست و ده‌ها و صدها بار بانگ مسلمانى را از نو سرداد ؟ اين را از خليفه بايد پرسيد و از ياوران او كه كارش را درست مىدانند .\r\nو تازه اگر بسيار شدن مردم در مدينه انگيزهء آن بود كه براى سومين بار اذان مسلمانى دردهند پس چرا مردم همهء شهرها هم ، كار خليفه را دستاويز گرفتند و برنامهء او را به كار بستند ؟ با آنكه در همهء آنجاها چنان انبوهى نبود و خليفه مىبايد ايشان را از اين كار بازداشته و آگاهشان سازد كه اين افزونى كه بر برنامهء خدايى بانگ مسلمانى دردادن روا شمرده شده تنها براى مدينه است و بس . يا دست كم بگويد كه اين فرمان ويژهء شهرهايى است كه شمارهء مردم آن بسيار باشد .\r\nآرى ، اين‌بار خليفه نخستين گام را در راه گستاخى به خدا برمىدارد و پس از او نيز\r\n\r\n\r\n","description":"","footnote":"\r\n( 1 ) . فتح البارى ، ابن حجر : 2 / 315 ؛ عمدة القارى : 3 / 291 .\r\n( 2 ) . فتح البارى : 2 / 315 ؛ عمدة القارى : 3 / 291 .\r\n","page_name":" 187 ","page_number":197},
  {"content":"\r\n\r\nمعاويه و مروان و زياد و حجّاج مىآيند و هرگونه دلشان مىخواهد براساس هوس‌هاى خود دين خدا را به بازى مىگيرند . و آغازكنندهء يك كار ، ستمگرتر از ديگران است .\r\n\r\n5 - خليفه خانهء خدا - كعبه - را پهناور مىنمايد\r\nطبرى - به هنگام يادآورى از رويدادهاى بيست و ششمين سال پس از مهاجرت‌كردن پيامبر به مدينه - مىنويسد : در همين سال بود كه عثمان زمينهء پرستشگاه مسلمانان را بيفزود و آن را پهناور نمود ، ساختمان‌هاى گروهى از همسايگان را بخريد و ديگران كه به فروش تن در ندادند سراىهاشان را ويران ساخت و بهاى آن را در گنجينهء دارايى توده نهاد و چون بر سر او بانگ و فرياد راه انداختند دستور داد ايشان را زندانى كنند و گفت :\r\nمىدانيد چه انگيزه‌اى شما را بر من گستاخ ساخته است ؟ راستى كه جز بردبارى من ، شما را بر من گستاخ نساخته است . عمر با شما همين كار را كرد و بر سر او داد نزديد .\r\nسپس عبد اللّه - ابن خالد بن اسيد - دربارهء ايشان با او به گفتگو پرداخت تا از بند رهايى يافتند . « 1 » گزارش بالا را يعقوبى و ابن اثير آورده‌اند . « 2 »\r\nو بلاذرى از زبان مالك آورده است كه زهرى گفت : عثمان مسجد پيامبر را گسترش داد و ده هزار درهم سيم از دارايى خود به هزينهء آن رساند . پس مردم گفتند : پرستشگاه پيامبر خدا را گسترش مىدهد و برنامهء او را دگرگون مىنمايد . « 3 »\r\nگويا خليفه نه در دين اسلام ، آيين هم‌سويه و پابرجايى براى آنچه در دست مردم است مىديده و نه در آيين پاك ما ارزش و آبرويى براى دارايىها و دارندگان آن سراغ داشته و گويا سخن پيامبر بزرگ صلّى اللّه عليه و آله به گوش او نخورده بوده كه دست زدن به دارايى هيچ مسلمانى روا نيست مگر او از سر دل رضايت دهد . « 4 » و براساس گزارش جصّاص در\r\n\r\n\r\n","description":"","footnote":"\r\n( 1 ) . تاريخ طبرى : 5 / 47 .\r\n( 2 ) . تاريخ يعقوبى : 2 / 142 ؛ الكامل ، ابن اثير : 3 / 39 .\r\n( 3 ) . الانساب : 5 / 38 .\r\n( 4 ) . اين گزارش را با اين پرداخت ، حافظ بن ابى جمرهء ازدى در بهجة النفوس : 2 / 134 و 4 / 111 آورده است .\r\n","page_name":" 188 ","page_number":198},
  {"content":"\r\n\r\nاحكام القرآن مگر از دل و جان خشنود باشد . « 1 » و در شفاء قاضى عياض و نيل الاوطار آمده است : مگر خودش خشنودى دهد « 2 » و براساس گزارش ابن حبان كه آن را درست مىشمارند : هيچ مسلمانى را نرسد كه عصاى برادرش را جز با خشنودى خود او بستاند . « 3 »\r\nو از شگفت‌ترين چيزها آنكه خليفه خود ، روزگار عمر - و هنگام گسترش دادن وى به پرستشگاه - را دريافته و درگيرى او را با عبّاس بن عبد المطلّب - كه نمىخواست خانه‌اش را بدهد - ديده و پيش چشمش بود كه ابى بن كعب و ابو ذر غفارى و جز ايشان ، داستان ساختمان بيت المقدّس به دست داود عليه السّلام را گزارش كردند و عبّاس همان را پشتوانهء سخن و دادخواست خود گردانيد و عمر نيز كه از دستورات پيامبر آگاه شد در برابر آن سر فرود آورد « 4 » جز آنكه اين يكى ، مرد ، پرواى هيچ‌يك از اينها را نداشت و آن دستورات چون و چراناپذير را پايمال نمود و آنگاه كار عمر را دستاويز گردانيد و اين را كه مردم از وى مىترسيده‌اند و او چون بردبارى نموده باكى از وى ندارند . پس خانه‌هاى مردم را بىآنكه خشنودى دهد ويران ساخته و كسانى را كه در اين‌باره با وى به گفتگو و چون و چرا پرداخته‌اند به زندان افكنده و بهاى آن را در گنجينهء دارايى توده نهاده تا آنجا كه مردم گفتند : مسجد رسول خدا صلّى اللّه عليه و آله را پهناور مىسازد و سنّت او را دگرگون مىنمايد .\r\n\r\n6 - نظر خليفه دربارهء متعهء حجّ\r\nبخارى در صحيح آورده است كه مروان بن حاكم گفت : در راه مدينه تا مكّه با عثمان و على بودم و شنيدم كه عثمان مردم را از متعهء حجّ و از انجام حجّ و عمره با هم بازمىداشت و على كه چنين ديد ، براى حجّ و عمره با هم آغاز به لبّيك گفتن نمود .\r\nعثمان گفت : مرا چنان مىبينى كه مردم را از كارى باز بدارم و تو آن را به جاى آرى ؟\r\nگفت : من براى سخن هيچ‌يك از مردم ، دستور رسول خدا صلّى اللّه عليه و آله را رها نمىكنم .\r\n\r\n\r\n","description":"","footnote":"\r\n( 1 ) . احكام القرآن : 1 / 157 .\r\n( 2 ) . نيل الاوطار : 4 / 182 .\r\n( 3 ) . البحر الزخار : 1 / 218 .\r\n( 4 ) . ر ك : الغدير ( متن عربى / چ 2 ) : 6 / 262 - 266 .\r\n","page_name":" 189 ","page_number":199},
  {"content":"\r\n\r\nو در روايت احمد آمده است كه : ما با عثمان مىگشتيم كه ناگاه ديديم مردى براى حجّ و عمره با هم لبيك مىگويد عثمان گفت : اين كيست ؟ گفتند : على . گفت : مگر نمىدانى كه من از اين كار جلوگيرى كرده‌ام ؟ گفت : آرى ، با اين همه ، من سخن رسول خدا را براى سخن تو رها نمىكنم .\r\nو بخارى و مسلم آورده‌اند كه سعيد بن مسيّب گفت : على و عثمان در عسفان فراهم آمدند و عثمان مردم را از متعهء حجّ بازمىداشت پس على به او گفت : كارى كه پيامبر خدا انجام به دستور آن داده تو چه مىخواهى كه از آن جلوگيرى مىكنى ؟ ما را رها كن . گفت :\r\nمن نمىتوانم ترا واگذارم پس على كه چنين ديد براى حجّ و عمره با هم آغاز به لبيك گفتن نمود .\r\nمسلم آورده است كه عبد اللّه بن شفيق گفت : عثمان مردم را از متعهء حجّ بازمىداشت و على مردم را به انجام آن وامىداشت ، پس عثمان در اين‌باره سخنى به على گفت ، سپس به على گفت : تو مىدانى كه ما با رسول خدا حجّ تمتّع انجام مىداديم ؟ گفت : آرى ، ولى ترسان بوديم . « 1 »\r\nامينى گويد : پيرامون اين زمينه در لابه‌لاى « اخبار نادر » به گستردگى سخن رانديم « 2 » و آنجا روايت‌هاى فراوانى ياد كرديم كه مىرساند روا بودن متعهء حجّ با پشتوانه‌اى بسيار كه در قرآن كريم و سنّت پيامبر دارد ، آشكار و بىچون‌وچرا است و هيچ فرازى هم فرود نيامد كه آيين متعهء حجّ را بگرداند و رسول خدا صلّى اللّه عليه و آله نيز - تا هنگام مرگ - مردم را از آن بازداشت و - چنان كه بخارى و مسلم و گروهى از پيشوايان روايت از راه‌هاى بسيار روايت كرده‌اند - جلوگيرى از آن تنها براساس انديشه و برداشت خليفهء دوم بود و عثمان خود نيز آن گيرودارها را ديد و بگومگوهايى كه بر سر اين كار درگرفت و پرخاش‌هاى ياران پيامبر به جلوگيرىكننده ، در پيش چشم او بود و نيز اينكه دستاويز وى اين بود كه اگر من\r\n\r\n\r\n","description":"","footnote":"\r\n( 1 ) . ر ك : صحيح بخارى : 3 / 69 و 71 ؛ صحيح مسلم : 1 / 349 ؛ مسند احمد : 1 / 61 و 95 ؛ سنن نسايى : 5 / 148 و 152 ؛ سنن بيهقى : 4 / 352 و 5 / 22 ؛ المستدرك حاكم : 1 / 472 ؛ تيسير الوصول : 1 / 282 .\r\n( 2 ) . ر ك : الغدير ( متن عربى / چ 2 ) : 6 / 98 - 130 و 213 - 220 .\r\n","page_name":" 190 ","page_number":200},
  {"content":"\r\n\r\nمتعهء حجّ را بر ايشان روا بشمارم زن مىگيرند و نوعروسان را در حجله‌ها به ديدار خانهء خدا مىآرند ، و تو مىدانى كه اين بهانهء پوچ ، هيچ نبوده مگر يك برداشت ناچيز كه پشتوانه‌اى آن را استوار نمىگردانيده و قرآن كريم و سنّت پيامبر نيز آن را درهم مىشكسته زيرا پيامبر خدا از دارندهء اين برداشت - در شناخت آن زمينه‌اى كه وى با چشم‌هاى نزديك‌بينش پرده از چهرهء آن برگرفته - استادتر بوده و پيش از وى نيز خداى پاك همهء اينها را مىدانسته و هيچ‌كدام نه‌تنها مردم را از متعهء حجّ بازنداشتند كه دستور آن را پابرجا نيز گردانيدند .\r\n- دانش به جز قرآن و يادبودهاى پيامبر نيست و آنچه به جز اين باشد نه چيزى است و نه گزارشى .\r\n- مگر يك مشت هوس‌ها و دشمنىهاى به هم آميخته ، كه مبادا بيهوده‌اى از دارندگان آن ترا بفريبد « 1 » .\r\nآرى ، عثمان همهء اينها را ديد ولى پرواى هيچ‌كدام از آنها را نداشت و گام در جاى پاى كسى نهاد كه پيشواى وى بود ، با آنكه درست آن بود كه از قرآن و دستور پيامبر پيروى كند - و درستى براى پيروىكردن شايسته‌تر است و تازه به اين هم بسنده ننموده و آغاز كرده است به سرزنش امير المؤمنين على عليه السّلام كه روان پيامبر خدا صلّى اللّه عليه و آله بود و دروازهء شهر دانش او و داناترين پيروان او و استادترين ايشان در داورى - كه چرا با برداشت بىپشتوانهء ما كه با فرمان خدا ناساز است هماهنگى نمىنمايى و آنگاه كار گفتگو ميان آن دو - در عسفان و در جحفه - به آنجا مىكشد كه چنانچه چيزى نمىماند كه امير مؤمنان على عليه السّلام براى حجّ تمتع به جا آوردن كشته شود .\r\nما نمىدانيم اين مرد هنگامى كه سرور ما على عليه السّلام به وى گفت : براستى تو مىدانى كه ما با پيامبر خدا حجّ تمتع به‌جا مىآوريم ، چه خواستى داشت كه پاسخ داد : آرى ، ولى ترسان بوديم ؟ در آن سال كه مردم با رسول خدا صلّى اللّه عليه و آله حجّ تمتع به جا آوردند چه ترسى در\r\n\r\n\r\n","description":"","footnote":"\r\n( 1 ) . اين دو پاره سروده از آيين‌شناس مشهور ابو زيد على زبيدى ( م 813 ) است و نگارندهء شذرات الذهب : 7 / 203 آن را از اين نامهء خود آورده است .\r\n","page_name":" 191 ","page_number":201},
  {"content":"\r\n\r\nكار بوده ؟ مگر نه اين همان بازپسين ديدار پاك‌ترين پيامبران از خانهء خدا بوده كه شمارهء همراهان او به صد هزار كس و بيشتر مىرسيدند ؟ و تو خواهى يافت كه بزرگان توده نيز اين بهانهء ناچيز و ساختگى را درنمىيافتند تا آنجا كه پيشواى حنبليان احمد پس از ياد كردن آن روايت در مسند مىنويسد : شعبه به قتاده گفت : ترس ايشان از چه بوده ؟ پاسخ داد : نمىدانم .\r\nمن نمىدانم آيا اندازهء دانش خليفه اين بوده است ؟ يا مرز خردمندىاش يا اندازهء پافشارىاش در پياده‌كردن برنامه‌هايى كه مىخواسته ؟ يا مرز پيروىاش از قرآن كريم و سنّت پيامبر او ؟ يا اندازهء درستكارىاش در نگهدارى سپرده‌هاى دين مسلمانان كه خود جانشين پيامبرشان بوده ؟ اگر نمىدانيد از ياد دارندگان بپرسيد .\r\nو آنگاه آيا گزافه‌گويى آشكار و ناروا نيست كه ابن سيرين - به‌گونه‌اى كه بلاذرى آورده « 1 » - بگويد : در ميان همهء ايشان ، نخست عثمان به دستورهاى وابسته به ديدار خانهء خدا از همه آگاه‌تر بود و سپس ابن عمر .\r\nاگر آگاه‌ترين توده شيوه‌اش اين و داستانش اين باشد اسلام را بدرود بايد گفت .\r\n\r\n7 - خليفه خون بىگناهان را پايمال مىكند\r\nكرابيسى در ادب القضاء با سندى درست از زبان سعيد بن مسيب آورده است كه عبد الرحمن بن ابو بكر گفت : اندكى پيش از كشته شدن عمر من گذارم بر هرمزان افتاد كه با جفينه و ابو لؤلؤ راز مىگفت و مىشنيد ، پس چون مرا ديدند برخاستند و از ميان ايشان دشنه‌اى دو سر به زمين افتاد كه دستهء آن در ميانش بود . پس از آن ، در دشنه‌اى كه عمر با آن كشته شده بود نگريستند و ديدند همان است كه او چگونگىاش را مىگويد . پس عبيد اللّه بن عمر برفت و شمشيرش را برگرفت و همين سخن را از عبد الرحمن بشنيد پس به نزد هرمزان شد و او را كشت و جفينه را كه بنت كوچك ابو لؤلؤ بود بكشت و خواست همهء برده‌هاى مدينه را بكشد كه جلوى او را گرفتند و چون عثمان بر سر كار آمد\r\n\r\n\r\n","description":"","footnote":"\r\n( 1 ) . الانساب : 5 / 4 .\r\n","page_name":" 192 ","page_number":202},
  {"content":"\r\n\r\nعمرو بن عاص به وى گفت : اين پيشامد در هنگامى روى داده كه تو بر مردم فرمانروايى نداشته‌اى پس خون هرمزان پايمال شد . « 1 »\r\nو بلاذرى از زبان مدائنى آورده است كه غياث ابن ابراهيم گفت : عثمان بر فراز منبر شد و گفت : هان ، اى مردم ما سخنران نبوديم و اگر زنده بمانيم و اگر خدا خواست برايتان به گونه‌اى كه بايد سخنرانى خواهيم كرد و اين هم از خواست خدا بود كه عبيد اللّه بن عمر خون هرمزان را بريزد و هرمزان نيز از مسلمانان بوده « 2 » و هيچ بازمانده‌اى به جز تودهء مسلمانان ندارد و من پيشواى شمايم و از وى گذشتم آيا شما هم مىگذريد ؟\r\nگفتند : آرى . پس على گفت : اين تبهكار را بكش كه كارى سهمناك را به جاى آورده و مسلمانى را بىگناه كشته است و به عبيد اللّه نيز گفت : اگر روزى دستم به تو رسد در برابر هرمزان ترا خواهم كشت . « 3 »\r\nو يعقوبى مىنويسد : مردم دربارهء خون هرمزان و خوددارى عثمان از كيفر دادن عبيد اللّه بن عمر سخن بسيار گفتند پس عثمان بر منبر شد و براى مردم سخنرانى كرد و گفت : بازخواست خون هرمزان با من است و من آن را براى خدا و براى عمر بخشيدم و آن را در برابر خون عمر رها كردم پس مقداد بن عمرو برخاست و گفت راستى اينكه هرمزان هم‌پيمان خدا و رسول او بوده و ترا نمىرسد كه آنچه از خدا و رسول اوست ببخشى . گفت : ببينيم و ببينيد سپس عثمان عبيد اللّه بن عمر را از مدينه به كوفه فرستاد و او را در خانه‌اى فرود آورد كه آنجا را به نام وى كوفك بن عمر مىناميدند « 4 » . برخى از ايشان نيز در اين‌باره گفته‌اند :\r\n- اى ابو عمرو ! - نام سرپوشيدهء عثمان - دودل مباش كه عبيد اللّه با كشتن هرمزان در گرو و دربند است .\r\n\r\n\r\n","description":"","footnote":"\r\n( 1 ) . تاريخ طبرى : 5 / 42 ؛ الرياض ، محب طبرى : 2 / 150 ؛ الاصابة : 3 / 619 .\r\n( 2 ) . وى بر دست عمر مسلمانى گرفت و به‌گونه‌اى كه در الاصابة و جز آن آمده عمر دو هزار سكه براى او درآمد گذاشت .\r\n( 3 ) . الانساب : 5 / 24 .\r\n( 4 ) . تاريخ يعقوبى : 2 / 141 .\r\n","page_name":" 193 ","page_number":203},
  {"content":"\r\n\r\nو بيهقى آورده است كه عبيد اللّه بن عبيد بن عمير گفت : چون عمر زخم خورد عبيد اللّه بن عمر بر هرمزان برجست و او را بكشت پس عمر را گفتند كه عبيد اللّه بن عمر هرمزان را كشت . گفت : چرا او را كشت ؟ گفت : مىگويد او پدرم را كشته . گفته شد :\r\nچگونه ؟ گفت : پيش از اين ديدم كه با ابو لؤلؤ تنها بود و وى را به كشتن پدرم برانگيخت .\r\nعمر گفت : من نمىدانم اين چيست بنگريد هرگاه من مردم از عبيد اللّه بخواهيد كه گواه و پشتوانهء سخنى كه دربارهء هرمزان مىگويد - كه او را كشته - بياورد اگر شاهدى آورد ، كه خون او در برابر خون من ريخته شده و اگر شاهدى نياورد عبيد اللّه را در برابر هرمزان بكشيد . پس چون عثمان بر سر كار آمد گفتندش آيا سفارش عمر را دربارهء عبيد اللّه به كار نمىبندى ؟ گفت : بازخواست خون هرمزان با كيست ؟ گفتند : با تو اى امير المؤمنين ! گفت : من نيز از گناه عبيد اللّه بن عمر گذشتم . « 1 »\r\nو در طبقات ابن سعد آمده است كه عبيد اللّه برفت و بنت ابو لؤلؤ را كه خويش را مسلمان مىخواند بكشت و عبيد اللّه آن روز چنان خواست كه هيچ برده‌اى را در مدينه نگذارد و همه را بكشد پس نخستين كسانى كه با پيامبر به مدينه مهاجرت كرده بودند گرد آمدند و از سوى اينان آنچه را عبيد اللّه انجام داده بود سهمناك شمرده بر او سخت گرفتند و از سر بردگان به دورش داشتند . پس گفت : البتّه به خدا ايشان و جز ايشان را - به برخى از مهاجران گوشه مىزند - خواهم كشت . پس عمرو بن عاص همچنان با وى نرمى نمود تا شمشير را از چنگ وى به درآورد و سعد نيز به نزد وى شد و هريك از آن دو سر ديگرى را گرفته و در اين زدوخورد موى همديگر را مىكشيدند تا مردم در ميان آن دو جدايى انداختند پس عثمان روى به ايشان نهاد و اين در همان سه روزى بود كه - براى برگزيدن جانشين - مشورت مىشد - و پيش از آنكه وى را فرمانروا بشناسند - پس وى سر عبيد اللّه بن عمر را گرفت و عبيد اللّه نيز سر او را ، سپس آن دو را از هم جدا كردند و آن روز زمين بر مردم تاريك شد و اين بر دل مردم گران آمد و ترسيدند كه با كشته شدن جفينه و هرمزان و بنت ابو لؤلؤ به دست عبيد اللّه ، گرفتارىاى از آسمان پديد آيد . « 2 »\r\n\r\n\r\n","description":"","footnote":"\r\n( 1 ) . السنن الكبرى : 8 / 61 .\r\n( 2 ) . طبقات ابن سعد : 5 / 8 - 10 چاپ ليدن .\r\n","page_name":" 194 ","page_number":204},
  {"content":"\r\n\r\nو ابو وجزة آورده است كه پدرم گفت : آن روز عبيد اللّه را ديدم كه با عثمان چنگ در موى يكديگر افكنده بودند و عثمان مىگفت : « خدا ترا بكشد ! مردى نمازگزار و بنتى كوچك و يكى ديگر را كه در پناه رسول خدا بود كشتى ، رهاكردن تو درست نيست » و هم گفت : به شگفت آمدم از عثمان كه چون به فرمانروايى رسيد چگونه او را رها كرد تا سپس دانستم كه عمرو بن عاص پا در ميانى كرده و او را از انديشه‌اش برگردانيده است .\r\nآورده‌اند كه عمران بن مناح گفت : چون عبيد اللّه بن عمر ، هرمزان و بنت ابو لؤلؤ را بكشت سعد بن ابو وقاص با او درآميخت و هريك موى ديگرى را گرفته ، مىكشيدند و سعد نيز در گيرودار همين كار مىگفت :\r\n- جز تو هيچ شيرى نيست كه يك بار غرشى سردهد و از تو است كه شيران زمين به سختىها دچار مىشوند و نابود مىگردند . « 1 »\r\nپس عبيد اللّه گفت :\r\n- بدان من گوشتى نيستم كه آسان از گلوى تو فرو روم پس از همان گنجشكان زمين هر چه خواهى بخور .\r\nپس عمرو بن عاص بيامد و چندان با عبيد اللّه سخن گفت و با او نرمى نمود تا شمشيرش را از او گرفته در زندان افكندند و پس از آنكه عثمان بر سر كار آمد وى را آزاد كرد .\r\nآورده‌اند كه محمود بن لبيد مىگفت : من گمان مىكردم كه عثمان چون بر سر كار آيد عبيد اللّه را خواهد كشت و اين پندارم براساس آن گير و دارى بود كه ديدم با وى داشت زيرا او و سعد بيش از همهء ياران پيامبر خدا صلّى اللّه عليه و آله با وى سرسختى مىنمودند .\r\nو از زبان مطلب بن عبد اللّه آورده‌اند كه على به عبيد اللّه بن عمر گفت : دختر ابو لؤلؤ چه گناهى داشت كه او را كشتى ؟ و هم آورده‌اند كه پيشنهاد على و پيشنهاد بزرگ‌ترين ياران پيامبر خدا - به هنگامى كه عثمان انديشهء ايشان را پرسيد - اين بود كه بايد عبيد اللّه را كشت ، با اين همه ، عمرو بن عاص با عثمان به سخن پرداخت تا وى را رها كرد و على\r\n\r\n\r\n","description":"","footnote":"\r\n( 1 ) . اين سروده از كلاب پسر علاط برادر حجّاج بن علاط است .\r\n","page_name":" 195 ","page_number":205},
  {"content":"\r\n\r\nمىگفت : اگر دستم به عبيد اللّه بن عمر رسد و توانايى داشته باشم او را به سزاى كارش خواهم كشت .\r\nو از زبان زهرى آورده‌اند كه چون عثمان به فرمانروايى رسيد مهاجران و انصار را بخواند و گفت : پيشنهادى به من بدهيد دربارهء كشتن اين كسى كه چنين سوراخى در دين ما پديد آورده است ، پس همهء مهاجران و انصار يك سخن و همداستان شده و عثمان را بر كشتن او دلير مىكردند و اندكى از مردم مىگفتند : خدا هرمزان و جفينه را از آمرزش خود دور گرداند ، مىخواهند عبيد اللّه را به دنبال پدرش فرستند ، پس سخن در اين‌باره بسيار شد و عمرو بن عاص گفت : اى امير مؤمنان ! اين پيشامد پيش از آنكه تو به فرمانروايى بر مردم برسى روى داده ، پس چشم از او بپوش . مردم از سخن عمرو بن عاص پراكنده شدند .\r\nو از زبان ابن جريح آورده‌اند كه عثمان انديشهء مسلمانان را در اين‌باره بپرسيد ، پس يك سخن گفتند كه بايد خونبهاى هرمزان و بنت ابو لؤلؤ را پرداخت - و در برابر آن دو نبايد عبيد اللّه بن عمر را كشت « 1 » - و آن دو ، مسلمان شده بودند و عمر برايشان درآمدى نهاده بود و در آينده كه به على بن ابو طالب عليه السّلام دست فرمانبرى داده شد خواست عبيد اللّه بن عمر را بكشد و او از چنگ وى به سوى معاويه بن ابو سفيان گريخت و\r\n\r\n\r\n","description":"","footnote":"\r\n( 1 ) . اگر همهء مسلمانان گفتند كه عبيد اللّه را نبايد كشت پس آن همه سخنانى كه مهاجران و انصار و ديگران براى دليركردن عثمان به كشتن وى گفتند چه بوده است ؟ و چرا عثمان ناچار شد كه عبيد اللّه را از مدينه دور كند تا پرخاش‌ها كم شود ؟ و چرا - به گواهى خود اين گزارشگر - على كه پس از سيزده سال ديگر بر سر كار آمد خواست او را بكشد تا به ناچار گريخت و سرانجام در جنگ با على كشته شد ؟ و چرا مقداد چشم‌پوشى از گناه وى را روا ندانست ؟ و چرا خود عمر سفارش كرد كه اگر نشانهء روشنى بر گناه هرمزان نباشد پسر عمر را بايد كشت ؟ و چرا بزرگ‌ترين ياران پيامبر نيز پيشنهاد كشتن او را مىدادند ؟ و چرا آن سراينده براى چشم‌پوشى از گناه عبيد اللّه ، عثمان را نكوهش كرده ؟ و چرا ؟ و چرا ؟ و . . . اين چراها كه گزارش‌هاى استوار گذشته و آيندهء همين بخش پشتوانهء آن است پاسخى ندارد جز اينكه بگوييم لاف ابن جريح در همداستان شدن مسلمانان - در چشم‌پوشى از گناه عبيد اللّه - افسانه‌اى بيش نبوده است .\r\n","page_name":" 196 ","page_number":206},
  {"content":"\r\n\r\nهمچنان با او بود تا در جنگ صفين كشته شد . « 1 »\r\nو طبرى مىنويسد : چون دست فرمانبرى به عثمان دادند او در گوشهء مسجد بنشست و عبيد اللّه بن عمر را كه در خانهء سعد بن ابو وقاص زندانى بود بخواند و سعد همان بود كه چون وى هرمزان و جفينه دختر ابو لؤلؤ را كشت و گفت : به خدا سوگند البتّه مردانى را كه در ريختن خون پدرم دست داشتند - به مهاجران و انصار كنايه مىزند - خواهم كشت همان‌گاه كه سعد به سوى وى برخاست و شمشير را از دست وى بازستاند و مويش را كشيد تا بر زمينش افكند و در خانهء خويش زندانىاش كرد تا عثمان او را به درآورد پس عثمان به گروهى از مهاجران و انصار گفت : دربارهء اين كسى كه چنين سوراخى در اسلام پديد آورده است پيشنهادهايى به من دهيد . پس على گفت من بر آنم كه وى را بكشى ، پس يكى از مهاجران گفت : عمر ديروز كشته شد و پسرش امروز كشته شود ؟ پس عمرو بن عاص گفت : اى امير مؤمنان ! خداوند ترا بر كنار داشت از اينكه اين پيشامد به روزگار فرمانروايى تو بر مسلمانان روى دهد . عثمان گفت : من اكنون سرپرست ايشانم و براى آن خونبهايى نهادم و پرداخت آن را از دارايى خويش به گردن گرفتم روايتگر گفت :\r\nمردى از انصار كه او را زياد بن لبيد بياضى مىگفتند چون عبيد اللّه بن عمر را مىديد مىگفت :\r\n- اى عبيد اللّه تو در برابر ابن اروى « 2 » هيچ گريزگاه و پناهگاه و زينهارى ندارى\r\n- دست خويش را به خون كسى آلودى كه به خدا سوگند ريختن آن ناشايست و ناروا بود ، كشتن هرمزان كارى سهمناك بود .\r\n- كه بىهيچ انگيزه‌اى انجام گرفت ، مگر آنكه گوينده‌اى بگويد : آيا هرمزان را در كشته شدن عمر ، گناهكار مىشماريد ؟\r\n- رويدادها بر روى هم تل‌انبار شد و بىخرد كسى گفت : آرى من او را گناهكار مىشمارم ، او بود كه به اين كارفرمان داد و پيشنهاد آن را كرد .\r\n\r\n\r\n","description":"","footnote":"\r\n( 1 ) . سندهاى اين گزارش‌ها را نياورديم تا سخن پر دراز نشود و گرنه همهء آنها سندهاى پيوسته دارد .\r\n( 2 ) . چنان كه در صفحات پيش گذشت اروى دختر كريز و مادر عثمان است .\r\n","page_name":" 197 ","page_number":207},
  {"content":"\r\n\r\n- جنگ‌افزار آن بنده در درون خانه‌اش بود و آن را زيرورو مىكرد و دستور به دستور ، ارجمند شناخته مىشود .\r\nگزارشگر گفت : پس عبيد اللّه بن عمر به نزد عثمان شد و از زياد بن لبيد و سروده‌اش گله‌مندى نمود پس عثمان ، زياد بن لبيد را بخواند و او را از اين سخنان بازداشت و زياد نيز دربارهء عثمان چنين سرود :\r\n- اى ابو عمرو - نام سرپوشيدهء عثمان - دودل مباش كه عبيد اللّه با كشتن هرمزان در گرو و در بند است .\r\n- پس براستى اگر گناه وى و افزارهاى لغزش را نديده بگيرى تو و او با يكديگر همچون دو اسب خواهيد بود كه براى گروبندى به كار گيرند .\r\n- آيا از او مىگذرى ؟ هنگامى كه به نادرست از او بگذرى پس تو به آنچه گزارش مىكنى نزديك نيستى .\r\nپس عثمان زياد بن لبيد را بخواند و او را از اين سخنان بازداشت . « 1 » گزارش فوق را ابن اثير نيز ياد كرده است . « 2 »\r\nامينى گويد : از روايت‌هايى كه آورديم بر روى هم برمىآيد كه خليفه ، عبيد اللّه كشندهء هرمزان و جفينه ، دختر كوچك ابو لؤلؤ را به سزاى آدمكشى نرسانيد با آنكه بسيارى از ياران پيامبر در كيفر دادن او پا مىفشردند و سرور ما امير مؤمنان على عليه السّلام نيز با ايشان هماهنگى مىنمود ، با اين همه و با آنكه پيشنهاد على با سنّت پيامبر و قرآن همساز بود و خود براساس گفتهء چون و چراناپذير پيامبر درستكار ، استادترين پيروان وى در داورى شناخته مىشد ، باز هم پيشنهاد او و ديگر ياران پيامبر را ناديده گرفته و به پيشنهاد عمرو - ابن عاصى و نابغه - چسبيد كه سرگذشت او را به گستردگى آورديم « 3 » و از همان‌جا چگونگى گوهر و تبار و دانش و پابندى او به كيش ما را مىتوانى دريافت ، آرى ،\r\nدستور چنين كسى به كار بسته شد كه به عثمان گفت : « اين پيشامد در هنگامى روى\r\n\r\n\r\n","description":"","footnote":"\r\n( 1 ) . تاريخ طبرى : 5 / 41 .\r\n( 2 ) . الكامل ، ابن اثير : 5 / 31 .\r\n( 3 ) . ر ك : الغدير ( متن عربى / چ 2 ) : 2 / 120 - 176 .\r\n","page_name":" 198 ","page_number":208},
  {"content":"\r\n\r\nداده كه تو بر مردم فرمانروايى نداشته‌اى و . . . » با اينكه آن كس كه در آن هنگام بر سر كار بوده - كه همان خليفهء كشته شده باشد - در بازپسين دم از زندگىاش فرمان داد كه اگر پسرش گواهى دادگر نياورد بر اينكه هرمزان پدر او را كشته ، بايستى به كيفر كار خود كشته شود . و خيلى روشن است كه او چنين گواهى نياورد . پس عبيد اللّه تا هنگامى كه رهايش كردند همچنان در بند اين فرمان بود و گذشته از اين خون جفينه و بنت ابو لؤلؤ را همه به گردن داشت .\r\nآيا آيين اسلام گفته است كه اگر خليفه بخواهد آيين‌هاى كيفرى خدا را روان گرداند بايد پيشامدها به هنگام فرمانروايى او روى داده باشد ؟ تا ابن نابغه - عمرو - آن هيا بانگ‌ها را بيندازد ؟ و اگر اين خوابشان درست باشد پس ديگر چه نيازى بوده است كه خليفه از مردم بخواهد كه بزهكار را ببخشند ؟ و بازگرفتيم كه خليفهء يك روزگار مىتواند در جايى كه كسى كشته شده و بازمانده ندارد چنين گذشتى كند يا از مردم چنين گذشتى بخواهد ولى آيا مىتواند فرمانى را هم كه به دستور خليفهء پيش از او بايد روان گردانيد پامال كند ؟ و آيا مسلمانانى كه درخواست چنين بخششى از ايشان شد و ايشان هم آنچه در دست‌شان نبود بخشيدند آيا روا بود چنان فرمان‌گذرا و بىچون‌وچرايى را پامال كنند ؟ و اگر هم گرفتيم كه روا بوده ، آيا بخشش چند تن از ايشان كافى بود كه تبهكار بىكيفر بماند ؟ يا مىبايد همهء مسلمانان در اين‌باره با ايشان هم‌آواز گردند ؟ و تو مىبينى كه در ميان مسلمانان كسانى بوده‌اند كه كيفر ندادن او را زمينه‌اى براى پرخاش و خرده‌گيرى به عثمان گرفتند تا آنجا كه وى چون ديد مسلمانان جز كشتن عبيد اللّه راهى را نمىپذيرند به او دستور داد تا به سوى كوفه كوچ كند و آنجا خانه و زمين به وى بخشيد كه همان است كه به آن ، كوفك بن عمر مىگفتند . و اين بر مسلمانان ، گران و سهمگين آمد و پيرامون آن سخن بسيار گفتند . « 1 »\r\nو آنگاه كه امير المؤمنين على عليه السّلام كه سرور توده و داناترين ايشان به فرمان‌ها و آيين‌هاى كيفرى بود با عبيد اللّه دشمنى مىنمايد و او را بيم مىدهد كه در برابر اين\r\n\r\n\r\n","description":"","footnote":"\r\n( 1 ) . ر ك : معجم البلدان : 7 / 307 .\r\n","page_name":" 199 ","page_number":209},
  {"content":"\r\n\r\nبزهكارىاش هرگاه بر وى دست يابد وى را بكشد . و هنگامى هم كه بر سر كار مىآيد به پيگرد او مىپردازد تا وى را بكشد . پس او از نزد وى به شام - به سوى معاويه - مىگريزد و چنانچه در الكامل از ابن اثير مىخوانيم در پيكار صفين كشته مىشود . « 1 » و در استيعاب از ابن عبد البرّ نيز آمده است كه : او پس از مسلمان شدن هرمزان ، وى را بكشت و عثمان او را بخشيد و چون على بر سر كار آمد او بر خويشتن بترسيد و به سوى معاويه گريخت تا در صفين كشته شد و در مروج الذهب مىخوانيم : كه على او را [ در جنگ 
  ] زد و جامه‌هاى آهنينى را كه بر تن داشت بدريد چندان كه شمشير وى با آنچه در اندرون او بود بياميخت و به هنگامى كه على به پيگرد او پرداخت تا در برابر خون هرمزان او را بكشد و او بگريخت على گفت : اگر امروز از چنگ من به در رفتى روز ديگر به در نروى . « 2 »\r\nو همهء اينها مىرساند كه هم امير المؤمنين على عليه السّلام با پيگيرى و پافشارى مىخواسته است كه گناه او بخشيده نشود و هم گذشتن عثمان از او روا نبوده كه بتوان از آن پيروى كرد و گرنه على نه در پى آن برمىآمد كه وى را بجويد و نه بر آن مىكشد كه بكشدش . تا آنجا كه در روز صفين نيز همان گناهش را به رخ او مىكشد و آنگاه كه عبيد اللّه در برابر مردم آشكار مىگردد على او را آواز مىدهد : واى بر تو اى ابن عمر ! براى چه با من جنگ مىكنى ؟ به خدا سوگند كه اگر پدرت زنده بود با من نمىجنگيد . پاسخ داد : خون عثمان را مىجويم . گفت : تو خون عثمان را مىخواهى و خدا از تو خون هرمزان را مىخواهد پس على اشتر نخعى را بفرمود تا به سوى او بيرون شود . « 3 »\r\nاينجا ديگر بهانه‌هايى را كه براى چشم‌پوشى از عبيد اللّه و زنده گذاشتن او مىآوردند به پايان مىرسد با اين همه قاضى القضاة سر خويش را از نهانگاه نيرنگ‌بازى به در آورده و به استاد خود ابو على چنين بسته كه او گفته : « 4 » عثمان با چشم‌پوشى از او خواست كه دين ما به ارجمندى رسد زيرا او ترسيد كه كشته شدن وى به گوش دشمنان\r\n\r\n\r\n","description":"","footnote":"\r\n( 1 ) . الكامل ، ابن اثير : 3 / 32 .\r\n( 2 ) . مروج الذهب : 2 / 24 .\r\n( 3 ) . مروج الذهب : 2 / 12 .\r\n( 4 ) . ر ك : شرح ابن ابى الحديد : 1 / 242 .\r\n","page_name":" 200 ","page_number":210},
  {"content":"\r\n\r\nخورده و بگويند : پيشوايشان را كشتند و فرزند او را هم كشتند و چگونگى رويداد را در نيافته به سرزنش مسلمانان برخيزند . پايان\r\nآيا كسى هست از اين مرد بپرسد كدام سرزنشى بر مسلمانان خواهد بود كه دستور آيين خويش را به كار بسته و داورى خليفهء پيشين را دربارهء فرزند تبهكارش كه خون بىگناهان را ريخت روان گردانند ؟ و در كار دين خدا هيچ‌گونه دلسوزىاى به او گريبان‌گير ايشان نشود ( چون او از مرزهايى كه خداى پاك نهاده بود گام فراتر نهاد و كسانى كه از مرزهاى خدا گام فراتر نهند ايشان ستمگرند ) و هيچ هم پرواى اين نكردند كه ديروز به داغ كشته شدن پدر دچار گرديد و امروز خودش كشته مىگردد و براى خاندانش داغ بر روى داغ مىآيد . آرى ، چنين كارى در زمينهء دين‌ها مايهء سرافرازىاى است كه همه چشم به آن دارند زيرا انگيزهء آن سخت‌سرى در گرويدن است و روا داشتن بينش ، و دليرى در راه خدا و نگهبانى بر مرزهاى قرآن كريم و آيين‌نامهء پيامبرش صلّى اللّه عليه و آله ، و گرفتن گردآورده‌هاى كيش يگانه‌پرستى . و آنگاه كدام توده است كه اين همه انگيزه‌هاى گردن‌فرازى را در خود بنمايد و فرازهاى ستايش‌آميز پيرامون او پرداخته نشود و پياپى آفرين و زه برايش گفته نيايد ؟ آرى سرزنش را تنها بايد در جايى جست كه در كار بستن دستورها سستى شود و - به بهانه‌هاى پوچ و ناچيز - آيين‌هاى كيفرى را پايمال كنند و در پى هوس‌ها و دلخواسته‌ها روند . با اين همه چه بايد كرد كه استاد ابو على خوش داشته كه در پشتيبانى از عثمان سهمى داشته باشد و ناچار به پشتيبانى پرداخته است .\r\nو تازه آنچه خليفه انجام داد گرهى كور براى كسانى پديد آورد كه خواستند از شيوهء او پيروى كنند زيرا براى پاك نمودن كار او - كه با قرآن و سنّت پيامبر ناساز بود - به دست و پا افتادند و در روشنگرى آنچه رويداد به آن باز مىگردد به گل فروماندند ، چندان كه يكى پنداشت ازاين‌رو وى را بخشيده كه سرپرست مردمان ، مىتواند چنين كارى كند و بر اساس اين خيال ، پيشوا مىتواند به جاى كشتن كشنده ، با گرفتن خونبها از وى سازش نمايد هرچند نمىتواند كه يكسره او را ببخشد چون كيفر دادن او حق مسلمانان است زيرا ارث مرده او نيز به ايشان مىرسد و پيشوا نمايندهء ايشان است - در به پا داشتن\r\n\r\n","description":"","footnote":"","page_name":" 201 ","page_number":211},
  {"content":"\r\n\r\nآيين‌ها - و اگر چشم‌پوشى نمايد حقّى را كه ايشان داشته‌اند از بيخ و بن نابود گردانيده و اين روا نيست . و از همين روى نيز پدر و پدربزرگ نمىتوانند به نمايندگى فرزند چشم‌پوشى نمايند هرچند مىتوانند كيفر ستمگر را به گونه‌اى رسا بخواهند ، البتّه پيشوا نيز مىتواند كه با گرفتن خونبها سازش نمايد . « 1 »\r\nديگرى نيز مىپندارد كه عثمان از مسلمانان خواست عبيد اللّه را ببخشند و آنان هم كه بازماندگان مرد كشته شده بودند - چون بازمانده‌اى نداشت - درخواست او را پذيرفتند . و ما نمىدانيم كه ايشان در جستجوى بازماندگان او در شهرهاى ايران برآمدند ؟ چون آن مرد و خاندانش ايرانى بوده‌اند - يا ايشان - براى داورى به اينكه بازماندگانى ندارد همين را بس دانستند كه اگر كسى از ايشان را در مدينه نمىديدند و او در آن شهر ، تنها بود و خانواده و خويشاوندانى نداشت ، يا اينكه از پيش خود به اين‌گونه داورى نمودند . و مگر چه زيانى بر ايشان داشت كه كار را برمىگرداندند به بازماندگان او در كشور خودش و ايشان را زينهار مىدادند تا به سراغ آن كسى كه كسى از ايشان را كشته بود بيايند و او را كيفر دهند يا از وى چشم بپوشند ؟\r\nو تازه كجا مسلمانان ، درخواست عثمان را پذيرفتند ؟ مگر نه سرور ايشان مىگفت :\r\nاين تبهكار را بكش و به سزاى خود برسان كه براستى كارى سهمگين به جاى آورده است و خليفهء پيشين نيز دستور داد كه او را كيفر دهند و در ميان تودهء مسلمانان كسى - جز عمرو عاص بن نابغه - نبود كه از وى پشتيبانى نمايد يا از گناهش چشم بپوشد و ديديم كه به گزارش ابن سعد ، زهرى گفته است : مهاجران و انصار ، در يك سخن همداستان شده و عثمان را به كشتن او دلير مىگردانيدند .\r\nسومى هم آمده است و فلسفه‌هايى مىبافد كه از زبان استاد ابو على شنيده است . و آيا چنان سرزنش‌ها و ننگ‌ها و دشنام‌هايى كه براساس فلسفهء ايشان با كشتن پسر عمر پديد مىآمد ، دامن‌گير امويان شد كه تنها در يك روز چنان كشتارى همگانى - در ميان خاندان پاك پيامبر - به راه انداختند و پدر را كه سرور جوانان اهل بهشت بود با زادگان و\r\n\r\n\r\n","description":"","footnote":"\r\n( 1 ) . بدايع الصنايع ، ملك العلماء حنفى : 7 / 245 .\r\n","page_name":" 202 ","page_number":212},
  {"content":"\r\n\r\nبستگان وى از كودك شيرخوار و نوجوان گرفته تا پيرمرد ميانسال همه را سر بريدند ؟\r\nيكى ديگر هم پيدا شده و براى هرمزان ، بازمانده‌اى تراشيده است به نام قماذبان . و بر آن رفته كه او با پافشارى مسلمانان از گناه عبيد اللّه درگذشت . طبرى گزارشى از سرى بازگو مىكند كه آن را شعيب از سيف بن عمر و او از ابو منصور گرفته است كه گفت :\r\nشنيدم قماذبان رويداد كشته شدن پدرش را بازگو مىكرد و مىگفت : ايرانيانى كه در مدينه بودند برخى با برخى رفت و آمد داشتند ، يك بار فيروز ( ابو لؤلؤ ) به پدرم گذر كرد و با او دشنه‌اى دو سره بود ، پدرم آن را از دست وى گرفت و گفت : در اين شهرها چه مىكنى ؟ گفت : با اين ، كارد تيز مىكنم . پس مردى وى را ديد و چون عمر زخم خورد آن مرد گفت : من اين كارد را دست هرمزان ديدم كه آن را به فيروز داد . پس عبيد اللّه روى به هرمزان آورد و او را بكشت و چون عثمان بر سر كار آمد مرا خوانده وى را به دست من سپرد و گفت : اى پسركم ! اين كشندهء پدر توست و تو براى پرداختن بها سزاوارتر از مايى ، پس برو و او را بكش . پس من وى را بيرون بردم و در آن سرزمين هيچ‌كس نماند كه همراه من نيايد جز آنكه ايشان خواهش مىكردند او را ببخشم . پس من به ايشان گفتم : آيا من مىتوانم او را بكشم ؟ گفتند : آرى ، و عبيد اللّه را دشنام دادند . من گفتم : آيا شما مىتوانيد از كار من جلوگيرى كنيد ؟ گفتند : نه و باز او را به دشنام گرفتند . پس من او را براى خدا و براى ايشان رها كردم ، پس مرا برداشتند و به خدا سوگند كه من راه را تا به خانه نيامدم ، مگر بر روى سر و دست مردان .\r\nاگر اين بازماندهء پندارى در آنجا بوده پس چرا - به گونه‌اى كه در گزارش‌هاى درست آمده - عثمان بر فراز منبر گفت : « اين مرد بازمانده‌اى ندارد كه ميراثش به او رسد - مگر همهء مسلمانان - و من نيز پيشواى شمايم » ؟ و چرا به گزارش خود طبرى در جاى ديگر گفت : من سرپرست ايشانم و براى آن خونبهايى نهادم كه پرداخت آن را از دارايى خويش به گردن گرفتم ؟ و اگر مىدانست كه چنان بازمانده‌اى هست چرا پيش از گفتگو با او ، داورى كرد كه به جاى كيفر دادن كشنده بايد خونبها پرداخت ؟ و چرا پس از پيشنهاد خونبها ، آن را به وى نپرداخت و بر دارايى خود هموار ساخت ؟ و تازه سرانجام چه شد و\r\n\r\n","description":"","footnote":"","page_name":" 203 ","page_number":213},
  {"content":"\r\n\r\nبا آنچه كردند ؟ من نمىدانم .\r\nو اگر مسلمانان پذيرفته بودند كه كسى به نام قماذبان هست و هيچ‌كس هم در آن سرزمين نماند كه همراه وى نيايد و او نيز سرانجام كشندهء پدرش را بخشيد . پس چه جاى آن داشت كه باز هم خليفه به ايشان بگويد : من از او گذشتم آيا شما هم مىگذريد ؟\r\n- و يا به گزارش بيهقى : من از عبيد اللّه بن عمر گذشتم - و در هنگامى كه بازماندهء مردى كه كشته شده زنده بود و راست‌راست راه مىرفت ديگر چه جاى آن داشت كه خليفه از مسلمانان بخواهد تا كشنده را ببخشند ؟ و چه جاى آن داشت كه مسلمانان در چشم‌پوشى از او - و بخشيدن وى - با خليفه هماهنگى نمايند ؟ و چه جاى آن داشت كه سرور ما امير المؤمنين عليه السّلام براى سستى خليفه در به كار بستن آيين كيفرى ، آن همه پرخاش و نكوهش روا دارد ؟ و چه جاى آن داشت كه او عليه السّلام به عبيد اللّه بگويد : اى تبهكار ! اگر روزى به چنگ من افتى ترا در برابر هرمزان خواهيم كشت ؟ و چه جاى آن داشت كه در آغاز فرمانروايىاش عبيد اللّه را پيگرد نمايد ؟ و چه جاى آن داشت كه او - از بيم امير المؤمنين عليه السّلام - از مدينه به شام گريزد ؟ و چه جاى آن داشت كه عمرو بن عاص به عثمان بگويد : اين پيش‌آمد در هنگامى روى داده كه تو فرمانرواى مردم نبوده‌اى ؟ و چه جاى آن داشت كه سعيد بن مسيب بگويد : خون هرمزان پايمال شد ؟ و جاى آن داشت كه لبيد بن زياد رو در روى عثمان بگويد ، آيا مىبخشى و هنگامى كه به ناروا ببخشى . . . ؟\r\nو چه جاى اين گزارش بود كه ملك العلماء حنفى در بدائع الصنائع بازگو كرده و آن را پشتوانهء دستور آيين گردانيده و مىگويد : گزارش شده كه چون سرور ما عمر كشته شد هرمزان بيرون شد و دشنه در دست او بود . پس عبيد اللّه پنداشت آنكه سرور ما عمر را كشته همين است . پس او را بكشت و اين رويداد را براى سرور ما عثمان بازگو كردند .\r\nپس سرور ما على به سرور ما عثمان گفت : عبيد اللّه را بكش . سرور ما عثمان خوددارى كرد و گفت : چگونه مردى را بكشم كه ديروز پدرش كشته شده ؟ چنين نخواهم كرد ، آن مرد ، يكى از مردمان روى زمين بوده و من سرپرست اويم و از كشنده‌اش گذشتم و\r\n\r\n","description":"","footnote":"","page_name":" 204 ","page_number":214},
  {"content":"\r\n\r\nخونبهايش را مىپردازم « 1 » ؟\r\nو باز چه جاى آن داشت كه استاد ابو على بگويد : راستى اينكه هرمزان بازمانده‌اى نداشت تا خون او را بجويد و پيشوا ، بازماندهء بىبازماندگان است و بازماندگان مىتوانند ببخشند .\r\nآرى ، با نگرش به همين خرده‌گيرىها بوده كه ابن اثير گزارشى را كه مىرساند بازماندگان هرمزان ، عبيد اللّه را بخشيدند ، نادرست شمرده و مىنويسد : - در چگونگى رهايى يافتن عبيد اللّه - آن گزارش ، درست‌تر است ، زيرا على چون به فرمانروايى رسيد خواست وى را بكشد و او از چنگ وى به شام نزد معاويه گريخت و اگر رهايى او به دستور بازماندگان بود على كارى با او نداشت . « 2 »\r\nو تازه پيش از همهء اينها ، سند خبر پر از كژى و كاستى و بيمارى و جاى چون و چراست ، زيرا طبرى آن را از نامه سرى بن يحيى به وى بازگو مىكند كه با اين نسبت هرگز يادى از وى نديده‌ايم جز آنكه نسايى گزارشى از سيف بن عمر را از دهان او بازگو كرده و گفته است : آسيب‌پذيرى اين گزارش شايد براى آن باشد كه سرى بازگوگر آن است « 3 » . و ابن حجر نيز او را همان سرى بن اسماعيل همدانى كوفى مىشمارد كه يحيى بن سعيد او را دروغگو دانسته و گروهى از علما ، سخنانش را سست مىشمارند . و ما برآنيم كه وى همان سرى بن عاصم همدانى است كه در بغداد زيستن گرفته ( م 258 ) و ابن جرير طبرى نزديك سى سال با وى هم‌روزگار بوده و ابن خراش او را دروغ‌پرداز مىخوانده و ابن عدى گزارش او را بسيار سست مىشمرده و گويد : وى گزارش دزدى مىكرده و ابن حبان مىافزايد : او گزارش‌هايى را كه از رفتار و گفتار ياران پيامبر داشته به گونهء گزارش‌هايى درمىآورده كه از رفتار و گفتار خود پيامبر رسيده ، و پشتوانه گرفتن سخن او روا نيست و نقاش دربارهء يك گزارش مىگويد : اين را سرى از پيش خود ساخته\r\n\r\n\r\n","description":"","footnote":"\r\n( 1 ) . بدائع الصنائع : 7 / 245 .\r\n( 2 ) . الكامل ، ابن اثير : 3 / 32 .\r\n( 3 ) . تهذيب التهذيب : 3 / 460 .\r\n","page_name":" 205 ","page_number":215},
  {"content":"\r\n\r\nاست . « 1 » پس اين نام از آن دو تن دروغ‌ساز است كه جداكردن آن دو از يكديگر - و نشان دادن آنكه در اينجا گزارشى از وى آمده - چندان ارزشى ندارد .\r\nو يادكردن او با نشانى « ابن يحيى » نيز براى چسباندن او است به يكى از نياكانش - چنان كه ابن حجر در ناميدن او به ابن سهل اين را يادآورى كرده است . « 2 » و تازه اگر نگوييم اين‌كار گونه‌اى نيرنگ‌بازى و نهان داشتن كاستى گزارش است . و البتّه خوانندگان نپندارند كه اين مرد همان سرى بن يحيى است كه به گزارش‌هاى او اعتماد دارند ، زيرا وى بسى پيش از اين مىزيسته و در سال 167 درگذشته است « 3 » و طبرى كه آن گزارش را - از نامهء سرى به خويش - بازگو كرده ، 57 سال پس از اين به سال 224 ، تازه پاى به جهان نهاده است .\r\nديگر از ميانجيان سند خبر ، شعيب بن ابراهيم كوفى است كه ناشناس مانده و ابن عدى گويد : شناخته نشده و ذهبى گويد : سند گزارش او - از نوشته‌هاى سيف - گونه‌اى ناشناختگى دارد . « 4 »\r\nديگر نيز سيف بن عمر تميمى بازگوگر گزارش‌هاى ساختگى است كه چنانچه زندگىنامه‌اش گذشت او را رها كرده و از چشم‌ها انداخته و از بدكيشان مىشمردند و همگى همداستان‌اند كه گزارش‌هاى او سست و ناتوان است و گذشت كه سيوطى ، گزارشى با همين سند ياد كرده و سپس مىگويد : ساختگى است و در سند آن ، كسانى كه گزارش‌هاشان سست است وجود دارند و بدترين ايشان سيف بن عمر است .\r\nديگرى نيز ابو منصور است و اين نام سرپوشيده از آن چند تن از كسانى است كه گزارش‌هاشان سست شمرده شده و برايشان و گزارش‌هاشان پشتگرم نتوان بود .\r\n\r\n\r\n","description":"","footnote":"\r\n( 1 ) . تاريخ خطيب : 9 / 193 ؛ ميزان الاعتدال : 1 / 380 ؛ لسان الميزان : 3 / 13 ؛ و نيز ر ك : الغدير ( متن عربى / چ 2 ) : 5 / 231 .\r\n( 2 ) . لسان الميزان : 3 / 13 .\r\n( 3 ) . تهذيب التهذيب : 3 / 461 .\r\n( 4 ) . ميزان الاعتدال : 1 / 448 ؛ لسان الميزان : 3 / 145 .\r\n","page_name":" 206 ","page_number":216},
  {"content":"\r\n\r\n\r\nبهانهء ساختگى\r\nراستى اينكه مهر عثمان ، محب طبرى را كور و كر ساخته و بهانهء ساختگى ديگرى - به جز آنچه ياد شد - آورده و در الرياض النضرة به گونهء دو پاسخ آن را گنجانده است :\r\nنخست اينكه هرمزان با ابو لؤلؤ در آن كار همدست بوده و يارىاش داده و هرچند كسى كه كار بر دست او انجام شده تنها ابو لؤلؤ بوده ، با اين همه ، كسى كه ديگرى را در كشتن پيشواى دادگر ، يارى دهد كشتن او - از ديدگاه گروهى از پيشوايان - روا است و به انديشهء بسيارى از آيين‌شناسان ، كسى كه دستور به كشتن ديگرى دهد و آنكه فرمان را به كار بندد هردو بايد كشته شوند و عبيد اللّه بن عمر نيز همين را نشان بىگناهى خود گرفت و گفت : عبد الرحمن بن ابو بكر ، وى را آگاه ساخته كه او ديد ابو لؤلؤ و جفينه و هرمزان به جايى درآمده و به گفتگو پرداختند و ميان ايشان دشنه‌اى دو سر بود كه دستهء آن در ميانش جاى داشت و فرداى همين نشست بود كه عمر كشته شد . پس عثمان ، عبد الرحمن بن عوف را بخواست و در اين‌باره از وى پرسش كرد ، او گفت : بنگريد اگر اين كارد هم دو سره باشد جز اين گمانى نمىرود كه ايشان بر كشتن او همداستان شده بودند . پس چون در كارد نگريستند ديدند به همان‌گونه است كه عبد الرحمن مىگويد . و از همين روى بود كه عثمان ، عبيد اللّه بن عمر را نكشت . چون براساس آن زمينه‌ها ، ديد كه نبايد وى را كشت يا در كشتن وى دودل شد و بايسته بودن آن را براى همين دودلى نپذيرفت .\r\nپاسخ دوم : راستى اينكه عثمان ترسيد با كشتن وى آشوبى بزرگ برخيزد ، زيرا تيميان و عدويان پشتيبانش بوده ، از كشتن وى جلوگيرى مىكردند و امويان نيز گرايش به وى داشتند تا جايى كه عمرو بن عاص گفت : « ديروز امير المؤمنين كشته شد و امروز پسرش كشته مىشود ؟ نه سوگند به خدا ، كه هرگز چنين نخواهد شد » . و سپس به سركشان گراييد . و عثمان كه چنين ديد براى آرام‌كردن آشوب ، بهره‌بردارى كرد و گفت : كار او با من است و من بازماندگان هرمزان را از وى خشنود مىنمايم . « 1 »\r\n\r\n\r\n","description":"","footnote":"\r\n( 1 ) . الرياض النضرة : 2 / 150 .\r\n","page_name":" 207 ","page_number":217},
  {"content":"\r\n\r\nامينى گويد : همدست شمردن هرمزان با ابو لؤلؤ در كشتن خليفه - و آن هم بىهيچ چون و چرا - تنها براساس سخنى بوده است كه عبد الرحمن بن ابو بكر گفت : « من ديدم آن دو با هم در گوشى سخن مىگفتند و نزد ابو لؤلؤ دشنه‌اى دو سر بود » . و آنگاه گناهكار شمردن كسى براساس اين داورى ، دشوارتر است از گرفتن خورشيد در مشت ، زيرا اين گمان نيز مىرفته كه آن دو پيرامون كار ديگرى كه ميان خودشان داشته‌اند گفتگو مىكرده‌اند يا ابو لؤلؤ دربارهء همان كارى كه مىخواسته انجام دهد انديشهء او را پرسيده و هرمزان وى را - از انجام آن - بازداشته و باز او به سخن وى گوش نداده و فردا عمر را كشته و مانند اين گمان‌ها . پس چگونه مىتوان هرمزان را سزاوار كيفرى دانست با آنكه هرگونه دودلى در گناهكار بودن كسى بايستى ما را از كيفر دادن او بازدارد . « 1 »\r\nگرفتيم كه عبد الرحمن آن همدستى را ديده و با لاف‌زنى گفته است كه در برابر چشم من چنان پيشامدى روى داد . با اين همه آيا در كيش خداوندى مىتوان مسلمانى را تنها به گواهى يك مرد كشت ؟ آن هم در جايى كه گواهان آيين پسندانه‌اى - همساز با آن لاف - نباشد ؟ البتّه نه . و از همين روى بود كه چون داستان از آغاز تا انجام ، به گوش خود عمر رسيد و دانست كه ابو لؤلؤ با هرمزان گفتگوهايى نهانى داشته ، گفت : من نمىدانم اين چيست ، بنگريد هرگاه من مردم از عبيد اللّه بخواهيد كه گواهى به زيان هرمزان بيارد تا دانسته شود كه او مرا كشته اگر گواه آورد ، كه خون او - در برابر خون من - ريختنى بوده و اگر گواهى نتوانست بياورد در برابر هرمزان خون عبيد اللّه را بريزيد .\r\nو تازه گرفتيم كه عبيد اللّه گواهى بر همدستى هرمزان داشته ، ولى آيا مىتوانست سر خود به كيفر دادن وى برخيزد ؟ يا بايد كار او را به همهء بازماندگان در ميان بگذارد ، زيرا گمان آن بود كه كسى از ديگران ، گناه وى را ببخشد و بگذريم از اينكه مىگويند كيفر دادن گنهكاران ، با فرمانروا يا نمايندهء او است و علماى امت نيز برداشتشان همساز با اين\r\n\r\n\r\n","description":"","footnote":"\r\n( 1 ) . سنن ابن ماجه : 2 / 112 ؛ سنن بيهقى : 8 / 238 ؛ سنن ترمذى : 2 / 171 ؛ احكام القرآن ، جصّاص : 3 / 330 ؛ تيسير الوصول : 2 / 20 .\r\n","page_name":" 208 ","page_number":218},
  {"content":"\r\n\r\nدستور است . « 1 »\r\nو باز اگر عبيد اللّه - يا كسى كه آيين كيفرى را دربارهء او به كار بست - چنين بهانه‌اى داشت البتّه آن را - در برابر تودهء پرخاشگر - آشكار مىساخت و نه سرور ما امير مؤمنان على عليه السّلام مىگفت : اين تبهكار را بكش . و نه او را بيم مىداد كه چون بر وى دست يابد او را بكشد و نه در آغاز فرمانرواىاش او را مىخواست تا بكشد و نه عبيد اللّه از او به سوى معاويه مىگريخت و نه عثمان به اين دستاويز بسنده مىكرده كه « كار خونخواهى با من است و همهء مسلمانان بازماندگان آن كشته هستند » و نه به چشم‌پوشى از گناه وى و درخواست بخشش براى او از مسلمانان مىكوشيد و نه ميان ياران پيامبر كه همان جا بودند گفتگو بر سر آن پيشامد درمىگرفت و نه سعد بن ابو وقاص به سوى او برمىخاست و شمشير را از دست او مىستاند و از مويش گرفته به زمين مىافكند و در خانهء خويش زندانى مىكرد .\r\nو تازه گرفتم كه چنين بهانه‌اى براى عبيد اللّه دربارهء هرمزان درست باشد ، ولى در كشتن دختر خردسال و تيره‌روز ابو لؤلؤ و در ترساندن همهء بردگان - به كشتن ايشان - چه بهانه‌اى براى او دست و پا توان كرد ؟\r\n2 - من نمىدانم محب اين سرگذشت شگفت‌انگيز را از كجا آورده كه تيميان و عدويان برپا خاسته و از كشتن عبيد اللّه جلوگيرى مىنمودند و تودهء امويان هم به گونه‌اى يك‌جا به سوى ايشان گرويدند تا فرمانرواى تازه از ايشان بترسد . و اين چه فرمانروايى است كه از نخستين روزش دستخوش بيم و هراس بوده ، و اگر در آغاز فرمانروايىاش چنين سستى و ناتوانى از وى آشكار گردد پس از آن با كدام كرّ و فرّ و شكوه است كه كار توده را مىگرداند و آدمكشان را سزا مىدهد و آيين‌هاى كيفرى را برپاى مىدارد ؟ زيرا هركس به سزاى تبهكارىاش كشته شود و هركه آيين‌هاى كيفرى دربارهء او به كار بسته آيد ايل و تبارى دارد كه براى او به خشم مىآيند و آنان نيز هم‌پيمانانى دارند كه براى خشنود ساختن ايشان آماده مىباشند .\r\n\r\n\r\n","description":"","footnote":"\r\n( 1 ) . كتاب الام ، شافعى : 6 / 11 ؛ المدونة الكبرى : 4 / 502 ؛ فيض الاله المالك ، بقاعى : 2 / 286 .\r\n","page_name":" 209 ","page_number":219},
  {"content":"\r\n\r\nدر نامه‌هايى كه سرگذشت‌ها و گزارش‌ها را بازگو مىكند هيچ‌گونه نشانه‌اى از آن لاف كه محب بهانه‌جوى آورده ، نيست ، و گرنه سعد بن ابى وقاص در روزى كه به سوى عبيد اللّه برخاست و مويش را گرفت و كشيد و در خانهء خويش زندانىاش كرد سزاوارتر بود كه بترسد با آنكه در آن روز نه هيچ‌يك از تيميان ديده شد كه سر راه بر سعد بندد و نه هيچ‌كدام از عدويان بر او پرخاش نمودند و نه هيچ‌يك از امويان - بر سر آن كار - دشمنى نمود . ولى محب مىخواهد كه آن استخوان پوسيده‌ها را به جنبش و تكان آورد !\r\nوانگهى اگر راستى كسانى را كه او ياد كرده ، در پامال‌كردن اين دستور كيفرى خدا ، چندان پافشارى داشته‌اند كه خليفه ناچار شده براى پرهيز از تند و تيزى خشم ايشان درخواستشان را بپذيرد ، اين گناهى است كه با دادگرى ياران پيامبر نمىسازد با آنكه تودهء سنّيان ، در دادگرى ايشان همداستان‌اند . و باز اگر خليفه - در انجام آنچه مىخواست به جاى آورد - از پرخاش و نكوهش سرزنشگران مىهراسيد ، پس چرا از پرخاش‌هاى ياران پيامبر در سرانجام روزگارش - كه انگيزه‌اى جز پيشامدهاى وابسته به خودش نداشت - پروا نكرد ، تا آنجا كه كار به نابودى خودش كشيد ؟ آيا در آغاز ترسو بود و سپس دلير گرديد ؟ از محب طبرى بپرس !\r\n\r\n8 - نظر خليفه دربارهء جنابت\r\nمسلم در صحيح از زبان عطا و ابن يسار آورده است كه زيد بن خالد جهنى مرا گزارش كرد كه من از عثمان بن عفان پرسيدم كه مردى با زنش بياميزيد و نطفه از وى بيرون نيايد چه كند ؟ عثمان گفت : به همان‌گونه كه براى نماز ، وضو مىگيرد اينجا نيز وضو بگيرد و نرهء خود را بشويد و عثمان گفت : اين دستور را از پيامبر خدا شنيدم . « 1 »\r\nبخارى نيز در صحيح خود گزارش بالا را با افزونىهايى آورده و با اين پرداخت : از عثمان بن عفان پرسيدند : چون مردى با زن بياميزد و نطفه از وى بيرون نيايد چه كند ؟ او گفت : غسل بر گردن او نيست . و سپس گفت : اين دستور را از پيامبر خدا شنيدم . راوى\r\n\r\n\r\n","description":"","footnote":"\r\n( 1 ) . صحيح مسلم : 1 / 142 .\r\n","page_name":" 210 ","page_number":220},
  {"content":"\r\n\r\nگفت : پس از آن همين پرسش را از على بن ابى طالب و زبير بن عوام و طلحة بن عبيد اللّه و ابى بن كعب كردم و آنان نيز همين سخن را از پيامبر بازگو كردند . بخارى از راه ديگرى نيز همين گزارش را آورده و به جاى اين عبارات « آنان نيز همين سخن را از پيامبر بازگو كردند » او همان دستور را به وى آورده است . « 1 »\r\nاحمد نيز گزارش بالا را آورده و در آنجا مىخوانيم : از على پسر ابو طالب عليه السّلام و نيز ابن عوام و طلحة بن عبيد اللّه و ابى بن كعب نيز همين پرسش را كردم و ايشان همان دستور را به وى دادند و در ساختمان گزارش او ، اين فراز « از سوى رسول خدا » به چشم نمىخورد « 2 » و بيهقى نيز گزارش را با هرسه ساختمان آن آورده است . « 3 »\r\nامينى گويد : چند و چون اسلام‌شناسى خليفه در هنگام فرمانروايىاش چنين بوده است با آنكه اين سخن خداى عزّ و جلّ در پيش رويش بوده ، نه هنگام مستى به نماز نزديك شويد - تا بدانيد چه مىگوييد - و نه هنگام جنابت - مگر آنگاه كه رهگذر باشيد - تا غسل كنيد . « 4 »\r\nشافعى مىنويسد : خداوند گرامى و بزرگ ، غسل‌كردن به هنگام جنابت را بايسته گردانيد و در زبان تازيان چنان شناخته گرديده كه جنابت از آميزش با زنان پديد مىآيد ، هرچند كه همراه با آميزش آب جهنده‌اى بيرون نيايد . كابين و نيز كيفر براى آميزش ناروا و جز آن هم به اين‌گونه بايسته مىگردد ؛ و هركس دربارهء او بگويند كه از زنى جنب شده به خرد ما چنان مىرسد كه با وى آميخته هرچند نطفه از وى بيرون نيايد ( ترجمه سخن شافعى به يارى تفسير ربيع ) . « 5 »\r\nو سنت پيامبر نيز نشان مىدهد كه جنابت يا از آميزش با زن پديد مىآيد - كه با فرو كردن آلت در اندام نهفتهء وى انجام گيرد هرچند كه تنها ختنه‌گاه نر در آن فرورود - يا از بيرون شدن آبى جهنده ، هرچند كه آميزشى روى ندهد .\r\n\r\n\r\n","description":"","footnote":"\r\n( 1 ) . صحيح بخارى : 1 / 109 .\r\n( 2 ) . مسند احمد : 1 / 63 ، 64 .\r\n( 3 ) . السنن الكبرى : 1 / 164 ، 165 .\r\n( 4 ) . نساء 4 / 43 .\r\n( 5 ) . كتاب الام : 1 / 31 .\r\n","page_name":" 211 ","page_number":221},
  {"content":"\r\n\r\nو همو مىنويسد : آنچه را تازيان براى جنب شدن كسى بايسته مىدانسته‌اند آميزش با زن بوده است ، هرچند كه آب مرد نرود ، و توده همداستان‌اند كه آميزش ناروا - كه كيفرى را بر كسى بايسته گرداند - همان نزديكى با زن است ، گرچه نطفهء مرد بيرون نيايد و كسى كه ختنه‌گاه نرهء خود را در اندام نهفتهء زن بيگانه فروبرد سزاوار كيفر است و آنچه ، براستى هماننده‌تر است اينكه : كيفر جز بر كسى كه به ناروا جنب شده روا نيست . « 1 »\r\nو در تفسير قرطبى آمده است : جنابت همان آميزش مرد است با زن ؛ و تودهء پيروان كيش ما بر آن‌اند كه جنب پاك نيست چه ، نطفه از وى بيرون بيايد و چه تنها ختنه‌گاه خود را در اندام نهفتهء زن فروبرده باشد . « 2 »\r\nوانگهى ، چگونه دستور اين پرسش بر خليفه پوشيده مانده با آنكه پرسش‌هاى گذشتگان ، او را ورزيده گردانيده و پاسخ‌هاى پيامبر ، وى را دانا ساخته و گفتگوهاى ياران پيامبر خدا - دربارهء آنچه در اين‌باره از او فراگرفته بودند - در گوشش بود و اين هم نمونه :\r\n1 - ابو هريره آورده است كه پيامبر گفت : چون مرد ميان ران‌ها و دو كنارهء اندام نهفتهء زن جاى گيرد و ختنه‌گاه آن دو به يكديگر بچسبد بايد غسل كنند .\r\nو براساس يك گزارش : چون ميان ران‌ها و دو كنارهء اندام نهفته‌اش جاى گيرد و براى فروبردن آلت به تلاش پردازد بايد غسل كند ، چه نطفه‌اى از او بيرون آمده باشد و چه نه .\r\nو براساس گزارش سوم : چون ختنه‌گاه مرد و زن به يكديگر برخورد بايد غسل كنند چه نطفه‌اى از مرد بيرون آمده باشد و چه نه .\r\nو در گزارش احمد مىخوانيم : چون ميان ران‌ها و دو كناره اندام نهفته‌اش جاى گرفت و براى فروبردن آلت ، تلاش كرد بايد غسل كند . « 3 »\r\n2 - آورده‌اند كه ابو موسى با گروهى نشسته بود كه ايشان در آنچه غسل را بايسته\r\n\r\n\r\n","description":"","footnote":"\r\n( 1 ) . اختلاف الحديث ، در حاشيهء كتاب الام : 1 / 34 .\r\n( 2 ) . تفسير قرطبى : 5 / 204 .\r\n( 3 ) . صحيح بخارى : 1 / 108 ؛ صحيح مسلم : 1 / 142 ؛ سنن دارمى : 1 / 194 ؛ سنن بيهقى : 1 / 163 ؛ مسند احمد : 2 / 234 ، 347 ، 393 ؛ المحلى ، ابن حزم : 2 / 3 ؛ مصابيح السنه : 1 / 30 ؛ الاعتبار ، ابن حازم 30 ؛ تفسير قرطبى : 5 / 200 ؛ تفسير خازن : 1 / 375 .\r\n","page_name":" 212 ","page_number":222},
  {"content":"\r\n\r\nمىگرداند گفتگو مىكردند . پس كسانى از مهاجران كه در آن انجمن بودند گفتند : چون ختنه‌گاه مرد و زن به يكديگر برخورد بايد غسل كنند و كسانى از انصار كه آنجا بودند گفتند : چنين نيست ، مگر آبى جهنده از مرد برود . پس ابو موسى گفت : من گزارش را مىآورم . پس برخاسته به سوى عايشه رفت و درود گفت ، سپس گفت : من مىخواهم چيزى از تو بپرسم و شرمم مىآيد . گفت : شرم مدار ، اگر چيزى از من پرسى آن را از مادرت كه ترا زاييده پرسيده‌اى ، راستى را كه من مادر توام . گفت : من گفتم : چه كارى غسل را بايسته مىگرداند ؟ گفت : دانا لغزيده ! پيامبر خدا صلّى اللّه عليه و آله گفت : چون مرد ميان دو ران و دو كنارهء اندام نهفتهء زن بنشيند و دو ختنه‌گاه به يكديگر رسد بايد غسل كرد . « 1 »\r\n3 - از زبان زهرى آورده‌اند كه مردانى از انصار - و از آن ميان ابو ايّوب و ابو سعيد خدرى - برداشتشان اين بود كه غسل در هنگامى بايسته است كه نطفه‌اى از مرد بيرون بيايد و كسى كه با زنش بياميزد و نطفه‌اى از وى بيرون نيايد بر او غسل نيست ، و چون اين سخنان را براى عمرو بن عمر و عايشه بازگفتند ايشان اين را نادرست شمردند و گفتند :\r\nچون ختنه‌گاه مرد از ختنه‌گاه زن گذشت بايد غسل كند . « 2 »\r\nبيهقى كه داورى خود را به درست بودن گزارش نيز آورده ، مىنويسد : بيشتر علما از ياران پيامبر خدا همين برداشت را داشته‌اند . « 3 »\r\n4 - آورده‌اند كه عايشه گفت : چون ختنه‌گاه مرد و زن به يكديگر برخورد بايد غسل كند .\r\nو براساس يك گزارش از همو : چون مرد ميان ران‌ها و دو كنارهء اندام نهفتهء زن جاى گرفت و آنگاه ختنه‌گاه مرد به ختنه‌گاه زن چسبيد بايد غسل كرد . « 4 »\r\n5 - عمرو بن شعيب بن عبد اللّه بن عمرو بن عاصى از زبان پدرش از نيايش آورده است\r\n\r\n\r\n","description":"","footnote":"\r\n( 1 ) . صحيح مسلم : 1 / 143 ؛ مسند احمد : 6 / 116 ؛ موطا مالك : 1 / 51 ؛ كتاب الام ، شافعى : 1 / 31 ، 33 ؛ سنن بيهقى : 1 / 164 ؛ المحلى : ابن حزم : 2 / 2 ؛ المصابيح ، بغوى : 1 / 32 ؛ سنن نسايى - ابن حبان و ابن قطان نيز به درستى اين گزارش داورى نموده‌اند - ؛ الاعتبار ، ابن حازم 30 .\r\n( 2 ) . صحيح ترمذى : 1 / 16 .\r\n( 3 ) . سنن بيهقى : 1 / 165 .\r\n( 4 ) . سنن ، ابن ماجه : 1 / 211 ؛ مسند احمد : 6 / 47 ، 112 ، 161 .\r\n","page_name":" 213 ","page_number":223},
  {"content":"\r\n\r\nكه پيامبر گفت : چون ختنه‌گاه مرد و زن به يكديگر برخورد و آلت در اندام نهفتهء زن پنهان شد بايد غسل كرد . - در المدونة مىافزايد : خواه نطفه‌اى از مرد بيرون بيايد ، خواه نه - . « 1 »\r\nگويا خليفه از همهء اين گزارش‌ها به دور بوده ، نه آنها را شنيده و نه در مغز خود نگاه داشته يا اينكه شنيده و خواسته است در برابر سنت‌هاى بىچون‌وچراى پيامبر برداشتى از خود را بايسته گرداند يا اينكه او تنها روزگارى از آغاز اسلام را به ياد داشته كه دستور غسل هنوز داده نشده بود و آنچه را هم مىپنداشت دراين‌باره از پيامبر خدا شنيده براى همان روزگار بوده كه - چون او در جستجوى آموزش برنيامده - گمان برده است كه همان دستور - براى هميشه - بايد به كار بسته شود . و به گفتگوهاى آيين‌شناسان گوش نداده تا بداند كه چه آيينى در اين‌باره گذرانده شده و خود به همين‌گونه مانده است ، تا چه بر كسانى كه از اين دستور آگاه بودند و چه بر ناآگاهان ، پيشوايى و فرمانروايى يافته و پايگاهش وى را از يادگيرى و آموزش ، پرهيز داده و آنگاه كه پرسشى در اين‌باره از او كردند و چاره‌اى جز روشنگرى دستور نيافته در پاسخ ، برداشت خودسرانهء خويش يا همان فرمانى را بازگو كرد كه از روزگارى دراز ، پيش از گذشتن آيينى در اين‌باره ، به‌ياد داشته است .\r\nشايد هم او دستور نسخ شده‌اى را شنيده و دستور نسخ‌كنندهء آن را نشنيده بود - و اين سخن را براى سازش با پندار آنان مىگوييم - كه گويند با مقرر شدن غسل ، هم اين دستور پيامبر : « غسل هنگامى بايسته است كه نطفه‌اى از مردم بيرون آيد » « 2 » نسخ شده و هم سخنانى همانند آن در اين زمينه : چون شتاب داشتى يا دچار كم‌آبرويى بود بر تو غسل نيست و بايد وضو بگيرى « 3 » و اين را باز با گردن نهادن به آن مىگوييم كه وضو گرفتن تنها به جاى غسل ، دستورى براى اين زمينه بوده و سخن او صلّى اللّه عليه و آله : هنگامى غسل بايسته\r\n\r\n\r\n","description":"","footnote":"\r\n( 1 ) . سنن ، ابن ماجه : 1 / 212 ؛ المدونة الكبرى : 1 / 34 ؛ مسند احمد : 2 / 178 ؛ و در نيل الاوطار : 1 / 278 ابن ابى شيبه نيز گزارش را آورده است .\r\n( 2 ) . صحيح مسلم : 1 / 141 ، 142 ؛ سنن ، ابن ماجه : 1 / 211 ؛ سنن بيهقى : 1 / 167 .\r\n( 3 ) . صحيح مسلم : 1 / 142 ؛ سنن ، ابن ماجه : 1 / 211 .\r\n","page_name":" 214 ","page_number":224},
  {"content":"\r\n\r\nاست كه نطفه‌اى از مرد بيرون بيايد دربارهء آميزش با زن بوده . اگر هم سخن ابن عبّاس را پيرامون آن بپذيريم ، نمىتوان گفت آن دستور نسخ شده ، زيرا براساس روشنگرى او ، خواست پيامبر آن است كه اگر كسى خواب آميزش ديد و نطفه‌اى از او بيرون نيامد غسل بر گردن او نيست . « 1 » چنان كه در جاى ديگر نيز خود او صلّى اللّه عليه و آله آشكارا گفت : كسى كه خواب آميزش ديد و نطفه‌اى از وى نيامد غسل بر او بايسته نيست « 2 » . پس آنجا كه غسل بر گردن كسى نيست هيچ پيوندى با اين زمينه نخواهد داشت تا يكى را دستور نسخ شده و ديگرى را دستور نسخ‌كننده بشماريم .\r\nقسطلانى در ارشاد السارى و نووى در شرح صحيح مسلم كه در حاشيهء الارشاد چاپ شده مىنويسند : تودهء ياران پيامبر و آيندگان ايشان گفته‌اند كه اين دستور نسخ شده و خواستشان از نسخ آن است كه در آغاز كار ، اگر كسى با زن مىآميخت و نطفه‌اى از وى بيرون نمىآمد غسل بر گردن او نبود و سپس غسل بايسته گرديد ، و ابن عبّاس و جز او بر آن رفته‌اند كه اين دستور ، از آغاز هم دربارهء آن نبوده تا سپس نسخ شود ، زيرا خواست پيامبر از آن سخن اين بوده كه اگر كسى خواب آميزش با زن ديد و نطفه از وى بيرون نيامد غسل بر وى نيست و اين فرمان هم بىچون‌وچرا سر جاى خود است . « 3 »\r\nآنچه نيز در گزارش‌هاى نخستين اين بخش ديديم كه مىرساند سرور ما امير المؤمنين على عليه السّلام و ابى بن كعب و ديگران ، در آن برداشت با عثمان همداستان بوده‌اند دروغى است كه بر ايشان بسته‌اند كه بر نادانى خليفه در پاسخ چنين پرسش آسان و ساده‌اى پرده بكشند زيرا ديديم « 4 » كه پيشواى ما - على عليه السّلام - در همين زمينه بر خليفهء دوم خرده گرفت و سخن او را نپذيرفت و گفت : ختنه‌گاه مرد كه از ختنه‌گاه زن گذشت بايد غسل كند و آنگاه عمر به سوى عايشه فرستاد تا وى نيز همان سخن على عليه السّلام\r\n\r\n\r\n","description":"","footnote":"\r\n( 1 ) . مصابيح ، بغوى : 1 / 31 ؛ تفسير قرطبى : 5 / 205 ؛ الاعتبار ، ابن حازم 31 ؛ فتح البارى : 1 / 316 .\r\n( 2 ) . مصابيح ، بغوى : 1 / 31 ؛ سنن بيهقى : 1 / 167 ، 168 ؛ سنن دارمى : 1 / 196 .\r\n( 3 ) . ارشاد السارى : 1 / 331 ؛ شرح صحيح مسلم : 2 / 426 .\r\n( 4 ) . ر ك : الغدير ( متن عربى / چ 2 ) : 6 / 244 ، 261 .\r\n","page_name":" 215 ","page_number":225},
  {"content":"\r\n\r\nرا گفت و خليفه نيز در برابر آن سر فرود آورد و گفت : به گوش من نرسد كه كسى چنان كارى كرده و سپس غسل ننموده ، و گرنه به سختى او را كيفر خواهم كرد .\r\nآرى ، در همان روز ، همهء كسانى كه دستور اين زمينه را نمىدانستند از آن آگاه شدند و ناسازگارى در آن باره از ميان برخاست ، قرطبى در تفسير خود مىنويسد : علماى - از ياران پيامبر و شاگردان آنان و آيين‌شناسان كشورها - بر همين‌اند و مىگويند : تا ختنه‌گاه مرد با ختنه‌گاه زن برخورد غسل به گردن ايشان مىافتد و در اين‌باره ميان ياران پيامبر ناسازگارىهايى بود كه سپس به گزارش عايشه از پيامبر صلّى اللّه عليه و آله بازگشتند . « 1 » آنگاه اين على عليه السّلام است كه با عثمان هماهنگى نموده و دستور ناساز با آنچه خدا فرستاده داده است ؟ آن هم پس از بازگوى فرمان - به گونه‌اى درست - و واداشتن مردم به انجام آن ؟ و پس از روشنگرى نشانه‌هايى كه بر درستى آن داشته و آنچه را از بزرگ‌ترين پيامبران شنيده به گواهى آورده ؟ به جز از گمان و از هوس‌هاى دل خويش پيروى نمىكنند .\r\nدربارهء ابى بن كعب نيز بايد گفت : با سندهاى درست از زبان وى اين سخن را آورده‌اند : آن برداشت كه مىرساند « غسل پس از آن بايسته مىشود كه نطفه از مرد بيرون آيد » آسان‌گيرىاى بود كه پيامبر خدا در آغاز اسلام روا داشت و در آينده دستور غسل را آورد .\r\nو براساس يك گزارش : آن برداشت كه مىرساند شستشوى همهء تن پس از آن واجب مىشود كه آب از كمر برود ، در آغاز اسلام بود و سپس ، از روا شناختن آن جلوگيرى شد .\r\nو براساس يك گزارش : راستى كه پيامبر خدا صلّى اللّه عليه و آله در آغاز اسلام آن را آسان‌گيرىاى براى مردم گردانيد زيرا جامه اندك داشتند و سپس دستور داد تا غسل كنند و براساس يك گزارش : سپس دستور داد غسل كنند . « 2 »\r\nنشدنى است كه أبىّ خود اين همه گزارش‌ها را بازگو كند و آنگاه پس از روشن شدن\r\n\r\n\r\n","description":"","footnote":"\r\n( 1 ) . تفسير قرطبى : 5 / 205 .\r\n( 2 ) . سنن دارمى : 1 / 194 ؛ سنن ابن ماجه : 1 / 212 ؛ سنن بيهقى : 1 / 165 ؛ الاعتبار ، ابن حازم 33 .\r\n","page_name":" 216 ","page_number":226},
  {"content":"\r\n\r\nدستور اين زمينه و پخش و پراكنده شدن آن در روزگار خليفهء دوم ، باز خود در روزگار عثمان با او هم‌آوازى نموده بگويد كه غسل بايسته نيست .\r\nدربارهء ديگران نيز بايد گفت : به گزارش فتح البارى ، احمد مىگويد : اين پنج تن برداشتى ناساز با آنچه در آن گزارش مىخوانيم داشته‌اند و در اين ، جاى چون‌وچرا نيست . « 1 »\r\nپس اينكه به ايشان بسته‌اند كه تنها برخورد ختنه‌گاه مرد به ختنه‌گاه زن را براى واجب شدن غسل بسنده نمىشمرده‌اند سخنى بيهوده و دروغ است كه ناساز بودن برداشت ايشان با آن ، آشكار گرديده و آن را به ايشان چسبانده‌اند تا تنگنايى كه خليفه گرفتار آن است چندان نمايش ندهد چنان كه - براى همين خواسته - گزارش‌هاى ديگرى نيز - البتّه از ديدگاه مقابل - در هم بافته‌اند و يكى در المدوّنة الكبرى از زبان سعيد بن مسيّب كه گفت :\r\nراستى اينكه عمر بن خطاب و عثمان بن عفان و عايشه مىگفتند : ختنه‌گاه مرد كه به ختنه‌گاه زن برخورد بايد غسل كنند . « 2 »\r\nنادان گمان برده است كه با آفريدن اين گزارش مىتواند آنچه را سرگذشت نامه‌ها و گزارش‌ها در برگ‌هاى خود نگاشته و از ناآگاهى آن دو مرد به دستور خدا و برداشت ناساز ايشان با قرآن كريم و سنّت پيامبر پرده برداشته‌اند از ميان ببرد .\r\nو شگفت‌تر آنكه ابن حزم در المحلى على و ابن عبّاس و أبى و عثمان و گروهى ديگر و تودهء انصار را از كسانى مىشمارد كه گويند : فروبردن آلت در اندام نهفتهء زن ، غسل را بايسته نمىگرداند ، مگر نطفه بيرون آيد . و سپس مىگويد : برداشت ناساز با اين را هم - كه واجب بودن غسل باشد - از ابو بكر و عايشه و عمر و عثمان و على و ابن مسعود و ابن عبّاس . . . گزارش كرده‌اند ، همهء اين برداشت‌ها ساختگى است كه كسانى مانند ابن حزم درهم بافته‌اند تا آن دو خليفه را در برداشت خود تنها نگذارند . « 3 »\r\nو احمد در مسند خود از زبان رشيد بن سعد و او از زبان موسى بن ايّوب غافقى و او از\r\n\r\n\r\n","description":"","footnote":"\r\n( 1 ) . فتح البارى : 1 / 315 .\r\n( 2 ) . المدوّنة الكبرى : 1 / 34 .\r\n( 3 ) . المحلى : 2 / 4 .\r\n","page_name":" 217 ","page_number":227},
  {"content":"\r\n\r\nزبان يكى از فرزندان رافع بن خديج و او از زبان خود رافع آورده است كه من روى شكم زنم بودم كه پيامبر خدا مرا آواز داد و من بىآنكه نطفه‌اى از من بيرون آمده باشد برخاستم و غسل كردم و به سوى پيامبر خدا بيرون شدم و او را آگاه ساختم كه چون تو مرا خواندى من روى شكم زنم بودم و بىآنكه نطفه‌اى از من بيرون آيد برخاستم و غسل كردم . پس رسول خدا گفت : اين ديگر بر تو بايسته نبود ، زيرا هنگامى غسل واجب مىشود كه نطفه بيرون آيد . رافع گفت : پس از آن در آينده پيامبر خدا ما را دستور داد كه براى همان نيز غسل كنيم . « 1 »\r\nگزارش بالا را سازندهء آن آفريده است تا برداشت ابن عبّاس را دربارهء اين سخن « زيرا غسل . . . بيرون آيد » نادرست بنمايد و آشكار سازد كه در آغاز دستورى بوده و سپس با دستورى ديگر نسخ شده است ، با اين همه وى فراموش كرده كه اگر هم سخن او را بپذيريم ، دامن عثمان را از اين آلايش - كه در روزگار فرمانروايىاش از دستورى كه دستور نخستين را نسخ كرده ناآگاه بوده - پاك نمىگرداند .\r\nآيا هيچ خردمندى مىتواند باور كند كه ابن خديج داستان خود را براى رسول خدا به آن‌گونه بازگو كرده و بگويد كه چون مرا خواندى روى شكم زنم بودم و بىآنكه نطفه از من بيرون آيد برخاستم ؟ ! آيا شيوه بر آن است كه چنين سخنانى را براى كسى همچون پيامبر خدا بازگو كنند ؟\r\nتازه اگر آن مرد با شنيدن آواز پيامبرش ، بىدرنگ برخاسته و از گرفتن كام خود از همسر خويش چشم پوشيده چرا ديگر پاسخ گفتن به آواز را - تا پس از غسل - پشت گوش انداخته ؟ با آنكه چنان كارى آن روز بايسته نبود ؟ پس از چه كسى آن دستور را گرفته بود ؟\r\nو چرا غسل كرد ؟ با اينكه هنوز چنان دستورى نرسيده بود .\r\nوانگهى يك نگاه به سند اين گزارش ، ترا از بررسى در زمينهء آن بىنياز مىدارد زيرا يكى از ميانجيان آن ابو الحجاج رشيد بن سعد مصرى است كه احمد گزارش‌هاى او را سست مىشمرده و ابن معين گويد : گزارش‌هاى او نوشته نمىشود و ناچيز است . و\r\n\r\n\r\n","description":"","footnote":"\r\n( 1 ) . مسند احمد : 4 / 143 .\r\n","page_name":" 218 ","page_number":228},
  {"content":"\r\n\r\nابو زرعه گفته : گزارش‌هايش سست است و ابو حاتم گفته : گزارش‌هايش ناستوده است و خود تهى از ناآگاهى نيست و از زبان كسى كه به سخن ايشان اعتماد توان داشت گزارش‌هايى ناستوده بازگو مىكند و گزارش‌هايش سست است و جوزقانى گفته : او گزارش‌هاى پيچيده و ناستودهء بسيارى دارد و نسايى گفته : گزارش‌هاى او را كه سست است رها بايد كرد و گزارشش نوشته نمىشود و ابن عدى گفته : از گزارش‌هاى او چه بسيار اندك پيروى مىشود و ابن سعد گفته : گزارش‌هاى او سست بوده و ابن قانع و دارقطنى و ابو داود گفته‌اند : گزارش‌هايش سست است و يعقوب بن سفيان گفته گزارش‌هاى رشدين سست است و سست‌تر . و تازه او گزارش بالا را از زبان :\r\nموسى بن ايّوب غافقى آورده كه گرچه مىگويند ابن معين سخن او را شايستهء پشتگرمى مىشمرده با اين همه داورى وى و ساجى ، به ناستوده بودن گزارش‌هايش را نيز آورده‌اند و عقيلى نيز او را از كسانى كه گزارش‌هاشان سست است دانسته « 1 » و تازه او گزارش خود را از زبان :\r\nيكى از فرزندان رافع آورده است كه شناخته نشده و دانسته نيست كيست . پس اين گزارش سندش گسيخته و ميانجيان آن به گونه‌اىاند كه شايستهء پشتگرمى نمىنمايند .\r\nشوكانى مىنويسد : حازمى آن را نيكو شمرده و نيكو شمردن آن ، جاى چون و چرا دارد چون يكى از ميانجيان سند آن رشدين است كه گزارش‌هاى او نيكو نيست و يكى ديگر هم ناشناس است . و به اين‌گونه از وى ياد شده : از زبان يكى از فرزندان رافع پسر خديج .\r\nپس چنان مىنمايد كه گزارشى سست باشد نه نيكوى . « 2 »\r\nاين هم بسيار دور از باور است كه پنداريم عثمان آن را پاسخ به پرسشى داده بود كه يا پيش از رسيدن دستور غسل از وى شده بود يا پيش از نسخ فرمانى كه - در آغاز اسلام در روزگار پيامبر - بايسته نبودن غسل را مىرسانيد ، و اين بهانه كه از گفتار قسطلانى در ارشاد السارى « 3 » برمىآيد نمىتواند دامن عثمان را پاك بنمايد زيرا در روزگار پيامبر خدا\r\n\r\n\r\n","description":"","footnote":"\r\n( 1 ) . تهذيب التهذيب : 3 / 277 و 10 / 336 .\r\n( 2 ) . نيل الاوطار : 1 / 280 .\r\n( 3 ) . ارشاد السارى : 1 / 332 .\r\n","page_name":" 219 ","page_number":229},
  {"content":"\r\n\r\nكار پاسخگويى به همهء پرسش‌هاى دشوار دربارهء دستورها با خود او بود نه با ديگران ، مگر آن هنگام عثمان كه بود تا دربارهء دستورى از وى پرسش شود كه چون در پاسخ درماند پرسنده به سراغ ديگران برود و سرانجام دست به دامن طلحه و زبير - و نه پيامبر خدا - بشود ؟ مگر آن روز ابو بكر و عمر كجا بودند ؟ با آنكه چنانچه گذشت « 1 » - خود اينان از پسر عمر گزارش مىكنند كه در روزگار پيامبر خدا هيچ‌كس به روشنگرى دستورهاى خدا نمىپرداخت مگر ابو بكر و عمر . پس هيچ‌كس را نرسد كه چنان پندارى را پشتوانهء پشتيبانى خليفه گرداند .\r\nآنگاه اگر به شگفت آيى ، جا دارد كه از بخارى مىشنوى : « در اينجا غسل‌كردن به محكم‌كارى نزديك‌تر است و اين بازپسين سخن را از آن روى روشن نموديم كه ايشان برداشت‌هاى گوناگون دارند » و اين را كجا مىنويسد ؟ پس از آوردن گزارش ابو هريره كه در جلدهاى گذشته بيان شد - و ديديم بايسته بودن غسل را مىرساند - و پس از دستور خودسرانهء عثمان كه ياد شد و پس از گزارش همساز أبى با او ، آرى ، پس از اينها به برداشت عثمان گراييده و از آنچه پيامبر اسلام آورده و همهء ياران او و پيروانشان و دانشمندان بر سر آن همداستان‌اند كه گواهى قرطبى را در اين‌باره شنيدى ، روى گردانيده است . نووى در شرح صحيح مسلم مىنويسد : پيروان كيش ما اكنون همه همداستان‌اند كه هركس با زن آميخت بايد غسل كند هرچند نطفه‌اى از وى بيرون نيايد و هركس نيز نطفه از وى بيرون آمد بايد غسل كند ( هرچند با زن نياميخته باشد ) . « 2 »\r\nو اين همداستانى از روزگار ياران پيامبر بوده و همچنان پابرجاى مانده است و قاضى عياض مىگويد : پس از آن چند سخنى ياران پيامبر ، هيچ‌كس را نمىشناسيم كه در بايسته بودن غسل ، چون و چرا كند مگر آنچه از اعمش دراين‌باره گفته شده و پس از او نيز داود سپاهانى .\r\nو قسطلانى مىنويسد : بدر دمامينى مانند سفاقسى گويد : وى گرايشى به سنّت داشته\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 7 / 182 .\r\n( 2 ) . شرح صحيح مسلم در حاشيهء ارشاد السارى : 2 / 425 .\r\n","page_name":" 220 ","page_number":230},
  {"content":"\r\n\r\nو برماوى اين سخن را به اين‌گونه دنبال مىكند كه اين ، تنها گرايشى به آيين داود بوده است و توده بر آنند كه برخورد ختنه‌گاه مرد به ختنه‌گاه زن ، غسل را بايسته مىگرداند و درست همين است . « 1 »\r\nو ابن حجر مىنويسد : ابن العربى گويد : ياران پيامبر و آيندگانش همداستان‌اند كه در چنين جايى بايد غسل كرد و در اين‌باره هيچ‌كس به جز داود ناسازگارى ننموده و ناسازگارى وى نيز بىارزش است و آنچه كار را دشوار مىنمايد ناسازگارى بخارى است و دستور او به اينكه غسل ، نيكو است نه بايسته . و او خود يكى از پيشوايان كيش ما و از بزرگ‌ترين دانشمندان مسلمانان است . « 2 »\r\nاز بخارى چه شگفتى دارد كه براى دستور دادن ، برداشت كسى همچون عثمان را بر آنچه پيامبر خدا آورده و همهء پيروان وى بر آن همداستان‌اند برتر بشمارد ؟ مگر او همان نيست كه براى گزارش دادن ، عمران بن حطان - شورشى دشمن على - را از پيشواى راستين - جعفر بن محمّد - شايسته‌تر مىشمارد ؟ اگر تو از هوس‌هاى ايشان پيروى كنى - آن هم پس از آنكه دانشى برايت آمد - براستى كه در آن هنگام از ستمگران خواهى بود .\r\n\r\n9 - خليفه ، گزارش پيامبر صلّى اللّه عليه و آله را پنهان مىكند\r\nاحمد آورده است كه ابو صالح گفت : شنيدم عثمان بر فراز منبر مىگفت : اى مردم ! من گزارشى را كه از پيامبر خدا شنيده بودم از شما پنهان كردم ، چون دلم نمىخواست از پيرامون من پراكنده شويد ، سپس ديدم بهتر است آن را براى شما بازگو كنم تا هركس از شما آنچه در ديده‌اش نيكوتر نمايد برگزيند . شنيدم پيامبر خدا مىگفت : يك روز پاسدارى در جايى كه بيم مىرود دشمن بر آن بتازد ، در راه خدا بهتر است از هزار روز كه در پايگاه‌هاى ديگرى سپرى شود . « 3 »\r\nهمو از زبان مصعب آورده است كه عثمان بن عفان هنگام سخنرانى بر فراز منبر خود\r\n\r\n\r\n","description":"","footnote":"\r\n( 1 ) . ارشاد السارى : 1 / 333 .\r\n( 2 ) . فتح البارى : 1 / 316 .\r\n( 3 ) . مسند احمد : 1 / 65 .\r\n","page_name":" 221 ","page_number":231},
  {"content":"\r\n\r\nگفت : من براى شما گزارشى بازگو مىكنم كه از پيامبر خدا شنيدم و چيزى مرا از بازگوگرى آن براى شما بازنداشت مگر دريغ داشتن آن به شما ، راستى اينكه شنيدم پيامبر خدا مىگفت : يك شب پاسدارى - در راه خدا - برتر است از هزار شب كه شبش را براى نماز به پاى ايستند و روزش را روزه بدارند . « 1 »\r\nهمو آورده است كه حمران گفت : عثمان بر روى زمين وضو ساخت و سپس گفت :\r\nبراى شما گزارشى بازگو مىكنم كه از پيامبر خدا شنيدم و اگر يك فراز از قرآن كريم نبود آن را براى شما بازگو نمىكردم شنيدم . پيامبر مىگفت : هركس وضو بگيرد و وضوى خود را نيكو بسازد و سپس به درون آيد و نماز بگزارد آنچه ميان اين كارش و ميان نماز ديگرش انجام مىدهد آمرزيده مىشود تا آن نماز را بگزارد . « 2 »\r\nگروهى ديگر از پاسداران گزارش‌ها نيز گزارش بالا را از مسند احمد گرفته و يادآورى كرده‌اند .\r\nامينى گويد : كاش يكى مرا آگاه مىساخت كه اين همه دريغ ورزيدن از ياد دادن آن گزارش‌ها به پيروان محمّد صلّى اللّه عليه و آله را چگونه مىتوان روا شمرد ؟ مگر مردمان به آن دو گزارش كه دربارهء برترى پيكار و پاسدارى در راه خدا رسيده نيازى سخت نداشتند و مگر جز به يارى آن دو برنامه بود كه ستون كيش ما و زير بنيادهايش مىايستاد ؟ و شكوه آن در دل‌ها جاى مىگرفت ؟ در آن روزها كه مسلمانان براى رفتن به پيكار از يكديگر پيشى مىجستند - از پس برترىهاى اين برنامه به ايشان رسيده و كشورگشايىها كه پياپى انجام مىگرفت ايشان را در كارزار ورزيده گردانيده و به گسترش دادن زمينهء كشور و به چنگ آوردن بهره‌ها و سودها وادارشان مىنمود و اگر خليفه نيز دربارهء آوايى كه همواره در گوششان بود و در دلشان نشان مىگذاشت چيزى گزارش مىكرد شيفتگى ايشان به آن مىافزود و به دلخواه خويش به سوى آن پيش مىرفتند و دانايان ايشان ، به نادانان آموزش مىدادند - نه اينكه - چنانچه خليفه پنداشته - از پيرامون او بپراكنند - و اگر مىخواسته برساند كه پراكنده شدن ايشان از گرد خويش را - براى رفتن به پيكار نيز -\r\n\r\n\r\n","description":"","footnote":"\r\n( 1 ) . همان : 1 / 61 ، 65 .\r\n( 2 ) . همان : 1 / 57 .\r\n","page_name":" 222 ","page_number":232},
  {"content":"\r\n\r\nخوش ندارد كه پذيرفتنى نيست ، زيرا نياز خليفه به تودهء خويش و نياز توده به خليفه‌اى كه پيرامون او را مىگيرند - از هرسوى كه بنگرى - تنها براى روا شدن به پيكار و نياز است و براى پشتيبانى از آيين راستين و خواندن مردم به سوى خداى عزّ و جلّ و به سوى كيش درست و راه راست او است . نه اينكه گرد او فراهم آيند تا با رفت‌وآمد و بگو بخند ، او را دلخوش دارند . پس هيچ انگيزه‌اى براى دريغ ورزيدن از بازگوگرى آن گزارش‌ها نبوده است .\r\nدربارهء گزارش سوم هم بايد گفت : بازگوگرى آن از نيازمندىهاى مردم است به فرمانرواى ايشان در روزگار آشتى ، و بستن كدام اميد به يك فرماندار بهتر است از اينكه توده را به نيكو وضو ساختن بدارد و پس از آن نيز به نمازى كه بهترين زمينه و ستون كيش ما است ، و دست‌افزارى براى آمرزش و برآوردن خواسته‌ها ، و يكى از پايه‌هاى اسلام ؛ پس چرا خليفه از اين كار دريغ مىورزد و تودهء خود را از اين همه پاداش و دستمزدها بىبهره مىگرداند .\r\nآن فراز قرآن كريم را هم كه وى را به آشكاركردن گزارش‌ها واداشت اى كاش خود او به ما نشان مىداد و بازگو مىكرد . و البتّه كه آن فراز ، همان آغاز فرود آمدن - و از نخستين دمى در كار بوده و بايستى به آن توجه مىشده كه خليفه از بازگوگرى گزارش دريغ مىروزيده . پس چه انگيزه‌اى تا آنگاه ، زبان او را بسته بود تا گزارش آن را به آن هنگام باز گذارد ؟ شايد هم خواست او از آن فراز همان بوده كه ابو هريره آشكارا از آن ياد كرده ، چنانچه جصاص آورده است كه ابو هريره گفت : اگر اين يك فراز در قرآن كريم نمىبود براى شما گزارش نمىكردم . سپس خواند : راستى را آنان كه آنچه را از نشانه‌هاى روشن و راهنمايى فروفرستاديم پنهان مىكنند . . . . « 1 » جصاص مىنويسد : از اين سخن درمىيابيم كه گزارش‌هاى پيامبر خدا از همان نشانه‌هاى روشن و راهنمايىاى است كه خداى تعالى فروفرستاد .\r\n\r\n\r\n","description":"","footnote":"\r\n( 1 ) . آيات الاحكام : 1 / 116 ، دنبالهء اين عبرت چنين است : . . . آنان‌اند كه خدا ايشان را نفرين كرده .\r\nبقره 2 / 159 .\r\n","page_name":" 223 ","page_number":233},
  {"content":"\r\n\r\nو تازه گرفتيم كه چنين فرازى هم فرود نيامده بود ، با اين همه آيا فرمانى كه پيامبر خدا آواى خويش را به بازگوگرى آن بلند كرد ، بايستى پشت پرده‌ها پوشيده بماند تا هنگامى كه خليفه چنان ببيند كه آن را آشكار گرداند ؟ من نمىدانم راز اينها چيست و شايد خليفه پاسخى بر آن داشته كه من آگاه نيستم .\r\nو آيا ياران نخستين پيامبر تا اين اندازه از سنت‌هاى او ناآگاه بودند كه دو گزارش به اين ارزندگى از ايشان پنهان بماند ؟ و دانش آن ، تنها ويژهء خليفه گردد و خلفه هم بداند كه همهء ايشان از آن ناآگاهند و بداند كه اگر آن را پنهان دارد آشكار نمىشود ؟\r\nو تازه كسى كه دانش و آموزش‌هاى پيامبر را پنهان دارد يا آمرزش از او دور مىشود يا سرزنش‌هايى به او روى مىآورد و تو دربارهء اين دو كيفرى كه به او مىرسد گزارش‌هاى بسيار خواهى يافت و از آن ميان دربارهء كيفر دوم چنين رسيده است :\r\n1 - ابن عمر آورده است كه پيامبر گفت : دانشى كه بر زبان نيارند ، همچون گنجى است كه از آن نبخشند . ( گزارش از ابن عساكر )\r\n2 - ابن مسعود آورده است كه پيامبر گفت : دانش بىسود ، همچون گنجى است كه از آن نبخشند . ( گزارش از قضاعى )\r\n3 - ابو هريره آورده است كه پيامبر گفت : نمونهء كسى كه دانش مىآموزد و سپس آن را بازگو نكند همچون كسى است كه گنج بيندوزد و از آن نبخشد . ( گزارش از طيالسى و طبرانى و منذرى )\r\n4 - ابو سعيد آورده است كه پيامبر گفت : پنهان كنندهء دانش را هرچيزى نفرين مىفرستد ، از ماهى دريا تا مرغ آسمان . ( گزارش از ابن جوزى در العلل )\r\n5 - ابن مسعود آورده است كه پيامبر گفت : هر مردى كه خداوند ، دانش به او دهد و او آن را پنهان دارد خداوند در روز رستاخيز لگامى از آتش بر او مىنهد . ( گزارش از طبرانى )\r\n6 - ابو هريره آورده است كه پيامبر گفت : خداوند به هيچ دانشمندى نداد ، مگر از او پيمان گرفت كه آن را پنهان ندارد . ( گزارش از ابن النظيف و ابن جوزى )\r\n\r\n","description":"","footnote":"","page_name":" 224 ","page_number":234},
  {"content":"\r\n\r\n7 - ابن مسعود آورده است كه پيامبر گفت : هركس دانشى را از آنان كه سزاوارند پنهان دارد روز رستاخيز لگامى از آتش بر او نهاده مىشود . ( گزارش از ابن عدى )\r\n8 - ابو هريره آورده است كه پيامبر گفت : هيچ مردى نيست كه دانشى را نگاه دارد و سپس آن را پنهان سازد ، مگر روز رستاخيز با لگامى از آتش كه بر او نهاده شده خواهد آمد . ( گزارش از ابن ماجه )\r\n9 - ابو سعيد آورده است كه پيامبر گفت : هركس دانشى را كه خداوند با آن به مردم در كار كيش خويش سود مىرساند ، بپوشاند روز قيامت لگامى از آتش بر او نهاده خواهد شد . ( گزارش از ابن ماجه و منذرى )\r\n10 - ابو هريره آورده است كه پيامبر گفت : نمونهء كسى كه دانش بياموزد و سپس آن را بازگو نكند همچون مردى است كه خداوند دارايىاى روزى او كرده و او آن را گنج ساخته و از آن نبخشيده است . ( گزارش از ابو خيثمه در العلم و ابو نصر در الابانه )\r\n11 - ابن عمر آورده است كه پيامبر گفت : هركس از بخشيدن دانشى كه به او داده شده دريغ ورزد ، روز رستاخيز او را به‌گونه‌اى مىآورند كه در زنجير بسته باشد و لگامى از آتش بر دهان او نهاده . ( گزارش از ابو جوزى در العلل )\r\n12 - و به گزارش ابن نجار از ابن عمرو كه پيامبر گفت : هر كسى دانشى بياموزد و سپس آن را پنهان دارد روز رستاخيز خداوند لگامى از آتش بر او خواهد نهاد .\r\nو به گزارش خطيب پيامبر گفت : : هركس دانشى را بپوشاند روز رستاخيز خداوند لگامى از آتش بر او خواهد نهاد . ( گزارش از ابن حبان و حاكم و منذرى )\r\n13 - ابن مسعود آورده است كه پيامبر گفت : هركس دانشى را كه از آن سود برند پنهان دارد روز رستاخيز ، خدا لگامى از آتش بر او خواهد نهاد . ( گزارش از طبرانى در الكبير و ابن عدى در الكامل و سجزى و خطيب )\r\n14 - ابن عبّاس آورده است كه پيامبر گفت : هركس دانشى را كه مىداند پنهان دارد روز رستاخيز لگامى از آتش بر او نهاده مىشود . ( گزارش از طبرانى در الكبير )\r\n15 - قتاده گفت : پيمانى است كه خدا بر دانشوران گرفته كه هركس دانشى را بداند\r\n\r\n","description":"","footnote":"","page_name":" 225 ","page_number":235},
  {"content":"\r\n\r\nبايد به مردم بياموزد و بپرهيزيد از پنهان داشتن كه پنهان داشتن دانش ، نابودى است . « 1 »\r\n16 - حسن گفت : اگر پيمانى كه خدا از دانشمندان گرفته نبود ، بسيارى از پرسش‌هايى را كه مىكنيد پاسخ نمىدادم . ( گزارش از ابن سعد )\r\nدربارهء كيفر نخستين نيز همين چند فراز سخن از پيامبر صلّى اللّه عليه و آله بسنده مىنمايد .\r\n1 - خدا بيامرزد مردى را كه سخنى از من بشنود و نگاه دارد تا به ديگرى برساند .\r\n( گزارش از ابن حبان )\r\n2 - خدا بيامرزد مردى را كه سخنى از ما بشنود و نگاه دارد سپس به كسى كه نگه دارنده‌تر از او است برساند . ( گزارش از ابن عساكر )\r\n3 - خدايا بيامرز جانشيان مرا كه پس از من مىآيند ، گزارش‌ها و سنّت مرا بازگو مىكنند و به مردم مىآموزند . ( گزارش از طيالسى و رامهرمزى و خطيب ابن نجار )\r\n4 - آمرزش خدا بر جانشينان من ! گفتند : اى پيامبر خدا ! جانشينان تو كيانند ؟ گفت :\r\nآنان كه سنّت مرا زنده مىكنند و به مردم مىآموزند . ( گزارش از ابو نصر در الابانة و المنذرى در الترغيب و ابن عساكر )\r\n5 - خداوند بر مردى ببخشايد كه سخنى از ما بشنود و به ديگران برساند . ( گزارش از منذرى )\r\nهمچنين رجوع كنيد به : مسند احمد ، بخش‌هاى ويژه به گزارش‌هاى هريك از آن ياران پيامبر كه نامشان رفت ، مسند طيالسى ، الترغيب و الترهيب از منذرى ، كتاب العلم از ابو عمر ، احياء العلوم از غزالى ، مجمع الزوائد از حافظ هيثمى ، كنزل العمال : باب العلم .\r\nآرى ، شايد خليفه - در پنهان داشتن سنّت‌هاى رسول خدا صلّى اللّه عليه و آله - از انديشهء آن دو پيرمرد پيروى مىكرده كه پيش از او فرمانروايى داشتند و ايشان - چنان كه با گستردگى گفتيم « 2 » - از اينكه سخنان فراوان از زبان پيامبر صلّى اللّه عليه و آله - و دربارهء او - بازگو شده جلوگيرى\r\n\r\n\r\n","description":"","footnote":"\r\n( 1 ) . تفسير شوكانى : 1 / 375 ، به نقل از عبد بن حميد ، ابن جرير ، ابن منذر و ابن ابى حاتم .\r\n( 2 ) . ر ك : الغدير ( متن عربى / چ 2 ) : 6 / 294 .\r\n","page_name":" 226 ","page_number":236},
  {"content":"\r\n\r\nمىكردند و من نمىدانم اينكه خليفه خيلى كم از پيامبر گزارش مىكرده ( و شمارهء گزارش‌هاى او به گواهى سيوطى و ابن عماد حنبلى بر روى هم صد و چهل و شش گزارش بوده « 1 » ) آيا انگيزه‌اش كم‌مايگى او از سنّت‌هاى پيامبر و براى تهيدستىاش از اين زمينه بوده است ؟ يا براى دريغ داشتن او از پراكندن آنها و نخواستن دانش و آگاهى براى امّت ؟ و خداوند مىداند آنچه را در سينه‌هاشان نهان مىدارند و آنچه را آشكار مىنمايند .\r\n\r\n10 - نظر خليفه دربارهء زكات اسب\r\nبلاذرى با اسنادش از زبان زهرى آورده است : عثمان از اسب زكات مىگرفت و اين كار او را ناپسند شمردند و گفتند : پيامبر خدا گفت : براى شما از زكات اسب و برده چشم پوشيدم . « 2 »\r\nو ابن حزم مىنويسد : ابن شهاب گفته : عثمان بن عفان از اسب زكات مىگرفت . « 3 »\r\nو به گونه‌اى كه در تعاليق الآثار به خامهء قاضى ابو يوسف مىبينيم عبد الرزاق نيز گزارش بالا را از زبان زهرى بازگو كرده است . « 4 »\r\nامينى گويد : اى كاش اين دستور خودسرانهء خليفه ، هيچ پشتوانه‌اى در قرآن كريم و سنّت پيامبر داشت ، ولى افسوس كه در قرآن ، يادى از زكات اسب نيست و سنّت ارجمند پيامبر نيز راهى ناساز با دستور وى را پيش پاى ما مىنهد . و در آنچه پيامبر خدا صلّى اللّه عليه و آله دربارهء زكات نگاشته اين سخن او را هم مىخوانيم كه در بردهء يك مسلمان و در اسب او چيزى بايسته نيست .\r\nو هم از او صلّى اللّه عليه و آله رسيده است : براى شما از زكات اسب و برده چشم پوشيدم .\r\nو به گزارش ابن ماجه : براى شما از زكات اسب و برده گذشت كردم .\r\n\r\n\r\n","description":"","footnote":"\r\n( 1 ) . تاريخ الخلفاء 100 ؛ الشذرات الذهب : 1 / 136 .\r\n( 2 ) . الانساب : 5 / 26 .\r\n( 3 ) . المحلى : 5 / 227 .\r\n( 4 ) . تعاليق الآثار 87 .\r\n","page_name":" 227 ","page_number":237},
  {"content":"\r\n\r\nو هم اين سخن : بر مسلمانان نه در برده‌اش و نه در اسبش زكاتى نيست .\r\nو به گزارش بخارى : بر مسلمان در برده و در اسبش زكاتى نيست .\r\nو به گزارشى از همو : بر مسلمان در برده و در اسبش زكاتى نيست .\r\nو به گزارش مسلم : بر مسلمان در رهىاش و در اسبش زكاتى نيست .\r\nو به گزارشى از همو : بر مرد مسلمان در برده و در اسبش زكاتى نيست .\r\nو به گزارش ابو داود : اسب و برده زكات ندارد مگر زكات فطره براى برده .\r\nو به گزارش ترمذى : بر مسلمان در اسب و برده زكاتى نيست .\r\nو به گزارش نسايى : همچون نخستين گزارش مسلم است .\r\nو در گزارشى از همو : بر مرد مسلمان در برده و اسبش زكاتى نيست .\r\nو در گزارشى از همو : بر مرد مسلمان در اسب و برده‌اش زكاتى نيست .\r\nو در يك گزارش : بر مرد مسلمان در برده و اسبش زكاتى نيست .\r\nو گزارش ابن ماجه نيز همچون نخستين گزارش مسلم است .\r\nو به گزارش احمد : نه در بردهء مرد و نه در اسب او زكاتى نيست .\r\nو به گزارش بيهقى : بر يك مسلمان نه در بردهء او و نه در اسب او زكاتى نيست .\r\nو به گزارش عبد اللّه بن وهب در مسند خود : بر مرد در اسب او و در برده‌اش زكاتى نيست .\r\nو به گزارش ابن ابى شيبه : و نه در بنده‌اش .\r\nو به گزارش طبرانى در الكبير و بيهقى « 1 » كه از زبان عبد الرحمن بن سمره بازگو شده :\r\nدر اسب و استر و الاغ و جانوران خانگى زكات نيست .\r\nو از زبان ابو هريره نيز آورده‌اند كه پيامبر گفت : از زكات اسب و الاغ و استر و جانوران خانگى براى شما گذشتم . « 2 »\r\n\r\n\r\n","description":"","footnote":"\r\n( 1 ) . السنن : 3 / 118 .\r\n( 2 ) . ر ك : صحيح بخارى : 3 / 30 ، 31 ؛ صحيح مسلم : 1 / 361 ؛ صحيح ترمذى : 1 / 80 ؛ سنن ابو داود : 1 / 253 ؛ -\r\n","page_name":" 228 ","page_number":238},
  {"content":"\r\n\r\nو اگر در اسب هم زكاتى بود بايستى در سنّت رسول خدا صلّى اللّه عليه و آله يادآورى شود « 1 » زيرا كه او آن را همچون برنامه‌اى نهاد كه در زكات گرفتن به كار بسته شود و كار ياران پيامبر هم بر همان اساس بود . چنان كه ابو بكر هم دستور نامه‌اى را كه دربارهء زكات نوشت - تا پشتوانهء ديگران گردد - از همان گرفت « 2 » و سرور ما امير المؤمنين نيز آواى خويش را به بازگوگرى همان شيوهء بىچون‌وچرا برداشته و كار خود را بر آن اساس نهاده بود و همهء ياران پيامبر در اين زمينه همداستان بودند و برداشت پيروان ايشان نيز بر همين زمينه استوار بود و عمر بن عبد العزيز ، سعيد بن مسيب ، عطاء ، مكحول ، شعبى ، حسن ، حكم بن عتيبه ، ابن سيرين ، ثورى ، زهرى ، مالك ، شافى ، احمد ، اسحاق ، ظاهريان ، ابو يوسف ، محمّد بن حنيفه همه بر اين بودند « 3 » .\r\nابن حزم مىنويسد : تودهء مردم بر آنند كه اسب به هيچ روى زكات ندارد و مالك و شافعى و احمد و بو يوسف و محمّد و تودهء دانشوران گويند : اسب به هيچ روى زكات ندارد .\r\nآرى ، حنفيان در اينجا - بدون داشتن هيچ پشتوانه‌اى - دو مورد را از هم جدا كرده و سخنى گفته‌اند كه توده از آن روى گردان شده‌اند ، زيرا ايشان مىگويند اسب نر زكات ندارد - هرچند هم بسيار شود و به هزار اسب برسد و اگر ماده يا نر و ماده با هم باشد كه خوراكش از چرا فراهم شود - و نه از كاه و يونجهء دستى - در اين هنگام بايد زكات داد و دارندهء چنان اسبى مىتواند براى هراسب يك دينار زر يا ده درم سيم بدهد و مىتواند آن را ارزيابى كند و براى هردويست درهم بهاى آن ، پنج درم بدهد « 4 » .\r\n\r\n\r\n","description":"","footnote":"\r\n- سنن ، ابن ماجه : 1 / 555 ، 556 ؛ سنن نسايى : 5 / 35 ؛ سنن بيهقى : 4 / 117 ؛ مسند احمد : 1 / 62 ، 121 ، 132 ، 145 ، 146 ، 148 و 2 / 243 ، 249 ، 407 ، 432 ؛ كتاب الام ، شافعى : 2 / 22 ؛ موطا ، مالك : 1 / 206 ؛ احكام القرآن ، جصاص : 3 / 189 ؛ المحلى ، ابن حزم : 5 / 229 ؛ عمدة القارى ، عينى : 4 / 383 .\r\n( 1 ) . ر ك : سنن بيهقى : 4 / 85 ؛ المستدرك حاكم : 1 / 390 - 398 .\r\n( 2 ) . ر ك : مصابيح السنة ، بغوى : 1 / 119 .\r\n( 3 ) . ر ك به المحلى از ابن حزم : 5 / 229 ؛ عمدة القارى : 4 / 383 .\r\n( 4 ) . المحلى ، ابن حزم : 5 / 288 ؛ طرح التثريب ، ابو زرعه : 4 / 14 ؛ بدايع الصنايع ، ملك العلماء : 1 / 34 ؛ شرح -\r\n","page_name":" 229 ","page_number":239},
  {"content":"\r\n\r\nاين‌گونه جدانگرى را هرگز نه ياران پيامبر مىشناختند و نه پيروان ايشان ، زيرا كه آنان هيچ نشانه‌اى براى آن در قرآن و سنّت پيامبر نيافتند و سزاوار بود كه اگر اين دستور بر پايه‌اى اساس نهاده شده آن را بشناسانند و رسول خدا صلّى اللّه عليه و آله نيز آن را در سنّت خويش بياورد - و به همين‌گونه پس از او ابو بكر - و اينها ، خود نشانه در واجب نبودن آن بسنده است و از همين روى بوده كه ابو يوسف و محمّد در اين زمينه با استادشان ابو حنيفه ناسازگارى نموده و چنان كه جصاص در احكام القرآن و ملك العلماء در البدايع و عينى در العمده يادآورى كرده‌اند گفته‌اند كه اسب زكات ندارد « 1 » .\r\nو بالاترين كوششى كه ياران ابو حنيفه به كار انداخته‌اند تا پشتوانه‌اى براى برداشت او دست و پا كنند ، پيش كشيدن گزارش‌هايى است كه در هيچ‌يك از آنها اين برداشت خودسرانه را نتوان يافت . به اين‌گونه .\r\n1 - بخارى و مسلم هريك در صحيح خود از زبان ابو هريره آورده‌اند كه پيامبر گفت :\r\nهيچ دارندهء زر و سيم نيست كه آنچه را در آن دو بايسته است ندهد ( پس كسانى را كه از دادن آنچه در آن دو و در شتر و گاو و گوسفند بايسته است خوددارى كنند بيم داد و دربارهء شتر گفت ) و يكى از آنچه در آن بايسته است دوشيدن آن است ، روز آبدادنش ابو هريره گفت : پرسيدند : اى رسول خدا ! اسب چه ؟ گفت : اسب براى سه كس است .\r\nبراى يكى بار گران گناه است و براى يكى پاداش و براى يكى پرده ، آنكه برايش بار گران گناه است كسى است كه آن را براى نازيدن و خودنمايى و باليدن بر مسلمان ببندد و براى او بار گران گناه خواهد بود . آن دومى كه برايش پرده خواهد بود كسى است كه آن را در راه خدا ببندد و سپس آنچه را در راه خدا در پشت آن و گردن آن بايسته است فراموش نكند و براى او پرده‌اى خواهد بود و آن سومى كه برايش پاداش خواهد بود كسى است كه آن را در راه خدا براى مسلمانان ببندد . و در گزارش مسلم به‌جاى اين فراز « سپس آنچه را در راه خدا در پشت . . . » چنين مىخوانيم و آنچه را در راه خدا در پشت و شكم آن\r\n\r\n\r\n","description":"","footnote":"\r\n- صحيح مسلم ، نووى .\r\n( 1 ) . احكام القرآن : 3 / 188 ؛ البدايع : 2 / 34 ؛ العمده : 4 / 383 .\r\n","page_name":" 230 ","page_number":240},
  {"content":"\r\n\r\nدر سختى و آسانى بايسته است فراموش نكند .\r\nگزارش بالا را ابن تركمانى ماردينى در الجواهر النقى كه ذيل سنن بيهقى چاپ شده دستاويز گردانيده و گويد : نماى سخن او كه گفته : « سپس آنچه را در راه خدا در . . . بايسته است فراموش نكند » مىرساند كه اسب هم زكات دارد زيرا در آغاز گزارش نيز همه جا سخن از زكات است : هيچ دارندهء گنجى نيست كه زكات آن را نپردازد و هيچ دارندهء شترى نيست كه زكات آن را نپردازد و هيچ دارندهء گوسفندى نيست كه زكات آن را نپردازد . « 1 » و ما نمىدانيم نماى آن سخن ، با پيوند زدنش به فرازهاى نخستين چگونه ما را به برداشت ابو حنيفه راه مىنمايد ؟ و ديگران نيز چنان كه بيهقى مىنويسد نشانه‌اى بر بايستگى زكات اسب در آن نيافته‌اند « 2 » .\r\n2 - بيهقى از زبان ابو الحسن على بن احمد بن عبدان و او از زبان پدرش و او از زبان ابو عبد اللّه محمّد بن موسى استخرى و او از زبان اسماعيل بن يحيى بن بحر ازدى و او از زبان ليث بن حماد استخرى و او از زبان ابو يوسف قاضى و او از زبان ابو عبد اللّه غورك بن حصرم و او از زبان جعفر بن محمّد و او از زبان پدرش آورده است كه جابر گفت : رسول خدا صلّى اللّه عليه و آله گفت : براى هريك اسب كه خوراكش از چرا باشد بايد يك دينار داد « 3 » .\r\nبيهقى گويد : اين گزارش تنها از راه غورك رسيده و ابو بكر بن حارث ما را آگاه ساخت كه حافظ عمر بن على - دارقطنى را مىگويد - گفت : اين گزارش را تنها غورك از زبان جعفر آورده و گزارش‌هاى او بسيار سست است و فروتر از او نيز كسانى كه گزارش‌هاشان سست است .\r\nامينى گويد : يكى از ميانجيان سند اين گزارش ، احمد بن عبدان است كه به گفتهء مسلمة بن قاسم ، ناشناس مانده و ديگران :\r\n2 - محمّد بن موسى استخرى ، استادى ناشناس است كه به گفتهء ابن حجر گزارشى ساختگى از زبان شعيب بازگو كرده است .\r\n\r\n\r\n","description":"","footnote":"\r\n( 1 ) . سنن بيهقى : 4 / 120 .\r\n( 2 ) . السنن الكبرى : 4 / 119 .\r\n( 3 ) . همان .\r\n","page_name":" 231 ","page_number":241},
  {"content":"\r\n\r\n3 - اسماعيل بن يحيى ازدى به گزارش ابن حجر ، دارقطنى گزارش‌هاى او را سست مىشمرده است .\r\n4 - ليث بن حماد استخرى : به گزارش ذهبى و ابن حجر ، دارقطنى گزارش‌هاى او را سست مىشمرده است .\r\n5 - ابو يوسف قاضى . بخارى گويد : او را رها كرده‌اند . و از زبان ابن مبارك آورده‌اند كه راستى ، او بسيار سست سخن است . و از زبان يزيد بن هارون آورده‌اند كه گزارش‌كردن از وى روا نيست و فلاس گفت : هرچند كه او راستگوى بوده لغزش‌هاى بسيار دارد تا پايان سرگذشتش كه گذشت .\r\n6 - غورك سعدى : به گزارش ذهبى در الميزان ، دارقطنى گويد : گزارش‌هاى او بسيار سست است « 1 » .\r\nديگر انگيزه‌اى كه اين گزارش را سست مىنمايد آن است كه پسر ابو يوسف قاضى آن را در ميان گزارش‌هايى كه از زبان پدرش بازگو كرده و الآثار ناميده نياورده و ذهبى آن را ياد كرده و مىنويسد : در سند آن ، ليث و جز او را مىبينيم كه دارقطنى گزارش‌هاشان را سست مىشمرده است « 2 » .\r\nو تازه گزارش ياد شده ، از آن دو دستور جداگانه‌اى كه ابو حنيفه داده تهى است و به هيچ روى نمىرساند كه اگر اسب نر باشد هرچه هم بسيار شود زكات ندارد و اگر ماده باشد يا هم نر و هم ماده باشد زكات دارد - و تا پايان اين بافته‌ها - .\r\n3 - ابن ابى شيبه در مسند خود در گزارشى دراز از زبان عمر آورده است كه پيامبر گفت : هيچ‌كس از شما را ندانم كه روز رستاخيز بيايد و گوسفندى بانگ‌كننده همراه داشته باشد و خود آواز دهد : محمّد ! محمّد ! پس مىگويم : براستى من پيام را رساندم و براى تو در برابر خدا چيزى ندارم . و هيچ‌كس از شما را ندانم كه روز رستاخيز بيايد و اسبى شيهه كشنده همراه داشته باشد و خود آواز دهد : اى محمّد ! اى محمّد ! پس\r\n\r\n\r\n","description":"","footnote":"\r\n( 1 ) . ر ك : ميزان الاعتدال : 2 / 323 ، 360 ؛ لسان الميزان : 1 / 192 ، 441 و 4 / 421 ، 493 و 5 / 401 و 6 / 300 .\r\n( 2 ) . الميزان : 2 / 223 .\r\n","page_name":" 232 ","page_number":242},
  {"content":"\r\n\r\nمىگويم : من براى تو در برابر خدا چيزى ندارم .\r\nابن تركمانى ماردينى در الجواهر النقى ، ذيل سنن بيهقى گزارش بالا را دستاويزى گردانيده براى بايسته شمردن زكات اسب ، و مىگويد : و اين مىرساند كه در اين چيزها بايستى زكات داد « 1 » .\r\nتو نيز در گزارش ، نيكو بينديش ، شايد دريابى كه اين گزارش از چه راهى ما را به برداشت آن مرد مىرساند ! كه گمان نمىكنم دريابى ! جز اينكه ماردينى را دوستى پيشوايش ابو حنيفه كور و كر كرده و پنداشته كه پشتوانه‌اى يافته است براى برداشت آن مرد - كه همداستانى توده را درهم شكسته و در برابر ديدگاه و زمينهء بس روشن و سنّت بىچون‌وچراى پيامبر به بافندگى پرداخته است . كه همهء اينها نيز فرآورد دستور آن كس بود كه از اسب زكات گرفت آن هم پس از گذشت‌كردن خدا و رسول او در اين زمينه .\r\n4 - كار عمر بن خطاب كه نيز از اسب زكات مىگرفت . با آنكه در كردار او هيچ پشتوانه‌اى براى حنفيان و ديگران نيست ، زيرا آن جدانگرى ميان نر و ماده كه اين گروه به آن چسبيده‌اند در برنامهء او نبوده و تازه - به گونه‌اى كه گذشت « 2 » - او زكات اسب را - براى دارندگان - كارى نيكو مىشمرد كه به خواهش خود ايشان آن را مىگرفت نه اينكه آن را بايسته بداند و در پرداخت آن ، ناگزيرشان نمايد و سرور ما امير مؤمنان على عليه السّلام عمر را از همين نيز پرهيز مىداد ، زيرا مىترسيد كار او در زكات گرفتن از اسب ، به‌گونهء باجى درآيد كه در آينده كسانى آن را بايسته شمارند . كه در روزگار عثمان به همين‌گونه شد و درستى پيش‌بينى او بر همگان آشكار گرديد . پس آن‌گونه جدانگرى كه يادش رفت ، نوآورى ناروايى در كيش ما بود كه از مرزهاى سنّت بىچون‌وچراى پيامبر بيرون بود و خود به همان‌گونه بود كه ابن حزم در المحلى مىنويسد : دربارهء چگونگى زكات اسب ، برداشتى آوردند كه هيچ‌كس را نمىشناسيم پيش از ايشان آورده باشد . « 3 »\r\nو تازه اين برداشت با « قياس » كه اساس آيين ايشان بر آن است نيز نمىسازد و\r\n\r\n\r\n","description":"","footnote":"\r\n( 1 ) . سنن بيهقى : 4 / 120 .\r\n( 2 ) . ر ك : الغدير ( متن عربى / چ 2 ) : 6 / 155 .\r\n( 3 ) . المحلى : 5 / 228 .\r\n","page_name":" 233 ","page_number":243},
  {"content":"\r\n\r\nابن رشد در پيش درآمدهاى المدوّنة الكبرى « 1 » مىنويسد : قياس به اين‌گونه است كه چون دانشوران همداستان شده‌اند كه استر و الاغ زكات ندارد - هرچند خوراكش با چراكردن فراهم شود - و نيز همداستان شده‌اند كه شتر و گاو و گوسفند اگر خوراكش با چراكردن فراهم شود زكات دارد و دربارهء اسب - اگر چرا كننده باشد - همداستان نيستند ، زيرا در اين هنگام بايد همان دستورى را دربارهء آن به كار بست كه دربارهء خر و استر به كار مىبنديم نه دستورى كه دربارهء شتر و گاو و گوسفند به كار مىبنديم زيرا به آن دو ماننده‌تر است تا به اين سه . چون مانند آن دو ، سم دارد و سم‌دار به سم‌دار ماننده‌تر است تا به چهارپايانى كه سمشان شكافته يا كف پا دارند . گذشته از آنكه خداى تعالى نيز اسب را با استر و الاغ در يك جا ياد كرده است و يك‌گونه شمرده و گفته : چهارپايان را آفريد ، براى شما در آن گرما و سودها ، و از آن مىخوريد و براى شما در آن ، زيبايى است هنگامى كه از چراگاه آيند و به چراگاه روند . و هم براساس اين سخن از خداى بزرگ :\r\nخدا است كه براى شما چهارپايان را نهاد تا بر آن سوار شويد و از آنها بخوريد .\r\n\r\n11 - عثمان برنامهء سخنرانى را پيش از نماز انجام مىدهد\r\nابن حجر مىنويسد : ابن منذر با سندى درست كه به حسن بصرى مىپيوندند دربارهء عثمان آورده است كه نخستين كسى كه پيش از نماز سخنرانى كرد عثمان بود . در آغاز ، نماز مىگزارد و سپس سخنرانى مىكرد ، سپس ديد كسانى از مردم به نماز نمىرسند .\r\nپس چنان كرد و پيش از آمدن آنان سخنرانى نمود « 2 » و اين انگيزه به جز انگيزه‌اى است كه مروان را به همين كار واداشت چون عثمان شايسته آن ديد كه توده به نماز برسند و مروان سزاوار آن ديد كه هرگونه شده سخنرانى به گوش ايشان برسد . با اين همه ، گفته شده كه مردم در روزگار مروان آگاهانه از نشستن پاى سخنرانى و گوش دادن به آن سرباز مىزدند زيرا كه در آن ، هم نكوهش‌ها بود براى كسانى كه سزاوار آن نبودند و هم\r\n\r\n\r\n","description":"","footnote":"\r\n( 1 ) . المدوّنة الكبرى : 1 / 263 .\r\n( 2 ) . چون‌وچرا و بازخواست اين عبارت را به پژوهشگران باز مىگذاريم .\r\n","page_name":" 234 ","page_number":244},
  {"content":"\r\n\r\nتندروى در ستايش برخى از مردم . اين بود كه مروان سود خود را زمينهء كار ، گردانيد و شايد هم عثمان گهگاهى برنامهء سخنرانى را پيش مىانداخته و مروان با وى ناسازگارى نموده و آن را برنامهء هميشگى گردانيده است . « 1 »\r\nسخنان فوق را شوكانى هم ياد كرده است . « 2 »\r\nابن شبه آورده است كه ابو غسان گفت : نخستين كسى كه در نمازگاه بر منبر براى مردم سخنرانى كرد عثمان بن عفان بود . و ابن حجر گفته : شايد هم عثمان اين كار را يك بار كرد و ديگر به جا نياورد تا مروان باز آن را انجام داد . « 3 »\r\nگزارش بالا را سيوطى در الاوائل و نيز در تاريخ الخلفاء « 4 » و سكتوارى در محاضرة الاوائل « 5 » نيز آورده و مىگويند : نخستين كسى كه در دو جشن فطر و قربان ، پيش از نماز سخنرانى كرد عثمان بود .\r\nآنچه بودنش از سنّت گرامى پيامبر چون‌وچرا ندارد اين است كه سخنرانى در آن دو جشن بايد پس از نماز باشد . ترمذى مىنويسد : نزد علما - از ياران پيامبر صلّى اللّه عليه و آله و ديگران - برنامه اين بوده كه نماز آن دو جشن پيش از سخنرانى خوانده شود . « 6 » و گويند : نخستين كسى كه پيش از نماز سخنرانى كرد مروان بن حكم بود .\r\nو اين هم نمونه‌اى از گزارش‌هايى كه در اين‌باره رسيده :\r\n1 - آورده‌اند كه ابن عبّاس گفت : گواهى مىدهم كه پيامبر خدا صلّى اللّه عليه و آله روز جشن فطر يا قربان پيش از سخنرانى نماز مىخواند و سپس سخنرانى مىكرد . « 7 »\r\n2 - عبد اللّه ابن عمر گفت : پيامبر و سپس ابو بكر و سپس عمر ، نماز جشن را پيش از سخنرانى مىخواندند . و به گزارش شافعى : راستى اينكه پيامبر و ابو بكر و عمر نماز دو جشن را پيش از سخنرانى مىخواندند و به گزارش بخارى : براستى كه رسول خدا در\r\n\r\n\r\n","description":"","footnote":"\r\n( 1 ) . فتح البارى : 2 / 361 .\r\n( 2 ) . نيل الاوطار : 3 / 362 .\r\n( 3 ) . فتح البارى : 2 / 359 ؛ نيل الاوطار : 3 / 374 .\r\n( 4 ) . تاريخ الخلفاء 111 .\r\n( 5 ) . محاضرة الاوائل 145 .\r\n( 6 ) . صحيح ترمذى : 1 / 70 .\r\n( 7 ) . صحيح بخارى : 2 / 116 ؛ صحيح مسلم : 1 / 325 ؛ سنن ابو داود : 1 / 178 ، 179 ؛ سنن ابن ماجه : 1 / 385 ؛ سنن نسايى : 3 / 184 ؛ سنن بيهقى : 3 / 296 .\r\n","page_name":" 235 ","page_number":245},
  {"content":"\r\n\r\nجشن قربان و فطر نماز مىگزارد و پس از نماز به سخنرانى مىپرداخت . « 1 »\r\n3 - ابو سعيد خدرى گفت : رسول خدا روز جشن بيرون مىشد و با مردم دو ركعت نماز مىگزارد سپس نماز را سلام مىداد و بر دو پا مىايستاد . . . . « 2 »\r\n4 - عبد اللّه بن سائب گفت : جشن را با رسول خدا بودم پس نماز جشن را با ما خواند سپس گفت : نماز را گزارديم و هركه دوست دارد براى سخنرانى بنشيند و هركه دوست دارد برود . « 3 »\r\n5 - جابر بن عبد اللّه گفت : راستى اينكه پيامبر روز عيد فطر برخاست و نماز گزارد و پيش از سخنرانى به نماز كرد و سپس براى مردم سخنرانى كرد . « 4 »\r\n6 - از زبان ابن عبّاس و جابر بن عبد اللّه و عبد اللّه بن عمر و انس بن مالك آورده‌اند كه رسول خدا پيش از سخنرانى نماز مىكرد . « 5 »\r\n7 - براء بن عازب گفت : رسول خدا روز قربان پس از نماز براى ما سخنرانى كرد . « 6 »\r\n8 - ابو عبيد بردهء ابن ازهر آورده است كه آنگاه كه پيرامون خانهء عثمان را گرفته بودند .\r\nمن عيد را با على بن ابو طالب بودم و او بيامد و نماز گزارد سپس روى برتافته به سخنرانى پرداخت . « 7 » كه بهرى آن را از زبان مالك ياد كرده است .\r\nاين گزارش‌ها مىنمايد كه رسول خدا صلّى اللّه عليه و آله - بر اين برنامهء سامان يافته - هميشه پايدار مانده و هرگز او را بر روشى به جز آن ندانسته‌اند چنان كه هم آن دو پيرمرد و سرور ما\r\n\r\n\r\n","description":"","footnote":"\r\n( 1 ) . صحيح بخارى : 2 / 111 ، 112 ؛ صحيح مسلم : 1 / 326 ؛ موطأ مالك : 1 / 146 ؛ مسند احمد : 2 / 38 ؛ كتاب الام ، شافعى : 1 / 208 ؛ سنن ، ابن ماجه : 1 / 387 ؛ سنن بيهقى : 3 / 296 ؛ سنن ترمذى : 1 / 70 ؛ سنن نسايى : 3 / 183 ؛ المحلى ، ابن حزم : 5 / 85 ؛ بدايع الصنايع : 1 / 276 .\r\n( 2 ) . سنن ، ابن ماجه : 1 / 389 ؛ المدوّنة الكبرى ، مالك : 1 / 155 ؛ سنن بيهقى : 3 / 297 .\r\n( 3 ) . سنن ، ابن ماجه : 1 / 386 ؛ سنن ابو داود : 1 / 180 ؛ سنن نسايى : 3 / 185 ؛ سنن بيهقى : 3 / 301 ؛ المحلى : 5 / 86 .\r\n( 4 ) . صحيح بخارى : 2 / 111 ؛ صحيح مسلم : 1 / 325 ؛ سنن ابو داود : 1 / 178 ؛ سنن نسايى : 3 / 186 ؛ سنن بيهقى : 2 / 296 ، 298 .\r\n( 5 ) . المدوّنة الكبرى : 1 / 155 .\r\n( 6 ) . صحيح بخارى : 2 / 110 ؛ سنن نسايى : 3 / 185 .\r\n( 7 ) . موطأ ، مالك : 1 / 147 ؛ كتاب الام ، شافعى : 1 / 171 .\r\n","page_name":" 236 ","page_number":246},
  {"content":"\r\n\r\nامير المؤمنين على عليه السّلام بر اين شيوه بودند و هم خود عثمان در چندى از روزگارش ، چنان كه در گزارش ابن عمر آمده است كه پيامبر و ابو بكر و عمر و عثمان در آن دو جشن پيش از سخنرانى نماز مىكردند « 1 » و نماى اين گزارش هرچند نمىرساند كه عثمان ، تنها در چندى از روزگارش با آنان هم‌شيوه بوده نه در همهء آن ، با اين همه اگر بخواهيم هم آن را بپذيريم و هم گزارش‌هايى ديگر را كه مىرساند : عثمان در اين زمينه با پيشينيانش ناهماهنگى نموده و نخستين كسى است كه سخنرانى را پيش انداخته ، براى درست دانستن هردو ، بايد بگوييم كه او در آغاز بر روش گذشتگان بوده تا سپس بر آن شده است كه برنامه را پس‌وپيش كند و چنين كرده است . و آنچه برداشت ما را يارى مىدهد آن است كه ابن عمر خود در گفتار ديگرش كه گذشت آورده است كه : پيامبر و سپس ابو بكر و سپس عمر نماز جشن را پيش از سخنرانى مىخواندند . كه مىبينيم اينجا سخنى از عثمان به ميان نياورده با آنكه اگر او هميشه بر شيوه و برنامهء ايشان پايدار مىماند مىبايد نام وى هم در ميان باشد و ميانهء آنان جدايى نيفتند . آنچه را براى جمع ميان دو گزارش ابن عمر گفتم دربارهء دو گزارش ابن عبّاس هم مىتوان گفت كه در يك جا آورده است : جشن را با پيامبر و پس از او با ابو بكر و سپس با عمر بودم و آنان پيش از سخنرانى آغاز به نماز كردند . و جاى ديگر مىگويد : رسول خدا و ابو بكر و عمر و عثمان نخست نماز مىگزاردند و سپس سخنرانى مىكردند . « 2 »\r\nكاش مىدانستم - با نمازى كه دستور دگرگونىناپذير خدا را دربارهء آن دگرگون نمودند - چگونه به درگاه خداى پاك نزديك توان شد ؟ شوكانى مىنويسد : دربارهء اينكه آيا پيش انداختن سخنرانى - در نماز آن دو جشن - درست است يا نه برداشت‌ها با هم سازگار نيست از آنچه در مختصر مزنى آمده برمىآيد كه شافعى درستى آن را گردن نمىنهاده ، و نورى نيز در شرح مهذب همين را مىگويد : از نماى سخن شافعى - به گونه‌اى چون و چراناپذير - برمىآيد كه وى درستى آن را گردن نمىنهاد . سپس خود گويد :\r\n\r\n\r\n","description":"","footnote":"\r\n( 1 ) . كتاب الام ، شافعى 1 / 208 ؛ صحيح بخارى : 2 / 112 .\r\n( 2 ) . مسند احمد : 1 / 345 ، 346 ؛ صحيح مسلم : 1 / 324 .\r\n","page_name":" 237 ","page_number":247},
  {"content":"\r\n\r\nدرست نيز همين است .\r\nپس از عثمان ، زورمندان اموى نيز از شيوهء او پيروى كردند و با سنّت پيامبر كه بايستى پيروى مىشد ناسازگارى نموده سخنرانى را پيش انداختند ، با اين همه انگيزهء عثمان در كار خويش به جز آن بود كه آيندگانش داشتند زيرا او با دشوارى سخن مىراند و انجمنيان را نيز سخنانى كه او به زور سرهم مىكرد و بافت درستى نداشت خوش نمىآمد و از اين‌روى پراكنده مىشدند و براى شنيدن نمىماندند و او سخنرانى را پيش انداخت تا هرگونه شده آن را به گوش ايشان برساند ، زيرا كه آنان چشم به راه نماز بودند و پيش از گزاردن آن نمىتوانستند پراكنده گردند . « 1 »\r\nجاحظ گفته : عثمان بن عفان بر فراز منبر شد و سخن راندن بر او دشوار گرديد . گفت :\r\nراستى اينكه ابو بكر و عمر براى اين جايگاه ، گفتارى آماده مىكردند و شما به پيشواى دادگر نيازمندتريد تا به پيشواى سخنور و اگر خدا خواهد در آينده سخنرانىها براى شما مىكنم و خواهيد دانست . « 2 »\r\nو بلاذرى مىنويسد : راستى اينكه چون دست فرمانبرى به عثمان دادند او به سوى مردم بيرون شد پس به سخن پرداخت ، خداى را بستود و بر او آفرين كرد و سپس گفت :\r\nهان ! اى مردم ! راستى كه كار سخنرانى براى نخستين بار دشوار است و راستى اينكه پس از امروز روزهايى هست و اگر زنده بمانم - به‌گونه‌اى كه بايد - براى شما سخنرانى مىنمايم ، زيرا ما سخنرانان نبوديم و در آينده خداوند اين كار را به ما خواهد آموخت « 3 » .\r\nگزارش ياد شده را ابن سعد نيز با همين‌گونه پرداخت آورده است « 4 » . و ابو الفداء مىنويسد : چون به عثمان دست فرمانبرى دادند بر فراز منبر شد و به سخنرانى برخاست . پس خداى را بستود و به يگانگىاش گواهى داد و آنگاه سخن گفتن بر او دشوار گرديد و گفت : راستى اينكه آغاز هركارى دشوار است و اگر زنده بمانم به\r\n\r\n\r\n","description":"","footnote":"\r\n( 1 ) . نيل الاوطار : 3 / 363 .\r\n( 2 ) . البيان و التبيين : 1 / 272 و 2 / 195 .\r\n( 3 ) . الانساب : 5 / 24 .\r\n( 4 ) . طبقات ، ابن سعد : 3 / 43 چاپ ليدن .\r\n","page_name":" 238 ","page_number":248},
  {"content":"\r\n\r\nگونه‌اى كه بايد برايتان سخنرانىها خواهم كرد . سپس فرود آمد . « 1 »\r\nو به‌گونه‌اى كه در انساب بلاذرى مىخوانيم ابو مخنف گزارش كرده است : عثمان چون بر فراز منبر شد و گفت : اى مردم ! اين پايگاهى است كه براى آن نه گفتارى آماده كرده‌ام و نه سخنانى فراهم آورده‌ام و اگر خدا خواهد در آينده برمىگرديم و به گفتار مىپردازيم .\r\nو آورده‌اند كه غياث بن ابراهيم گفت : چون عثمان بر فراز منبر شد گفت : هان ! اى مردم ! ما سخنرانان نبوديم و اگر زنده بمانيم و خدا خواهد - به‌گونه‌اى كه بايد - براى شما سخنرانى خواهيم نمود .\r\nو گزارش شده كه عثمان به سخن پرداخت و گفت : براستى ابو بكر و عمر براى اين جايگاه سخنانى را آماده مىكردند و خدا آن را خواهد آورد .\r\nگزارش ياد شده را يعقوبى نيز آورده و مىنويسد : عثمان بر فراز منبر شد و در همان جايى كه پيامبر خدا صلّى اللّه عليه و آله مىنشست و ابو بكر و عمر نمىنشستند بنشست ، زيرا ابو بكر يك پله پايين‌تر از پيامبر مىنشست و عمر يك پله پايين‌تر از ابو بكر « 2 » . پس مردم در اين باره به سخن پرداختند و برخى گفتند : امروز بدى زاييده شد و عثمان مردى كمرو بود .\r\nپس سخن گفتن بر او دشوار آمد و همان‌گونه كه ايستاده بود درنگ بسيار كرد و هيچ سخنى بر زبان نياورد و سرانجام گفت : راستى اينكه ابو بكر و عمر براى اين پايگاه گفتارى آماده كردند و شما به پيشواى دادگر نيازمندتريد تا به پيشوايى كه به بهترين‌گونه سخنرانى نمايد و اگر زنده بمانيد برايتان سخنرانى خواهم كرد . سپس فرود آمد . « 3 »\r\nو براساس گزارشى كه ملك العلماء آورده است : راستى اينكه عثمان چون به فرمانروايى رسيد در نخستين روز آدينه به سخنرانى برخاست . چون گفت : ستايش خدا را . . . نتوانست دنبالهء سخن را بگيرد و گفت : شما به پيشوايى كارى نيازمندتريد تا به پيشوايى زبان‌آور ، و راستى اينكه ابو بكر و عمر براى اين جايگاه گفتارى آماده مىكردند\r\n\r\n\r\n","description":"","footnote":"\r\n( 1 ) . تاريخ ، ابو الفداء : 1 / 166 .\r\n( 2 ) . اين را بسيارى از نگارندگان سنّى يادآورى كرده‌اند .\r\n( 3 ) . تاريخ يعقوبى : 2 / 140 .\r\n","page_name":" 239 ","page_number":249},
  {"content":"\r\n\r\nو پس از اين براى شما سخنرانىها خواهم كرد و از خدا مىخواهم كه من و شما را بيامرزد . پس فرود آمد و نماز آدينه را با ايشان بگزارد . « 1 »\r\nو شايد هم براى گريز از تنگناى خود در سخنرانى بوده كه چون بر فراز منبر مىشد اين دست و آن دست مىكرد و با آگاهى خواستن از مردم و پرسش از گزارش‌ها و نرخ‌هايشان وقت را مىگذرانيد . ( به گواهى احمد در مسند از زبان موسى بن طلحه كه هيثمى نيز در مجمع آن را آورده ، مىنويسد : سند خبر آن از رجالى ساخته شده كه گواهىهاشان درست شمرده مىشود ) . « 2 »\r\nاين سخن نيز كه ابن حجر در فتح البارى دستاويز گردانيده - و پيش از اين گذشت « 3 » - ، براستى او براى امّت بهتر آن ديد كه خود را به نماز برسانند . . . ، نمىتواند كار خليفه را پاك بنمايد ، زيرا چنان مصلحت‌پندارى در روزگار پيامبر هم قابل توجه بود با اين همه ، او صلّى اللّه عليه و آله آن را زير اساس برنامه نگردانيد ، زيرا مىديد در وضع آن قانون سود بالاترى در پيش چشم بوده ، پس آن برداشت - در برابر سنّتى كه بودنش از پيامبر آشكار است - به آن مىماند كه كسى براى نوشتن برنامه ، در برابر دستورهاى روشن خدا ، باز هم اجتهاد كند ، و اگر روا بدانيم كه براساس برداشت‌هاى اين و آن ، دستورها و فرمان‌هاى آيين پاك دگرگون گردد ديگر در كاخ پرشكوه اسلام ، سنگ هم بر روى سنگ بند نمىشود و آنگاه چه جدايى است ميان اين برداشت با برداشت مروان ؟ و مگر او نيز در اينكه نوآورى تازه و نابجايى در كيش ما روا داشت مانند اين نبود ؟ هرچند كار زشتى ديگر نيز به آن بيفزود كه همان دشنام‌گويى است به كسى كه ناسزا گفتن بر وى روا نبود .\r\nاين كوتاه سخنى بود دربارهء نوآورى خليفه . دربارهء امويان نيز بايد دانست كه ايشان در سخن‌پرانىهاشان بر فراز منبرها سرور ما امير المؤمنين على عليه السّلام را ناسزا مىگفتند و نفرين مىفرستادند و اين بود مردم هم براى شنيدن نمىنشستند و از گرد ايشان پراكنده مىشدند . براى اين سخنرانى را براى پيش از نماز گذاشتند تا مردم ناگزير آن را بشنوند\r\n\r\n\r\n","description":"","footnote":"\r\n( 1 ) . بدايع الصنايع : 1 / 262 .\r\n( 2 ) . مسند احمد : 1 / 73 ؛ مجمع الزوائد : 2 / 187 .\r\n( 3 ) . ر ك : الغدير ( متن عربى / چ ؟ ؟ ؟ ) : 8 / 160 .\r\n","page_name":" 240 ","page_number":250},
  {"content":"\r\n\r\nهرچند كه آن سخنان ننگين را خوش ندارند زيرا اين سخن رسول خدا صلّى اللّه عليه و آله را كه از زبان ابن عبّاس و امّ سلمه بازگو شده - و به درست بودن شناخته گرديده - به ياد داشتند كه : هر كه على را ناسزا گويد براستى مرا ناسزا گفته و هركه مرا ناسزا دهد خدا را دشنام داده است . « 1 »\r\nپيشوايان گزارش‌هاى درست آورده‌اند كه ابو سعيد خدرى گفت : روز جشنى مروان منبر را بيرون برد و آغاز به سخنرانى كرد ، پس مردى برخاست و گفت : مروان ! با سنّت پيامبر ناسازگارى نمودى و روز جشن منبر را بيرون بردى - با آنكه بيرون برده نمىشد - و پيش از نماز به سخنرانى برخاستى ، با آنكه آن را پيش نمىانداختند . مروان گفت : آن كارى بود كه رها شده است . ابو سعيد گفت : دربارهء اين مرد بايد بگويم : كه آنچه بر وى بايسته بود انجام داد ، زيرا از رسول خدا شنيدم كه مىگفت : هركس كار ناروايى ببيند پس اگر به نيروى بازوى خود بتواند آن را دگرگون گرداند ، با نيروى بازوى خود آن را دگرگون سازد و اگر نتوانست ، با زبانش و اگر با زبانش هم نتوانست با دلش و اين كمترين كارى است كه از مؤمنان بايد خواست .\r\nو براساس گزارش شافعى كه در كتاب الام از زبان عياض بن عبد اللّه بازگو شده ، ابو سعيد خدرى گفت : مروان به سوى من و مردى كه او را نام برد فرستاد و ما را برد تا به نمازگاه رسيد ، پس برفت تا بر فراز منبر شود من او را به سوى خود كشيدم ، او گفت :\r\nابو سعيد ! آنچه تو مىدانى رها شده . ابو سعيد گفت : من سه بار آواز دادم و گفتم : به خدا سوگند كه جز بدتر از آن را نياورده‌ايد .\r\nو براساس گزارش بخارى در صحيح : در جشن فطر - يا قربان - همراه با مروان كه فرماندار مدينه بود بيرون شدم ، پس چون به نمازگاه رسيديم ناگاه منبرى را كه كثير بن صلت ساخته بود ديديم كه مروان مىخواست پيش از نماز گزاردن بر آن بالا رود ، من جامه‌اش را كشيدم و او مرا كشيد و بالا رفت و پيش از نماز سخنرانى كرد ، پس به او گفتم :\r\nبه خدا سوگند دگرگونى پديد آورديد . گفت : ابو سعيد ! آنچه تو مىدانى گذشته . پس\r\n\r\n\r\n","description":"","footnote":"\r\n( 1 ) . المستدرك : 3 / 121 و به زودى پشتوانه‌ها و سندهاى آن را خواهيد ديد .\r\n","page_name":" 241 ","page_number":251},
  {"content":"\r\n\r\nگفتم : به خدا سوگند آنچه مىدانم بهتر از آنها است كه نمىدانم . گفت : راستى اينكه مردم پس از نماز براى شنيدن گفتار ما نمىنشينند و من برنامهء سخنرانى را براى پيش از نماز نهادم . « 1 »\r\nو براساس يك گزارش : ابو سعيد گفت : گفتم نمازى كه بايد نخست خوانده شود چه شد ؟ گفت : ابو سعيد ! نه ، آنچه تو مىدانى رها كرده شده . من سه بار گفتم : سوگند به آنكه جان من در دست تواناى اوست ، شما هرگز بهتر از آنچه را من مىدانم نخواهيد آورد .\r\nابن حزم مىنويسد : امويان به نوآورى برخاسته و سخنرانى را براى پيش از نماز گذاشته و بهانه‌شان نيز اين بود كه مردم چون نماز بگزارند از گرد ايشان مىپراكنند و به شنيدن سخنرانى نمىنشينند از آن روى كه ايشان على بن ابو طالب عليه السّلام را نفرين مىفرستادند و مسلمانان از اين برنامه مىگريختند - و سزاوارشان هم بود - چه برسد كه نشستن پس از نماز نيز كارى بايسته نبود . « 2 »\r\nملك العلماء مىنويسد : امويان برنامهء سخنرانى پيش از نماز را پديد آوردند ؛ چون ايشان در سخنرانىشان سخنانى مىگفتند كه روا نبود و مردم نيز پس از نماز براى شنيدن آن نمىنشستند . پس ايشان ، پيش از نماز آن را انجام دادند تا مردم بشنوند . « 3 » سرخسى نيز همين را مىنويسد . « 4 »\r\nو سندى مىنويسد : گفته‌اند انگيزه اين بوده كه ايشان در سخنرانى به كسى كه دشنام گويى بر او روا نبود دشنام مىدادند و مردم نيز هنگامى كه سخنرانى پس از نماز بود پراكنده مىشدند تا آن را نشنود ؛ اين بود سخنرانى را پيش انداختند تا به گوش همه برسد . « 5 »\r\nو شوكانى مىنويسد : در صحيح مسلم از گزارش طارق بن شهاب از زبان ابو سعيد\r\n\r\n\r\n","description":"","footnote":"\r\n( 1 ) . ر ك : صحيح بخارى : 2 / 111 ؛ صحيح مسلم : 1 / 242 ؛ سنن ابو داود : 1 / 178 ؛ سنن ابن ماجه : 1 / 386 ؛ سنن بيهقى : 3 / 297 ؛ مسند احمد : 3 / 10 ، 20 ، 52 ، 54 ، 92 ؛ بدايع الصنايع : 1 / 276 .\r\n( 2 ) . المحلى : 5 / 86 .\r\n( 3 ) . بدايع الصنايع : 1 / 276 .\r\n( 4 ) . المبسوط : 2 / 37 .\r\n( 5 ) . شرح سنن ، ابن ماجه : 1 / 386 .\r\n","page_name":" 242 ","page_number":252},
  {"content":"\r\n\r\nآمده است : نخستين كسى كه روز جشن ، پيش از نماز آغاز به سخنرانى كرد مروان بود و گفته‌اند : نخستين كسى كه چنين كرد معاويه بود « 1 » - و اين را قاضى عياض گزارش كرده - و شافعى « 2 » نيز اين را از زبان ابن عبّاس با اين پرداخت آورده : تا آنكه معاويه پيش‌آمد و سخنرانى را پيش انداخت .\r\nو عبد الرزاق نيز از زبان زهرى گزارش بالا را با اين پرداخت آورده : نخستين كسى كه سخنرانى پيش از نماز را در روز جشن پديد آورد معاويه بود و گفته‌اند : نخستين كسى كه چنين كرد زياد بود در بصره ، در روزگار فرمانروايى معاويه - اين را نيز قاضى گزارش كرده - ابن منذر از زبان ابن سيرين گزارش كرده كه نخستين كس زياد بود كه در بصره چنين كرد . گويد : ميان اين گزارش‌هاى رنگ‌به‌رنگ كه دربارهء زياد و معاويه و مروان رسيده ناسازگارى نيست ، زيرا هم مروان و هم زياد كارگزار معاويه بودند . پس بايد گفت :\r\nنخستين بار او چنان كارى كرده و سپس كارگزارانش به پيروى او برخاستند .\r\nبىچون‌وچرا هريك از اين سه تن : نوآورى ناروايى نموده و در گرداب رسوايى افتادند ، با اين همه ، گناه همه‌شان بر گردن كسى است كه ايشان را در دگرگون ساختن سنّت پيامبر گستاخ نمود تا آتشى را كه او روشن كرد پياپى دامن زدند و شيوه‌هاى پيامبر برگزيده - حتى نماز او - را به بازى گرفتند . شافعى آورده است كه وهب بن كيسان گفت :\r\nديدم ابن زبير سخنرانى را براى پس از نماز گذاشت و سپس گفت : براستى همهء شيوه‌هاى رسول خدا دگرگون شده حتى نماز . « 3 »\r\nپس اگر انگيزهء ما در نكوهش بر خليفه - در اين برنامه‌اش - يك چيز باشد در سرزنش بر ديگر امويان دو انگيزه داريم : برهم زدن سنّت پيامبر و اساس نهادن ناسزاگويى به امير مؤمنان على عليه السّلام . كه در اين زمينه سخنى كه بر سر زبان‌ها است دربارهء ايشان راست آمده : هم گندفروشى و هم كم‌فروشى ؟ من از اين سه تن ( معاويه ، زياد ، مروان ) شگفت\r\n\r\n\r\n","description":"","footnote":"\r\n( 1 ) . نيل الاوطار : 3 / 363 .\r\n( 2 ) . وى اين گزارش را در كتاب الام : 1 / 208 از زبان عبد اللّه بن يزيد خطمى آورده و شايد گزارش ابن عبّاس در جاى ديگرى ياد شده باشد .\r\n( 3 ) . كتاب الام : 1 / 208 .\r\n","page_name":" 243 ","page_number":253},
  {"content":"\r\n\r\nندارم كه به نوآورى ناروايى برخيزند ، چون كارهاى ديگرشان نيز با اين شيوه هماهنگ است و پرده‌درى و ريشخندكردن آيين ما با دل و جانشان سرشته بوده و گناهانى كه به جا مىآوردند نامهء زندگىشان را سياه كرده بود . پس چه جاى شگفتى از ايشان كه همهء سنّت پيامبر را دگرگون سازند و چه جاى شگفتى از مروان كه با خرّمى هرچه بيشتر به ابو سعيد بگويد : آنچه مىدانستيم رها شده . يا بگويد : آنچه مىدانستى بر باد رفت . و چه جاى شگفتى كه شيوهء سخنرانى را دگرگون سازند همان سخنرانى كه نهاده شده بود براى اندرزگويى و ويراستن روان‌ها و همان سخنرانى كه - چنانچه در البدايع « 1 » آمده است : واجب شده است براى آموزش دادن آنچه بايد در روز عيد برپاى داشت و براى پند دادن و خدا را به بزرگى يادكردن . آرى ، زمينهء آن را دگرگون گردانيدند و به گونه‌اى در آوردند كه كيش ما بسيار ناروا مىشمارد ، زيرا در آن به بدگويى از امير مؤمنان على عليه السّلام پرداختند كه نخستين مسلمان بود و پشتيبان آيين ايشان و پيشواى پاك از هرگناه و پاكدامن به گواهى بىچون‌وچراى قرآن كريم ، و روان پاك‌ترين پيامبر به گفتهء آشكار قرآن ، و همتاى بزرگ‌تر يادبود گران پيامبر قرآن - به گواهى گزارش دو يادبود - درودهاى خدا بر وى باد ! و شايد تو از عثمان به شگفت نيايى كه آيين خدا و شيوهء رسول او را دگرگون نموده ، زيرا زندگىنامه‌اش را بررسى نموده و شيوه‌اش را كه بازگوگر سرمايهء روانى اوست شناخته‌اى و مىدانى اين يكى نيز با آن سه تن از يك درخت است كه از بالاى زمين بركنده شده و آرامش ندارد .\r\nآرى ، همهء شگفتى ما از كسانى است كه اينان و ماننده‌هايشان از سوداگران هوس‌ها و دلبخواه‌ها را عادل و درستكار مىشمارند ؛ به بهانهء آنكه ايشان ، از همراهان پيامبرند . چرا كه نزد ايشان همهء همراهان پيامبر عادلند و شگفت‌تر اينكه در بسيارى از بخش‌هاى فقه ، گفتار و كردار ايشان را پشتوانهء برداشت خود مىگيرند . آرى ، نوريان مر نوريان را جاذبند !\r\n\r\n\r\n","description":"","footnote":"\r\n( 1 ) . البدايع : 1 / 276 .\r\n","page_name":" 244 ","page_number":254},
  {"content":"\r\n\r\n\r\n12 - دستور خليفه دربارهء ديه و قصاص\r\nبيهقى از زبان زهرى آورده است كه ابن شاس جذامى مردى از بوميان شام را كشت .\r\nماجرا را به عثمان بازنمودند و او فرمود : وى را بكشند . پس زبير و كسانى از ياران رسول خدا در اين‌باره با وى به سخن پرداختند و از كشتن وى بازش داشتند . زهرى گفت : پس براى وى هزار دينار خونبها نهاد . « 1 » و اين را شافعى نيز آورده است . « 2 »\r\nو بيهقى از زبان زهرى و او از زبان سالم و او از زبان ابن عمر آورده است : مردى مسلمان ، كسى از نامسلمانان را كه در پناه كشور اسلام مىزيست ، آگاهانه بكشت و داورى به نزد عثمان بردند . وى را نكشت و وى را واداشت كه خونبهايى همانند خونبهاى يك مسلمان بپردازد .\r\nو ابو عاصم ضحاك مىنويسد : از كسانى كه كشتن مسلمانان را در برابر نامسلمانان روا مىشمرده‌اند عمر بن عبد العزيز است و ابراهيم و ابان بن عثمان بن عفان و عبد اللّه - اين برداشت ايشان را حكم بازگو كرده است - و يكى از آنان كه خونبهاى ذمى را به اندازهء خونبهاى مسلمان مىدانست عثمان بن عفان است . « 3 »\r\nگاهى از اين به شگفت مىآيم كه چگونه خليفه مىخواسته است مسلمان را در برابر نامسلمان بكشد و گاهى از اينكه چه سان خونبهاى نامسلمان را هم‌اندازه با خونبهاى مسلمان نهاده است ، كه نه اين كارش بر پشتوانه‌اى استوار است و نه آن يكى براساس آيين‌نامه‌اى هست . اين چه خليفه‌اى است كه زبير با آن روش شناخته شده و آن نهفته‌هاى آشكار شده‌اش بيايد و او را از دستورى كه دربارهء خون‌ها داده ، روگردان سازد و از آن برداشتش بازدارد ؟ و تازه باز برداشتى بياورد كه در دور بودن آن از سنّت پيامبر ، همسنگ دستور نخستين باشد ؟ و آنگاه زبير و مردمانى كه خليفه را از دستور نخستينش روگردان ساخته بودند خاموشى بگزينند و خوش نداشته باشند كه براى بار دوم با خليفه ناسازگارى نمايند و به ريخته نشدن خون مسلمان بسنده نمايند . با آنكه اين همه\r\n\r\n\r\n","description":"","footnote":"\r\n( 1 ) . السنن الكبرى : 8 / 33 .\r\n( 2 ) . كتاب الام : 7 / 293 .\r\n( 3 ) . الديات 76 .\r\n","page_name":" 245 ","page_number":255},
  {"content":"\r\n\r\nسخنان آشكار پيامبر ، بىچون‌وچرا مىرساند كه مسلمان را در برابر نامسلمان نبايد كشت و خونبهاى پيروان ديگر اديان كه در پناه كشور اسلامند نيم خونبهاى مسلمان است و اينك تو و گزارش آن سخنان پيرامون آن دو زمينه . پس دربارهء نخستين از آنها آمده است :\r\n1 - ابو جحيفه آورده است كه على بن ابو طالب را گفتم : آيا نزد شما چيزى از دانش هست كه نزد مردم نباشد ؟ گفت : نه به خدا سوگند نزد ما هيچ نيست ، مگر همانچه نزد مردم است جز آنكه خداوند مردى را دريافتى از قرآن يا از آنچه در اين نامه است روزى كند كه از زبان رسول خدا آيين‌هاى خونبها گرفتن در آن آمده است و اينكه مسلمان را در برابر نامسلمان نبايد كشت .\r\nو به گزارش شافعى : كسى از مؤمنان را در برابر نامسلمانان نبايد كشت . سپس خود گويد : كسى از مؤمنان را - بنده باشد يا آزاد يا زن - به هيچ روى و هرگز در برابر نامسلمانان نبايد كشت و هركس كه كلمهء ايمان را بازگو كند هرچند از تازيان نباشد يا گنگ باشد و خرد خود را به كار اندازد و با نشان دادن ، گرويدن خود را بنمايد و نماز بگزارد و نامسلمانى را بكشد ، نبايد او را كشت و خونبهاى او بر گردن وى است كه از دارايىاش بپردازد خواه بسيارى از نامسلمانان را كشته باشد خواه شمارهء كمى . و خواه نامسلمانى را براى گرفتن دارايى از وى كشته باشد يا به انگيزه‌اى جز گرفتن دارايى . و خدا داناتر است كه روا نيست هيچ‌يك از مؤمنان را هيچ‌گاه در برابر هيچ نامسلمانى - بكشند - خواه در راهزنى دست به‌كشتار زده باشد خواه در جاى ديگر . « 1 »\r\nابن كثير مىنويسد : توده بر آن رفته‌اند كه مسلمان را در برابر نامسلمان نبايد كشت ، زيرا در گزارش بخارى روشن شد كه على گفت : رسول خدا گفت : مسلمان را در برابر نامسلمان نبايد كشت ، پس نه هيچ گزارشى ناساز با اين را درست توان دانست و نه\r\n\r\n\r\n","description":"","footnote":"\r\n( 1 ) . صحيح بخارى : 10 / 78 ؛ سنن دارمى 2 / 190 ؛ سنن ابن ماجه : 2 / 145 ؛ سنن نسايى : 8 / 23 ؛ سنن بيهقى :\r\n8 / 28 ؛ صحيح ترمذى : 1 / 169 ؛ مسند احمد : 1 / 79 ؛ كتاب الام ، شافعى : 6 / 33 ، 92 ؛ احكام القرآن ، جصاص : 1 / 165 ؛ الاعتبار ، ابن حازم 190 ؛ تفسير ابن كثير : 1 / 210 .\r\n","page_name":" 246 ","page_number":256},
  {"content":"\r\n\r\nمىتوان از خود آن معنايى - ناساز با آنچه مىنمايد - بيرون كشيد . با اين همه ، ابو حنيفه بر آن رفته است كه او را مىتوان كشت ، زيرا مىگويد : عبارتى كه در سورهء مائده آمده عام است . « 1 »\r\nامينى گويد : مقصود وى از عبارت مائده همان است كه خداى متعال گويد : و بر ايشان در تورات نوشتيم كه جان در برابر جان و چشم در برابر چشم و بينى در برابر بينى و گوش در برابر گوش و دندان در برابر دندان و زخم زدن‌ها را سزايى مانند خود آن بايد داد . « 2 » و آنگاه در برابر سخنان يك پهلو و روشنى كه - بودن آن از پيامبر - درست و آشكار شناخته شده ، كسى كه به اجتهاد پرداخته ، اين اندازه ندانسته كه عام بودن آيه از تخصيص آن - به يارى دست‌افزارهاى ديگر - جلوگيرى نمىنمايد چنانچه خود او از ديدگاه‌هاى گوناگون براى آن مخصص آورده و در پاسخ دستاويز سست وى بسيارى از آيين‌شناسان به گفتگو پرداخته‌اند و پيشاپيش ايشان امام شافعى گفتگويى را كه ميان او و يكى از ياران ابو حنيفه رفته است آورده : گوييم : ما نمىخواهيم با پشتوانه‌اى مايه‌دارتر از سخن خودت كه مىگويى اين آيه عام است با تو گفتگو كنيم ، زيرا تو مىپندارى كه آن ، هم پنج دستور جداجدا را دربر دارد و هم يك دستور ششمى كه همه را دربر مىگيرد . و بدين‌گونه با همهء چهار دستورى كه پس از دستور نخستين بود ناسازگارى نمودى و دستور پنجم و ششم جمع آن در دو جا است : مرد آزاد كه بنده‌اى را بكشد و مرد كه زنى را بكشد . پس گمان بردى كه نه چشم و گوش و بينى آزاد را در برابر چشم و گوش و بينى برده ، نه هيچ زخمى را كه مرد به زن زده مىتوان به خود او زد و نه هيچ زخمى را كه آزاد بر برده زده .\r\nراستى كه نخست به چيزى آغاز كردى و پنداشتى كه آن را دست‌افزار گردانيده‌اى كه مرد چون بنده‌اش را بكشد به خون او كشته نمىشود و فرزند خود را هم كه بكشد به خون او كشته نمىشود و چون كسى را كه زينهار گرفته ، بكشد به خون او كشته نمىشود با آنكه همهء اين خون‌ها ريختن آن ناروا است . « 3 »\r\n\r\n\r\n","description":"","footnote":"\r\n( 1 ) . تفسير ابن كثير : 1 / 210 .\r\n( 2 ) . مائده 5 / 45 .\r\n( 3 ) . كتاب الام : 7 / 295 .\r\n","page_name":" 247 ","page_number":257},
  {"content":"\r\n\r\nآنكه از ابو حنيفه پشتيبانى مىنمود گفت : در اين‌باره از گزارشى كه به جا مانده پيروى مىكنيم . گفتيم : آيا اين گزارش را با قرآن كريم ناسازگار مىبينى ؟ گفت : نه ، گفتيم : پس بر اين اساس قرآن جز به آن‌گونه است كه تو مىنمايى و به پندار خود پرده از نهفته‌هاى آن برمىدارى . پس چرا با اين شيوه ميان دستورهاى خداى گرامى و بزرگ جدايى مىنهى ؟\r\nيكى از كسانى كه آنجا بود گفت : اين را رها كن كه همهء آنچه گذشت دهان وى را مىبندد .\r\nگفت : و عبارت ديگر آنجاست كه خداى بزرگ و گرامى مىگويد : هركس به ستم كشته شد به سرپرست او توانايى داديم ، پس در كشتار از مرز خود بيرون نشود . « 1 » و اين نشان مىدهد هركسى به ستم كشته شد سرپرست او مىتواند كشنده‌اش را بكشد و به او گفته شد : باز همان سخن بر روى تو برمىگردد كه چون پسر به دست پدرش و برده به دست خداوندش و زنهار يافته به دست مسلمان ، كشته شود چه بايد كرد ؟\r\nگفت : من در برابر همهء اينها گريزگاهى دارم . گفتم : گريزگاهت را نشان بده . گفت :\r\nراستى اينكه خداى عزّ و جلّ چون كار قصاص را به دست سرپرست سپرده ، پس پدر سرپرست است و او را نمىرسد كه خويشتن را بكشد . گفتيم : آيا اگر گرفتيم كه مقتول ، خود پسرى بزرگسال داشته باشد آيا پدر را از سرپرستى او بر كنار مىبينى و مىگذارى كه نوه‌اش ، او را بكشد . گفت : چنين كارى نمىكنم . گفتم : آيا با دست زدن به كشتن وى ، از سرپرستى بركنارش نمىكنى ؟ گفت : نه . گفتم : چه مىگويى دربارهء عموزادهء مردى كه او را كشته و بازماندهء او است و اگر وى را نمىكشت ميراثش به او مىرسيد و عموزادهء ديگرى هم دارد كه پيوندش با او دور تر است . آيا مىگذارى كه دور تر نزديك‌تر را بكشد ؟ گفت : آرى . گفتم : چگونه ؟ با آنكه كشنده بازماندهء نزديك كشته است ؟ گفت :\r\nكشنده با كشتن وى از بازماندگى بر كنار شده . گفتيم : كشنده با كشتن از بازماندگى بر كنار مىشود ؟ گفت : آرى . گفتيم : پس چرا پدر را با كشتن پسر از بازماندگى بر كنار نمىكنى ؟ با آنكه وى را از ميراث بىبهره مىگردانى ؟ گفت : دربارهء پدر پيرو گزارشى هستم كه بر جاى مانده . گفتيم : گزارشى كه بر جاى مانده ترا به دستورى ناساز با آنچه گفتى راه\r\n\r\n\r\n","description":"","footnote":"\r\n( 1 ) . اسراء 17 / 33 .\r\n","page_name":" 248 ","page_number":258},
  {"content":"\r\n\r\nمىنمايد . گفت : در اين زمينه پيرو همداستانى آيين‌شناسانم . گفتيم : همداستانى آيين‌شناسان ، ناساز با برداشتى است كه تو مىگويى از دل قرآن به چنگ آورده‌اى ، اگر برده‌اى كه پسرى آزاد دارد به دست صاحبش كشته شود آيا كشنده از بازماندگى بر كنار مىشود و فرزند مىتواند صاحب برده را بكشد ؟ گفت : آيين‌شناسان همداستان‌اند كه نه . گفتم : اگر نامسلمان امان گرفته‌اى پسرش با او باشد آيا مىتواند مسلمانى را كشندهء پدرش است بكشد ؟ گفت : آيين‌شناسان همداستان‌اند كه نه . گفتيم : آيا همداستانى آيين‌شناسان با قرآن كريم ناسازگار است ؟ گفت : نه . گفتيم : پس همداستانى آيين‌شناسان نشان مىدهد كه تو در آن برداشت از درون قرآن كريم لغزيده‌اى . و هم گفتيم : هركس با تو در اين زمينه همداستان است كه مردى را براى كشتن برده‌اش نبايد كشت بر آن رفته است كه آزاد را در برابر برده و مسلمان را در برابر نامسلمان نبايد كشت ، پس تو كه مىپندارى ايشان در اساس آنچه بر آن رفته‌اند لغزيده‌اند چگونه همداستانىشان را دستاويز گردانيده‌اى ؟ و خدا داناتر است .\r\n2 - قيس بن عباد گفت : من و اشتر به نزد على شديم و گفتيم : آيا رسول خدا سفارشى به تو كرده است كه به تودهء مردم نكرده باشد ؟ گفت : نه ، مگر آنچه در اين نگاشتهء من است . پس نگاشته‌اى بيرون كرد و ديديم در آن نوشته است : نه هيچ‌يك از مسلمانان را در برابر نامسلمانان مىتوان كشت و نه هيچ مسلمانى را براى كشتن نامسلمانى كه به او زينهار داده است . « 1 »\r\nگزارش بالا را شوكانى نيز ياد كرده و مىنويسد : اين نشان مىدهد كه مسلمانان را براى كشتن نامسلمان نبايد كشت ، در درستى اين دستور دربارهء نامسلمانى كه سر جنگ با ما دارد - به گزارش البحر - كسى چون و چرا نكرده و دربارهء نامسلمانى هم كه در پناه كشور اسلامند نيز توده بر آن‌اند كه برنامه همين است . چون نام نامسلمان بر ايشان\r\n\r\n\r\n","description":"","footnote":"\r\n( 1 ) . الديات ، ابو عاصم 27 ؛ مسند احمد : 1 / 119 ؛ سنن ابو داود : 2 / 249 ؛ سنن نسايى : 8 / 24 ؛ السنن الكبرى : 8 / 29 ، 194 ؛ احكام القرآن ، جصاص : 1 / 65 ؛ الاعتبار ، ابن حازم 189 .\r\n","page_name":" 249 ","page_number":259},
  {"content":"\r\n\r\nراست مىآيد . « 1 » و نخعى و ابو حنيفه و ياران وى بر آن رفته‌اند كه مسلمان را براى كشتن نامسلمانى كه در پناه مسلمانان است مىتوان كشت . سپس دربارهء پشتوانه‌هاى سخن ايشان به گستردگى سخن مىراند و با نيكوترين شيوه در روشنگرى ، ناسره بودن آنها را بازمىنمايد كه به همان‌جا بنگريد .\r\n3 - عايشه گفت : در دستهء شمشير رسول خدا دو نوشته يافت شد و در يكى از آن دو :\r\nهيچ مسلمانى را در برابر نامسلمان نبايد كشت و هيچ‌كسى را براى كشتن امان دادهء خود نبايد كشت . « 2 »\r\n4 - معقل بن يسار آورده است كه پيامبر گفت : نه كسى از مؤمنان را در برابر نامسلمانان شايد كشت و نه كسى را براى كشتن امان دادهء خود . مسلمانان يك دست هستند در برابر ديگران و خون‌هاشان با يكديگر برابرى مىنمايد . « 3 »\r\n5 - ابن عبّاس آورده است كه پيامبر گفت : نه هيچ مسلمانى را براى كشتن نامسلمان توان كشت و نه هيچ‌كس را براى كشتن امان دادهء خويش . « 4 »\r\n6 - عمرو بن شعيب از پدرش و او از نياى خويش عبد اللّه بن عمرو بن عاصمى گزارش كرده كه پيامبر گفت : هيچ مسلمانى را در برابر نامسلمانان نبايد كشت .\r\nو به نوشتهء احمد : نه هيچ‌يك از مؤمنان را در برابر نامسلمان توان كشت و نه هيچ‌كس را براى كشتن نامسلمانى كه با او پيمان بسته است . « 5 »\r\nشوكانى نيز با درست شمردن سند گزارشگران مىنويسد : اين در بالاترين مرز درستى است « 6 » ، پس درست نيست كه جز اين ، چيزى از ياران پيامبر بازگو شود ، مگر آنچه از عمر گزارش كرديم كه او در اين‌باره نوشت : مسلمان را بايد در برابر نامسلمان\r\n\r\n\r\n","description":"","footnote":"\r\n( 1 ) . نيل الاوطار : 7 / 152 .\r\n( 2 ) . الديات ، ابو عاصم 27 ؛ السنن الكبرى ، بيهقى : 8 / 30 .\r\n( 3 ) . السنن الكبرى ، بيهقى : 8 / 30 .\r\n( 4 ) . سنن ابن ماجه : 2 / 145 .\r\n( 5 ) . الديات ، ابو عاصم 51 ؛ سنن ابو داود : 2 / 249 ؛ مسند احمد : 2 / 211 ؛ سنن ترمذى : 1 / 169 ؛ سنن ابن ماجه : 2 / 145 ؛ احكام القرآن ، جصاص : 1 / 169 از روى نوشته احمد ؛ نيل الاوطار ، شوكانى : 7 / 150 .\r\n( 6 ) . نيل الاوطار : 7 / 151 .\r\n","page_name":" 250 ","page_number":260},
  {"content":"\r\n\r\nبكشند ، سپس نامه‌اى در پى آن فرستاد و گفت : او را مكشيد و زندانىاش كنيد . « 1 »\r\n7 - عمران بن حصين آورده است كه پيامبر گفت : كسى از مؤمنان را در برابر نامسلمانان نبايد كشت .\r\nشافعى مىنويسد : شنيدم كه چند كس از گزارشگران جنگ‌هاى پيامبر مىگفتند ( و هم از زبان چند تن از ايشان به من رساندند ) كه : رسول خدا در روز گرفتن مكّه در سخنرانىاش گفت : كسى از مؤمنان را در برابر نامسلمانان نبايد كشت . و به من چنان رسيده كه عمران بن حصين اين گزارش را از زبان رسول خدا بازگو كرده است . مسلم بن خالد از زبان ابن ابو حسين و او از مجاهد و عطاء - و گمان مىكنم طاوس و حسن نيز - براى ما گزارش كرد كه رسول خدا در سخنرانىاش در سال گرفتن مكّه گفت : هيچ‌كس از مؤمنان را در برابر نامسلمانان نبايد كشت . « 2 »\r\nبيهقى نيز اين گزارش را آورده و مىنويسد : شافعى گفته : همهء گزارشگران جنگ‌هاى پيامبر خدا همداستان‌اند كه او صلّى اللّه عليه و آله در سخنرانىاش در روز گرفتن مكّه چنين گفته . و خود آن را با سندى پيوسته - از زبان عمرو بن شعيب و عمران بن حصين - بازگو مىكند . « 3 »\r\nشوكانى نيز آن را ياد كرده و گويد : انگيزه‌اى كه رسول خدا را وادار كرد در روز گرفتن مكّه بگويد : مسلمان را در برابر نامسلمان نبايد كشت « 4 » همان است كه شافعى در كتاب الام ياد كرده ، همان‌جا كه مىنويسد : سخنرانى او در روز گرفتن مكّه انگيزه‌اش آن بود كه خزاعيان يكى را كه پيمان با وى بسته شده بود كشتند و پيامبر به سخنرانى پرداخت و گفت : اگر مسلمانى را در برابر نامسلمانى مىكشتم البتّه اين كشنده را در برابر او مىكشتم . پس گفت : هيچ‌يك از مؤمنان را در برابر نامسلمانان نبايد كشت .\r\n8 - از زبان عبد اللّه بن عمر آورده‌اند كه پيامبر گفت : نه هيچ‌يك از مؤمنان را در برابر نامسلمانى توان كشت و نه هيچ مسلمانى را براى كشتن نامسلمانى كه با او پيمان بسته\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 6 / 121 ، 122 اين داستان را كه نشان‌دهندهء ناآگاهى خليفه از دستور اين زمينه است بازگو كرديم .\r\n( 2 ) . كتاب الام : 6 / 33 .\r\n( 3 ) . السنن الكبرى : 8 / 29 .\r\n( 4 ) . نيل الاوطار : 7 / 153 .\r\n","page_name":" 251 ","page_number":261},
  {"content":"\r\n\r\nاست .\r\nگزارش بالا را جصاص نيز آورده است . « 1 »\r\nدربارهء زمينهء دوم نيز گزارش‌هايى از اين دست داريم :\r\nاز زبن عمرو بن شعيب و او از پدرش از جدّش آورده‌اند : رسول خدا فرمان داد كه پيروان آن دو نامهء آسمانى كه جهودان و ترسايان باشند خونبهايشان نيم خونبهاى مسلمانان است . « 2 »\r\nو به گزارش ابو داود : ارزش خونبها در روزگار رسول خدا صلّى اللّه عليه و آله برابر با هشتصد دينار زر بود - يا هشت هزار درم سيم - و خونبهاى پيروان ديگر اديان نيز در آن روز نيم مسلمانان بود . و به همين‌گونه ماند تا عمر به فرمانروايى رسيد و به سخنرانى برخاست و گفت : راستى اينكه شتر گران شده . پس عمر براى زرداران هزار دينار بايسته گردانيد . « 3 »\r\nو در گزارشى ديگر از ابو داود : خونبهاى نامسلمانى كه با مسلمانان پيمان آشتى بسته نيم خونبهاى يك آزاد است . « 4 »\r\nو در گزارش ابو عاصم ضحاك : خونبهاى نامسلمان نيم خونبهاى مسلمان است و هيچ مسلمان را در برابر نامسلمان نبايد كشت . « 5 »\r\nخطابى در زير گزارش بالا مىنويسد : دربارهء خونبهاى پيروان ديگر اديان ، چيزى روشن‌تر از اين نيست و مالك و احمد نيز بر همين رفته‌اند و اصحاب ابو حنيفه گويند :\r\nخونبهاى آنان برابر با خونبهاى مسلمانان است . و شافعى گويد : يك سوم خونبهاى مسلمانان است و انگيزهء آن ، پيش چشم داشتن آن گزارش است كه در سندش كاستىاى نيست . « 6 »\r\nنسايى از زبان عبد اللّه بن عمر آورده است كه پيامبر گفت : خونبهاى نامسلمانان نيم\r\n\r\n\r\n","description":"","footnote":"\r\n( 1 ) . احكام القرآن : 1 / 165 .\r\n( 2 ) . سنن ابن ماجه : 4 / 142 ؛ سنن نسايى : 8 / 45 .\r\n( 3 ) . سنن ابو داود : 2 / 251 .\r\n( 4 ) . همان : 2 / 257 .\r\n( 5 ) . الديات 51 .\r\n( 6 ) . شرح سنن ابن ماجه : 2 / 142 .\r\n","page_name":" 252 ","page_number":262},
  {"content":"\r\n\r\nخونبهاى مؤمن است . « 1 » اين گزارش را ترمذى نيز آورده است . « 2 »\r\nاين بود سنّت رسول خدا و توده نيز بر همان رفته‌اند و علما نيز آن را اساس كار گرفته‌اند و تنها ابو حنيفه در اين دو زمينه ناسازگارىها نموده و برداشت‌هاى نسنجيده آورده و بهانه‌هايى را دستاويز گردانيده كه نشان‌دهندهء كوته‌دستى او است در دريافت سنّت‌هاى پيامبر و شناخت گزارش‌ها و آگاهى از قرآن كريم . و در بسيارى از بزرگان گروه‌ها زير اساس برداشتن را دربارهء هردو زمينه باز نموده و سستى آن را نشان داده و با گستردگى در بيهودگى آن ، داد سخن داده‌اند كه در اين‌باره مىتوانى به گفتار امام شافعى بسنده كنى كه در كتاب الام در اين‌باره با گستردگى و درازى سخن رانده و بهره‌هاى بسيار رسانده كه به همان جا برگرديد « 3 » و بالاترين پشتوانهء ابو حنيفه در زمينهء نخستين - در برابر آن همه گزارش‌هاى درست - گزارش سند گسستهء عبد الرحمن بن بيلمانى است كه دارقطنى و نيز ابن حازم در الاعتبار « 4 » و جز آن دو ، سستى آن را باز نموده‌اند و بيهقى نيز در سنن خود آورده است : يك بخش در روشنگرى اينكه گزارش رسيده به ما - در روا بودن كشتن مؤمن در برابر نامسلمان - سست است . « 5 » پس آن را از چند راه بازگو كرده است و نادرست بودن همهء آن راه‌ها را نشان داده است .\r\n\r\n13 - برداشت خليفه دربارهء خواندن حمد و سوره در نماز\r\nملك العلماء مىنويسد : عمر در نماز شام در يكى از دو ركعت نخستين ، حمد و سوره را نخواند و آن را در واپسين ركعت بلند خواند . و عثمان نيز در نماز خفتن در دو ركعت نخست حمد و سوره نخواند و در دو ركعت واپسين ، آن را بلند خواند . « 6 »\r\nهمو مىنويسد : آورده‌اند كه عمر در نماز شام در يكى از دو ركعت نخستين ، حمد و سوره نخواند و آن را در ركعت سوم بلند خواند و آورده‌اند كه عثمان در دو ركعت\r\n\r\n\r\n","description":"","footnote":"\r\n( 1 ) . سنن نسايى : 8 / 45 .\r\n( 2 ) . سنن ترمذى : 1 / 169 .\r\n( 3 ) . كتاب الام : 7 / 291 .\r\n( 4 ) . الاعتبار 189 .\r\n( 5 ) . سنن بيهقى : 8 / 30 .\r\n( 6 ) . بدايع الصنايع : 1 / 111 .\r\n","page_name":" 253 ","page_number":263},
  {"content":"\r\n\r\nنخستين حمد و سوره نخواند و در دو ركعت واپسين ، آن را بلند خواند . « 1 »\r\nآنچه دو خليفه انجام دادند از دو روى با سنت پيامبر ناسازگار است : 1 - برگزاركردن يك يا دو ركعت بىخواندن حمد و سوره . 2 - دوبار خواندن حمد در يك ركعت يا دو ركعت واپسين ، يك بارش براى بازيافت آنچه از دست رفت و ديگرى براى آنچه در خود آن ركعت بايد خواند - كه سنّت روشن شدهء پيامبر از اين هردو شيوه بر كنار است - و نمازى كه اين دو كاستى را داشته باشد پذيرفته نيست ، دربارهء كاستى نخستين دستورهايى رسيده كه نمونه‌هايى از آن را مىبينيد :\r\n1 - عبادة بن صامت آورده است كه پيامبر گفت : هركس سورهء حمد و بيشتر از آن را نخواند نمازش درست نيست .\r\nو به يك گزارش : هركس ، امام يا مأموم سورهء حمد را نخواند نمازش درست نيست .\r\nو به گزارش دارمى : هركس سورهء حمد را نخواند نمازش درست نيست . « 2 »\r\n2 - از زبان ابو هريره آورده‌اند كه پيامبر گفت : كسى كه سورهء حمد را نخواند نمازش درست نيست ، كمبود دارد ، كمبود دارد ، كمبود دارد ، نارساست .\r\nو به گزارشى : كسى كه نمازى بگزارد و در آن سورهء حمد را نخواند كمبود دارد - سه بار - و نارسا است .\r\nو به گزارش شافعى : هر نمازى كه سورهء حمد در آن خوانده نشود كمبود دارد .\r\nو به گزارش احمد : هر نمازى كه سورهء حمد در آن خوانده نشود كمبود دارد ، پس آن كمبود دارد ، پس آن كمبود دارد . « 3 »\r\n\r\n\r\n","description":"","footnote":"\r\n( 1 ) . همان : 1 / 172 .\r\n( 2 ) . صحيح بخارى : 1 / 302 ؛ صحيح مسلم : 1 / 155 ؛ صحيح ابو داود : 1 / 131 ؛ سنن ترمذى : 1 / 34 ، 41 ؛ سنن بيهقى : 2 / 38 ، 61 ، 164 ؛ سنن نسايى : 2 / 137 ، 138 ؛ سنن دارمى 1 / 283 ؛ سنن ابن ماجه : 1 / 276 ؛ مسند احمد : 5 / 314 ؛ كتاب الام : 1 / 93 ؛ المحلى ، ابن حزم : 3 / 236 ؛ المصابيح ، بغوى : 1 / 57 ؛ المدوّنة الكبرى : 1 / 70 .\r\n( 3 ) . مسند احمد : 2 / 241 ، 285 ؛ كتاب الام ، شافعى : 1 / 93 ؛ موطأ ، مالك : 1 / 81 ؛ المدوّنة الكبرى : 1 / 70 ؛ -\r\n","page_name":" 254 ","page_number":264},
  {"content":"\r\n\r\n3 - ابو هريره آورده است كه پيامبر مرا بفرمود تا بيرون شوم و آواز دهم : نماز درست نيست ، مگر با خواندن سورهء حمد و بيشتر . « 1 »\r\n4 - عايشه آورده است كه پيامبر گفت : هركس نمازى بگزارد كه سورهء حمد را در آن نخواند نمازش كاستى دارد .\r\nگزارش بالا را احمد در مسند و ابن ماجه در سنن آورده‌اند و در كنز العمال « 2 » نيز آن را از زبان عايشه و ابن عمر و على و ابو امامه مىتوان يافت ، و به گزارش احمد و ابن ماجه و بيهقى و خطيب و ابن حبان و ابن عساكر و ابن عدى .\r\n5 - ابو سعيد خدرى آورده است كه پيامبر گفت : هركس در هريك از ركعت‌ها ، حمد و سوره را نخواند نمازش درست نيست ، چه از نمازهاى واجب باشد يا نه . « 3 »\r\n6 - آورده‌اند كه ابو سعيد گفت : رسول خدا ما را بفرمود كه سورهء حمد را با آنچه بتوانيم ( از سوره‌هاى ديگر ) بخوانيم . « 4 »\r\n7 - آورده‌اند كه ابو قتاده گفت : راستى اينكه پيامبر در دو ركعت نخستين از نماز ظهر و عصر ، سورهء حمد و سوره‌اى ديگر را مىخواند و دو ركعت ديگر نيز سورهء حمد را .\r\nو در گزارشى از مسلم و ابو داود : با ما نماز مىگزارد و در دو ركعت نخست از نماز ظهر و عصر سورهء حمد را مىخواند و دو سورهء ديگر . « 5 »\r\n8 - آورده‌اند كه سمرة بن جندب گفت : وجوب دو بار درنگ را در يادم نگاه داشته‌ام و به يك گزارش : از رسول خدا وجوب دوبار درنگ را در ياد نگه داشته‌ام يك بار هنگامى\r\n\r\n\r\n","description":"","footnote":"\r\n- صحيح مسلم : 1 / 155 ، 156 ؛ سنن ابو داود : 1 / 130 ؛ سنن ابن ماجه : 1 / 277 ؛ سنن ترمذى : 1 / 42 ؛ سنن نسايى : 2 / 135 ؛ سنن بيهقى : 2 / 38 ، 39 ، 40 ، 159 ، 167 ؛ مصابيح السنة : 1 / 57 .\r\n( 1 ) . مسند احمد : 2 / 428 ؛ صحيح ترمذى : 1 / 42 ؛ سنن ابو داود : 1 / 130 ؛ سنن بيهقى : 2 / 37 ، 59 ؛ حاكم در مستدرك : 1 / 239 صحيح بودن گزارش را تأييد مىكند .\r\n( 2 ) . مسند احمد : 6 / 142 ، 275 ؛ سنن ابن ماجه : 1 / 277 ؛ كنز العمال : 4 / 95 ، 96 .\r\n( 3 ) . صحيح ترمذى : 1 / 32 ؛ سنن ابن ماجه : 1 / 277 ؛ كنز العمال : 5 / 95 .\r\n( 4 ) . سنن بيهقى : 2 / 60 ؛ سنن ابو داود : 1 / 130 ؛ تيسير الوصول : 2 / 223 .\r\n( 5 ) . صحيح بخارى : 2 / 55 ؛ صحيح مسلم : 1 / 177 ؛ سنن دارمى : 1 / 296 ؛ سنن ابو داود : 1 / 128 ؛ سنن نسايى : 2 / 165 ، 166 ؛ سنن ابن ماجه : 1 / 275 ؛ سنن بيهقى : 2 / 59 ، 63 ، 66 ، 193 ؛ مصابيح السنة : 1 / 57 .\r\n","page_name":" 255 ","page_number":265},
  {"content":"\r\n\r\nكه امام جماعت تكبير مىگويد و سپس خواهد به خواندن نماز پردازد و يك بار هنگامى كه سورهء حمد و سوره‌اى ديگر را به پايان برده و خواهد به ركوع رود . « 1 »\r\n9 - رفاعة بن رافع آورده است كه مردى بيامد و در مسجد نزديك رسول خدا نماز گزارد . سپس بيامد و بر پيامبر درود فرستاد . پيامبر او را گفت : نمازت را دوباره بخوان كه براستى تو نماز نخواندى . پس او برگشت و همان‌گونه كه نخست نماز خوانده بود نماز گزارد . پيامبر گفت : نمازت را دوباره بخوان كه براستى تو نماز نخواندى . او گفت : اى رسول خدا ! به من بياموز كه چگونه نماز بگزارم . گفت : چون رو به قبله آوردى تكبير بگوى و آنگاه سورهء حمد و آنچه را خدا خواهد بخوان ، و چون به ركوع رفتى دو كف دستت را بر كندهء زانويت بگذار و كشيدن پشت خود و ركوع خود را نيكو بنماى و چون برخاستى ، استخوان‌هاى پشت - از شانه تا ران‌ها - را برپاى دار و سرت را بلند كن تا استخوان‌ها به سربندها برگردد . چون پيشانى بر زمين نهادى نيكو سجده كن و چون سر برداشتى بر ران راستت بنشين و سپس در هرركعت و هرسجده‌اى چنين كن تا آرام بگيرى و به گزارش احمد : و چون نماز را به اين‌گونه به پايان بردى براستى كه آن را كامل گردانيدى و هريك از اين كارها را كه انجام ندادى در نمازت كاستى پديد آوردى . « 2 »\r\n10 - از زبان وائل بن حجر آورده‌اند كه گفت : من نزد پيامبر بودم كه ظرفى آوردند ، تا آنجا كه گفت : وى در محراب شد و مردمان در پى او و از چپ و راست او صف بستند ، پس دو دست خود را بلند كرد تا در برابر نرمهء گوشش نهاد و سپس دست راستش را بر دست چپش و نزديك سينه‌اش نهاد و آنگاه آغاز به خواندن كرد و سورهء حمد را بلند خواند و چون خواندن حمد را به پايان برد ، گفت : آمين ، تا كسانى كه پشت سرش بودند شنيدند . سپس سوره‌اى ديگر خواند و آنگاه دو دست خود را به تكبير گفتن بلند كرد تا\r\n\r\n\r\n","description":"","footnote":"\r\n( 1 ) . سنن ابو داود : 1 / 124 ؛ صحيح ترمذى : 1 / 34 ؛ سنن دارمى 1 / 283 ؛ سنن ابن ماجه : 1 / 278 ؛ سنن بيهقى : 2 / 196 ؛ المستدرك حاكم : 1 / 215 ؛ مصابيح السنة : 1 / 56 ؛ تيسير الوصول : 2 / 229 .\r\n( 2 ) . سنن ابو داود : 1 / 137 ؛ سنن بيهقى : 2 / 345 ؛ مسند احمد : 4 / 340 ؛ كتاب الام ، شافعى : 1 / 88 ؛ المستدرك حاكم : 1 / 242 ، 241 ؛ المحلى ، ابن حزم : 3 / 256 . صحيح بخارى 1 / 314 به نقل از ابو هريره ؛ صحيح مسلم : 1 / 117 ؛ سنن بيهقى : 2 / 37 ، 122 ، 62 از زبان بخارى و مسلم .\r\n","page_name":" 256 ","page_number":266},
  {"content":"\r\n\r\nدر برابر نرمهء گوشش نهاد و آنگاه پشت خم كرد و دو دست خود را بر كندهء زانو نهاد - تا آنجا كه گفت : - سپس چهار ركعت نماز بگزارد و در همهء آنها همان كرد كه در اين يكى كرده بود . « 1 »\r\n11 - آورده‌اند كه عبد الرحمن بن ابزى گفت : آيا نماز رسول خدا را به شما ننمايم ؟\r\nگفتيم : آرى ، بنما . پس برخاست و تكبير گفت و آنگاه حمد و سوره خواند ، سپس پشت خم كرد و هردو دست را بر كنده‌هاى دو زانو نهاد تا هراندامى جاى خود را گرفت ، سپس سر برداشت تا هراندامى جاى خود را گرفت ، سپس سر به زمين نهاد تا هراندامى جاى خود را گرفت ، سپس سر برداشت تا هراندامى جاى خود را گرفت ، سپس سر بر زمين نهاد تا هراندامى جاى خود را گرفت ، سپس سر برداشت و در ركعت دوم نيز همان كرد كه در ركعت نخست كرده بود و نماز گزاردن رسول خدا به اين‌گونه بود . « 2 »\r\n12 - آورده‌اند كه عبد الرحمن بن غنم گفت : ابو ملك اشعرى به تبار خويش گفت :\r\nبرخيزيد تا همان‌گونه كه پيامبر نماز مىگزارد با شما نماز بخوانم . پس ما پشت سر او صف بستيم و او تكبير گفت ، سپس سورهء حمد را بخواند تا پشت سرىهايش بشنيدند .\r\nآنگاه خدا را تكبير گفت و به ركوع رفت سپس سر برداشت و تكبير گفت و در همهء نمازش چنين كرد .\r\n\r\nصورت گستردهء خبر از زبان احمد\r\nراستى اينكه ابو ملك اشعرى ، تبار خويش را فراهم آورد و گفت : اى گروه اشعريان ! فراهم آييد و فرزندان و زنانتان را گرد آريد تا نمازى را كه پيامبر در مدينه براى ما خواند به شما بياموزم . پس گرد آمدند و زنان و فرزندانشان را فراهم آوردند ، پس او وضو گرفت و چگونگى وضو ساختن را به ايشان بنمود و وضو را به جاىهايش نگاه داشت تا چون\r\n\r\n\r\n","description":"","footnote":"\r\n( 1 ) . مجمع الزوائد : 2 / 134 .\r\n( 2 ) . مسند احمد : 3 / 407 ؛ مجمع الزوائد ، هيثمى : 2 / 130 كه گزارش بازگوگران را شايستهء پشتگرمى مىداند .\r\n","page_name":" 257 ","page_number":267},
  {"content":"\r\n\r\nسايه برگشت و درهم شكست برخاست و اذان گفت و مردان هرچه نزديك‌تر به يكديگر صف بستند و پسران در پشت سر ايشان صف بستند و زنان پشت سر پسران صف بستند ، پس نماز را آغاز كرده ، پيش افتاد و هردو دست را بلند كرده و تكبير گفت و آنگاه سورهء حمد و سوره‌اى ديگر را - كه مىتوانست - بخواند . آنگاه تكبير گفته به ركوع رفت و سه بار گفت سبحان اللّه و بحمده . سپس گفت : سمع اللّه لمن حمده ( خدا مىشوند هركس او را بستايد ) و راست بايستاد و آنگاه تكبير گفت و به خاك افتاده سر بر زمين نهاد ، سپس تكبير گفته سر برداشت ، سپس تكبير گفته سر بر زمين نهاد ، سپس تكبير گفته برپاى خاست . پس در ركعت نخست شش بار تكبير گفت و چون برخاست تا ركعت دوم را آغاز كند تكبير گفت و چون نماز خويش بگزارد چهرهء خويش را به سوى تبار خود كرد و گفت : تكبير گفتن مرا داشته باشيد و ركوع و سجود را از من بياموزيد كه براستى نمازى كه رسول خدا در چنين هنگامى از روز براى ما مىخواند به همين‌گونه بوده است . « 1 »\r\n13 - ابو حنيفه و ابو معاويه و ابن فضيل و ابو سفيان از ابو نضره و او از ابو سعيد آورده‌اند كه پيامبر گفت : هركس در همهء ركعت‌ها براى خدا حمد و نيز يك سورهء ديگر نخواند نمازش درست نيست چه از نمازهاى واجب باشد يا نه . « 2 »\r\n14 - انس بن مالك گفت : پيامبر و ابو بكر و عمر قرائت را با اين فراز آغاز مىكردند :\r\n الْحَمْدُ لِلَّهِ رَبِّ الْعالَمِينَ  ( ستايش خدا را كه پروردگار جهانيان است ) . « 3 »\r\n15 - آورده‌اند كه على بن ابو طالب گفت : از سنّت پيامبر است كه امام جماعت در دو ركعت نخست از نماز ظهر سورهء حمد را با يك سورهء ديگر در پيش خود آهسته بخواند و كسانى كه پشت سر اويند نيز خاموش باشند و در پيش خود بخوانند و او در ركعت ديگر سورهء حمد را در هرركعت بخواند و از خدا آمرزش بخواهد و او را ياد كند و در نماز عصر نيز چنين كند .\r\n\r\n\r\n","description":"","footnote":"\r\n( 1 ) . مسند احمد : 5 / 343 ؛ كنز العمال : 4 / 221 از عبد الرزاق و عقيلى ؛ المجمع ، هيثمى : 2 / 130 .\r\n( 2 ) . احكام القرآن ، جصّاص : 1 / 23 .\r\n( 3 ) . كتاب الام ، شافعى : 1 / 93 .\r\n","page_name":" 258 ","page_number":268},
  {"content":"\r\n\r\nسيوطى گزارش بالا را در كنز العمال از زبان بيهقى بازگو كرده است « 1 » و در السنن بيهقى به اين‌گونه آمده است كه : او دستور مىداد يا وامىداشت كه پشت سر امام جماعت در دو ركعت نخست از نماز ظهر و عصر سورهء حمد و يك سوره ديگر خوانده شود و در دو ركعت پس از آن نيز سورهء حمد خوانده شود . « 2 » حاكم نيز همين را آورده است . « 3 »\r\n16 - آورده‌اند كه عايشه گفت : پيامبر صلّى اللّه عليه و آله نماز را با تكبير آغاز مىكرد و قرائت را با اين عبارت :  الْحَمْدُ لِلَّهِ رَبِّ الْعالَمِينَ .  « 4 »\r\n17 - آورده‌اند كه ابو هريره گفت : در هرنمازى بايد حمد و سوره خواند آنچه رسول خدا به ما شنوانيد به شما مىشنوانيم و آنچه از ما پوشيده داشت ( آهسته خواند ) از شما پوشيده مىداريم و براساس گزارشى : هر نمازى حمد و سوره دارد . « 5 »\r\n18 - آورده‌اند كه ابو هريره گفت : راستى اينكه پيامبر قرائت را با اين عبارت آغاز مىكرد :  الْحَمْدُ لِلَّهِ رَبِّ الْعالَمِينَ .  اين گزارش را ابن ماجه آورده است . « 6 »\r\nو از زبان انس بن مالك نيز - همراه با افزونىهايى - به خامهء دارمى در سنن وى نسايى و كتاب الام شافعى بازگو شده است . « 7 »\r\n19 - عمرو بن شعيب از پدرش از نيايش عبد اللّه بن عمرو بن عاصى گزارش كرده است كه پيامبر گفت : هر نمازى كه سورهء حمد در آن خوانده نشود كمبود دارد ، كمبود دارد و به گزارش احمد : كمبود دارد . كمبود دارد ، كمبود دارد . « 8 »\r\n\r\n\r\n","description":"","footnote":"\r\n( 1 ) . كنز العمال : 4 / 251 .\r\n( 2 ) . السنن الكبرى ، بيهقى : 2 / 168 .\r\n( 3 ) . المستدرك حاكم : 1 / 239 .\r\n( 4 ) . صحيح مسلم : 1 / 142 ؛ سنن ابو داود : 2 / 125 ؛ سنن ابن ماجه : 1 / 271 ؛ سنن بيهقى : 2 / 113 .\r\n( 5 ) . مسند احمد : 2 / 348 ؛ صحيح مسلم : 1 / 116 ؛ سنن ابو داود : 1 / 127 ؛ سنن نسايى : 2 / 163 ؛ سنن بيهقى : 2 / 40 به گزارش از مسلم و 2 / 61 به گزارش از بخارى ؛ تيسير الوصول : 2 / 228 .\r\n( 6 ) . سنن ابن ماجه : 1 / 271 .\r\n( 7 ) . سنن دارمى 1 / 83 ؛ سنن نسايى : 2 / 133 ؛ كتاب الام : 1 / 93 .\r\n( 8 ) . مسند احمد : 2 / 204 ، 215 ؛ سنن ابن ماجه : 1 / 278 .\r\n","page_name":" 259 ","page_number":269},
  {"content":"\r\n\r\n20 - ابو داود در سنن خود از زبان علىّ بن ابى طالب عليه السّلام آورده است كه رسول خدا چون به نماز برمىخاست تكبير مىگفت و هردو دست خود را تا كنار دو شانه‌اش بالا مىبرد و چون خواندن حمد و سوره را هم به پايان مىبرد و چون مىخواست به ركوع رود نيز همين‌گونه رفتار مىكرد . « 1 »\r\n21 - ابو حميد ساعدى در ميان ده كس از ياران رسول خدا بود [ و يكىشان ابو قتاده 
  ] پس ابو حميد گفت : من نماز گزاردن رسول خدا را به شما مىآموزم . رسول خدا چون به نماز برمىخاست هردو دستش را بلند مىكرد تا در برابر شانه‌اش مىنهاد ، سپس مىخواند تا هراستخوانى به گونهء درست سر جايش آرام مىگرفت . سپس مىخواند و سپس تكبير مىگفت و سپس هردو دست را بلند مىكرد تا در برابر شانه‌هايش مىنهاد آنگاه به ركوع مىرفت - سپس چگونگى ركوع و سجود او را ياد كرد - و آنگاه گفت : در ركعت دوم نيز همين‌گونه رفتار مىكرد . « 2 »\r\n22 - آورده‌اند كه جابر بن عبد اللّه گفت : در دو ركعت نخست ، سورهء حمد و سوره‌اى ديگر خوانده مىشود و در دو ركعت پس از آن ، سورهء حمد . و گفت : ما چنان گزارش مىكرديم كه نماز درست نيست ، مگر با خواندن سورهء حمد و بيش از آن . و به گزارش طبرانى : شيوهء قرائت در نماز آن است كه در دو ركعت نخست سورهء حمد خوانده شود و يك سورهء ديگر و در دو ركعت پس از آن نيز سورهء حمد .\r\nبيهقى در سنن مىگويد : از زبان علىّ بن ابى طالب و عبد اللّه بن مسعود و عايشه هم گزارش‌هايى كه گواه اين زمينه باشد بازگو كرده‌ايم . « 3 » و باز به گونه‌اى كه در كنز العمال مىخوانيم ابن ابى شيبه نيز آن را بازگو كرده است « 4 » و به‌گونه‌اى كه در مجمع الزوائد مىخوانيم طبرانى هم به همان گونهء ياد شده آن را گزارش كرده است . « 5 »\r\n\r\n\r\n","description":"","footnote":"\r\n( 1 ) . سنن ابو داود : 1 / 119 .\r\n( 2 ) . سنن ابو داود : 1 / 116 ؛ سنن دارمى 1 / 313 ؛ سنن ابن ماجه : 1 / 283 ؛ سنن بيهقى : 2 / 72 ؛ مصابيح السنة : 1 / 54 .\r\n( 3 ) . سنن بيهقى : 2 / 63 .\r\n( 4 ) . كنزل العمال : 4 / 209 ، 250 .\r\n( 5 ) . مجمع الزوائد : 2 / 115 .\r\n","page_name":" 260 ","page_number":270},
  {"content":"\r\n\r\n23 - جابر بن عبد اللّه گفت : هركس يك ركعت نماز بخواند و سورهء حمد را در آن نخواند نماز نخوانده است ، مگر مأموم باشد . « 1 »\r\n24 - از زبان عبد اللّه بن عمر آورده‌اند كه پيامبر گفت : هركس در نمازى كه بر او نوشته شده يا براى ستودن خدا مىخواند ، بايد سورهء حمد را با سورهء ديگرى از قرآن بخواند و هرنمازى كه حمد را در آن نخوانند ( اين را سه بار گفت ) كمبود دارد . « 2 »\r\n25 - از زبان ابو هريره آورده‌اند كه پيامبر گفت : نماز كسى كه سورهء حمد در آن نخواند پذيرفته نيست .\r\nو به گزارش دارقطنى كه جداگانه نيز درستى آن را گواهى كرده : نمازى كه مرد سورهء حمد را در آن نخواند پذيرفته نيست و به گزارش احمد : نمازى كه در آن سورهء حمد خوانده نشود پذيرفته نيست . « 3 »\r\n26 - آورده‌اند كه ابو درداء گفت : در دو ركعت نخست از نمازهاى ظهر و عصر و عشا در هرركعت سورهء حمد و يك سورهء ديگر بخوان و در واپسين ركعت از نماز مغرب هم سورهء حمد را . « 4 »\r\n27 - از زبان حسين بن عرفطه آورده‌اند كه پيامبر گفت : چون در نماز به‌پا خاستى بگو :\r\n  بِسْمِ اللَّهِ الرَّحْمنِ الرَّحِيمِ ، الْحَمْدُ لِلَّهِ رَبِّ الْعالَمِينَ . . .   تا آن را به پايان رسانى [ و سپس بگو : 
  ]   قُلْ هُوَ اللَّهُ أَحَدٌ . . .   تا پايان آن . « 5 »\r\n28 - آورده‌اند كه ابن عبّاس گفت : هيچ نمازى مگذار مگر آنكه سورهء حمد و يك سوره در آن بخوانى و خواندن سورهء حمد را در هيچ ركعتى فرو مگذار . « 6 »\r\n\r\n\r\n","description":"","footnote":"\r\n( 1 ) . صحيح ترمذى : 1 / 42 كه جداگانه درستى روايت را گواهى كرده ؛ موطأ ، مالك : 1 / 80 ؛ المدونة الكبرى ، مالك : 1 / 70 ؛ سنن بيهقى : 2 / 160 ؛ تيسير الوصول : 2 / 223 .\r\n( 2 ) . كنز العمال : 4 / 96 از زبان عبد الرزاق .\r\n( 3 ) . كنز العمال : 4 / 96 به گزارش از گروهى از پاسداران گزارش‌ها .\r\n( 4 ) . همان : 4 / 270 .\r\n( 5 ) . در كنز العمال : 4 / 96 اين گزارش از دارقطنى بازگو شده است .\r\n( 6 ) . كنز العمال : 4 / 208 به نقل از عبد الرزاق .\r\n","page_name":" 261 ","page_number":271},
  {"content":"\r\n\r\n29 - آورده‌اند كه ابن سيرين گفت : راستى اينكه ابن مسعود در نماز ظهر و عصر در هر يك از دو ركعت نخست ، سورهء حمد و يك سورهء ديگر مىخواند و در دو ركعت واپسين نيز سورهء حمد را .\r\nگزارش بالا را هيثمى مىآورد و مىنويسد : ميانجيان سند آن ، شايستهء اعتمادند جز اينكه ابن سيرين خودش چيزى از ابن مسعود نشنيده است . « 1 »\r\n30 - زيد بن ثابت گفت : خواندن حمد و سوره ، برنامهء پيامبر است و تو با برداشت خود ، با مردم ناسازگارى ننماى . اين گزارش را نيز چنانچه در مجمع الزوائد مىخوانيم « 2 » طبرانى در الكبير آورده است .\r\nاين بود سنت پيامبر اسلام در خواندن سورهء حمد در هرركعت ، چه نماز واجب باشد و چه به جز آن ، و دستورهاى پيشوايان كيش ما نيز بر همين اساس است و اين هم گفته‌هاى يك پهلو و روشن ايشان .\r\n\r\nبرداشت شافعى\r\nپيشواى شافعيان مىنويسد : رسول خدا اين برنامه را نهاده كه نمازگزار بايد سورهء حمد را بخواند و ما را راه نموده كه اگر نمازگزار ، نيكو بتواند آن را بخواند خواندش بر وى واجب است . سپس گزارش‌هايى چند در اين‌باره ياد كرده و آنگاه مىنويسد : هركس به تنهايى يا براى امامت بر ديگران به نماز ايستد بايستى در هرركعت سورهء حمد را بخواند و هيچ چيز جاى آن را نمىگيرد ، وگر به اندازهء يك حرف از حمد را رها كند - چه نادانسته باشد و چه از سر فراموشى - آن ركعت ، شايستهء ارج نهادن نيست . هركس به اندازهء يك حرف از آن را رها كند نمىگويند كه سورهء حمد را تماما خوانده است . « 3 »\r\nدربارهء كسى كه نيكو نمىتواند آن را بخواند مىنويسد : پس اگر هفت آيه را نيكو نمىتواند بخواند و كمتر از آن را مىتواند ، از وى پذيرفته نيست ، مگر همهء آنچه را نيكو\r\n\r\n\r\n","description":"","footnote":"\r\n( 1 ) . مجمع الزوائد ، هيثمى : 2 / 117 .\r\n( 2 ) . مجمع الزوائد : 2 / 115 .\r\n( 3 ) . كتاب الام : 1 / 93 .\r\n","page_name":" 262 ","page_number":272},
  {"content":"\r\n\r\nمىتواند خواند بخواند - هفت آيه باشد يا كمتر - پس هرركعتى را كه در آن ، كمتر از آنچه به نيكويى مىتواند ، بخواند بايستى از سر بگيرد . و هركه كمتر از هفت آيه را نيكو بتواند بخواند اگر امام جماعت شود يا به تنهايى خواهد نماز بگزارد بايستى پاره‌اى از آيه‌ها را چند بار بر زبان آرد تا با اين كار ، هفت يا هشت آيه خوانده باشد و اگر چنين نكرد بر گردن او نمىبينم كه دوباره آن را بخواند ؛ و از وى پذيرفته نيست مگر در هرركعت آنچه را نيكو مىتواند ، بخواند به همان‌گونه كه هفت يا هشت آيه‌اى را كه نيكو مىتواند ، بىكم‌وكاست بر زبان راند . « 1 »\r\nو همو مىگويد « 2 » : براى پذيرفته بودن نماز دست كم بايستى نخست تكبيرة الاحرام بگويى و اگر نيكو مىتوانى سورهء حمد را بخوانى و آن را با  بِسْمِ اللَّهِ الرَّحْمنِ الرَّحِيمِ  آغاز كنى و به ركوعى روى تا به همين‌گونه آرام بگيرى و سر بردارى تا راست بايستى و بر خاك افتى تا به همين‌گونه كه پيشانى بر زمين مىسايى آرام بگيرى ، سپس سر بردارى و راست بنشينى و آنگاه به همين‌گونه كه ياد كردم دوباره پيشانى بر زمين نهى ، سپس برخيزى و در هرركعت همين برنامه را از سر بگيرى و در ركعت چهارم بنشينى و تشهد بخوانى و بر پيامبر صلوات و درود بفرستى و بگويى السّلام عليكم . پس چون به اين گونه كار كردى نمازت پذيرفته است با اين همه ، بهرهء خويش را در آنچه رها كرده‌اى تباه نموده‌اى و اگر كسى بتواند سورهء حمد را نيكو بخواند و آنگاه به جاى آن ، خدا را بستايد و به بزرگى ياد كند ، از وى پذيرفته نيست ، و اگر آيه‌هايى به جز حمد را نيكو بتواند بخواند بايد برابر با آن ، هفت آيه بخواند و كمتر از اين اندازه از وى پذيرفته نيست و اگر يك حرف از حمد را رها كند تا هنگامى كه ركعت را به پايان نبرده بايد برگردد و آن را به انجام رساند و اگر پس از بيرون شدن از نماز ، تازه به يادش آيد و جاى آن گذشته باشد بايد نماز را دوباره بخواند .\r\n\r\n\r\n","description":"","footnote":"\r\n( 1 ) . همان : 1 / 89 .\r\n( 2 ) . اين سخن را مزنى در مختصر خويش كه در كنار كتاب الام : 1 / 90 ، 91 به چاپ رسيده از زبان وى گزارش كرده است .\r\n","page_name":" 263 ","page_number":273},
  {"content":"\r\n\r\nو همو مىنويسد : راستى اينكه هركس در يك ركعت از نماز خورشيدگرفتگى - در قيام نخست باشد يا قيام دوم - سورهء حمد را نخواند آن ركعت پذيرفته نيست و بايد ركعت ديگر بخواند و در سجدهء سهو به جاى آرد چنان كه اگر حمد را در يك ركعت از نمازى كه بر او بايسته است نخواند از وى پذيرفته نيست . « 1 »\r\n\r\nبرداشت مالك\r\nبه‌گونه‌اى كه مىخوانيم پيشواى مالكيان مىگويد : يك‌بار عمر حمد و سوره نخواند و چون وى را گفتند تو حمد و سوره نخواندى ، پرسيد : پشت خم‌كردن و پيشانى بر زمين نهادن چگونه بود ؟ گفتند : نيكو . گفت : پس باكى نيست . « 2 » اين سخن را اساس كار نتوان گرفت و من بر آنم كه هركس چنين كند بايد نماز را از سر بگيرد هرچند كه هنگامش گذشته باشد و هم دربارهء كسى كه در دو ركعت از نماز ظهر و عصر يا عشا ، حمد و سوره نخواند مىگويد : نمازش پذيرفته نيست و بايد آن را از سر بخواند و هركه حمد و سوره را در بيشتر ركعت‌ها نخواند بايد نماز را دوباره بخواند و اگر در پاره‌اى از آنها بخواند و در پاره‌اى نخواند نيز بايد نماز را دوباره بخواند و اگر در دو ركعت ، آن را بخواند و در دو ركعت آن را نخواند نيز بايد نماز را دوباره بخواند ، از هرنمازى كه خواهد باشد . « 3 »\r\nو گفت : هركس خواندن حمد را فراموش كند تا آنجا كه سوره را بخواند بايد برگردد و حمد را بخواند و پس از پايان آن ، سوره را بخواند و گفت : روا نيست به جاى حمد و سوره‌اى كه در يك ركعت نخوانده در ركعت ديگر دوبار بخواند و هم دربارهء كسى كه سورهء حمد را در دو ركعت نخوانده و چيزى جز حمد را خوانده گويد كه : بايستى نمازش را از سر بگيرد و هم دربارهء مردى كه در يك ركعت از نمازهاى واجب حمد و سوره را نخوانده گويد : آن ركعت با هردو سجده‌اش نديده گرفته مىشود و ارجى به آن نبايد نهاد .\r\n\r\n\r\n","description":"","footnote":"\r\n( 1 ) . كتاب الام : 1 / 217 .\r\n( 2 ) . ر ك : الغدير ( متن عربى / چ 2 ) : 6 / 108 .\r\n( 3 ) . المدوّنة الكبرى : 1 / 68 .\r\n","page_name":" 264 ","page_number":274},
  {"content":"\r\n\r\n\r\nبرداشت حنبليان\r\nابن حزم « 1 » مىنويسد : در هرركعت از هرنمازى ، خواندن حمد واجب است ، چه به تنهايى نماز بگزاريم و چه مأموم باشيم و چه امام جماعت و در اين‌باره جدايىاى ميان نمازهاى واجب و مستحب و ميان مردان و زنان نيست . سپس پاره‌اى از پشتوانه‌هاى اين دستور را ياد مىكند . « 2 »\r\nو باز در كار عمر و آنچه را مانند آن به على بسته‌اند - و او برتر از اينها است - ياد كرده و گويد : در برابر رسول خدا سخن هيچ‌كس را دستاويز نتوان گرفت . « 3 »\r\nهمو مىنويسد : هركس استعاذه يا چيزى از سورهء حمد را فراموش كند و هنگامى كه به ركوع رود يادش بيايد - هرگاه باشد - بايد برگردد و آنچه را از يادش رفته بود بر زبان آرد و سرانجام نيز سجدهء سهو به جاى آرد خواه امام جماعت باشد خواه به تنهايى نماز بگزارد ، اگر هم مأموم باشد آنچه را تا هنگام به ياد آوردن فراموش كرده نديده مىگيرد و چون امام جماعت نماز را به پايان برد او برمىخيزد و آنچه را فراموش كرده بود جاى آورد و سپس سجدهء سهو مىگزارد و پشتوانهء اين برداشت را در هنگام گفتگو از كسى كه كار لازمى را در نماز خود فراموش كند ياد كرديم و ديديم كه او بايد آنچه را به جا نياورده به همان‌گونه كه دستور داده شده به‌جاى آورد و آنچه را به‌جا آورده به همان‌گونه كه دستور داده شده از سر بگيرد . و باز گويد :\r\nهركس سورهء حمد را از بر نداشته باشد و هرچه از قرآن كه بتواند - اگر بداند - بخواند - كه اندازه‌اى بر آن نيست - از وى پذيرفته است و بايد بكوشد كه سورهء حمد را بياموزد و اگر پاره‌اى از آن را بداند و پاره‌اى را نداند بايد آنچه را مىداند بخواند و از وى پذيرفته است و بايد بكوشد كه بازمانده را بياموزد و اگر چيزى از قرآن از بر ندارد به همان‌گونه كه مىايستد و به همان‌گونه كه به نيكويى مىتواند خدا را با زبان خود ياد كند و ركوع و سجود كند تا نمازش را به پايان برد و از وى پذيرفته است و بايد بكوشد تا سورهء حمد را\r\n\r\n\r\n","description":"","footnote":"\r\n( 1 ) . اين مرد پيرو داود ظاهرى است نه از حنبليان .\r\n( 2 ) . المحلى : 3 / 236 .\r\n( 3 ) . المحلى : 3 / 243 .\r\n","page_name":" 265 ","page_number":275},
  {"content":"\r\n\r\nبياموزد . « 1 »\r\nو شوكانى مىنويسد : كسانى كه مىگويند بايد در همهء ركعت‌ها سورهء حمد را خواند همداستان نيستند كه اگر كسى خواندن آن را فراموش كرد آيا نمازش درست است يا نه .\r\nشافعيان و احمد بن حنبل بر آن رفته‌اند كه درست نيست و ابن قاسم از زبان مالك آورده است كه اگر كسى آن را در يك ركعت از نماز دو ركعتى فراموش كند نمازش تباه مىشود و اگر آن را در يك ركعت از نماز سه ركعتى يا چهار ركعتى فراموش كند - به گزارشى از او - نمازش پذيرفته نيست و بايد آن را از سر گيرد و به گزارشى ديگر تنها بايد دو سجدهء سهو بگذارد و به گزارش سومى از او ، بايد آن ركعت را از سر گيرد و پس از سلام براى سهوى كه كرده سجده كند ، و براساس ركن بودن حمد و سوره در نماز - كه چنانچه آگاهت ساختيم گزارش‌ها مىتواند آن را برساند - بايستى گفت هركس آن را فراموش كند بايد نماز را از سر بگيرد همچون كسى كه از سر فراموشى نماز را بىوضو خوانده است . « 2 »\r\nدربارهء ابو حنيفه بايد گفت : پيشواى حنفيان در زمينهء دستورهاى نماز ، برداشت‌هاى پرت و بلا و پرلغزشى دارد كه به سخنان ريشخندكنندگان به نماز مىماند و براى روشن شدن در اين‌باره نمازى را كه قفال خواند « 3 » به ياد آوريد كه پيرامون آن برداشت‌هاى نسنجيده و ناساز با قرآن كريم و سنت پيامبر ، در آينده به گستردگى سخن خواهيم راند ، آرى ، وى در برابر آن همه دستورهاى روشن و يك پهلو ، تازه انديشهء خود را به اجتهاد واداشته تا چه راهى به او بنمايد ! جصاص مىنويسد : همهء ياران ما ( حنفيان ) همداستان‌اند كه در هريك از دو ركعت نخستين نماز بايستى سورهء حمد را با يك سورهء ديگر خواند و اگر به‌جاى سورهء حمد چيز ديگر بخواند هرچند بد كرده باز هم نمازش درست است . « 4 »\r\n\r\n\r\n","description":"","footnote":"\r\n( 1 ) . همان : 3 / 250 .\r\n( 2 ) . نيل الاوطار : 2 / 233 .\r\n( 3 ) . داستان آن را ابن خلكان در تاريخ خود زير سرگذشت سلطان محمّد بن سبكتكين آورده است .\r\n( 4 ) . احكام القرآن : 1 / 18 .\r\n","page_name":" 266 ","page_number":276},
  {"content":"\r\n\r\nابن حجر در فتح البارى مىنويسد : راستى اينكه حنفيان مىگويند : خواندن سورهء حمد واجب است با اين همه - بر پايهء اساس خويش - بر آن رفته‌اند كه هرچند واجب است با نخواندن آن هم نماز درست است چون وجوب آن ، از سنت پيامبر گرفته شده و آنچه را درست بودن نماز جز با آن پذيرفته نيست ، تنها از راه آنچه در قرآن آمده مىتوان دريافت و بس و آنگاه كه خداى متعال گويد : آنچه از آن بتوانيد ، بخوانيد . پس آنچه قرآن - به تنهايى - بايسته مىشمارد خواندن آن اندازه است كه شدنى باشد و وجوب خواندن سورهء حمد را از راه سخن پيامبر دريافته‌ايم . پس هرچند پذيرفتن آن ، بايسته است و سرباز زدن از آن گناه دارد ، باز با نخواندن آن هم نماز درست است . زمينه‌چينى براى اين گونه برداشت‌ها براساس انديشه‌اى تباه است و بازده آن نپذيرفتن بسيارى از سنتهاى پاك پيامبر و آن هم بىپشتوانه و دست‌افزارى روشن ، كه چه بسيار جاىها شارع مىگويد : اين بسنده نيست ، اين پذيرفته نيست ، اين درست نيست ، و آنگاه كسانى كه به اين انديشه چسبيده‌اند مىگويند : نه ، اين بسنده است ، پذيرفته است ، درست است . و براى همين‌ها بوده كه گذشتگان ، از دارندگان رأى پرهيز مىكرده‌اند .\r\nسخنان بالا را شوكانى هم ياد كرده است . « 1 »\r\nو با نگرش به ارجى كه در گزارش‌ها به خواندن سورهء حمد در همهء نمازها داده شده ، و نيز با پذيرفتن نماى اين گزارش : جز با خواندن سورهء حمد ، نماز درست نيست . كسانى از بزرگان اهل سنت بر آن رفته‌اند كه خواندن آن بر مأموم نيز همه‌جا - يا در نمازهايى كه بايد آن را بلند خواند - بايسته است . ترمذى مىنويسد : علما در اين‌باره كه آيا مأموم هم بايد حمد و سوره را بخواند يا نه ، همداستان نيستند . پس بيشتر علما از ياران پيامبر و پيروان از ايشان بر آن رفته‌اند كه پشت سر امام جماعت هم بايد حمد و سوره را خواند و مالك و ابن مبارك و شافعى و احمد و اسحاق نيز بر اين رفته‌اند و آورده‌اند كه عبد اللّه بن مبارك گفت : من هم هنگامى كه مأموم باشم حمد و سوره را مىخوانم و هم مردم - به‌جز گروهى از كوفيان - و بر آنم كه هركس آن را نخواند نمازش درست است . و گروهى از\r\n\r\n\r\n","description":"","footnote":"\r\n( 1 ) . نيل الاوطار : 2 / 230 .\r\n","page_name":" 267 ","page_number":277},
  {"content":"\r\n\r\nعلما ، بر كسانى كه سورهء حمد را نخوانند - هرچند مأموم باشند - سخت گرفته و گفته‌اند جز با خواندن سورهء حمد نماز درست نيست خواه تنها نماز بخوانى خواه مأموم باشى . « 1 »\r\nو با همهء اينها ، از زبان عباده بن صامت نيز آورده‌اند كه پيامبر گفت : مىبينم كه شما پشت سر امام جماعت نماز را مىخوانيد ، چنين نكنيد مگر در خواندن سورهء حمد باشد . زيرا هركس آن را نخواند نمازش درست نيست .\r\nو به گزارش ابو داود : چون من نماز را بلند خواندم شما چيزى از قرآن را نخوانيد مگر سورهء حمد را .\r\nو به گزارش نسايى و ابن ماجه : چون من نماز را بلند خواندم هيچ‌يك از شما آن را نخوانيد مگر سورهء حمد را .\r\nو به گزارش حاكم : چون امام جماعت مىخواند شما نخوانيد مگر سورهء حمد را ، زيرا هركس آن را نخواند نماز نكرده است .\r\nو به گزارش طبرانى : هركس پشت سر امام جماعت نماز مىگزارد بايد سورهء حمد را بخواند .\r\nو از زبان انس بن مالك آورده‌اند كه پيامبر گفت : آيا در نمازتان پشت سر امام جماعت و هنگامى كه او مىخواند شما نيز قرآن مىخوانيد ؟ چنين نكنيد و هريك از شما آهسته و در پيش خود سورهء حمد را بخوانيد .\r\nو از زبان ابو قلابه - بدون سند پيوسته - آورده‌اند كه پيامبر گفت : آيا هنگامى كه من مىخوانم شما نيز پشت سر من مىخوانيد ؟ چنين نكنيد و هريك از شما در پيش خود و آهسته حمد را بخوانيد . « 2 »\r\nابن حزم مىنويسد : ياران ما برداشت‌هاى گوناگون دارند گروهى گفته‌اند : مأموم بايستى در همهء ركعت‌ها سورهء حمد را بخواند خواه امام جماعت آن را بلند بخواند خواه\r\n\r\n\r\n","description":"","footnote":"\r\n( 1 ) . صحيح ترمذى : 1 / 42 .\r\n( 2 ) . مسند احمد : 2 / 302 ، 308 و 5 / 313 ، 316 ، 322 ؛ سنن ترمذى : 1 / 42 ؛ المحلى ، ابن حزم : 3 / 236 ؛ مستدرك حاكم : 1 / 238 ، 239 ؛ سنن نسايى : 2 / 141 ؛ سنن بيهقى : 2 / 164 ، 165 ؛ مصابيح السنة : 1 / 60 .\r\n","page_name":" 268 ","page_number":278},
  {"content":"\r\n\r\nآهسته . و گروهى گفته‌اند : اين كار تنها در هنگامى بر گردن او بايسته است كه امام جماعت آن را آهسته بخواند و اگر امام جماعت آن را بلند خواند او نبايد بخواند و در اينكه امام جماعت با كسى كه به تنهايى نماز مىخواند بايد در همهء ركعت‌ها سورهء حمد را بخوانند همه همداستان‌اند . « 1 »\r\nو بيهقى گزارش‌هايى درست آورده است كه مىرساند خواندن سورهء حمد از گردن كسانى كه پشت سر امام جماعتند برداشته شده است خواه او آن را بلند بخواند و خواه آهسته ، و سپس سخن كسانى را ياد مىكند كه گويند هميشه بايستى آن را پشت سر امام جماعت خواند ، سپس مىگويد : براساس سنت پيامبر ، اين درست‌ترين برداشت‌ها است و نزديك‌ترين آنها به استواركارى . « 2 »\r\nاينجا سخن پيرامون زمينهء نخست از دو زمينه‌اى كه دو خليفه در نماز ، سنت ارجمند پامبر را پايمال نمودند به پايان مىرسد و از لابه‌لاى آن ، هم دستور زمينهء دوم دانسته مىشود و هم اينكه توده همداستان‌اند كه بازيافت آنچه جايش گذشت - دوبار خواندن حمد در يك ركعت به جاى ركعت ديگر - در سنت پيامبر نيامده است و برداشت عمر و عثمان بر بنيادى استوار نيست ، نه شايستهء به كار بستن است و نه سزاوار اعتمادمى و نه هيچ‌كس از بازگوگران دستورها آن را شيوه گردانيده است .\r\nو درستى براى پيروى سزاوارتر است .\r\n\r\n14 - برداشت خليفه دربارهء نماز مسافر\r\nابو عبيد در الغريب و نيز عبد الرزاق و طحاوى و ابن حزم از زبان ابو مهلب آورده‌اند :\r\nعثمان نوشت : به من گزارش رسيده كه گروهى به آهنگ بازرگانى يا فراهم آوردن باج به چرانيدن چهارپايان « 3 » بيرون مىشوند و آنگاه نماز را شكسته مىخوانند : نماز شكسته\r\n\r\n\r\n","description":"","footnote":"\r\n( 1 ) . المحلى : 3 / 239 .\r\n( 2 ) . ر ك : السنن الكبرى : 2 / 159 - 166 .\r\n( 3 ) . « چرانيدن چهارپايان » برگردان واژهء « الجشر » است - با جيم نقطه‌دار - كه در گزارش بعدى -\r\n","page_name":" 269 ","page_number":279},
  {"content":"\r\n\r\nتنها براى كسى است كه او را در پى كارى فرستاده باشند « 1 » يا در برابر دشمن باشد .\r\nو از زبان قتاده آورده‌اند كه عياش مخزومى گفت : عثمان به برخى از كارگزارانش نوشت : اقامت‌كنندهء در يك شهر ، و نيز بيابانگردان و بازرگانان ، نماز خود را شكسته نخوانند و نماز شكسته ، تنها براى كسانى است كه توشه و توشه‌دان به همراه داشته باشند .\r\nو به گزارش ابن حزم : عثمان به كارگزارانش نوشت : هيچ‌يك از باجگيران و بازرگانان و كشتكاران « 2 » نماز را شكسته نخوانند و تنها كسانى نماز را شكسته بخوانند كه . . . تا پايان گزارش گذشته .\r\nو در لسان العرب مىخوانيم : در داستان عثمان آمده است كه او گفت : چرانيدن گوسفندان ، شما را در نمازتان گول نزند ، زيرا براستى كسى مىتواند نماز را شكسته بخواند كه او را در پى كارى فرستاده باشند يا در برابر دشمن باشد .\r\nامينى گويد : عثمان اين قيد را براى نماز شكسته در سفر از كجا آورده ؟ مگر هيچ‌يك از حديث‌هايى كه در اين‌باره رسيده و ما آنها را آورديم « 3 » هيچ‌گونه قيدى دارد ؟ و مگر دامنهء آن به آن گستردگى نيست ؟ و پيش از آنها مگر دستور خداوندى در آن آيه ، مطلق نيست كه مىگويد : و هنگامى كه در سفر باشيد باكى بر شما نيست كه نماز را كوتاه به\r\n\r\n\r\n","description":"","footnote":"\r\n- از لسان العرب - نيز خواهيد خواند و در گزارش بالا كه از الغريب و جز آن بازگو شده « الحشر » آمده - با حاء بىنقطه - كه چون چيزى از آن دستگير نمىشد به همان‌گونه كه خود امينى ، درست مىشمارد آن را با « الجشر » دگرگون ساخته و با پشتگرى به سخن ابو عبيد ، آن را به پارسى برگرداندم كه گويد : « الجشر » گروهىاند كه با چهارپايانشان به سوى چراگاه بيرون شوند و شب را در همان‌جا مىمانند و در خانه‌ها فرود نمىآيند . سنن بيهقى : 3 / 126 ؛ المحلى ، ابن حزم : 5 / 1 ؛ النهاية ، ابن اثير : 2 / 325 ؛ لسان العرب :\r\n5 / 207 ؛ كنز العمال : 4 / 239 ؛ تاج العروس : 3 / 100 و 4 / 401 .\r\n( 1 ) . « او را در پى كارى فرستاده باشند » برگردان واژهء « شاخصا » است براساس آنچه در كناره‌هاى سنن بيهقى مىخوانيم هرچند در النهاية آن را به معنى مسافر گرفته و حديث ابو ايّوب را : « پيوسته در راه خدا مسافر - شاخص - بود » نمونه‌اى بر اين معنى شمرده است .\r\n( 2 ) . برگردان واژهء « تان » است با بهره‌گيرى از النهاية ابن اثير .\r\n( 3 ) . ر ك : الغدير ( متن عربى / چ 2 ) : 8 / 111 - 115 .\r\n","page_name":" 270 ","page_number":280},
  {"content":"\r\n\r\nجاى آوريد « 1 » كه ابو حنيفه - و پيروانش - و ثورى و ابو ثور ، در عام شمردن دستور آيه چنان تند رفته‌اند كه آن را ويژهء سفر مباح ندانسته و گفته‌اند كه سفر معصيت را نيز - همچون راهزنى و تبهكارى - دربر مىگيرد و اين را هم ابن حزم ، جصاص ، ابن رشد ، ملك العلماء و خازن ياد كرده‌اند . « 2 »\r\nو بودن در برابر دشمن ، هيچ ارتباطى به شكسته و تمام خواندن نماز ندارد و حالت ترس ، و بودن در برابر دشمن ، نمازها را به‌گونه‌اى ويژه درمىآورد و دستورهايى خاص بر آن بار مىكنند و قواعدى را پيش مىكشد كه از آن دو مورد تجاوز نمىكند .\r\nپس به گونه‌اى كه همهء مسلمانان بر آن رفته‌اند ، مقتضاى ادلّه شرعى آن است كه بازرگان و مأمور خراج و كشاورز و دامدار و جز ايشان نيز چون - به‌همان اندازهء مقرر - از وطن دور شدند ، نماز را شكسته بخوانند و با ديگر مسافران يكسان باشند و اگر به آن اندازه نرفتند چه اينان و چه ديگران حكم مسافر را ندارند و بايد نمازشان را تمام بخوانند بىآنكه هيچ فرقى ميان اصناف باشد و جدايىهايى كه خليفه در حكم اصناف نهاده فقط فتوايى خودسرانه است و نظريه‌اى ويژهء خود او سخنى من‌درآورد ؛ كه نبايد به آن توجه كرد آن هم در برابر نصوص نبوى و همداستانى ياران وى و اجماع مسلمانان و پيشوايان و دانشمندان . ما نيز تنها از اين‌روى آن را ياد كرديم تا ترا هم از چون و چند بهره‌اى كه اين مرد از دانش دين داشته آگاه كنيم و هم از شتابزدگىاش در فتوا دادن بىجستجوى دليل شرعى ، يا بگو پرواى دليل نداشتن با وجود شناختن آن و در نتيجه ، سخن بر روى سخن پيامبر صلّى اللّه عليه و آله گفتن :\r\n- همچون آن بز كوهى كه روزى سنگ خاره را پياپى شاخ زند تا آن را از جاى بركند و به آن زيانى نرساند و تنها شاخ خودش سستى گيرد .\r\nو تازه در گزارشى كه ابن جرير طبرى و جز او از راه على عليه السّلام آورده‌اند به ويژه دربارهء\r\n\r\n\r\n","description":"","footnote":"\r\n( 1 ) . نساء 4 / 101 .\r\n( 2 ) . المحلى ، ابن حزم : 4 / 264 ؛ احكام القرآن ، جصاص : 2 / 312 ؛ بداية المجتهد ، ابن رشد : 1 / 163 ؛ البدايع ، ملك العلماء : 1 / 93 ؛ تفسير ، خازن : 1 / 413 .\r\n","page_name":" 271 ","page_number":281},
  {"content":"\r\n\r\nبازرگانان مىخوانيم كه گروهى از ايشان از پيامبر پرسيدند : اى پيامبر خدا ! ما كه به مسافرت مىپردازيم چگونه نماز بگزاريم ؟ پس خداوند اين آيه را فرستاد : و هنگامى كه در سفر باشيد باكى براى شما نيست كه نماز را كوتاه بخوانيد . « 1 »\r\nو ابو بكر بن ابو شيبه از وكيع و او از اعمش و او از ابراهيم گزارش كرده كه مردى بيامد و گفت : اى پيامبر ! من مردى بازرگانم و به بحرين رفت و آمد مىكنم ، پس وى را فرمود تا به جاى چهار ركعت ، دو ركعت بخواند . « 2 »\r\n\r\n15 - نظر خليفهء دربارهء شكار حرم « 3 »\r\nامام حنبليان و جز او با اسناد صحيح آورده‌اند كه عبد اللّه بن حارث بن نوفل گفت :\r\nعثمان روى به مكّه آورد . من در قديد به پيشواز رفتم و مردم ماء ( شناوران ، شكارچيان ) كبكى شكار كرده و ما آن را با نمك و آب پختيم و به عثمان و يارانش پيشكش كرديم .\r\nايشان به آن دست نزدند و عثمان گفت : اين شكارى است كه نه خود آن را شكار كرده‌ايم نه دستور به شكار آن داده‌ايم ، گروهى كه در جامهء احرام نبوده‌اند آن را شكار كرده و براى خوراك ما آورده‌اند و باكى در خوردن آن نيست . پس درپى على فرستاد و چون او بيامد داستان را برايش بازگفت و على خشمگين شد و گفت : پيامبر چون پاچهء گور خرى را براى او آوردند گفت : « ما گروهى هستيم در جامهء احرام ، آن را به كسانى كه در جامهء احرام نيستند بخورانيد » و من هرمردى را كه شاهد آن داستان بود سوگند مىدهم ( كه گواهى دهد ) پس دوازده مرد از ياران رسول خدا به گواهى دادن پرداختند . و سپس على\r\n\r\n\r\n","description":"","footnote":"\r\n( 1 ) . تفسير طبرى : 5 / 155 ؛ مقدمات المدوّنة الكبرى ، ابن رشد : 1 / 136 ؛ تفسير ابن عطيه به نقل از تفسير قرطبى : 5 / 362 ؛ الدرّ المنثور : 2 / 209 ؛ تفسير شوكانى : 1 / 471 ؛ تفسير آلوسى : 5 / 134 .\r\n( 2 ) . تفسير ابن كثير : 1 / 544 ؛ الدرّ المنثور : 2 / 210 .\r\n( 3 ) . مسند احمد : 1 / 100 ، 104 ؛ كتاب الام ، شافعى : 7 / 157 ؛ سنن ابو داود : 1 / 291 ؛ سنن بيهقى : 5 / 194 ؛ تفسير طبرى : 7 / 45 ، 46 ؛ المحلى ، ابن حزم : 8 / 254 ؛ كنز العمال : 3 / 53 - به نقل از احمد و ابو داود و طحاوى و بيهقى و ابو يعلى و ابن جرير - كه اين يكى به گفتهء « كنز » جداگانه نيز به صحت آن گزارش ، حكم كرده است .\r\n","page_name":" 272 ","page_number":282},
  {"content":"\r\n\r\nگفت : يك بار نيز تخم شتر مرغ براى رسول آوردند و او گفت : « ما دسته‌اى در حال احرام هستيم و اين را هم كسانى كه در جامهء احرام نيستند بخورانيد » و من هرمردى را شاهد آن داستان بوده سوگند مىدهم ( كه گواهى دهد ) . پس گروهى كه شمارهء ايشان كمتر از آن دوازده تن بود به گواهى پرداختند و عثمان دست از غذا كشيد و به جاى خود رفت و آن خوراك را شكارچيان خوردند .\r\nو در عبارتى ديگر كه احمد از زبان عبد اللّه بن حارث آورده مىخوانيم كه پدر وى تهيهء خوراك عثمان را به گردن گرفت و خود وى گفت : گويا هنوز كبكى كه دور ظرف چيده بودند پيش چشمم است كه مردى بيامد و گفت : على اين را ناخوش مىدارد . پس عثمان پى على فرستاد كه دست‌هايش آلوده به برگ ساييده بود و به وى گفت : تو خيلى با ما ناسازگارى مىنمايى . على گفت : يك بار كه پيامبر در حال احرام بود چون گورخرى برايش آوردند ، گفت : « ما در حال احرام هستيم و اين را به كسانى بخورانيد كه در جامهء احرام نباشند » و من به خدا سوگند مىدهم كه هركس شاهد آن داستان بوده ( گواهى دهد ) پس مردانى برخاسته و گواهى دادند . سپس گفت : يك بار هم پنج تخم شتر مرغ براى پيامبر آوردند و او گفت : « ما در حال احرام هستيم آن را به كسانى بخورانيد كه در جامهء احرام نباشند » و من اينكه هرمردى را كه شاهد آن داستان بوده به خدا سوگند مىدهم ( كه گواهى دهد ) . پس مردانى برخاستند و گواهى دادند و عثمان برخاست و در چادر خويش شد و آن خوراك را براى شكارچيان بازگذاشتند .\r\nو در عبارت امام شافعى آمده است كه : عثمان در حالت احرام بود كه كبكى به او هديه كردند . پس همهء آن گروه از آن خوردند ، مگر على كه آن را ناخوش داشت .\r\nو در عبارتى از ابن جرير مىخوانيم : عثمان بن عفان حجّ كرد و على نيز با او حجّ كرد ، كسى كه خود در حال احرام نبود حيوانى شكار كرده و گوشت آن را براى عثمان آورد .\r\nوى از آن بخورد و على از آن نخورد و عثمان گفت : به خدا نه ما خود شكار كرديم و نه پيشنهاد و دستور شكار را داديم . على اين آيت خواند : تا آنگاه كه شما در حال احرام\r\n\r\n","description":"","footnote":"","page_name":" 273 ","page_number":283},
  {"content":"\r\n\r\nهستيد شكار جانوران زمين بر شما نارواست . « 1 »\r\nو در عبارتى آمده است : عثمان بن عفان در قديد فرود آمد ، پس خوراكى از كبك كه پاهاى آن رو به بالا بود برايش آوردند و او فرستاد دنبال على كه آن هنگام داشت در دهان شترى از آن خويش لگام مىنهاد و در حالى كه از دو دستش برگ‌هاى كوبيده مىريخت بيامد ، پس على از دست زدن به آن خوددارى نمود و مردم نيز خوددارى نمودند و على گفت : اينجا از تيرهء اشجع كيست ؟ آيا مىدانيد كه اعرابىاى چند تخم شتر مرغ و تتمير « 2 » وحشى براى پيامبر آورد و او گفت : اينها را به خانواده‌ات بخوران كه ما در حال احرام هستيم ؟ گفتند : آرى ، پس عثمان از تخت خويش فرود آمد و گفت : بر ما پليد شد .\r\nو در عبارت بيهقى مىخوانيم : حارث جانشين عثمان بود در طائف ، و براى عثمان خوراكى از كبك و گوشت حيوانات وحشى بساخت و او در پى على فرستاد و پيك به هنگامى كه او را ديد كه براى شتران خويش برگ‌ها را مىكوبيد ، و به همان حال كه برگ‌هاى ساييده از دستش مىريخت بيامد ، پس به او گفتند : بخور . گفت : اين را به گروهى بخورانيد كه در جامهء احرام نباشد زيرا ما در حال احرام هستيم . سپس على گفت :\r\nكسانى از تيرهء اشجع كه اينجايند سوگند مىدهم كه آيا مىدانيد رسول خدا چون در حال احرام بود و پاى گورخرى برايش هديه آوردند از خوردن آن سرباز زد ؟ گفتند : آرى .\r\nطبرى از طريق صبيح بن عبد اللّه عبسى آورده است كه عثمان ، ابو سفيان بن حرث را بر حوالى مكّه و مدينه فرستاد تا در قديد فرود آمد ، پس مردى از اهل شام بر وى گذشت كه بازى و شاهينى شكارى با او بود - پس آن را از وى عاريت گرفت و با آن كبك‌هايى شكار كرد و در آغلى نهاد تا چون عثمان بر وى گذشت آن را پخت و براى او آورد - عثمان گفت : بخوريد و برخىشان گفتند : باشد تا على بيايد و چون او آمد و آنچه پيش رويشان بود ديد ، گفت : ما از آن نمىخوريم . عثمان گفت : چرا نمىخورى ؟ گفت : اين\r\n\r\n\r\n","description":"","footnote":"\r\n( 1 ) . مائده 5 / 96 .\r\n( 2 ) . تتمير پاره‌پاره و كبابك‌كردن گوشت است و خشك‌كردن آن . ( لسان العرب )\r\n","page_name":" 274 ","page_number":284},
  {"content":"\r\n\r\nشكارى است كه در حال احرام ، خوردن آن روا نيست . عثمان گفت : براى ما توضيح بده .\r\nعلى اين آيه را خواند : اى كسانى كه ايمان آورده‌ايد ! در حال احرام شكار را نكشيد .\r\nعثمان گفت : مگر ما آن را كشته‌ايم ؟ در پاسخ وى اين آيه را خواند : بر شما شكار دريايى و طعام آن حلال گرديد تا شما و كاروانان به آن بهره‌مند شويد ولى شكار بيابانى تا زمانى كه در حال احرام هستيد بر شما حرام است .\r\nو به گونه‌اى كه ابن حزم از طريق بسر بن سعيد ياد كرده ، سعيد بن منصور آورده است كه عثمان در دو سال از خلافتش چون در حال احرام بود در منازل ميان راه ، جانوران وحشى را برايش شكار كرده و سر مىبريدند و او آن را مىخورد . سپس زبير در اين‌باره با او به سخن پرداخت و او گفت : نمىدانم اين چيست ؟ اين براى ما و به خاطر ما صيد نمىشود و بد نيست آن را ترك كنيم . پس آن را ترك كرد .\r\nامينى گويد : اين داستان نشان دهندهء آن است كه دانش خليفه از رسيدن به كنه اين مسأله تا چه اندازه ناتوان بوده يا چه‌قدر خوش داشته از فرمايش خليفهء دوم پيروى كند كه دستور مىداد كسانى كه در حال احرام هستند گوشت شكار بخورند و فتوادهندگان را از ناسازگارى نمودن با اين دستور پرهيز مىداد و ايشان را تهديد مىكرد كه در صورت سرپيچى از فرمان وى سر و كارشان با تازيانه خواهد بود كه اگر خدا خواهد تفصيل آن حكايت را هم خواهيم آورد جز اينكه وقتى امير مؤمنان عليه السّلام با استناد به حكم قرآن و سنت دهان عثمان را بست او هيچ راه گريزى نيافت مگر اينكه به چادر خويش درآمده و به اين بسنده كند كه : راستى تو با ما خيلى ناسازگارى مىنمايى ؛ و اين سخن مىرساند كه ميان امير مؤمنان عليه السّلام و ميان خليفه ، ناسازگارى بسيار بوده و آنگاه روشن است كه هرگاه ميان على عليه السّلام و كسى ديگر - هركه خواهد باشد - اختلافى باشد حق با على عليه السّلام است و بس ، چرا كه مطابق گفتهء پيامبر : على با حق است و حق با على ، و آن دو از يكديگر جدا نشوند تا در روز قيامت كنار حوض كوثر بر من درآيند « 1 » و نيز : على با قرآن است و قرآن با\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 3 / 176 - 180 .\r\n","page_name":" 275 ","page_number":285},
  {"content":"\r\n\r\nاو ، از يكديگر جدا نشوند تا در كنار حوض كوثر بر من درآيند « 1 » و چرا كه او دروازهء شهر علم پيامبر است و وارث علم و ظرف علم او و استادترين پيروانش در كار داورى « 2 » و گرنه على عليه السّلام بسيار پاك‌تر از آن بود كه از سر هواپرستى يا به خاطر دشمنى با اين و آن راه ناسازگارى پيش گيرد ، زيرا اين شيوه‌ها از گناهان پليدى است كه خداوند در آيهء تطهير از او عليه السّلام دور شمرده و تازه هردانشورى در برابر دانش او سر فرود مىآورد و هيچ چون و چرايى در اين نبود كه او آگاه‌ترين مردم است به سنّت پيامبر و از همين روى بود كه چون عمر ، عبد اللّه بن جعفر را از پوشيدن جامهء رنگ شده در حال احرام نهى كرد امام عليه السّلام با اين سخن ، دهان وى را بست كه : گمان نمىكنم كسى بتواند سنّت پيامبر را به ما بياموزد « 3 » و عمر خاموش شد ، زيرا چاره‌اى جز تسليم در برابر سخن او نيافت و اگر كسى جز على عليه السّلام در برابرش بود البتّه تازيانه را برايش بلند مىكرد . و از همين روى نيز بود كه عمر در هركار دشوارى روى به او مىآورد و چون آن را برايش حل مىكرد عمر مىگفت : اگر على نبود عمر هلاك مىشد « 4 » - يا مانند اين سخن - و به همين زودى از زبان خود عثمان هم خواهى شنيد كه : اگر على نبود عثمان هلاك مىشد .\r\nپس نظريهء امام پاك است كه بايد پيروى شود زيرا قرآن ، آن را تاييد كرده و خداوند مىگويد : « تا هنگامى كه در حال احرام باشيد شكار زمين بر شما حرام است » چنانچه خود على عليه السّلام نيز در برابر عثمان به همين آيه استدلال كرد و با عام بودن حكم آن - به گونه‌اى كه در المحلى به نقل از گروهى گزارش كرده « 5 » - آشكار مىشود كه آنچه صيد شده تملك آن و كشتن آن و خوردنش به هرگونه باشد حرام است و از همين روى بر كسى كه در حال احرام باشد خوردن گوشت شكار را حرام دانسته‌اند هرچند كسى ديگر كه در حال احرام نيست آن را براى خود شكار كرده و سر بريده باشد و نيز محرم نبايد به سر\r\n\r\n\r\n","description":"","footnote":"\r\n( 1 ) . همان : 3 / 180 .\r\n( 2 ) . همان : 6 / 61 - 81 .\r\n( 3 ) . كتاب الام ، شافعى : 2 / 126 ؛ المحلى ، ابن حزم : 7 / 260 .\r\n( 4 ) . ر ك : جلد ششم از همين كتاب با عنوان « آثار نادر در علم عمر » .\r\n( 5 ) . المحلى ، ابن حزم : 7 / 249 .\r\n","page_name":" 276 ","page_number":286},
  {"content":"\r\n\r\nبريدن شكار پردازد هرچند كه آشكار پيش از احرام بستن وى ملك او شده باشد و قرطبى « 1 » مىنويسد : حرام بودن ، صفت شىء نيست بلكه متعلّق به افعال است . پس مقصود از آيهء « و حرام شد بر شما شكار بيابانى » همان كار شكار است و مىخواهد محرم را از پرداختن به شكار منع كند يا مقصود از شكار ، حيوانى است كه شكار شود - از باب نامگذارى مفعول به فعل - و اين معنى روشن‌تر است ، زيرا اجماع علما بر آن است كه كسى كه در حال احرام است جايز نيست شكارى كه به او ببخشند بپذيرد و جايز نيست كه آن را بخرد يا شكار كند يا آن را به هرصورتى كه تصور شود به ملكيت خود درآورد و در اين‌باره هيچ اختلافى ميان علماى مسلمين نيست ، زيرا هم حكم آيهء « و حرام شد بر شما شكار بيابانى تا آنگاه كه در حال احرام باشيد » . عام است و هم حديثى كه صعب بن جثامه نقل كرده اين معنى را مىرساند .\r\nهمو مىگويد : از على و ابن عبّاس و ابن عمر روايت شده كه كسى كه در حال احرام است خوردن شكار در هيچ حالى بر او جايز نيست ، خواه به خاطر او صيد شده باشد خواه نه ، زيرا حكم اين آيه : و حرام شد بر شما شكار بيابانى تا آنگاه كه در حال احرام باشيد . عام است . « 2 » و ابن عبّاس گفته : اين حكم بدون قيد است و طاوس و جابر بن زيد و ابو الشعثاء نيز چنين گفته‌اند و از ثورى نيز همين نظر روايت شده و اسحاق نيز همين را گفته و استنادشان به حديث ابن جثامه است .\r\nو مؤيّد نظريهء امام عليه السّلام و پيروانش ، احاديثى است كه سنّت ثابتهء پيامبر را مىنمايد و در كتاب‌هاى صحيح و مسند ياد شده و اين هم چند تا از آنها :\r\n1 - ابن عبّاس گفت : اى زيد بن ارقم ! مىدانى كه بازوى صيدى را به پيامبر هديه كردند و او آن را نپذيرفت و گفت : ما در حال احرام هستيم ؟ گفت : آرى .\r\nو به عبارتى : زيد بن ارقم بيامد و ابن عبّاس از او يادآورى مسأله را خواست و گفت :\r\nچگونه به من خبر دادى كه گوشت شكار را به پيامبر هديه كردند با آنكه حرام است ؟\r\nگفت : آرى ، مردى يك عضو از گوشت شكارى را به او هديه كرد و او نپذيرفت و گفت :\r\n\r\n\r\n","description":"","footnote":"\r\n( 1 ) . تفسير قرطبى : 6 / 321 .\r\n( 2 ) . تفسير قرطبى : 6 / 322 .\r\n","page_name":" 277 ","page_number":287},
  {"content":"\r\n\r\nما نمىخوريم ما در حال احرام هستيم .\r\nو به عبارت مسلم : زيد بن ارقم بيامد و ابن عبّاس نزد او شد و دربارهء گوشت شكار از او فتوا خواست و او گفت : پيامبر در حال احرام بود كه گوشت شكار براى او آوردند و او آن را رد كرد . « 1 »\r\n2 - صعب بن جثامه گفت : من در ابواء با ودان « 2 » بودم كه پيامبر بر من بگذشت و گوشت گورخرى براى او هديه بردم و آن را رد كرد و چون از چهرهء من دريافت كه خوشم نيامده ، گفت : ردكردن اين ، براى بودنش از سوى تو نيست ، ولى ما در حال احرام هستيم . و به عبارتى : گوشت گورخرى براى پيامبر آوردند و او آن را رد كرد و گفت : ما در حال احرام هستيم و شكار نمىخوريم . « 3 »\r\n3 - سعيد بن جبير آورده است كه ابن عبّاس گفت : پيغمبر در حال احرام بود كه نيم گورخرى برايش هديه آوردند و آن را رد كرد و به عبارت احمد : پيامبر در حال احرام بود كه صعب بن جثامه سرين گورخرى را به او هديه كرد و پيامبر همان‌گونه كه از آن خون مىچكيد آن را رد كرد .\r\nو به عبارتى كه طاوس در حديث خود آورده : يك بازو از گوشت گورى را به او هديه كرد و . . . .\r\nو به عبارت مقسم : گوشت گورخرى را . . . .\r\nو به عبارتى كه عطا در حديث خود آورده : شكارى به او هديه شد و آن را نپذيرفت و گفت : ما در حال احرام هستيم .\r\n\r\n\r\n","description":"","footnote":"\r\n( 1 ) . صحيح مسلم : 1 / 450 ؛ سنن ابو داود : 1 / 291 ؛ سنن نسايى : 5 / 184 ؛ سنن بيهقى : 5 / 194 ؛ المحلى ، ابن حزم : 7 / 250 كه مىگويد اين حديث را از طرفى روايت كرديم كه همه‌اش صحيح است .\r\n( 2 ) . ودان - با فتح واو - دهكده‌اى است ميان مكّه و مدينه و نزديك جحفه و از آنجا تا ابواء هشت ميل است و صعب بن جثامه از آنجا است . معجم البلدان .\r\n( 3 ) . صحيح مسلم : 1 / 449 ؛ مسند احمد : 4 / 37 ؛ سنن دارمى 2 / 39 ؛ سنن ابن ماجه : 2 / 262 ؛ سنن نسايى :\r\n5 / 184 ؛ سنن بيهقى : 5 / 192 ؛ احكام القرآن ، جصاص : 2 / 586 ؛ تفسير طبرى : 7 / 48 ؛ تيسير الوصول :\r\n1 / 272 .\r\n","page_name":" 278 ","page_number":288},
  {"content":"\r\n\r\nو به عبارت نسايى : پيامبر در حال احرام بود كه در قديد ، صعب بن جثامه پاى گورخرى كه از آن خون مىچكيد به او هديه كرد و او آن را به وى رد كرد .\r\nو به عبارت ابن حزم : پاى گورخرى به پيامبر هديه شد و او آن را رد كرد و گفت : ما در حال احرام هستيم و شكار نمىخوريم و به عبارتى : اگر نه اين بود كه در حال احرام هستيم البتّه اين را از تو مىپذيرفتيم . « 1 »\r\nشايان توجه : در برابر حديث بالا - كه همه صحت آن را پذيرفته‌اند - بيهقى از طريق عمرو بن اميه ضمرى آورده است كه صعب بن جثامه در جحفه سرين گورخرى براى پيامبر هديه آورد و او از آن بخورد و قوم نيز از آن بخوردند . و سپس مىگويد : اين اسنادى درست است و اگر محفوظ بوده باشد ممكن است كه پيامبر شكار زنده را رد كرده و گوشت شكار را پذيرفته باشد و خدا داناتر است . « 2 »\r\nگمان نمىكنم بيهقى تا اين اندازه‌ها بىسواد بوده ! و راستى اينكه علاقهء او به تبرئه كردن خليفه - در آن نظريه مخالف با قرآن و سنت پيامبر - وى را بر آن داشته كه حديث ضعيف را صحيح بشمارد و براى جمع ميان آن و حديث صحيحى كه قبلا گذشت به تفسيرى پردازد كه صريح لفظ آن را نمىپذيرد . و در تعقيب همان هدف بيهقى است كه بخارى چون آن حديث صحيح مورد اتفاق را در صحيح خود مىآورد « 3 » كلمات : پا ، سرين ، بازو ، يك نيمه ، گوشت را كه به صورت مضاف در عبارات مختلف حديث آمده انداخته است ! و جصاص نيز راه او را دنبال كرده « 4 » كه خدا زنده بدارد درستكارى را !\r\nو ابن تركمانى در شرح بر سنن كبرى در دنبالهء نظريهء بيهقى دربارهء آن حديثى كه آورده مىنويسد : مىگويم : در سند اين حديث يحيى بن سليمان جعفى است كه آن را از ابن وهب روايت كرده و او نيز - به گونه‌اى كه يحيى بن ايوب مرا آگاه ساخت - همان\r\n\r\n\r\n","description":"","footnote":"\r\n( 1 ) . صحيح مسلم : 1 / 449 ؛ مسند احمد : 1 / 290 ، 338 ، 341 ؛ مسند طيالسى 171 ؛ سنن نسايى : 5 / 185 ؛ سنن بيهقى : 5 / 193 ؛ المحلى ، ابن حزم : 7 / 249 ؛ احكام القرآن ، جصاص : 2 / 586 ؛ تفسير قرطبى :\r\n6 / 322 .\r\n( 2 ) . السنن الكبرى : 5 / 193 .\r\n( 3 ) . صحيح بخارى : 3 / 165 .\r\n( 4 ) . احكام القرآن ، جصاص : 2 / 586 .\r\n","page_name":" 279 ","page_number":289},
  {"content":"\r\n\r\nغافقى مصرى است و دربارهء يحيى بن سليمان ، ذهبى در الميزان و الكاشف مىنويسد : به گفتهء نسايى او مورد اطمينان نيست . و به گفتهء ابن حبان : وى چه بسا احاديث غريب روايت مىكند و دربارهء غافقى نيز نسايى گويد : او قوى نيست . و ابو حاتم گفته : به سخن وى استدلال نشايد . و احمد گفته وى حافظه‌اى بد داشته و بسيار خطا مىكرده و مالك در مورد دو حديث ، سخن وى را دروغ شمرده ، بنابراين نبايستى به تأويل اين حديث پرداخت چرا كه سندش چنان است و با حديث صحيح نيز مخالف است و اينكه بيهقى گويد : شكار زنده را رد كرده و گوشت شكار را پذيرفته مردود است زيرا در حديث صحيح مىخوانيم كه پيامبر آن را رد كرده است .\r\n4 - عبد اللّه بن حرث از ابن عبّاس و او از على نقل كرده كه پيامبر در حال احرام بود كه گوشت شكار برايش آوردند و آن را نخورد . « 1 »\r\n5 - هشام بن عروه از پدرش روايت كرده است كه عايشه امّ المؤمنين به وى گفت :\r\nخواهرزادهء من ! اين ده شبى كه هست اگر در دلت گذشت كه چيزى بخورى آن را رها كن - و اين را دربارهء خوردن گوشت شكار گفت - . « 2 »\r\n6 - نافع آورده است كه آهويى كه در مكّه سر بريده بودند به ابن عمر هديه كردند و آن را نپذيرفت . و ابن عمر خوش نمىداشت كه كسى كه در حال احرام است به هيچ روى از گوشت شكار بخورد .\r\nابن محزلى اين روايت را از طريقى كه همهء رجال راوى آن مورد اطمينان‌اند آورده است . « 3 »\r\nو اگر خليفه سنت پيامبرش را مىدانست شايد با آن مخالفت نمىكرد و اگر چيزى داشت كه بتواند در برابر آن سنت قطعى علم كند و به استدلال پردازد البتّه كوتاه نمىآمد و اين كار را براى پيروانش نمىگذاشت كه پس از گذشت روزگارى دراز به سود او به\r\n\r\n\r\n","description":"","footnote":"\r\n( 1 ) . مسند احمد : 1 / 105 ؛ سنن ، ابن ماجه : 2 / 263 .\r\n( 2 ) . موطأ مالك : 1 / 257 ؛ سنن بيهقى : 5 / 194 ؛ تيسير الوصول : 1 / 273 .\r\n( 3 ) . المحلى ، ابن حزم : 7 / 250 .\r\n","page_name":" 280 ","page_number":290},
  {"content":"\r\n\r\nاستدلال پردازند و آن هم با دليل‌هايى كه - در برابر حق - هيچ‌گونه بىنيازى نمىدهد .\r\nبيهقى مىنويسد : على و ابن عبّاس بر آن رفته‌اند كه هركس در حال احرام باشد خوردن آن مطلقا بر وى حرام است « 1 » و در اين زمينه عمر و عثمان و طلحه و زبير و جز آنان با ايشان مخالفت نموده‌اند و حديث ابو قتاده و جابر نيز با ايشان است و خدا بهتر مىداند .\r\nحديث ابو قتاده به اين‌گونه است كه گويد : در سال حديبيه من با پيامبر رفتم و يارانم احرام بستند و من نبستم . پس پيامبر برفت و من با يارانم بودم و ايشان برخى با برخى ديگر مىخنديدند و من نگاه مىكردم و گورخرى ديدم و بر آن تاختم و نيزه‌اى به آن زدم و بر جايش بداشتم و از ايشان كمك خواستم و از يارى من سر باز زدند و از آن خورديم و من به پيامبر پيوستم و گفتم : اى پيغمبر ! من به گورخرى برخوردم كه مقدارى از آن نزدم مانده به آن گروه كه در حال احرام بودند گفت : بخوريد . « 2 »\r\nاين حديث نمىتواند مقصود مدعيان را برساند ، زيرا داستان به آن‌گونه‌اى كه از صريح الفاظش برمىآيد - در سال ششم هجرت - سال حديبيه روى داده و آنگاه بسيارى از احكام حجّ ، از آن جمله تعيين جاهاى احرام بستن حجاج در سال دهم هجرت ، حجة الوداع تشريع شده و از همين روى نيز ابو قتاده در آن هنگام احرام نبسته و در اين كار با پيامبر و ياران وى همراهى ننمود . ابن حجر مىنويسد : گفته‌اند اين داستان پيش از آن روى داده كه پيامبر جاىهاى احرام بستن حجاج را تعيين كند . « 3 » و سندى در شرح سنن نسايى آنجا كه حديث ابو قتاده ذكر مىشود گويد : از عبارت « سال حديبيه » كه در حديث آمده آشكارا برمىآيد كه احرام نبستن او و گذشتن وى بدون احرام از جايى كه بايد با احرام بود ، پيش از وضع مقرّراتى بوده است كه جاهاى احرام بستن حجاج را معيّن مىكند ، زيرا به گونه‌اى كه از احمد روايت شده وضع اين مقررات در حجّة الوداع بوده\r\n\r\n\r\n","description":"","footnote":"\r\n( 1 ) . سنن بيهقى : 5 / 194 .\r\n( 2 ) . صحيح بخارى : 3 / 163 ؛ صحيح مسلم : 1 / 450 ؛ سنن نسايى : 5 / 185 ؛ سنن ابن ماجه : 2 / 363 ؛ سنن بيهقى : 5 / 188 .\r\n( 3 ) . فتح البارى : 4 / 19 .\r\n","page_name":" 281 ","page_number":291},
  {"content":"\r\n\r\nاست . « 1 »\r\nاحكام شكار هم در همين سال و در سورهء مائده نازل شده كه آن نيز آخرين سورهء نازل شده از قرآن است و روايت شده كه پيامبر آن را در حجة الوداع خواند و گفت : اى مردم ! سورهء مائده آخرين وحى است كه نازل شده حلال آن را حلال بشماريد و حرام آن را حرام و مانند اين حديث نيز بدون سند پيوسته از عايشه نقل شده كه حاكم آن را صحيح شمرده و ابن كثير به آن اعتراف دارد و ابو عبيده نيز از طريق ضمرة بن حبيب و عطية بن قيس ، بدون ذكر سند آن را آورده است . « 2 »\r\nپس شگفتى ندارد كه چندى از موضوعات مربوط به حجّ حكم آنها در سال حديبيه هنوز وضع نشده بود و بعدها مقرر گرديد و يكى از آنها نيز همين مسأله است . و تازه امير مؤمنان عليه السّلام خود در سال حديبيه حاضر بود ، و داستان ابو قتاده را - اگر هم فرض كنيم درست باشد - مانند ديگران كه ديدند او نيز ديد و با همهء اينها كار عثمان را ، هم او نادرست شمرده و هم آن گواهانى كه او ايشان را - با سوگند - به گواهى دادن واداشت و به سود او گواهى دادند و برايشان نيز آنچه در سال حديبيه روى داد پوشيده نبود و با اين همه گواهى دادند كه پس از آن ، قانونى ثابت وضع شده است .\r\nو اگر داستان ابو قتاده بويى از صحت يا ارزش استناد داشت البتّه عثمان از تمسّك به آن خوددارى نمىكرد ولى او دانست كه چگونگى قضيه به همان صورت بوده كه ياد كرديم و كارى كه پيش از تصويب يك قانون انجام شود مدرك نتواند بود و امام نيز با دليل كوبندهء خود او را مجاب كرد و او به جاى ادامهء گفتگو و استدلال ، به چادر خود پناه برد و غذا را براى شكارچيان بازگذاشت .\r\nحديث جابر را نيز تعدادى از پيشوايان فقه و حديث از طريق عمرو بن ابو عمرو - و او از مطلب بن حنطب و او از جابر بن عبد اللّه - آورده و به ضعيف بودن آن تصريح كرده‌اند\r\n\r\n\r\n","description":"","footnote":"\r\n( 1 ) . شرح سنن نسايى ، سندى : 5 / 185 .\r\n( 2 ) . مستدرك حاكم : 2 / 311 ؛ تفسير قرطبى : 6 / 31 ؛ تفسير زمخشرى : 1 / 403 ؛ تفسير ابن كثير : 2 / 2 ؛ تفسير خازن : 2 / 448 ؛ تفسير شوكانى : 2 / 1 .\r\n","page_name":" 282 ","page_number":292},
  {"content":"\r\n\r\nو متن آن نيز به اين‌گونه است كه : پيامبر گفت : شكار بيابانى بر شما حلال است هر چند در حال احرام باشيد ، مگر خود آن را شكار كرده باشيد يا آن را براى شما شكار كرده باشند . « 1 »\r\nنسايى در سنن خود گويد : ابو عبد الرحمن عمرو بن ابى عمرو در كار حديث نيرومند نيست هرچند مالك نيز از وى روايت كرده است .\r\nو ابن حزم در المحلى مىنويسد : روايت جابر انداختنى است ، زيرا از زبان عمرو بن ابى عمرو رسيده كه او هم ضعيف است .\r\nو ابن تركمانى در شرحى كه بر سنن بيهقى نوشته در حاشيهء گفتهء شافعى « ابن ابى يحيى از دراوردى حافظتر است » مىنويسد : مىگويم حديث دراوردى را بخارى و مسلم و بقيهء جماعت ، شايستهء اعتماد دانسته و ابن معين گويد :\r\nوى حجّت و مورد اطمينان است و قطان و ابو حاتم و جز آن دو وى را مورد اطمينان شمرده‌اند امّا از ابن ابى يحيى چيزى در كتاب‌هاى پنجگانه نرسيده و گروهى از حافظان - همچون ابن حنبل و ابن معين و ديگران - وى را دروغگو شمرده‌اند و بشر بن مفضل گفته دربارهء او از فقهاى مدينه تحقيق كردم و همهء ايشان گفتند وى دروغساز است - يا پاسخى نظير آن - و مالك را پرسيدند : آيا وى ( در روايت حديث ) مورد اطمينان بود ؟ گفت : نه ، در دينش هم نبايد مورد اطمينان بود .\r\nو ابن حنبل گفته : وى قدرى و معتزلى و جهمى بوده و هرعيبى را در او مىتوان يافت و بيهقى در التيمم و النكاح مىنويسد : در عادل بودن او سخن به اختلاف گفته‌اند و با همهء اينها چگونه مىتوان او را برتر از دراوردى شمرد ؟\r\nو گويد : تازه اگر او و آنكه را با اوست برتر از وى شمرديم باز هم آن حديث خود به خود عيبناك است ، براى بودن عمرو بن ابو عمر و در سند آن و با آشفتگى او در اين حديث كه دربارهء او سخن‌ها نيز رفته ، ابن معين و ابو داود گويند : او نيرومند نيست و\r\n\r\n\r\n","description":"","footnote":"\r\n( 1 ) . كتاب الام : 2 / 176 ؛ سنن ابو داود : 1 / 291 ؛ سنن نسايى : 5 / 187 ؛ سنن بيهقى : 5 / 190 ؛ المحلى ، ابن حزم : 7 / 253 .\r\n","page_name":" 283 ","page_number":293},
  {"content":"\r\n\r\nيحيى مىافزايد : مالك او را ضعيف مىشمرد و سعدى گفته : حديث وى آشفته است .\r\nو گويد : دربارهء مطلب نيز ابن سعد مىگويد : حديث وى شايستهء دليل شدن نيست زيرا او احاديث بسيارى از پيامبر نقل مىكرد كه نمىگفت از كه شنيده است و تودهء ياران او نيز عيب‌هاى حديث‌هاشان را پنهان مىدارند و تازه از راه ديگر هم سند حديث گسيخته است زيرا ترمذى گويد : مطلب شخصا از جابر حديث نشنيده و بنابراين روشن مىشود كه سند اين حديث چهار عيب دارد : يكى در مورد مطلب ، دوم از لحاظ اينكه اگر هم مطلب را قابل اطمينان بدانيم باز او شخصا حديثى از جابر نشنيده پس سند حديث گسيختگى دارد . سوم در مورد عمرو ، چهارم از لحاظ اينكه اگر هم او را قابل اطمينان بدانيم باز هم - چنانچه گذشت - دربارهء اين حديث اختلاف سخن رانده است .\r\nسپس ابن تركمانى مىپردازد به يادكردن ايراد طحاوى به اين حديث از اين نظرگاه كه : اگر چيزى خودبه‌خود بر كسى حلال باشد صرفا به خاطر آنكه ديگرى ، آن را به نيت دادن به او شكار كرده باشد بر وى حرام نمىشود .\r\nاين كوتاه سخنى بود دربارهء حديث ابو قتاده و جابر ، كه از آن مىفهميم اين دو حديث شايستهء اعتماد نيست و به استناد آن نبايستى از آن احاديث صحيح و ثابت كه ياد شد دست برداشت و مخصص براى حكم عام و قيدى براى احكام مطلق قرآن دست و كرد ، و آنچه در اين مسأله بايد مورد استناد باشد كتاب عزيز خداوند است و سنت ثابت و شريف پيامبر ، و هرچه را با آن مخالف باشد - نظريهء هركس مىخواهد باشد - بايد به ديوار زد . از آن دو پيروى كن و پيرو هوس‌هاى نادانان مباش .\r\n\r\n16 - دعوايى كه خليفه آن را به نزد على مىفرستد\r\nاحمد و دورقى از طريق حسن بن سعد - و او از پدرش - آورده‌اند كه يحيس « 1 » و صفيه از برده‌هاى خمس بودند و صفيه به مردى كه نيز از اموال خمس بود زنا داد و كودكى بزاد و مرد زناكار و يحيس هركدام مدعى پدرى آن فرزند بودند و دعوى را به نزد عثمان\r\n\r\n\r\n","description":"","footnote":"\r\n( 1 ) . در مسند احمد يحنس آمده است .\r\n","page_name":" 284 ","page_number":294},
  {"content":"\r\n\r\nبردند و عثمان دعوى را به نزد على برد و على گفت : در اين‌باره همان‌گونه كه پيامبر داورى كرد داورى مىكنم ؛ فرزند از آن شوهر قانونى است و زناكار را جز سنگ بهره‌اى نيست ، به هريك از آن دو پنجاه تازيانه بزن . « 1 »\r\nامينى گويد : مىدانى چرا خليفه ، قضاوت و حكم دادن را به امير مؤمنان محوّل كرد ؟\r\nاگر نمىدانى علتش اين بود كه خود چنان مايه‌اى از علم نداشت كه بتواند دعوى را فيصله دهد و شايد هم اين آيه به گوش وى خورده بود كه : زن و مرد زناكار به هركدام بايستى صد تازيانه بزنيد « 2 » و اجمالا نيز مىدانست كه در بسيارى از احكام ميان بنده و آزاد تفاوت است ولى ديگر اين را ندانسته بود كه مسألهء حدّ نيز از آن احكام و فروع است و گويا توجهى به اين آيه نداشت كه : و هركس از شما از جهت مكنت نتواند زنان عفيف مؤمن به نكاح آرد از آنچه مالك شده‌ايد - از كنيزان مؤمن - گيرد ، خدا به ايمان شما داناتر است همه از يكديگريد آنها را به اذن كسانشان به زنى گيريد و مهرشان را به شايستگى بدهيد كه عفيفان باشند نه زناكار و رفيق‌گير ، و چون شوهردار شدند اگر كار بدى كردند مجازاتشان نصف زنان آزاد است . « 3 »\r\nشايد هم اين آيه در پيش چشمش بود ولى نمىتوانست حقيقت آن را بفهمد زيرا اين را به حافظه‌اش سپرده بود كه مجازات روسبيان شوهردار ، سنگساركردن است جز آنكه نمىدانست سنگساركردن قابل نصف‌كردن نيست و كيفرى را كه مىتوان نصف كرد تازيانه زدن است و اين آيه دستور مىدهد كه كنيزان شوهردار اگر زنا دهند نبايد آنان را سنگسار كرد و بايستى نصف مجازات تازيانه‌اى كه در سنّت پيامبر بر زناكاران بىهمسر ثابت است برايشان نيز روا داشت . « 4 »\r\nو احمد در مسند خود از طريق ابو جميله آورده است كه على گفت : پيامبر مرا به نزد\r\n\r\n\r\n","description":"","footnote":"\r\n( 1 ) . مسند احمد : 1 / 104 ؛ تفسير ابن كثير : 1 / 478 ؛ كنز العمال : 3 / 227 .\r\n( 2 ) . نور 24 / 2 .\r\n( 3 ) . نساء 4 / 25 .\r\n( 4 ) . صحيح بخارى : 1 / 48 ؛ صحيح مسلم : 2 / 37 ؛ سنن ابو داود : 2 / 239 ؛ سنن ابن ماجه : 2 / 119 ؛ سنن بيهقى : 8 / 342 ؛ موطأ ، مالك : 2 / 170 ؛ كتاب الام ، شافعى : 6 / 121 ؛ تفسير قرطبى : 12 / 159 .\r\n","page_name":" 285 ","page_number":295},
  {"content":"\r\n\r\nكنيزى سياه كه زنا كرده بود فرستاد تا وى را تازيانه بزنم و حد بر وى جارى كنم من ديدم او آلوده به خون نفاس است به نزد پيامبر شدم و او را آگاه كردم . به من گفت : چون از نفاسش بيرون شد پنجاه تازيانه به او بزن . « 1 » اين حديث را ابن كثير نيز در تفسير خود آورده و در آنجا مىخوانيم : چون بيمارى نفاسش بهبود يافت پنجاه تازيانه به او زن . « 2 » شوكانى نيز آن را با همين عبارت آورده « 3 » و مسلم و ابو داود و ترمذى نيز آن را آورده‌اند و در عبارت ايشان كلمهء پنجاه نيست .\r\nگرفتيم كه خليفه اين داستان را - به خاطر گذشت زمانى دراز بر آن - فراموش كرده بود ولى آيا آنچه را هم در روزگار عمر پيش چشمش روى داد از ياد برده بود كه بنا بر آنچه حافظان آورده‌اند « 4 » وى كنيزان شوهردار زناكار را پنجاه تازيانه زد . شايد هم خليفه از مفهوم آيات قرآن آگاهى يافته ولى سنّت پيامبر را از ياد برده و آنچه را هم در عهد عمر روى داد به يادش بوده ولى در حكم مجازات غلامان درمانده ، زيرا ديده است كه آيهء كريمه - و به همين‌گونه نصوص احاديث - نص دربارهء كنيزان است و ندانسته كه از جهت برده بودن فرقى ميان غلام و كنيز نيست و ملاك واحد است و اين را امامان حديث و تفسير بالاتفاق پذيرفته‌اند . « 5 »\r\nشايد هم خليفه گمان برده كه فرزند زن روسبى - به‌طور طبيعى - حتما بايد از نطفهء رفيق زناكارش باشد و ندانسته كه آخر ، شوهر قانونىاش هم با او همبستر شده يا دست كم اين هست كه وى مدتى پيش - كه با گذشت آن ، دورهء باردارى زن به سر مىرسد - با وى آميخته باشد و بدين ترتيب فراش قانونى كه فرزند را به صاحب فراش ملحق مىكند\r\n\r\n\r\n","description":"","footnote":"\r\n( 1 ) . مسند احمد : 1 / 136 .\r\n( 2 ) . تفسير ، ابن كثير : 1 / 476 .\r\n( 3 ) . نيل الاوطار : 7 / 292 .\r\n( 4 ) . موطأ ، مالك : 2 / 170 ؛ سنن بيهقى : 8 / 242 ؛ تفسير ابن كثير : 1 / 476 ؛ كنز العمال : 3 / 86 .\r\n( 5 ) . كتاب الام ، شافعى : 6 / 144 ؛ احكام القرآن ، جصاص : 2 / 206 ؛ سنن بيهقى : 8 / 243 ؛ تفسير قرطبى :\r\n5 / 146 ؛ تفسير بيضاوى : 1 / 270 ؛ تيسير الوصول : 2 / 4 ؛ فيض الاله المالك ، بقاعى : 2 / 311 ؛ فتح البارى :\r\n12 / 137 ؛ فتح القدير : 1 / 416 ؛ تفسير خازن : 1 / 360 ؛ نيل الاوطار : 7 / 292 كه شوكانى مىنويسد : به گونه‌اى كه صاحب البحر حكايت كرده هيچ‌كس نيست كه ميان غلام و كنيز تفاوت قائل باشد .\r\n","page_name":" 286 ","page_number":296},
  {"content":"\r\n\r\nتحقيق مىيابد چنان كه امير المؤمنين عليه السّلام نيز بر همين مبنا داورى كرده و قاعده كلّى در اين مورد همان گفتهء پيامبر است كه فرزند از آن شوهر قانونى است و زناكار را بهره‌اى جز سنگ نيست .\r\nراستى را كه خليفه در ارجاع داورى دربارهء اين مسأله ، به كسى كه داناى كتاب و سنّت است انصاف ورزيده ، زيرا او به علم اليقين مىدانسته كه پاسخ آن نزد خاندان پاك پيامبر است نه نزد دودمان اموى . و اى كاش كه او در همهء مسايلى كه با آن روبرو مىشد به همين‌گونه انصاف مىورزيد و اى كاش او مىدانست كه امت به امامى نياز دارند كه داناى كتاب خدا و سنت پيامبر باشد و در فهم آن درنماند . كاش اين را مىدانست و منصفانه در زمينهء آن به اقدام مىپرداخت امّا چه بايد كرد كه . . .\r\n- چون كارى را نمىتوانى انجام دهى آن را واگذار و به كارى پرداز كه مىتوانى .\r\n\r\n17 - نظر خليفه در عدهء مختلعه « 1 »\r\nاز زبان نافع آورده‌اند كه او شنيد ربيع دختر معوذ بن عفراء به عبد اللّه بن عمر گزارش داد كه او در زمان عثمان با طلاق خلع از شوهرش جدا شد . پس معاذ بن عفرا به نزد عثمان شد و گفت : دختر معوذ امروز با طلاق خلع از شوهرش جدا شده آيا از خانهء او بيرون شود ؟ عثمان گفت : بيرون شود و ديگر نه آن دو از يكديگر ارث مىبرند و نه عده‌اى در كار است و فقط او بايد به اندازهء ديدن يك بار خون ، از ازدواج مجدد خوددارى كند . چون بيم آن مىرود كه فرزندى در شكم داشته باشد . اينجا عبد اللّه گفت :\r\nعثمان بهترين و داناترين ماست . و به عبارتى ديگر عبد اللّه گفت : عثمان بزرگ‌ترين و داناترين ماست .\r\nو در عبارتى كه عبد الرزاق از نافع از ربيع دختر معوذ آورده مىخوانيم كه او گفت : مرا شويى بود كه چون در نزدم بود نيكى او بسيار كم به من مىرسيد و چون از من دور\r\n\r\n\r\n","description":"","footnote":"\r\n( 1 ) . سنن بيهقى : 7 / 450 ، 451 ؛ سنن ابن ماجه : 1 / 634 ؛ تفسير ابن كثير : 1 / 276 به نقل از ابن ابى شيبه ؛ زاد المعاد ، ابن قيم : 2 / 403 ؛ كنز العمال : 3 / 223 ؛ نيل الاوطار : 7 / 35 .\r\n","page_name":" 287 ","page_number":297},
  {"content":"\r\n\r\nمىشد مرا اندوهگين مىساخت . يك‌بار من خطايى كردم و به او گفتم : در برابر دادن هر چه دارم خود را به طلاق خلع از همسرى تو آزاد كردم . او گفت : پذيرفتم . من نيز چنان كردم و ابن معاذ بن عفراء دعوى را به نزد عثمان برد و او اين طلاق را درست دانست و به وى دستور داد كه هرچه دارم - از رشته‌اى كه دور موهايم را با آن محكم مىكنم و جز آن همه را بگيرد - يا گفت : به جز رشته‌اى كه دور موهايم را با آن محكم مىكنم .\r\nو در عبارتى از نافع آمده است كه : او دختر برادرش را به همسرى مردى درآورد و آن مرد وى را با طلاق خلع آزاد كرد . اين قضيه را براى عثمان بازگو كردند و او آن را روا ندانست و به زن دستور داد كه به اندازهء ديدن يك بار خون ، عدّه نگه دارد . و به عبارت ابن ماجه كه از طريق عبادة بن صامت آمده : ربيع گفت : با طلاق خلع از شوهرم جدا شدم و سپس نزد عثمان آمدم و پرسيدم چه قدر بايد عدّه نگه دارم . او گفت : عدّه‌اى بر تو نيست ، مگر آنكه تازگى با او همبستر شده باشى كه بايد در نزد او درنگ كنى تا يك بار حيض ببينى . الخ\r\nامينى گويد : زن‌هايى كه طلاق داده شدند از شوهر نمودن خوددارى كنند تا سه پاكى بر آنان بگذرد . و اين نصى است از خداوند عزيز حكيم « 1 » بىآنكه هيچ تفاوتى ميان اقسام طلاق - كه به اعتبار نارضايتى شوهر يا زن به وجود مىآيد - گذاشته باشد . پس اگر نارضايتى تنها از طرف شوهر باشد طلاق رجعى است و اگر تنها از طرف زن باشد طلاق خلعى است و اگر از هردو باشد مبارات است و براى هركدام از اين اقسام نيز حكم خاصى در مورد عده وجود ندارد و به جز همانچه براى همهء آنها - يك‌جا - ثابت است و با توجه به عام بودن حكم آيه كه از آوردن صيغهء جمع همراه با الف و لام ( المطلقات زنانى كه طلاق داده شدند ) برمىآيد قانون ديگرى وجود ندارد ، كه ياران پيامبر و شاگردانش و علماى پس از آنان - و پيشاپيش همه امامان چهار مذهب - همه در اين مورد همداستانند و فتواهاشان همرنگ است .\r\nابن كثير مىنويسد : مسأله : مالك و ابو حنيفه و شافعى و نيز احمد و اسحاق بن راهويه\r\n\r\n\r\n","description":"","footnote":"\r\n( 1 ) . بقره 2 / 228 .\r\n","page_name":" 288 ","page_number":298},
  {"content":"\r\n\r\n- بنابر روايت مشهور از قول اين دو تن اخير - بر آن رفته‌اند كه زن آزاد شده با طلاق خلع اگر از زنانى است كه حيض مىبيند مانند ساير زنانى كه طلاق داده شده بايد از شوهر نمودن خوددارى كنند تا سه پاكى بر آنان بگذرد و اين فتوا از قول عمر و على و ابن عمر نيز نقل شده ، چنان كه سعيد بن مسيب نيز همين قول را اختيار كرده و نيز سليمان بن يسار و عروه و سالم و ابو سلمه و عمر بن عبد العزيز و ابن شهاب و حسن و شعبى و ابراهيم نخعى و ابو عياض و خلاس بن عمر و قتاده و سفيان ثورى و اوزاعى و ليث بن سعد و ابو عبيد ؛ و ترمذى گويد : اين قول بيشتر اهل علم است از صحابه و ديگران ، و مدرك ايشان در اين‌باره آن است كه خلع نيز طلاق است . پس زنان مختلعه نيز به اندازهء ساير زنانى كه طلاق داده شده‌اند بايد عدّه نگه دارند . « 1 »\r\nاين بود نظريات امامان مسلمانان در چشم سنّيان ، كه چنانچه گفتيم با قرآن كريم نيز هماهنگ است و آنگاه در هيچ‌يك از آنها چيزى نيست كه با نظريهء عثمان سازگار باشد .\r\nالبتّه كسانى آمده‌اند و آنچه را ترمذى در صحيح خود آورده « 2 » به سود عثمان دستاويز گردانيده‌اند ، زيرا به موجب آن روايت كه از طريق عكرمه از ابن عبّاس نقل شده زن ثابت بن قيس خود را با طلاق خلع آزاد كرد و پيامبر عدّهء او را يك بار خون ديدن و پاك شدن قرار داد .\r\nو اين روايت هم باطل است چون آنچه از داستان زن ثابت از طريق ابن عبّاس در نزد بخارى و نسايى محفوظ است به اين عبارت كه ابن عبّاس گفت : زن ثابت به نزد پيامبر شد و گفت : اى رسول ! من از نظر دينى و اخلاقى ايرادى بر او ( شوهرم ) ندارم ولى كافر شدن در مسلمانى را خوش نمىدارم . رسول گفت : باغ او را ( كه مهرش بود ) به وى برمىگردانى ؟ گفت : آرى . رسول به مرد گفت : باغ را بپذير و او را به طلاق آزاد كن .\r\nپس با توجه به اين لفظ ، زن ثابت به طلاق آزاد شده بود و زنانى هم كه طلاق داده شده‌اند از شوهر نمودن خوددارى كنند تا سه پاكى بر آنان بگذرد .\r\nو تازه ، شگفتى دهشت‌آورى كه در داستان زن ثابت هست ما را از تمسّك به مضمون\r\n\r\n\r\n","description":"","footnote":"\r\n( 1 ) . تفسير ابن كثير : 1 / 276 .\r\n( 2 ) . صحيح ترمذى : 1 / 142 .\r\n","page_name":" 289 ","page_number":299},
  {"content":"\r\n\r\nآن بازمىدارد زيرا در يك عبارت - كه در سنن ابن ماجه آمده - او جميله دختر سلول بوده و در عبارت ابو الزبير ، زينب نام داشته و در يك عبارت نيز دختر عبد اللّه بوده و در عبارتى از ابن ماجه و نسايى ، مريم عاليه بوده و در موطأ مالك ، حبيبة بنت سهل بوده و به گفتهء بصريان ، جميله بنت أبى بوده « 1 » و بيشتر اين عبارات نيز - مانند عبارت بخارى و نسايى - از عده قرار دادن يك پاكى ، خالى است و حكم قرآن را با چنين روايتى نمىتوان تبصره زد و مخصص برايش ساخت .\r\nبه‌علاوه اگر كمترين بوى راستى و درستى از آن به مشام مىرسيد - به‌گونه‌اى كه از ابن كثير شنيدى - همهء پيشوايان به مخالفت با آن همداستان نمىشدند .\r\nگاهى هم آمده‌اند و فتواى خليفه را با آنچه ترمذى در صحيح خود « 2 » آورده تاييد كرده‌اند كه به موجب آن روايت : ربيع بنت معوذ ( همان زنى كه دعوايش نزد عثمان مطرح شد ) در روزگار رسول با طلاق خلع آزاد شد و پيامبر به او دستور داد - يا به او دستور داده شد - كه عدّهء خود را يك بار خون ديدن و پاك شدن قرار دهد و ترمذى گفت : حديث صحيح ربيع به اين‌گونه است كه به او دستور داده شد عدهء خود را يك بار خون ديدن و پاك شدن قرار دهد و در حديث سليمان بن يسار نيز به همين عبارت از زبان ربيع آورده‌اند كه او با طلاق خلع از شوهرش جدا شد و به او دستور داده شده عدهء خود را يك بار خون ديدن و پاك شدن قرار دهد .\r\nبيهقى پس از گزارش اين حديث مىنويسد : اين صورت از روايت ، درست‌تر است و در آن نه نام كسى كه به وى دستور داده آمده است و نه از اينكه واقعه در روزگار پيامبر بوده سخنى رفته و ما در مبحث خلع روايت كرديم كه اين زن در روزگار عثمان با طلاق خلع از شوهر جدا شده است .\r\nسپس حديث نافع را كه در آغاز همين شماره مطرح كرديم آورده و مىنويسد : اين روايت ، صريح است در اينكه عثمان بوده كه چنان دستورى به وى داده و حكمى كه از ظاهر قرآن در مورد عدهء زنان طلاق داده شده برمىآيد هم شامل زنى كه با طلاق خلع\r\n\r\n\r\n","description":"","footnote":"\r\n( 1 ) . نيل الاوطار : 7 / 34 - 37 .\r\n( 2 ) . صحيح ترمذى : 1 / 142 .\r\n","page_name":" 290 ","page_number":300},
  {"content":"\r\n\r\nآزاد شده و هم شامل زنانى كه با طلاق‌هاى ديگر آزاد شده‌اند پس آن سزاوارتر است و توفيق با خدا است . « 1 »\r\nپس نه پيامبر در داستان دختر معوذ حكمى داده و نه اصلا ماجراى او نزد وى مطرح شده ، بلكه اين رويداد در زمان عثمان بوده و داورى در آن را نيز او به انجام رسانده است ، ولى دست‌هايى كه بر ودايع علم و دين امينند ! اين حكايت را دگرگون ساخته و در آن دست برده‌اند تا آستان عثمان را از آلايش جهل مبرّا نمايند و اگر به گونه‌اى كه از اين روايت برمىآيد دختر معوذ دوبار به طلاق خلع آزاد شده بود و اگر اين خبر كمترين ارزشى در چشم فقيهان داشت همگى يك دله از آن روى نمىگردانده و حكم عام قرآن را برنمىگزيدند و با بىاعتنايى ، آن را به دور نمىافكندند ، زيرا روايت ، پيش روى و در برابر ديدگانشان بود .\r\nو بر پژوهشگران است كه نگاهى ژرف به سخن ابن عمر بيندازند كه در اين مسأله نظريه‌اش نخست هماهنگ بود با قرآن و عمل‌كنندگان به آن - از صحابه ، و خود يكى در رديف آن شمرده مىشد - و سپس به‌محض آنكه فتواى بىدليل خليفه را شنيد از حرفش برگشت و گفت : عثمان بهترين ما و داناترين ما است . يا گفت : بزرگ‌ترين ما و داناترين ماست . چنين باشند مجتهدان ! و بدينگونه فتواها صادر شود !\r\n\r\n18 - نظر خليفه دربارهء زنى كه شوهرش گم شده\r\nمالك از طريق سعيد بن مسيب آورده است كه عمر گفت : هر زنى شوهرش گم شود و نداند كجا است بايستى چهار سال صبر كند سپس نيز چهار ماه و ده روز منتظر بماند و آن‌گاه آزاد مىشود . پس از عمر ، عثمان نيز همين‌گونه حكم مىكرد .\r\nو ابو عبيد گزارش را به اين عبارت آورده : عمر و عثمان گفته‌اند : زنى كه شوهرش گم شده چهار سال صبر كند سپس چهار ماه و ده روز عدّه نگه دارد و آنگاه شوهر كند .\r\nو به عبارت شيبانى : عمر براى زنى كه شوهرش گم شده چهار سال ايام انتظار تعيين\r\n\r\n\r\n","description":"","footnote":"\r\n( 1 ) . سنن بيهقى : 7 / 451 .\r\n","page_name":" 291 ","page_number":301},
  {"content":"\r\n\r\nكرد و به عبارت شعبه - از طريق عبد الرحمن بن ابى ليلى - عمر به زنى كه شوهرش گم شده بود حكم كرد كه بايد چهار سال صبر كند و سپس كارگزار شوهرش او را طلاق دهد و سپس چهار ماه و ده روز صبر كند و بعد شوهر نمايد .\r\nو از طريق ابن شهاب زهرى از سعيد بن مسيب آورده‌اند كه عمر دربارهء زنى كه شوهرش گم شده گفت : اگر او شوهر كرد و سپس نخستين شوهر آمد ، آن اولى مىبايد زنش را ببرد و مىبايد : مهر او را بدهد اگر پذيرفت كه مهر بدهد زن از شوهر دوم است و اگر زن را خواست بايد زن عده نگه دارد تا آزاد شود و سپس به شوهر اوّل بازگردد و شوهر دوم به خاطر بهره‌اى كه از او برده بايد مهر او را بدهد و ابن شهاب گفته : پس از عمر ، عثمان نيز به همين‌گونه داورى كرد .\r\nو به‌عبارت شافعى : زنى كه شوهرش گم شده اگر شوهر كرد و سپس - پيش از همبستر شدن با شوهر دوم - شوهر نخستين آمد شوهر نخستين سزاوارتر است به او و اگر پس از همبسترى آمد او مختار است كه يا مهر زن را بدهد يا همسرى را با وى از سر گيرد . « 1 »\r\nكيست كه داناى اين مسأله باشد و مرا خبر دهد كه چرا مرد گمشده بايد زنش چهار سال صبر كند ؟ آيا اين حكم را از قرآن گرفته‌اند ؟ از كجاى آن ؟ يا از سنّت پيامبر ؟ راوى و ناقل آن كيست ؟ و تازه كتاب‌هاى صحيح و مسند سنّيان از حديثى كه مبيّن اين سنّت باشد خالى است . آرى ، چه بسا براى تعيين اين مدت به اين دستاويز چسبيده‌اند كه بيشترين مدتى كه يك بچه در شكم مادر مىماند چهار سال است بقاعى مىنويسد : علّت تعيين چهار سال ، آن است كه اين مدت ، بيشترين مدتى است كه يك بچه در شكم مادر مىماند . « 2 » چنان كه شافعى نقل مىكند كه بودن خودش در شكم مادر به اين اندازه طول كشيده ، مالك نيز براى خود چنين داستانى نقل كرده و هم از او روايت كرده‌اند كه گفت :\r\nزن و مرد راستگويى همسايهء ما بودند و زن به سه بچه آبستن شد و بر روى هم دروان\r\n\r\n\r\n","description":"","footnote":"\r\n( 1 ) . موطأ ، مالك : 2 / 28 ؛ كتاب الام ، شافعى : 7 / 219 ؛ سنن بيهقى : 7 / 445 ، 446 .\r\n( 2 ) . فيض الآله المالك : 2 / 263 .\r\n","page_name":" 292 ","page_number":302},
  {"content":"\r\n\r\nباردارىاش دوازده سال طول كشيد و هريك از بچه‌ها چهار سال در شكم او ماندند و اين ماجرا را از زنان ديگر نيز ديده است .\r\nاين‌گونه دليل‌تراشى را ابن رشد به ابو بكر ابهرى نسبت داده « 1 » و پس از نقل آن خود در دنباله‌اش مىنويسد : اين‌گونه علت‌تراشى درست نيست ، زيرا اگر علت حكم عثمان باشد كه ذكر شد پس بايستى زن آزاد و زن برده « 2 » هردو يك اندازه صبر كنند چون مدتى كه با گذشت آن مىتوان طفلى را به مردى ملحق كرد در مورد آزاد و برده يكسان است و نيز زنى كه صغيره است و با چون اويى نزديكى نمىكنند ، اگر شوهرش گم شود و پدر زن در اين‌باره شكايت كند اصلا نبايد مدتى را به انتظار گذراند با آنكه اينان مىگويند : اگر بيست سال هم از پيش خود صبر كند و سپس اقامهء دعوى نمايد باز بايد چهار سال صبر كند و اين دستور ، آن‌گونه علت‌تراشى را آشكارا باطل مىسازد .\r\nاى كاش اين دليل‌تراش در استدلال خود مىپرداخت به ذكر مردمانى كه پيش از صدور آن فتوا از دادگاه آن دو خليفه - در رحم زنانى پاك از آلايش - چهار سال درنگ كرده بودند و گرنه داستانى كه پس از روزگارى دراز از عهد آنها روى داده و راست و دروغ بودن آن هم معلوم نيست چگونه مىتوانست الهام‌بخش آنان در قضاوت باشد ؟ و اگر هم اين داستان‌ها را صحيح بشماريم تازه مگر آن دو خليفه ، علم غيب داشته‌اند كه بدانند آينده‌ها مردى را خواهد زاييد كه وجود او دليل مىشود براى آن مدتى كه به دستور آن دو زوجهء مرد گمشده بايد منتظر بماند ؟ شايد هم كه مدت تعيين شده ، اساسى جز يك فتواى خودسرانه نداشت كه پس از صدور آن ، روزگار علّتى برايش نتراشيد .\r\nبه‌علاوه بيشترين مدتى كه ممكن است بچه در شكم مادر بماند در ميان فقها مورد اختلاف است ابو حنيفه و ياران او و نيز ثورى بر آن‌اند كه آن دو سال است و شافعى بر\r\n\r\n\r\n","description":"","footnote":"\r\n( 1 ) . مقدمات المدوّنة الكبرى : 2 / 101 .\r\n( 2 ) . نهادن ميان بنده و آزاد به اين صورت كه براى زن مرد آزاد چهار سال و براى زن مرد برده دو سال ايّام انتظار تعيين كند - به‌گونه‌اى كه ابن رشد تصريح كرده - فتوايى سرخودى و بىدليل است .\r\n","page_name":" 293 ","page_number":303},
  {"content":"\r\n\r\nآن رفته كه چهار سال است و ابن قاسم بيشترين مدت را پنج سال اختيار كرده « 1 » و به فتواى مالك - بنابر روايت شهاب از او - اين مدت هفت سال است زيرا از قول وى روايت كرد كه زن ابن عجلان يك بار فرزندى زاييد كه هفت سال آن را در شكم داشت . « 2 »\r\nو شايد ابن عجلان‌هاى ديگر نيز در گوشه و كنار دنيا بوده‌اند كه جريان همسرانشان را براى مالك و شافعى بازگو نكرده‌اند تا دانسته شود كه ايشان فرزندان خويش را هشت يا نه يا ده سال در شكم نگاه مىداشته‌اند ! و رها كن عقل و طبيعت و برهان را كه همهء اينها را محال مىشمارد زيرا كه عقل و . . . هم در برابر آنچه زبان ابن عجلان آورده و مالك به مقتضاى آن حكم داده هيچ است و هم در برابر آنچه مادر شافعى آورده و اساس فتواى فرزندش گرديده !\r\nدربارهء اينكه چرا بايد زنى كه شوهرش گم شده چهار سال صبر كند علل ديگرى هم ابن رشد نقل كرده كه خود به رد و ابطال آنها پرداخته و يكى اينكه : چون در اين مدت است كه مىتوان با شهرهاى مسلمانان مكاتبه كرد و جواب گرفت . و ديگر : چون دانسته نيست كه او به كدام يك از چهار جهت رفته ، پس بايد براى هريك از چهار جهت يك سال - و بر روى هم چهار سال - صبر كند ، اين است اندازهء دانش به حكمت نظرياتى كه عمر و عثمان آوردند . و حالا چرا اين اندازه دانش را پيرامون حكمت‌هاى آنچه پيامبر اكرم آورد ندارند ؟ نمىدانيم .\r\nو باز ، كو آن فقيه تا به من بفهماند عده‌اى كه دو خليفه براى زوجهء مرد گمشده تعيين كردند براى چيست ؟ اگر عدهء وفات است كه زن به صورت قاطع از وفات شوهرش خبر ندارد و تنها با گذشتن چهار سال و بيشتر نيز مرگ شوهر ثابت نمىشود و در روايتى از عمر - به همان‌گونه كه شنيدى - او داورى كرد كه زنى كه شوهرش گم شده بايد چهار سال صبر كند و سپس كارگزار همسرش او را طلاق دهد و پس از آن چهار ماه و ده روز\r\n\r\n\r\n","description":"","footnote":"\r\n( 1 ) . در الفقه على المذاهب الاربعة : 4 / 535 مىنويسد : بنابر نظريهء برتر پنج سال .\r\n( 2 ) . ر ك : مقدمات المدوّنة الكبرى ، ابن رشد : 2 / 102 .\r\n","page_name":" 294 ","page_number":304},
  {"content":"\r\n\r\nصبر كند و بعد شوهر كند . « 1 » پس اين عده ، عدهء طلاق است و با گذشتن سه پاكى بر آنان تمام مىشود . پس اين چهار ماه و ده روز ديگر چيست ؟ و به فرض كه گرفتيم پس از طلاق نيز ايام عده به اين مقدار بايد باشد ، با تمام شدن آن ديگر شوهر اوّل چه ارتباطى با زن دارد كه چون پس از ازدواج مجدد زن پيدايش شود حق داشته باشد كه يا زن را ببرد يا مهر او را بدهد ؟ مگر قانون ، هرگونه پيوندى را ميان آن دو نبريده و اجازهء ازدواج به زن نداده بود تا به صورتى قانونى همسر اختيار كند ؟ ابن رشد مىگويد : « 2 » نمىبينى كه اگر پس از اتمام عده زن بميرد از ميراث او براى شوهر اوّلى نمىگذارند و اگر او در ايام عده بيايد براى همسرى با آن زن سزاوارتر از ديگران است و اگر به اندازه‌اى از عمر مرد گمشده بگذرد كه قاعدتا مثل اويى بيش از آن مدت زنده نمىماند ، باز هم اگر زن زنده باشد از آن مرد ارث نمىبرد و فقط تا آنگاه كه مدت تعيين شده نگذشته مىتواند به ماندن بر همان حال خشنودى دهد امّا اگر اين مدت گذشت و عده را نيز به سر رساند ديگر اين حق را ندارد - و به همين‌گونه است اگر پس از عده گذشته باشد .\r\nو تازه چه معنى دارد كه اگر شوهر اوّل قبول كند مهر را بدهد از شوهر دوم هم مهر بگيريم ؟ مگر او گناهى كرده كه با زنى كه قانون براى او حلال مىشمرد ازدواج كرده است .\r\nو از اين همه شگفت‌آورتر آنكه اين روايات پيش چشم همهء فقيهان بوده و باز هم امامان مذاهب در باب خيار - فتواى خود را با آنها - هماهنگ نكرده‌اند . مالك مىنويسد :\r\nاگر پس از سپرى شدن عده ، زن شوهر كند چه شوهر با او همبستر شود و چه نشود شوهر اوّل نمىتواند به سراغ او بيايد . و هم گويد : كار ، نزد ما چنين است و اگر پيش از شوهركردن ، شوهر اوّل پيدا شود او براى ازدواج سزاوارتر است . « 3 »\r\nو شافعى و ابو حنيفه و ثورى گويند : زنى كه شوهرش گم شده آزاد نمىشود تا به درستى از مرگ شوهر آگاه گردد ، اين را قاضى ابن رشد نقل كرده و مىنويسد : قول ايشان\r\n\r\n\r\n","description":"","footnote":"\r\n( 1 ) . سنن بيهقى : 7 / 445 .\r\n( 2 ) . مقدمات المدوّنة الكبرى : 2 / 104 .\r\n( 3 ) . موطأ ، مالك : 2 / 28 .\r\n","page_name":" 295 ","page_number":305},
  {"content":"\r\n\r\nاز على و ابن مسعود نيز روايت شده . « 1 »\r\nو حنفيان گويند : واجب شدن نفقه بر ذمهء شوهر شرايطى دارد از جمله اينكه عقد نكاح به صورت صحيح انجام گرفته باشد . پس اگر به صورت باطل يا فاسد انجام بگيرد و مرد چيزى به زن انفاق كند و سپس فساد يا بطلان عقد ظاهر شود مرد حق دارد كه آنچه را بر وى انفاق كرده پس بخواهد .\r\nديگر اينكه اگر شوهر مفقود شود و زن شوهر ديگرى بكند و با هم بياميزند سپس شوهر غايب پيدا شود ، ازدواج زن با شوهر دوم فاسد خواهد بود و قاضى آنها را از هم جدا مىكند و زن بايد به خاطر آميزش فاسد عده نگه دارد و نفقهء او هم در اين ايّام نه بر عهدهء شوهر اوّل است و نه بر عهدهء شوهر دوم . « 2 »\r\nو شافعى مىنويسد : در مورد اين مطلب هيچ‌كس را نديده‌ام مخالف باشد كه اگر مرد و زن يا يكىشان در خشكى يا دريا غايب شود - جاى غيبت معلوم باشد يا نه - و هردو يا يكى از آن دو بميرند و خبرى از آنان به دست نيايد يا دشمن آن دو را اسير كند و به جايى ببرد كه خبرى از آنان به دست نيايد ، در هيچ‌يك از اين موارد يكى از ديگرى ارث نمىبرد مگر مسلم باشد كه آن ديگرى پيش از وى وفات كرده است و به عقيدهء من حكم زنى هم كه شوهرش گم شده همين است ، هرگونه غيبتى كه مىخواهد باشد اعم از آنچه صفت آن را بازگفتيم يا غير آن ، مانند اسير شدن به دست دشمن يا بيرون شدن شوهر و سپس نامعلوم گرديدن راهى كه پيش گرفته يا سر به بيابان نهادن از روى بىخردى يا بيرون شدن به‌گونه‌اى كه خبرى از شخص به‌دست نيايد يا پيش گرفتن سفر دريا و نرسيدن خبرى پس از آن ، يا رسيدن خبر مبنى بر اينكه كشتى غرق شده كه او را در آن مىديدند بىآنكه يقين داشته باشند به هنگام غرق او هم در آن بوده ، كه در همهء اين موارد زن نمىتواند عده نگه دارد و هرگز هم نمىتواند شوهر ديگر بكند تا خبر يقين مرگ شوهر به او برسد و آنگاه كه به مرگ شوهر يقين كرد عده نگه مىدارد و از او ارث مىبرد و هرزنى كه امثال او ارث برند چون عدهء وفات نگه دارد از شوهرى كه در مرگ او\r\n\r\n\r\n","description":"","footnote":"\r\n( 1 ) . بداية المجتهد : 2 / 52 .\r\n( 2 ) . الفقه على المذاهب الاربعة : 3 / 565 .\r\n","page_name":" 296 ","page_number":306},
  {"content":"\r\n\r\nعده نگه داشته ارث مىبرد و اگر مرد در حالى زن را طلاق دهد كه غيبت خودش پوشيده باشد - در هركدام از صورت‌هايى كه گفتيم فرق ندارد - يا اينكه به ايلا و ظهار بپردازد يا به او نسبت زنا دهد در همهء اين موارد آنچه بر شوهر حاضر لازم است بر او نيز لازم است و چون حكم اين موضوع به اين‌گونه باشد روا نيست كه همسر مردى كه براستى احكام زن وى بر او بار مىشود جز براى طلاق يا مرگ شوهر عده نگه دارد همان‌گونه كه اگر گمان كند شوهر طلاقش داده يا مرده نمىتواند عدهء طلاق نگه دارد تا وقتى كه طلاق او مسلم شود و نيز در موردى كه زن به دستور حاكم ساليان دراز صبر كند و آنگاه عده نگه دارد و دوباره شوهر كند و آنگاه شوهر نخست او را طلاق دهد احكام طلاق بر او جارى مىشود و به همين‌گونه است اگر شوهر با او ايلا يا ظهار كند يا نسبت زنا به وى دهد كه در اين موارد نيز احكام شوهر بر او جارى است و نيز اگر زن به دستور حاكم چهار سال صبر كند سپس عده نگه دارد و پس از گذراندن چهار ماه و ده روز شوهر كند و با هم بياميزند يا شوهر كند و با هم نياميزند يا اصلا شوهر نكند و شوهر اوّل كه گم شده بود او را طلاق دهد در همهء اين احوال احكام طلاق بر زن جارى مىشود ، زيرا او شوهرش بوده و نيز اگر با او ظهار يا ايلا كند يا نسبت زنا به وى دهد احكام ايلاء كننده بر مرد جارى است جز اينكه حق آميزش با وى را ندارد - به خاطر شبهه‌اى كه همان نكاح زنش با ديگرى باشد - و به او گفته نمىشود كفارهء ايلا و به سراغ زنت برو تا آنگاه كه زن - اگر با شوهر دوم آميخته - عده نگه دارد و چون عده‌اش سررسيد از روز تمام شدن عده يعنى از همان هنگام كه آميزش با وى براى او حلال مىشود چهار ماه به او مهلت مىدهند و پس از آن اگر با زن بياميخت كه از طلاق ايلاء خارج شده و كفار داده و اگر با او نياميخت به او گفته مىشود : يا با او بياميز يا طلاقش ده . « 1 »\r\nو هم گفت : مردى كه گم شده از هنگام گم شدن او تا موقعى كه يقين به مرگ او پيدا شود بايد از مال او هزينهء زنش داده شود و اگر قاضى مدت چهار سال زن را به صبركردن وادارد در طى آن نيز هزينهء وى بايد از مال شوهر داده شود - و به همين ترتيب در آن\r\n\r\n\r\n","description":"","footnote":"\r\n( 1 ) . كتاب الام : 5 / 221 .\r\n","page_name":" 297 ","page_number":307},
  {"content":"\r\n\r\nچهار ماه و ده روز - و چون شوهر ديگر كرد ديگر از مال شوهر گم شده چيزى به او داده نشود ، زيرا او با شوهرى ديگرى كه اختيار كرده است اجازهء بهره‌بردارى از خويش را از شوهر اوّل سلب نموده است . و به همين ترتيب اگر پس از اين قضايا شوهر اوّل او را طلاق دهد يا بميرد از مال وى در ايام عده چيزى به او داده نمىشود و اينكه مىگوييم در اين موارد زن مستحق نفقه نيست نه از بابت آنكه وى زن ديگرى است و نه از اين جهت كه وى بايد از او عده نگه دارد و نه از اين لحاظ كه ميان آن دو قاعدهء توارث حكمفرماست و نه از اين حيث كه شوهر بايد او را طلاق دهد و نه از بابت هيچ‌يك از احكامى كه ميان زن و شوهر جارى است ( مگر ملحق ساختن فرزند به وى در صورتى كه با وى آميخته است ) و اينكه استحقاق او را براى نفقه از شوهر اوّل انكار كردم تنها از اين روى بود كه او خود را از دسترس وى و از حال تمكين در برابر او خارج كرده و چنان كه همسر مرد گمشده وظيفه دارد كه به خاطر شبهه‌اى صبر كند اين يكى پايدارى ننموده و من نيز استحقاق او را براى نفقه از شوهر اوّل در آن حاليت انكار كردم كه او با عده نگه داشتن از آن مرد و با گرفتن شوهر جديد ، خود را از دسترس شوهر اوّل دور نموده و مانع بهره‌بردارى وى شده است و مانند زن ناشزه‌اى گرديده است كه هرچند با شوهر در يك شهر باشند با عدم تمكين و جلوگيرى از بهره‌بردارى شوهر ، استحقاقش را بر نفقه منكر مىشوم . و امّا اينكه استحقاق او براى نفقه را پس از ايام عدهء شوهر دوم انكار كردم به خاطر آن بود كه حقّى را بر گردن شوهر اوّل داشته خود ترك كرده و به اين معنى ، خويش را براى بهره‌دهى در اختيار ديگرى نهاده كه خود را از قيد شوهر اوّل آزاد گردانيده و اگر در غيبت مرد هزينه‌اى به زن داده نمىشود و بعدها با دليل روشن گردد كه در آن موقع مرد مرده بود همهء هزينه‌اى كه پس از مردن به زن داده شود پس گرفته مىشود و او از همان هنگام مستحق ارث و بهره‌بردارى از ماترك و منافع آن تلقى مىگردد .\r\nو اگر قاضيى به او حكم كرده باشد كه شوهر كن و او پذيرفته باشد نكاحش فسخ مىشود و آنگاه اگر شوهر دوم با او نزديكى نكرده باشد مهر ندارد و اگر نزديكى كرده\r\n\r\n","description":"","footnote":"","page_name":" 298 ","page_number":308},
  {"content":"\r\n\r\nباشد بايد مهر المثل - و نه مهر السهمى - بپردازد و نكاح فسخ مىشود و اگر تا هنگام مرگ يكى از زن و شوهر ، نكاح فسخ نشده هيچ‌كدام از آن دو از ديگرى ارث نمىبرد .\r\nو گفت : و چون شوهر اوّل او را طلاق داد طلاق بر او كار به جايى بوده و اگر شوهر اوّل هنگامى او را طلاق داد كه او نزد شوهر دوم بود براستى بايد گفت كه او نزد كسى به جز شوهر حقيقىاش بوده ، پس بايد عدهء طلاق نگاه دارد و در عدهء فوات حق ميراث از زوج ميّت دارد و در عدهء طلاق نيز حق سكونت در خانهء شوهر را . چنان كه به عقيدهء برخى اين حق را در عدهء وفات هم دارد و اگر شوهر دوم بميرد زن از وى ارث نمىبرد و به همين‌گونه اگر زن بميرد و شوهر دوم از وى ارث نمىبرد .\r\nپس از اين همه مقدّمات تو نيك مىدانى كه اگر مبانى حكم و فتوا به ضعيف‌ترين صورتى هم در فتواى دو خليفه مراعات شده بود ؛ اين همه پيشوايان از آن روگردان نمىشدند و پيش از آنكه امير مؤمنان با آن دو مخالفت نمىكرد و دربارهء مرد گمشده‌اى كه زنش شوهر كرده و سپس پيدايش شده بود نمىگفت : آن زن همسر او است مىخواهد طلاقش دهد و مىخواهد نگاهش دارد و اختيار با زن نيست .\r\nو نمىگفت : زنى كه شوهرش گم شد ، نبايد شوهر كند تا از سرنوشت او مطلع گردد .\r\nو نمىگفت : آن زن نبايد شوهر كند .\r\nو نمىگفت : آنچه عمر در اين‌باره گفته بىارزش است ، آن زن همان مرد گمشده است تا براى زن يقين پيدا شود كه وى مرده يا طلاقش داده و اين ( شوهر دوم ) هم به خاطر بهره‌بردارى از وى بايد مهر بدهد و نكاحش هم باطل است .\r\nو نمىگفت : آن زن ، از مرد نخستين است چه شوهر دوم با او نزديكى كرده باشد و چه نه .\r\nو نمىگفت : زنى كه دچار ( چنين شويى ) شد بايد صبر كند و شوهر نكند تا مرگ شوهرش براى او قطعى گردد « 1 » . شافعى نيز پس از ذكر اين حديث گويد : ما نيز همين را مىگوييم .\r\n\r\n\r\n","description":"","footnote":"\r\n( 1 ) . كتاب الام ، شافعى : 5 / 223 ؛ سنن بيهقى : 7 / 444 ، 446 ؛ مقدمات المدوّنة الكبرى : 2 / 103 .\r\n","page_name":" 299 ","page_number":309},
  {"content":"\r\n\r\nو امير مؤمنان چنان كه مىدانى اعلم همهء صحابه است و اعلم همهء مسلمانان ، و دروازهء شهر علم پيامبر ، و وارث علم پيامبر اكرم كه خود او صلّى اللّه عليه و آله به اين فضيلت وى تصريح كرده است . پس اى كاش كه آن دو خليفه نيز دربارهء حكم اين مسأله به وى رجوع مىكردند و به صورتى كه در بسيارى از دشوارىها عمل كردند و درماندند از پيش خود فتواى بىدليل نمىدادند و آخر آن دو را - با آن پايه و مايه كه مىشناسيم - چه به اينكه به حل مشكلات پردازند و اين چه رأيى است داده‌اند كه تودهء پيروانشان ازآن‌رو گردانده‌اند ؟ و تازه چه بسيار نظايرى هم براى اين رأى توان يافت . و آنگاه پيامبر بزرگ چگونه دستور مىدهد از مردمانى كه موازين نظرياتشان در زمينهء دين خدا اين است و بهرهء ايشان از دانش به اين اندازه است پيروى كنند ؟ و چگونه مىگويد : بر شما باد پيروى از سنت من و سنت خلفاى راشدين و هدايت‌يافته ؛ چنگ در دامن آن بزنيد . « 1 »\r\nدو صاحب دعواييم كه يكى از ما بر ديگرى ستم كرده است ، ميان ما به حق حكم كن و جور مكن . « 2 »\r\n\r\n19 - خليفه حكم خدا را از أبىّ فرا مىگيرد\r\nبيهقى در السنن الكبرى به اسناد از ابو عبيده آورده است كه عثمان به نزد أبى فرستاد و پرسيد : مردى زنش را طلاق داده و سپس در هنگامى كه او براى بار سوم خون ديده با وى درآميخته ، اينك تكليفش چيست ؟ أبى گفت : به نظر من تا آنگاه كه از سومين خون پاك نشده و نماز بر او واجب نشود ، شوهر به گرفتن او سزاوارتر است . « 3 » راوى گفت : فكر نمىكنم كه عثمان جز همين نظر را به كار گرفته باشد .\r\nصريح روايت آن است كه خليفه حكم اين مسأله را نمىدانسته تا آن را از أبى آموخته و فتواى او را به كار گرفته و بىترديد آموزگار وى از خودش بهتر است ، پس چرا پايگاه خود را به او يا كسى برتر از او وانگذارده - كه برتر از هردانايى ، دانايى هست - و اگر كار\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 6 / 330 .\r\n( 2 ) . ص 38 / 22 .\r\n( 3 ) . السنن الكبرى : 7 / 417 .\r\n","page_name":" 300 ","page_number":310},
  {"content":"\r\n\r\nرا به كسى وامىگذارد كه - در هيچ‌يك از مسايل دين - ناچار به سؤال از ديگرى نبود البتّه به شهر دانش گام مىنهاد - و آن هم از در آن ( على عليه السّلام ) - .\r\nبراى آگاهى از اندازهء دانش عثمان همين ترا كفايت مىكند كه بدانى عينى نوشته : عمر داناتر و فقيه‌تر از عثمان بوده « 1 » و آنگاه ما در جلد شش ترا از چون و چند دانش عمر آگاه ساختيم و آثار نادرى در زمينهء دانش او آورديم ، آنجا را بنگر تا چه مىبينى !\r\n\r\n20 - خليفه سنت پيامبر را از يك زن مىآموزد\r\nدو امام - شافعى و مالك - و ديگران به اسناد از فريعة بنت مالك بن سنان آورده‌اند كه وى به نزد پيامبر شد و از او پرسيد : آيا مىتوانم به نزد كسانم در بنى خدره برگردم ، زيرا شوهرم در جستجوى بندگان فرارىاش بيرون شده و چون به حوالى قدوم رسيده آنان را يافته و ايشان او را كشته‌اند . آنگاه از پيامبر خواست كه به نزد كسانش برگردد ، زيرا شوهرش او را در خانه‌اى كه ملك وى باشد جاى نداده . به گفتهء فريعه : پيامبر پاسخ داد :\r\nآرى . و من برگشتم و در حجره يا مسجد بودم كه او مرا بخواند - يا بفرمود تا مرا بخوانند - و سپس گفت : « من به تو چه گفتم ؟ » من داستان خود را با شوهر خويش كه قبلا ياد كرده بودم دوباره گفتم و او گفت : در خانه‌ات بمان تا مدت مقرر به سر رسد . فريعه گفت : پس من چهار ماه و ده روز ايّام عده را در آنجا گذراندم و چون روزگار عثمان شد در پى من فرستاد و آن داستان را پرسيد و من او را آگاه ساختم تا از آن پيروى كرد و براساس آن داورى نمود .\r\nشافعى در الرسالة مىنويسد : عثمان با همهء پيشوايى و برترى و دانش خود در قضاوت ميان مهاجران و انصار خبر يك زن را ملاك گردانيد .\r\nو در اختلاف الحديث مىنويسد : فريعه بنت مالك ، عثمان را خبر داد كه پيامبر به او فرمود : پس از وفات شوهرش در خانهء خويش بماند تا مدت مقرر به سر رسد ، عثمان نيز از همين حديث پيروى كرد و آن را مبناى قضاوت گردانيد .\r\n\r\n\r\n","description":"","footnote":"\r\n( 1 ) . عمدة القارى : 2 / 733 .\r\n","page_name":" 301 ","page_number":311},
  {"content":"\r\n\r\nابن قيم در زاد المعاد مىنويسد : اين حديثى صحيح است كه در حجاز و عراق شهرت دارد و مالك آن را در موطأ خود نقل كرده و به آن استدلال نموده و آن را مبناى مذهب خود گردانيده ، سپس قول ابن حزم را كه اين حديث را ضعيف شمرده نقل كرده و خطا بودن آن قول را آشكار ساخته و گويد : آنچه ابو محمّد ابن حزم گفته نادرست است و سپس ابن عبد البرّ را مىآورد كه گفته : اين حديث مشهور است و نزد علماى عراق و حجاز معروف مىباشد . « 1 » و در نيل الاوطار مىخوانيم : پنج محدث بزرگ آن را آورده‌اند . « 2 » و ترمذى جداگانه نيز به صحت آن حكم كرده و نسايى و ابن ماجه سخنى از فرستادن عثمان در پى فريعه به ميان نياورده‌اند .\r\nامينى گويد : اين داستان هم - مانند حديث قبلى - اندك بودن دانش خليفه را نشان مىدهد كه حتى از آنچه كه زن مزبور مىدانسته او آگاهى نداشته و اينجا نيز همانچه را آنجا گفتيم بازگو مىكنيم و باز دوباره نظر بگردان و به شگفت آى از خليفه‌اى كه نشانه‌هاى دين خويش را از زنان ملّتش بگيرد با آنكه خود بايد در آن روز يگانه مرجع ملت باشد در مورد همهء آنچه را اسلام پاك آورده و در قرآن و سنت پيامبر هست ، و با آنكه جاى خالى پيامبر به وسيلهء او بايد پر شود و در احكام دشوار و مسائل مشكل بايد به او اتكا كنند - چه رسد به مسأله‌اى اين قدر سهل و ساده - .\r\nو پس از اينها از ابن عمر به شگفت آى كه مردى با اين اندازه بهره از دانش را داناترين صحابه در روزگار خويش مىشمارد . آرى ، زنده باش و شگفتىهاى روزگار را بنگر .\r\n\r\n\r\n","description":"","footnote":"\r\n( 1 ) . ر ك : الرسالة ، شافعى 116 ؛ كتاب الام ، شافعى : 5 / 208 ؛ اختلاف الحديث ، شافعى در حاشيهء كتاب الام :\r\n7 / 22 ؛ موطأ ، مالك : 2 / 36 ؛ سنن ابو داود : 1 / 362 ؛ سنن بيهقى : 7 / 434 ؛ احكام القرآن ، جصاص :\r\n1 / 496 ؛ زاد المعاد : 2 / 404 ؛ الاصابة : 4 / 386 .\r\n( 2 ) . نيل الاوطار : 7 / 100 .\r\n","page_name":" 302 ","page_number":312},
  {"content":"\r\n\r\n\r\n21 - نظر خليفه دربارهء احرام پيش از ميقات\r\nبيهقى به اسناد خود از داود بن ابى هند آورده است كه چون عبد اللّه « 1 » بن عامر بن كريز خراسان را فتح كرد گفت : سپاسگزارىام از خدا را به اين صورت نشان مىدهم كه از همين‌جا احرام ببندم و از نيشابور احرام بست و چون بر عثمان درآمد عثمان وى را براى كارى كه انجام داده بود نكوهيد و گفت : كاش تو همان هنگام را كه مردم از آن احرام مىبندند ملازم مىشدى و نگاه مىداشتى . « 2 »\r\nعبارتى ديگر از طريق محمّد بن اسحاق : عبد اللّه بن عامر به آهنگ عمره از نيشابور بيرون شد و از همان‌جا نيز احرام بست و احنف بن قيس را به جاى خويش در خراسان نهاد و چون عمرهء خويش بگذارد به نزد عثمان شد - و اين در همان سال قتل عثمان بود - پس عثمان به وى گفت : تو با احرام بستن از نيشابور به عمرهء خويش مغرور شدى .\r\nو ابن حزم مىنويسد از طريق عبد الرزاق - و او از معمر و او از ايوب سختيانى و او از محمّد بن سيرين - آورده‌اند كه عبد اللّه بن عامر از حيرب « 3 » احرام بست و به نزد عثمان شد او وى را نكوهيد و به او گفت : مغرور شدى و عبادتت بر تو سبك شد و در عبارت ابن حجر : به خويش مغرور شدى . « 4 »\r\nابن حزم گويد : ابو محمّد ( كنيهء خودش است ) گويد : عثمان كارى را كه به عقيدهء او نيكو يا روا بود عيب نمىشمرد و كارى را عيب مىشمرد كه نزد او ناروا باشد به خصوص كه خود توضيح مىداد كه آن كار ، سبك شمردن عبادت است ؛ و سبك شمردن عبادت روا نيست ، زيرا خداوند دستور داده شعائر حجّ را بزرگ بدارند .\r\nگزارش بالا را ابن حجر نيز آورده و گويد : ابن عامر براى سپاسگزارى از خدا ، از نيشابور احرام بست و بر عثمان درآمد و او وى را - به خاطر به هلاكت افكندن خويش با\r\n\r\n\r\n","description":"","footnote":"\r\n( 1 ) . چنانچه در الاصابة : 3 / 61 مىخوانيم اين مرد پسر دايى عثمان است .\r\n( 2 ) . السنن الكبرى : 5 / 31 .\r\n( 3 ) . در يك نسخه ، جيرب آمده و هيچ‌يك از آن دو را در فرهنگ‌هاى جغرافيايى نيافتم .\r\n( 4 ) . المحلى : 7 / 77 .\r\n","page_name":" 303 ","page_number":313},
  {"content":"\r\n\r\nآن عبادت - سرزنش كرد . سپس گويد : عثمان خوش نداشت كه وى از خراسان و كرمان احرام ببندد « 1 » . سپس حديث را از طريق سعيد بن منصور و ابو بكر بن ابى شيبه آورده و آنجا مىخوانيم : ابن عامر از خراسان احرام بست و نيز آن را از طريق محمّد بن سيرين و بيهقى آورده و گويد : بيهقى گفته : اين داستان از عثمان معروف است . « 2 »\r\nو همهء اينها - به جز سخن بيهقى در معروف بودن حديث - در تهذيب التهذيب نيز ياد شده است . « 3 » و در تيسير الوصول مىخوانيم : آورده‌اند كه عثمان خوش نمىداشت انسان از خراسان يا كرمان احرام بندد « 4 » و اين را بخارى در زندگى نامهء او آورده است .\r\nامينى گويد : آنچه در احرام بستن - براى حجّ يا عمره - ثابت است اين است كه اين ميقات‌ها نزديك‌ترين جاىها به مكّه براى احرام بستن است - و آخرين جاهايى كه مىتوان احرام بست - به اين معنى كه حاجى نبايد احرام نبسته از آنجا بگذرد امّا احرام بستن پيش از آن - از هرشهر كه خواهند يا از همان حوالى خانهء محرم - اگر به نيّت آن باشد كه محل احرام بستن را ميقات شرعى حساب كند شك نيست كه اين كار بدعت و حرام است و به آن مىماند كه كسى پس از گذشتن از ميقات‌هاى شرعى تازه احرام ببندد ولى اگر اين كار را براى آن كند كه عبادت بيشترى انجام داده باشد و به احكامى كه به صورت مطلق دستور به كار نيكو مىدهد عمل كرده باشد يا به اين وسيله شكر نعمتى بگزارد يا به نذرى كه كرده وفا كند در هيچ‌يك از اين صورت‌ها كار او حرام نيست و مانند نماز و روزه و بقيهء كارهايى است كه به قصد قربت - براى شكر يا اداى نذر يا مطلق كار خير - انجام مىشود و مشمول هريك از ادله‌اى كه براى اين موضوعات رسيده مىگردد و هيچ منعى هم از طرف قانونگذار پاك براى آن نرسيده و آنچه از او و يارانش رسيده به قرار زير است :\r\n1 - پيشوايان حديث با اسناد صحيح از طريق اخنسى - و او از امّ حكيم و او از امّ سلمه - مرفوعا آورده‌اند كه هركس - براى حجّ يا عمره - از مسجد الاقصى احرام بندد خدا\r\n\r\n\r\n","description":"","footnote":"\r\n( 1 ) . الاصابة : 3 / 61 .\r\n( 2 ) . السنن الكبرى ، بيهقى : 5 / 31 .\r\n( 3 ) . تهذيب التهذيب : 5 / 273 .\r\n( 4 ) . تيسير الوصول : 1 / 265 .\r\n","page_name":" 304 ","page_number":314},
  {"content":"\r\n\r\nگناهان گذشته‌اش را مىآمرزد . اخنسى گفت : ام حكيم با شنيدن اين حديث به بيت المقدس رفت تا از آنجا به آهنگ عمره احرام بندد .\r\nو به عبارت ابو داود و بيهقى و بغوى : هركس براى حجّ يا عمره از مسجد الاقصى به سوى مسجد الحرام احرام بندد خداوند گناهان گذشته و آينده‌اش را مىآمرزد . يا :\r\nبهشت بر او واجب مىشود . و به عبارتى : و بهشت بر او واجب شود .\r\nو به عبارت ابن ماجه : هركس به آهنگ عمره از بيت المقدس احرام بندد آمرزيده شود .\r\nو به عبارت ديگرى از همو : هركس به آهنگ عمره از بيت المقدس احرام بندد اين كار كفّاره گناهان پيشين باشد . ام حكيم گفت : پس مادر من از بيت المقدس براى عمره بيرون شد ( احرام بست ) .\r\nو ابو داود پس از اين حديث مىنويسد : خدا بيامرزد وكيع را كه از بيت المقدس - به سوى مكّه - احرام بست . « 1 »\r\n2 - ابن عدى و بيهقى از طريق ابو هريره آورده‌اند كه پيامبر دربارهء اين آيه حجّ و عمره را براى خدا به انجام رسانيد « 2 » . گفت از نشانه‌هاى به انجام رسيدن حجّ آن است كه از خانهء كسانت احرام ببندى . « 3 »\r\n3 - حافظان حديث آورده‌اند كه امير مؤمنان دربارهء آيهء فوق الذكر گفت : به انجام رسانيدن آن به اين است كه از خانهء كسانت احرام بندى . « 4 »\r\n\r\n\r\n","description":"","footnote":"\r\n( 1 ) . ر ك : مسند احمد : 6 / 299 ؛ سنن ابو داود : 1 / 275 ؛ سنن ابن ماجه : 2 / 235 ؛ سنن بيهقى : 5 / 30 ؛ مصابيح السنة ، بغوى : 1 / 170 ؛ الترغيب و الترهيب ، منذرى : 2 / 61 كه آن را با عبارت مذكور و از طريق ابن ماجه صحيح خوانده و گويد : در صحيح ابن حبان نيز آمده .\r\n( 2 ) . بقره 2 / 196 .\r\n( 3 ) . سنن بيهقى : 5 / 30 ؛ الدر المنثور : 1 / 208 ؛ نيل الاوطار : 5 / 26 كه حديث را به صورت مرفوع از طريق ابو هريره ثابت دانسته است .\r\n( 4 ) . ناسح 34 ؛ تفسير ابن جرير : 2 / 120 ؛ المستدرك ، حاكم : 2 / 276 كه حكم بر صحت داده و ذهبى نيز آن را اقرار كرده ؛ السنن الكبرى ، بيهقى : 5 / 30 ؛ احكام القرآن ، جصاص : 1 / 337 ، 354 ؛ تفسير ، ابن جزى : -\r\n","page_name":" 305 ","page_number":315},
  {"content":"\r\n\r\nاين روايت را هم وكيع آورده است و هم ابن ابى شيبه و عبد بن حميد و ابن منذر و ابن ابى حاتم نيز آن را روايت كرده‌اند .\r\n4 - جصاص مىنويسد : روايت شده كه على و عمر و سعيد بن جبير و طاوس گفته‌اند :\r\nبه انجام رسانيدن آن دو ( حجّ و عمره ) به اين است كه از خانهء كسانت احرام ببندى . « 1 »\r\nهمو مىنويسد : در مورد احرام بستن براى عمره پيش از رسيدن به ميقات ، هيچ اختلافى ميان فقها نيست و از اسود بن يزيد روايت شده كه گفت : براى عمره بيرون شديم و چون برگشتيم به ابو ذر برخورديم و او گفت : آيا موى تراشيدى و كارى كه بدان وسيله از احرام بيرون آييد ؟ گرنه اين است كه عمره از خاك و ده شما است . و مقصود ابو ذر آن است كه بهتر بود عمره را از شهر كسانتان به نامى نهاديد ، چنان كه روايت شده على گفت : به انجام رسانيدن آن دو ( حجّ و عمره ) به اين است كه از خانهء كسانت احرام ببندى . « 2 »\r\nو رازى مىنويسد : از على و ابن مسعود چنان روايت شده كه به انجام رسانيدن آن دو به اين است كه انسان از نزد كسانش احرام ببندد . « 3 » و همو مىنويسد : شهرت دارد كه بزرگان صحابه گفته‌اند : به انجام رسانيدن حجّ به آن است كه انسان از نزد كسانش احرام ببندد . « 4 »\r\nو قرطبى پس از يادى از حديث على مىنويسد : اين نظريه را از قول عمر و سعد بن ابى وقاص نيز روايت كرده‌اند و عمران بن حصين نيز به مقتضاى همان رفتار مىكرده است . سپس مىنويسد : دربارهء احرام بستن پيش از رسيدن به ميقات‌هايى كه پيامبر تعيين كرده ، آنچه از على روايت شده و عمران بن حصين نيز بر آن كار كرده همان است كه عبد اللّه بن مسعود و گروهى از سلف گفته‌اند و ثابت است كه عمر از ايليا « 5 » احرام مىبست\r\n\r\n\r\n","description":"","footnote":"\r\n- 1 / 74 ؛ تفسير رازى : 2 / 162 ؛ تفسير قرطبى : 2 / 343 ؛ تفسير ابن كثير 230 ؛ الدر المنثور : 1 / 208 ؛ نيل الاوطار : 5 / 26 .\r\n( 1 ) . احكام القرآن : 1 / 310 .\r\n( 2 ) . همان : 1 / 337 .\r\n( 3 ) . تفسير رازى : 2 / 162 .\r\n( 4 ) . همان : 2 / 172 .\r\n( 5 ) . ايلياء با الف ممدود ، گاهى هم با الف مقصور خوانده شده و نام شهر بيت المقدس است .\r\n","page_name":" 306 ","page_number":316},
  {"content":"\r\n\r\nو اسود و علقمه و عبد الرحمن و ابو اسحاق از خانه‌هاشان احرام مىبستند و شافعى نيز اين را اجازه داده است . سپس حديث امّ سلمه را - كه قبلا آورديم - ياد كرده است « 1 » و ابن كثير پس از آوردن حديث على عليه السّلام « 2 » مىنويسد : ابن عبّاس و سعيد بن جبير و طاوس و سفيان ثورى نيز همين را گفته‌اند .\r\n5 - بيهقى از طريق نافع آورده است كه در سالى كه جريان حكميت روى داد ، پسر عمر از ايلياء احرام بست « 3 » و مالك مىنويسد : پسر عمر در يك حجّ از ايلياء احرام بست « 4 » و اين گزارش را ابن ديبع نيز آورده « 5 » و به همين زودى سخن ابو زرعه را - كه به نقل از ابن منذر - آن را ثابت مىداند خواهى خواند .\r\nشافعى مىنويسد : سفيان بن عيينه - از زبان عمرو بن دينار و او از زبان طاوس - ما را خبر داد كه مرد از نزد كسانش - يا پس از گذشتن از نزد ايشان - هرجا بخواهد احرام مىبندد و جز در حالتى كه احرام بسته است نبايد از ميقات بگذرد . و البتّه عمرو ، نام گويندهء اين سخن را نبرد ، ولى ما فكر مىكنيم او ابن عبّاس بوده است ، تا آنجا كه مىنويسد : مىگويم : عيبى ندارد كه او پيش از رسيدن به ميقات احرام ببندد همان‌گونه نيز عيبى ندارد كه از نزد كسانش احرام بسته راه بيفتند . پس به ميقات نيايد ، مگر آنكه قبلا احرام بسته باشد ، زيرا او پرداخته است به انجام وظيفهء خود كه محرم بودن از ميقات باشد . « 6 »\r\nو ملك العلماء مىنويسد : هرگاه پيش از رسيدن به ميقات ، احرام بسته شود بهتر است و از ابو حنيفه روايت شده كه اين كار بهتر است در صورتى كه بتواند جلوى خود را بگيرد و آنچه را منافعى با بودن در حال احرام است ترك كند و شافعى گويد : احرام بستن از ميقات بهتر است و اين بنا بر اصل آن است كه احرام بستن ركنى است ، پس از كارهاى حجّ مىباشد ، ولى اگر گمان وى درست بود مقدم داشتن آن بر ميقات روا نبود ، زيرا جايز\r\n\r\n\r\n","description":"","footnote":"\r\n( 1 ) . تفسير قرطبى : 2 / 343 .\r\n( 2 ) . تفسير ابن كثير : 1 / 230 .\r\n( 3 ) . السنن الكبرى : 5 / 30 .\r\n( 4 ) . موطأ : 1 / 242 .\r\n( 5 ) . تيسير الوصول : 1 / 264 .\r\n( 6 ) . كتاب الام : 2 / 118 .\r\n","page_name":" 307 ","page_number":317},
  {"content":"\r\n\r\nنيست كه افعال حجّ را بر اوقات خاصهء آنها مقدم دارند « 1 » . در حالى كه مقدم داشتن احرام بر ميقات اگر در ماه‌هاى مربوط به حجّ باشد اجماعا جايز است و اختلاف در افضل بودن آن است - نه در جايز بودن - و ما اين آيه را پيش روى داريم كه : حجّ و عمره را براى خدا به انجام رسانيد و از على و ابن مسعود روايت شده كه گفته‌اند : به انجام رسانيدن آن به اين است كه از نزد كسانت احرام ببندى و از امّ سلمه روايت شده كه . . . تا پايان . « 2 »\r\nو قرطبى مىنويسد : اجماع علما بر آن است كه هركس پيش از رسيدن به ميقات احرام ببندد محرم است و تنها كسانى كه با اين نظريه مخالفت كرده‌اند كه احرام بستن از ميقات را بهتر مىدانند از ترس آنكه انسان وظيفه‌اى را كه خدا براى او آسان گردانيده خود دشوار سازد و دست به كارى زند كه بر خود ايمن نباشد كارى منافى با حال احرام از او سر زند و با وجود اين ، همه بر آنند كه اگر به آن‌گونه احرام بست بايستى شرايط آن را مراعات نمايد و به آن وفا كند ، زيرا او عبادت خود را بيش از آنچه واجب بوده انجام داده نه كمتر . « 3 »\r\nحافظ ابو زرعه مىنويسد : روشن كرديم كه معين‌كردن اين ميقات‌ها براى آن است كه انسان اگر خيال حجّ و عمره دارد احرام نبسته از آنها نگذرد ، ولى احرام بستن پيش از رسيدن به آنها از نظر جمهور فقها بىمانع است و گروهى نيز اين فتوا را به اجماع فقها نسبت داده‌اند و حتى گروهى از علما بر آن رفته‌اند كه اگر انسان از نزد كسانش احرام ببندد بهتر است تا اين كار را تا رسيدن به ميقات به تأخير بيندازد و اين ، يكى از دو قول شافعى است و از اصحاب او نيز قاضى ابو الطيب و رويانى و غزالى و رافعى همين را ترجيح مىدهند چنان كه مذهب ابو حنيفه نيز همين است و روايت شده كه عمر و على در تفسير آيهء « حجّ و عمره را براى خدا به انجام رسانيد » گفته‌اند : به انجام رسانيدن آن به اين\r\n\r\n\r\n","description":"","footnote":"\r\n( 1 ) . ركن بودن احرام و بودن آن در شمار افعال حجّ هيچ ربطى به اين ندارد كه مقدم داشتن آن بر ميقات ناروا باشد و اين پندار ملك العلماء درست نيست بلكه آن ركن است و مقدم داشتن آن نيز به استناد به دليل‌هاى خاصى كه گذشت جايز است .\r\n( 2 ) . بدايع الصنايع : 2 / 164 .\r\n( 3 ) . تفسير قرطبى : 2 / 345 .\r\n","page_name":" 308 ","page_number":318},
  {"content":"\r\n\r\nاست كه از نزد كسانت براى آن دو عبارت احرام بندى و ابن منذر گفته : ثابت شده كه ابن عمر از ايلياء - يعنى بيت المقدس - احرام بسته و اسود و علقمه و عبد الرحمن و ابو اسحاق از خانه‌هاشان احرام مىبستند پايان . ولى به نظر نووى قولى كه نسبت به آن شافعى اصح است اين است كه احرام بستن ، از ميقات برتر است و به نقل وى بيشترين اهل تحقيق نيز همين نسبت را درست مىدانند و احمد و اسحاق نيز بر همين قول‌اند و ابن منذر گويد : احرام بستن پيش از ميقات كار عوام اهل علم است و مالك از اين نيز فراتر رفته و اين كار را مكروه شمرده و ابن منذر گويد : از عمر روايت كرديم كه او احرام بستن عمران بن حصين را از بصره ناپسند شمرد و حسن بصرى و عطاء بن ابى رباح و مالك ، احرام بستن از جاى دور را مكروه مىشمردند . پايان « 1 »\r\nروايتى نيز از قول ابو حنيفه نيز بر اين است كه اگر انسان بتواند خود را از افتادن در كار منافى با احرام به دور دارد احرام بستن از نزد كسانش بهتر است ، و گرنه كه از ميقات .\r\nبرخى از شافعيان نيز همين را گفته‌اند .\r\nو ابن حزم ظاهرى بر خلاف اصول گرديد : اگر پيش از رسيدن به اين ميقات‌ها احرام ببندد و بر آن جاىها بگذرد احرام او پذيرفته نيست و مىتواند چون به ميقات رسد نيّت كند كه دوباره احرام مىبندد و اين قول را به داود و اصحاب او نيز نسبت داده و اين قولى است كه به گفتهء نووى - به دليل اجماعى كه پيشتر بر خلاف آن حاصل شده - مردود است و ابن منذر گويد : اجماع علما است كه هركس پيش از رسيدن به ميقات ، احرام بندد محرم است . و خطابى و ديگران نيز در اين مورد ، نقل اجماع كرده‌اند .\r\nو شوكانى اين را كه مقدم داشتن احرام بر ميقات جايز است ، ياد كرده و آنچه را پيرامون اين آيه : « حجّ و عمره را براى خدا به انجام رسانيد » گذشت دليل خود گرفته و سپس گويد :\r\nاينكه صاحب المنار مىگويد : اگر اين كار برتر بود همهء صحابه آن را ترك نمىكردند سخنى بر خلاف قانون استدلال است و در تلخيص ، حكايت كرده - كه به نقل احمد -\r\n\r\n\r\n","description":"","footnote":"\r\n( 1 ) . طرح التثريب : 5 / 5 .\r\n","page_name":" 309 ","page_number":319},
  {"content":"\r\n\r\nابن عيينه حديث را به‌اين‌گونه‌اى تفسير مىكرده كه فقط قصد سفر از نزد كسان ، بايستى براى حجّ و عمره باشد ، ولى اين معنى نه با كلمهء اهلال ( احرام بستن ) كه در حديث اين باب آمده سازش دارد و نه با كلمهء احرام در حديث ابو هريره . پايان « 1 »\r\nدقت در منقولات گذشته - اعم از سخنان پيامبر و ديگران - مىرساند كه احرام بستن پيش از رسيدن به ميقات اجماعا جايز است و اختلاف در اين است كه آيا بهتر است پيش از آن احرام بست يا از همان‌جا ، ولى خليفه به‌گونه‌اى كه شايسته بوده در اين‌باره تأمل ننموده و اجتهاد لازم را به كار نينداخته ، يا از سنت منقول پيامبر بىخبر بوده كه شروع كرده است به سرزنش عبد اللّه بن عامر ، يا خوش مىداشته كه دربارهء اين مسأله فتوايى مخصوص داشته باشد با آنكه شمس الدين ابو عبد اللّه ذهبى گفته :\r\n- علم همان سخنى است كه خدا و رسول او گفته‌اند - البتّه اگر نسبت آن به ايشان مسلم باشد - و نيز اجماع است ، پس در اين زمينه‌ها بكوش .\r\n- بپرهيز كه از روى نادانى ، سخن پيامبر و فتواى يك فقيه را در كنار هم نهى و هردو را برابر شناسى .\r\nاينك با من بياييد تا نگاهى ديگر بيفكنيم به آنچه از قول ابن حزم آورديم كه « عثمان هيچ‌كار نيكويى را عيب نمىگرفته . . . » تا ببينيم اين سخن هيچ دليلى ندارد مگر خوشبينى به عثمان و اين صفت را نيز اگرچه در روبرو شدن با كارهاى همهء مسلمانان - تا وقتى كه مانعى نباشد - بايستى حفظ كرد ولى روش آن مرد نمىگذارد كه چنان خوش‌بينىهايى را دربارهء او روا بشمريم . دربارهء مسأله طرح شده نيز سنت ثابت پيامبر را دانستى و آنگاه جلوگيرى عثمان از رفتار بر طبق آن ، به جز مخالفت با سنت معنى ندارد و كار ساده‌اى هم نيست كه به خاطر احترام به كسى و تبرئهء روش او ، سنت پيامبر را بكوبيم ، زيرا در همهء عبادات ، آنچه بايد مورد پيروى قرار گيرد برنامه‌اى است كه وضع شدن آن به وسيلهء شارع به ثبوت رسد و هركس هم با آن مخالفت كند - هركه خواهد باشد - بايستى بر او خرده گرفت .\r\n\r\n\r\n","description":"","footnote":"\r\n( 1 ) . نيل الاوطار : 5 / 26 .\r\n","page_name":" 310 ","page_number":320},
  {"content":"\r\n\r\nاين هم كه بهانه آورده احرام بستن پيش از ميقات موجب توهين به عبادت است ، بسيار كودكانه مىنمايد و آخر چه توهينى به آن است كه - مطلقا به قصد قربت - كسى پيش از ميقات ، آمادهء احرام شود ؟ گذشته از آنكه اين كار ، خود تعظيم و احترام به شعائر الهى است ، و توهين ناروا به عبادت ، تنها در آنجا پيش مىآيد كه آراى خودسرانه و دلخواهانه را در مورد آن دخالت دهند . آنچه را كه زبان‌هاتان به دروغ وصف مىكند نگوييد كه اين حلال است و اين حرام ، تا بر خدا دروغ ببنديد زيرا كسانى كه به ناروا بر خدا دروغ بندند رستگار نمىشوند . « 1 »\r\n\r\n22 - اگر على نبود عثمان هلاك مىشد\r\nحافظ عاصمى در كتابش زين الفتى فى شرح سورة هل أتى از طريق استادش ابو بكر محمّد بن اسحاق بن محمشاد مرفوعا آورده است كه در روزگار خلافت عثمان مردى به نزد او شد و جمجمهء انسان مرده‌اى در دست او بود ، پس گفت : شما مىپنداريد كه آتش را بر اين موجود عرضه مىكنند و در گور عذابش مىنمايند با اينكه من دستم را بر آن نهادم و گرماى آتش را از آن احساس نكردم . عثمان پاسخ او را نداد و كس در پى على فرستاده ، احضارش كرد تا چون بيامد و او را ميان گروهى از يارانش ديد . به مرد گفت :\r\nپرسشت را دوباره بگو . او گفت و عثمان به على گفت : پاسخ او را بده . على گفت : تا سنگى و چوب و آهن آتش‌زنه‌اى بياوردند . آنگاه در حالى كه سؤال‌كننده و ديگر مردم مىنگريستند آن دو را بگرفت و از زدن آن دو به يكديگر ، آتشى برافروخت ، سپس به مرد گفت : دستت را بر سنگ بگذار و چون بگذاشت به وى گفت : دستت را بر چوب يا آهن آتش‌زنه بگذار و چون بگذاشت به وى گفت : آيا حرارت آتش را از آن احساس مىكنى ؟ مرد مبهوت شد و عثمان گفت : اگر على نبود عثمان هلاك مىشد .\r\nامينى گويد : ما از عثمان - زاييدهء خاندان اموى - توقع نداريم به امثال اين علوم كه از اسرار آفرينش است احاطه داشته باشد چرا كه داناتر از او در شناخت اين موضوعات\r\n\r\n\r\n","description":"","footnote":"\r\n( 1 ) . نحل 16 / 116 .\r\n","page_name":" 311 ","page_number":321},
  {"content":"\r\n\r\nدرمىماندند تا چه رسد به او . زيرا جاى حفظ آن رازها در ظرفى از دانش‌هاى الهى بود كه اين دانش‌ها را از مبدأ اعلى و آفرينندهء جهان و قراردهندهء آن رازها در آن ، گرفته بود و او همان كس بود كه سؤال‌كننده را در اينجا - و در هرمشكلى كه اينان در حل و شناخت آن درمىماندند - مجاب مىساخت .\r\nآرى ، تنها توقع ما از عثمان اين بود كه - دست كم پس از رسيدن به خلافت - مواد سنّت پيامبر را كه در دل يكايك صحابه ريخته شده بود - و او آن را مىشنيد و مىديد و مىفهميد و به خرد خود عرضه مىكرد - فرا بگيرد تا در سوالاتى كه از او مىشود در نماند و خطاهايى به آن بزرگى مرتكب نشود و بر خلاف آنچه از رسول صلّى اللّه عليه و آله رسيده فتوا ندهد و عقيده‌اى كه مستلزم ترك راه راست باشد برنگزيند ، ولى افسوس كه . . . .\r\n\r\n23 - عقيدهء خليفه در جمع ميان دو خواهر برده\r\nمالك از ابن شهاب از قبيصة بن ذؤيب آورده است كه مردى از عثمان پرسيد : آيا دو خواهر را كه برده‌اند مىتوان با هم براى خود نگاه داشت . عثمان گفت : يك آيه را حلال كرده و يك آيه حرام ، ولى من دوست ندارم كه چنين كنم . راوى گفت : آن مرد از نزد وى بيرون شد و مردى از اصحاب رسول را ديدار كرده در اين‌باره از او سؤال كرد و او گفت :\r\nاگر من قدرتى داشته باشم و ببينم كسى اين كار را كرده او را كيفر خواهم كرد . ابن شهاب گفته : به نظرم اين دومى علىّ بن ابى طالب بوده است . « 1 »\r\nعبارت ديگر از بيهقى : ابن شهاب گفته قبيصة بن ذؤيب مرا خبر داد كه نيار اسلمى مردى از اصحاب رسول را پرسيد كه آيا مرد مىتواند دو خواهر را كه بردهء اويند براى خود نگاه دارد . او گفت : يك آيه اين كار را حلال كرده و يك آيه حرام و من خود اين كار را نخواهم كرد . راوى گفت : نيار از نزد آن مرد بيرون شد و مردى ديگر از ياران رسول او را ديد و از او پرسيد : آن دوستت كه از وى فتوا پرسيدى چه فتوايى به تو داد ؟ او گزارش را بازگفت و آن مرد گفت : من ترا از اين كار بازمىدارم و اگر دو خواهر را با هم داشته\r\n\r\n\r\n","description":"","footnote":"\r\n( 1 ) . موطأ : 2 / 10 .\r\n","page_name":" 312 ","page_number":322},
  {"content":"\r\n\r\nباشى و من قدرتى داشته باشم ترا به سزايى ناخوشايند خواهم رسانيد .\r\nملك العلماء در البدايع مىنويسد : روايت شده كه عثمان و ابن عبّاس اين كار را حلال مىدانستند و مىگفتند : يك آيه آن را حلال كرده و يك آيه حرام . و مىنويسد : روايت شده كه عثمان اين كار را جايز مىدانست و روايت شده كه او حرام شدن و حلال شدن آن را نيز ياد كرد و گفت : نه دستور به انجام آن مىدهم و نه از آن نهى مىكنم و اين سخن او مىرساند كه او در آن مردد بوده و فتواى قطعى در حرام شمردن آن نداشته و مىشود كه در ابتدا قائل به جواز بوده و بعدها ، از انتخاب يك قول خوددارى كرده و على فتواى قطعى در حرمت آن داشته است .\r\nو زمخشرى مىنويسد : آورده‌اند كه على و عثمان دربارهء نگه داشتن دو خواهر برده مىگويند : يك آيه آن را حلال كرده و يك آيه حرام و على قول به حرام بودن را ترجيح داده و عثمان قول به حلال بودن را .\r\nو رازى مىنويسد : آورده‌اند كه عثمان گفت : يك آيه اين كار را حلال كرده و يك آيه حرام و حلال شمردن آن سزاوارتر است .\r\nو ابن عبد البرّ در كتاب الاستذكار « 1 » مىنويسد : اينكه قبيصة بن ذؤيب نام على را به كنايه آورده - و نه صريحا - علت اين بوده كه خود با عبد الملك بن مروان مصاحبت داشته و ياد كردن از على برايشان گران مىآمد . « 2 »\r\nدربارهء اين مسأله از دو جهت مىتوان به گفتگو پرداخت :\r\nامينى گويد : اوّل در اينكه نگاه داشتن دو خواهر برده با هم ، چه حكمى دارد . به گفتهء رازى در تفسير خود مشهور ميان فقها ، حرام بودن آن است . « 3 »\r\n\r\n\r\n","description":"","footnote":"\r\n( 1 ) . در بيان حديث موطأ كه در آغاز اين بحث گذشت دربارهء اين سخن قبيصه : مردى را ديدار كرد .\r\n( 2 ) . ر ك : السنن الكبرى ، بيهقى : 7 / 164 ؛ احكام القرآن ، جصاص : 2 / 158 ؛ المحلى ، ابن حزم : 9 / 522 ؛ تفسير زمخشرى : 1 / 359 ؛ تفسير قرطبى : 5 / 117 ؛ بدايع الصنايع ، ملك العلماء : 2 / 264 ؛ تفسير خازن :\r\n1 / 356 ؛ الدر المنثور : 2 / 136 به نقل از مالك و شافعى و عبد بن حميد و عبد الرزاق و ابن ابى شيبه و ابن ابى حاتم بيهقى ؛ تفسير شوكانى : 1 / 418 به نقل از حافظان نامبرده .\r\n( 3 ) . تفسير رازى : 3 / 193 .\r\n","page_name":" 313 ","page_number":323},
  {"content":"\r\n\r\nو به گفتهء ابن كثير در تفسير خود مشهور از قول جمهور و ائمهء اربعه و ديگران نيز همين است هرچند كه برخى از گذشتگان از اظهار عقيدهء قطعى در اين‌باره خوددارى كرده‌اند . « 1 »\r\nو چنانچه در بدايع الصنايع آمده اين كار به قول عموم صحابه جايز نيست . « 2 »\r\nو به گفتهء قرطبى در تفسير خود همهء علما جايز نبودن آن را پذيرفته‌اند و هيچ‌يك از ائمه به فتواى مخالف با قول عثمان اعتنا نكرده‌اند ، زيرا ايشان با تأويل كتاب خدا خلاف آن را دريافته‌اند و بر ايشان جايز نيست كه تأويل را تحريف نمايند و از ميان صحابه‌اى كه جايز نبودن را پذيرفته‌اند اينان را بايد نام برد : عمر ، على ، ابن عبّاس ، عمار ، ابن عمر ، عايشه ، ابن زبير و اينان پيرامون كتاب خدا صاحب بصيرت‌اند و مخالفانشان در تأويل آيات به بيراهه افتاده‌اند . « 3 »\r\nو به گفتهء جصاص ، در اين‌باره ميان گذشتگان اختلافى بود كه بعدها بر طرف شد و اجماع بر اين قرار گرفت كه نگاه داشتن دو خواهر با هم براى خود - برده نيز باشند - حرام است و فقيهان شهرها در اين‌باره همداستان شدند . « 4 »\r\nو ابو عمر در الاستذكار مىگويد : نظير فتواى عثمان را به گروهى از پيشينيان هم نسبت داده‌اند - از جمله ابن عبّاس - ولى در اين نسبت‌ها اختلاف است . و هيچ‌يك از فقها - در شام و مغرب و حجاز و عراق و پس و پشت آن دو از شرق و نيز در ديگر شهرها - به آن فتوا اعتنا نكرده است . مگر گروهى كه با نفى قياس و پيروى ظواهر ، از ايشان جده شده‌اند و آنچه را ما بر آن اجتماع نموده‌ايم - با عمل به آن ظاهر - ترك نموده‌اند و تودهء فقها همداستان‌اند كه : همان‌طور كه دو خواهر آزاد را يك نفر نمىتواند با هم به زنى داشته باشد دو خواهر برده را نيز نمىتواند . « 5 »\r\nحكايت شده كه اتفاق عقيدهء مسلمانان در حرام بودن اين كار از قول بسيارى روايت\r\n\r\n\r\n","description":"","footnote":"\r\n( 1 ) . تفسير ابن كثير : 1 / 472 .\r\n( 2 ) . بدايع الصنايع : 2 / 264 .\r\n( 3 ) . تفسير قرطبى : 5 / 116 ، 117 .\r\n( 4 ) . احكام القران ، جصاص : 2 / 158 .\r\n( 5 ) . تفسير ابن كثير : 1 / 473 ؛ تفسير شوكانى : 1 / 411 .\r\n","page_name":" 314 ","page_number":324},
  {"content":"\r\n\r\nكرده‌اند همچون : على و عمر و زبير و ابن عبّاس و ابن مسعود و عايشه و عمار و زيد بن ثابت و ابن عمر و ابن زبير و ابن منبة و اسحاق بن راهويه و ابراهيم نخعى و حكم بن عتيبه و حماد بن ابى سليمان و شعبى و حسن بصرى و اشهب و اوزاعى و شافعى و احمد و اسحاق و ابو حنيفه و مالك . « 1 »\r\nو تازه نصوص كتاب اللّه و سنّت پيامبر نيز پشتوانهء اين اجماعات است ، زيرا قرآن به هنگام شمردن زنانى كه ازدواج با آنان جايز نيست صريحا مىگويد : و اينكه دو خواهر را با هم داشته باشيد « 2 » و اين حكم اطلاق دارد و مىرساند كه داشتن دو خواهر با يكديگر در هرصورتى كه باشند - خواه آزاد و خواه برده - حرام است .\r\nابن كثير مىنويسد : اجماع مسلمانان بر آن است كه اين آيه : حرام شد بر شما مادرانتان و دخترانتان و خواهرانتان تا آخر آيه « 3 » مىرساند كه آميزش با اين زنان حرام است چه آزاد باشند چه برده و به همين‌گونه با استناد به دليل و قياس بايد گفت كه نگاه داشتن دو خواهر و ازدواج با مادر زن و دختر زن نيز همين حكم را دارد ( و برده و آزاد آنان فرقى ندارد ) كه در نزد تودهء فقها نيز همين طور است و سخن ايشان دليل است ( عليه ) كسى كه با اين حكم مخالفت نموده و راهى ديگر رفته است . « 4 »\r\nصحابه و شاگردان ايشان و علما و پيشوايان فتوا و مفسّران نيز همين اطلاق حكم در آيه را دليل آورده و امير مؤمنان در نكوهش كسى كه آن را نپذيرد و اين كار را انجام دهد تند مىرفت و مىگفت : اگر من قدرتى داشته باشم و ببينم كسى آن كار را كرده مجازاتش خواهم كرد . يا به پرسنده مىگفت : من ترا از اين كار نهى مىكنم و اگر دو خواهر را با هم نگاه‌دارى ، سزايى ناخوش به تو مىچشانم .\r\nو اياس بن عامر گفت : علىّ بن ابى طالب را گفتم : دو خواهر برده نزد من هستند كه با\r\n\r\n\r\n","description":"","footnote":"\r\n( 1 ) . ر ك : احكام القرآن ، جصاص : 2 / 158 ؛ المحلى ، ابن حزم : 9 / 522 ، 423 ؛ تفسير قرطبى : 5 / 117 ، 118 ؛ تفسير ابو حيان : 3 / 213 ؛ تفسير رازى : 3 / 193 ؛ الدر المنثور : 2 / 137 .\r\n( 2 ) . نساء 4 / 23 .\r\n( 3 ) . در همين آيه و در دنبالهء ياد از حرام بودن ازدواج با اين زنان است كه آمده : و اينكه دو خواهر را با هم داشته باشيد .\r\n( 4 ) . تفسير ابن كثير : 1 / 473 .\r\n","page_name":" 315 ","page_number":325},
  {"content":"\r\n\r\nيكىشان آميزش كردم و براى من فرزندانى آورد . سپس به ديگرى متمايل شدم اكنون چه كنم ؟\r\nگفت : آن را كه با وى آميخته‌اى آزاد كن . سپس با ديگرى بياميز . سپس گفت : هر حكمى دربارهء حرام شدن زنان آزاد در قرآن رسيده دربارهء حرام شدن زنان برده نيز بايد رعايت كرد مگر آنچه دربارهء تعداد زنان - و به روايتى دربارهء اكتفا به چهار زن - رسيده است و نيز زنانى را كه به حكم قرآن از راه نسب بر تو حرام هستند از راه شير خوردن نيز بر تو حرام مىشوند ( مانند خواهر و مادر رضاعى ) « 1 » .\r\nو اگر در اين مورد جز گفتار امام هيچ دليلى نبود ، همين براى پشتوانهء فتوا كفايت مىكرد زيرا او آشناترين مردم است به مفاهيم كتاب خدا و آبشخورها و راه‌هاى سنت رسول ، او باب دانش پيامبر و همان كسى است كه پيامبر او را به جانشينى خود نهاد تا در كنار قرآن - و همراه با آن - مردم به دامن وى بياويزند و از گمراهى مصون بمانند .\r\nاهل بيت عليهم السّلام نيز كه از خاندان على و عترت پيامبر و قرين قرآن هستند - همراه با پدرشان كه سرورشان است - در اين‌باره همداستان‌اند و قول ايشان در هرمورد دليلى استوار است .\r\nو از اينها روشن مىشود كه چه بىپايه است آنچه به امير مؤمنان عليه السّلام بسته‌اند كه با عثمان - در آن فتوا مخالف با قرآن و سنت پيامبر - موافقت كرده و گفته : يك آيه آن را حلال نموده و يك آيه حرام . حاشا از او كه دربارهء حكمى از احكام خدا به اختلاف سخن كند . اين نسنجيده گويانند كه خواسته‌اند كار سهمناك عثمان را در نظر مردم كوچك بنمايند . پس بر على عليه السّلام چنين دروغى بسته و چنين نسبت ناروايى به او داده‌اند . جصاص مىنويسد : اياس بن عامر گفته كه على را گفتم : آنان مىگويند : تو مىگويى : اين كار را يك آيه حرام كرده است و يك آيه حلال . گفت : دروغ گفته‌اند . « 2 »\r\nامّا از سنّت پيامبر نيز پشتوانه‌هايى داريم كه اجماع فقها را در حرام بودن آن كار تأييد\r\n\r\n\r\n","description":"","footnote":"\r\n( 1 ) . احكام القرآن ، جصاص : 2 / 158 ؛ الاستذكار ، ابو عمر ؛ تفسير ابن كثير : 1 / 472 ؛ الدر المنثور ، سيوطى :\r\n2 / 137 .\r\n( 2 ) . احكام القرآن : 2 / 158 .\r\n","page_name":" 316 ","page_number":326},
  {"content":"\r\n\r\nمىكند از جمله حديثى كه ابن نجيم و ملك العلماء و ديگران آورده و آن را دليل بر جايز نبودن آن كار گرفته‌اند « 1 » و به اين مضمون است كه پيامبر گفت : هركس به خدا و روز قيامت باور دارد نطفهء خود را در رحم دو خواهر جمع نمىكند .\r\nجهت ديگرى كه براى بحث در نظر مىگيريم اين است : آيا مخصصى وجود دارد كه بتواند حكم حرمت وارد در قرآن را در مورد زنان برده تبصره بزند ؟ عثمان چنين ادعايى كرده و گفته : اين كار را يك آيه حلال شمرده و يك آيه حرام . ولى وى - بر خلاف ديگر گذشتگان - آيه‌اى را كه اين كار را حلال شمرده معين نكرده ، زيرا ايشان معين كردند .\r\nآرى ، عبد الرزاق و ابن ابى شيبه و عبد بن حميد و ابن ابى حاتم و طبرانى آورده‌اند كه ابن مسعود را پرسيدند : چه گويى كه مردى دو خواهر برده را براى خود با هم نگاه دارد او اين كار را خوش نداشت و گفتند : خدا مىگويد : مگر آنچه مملوك شما است . گفت :\r\nشتر تو هم از مملوك‌هاى توست ! و به عبارت ابن حزم : بردهء كوچك تو هم از مملوك‌هاى توست . « 2 »\r\nجصاص مىنويسد : مقصودشان از آيه‌اى كه آن را حلال كرده اين است : « و زنان شوهردار ، مگر آنچه مملوك شماست » . و چنين استدلالى نشانهء دورى از مرز درك قرآن و از شناخت شأن نزول آيات است و احاديثى كه پيرامون آيه رسيده نيز آن را تأييد نمىكند و تازه وقتى اين دو آيه دربارهء دو موضوع مختلف رسيده چگونه مىتوان تعارضى ميان آن دو قائل شد . و بزرگان سنّت بيانات گسترده و ارزنده‌اى در اين زمينه دارند كه از ميان آنها اكتفا مىكنيم « 3 » به گفتار جصاص : اين دو آيه در بيان حلال و حرام بودن ، با يكديگر برابر نيستند و روا نيست كه يكى را معارض با ديگرى تلقى كنيم ، زيرا مورى كه يكى از آن دو براى آن نازل شده به غير از مورد ديگرى بوده زيرا اين آيه « و اينكه دو خواهر را با هم نگاه داريد » دربارهء حكم تحريم رسيده و همچون اين دو عبارت\r\n\r\n\r\n","description":"","footnote":"\r\n( 1 ) . البحر الرائق ، ابن نجيم : 3 / 95 ؛ بدايع الصنايع ، ملك العلماء : 2 / 264 .\r\n( 2 ) . المحلى ، ابن حزم : 9 / 524 ؛ تفسير ابن كثير : 1 / 472 ؛ الدر المنثور : 2 / 137 . ( به نقل از حافظان نامبرده ) .\r\n( 3 ) . احكام القرآن : 2 / 158 .\r\n","page_name":" 317 ","page_number":327},
  {"content":"\r\n\r\nديگر قرآن است « و زنان و فرزندانتان » و « مادران زنانتان » و همچون ديگر كسانى كه حكم حرام بودن ازدواج با ايشان ، در آيه رسيده ، در حالى كه اين آيه « و زنان شوهردار مگر آنان كه مملوك شمايند » مىرساند كه زنانى كه شوهرانشان در ميدان جنگ بوده و خود اسير شده‌اند حلال‌اند و مىفهماند كه ميان اين زنان و شوهرانشان جدايى افتاده و مانع آميزش با آنان ، بر طرف شده است . پس بايد اين آيه را در موردى كه براى آن نازل شده به كار برد و آن نيز عبارت است از جدايى افتادن ميان اين دسته زنان اسير شده و شوهرانشان ، و حلال بودن آنان بر صاحبانشان . پس نمىتوان اين آيه را معارض دانست با آنچه در حرام بودن آميزش با دو خواهر در يك زمان نازل شده ، زيرا هركدام از دو آيه به علتى و در موردى جدا از علت و مورد ديگرى ، نازل شده پس بايد هركدام را در موردى كه براى آن نازل شده به كار برد . « 1 »\r\nباز مىنويسد :\r\nدليل بر اين فتوا آنكه - بىهيچ اختلافى ميان مسلمانان - اين آيه معارض با حكم حرام بودن آميزش مرد با زنان فرزندان و مادران زنان خود و ديگر كسانى كه حرام بودنشان در آن آيه ذكر شده ، نيست و انسان نمىتواند با زن فرزند و مادر زنش به عنوان اينكه كنيز او شده بياميزد و اين آيه « مگر آنچه مملوك شما است » موجب تخصيص در حكم حرام بودن آميزش با ايشان نمىشود ، زيرا علت و موردى كه براى آن نازل شده به غير از علت و موردى است كه آيهء ديگر نازل شده ، پس بايد جمع ميان دو خواهر نيز به همان‌گونه حرام بماند و تعارض ظاهرى آن موجب نفى تحريم نشود و خوددارى على و پيروان او از صحابه - از اينكه آن آيه و اين يكى : « مگر آنچه مملوك شما است » را متعارض يكديگر بشمارند - و فتواى ايشان ( در جايز نبودن جمع ميان دو خواهر - به هرصورت باشد - ) مىرساند كه اگر دو آيه ، علت و مورد نزولشان با يكديگر فرق داشت و يكى دلالت بر حرمت كرد و يكى بر جواز ، در آن حال هركدام را بايد در مورد خود دليل گرفت و بايستى حكم هركدام را در جايى كه به علت نزول آن برخورد كنيم ، عملى نماييم نه\r\n\r\n\r\n","description":"","footnote":"\r\n( 1 ) . همان : 2 / 199 .\r\n","page_name":" 318 ","page_number":328},
  {"content":"\r\n\r\nاينكه يكى را متعارض با ديگرى تلقى كنيم .\r\nگذشته از آيات ، اگر دو حديث هم از رسول خدا باشد كه چنين خصوصياتى داشته باشد روش كار همين است . « 1 »\r\nاينك ما سخن جصاص را با آوردن شأن نزول اين آيه « و زنان شوهردار مگر آنان كه مملوك شمايند » دنبال مىكنيم تا دانسته شود كه - همچنان چه از زبان جصاص شنيدى - مورد و علتى كه براى آن نازل شده غير از مورد و علتى است كه اين آيه : « و اينكه دو خواهر را با هم داشته باشيد » براى آن نازل شده است :\r\nمسلم در صحيح خود و نيز ديگران آورده‌اند كه ابو سعيد خدرى گفت : زنانى از اسيران اوطاس به دست ما افتاد كه شوهردار بودند و چون شوهر داشتند ما آميزش با ايشان را نپسنديديم و در اين‌باره از پيامبر صلّى اللّه عليه و آله پرسش كرديم . پس اين آيه نازل شد : « و زنان شوهردار مگر آنان كه مملوك شمايند » و با همين آيه بود كه آميزش با ايشان را روا شناختيم و در عبارت احمد : اصحاب رسول خدا صلّى اللّه عليه و آله در روز اوطاس زنانى شوهردار از مشركان را اسير گرفتند و كسانى از ياران رسول خدا از آميزش با آنان خوددارى نموده و اين كار را خوش نداشتند . پس اين آيه در اين‌باره نازل شد : « و زنان شوهردار مگر آنان كه مملوك شمايند » .\r\nو در عبارت نسايى : راستى اينكه پيامبر لشكرى به اوطاس فرستاد تا با دشمنى برخورد كرده و با ايشان جنگيده و پيروز شدند و زنانى به اسارت گرفتند كه در ميان مشركان شوهر داشتند و مسلمانان آميزش با ايشان را خوش نداشتند تا آيه نازل شد : و زنان شوهردار مگر آنان كه مملوك شمايند . « 2 »\r\nعلى و ابن عبّاس و عمر و عبد الرحمن بن عوف و ابن عمر و ابن مسعود و سعيد بن\r\n\r\n\r\n","description":"","footnote":"\r\n( 1 ) . احكام القرآن : 2 / 199 .\r\n( 2 ) . ر ك : صحيح مسلم : 1 / 416 ، 417 ؛ صحيح ترمذى : 1 / 135 ؛ سنن ابو داود : 1 / 336 ؛ سنن نسايى :\r\n6 / 110 ؛ مسند احمد : 3 / 72 ، 84 ؛ احكام القرآن ، جصاص : 2 / 165 ؛ سنن بيهقى : 7 / 167 ؛ المحلى ، ابن حزم : 9 / 447 ؛ مصابيح السنة : 2 / 29 ؛ تفسير قرطبى : 5 / 121 ؛ تفسير بيضاوى : 1 / 269 ؛ تفسير ابن كثير : 1 / 372 ؛ تفسير خازن : 1 / 375 ؛ تفسير شوكانى : 1 / 418 .\r\n","page_name":" 319 ","page_number":329},
  {"content":"\r\n\r\nمسيب و سعيد بن جبير نيز براساس روايت بالا آيه را تفسير كرده و گفته‌اند : اين آيه دربارهء زنان شوهردارى نازل شده كه به اسارت مسلمين درآمدند و با اين آيه آميزش با ايشان - از راه كنيزگيرى - بر مسلمانان حلال گرديد و با اسير شدن تنها آنها - و نه شوهرانشان - در ميانه جدايى افتاد . « 1 »\r\nقرطبى مىنويسد : علما در تأويل اين آيه اختلاف كرده‌اند . ابن عبّاس و ابو قلابه و ابن زيد و مكحول و زهرى و ابو سعيد خدرى گفته‌اند : مقصود از زنان شوهردار در اينجا خصوص زنان شوهردارى است كه اسير شده‌اند و معنى آيه مىشود : زنان شوهردار بر شما حرام‌اند مگر از سرزمين دشمنان حربى اسير گرفته باشيد و مملوك شما شده باشند كه در اين صورت براى كسى كه در سهم او قرار گرفته حلال مىشود هرچند شوى داشته باشد و قول شافعى نيز كه اسير شدن را موجب قطع ازدواج سابق مىداند بر همين است - و نيز قول ابن وهب و ابن عبد الحكم كه دو تن اخير اين قول را به مالك نيز نسبت داده‌اند - و قول اشهب نيز همين است و مؤيد آن نيز حديثى است كه مسلم در صحيح خود از ابو سعيد خدرى روايت كرده - سپس قرطبى حديث را آورده و گويد : - و اين نص صريح است بر اينكه آيهء بالا را به خاطر آن نازل شد كه ياران پيامبر از آميزش با زنان اسيرى كه شوهر داشتند پرهيز مىكردند و خدا در پاسخ به ايشان اين آيه را فرستاد :\r\nزنانى كه مملوك شما شدند از اين قاعده مستثنى هستند . « 2 » كه مالك و ابو حنيفه و ياران او و شافعى و احمد و اسحاق و ابو ثور نيز همين را مىگويند و قول درست نيز همين است - ان شاء اللّه - .\r\nقول ديگر دربارهء آيه‌اى كه جمع بين دو خواهر برده را حلال گردانيد :\r\nملك العلماء در بدايع الصنايع و زمخشرى در تفسير خود مىنويسند : مقصود عثمان از آيه‌اى كه اين كار را حلال كرده اين است : مگر بر همسرانشان يا مملوكانشان ، كه ايشان\r\n\r\n\r\n","description":"","footnote":"\r\n( 1 ) . احكام القرآن ، جصاص : 2 / 165 ؛ سنن بيهقى : 7 / 167 ؛ تفسير شوكانى : 1 / 418 .\r\n( 2 ) . تفسير قرطبى : 5 / 121 .\r\n","page_name":" 320 ","page_number":330},
  {"content":"\r\n\r\nمورد سرزنش نيستند . « 1 »\r\nاستدلال بالا در صورتى كامل است كه اخذ به عموم كلمهء مملوك را جايز بشماريم . با اينكه هركس در لحن سخن تعمق كند مىفهمد كه اخذ به عموم آن ، جايز نيست ، زيرا آيه مجملا مىخواهد چگونگى پاكدامنى را در مؤمنان بيان كند و بگويد كه دارندهء اين صفت ، از ارضاى شهوت جنسى خوددارى مىكند مگر با زن يا مملوك خود كه قانونگذار ، آميزش با ايشان را اجمالا بر او روا شناخته اين است كه آيه مىگويد :\r\n« ( مؤمنان كسانىاند كه ) خود را از آميزش با زنان بر كنار مىدارند مگر با زنانى كه همسر يا مملوك ايشان باشند كه در آن صورت بر ايشان سرزنشى نيست » و اين حكم اجمالى منافاتى با اين ندارد كه روا بودن آميزش با همسر يا مملوك ، مستلزم وجود شرايطى در هريك از آن دو باشد ، زيرا صفت عموم كه در اين آيه است آن شرايطى را كه قانونا لازم شمرده شده از بين نمىبرد بلكه آن شرايط قانونى است كه دايرهء اين صفت عموم را تنگ مىسازد و بر آن نظارت مىكند ، چنان كه آميزش با همسر قانونى هم ، نه در حال حيض نفاس جايز است و نه در حالى كه يكى از طرفين روزهء واجب گرفته‌اند و نه در موقع احرام و نه در ايام عده‌اى كه زن براى وطى به شبه بايد نگه دارد و نه پس از اداى صيغهء ظهار و ايلاء - تا وقتى كه كفّاره داده نشود - به همين ترتيب نيز آميزش با دو خواهر و با كنيزى كه صاحبش او را به شوهر داده ( براى ) صاحبش جايز نيست ، زيرا اين شرايطى كه اسلام براى جواز آميزش با زن و كنيز ذكر كرده به هيچ‌وجه تخصيص‌بردار نيست و عموميت آيهء  « إِلَّا عَلى أَزْواجِهِمْ أَوْ ما مَلَكَتْ أَيْمانُهُمْ *  مگر بر همسرانشان و مملوكانشان » با آن دليل‌هايى كه بر لزوم آن شرايط داريم ، تمارض ندارد .\r\nو اگر ما عموميت آيه را به آن گل و گشادى معنى كنيم بايستى همهء مواردى را كه ديديم آميزش با همسر شرعى و با مملوك شخصى نارواست ، روا بشماريم يا اين آيه را با دليل‌هايى كه بر لزوم آن شرايط داريم معارض بشماريم و در اين هنگام چه در مورد جمع ميان دو خواهر ، و چه در مورد ساير موارد كه گفتيم در قرآن حرمت آن بيان شده ،\r\n\r\n\r\n","description":"","footnote":"\r\n( 1 ) . بدايع الصنايع ، ملك العلماء : 2 / 264 ؛ تفسير زمخشرى : 1 / 359 .\r\n","page_name":" 321 ","page_number":331},
  {"content":"\r\n\r\nمىتوانيم بگوييم : يك آيه آن را حلال شمرده و يك آيه حرام ! - زيرا استثنايى كه در آيه آمده براى همسر و مملوك هردو به يك شيوه است - با آنكه هركس بوى فقه به مشامش رسيده باشد چنين سخنى نمىگويد .\r\nو همين‌طور اگر - به گونه‌اى كه جصاص گفته - عموميت جواز آميزش با مملوك را در چنان دايرهء وسيعى قرار دهيم كه هم مردان و هم زنان را شامل شود در اين حال بايد جايز بدانيم كه زن آزاد با مملوك خويش بياميزد و اين كار به اجماع پيشوايان مذاهب روا نيست و ابن حزم مىنويسد : ميان هيچ‌كس از تودهء مسلمان خلافى وجود ندارد كه اخذ به عموم اين آيه روا نيست و قطعا و جزما همگى اجماع كرده‌اند بر اينكه تخصيص‌بردار نيست . زيرا بدون اختلاف و بىترديد ، غلام مملوك است ولى آميزش با او حرام است و روا نيست ، و نيز مىشود كه كسى مادر رضاعى و خواهر رضاعىاش را به عنوان كنيز مالك بشود ولى همه متفق‌اند كه آميزش با آن دو روا نيست و نيز اگر مردى كنيزى را بگيرد و با او بياميزد و از وى فرزندى بياورد آن كنيز بر پسر مرد حرام است .\r\nسپس گويد : در اين فراز از قرآن و اينكه ميان دو خواهر جمع كنيد ، و نيز مادران زنانتان و دخترانى كه در كنار شما پرورده شده و مادرانشان همسران شما بوده‌اند و با ايشان آميخته‌ايد . و با زنان بت‌پرست نكاح نكنيد تا ايمان بياورند ، نيز نگريستيم و هيچ نصّ و اجماعى نيامده است كه اين حكم تخصيص خورده - مگر فقط در مورد ازدواج با زنان اهل كتاب - پس جايز نيست نص قانونى را كه دليلى بر تخصيص آن نداريم تخصيص بزنيم و اگر ناچار باشيم نصى با اين خصوصيات يا هرنص ديگرى را تخصيص بزنيم ، شك نيست كه آن تخصيص خورده خواهد بود زيرا تخصيص مخصوص است كه به جز آن جايز نيست . « 1 »\r\nامّا اينكه گفته شده : سند حلال‌كنندهء جمع ميان دو خواهر مملوك ، آيه  « وَ أُحِلَّ لَكُمْ ما وَراءَ ذلِكُمْ  و حلال شد بر شما آنچه به غير از اينها باشد » است كه در زير آيه‌اى كه زنان ممنوع النكاح را شمرده آمده ، اين هم نادرست است ، زيرا آن به منزلهء استثنا است\r\n\r\n\r\n","description":"","footnote":"\r\n( 1 ) . المحلى : 9 / 524 .\r\n","page_name":" 322 ","page_number":332},
  {"content":"\r\n\r\nاز زنان ممنوع النكاح با آنان ، كه قبلا ذكر شده - از جمله جمع ميان دو خواهر مملوك - و دانستيد كه تودهء مسلمان از صحابه و شاگردان ايشان و فقيهان اجماع دارند بر اينكه جمع ميان دو خواهر حرام است خواه انسان به عنوان شوهر با آن دو بياميزد يا به عنوان مالك كه در اين ميان هيچ فرقى ننهاده‌اند و تازه دليل ما بر حرمت جمع ميان دو خواهر مملوك ، همان ملاك و علتى است كه موجب حرمت جمع ميان دو خواهر آزاد مىشود و اين ملاك همان آميزش است كه در هردو صورت موجود است پس مقصود آيه از كلمهء  « ما وَراءَ ذلِكُمْ  از آن گذشت » عبارت مىشود از زنانى كه به جز همهء آنها كه ذكرشان رفت - از مادران و دختران تا آخر آنچه در آن بود - و از جمله جمع ميان دو خواهر در هريك از دو صورت كه خواهد باشد .\r\nبا فرض چشم‌پوشى از همهء اينها ، و از علت نزول آيات ، و گيريم كه ميان دو آيه تعارضى باشد و تازه در صورت تعارض و وحدت سبب دليلين ، باز هم دليل حرمت مقدم است بر دليل اباحه ؛ كه اين موضوع را نيز علماى علم اصول روشن كرده‌اند و صريحا اين مسأله را توضيح داده‌اند « 1 » .\r\nولى عثمان اينها را نمىدانست و چيزى از شأن و علت نزول آيات به ياد نداشت اين بود كه آنچه را به خيال خود دليل اباحه مىشمرد بر دليل تحريم - كه همه آن را پذيرفته بودند - مقدّم داشت و حتى اين حكم عقلى را نفهميد كه لازم است دليل حرام بودن را مقدم داشت تا از ضرر احتمالى جلوگيرى شود او با اين كار خود - چنان كه تفصيل آن را دانستى - راهى جدا از همهء ملّت برگزيد و هيچ‌كس هم در اين پندار وى با او سازگارى ننمود مگر آنچه در اين‌باره به ابن عبّاس بسته‌اند كه روايات وارده در انتساب اين فتوى به او نيز - چنانچه از قول ابو عمر - در استذكار گذشت - با يكديگر ضدّ و نقيض است .\r\nدر سخن خليفه مخالفت ديگرى هم با اصول مسلمه هست زيرا مىگويد : « هرزنى كه خداوند ، آزاد آن را بر مردم حرام كرده مملوك آن را نيز حرام كرده مگر در مورد جمع ميان دو خواهر مملوك كه جايز است » و اين سخن هم در استثنايش باطل است و هم در\r\n\r\n\r\n","description":"","footnote":"\r\n( 1 ) . احكام القرآن ، جصاص : 2 / 158 ؛ تفسير رازى : 3 / 193 .\r\n","page_name":" 323 ","page_number":333},
  {"content":"\r\n\r\nمستثنى منه . در مورد استثنا دانستى كه همگان با اعتماد به نصوص قرآن و سنت نبوى متّفق القولند كه جمع ميان دو خواهر - مملوك هم كه باشد - حرام است . در مورد مستثنى منه نيز بايد گفت خليفه آنچه را - به اتفاق همهء امّت - بايد مستثنى منه قرار گيرد ندانسته ، زيرا داشتن بيش از چهار زن آزاد عقدى جايز نيست ولى داشتن بيش از چهار زن مملوك جايز است .\r\nآرى ، نظاير اين پندارهاى باطل و مخالف با قرآن و فقه اسلامى ، باب كشمكش ميان مسلمانان را چهار طاق باز كرد ، زيرا كه در غالب اوقات فاقد پيرو يا جدل‌كنندهء گمراه و گمراه‌كنندهء بىشعورى نبود و تك‌وتوك كسانى كه قول اجماع بر ايشان پيشى گرفته بود - و نيز ظاهرىها و ظاهربينانى كه پس از ايشان آمده و شايستهء اعتنا نيز نبودند - اينها هماره اصرار داشتند كه حرف خليفه را دربارهء اين مسأله به كرسى بنشانند كه كارشان اينها هماره اصرار داشتند كه حرف خليفه را دربارهء اين مسأله به كرسى بنشانند كه كارشان جز انحراف از راه راست نبود . قرطبى مىنويسد : ظاهرىهاى و ظاهربينان راهى مخالف با اصول پيش گرفته و گفته‌اند : همان‌گونه كه يك مرد مىتواند دو خواهر را مملوك خود گرداند ، آميزش با آن دو خواهر مملوك هم جايز است و دليلشان هم روايتى است كه از عثمان رسيده : يك آيه اين كار را حرام كرده و يك آيه حلال ! « 1 »\r\nو اگر - پس از آنكه دانش برايت آمد - باز هم از هوس‌هاى ايشان پيروى كنى براستى كه آن هنگام از ستمكاران خواهى بود « 2 » .\r\n\r\n24 - فتواى خليفه دربارهء مانع شدن دو برادر از رسيدن ثلث ميراث به مادر\r\nطبرى از طريق شعبه از ابن عبّاس آورده است كه وى بر عثمان درآمد و گفت : چرا دو برادر ، سهم الارث مادر را به شش يك تقليل مىدهند با آنكه در قرآن آمده است : اگر ( ميت ) برادرانى داشته باشد دو برادر در زبان قومت و گفتار قومت برادران شمرده نمىشوند . عثمان گفت : آيا من مىتوانم قانونى را بشكنم كه پيش از من بوده و مردم بر\r\n\r\n\r\n","description":"","footnote":"\r\n( 1 ) . تفسير قرطبى : 5 / 117 .\r\n( 2 ) . بقره 2 / 145 .\r\n","page_name":" 324 ","page_number":334},
  {"content":"\r\n\r\nطبق آن ارث برده‌اند و در ميان شهرها جريان يافته است « 1 » .\r\nو در عبارت حاكم و بيهقى : من نمىتوانم قانونى را كه پيش از من بوده و در شهرها جريان يافته و مردم برطبق آن ارث برده‌اند رد كنم ؟ « 2 »\r\nامينى گويد : جوابى كه خليفه به ابن عبّاس داده حاكى از بىاطّلاعى او از زبان خودش - عربى - است و اگر دانشى در اين زمينه داشت پاسخ مىداد « اطلاق جمع بر دو تن نيز صحيح است و در كلام عرب به صورتى عام به كار رفته » نه اينكه ناتوانى خود را از تغيير آنچه همهء مردم ( و حتى نعوذ باللّه پيامبر ) به غلط آن را فهميده‌اند پيش بكشد و البتّه اين پاسخ او شگفت‌تر از پاسخ پيشاهنگانش نبود كه در روزگار خود معنى اب را كه از اصل و ريشهء عربى است و تازه تفسير آن - بلافاصله بعد از ياد شدنش - در خود قرآن آمده در نيافتند زيرا در زبان تودهء تازيان ، بر دو برادر ، كلمهء برادران اطلاق مىكردند و از همين لحاظ هم نه ميان صحابه كه خود عرب اصيل بودند و نه ميان شاگردانشان كه در تكلم به زبان عربى فصيح جاى ايشان نشستند و نه ميان فقيهان مذاهب اسلام ، هيچ اختلافى در اين فتوى نبود كه وجود دو برادر براى ميت ، سهم الارث مادر او را از ( يك سوم به يك ششم ) تقليل مىدهد و هيچ مستندى هم براى اين حكم نداشتند مگر همين آيهء شريف .\r\nو اين فتوى را نيز تنها به اين خاطر مىدادند كه اطلاق كلمهء برادران را بر دو برادر جايز مىشمردند خواه اينكه اطلاق مزبور را در يك حداقل مىپذيرفتند خواه دامنهء آن را وسعت داده و آن را به صورتى عام مورد استعمال قرار مىدادند .\r\nطبرى مىنويسد : گروه ياران پيامبر و شاگردان ايشان و كسانى از علماى اسلام كه پس از آنان در هرزمان آمدند ، گويند : اينكه خدا فرموده اگر ( ميت ) برادرانى داشته باشد يك ششم تركه‌اش به مادر مىرسد مقصود او دو برابر يا بيشتر است و اگر - به جاى آنها - دو يا بيشتر خواهران باشند نيز حكم همين است چنان كه اگر يك برادر و يك خواهر هم\r\n\r\n\r\n","description":"","footnote":"\r\n( 1 ) . تفسير طبرى : 4 / 188 .\r\n( 2 ) . المستدرك حاكم : 4 / 335 ؛ السنن الكبرى بيهقى : 6 / 227 ؛ المحلى ، ابن حزم : 9 / 258 ؛ تفسير رازى :\r\n3 / 163 ؛ تفسير ابن كثير : 1 / 459 ؛ الدر المنثور سيوطى : 2 / 126 ؛ روح المعانى آلوسى : 4 / 225 .\r\n","page_name":" 325 ","page_number":335},
  {"content":"\r\n\r\nباشد حكم همين است و گروهى از كسانى كه اين طلاق را درست مىدانند چنين دليل آورده‌اند كه اين را امت از بيان خداوند به زبان پيامبر گفته و امت پيامبر او در ضمن خبرى مستفيض آن را ، آورده‌اند كه ورود آن راه هربهانه‌اى را مىبندد و هرترديدى را از دل خلق مىزدايد ( سپس وى حديث ابن عبّاس را - كه گذشت - آورده و مىنويسد : ) رأى درست به نظر من آن است كه مقصود از عبارت « اگر براى او برادرانى باشد » آن است كه ميت دو برادر به بالا داشته باشد و اين همان رأيى است كه اصحاب رسول خدا داشته‌اند و با قول ابن عبّاس نمىسازد « 1 » زيرا صحت رأى ايشان و اينكه سخن ايشان در اين‌باره از روى دليل بوده ، و اينكه قول ابن عبّاس را در اين‌باره انكار كرده‌اند ، همهء اينها را امت اسلام هر طبقه‌اى از طبقهء پيشين خود گرفته و نقل كرده‌اند . « 2 »\r\nباز مىنويسد : اگر كسى بگويد : چگونه دو برادر را برادران خوانده است با آنكه مىدانيم كلمهء اخوين ( دو برادر ) در لغت عرب صيغه‌اى است كه كاربرد آن با كاربرد صيغهء اخوه ( برادران ) همانند نيست . مىگوييم : راستى را كه اين همانندى هست ، زيرا از خصوصيات زبان عرب جمع‌كردن ميان دو كلام است به اعتبار نزديكى معنى آن دو - هر چند كه از بعضى از لحاظ با هم فرق داشته باشند - پس چون چنين شد و بودن اين روش در زبان ايشان با گزارش‌هاى بسيار ثابت گرديد و در كلام ايشان امرى معمولى و رايج ديديم كه بگويند عبد اللّه و عمر را بر سرهايشان ( و نه بر سر آن دو ) زدم و پشت‌هايشان ( و نه پشت آن دو ) را به درد آوردم و اين را در زبان ايشان بيش از آن شنيديم تا بگويند :\r\nپشت آن دو را به درد آوردم . هرچند كه به صورت اخير هم استعمال مىشود و نظير آن قول فرزدق است كه فؤاد ( دل ) را وقتى به كلمهء تثنيه اضافه كرده ، خود آن را نيز به صورت مثنى به كار برده - و نه جمع - و گفته :\r\n بما فى فؤادينا من الشوق و الهوى * فيبرا منهاض الفؤاد المشغف \r\nو اين‌گونه استعمال هرچند غلط نيست - ولى - شيواتر از آن اين است كه كلمهء افئدتنا\r\n\r\n\r\n","description":"","footnote":"\r\n( 1 ) . از آنچه بعدا مىنويسيم خواهى دانست كه آنچه در اين‌باره به ابن عبّاس نسبت داده شده درست نيست .\r\n( 2 ) . تفسير طبرى : 4 / 187 .\r\n","page_name":" 326 ","page_number":336},
  {"content":"\r\n\r\nبه كار رود ، چنان كه در قرآن نيز وقتى كلمهء قلب را مضاف براى يك كلمهء مثنى قرار مىدهد خدا آن را به صورت جمع به كار مىبرد و گويد :  إِنْ تَتُوبا إِلَى اللَّهِ فَقَدْ صَغَتْ قُلُوبُكُما  ( اگر شما دو تن به سوى خدا بازگرديد - شايسته است زيرا - دل‌هاى هردوتان منحرف شده است ) پس همان‌گونه كه شرح دادم هرعضو تكى انسان چون با عضو تكى كسى ديگر ضميمه شد ، و دو چيز متعلق به دو كس گرديد در آن حال استعمال لفظ جمع در منطق عرب فصيح‌تر و در كلام او رايج‌تر است و داراى جانى به غير از جان ديگرى و اين است كه معنى آن دو شباهت دارد به اعضاى تكى انسان - كه براى آنها دومى نيست - و از اين لحاظ مانند همان حكمى را كه بر آن اعضا جارى مىداشتيم در اينجا نيز معمول مىداريم و اخوه ( برادران ) را براى اخوين ( دو برادر ) به همان‌گونه به كار مىبريم كه پشت‌ها را در معنى دو پشت و دهان را در معنى دو دهان و دل‌ها را در معنى دودل و تازه برخى از نحويان گفته‌اند اينكه در آيه آمده : برادران . چون نقل جمع بين دو تا است . . . .\r\nو نيز حاكم با اسنادى كه آن را صحيح دانسته است در المستدرك و بيهقى در سنن آورد است كه زيد بن ثابت ، بدن دو برادر براى ميت را موجب نقصان سهم الارث مادر مىدانست و مىگفت : عربان دو برادر را نيز برادر مىنامند و اين را جصاص هم ياد كرده است . « 1 »\r\nو ابن جرير و عبد بن حميد و ابن ابى حاتم آورده‌اند كه قتاده دربارهء اين آيه « و اگر او را برادرانى باشد شش يك به مادر مىرسد » مىگفت : اينان به مادر زيان زدند و ارث به خودشان هم نمىرسد و اگر يك برادر باشد موجب حرمان مادر از ثلث ماترك نمىشود و اگر بيشتر باشد مىشود . « 2 »\r\nو جصاص قول صحابه را در حرمان مادر از ثلث ماترك كه با بودن دو برادر - سه برادر و بيشتر - آورده و مىنويسد : دليلش اينكه نام برادران ( اخوه ) بر دو تن نيز اطلاق مىشود چنان كه در آيهء  « إِنْ تَتُوبا إِلَى اللَّهِ فَقَدْ صَغَتْ قُلُوبُكُما »  به جاى قلبان كلمهء قلوب به كار برده\r\n\r\n\r\n","description":"","footnote":"\r\n( 1 ) . المستدرك ، حاكم : 4 / 335 ؛ سنن بيهقى : 6 / 227 ؛ احكام القرآن ، جصاص : 2 / 99 .\r\n( 2 ) . تفسير طبرى : 4 / 189 ؛ الدر المنثور : 2 / 126 .\r\n","page_name":" 327 ","page_number":337},
  {"content":"\r\n\r\nو در جاى ديگر گفته :  « وَ هَلْ أَتاكَ نَبَأُ الْخَصْمِ إِذْ تَسَوَّرُوا الْمِحْرابَ »  ( و آيا گزارش آن اهل دعوى كه از محراب بالا رفتند به تو رسيده ) كه مىبينيم فعل تسوروا را به صورت جمع آورده با آنكه فاعل آن مثنّى بوده چنان كه از آيهء پس از آن برمىآيد :  خَصْمانِ بَغى بَعْضُنا عَلى بَعْضٍ  ( ما دو صاحب دعواييم كه يكىمان بر ديگرى ستم روا داشته ) و در آيهء ديگر مىخوانيم كه « اگر برادران و خواهرانى باشند هرمرد دو برابر زن ارث ببرد » كه اگر يك برادر و يك خواهر هم باشد حكم اين آيه دربارهء ايشان جارى است . . . . « 1 »\r\nو مالك مىنويسد : اگر ميت برادرانى داشته باشد يك ششم ماترك به مادرش مىرسد و سنت بر اين گذشته است كه دو برادر و بيشتر را برادران بشمارند . « 2 »\r\nو در عمدة السالك و شرح آن فيض المالك « 3 » مىخوانيم : اگر ميت با داشتن او - يعنى مادر - داراى فرزندى يا پسر زاده‌اى باشد - خواه پسر خواه دختر - يا داراى دو يا بيشتر برادر يا خواهر باشد ، سهم الارث مادر يك ششم خواهد بود زيرا قرآن مىگويد : اگر او برادرانى داشت يك ششم به مادر مىرسد و اجماع بر آن است كه مقصود از برادران ، دو برادر است به بالا . « 4 »\r\nو چنان كه مزنى به نقل از شافعى مىگويد : سهم الارث مادر يك سوم است ولى اگر ميت فرزند يا فرزند فرزند يا دو برادر يا دو خواهر و بيشتر داشت سهم مادر يك ششم مىشود . « 5 »\r\nو ابن كثير مىنويسد : به عقيدهء جمهور فقها حكم دو برادر مانند حكم برادران است سپس حديث زيد بن ثابت را كه در ضمن آن ، دو برادر ، برادران ناميده شده‌اند ياد كرده است . « 6 »\r\n\r\n\r\n","description":"","footnote":"\r\n( 1 ) . احكام القرآن : 2 / 98 . باقيماندهء سخن او نيز خالى از فايده‌هايى نيست . ر ك : - به نوشتهء وى - جصاص كه يكى از پيشوايان حنفيان است .\r\n( 2 ) . موطأ 1 / 331 .\r\n( 3 ) . فيض المالك : 2 / 122 .\r\n( 4 ) . اين مذهب حنبليان است و كتاب به قلم يكى از پيشوايانشان .\r\n( 5 ) . مختصر مزنى چاپ شده در حاشيهء كتاب الأم : 3 / 140 .\r\n( 6 ) . تفسير ابن كثير : 1 / 459 .\r\n","page_name":" 328 ","page_number":338},
  {"content":"\r\n\r\nو شوكانى مىنويسد : اجماع اهل علم بر آن است كه در مانع شدن از رسيدن يك سوم ماترك به مادر - و در رساندن سهم او به يك ششم - دو برادر مىتوانند جاى سه و بيشتر از برادران را بگيرند . « 1 »\r\nاين بود فتواى علماى امت دربارهء برادران ، كه مىرساند درست بودن اطلاق برادران بر دو برادر در آيهء كريمه ، بر خليفه پوشيده مانده ، زيرا از زبان ملّتش بىخبر بوده و ندانسته كه گذشتگان ، كلمهء اخوة ( برادران ) را به‌گونه‌اى مىفهميدند كه دو برادر را هم شامل شود و گمان كرده كه پيشينيان او با مفهوم زبان ملتش مخالفت نموده‌اند و بر خلاف كتاب خدا بر آن رفته‌اند كه دو برادر مىتوانند سهم الارث مادر را بكاهند ، و آنگاه آمده است و افسوس مىخورد كه آنچه را واقع شده نمىتواند تغيير دهد و آيينى را كه مردم پيروى كنند نمىتواند بشكند . اين است نمونهء اطلاع اين مرد پيرامون كتاب خدا و ادلّهء احكام و واجبات مسلمه ميان ملت !\r\nالبتّه ابن عبّاس از فهم زبان توده‌اش پرت نيفتاده بود ، زيرا وى از سروران اعراب و از بزرگان قريش و از خانواده‌اى بود كه در زبان تازى از هركسى شيواگوىتر بودند و مقصود وى از سوالى كه از خليفه كرد اين بود كه به اجتماع بفهماند دانش خليفه در زمينهء ساده‌ترين چيزهايى كه مانند اويى بايد بداند ( چه رسد به مسائل مشكله ) چه اندازه است و احاطهء او به لغات و آشنايىاش با موارد استعمال آنها ( كه مقدّمهء واجب براى گرفتن حكم از كتاب و سنّتى است كه به اين زبان آمده ) تا كجا است . و همين بود كه ابن عبّاس مطلب خود را به صورت سؤال از علت استنباط حكم به آن‌گونه مطرح كرد و دربارهء اصل حكم سؤالى پيش نياورد و اصل حكم برايش مسلم بود نه اينكه آنچه را براى خليفه - به صورت سوال از علت استنباط حكم به آن‌گونه - مطرح كرد ، ايرادى باشد كه به اصل حكم محروم شدن مادر از ثلث با بودن دو برادر داشته باشد و اگر خود او اصل اين حكم را نمىپذيرفت البتّه يارانش هم كه پا جاى پاى او نهادند از وى پيروى مىكردند با آنكه همهء ايشان در « محروم شدن مادر از ثلث با بودن دو برادر » با مسلمانان\r\n\r\n\r\n","description":"","footnote":"\r\n( 1 ) . تفسير شوكانى : 1 / 398 .\r\n","page_name":" 329 ","page_number":339},
  {"content":"\r\n\r\nو علماى ايشان همداستان‌اند . پس چنان نيست كه ابن كثير ياد كرده به استناد همين روايت ، ابن عبّاس را در اين مسأله مخالف ساير فقها قلمداد كرده « 1 » ، چنانچه طبرى و ابن رشد و بسيارى ديگر از فقيهان و پيشوايان حديث و رجال تفسير نيز همين سخنى را مىگويند كه علتى ندارد جز اشتباه در فهم معناى كلام ابن عبّاس . « 2 »\r\n\r\n25 - فتواى خليفه دربارهء زن معترف به زنا\r\nيحيى بن حاطب گفت : حاطب اندكى قبل از وفات ، كسانى از بردگانش را كه نماز گزارده و روزه گرفته بودند ، آزاد كرد و يك كنيز زنگى داشت كه نماز گزارده و روزه گرفته بود و زبان سرش نمىشد و سخن را درنمىيافت و بيوه بود تا اينكه دانستند حامله شده است . پس به نزد عمر شدند و جريان را به دو گفتند . عمر به مرد گزارشگر گفت : تو هيچ وقت خبر خوشى نمىآورى و اين سخن او را نگران ساخت . پس عمر در پى كنيز فرستاد تا بيامد . آنگاه از وى پرسيد : آيا تو حامله شده‌اى ؟ گفت : آرى ، از مرغوش ، در برابر دو درهم . عمر وقتى ديد كه وى اين قضيه را با گشاده‌رويى تعرف مىكند و آن را مخفى نمىنمايد ، چون به عبد الرحمن بن عوف و عثمان و على برخورد ، به ايشان گفت : بگوييد با اين كنيز چه كنم ؟ عثمان كه نشسته بود ، دراز كشيد ، و على و عبد الرحمن گفتند : بايد بر او حدّ زد . عمر گفت : عثمان تو بگو چه كنم ؟ گفت : دو برادرت گفتند . گفت : تو بگو . گفت :\r\nبه عقيدهء من گشاده‌رويى از اين به هنگام نقل قضيه ، مىرساند كه گويا او آن را نمىداند و حدّ نيز تنها بر كسى واجب است كه آن را بداند . گفت : راست گفتى ، راست گفتى ، سوگند به آنكه جانم در دست اوست ، حدّ تنها بر كسى واجب است كه آن را بداند . پس عمر آن كنيز را صد تازيانه بزد و يك سال تبعيدش كرد .\r\nامينى گويد : اين حديث را قبلا آورديم « 3 » ، و در آنجا پيرامون فتواى خليفهء دوم سخن\r\n\r\n\r\n","description":"","footnote":"\r\n( 1 ) . تفسير ابن كثير : 1 / 459 .\r\n( 2 ) . تفسير طبرى : 4 / 188 ؛ البداية و النهاية ، ابن رشد : 2 / 327 .\r\n( 3 ) . ر ك : الغدير ( متن عربى / چ 2 ) : 6 / 174 .\r\n","page_name":" 330 ","page_number":340},
  {"content":"\r\n\r\nرانديم و گفتيم كه دستور او به تازيانه زدن و تبعيد ، بيرون از مرز قانون دين است و اينك بنگريم به برداشت عثمان و فتوايش در اين‌باره كه حدّ بر آن كنيز واجب نيست .\r\nاگر آنچه خليفه مىگويد درست باشد ، تمام اقرارها و اعترافات در نظاير اين مورد بىارزش مىشود ، زيرا در همهء موارد مىتوان گفت كه اعتراف‌كننده از تعلق حدّ به عملش ناآگاه است و اگر آگاه بود - از بيم اجراى آن در حق خويش - جرم خود را مىپوشانيد ، و پيامبر صلّى اللّه عليه و آله اقرار را موجب حد مىدانست ، هرچند كه براى رفع شبهه از لزوم حد ، بررسى كامل به عمل مىآورد و در حكم دادن درنگ بسيار مىفرمود به اميد آنكه شبهه‌اى پيش آيد و لزوم حد را منتفى سازد و از همين روى ، به كسى كه اعتراف به زنا كرده بود ، مىفرمود : آيا تو جنونى دارى ؟ « 1 » يا مىفرمود : شايد تو او را بوسيده‌اى يا او را لمس كرده‌اى يا خيره و به شهوت در او نگريسته‌اى ؟ « 2 » و به همين‌گونه سرور ما على عليه السّلام و پيش از او عمر ، مىكوشيدند كه اعتراف‌كننده را - از اجراى حدّ بر وى - حفظ كنند به اميد آنكه شبهه‌اى در صحت و مقبوليت اقرار پيش آيد و آن را نپذيرند ، ولى هر دو پس از پايدارى اعتراف‌كننده بر سخن خويش ، حد را بر او جارى مىكردند . نمىبينى كه عمر به آن زن زنا داده مىگويد : چرا گريه مىكنى ؟ چه بسا كه زن بدون آنكه راضى باشد ، مورد كامجويى قرار مىگيرد . آن خبر داد كه خواب بوده و مردى با وى آميخته است . عمر هم وى را رها كرد ، و على عليه السّلام به شراحه كه اقرار كرده بود زنا داده ، گفت :\r\nشايد كه كارى نه با رضايت تو انجام شده ؟ گفت : بدون اكراه و با رضايت خودم عمل زنا انجام شد . پس او را رجم كرد . « 3 »\r\nشايد توجه به همين حوادث بوده كه به گوش خليفه رسانده : هر شبهه‌اى در لزوم تعلّق حدّ بر كسى پيش آيد ، حد را منتفى مىسازد ، و هرجا ممكن باشد كه حد را جارى\r\n\r\n\r\n","description":"","footnote":"\r\n( 1 ) . اين موضوع را از روايت صحيحى مىتوان دريافت كه هم بخارى و مسلم آن را آورده‌اند و هم بيهقى در سنن : 8 / 225 .\r\n( 2 ) . اينها را از روايت ماعز گرفته‌ايم كه تعدادى از صاحبان صحاح نيز آن را آورده‌اند و پيشاپيش همه ، بخارى در صحيح خود : 10 / 39 .\r\n( 3 ) . اين روايت را جصاص در احكام القرآن : 3 / 325 آورده است .\r\n","page_name":" 331 ","page_number":341},
  {"content":"\r\n\r\nنكنيم ، بايد از اجراى آن خوددارى نماييم ، ولى ديگران اين را ندانسته كه اقرار در دين ، قانونى دارد كه به خصوص در مورد زنا نبايد از آن چشم پوشيد و بايد اقراركننده را بر اساس آن مؤاخذه نمود ؛ يا در اوّلين بار اقرار ، چنانچه از قصهء عسيف كه بخارى و مسلم و ديگران آورده‌اند ، برمىآيد ، يا پس از چهار بار اقرار كه آن هم يا در يك مجلس انجام مىگيرد ، چنانچه از داستان ماعز - به عبارت بخارى و مسلم در دو صحيح ايشان - بر مىآيد يا در چهار مجلس ، چنان كه از داستان زناكار بنى ليث « 1 » استنباط مىشود و اين چهار اقرار جاى چهار شاهد را مىگيرد ، چنانچه در يك مورد پيش‌آمد كه سارقى به نزد على شد و گفت : من دزدى كرده‌ام . حضرتش وى را بازگردانيد تا دوباره گفت : من دزدى كرده‌ام . على عليه السّلام گفت : دوبار به زبان خود گواهى دادى ، آنگاه او را مجازات كرد . « 2 » البتّه چنانچه روشن كرديم ، اين مسأله بر خليفه پوشيده مانده و آن را درنيافته است و پيشوايان مذاهب نيز هركدام با توجه به آنچه در يكى از احاديث مذكور آمده ، رأيى خاص برگزيده‌اند . قاضى ابن رشد مىنويسد : در مورد اينكه مجرم چند بار بايد اقرار كند تا حد بر او واجب شود ، مالك « 3 » و شافعى « 4 » مىگويند : يك بار اقرار كافى است و ابو ثور طبرى و داود و گروهى نيز بر اين عقيده‌اند . در مقابل ابو حنيفه و يارانش و ابن ابى ليلى همه بر آنند كه تا وقتى مجرم چهار بار - يك بار پس از ديگرى - اقرار نكند ، حد بر او واجب نمىشود و احمد و اسحاق نيز بر اين روش رفته‌اند ، هرچند ابو حنيفه و يارانش مىافزايند كه اين اقرارها بايد در چند مجلس انجام گيرد . « 5 »\r\nوانگهى مقصود خليفه از اين سخن چيست كه مىگويد : مىبينيم چنان با گشاده‌رويى آن را تعريف مىكند كه گويى آن را نمىداند و حد بر كسى واجب است كه آن را بداند ؟\r\nآيا مقصودش ناآگاهى از تعلّق حد به عمل است يا از حرام بودن زنا ؟ اگر اولى است كه\r\n\r\n\r\n","description":"","footnote":"\r\n( 1 ) . ر ك : سنن بيهقى : 8 / 228 .\r\n( 2 ) . كنز العمال : 3 / 117 ، به نقل از عبد الرزاق و ابن منذر و بيهقى .\r\n( 3 ) . تفصيل عقيدهء وى را در موطأ و المدوّنة الكبرى مىتوان يافت .\r\n( 4 ) . مشروح سخن او را در كتاب الأم : 7 / 169 مىتوان از نظر گذراند .\r\n( 5 ) . بداية المجتهد : 2 / 429 .\r\n","page_name":" 332 ","page_number":342},
  {"content":"\r\n\r\nهيچ ربطى به اجراى حكم خدا ندارد ، زيرا اجراى آن بسته است به تحقّق زنا در عالم خارج ، خواه زن و مرد زناكار بدانند كه زنا موجب حدّ است يا ندانند .\r\nو تازه ممكن نيست كه در پايتخت حكومت اسلامى كسى باشد كه اين امر را نداند ، زيرا ساعت‌به‌ساعت مىبيند كه به جرم زنا يكى را به تازيانه مىبندند و مىزنند و ديگرى را محكوم به رجم مىنمايند و سنگباران مىكنند .\r\nامّا عذر جهل به حرمت زنا نيز از كسى پذيرفته نيست ، مگر در سرزمينى باشد كه بتوان سخن او را راست شمرد ، مانند كسى كه در بيابان‌ها و خشكىهاى دوردست و سرزمين‌هاى دور از پايگاه‌هاى اسلام بوده باشد و امكان وصول حكم به او وجود نداشته باشد ، امّا يك شهرنشين مدينه كه پيوسته ميان نشانه‌هاى آشكار نبوت به سر مىبرد و زيستگاه او جاى اجراى حدود و احكام و زير تسلط خلفاست ، و هرلحظه سختگيرىهايى را كه دربارهء زنا و حرام بودن آن مىشود ، به مغزش مىسپارد و كيفرهايى را كه براى ارتكاب زنا به زناكاران مىچشانند ، مىبيند نعره‌هايى را كه از درد تازيانه بلند مىشود ، مىشنود و پيكرهاى بىجانى را كه بعد از رجم برمىدارند ، مىنگرد ؛ چنين كسى عادتا ممكن نيست كه از حرام بودن زنا بىخبر باشد . پس ادعاى جهل را از او نمىتوان پذيرفت و گويا اين از مسائلى باشد كه پيشوايان مذاهب در پاسخ آن به يك راه رفته‌اند . مالك گويد : اگر مردى با كنيز مكاتب خود - به ميل وى يا به جبر - بياميزد ، حدّى بر او واجب نيست و اگر از كسانى نباشد كه بتوان عذر جهل به حكم را از ايشان پذيرفت ، گوشمالىاش مىدهند . « 1 »\r\nو نيز گويد : اگر كسى پيش از آميزش با همسرش او را طلاق دهد و پس از طلاق با وى بياميزد و سپس بگويد : گمان مىكردم كه پس از طلاق اوّل مىتوانم به او رجوع كنم و جز با سه بار طلاق دادن ، حق آميزش از من سلب نمىشود ، بر چنين كسى كه جهل خود به حكم را عذر بياورد ، به گفتهء ابن قاسم حدّ بر او واجب نيست و در اين مسأله چنان مىبينم كه فرد اگر از كسانى باشد كه عذر او به ناآگاهى از حكم پذيرفته باشد ، به او حدّ\r\n\r\n\r\n","description":"","footnote":"\r\n( 1 ) . المدوّنة الكبرى : 4 / 382 .\r\n","page_name":" 333 ","page_number":343},
  {"content":"\r\n\r\nنزنند ، زيرا مالك مىگويد : اگر مردى زن پنجمى بگيرد ، هرگاه از كسانى باشد كه عذر او به ناآگاهى از حكم پذيرفته مىنمايد و گمان مىرود كه نمىدانسته گرفتن بيش از چهار زن را خدا حرام كرده يا اگر به همين علت با خواهر رضاعىاش ازدواج كند ، مالك اين كسان را سزاوار حدّ نمىداند .\r\nهمو مىنويسد : اگر كسى با كنيزى كه نزد او گرو نهاده‌اند ، بياميزد بايد حد بخورد و به گفتهء ابن قاسم در چنين موردى از هيچ‌كس ادعاى جهل به حكم پذيرفته نيست و مالك گويد : حديثى كه موجب آن ، زنگى گفت : در برابر دو درهم به مرغوش زنا دادم « 1 » پذيرفتنى نيست و مالك گفته : به عقيدهء من بايد حد را جارى كرد و غير عرب‌ها را به عذر ناآگاهى از حكم معذور داشت .\r\nو شافعى مىنويسد : زناكردن مرد با كنيز همسرش همچون زناى اوست با ديگران ، مگر خودش از كسانى باشد كه بتوان عذر او را به ناآگاهى از حكم اين مسأله پذيرفت و خودش هم بگويد : من فكر مىكردم آن كنيز بر من حلال است . « 2 »\r\nشهاب الدين ابو العباس ابن نقيب مصرى در عمدة السالك مىنويسد : هركس زنا كرده و گفت : من نمىدانستم زنا حرام است ، اگر نومسلمان باشد يا در بيابانى دوردست پرورش يافته باشد ، بر او حد نمىزنيم ، و گرنه مىزنيم . « 3 »\r\nو اگر عذر هرمجرمى را در جهل به حكم بپذيريم ، حدود خدا معطل مىشود و هر زن و مرد زناكارى اين عذر را سپر خويش مىگرداند و تباهى دامنه‌دار مىشود و هرج و مرج حاكم مىگردد و امنيت از مرز عصمت و ناموس رخت برمىبندد و اگر نگاه كنيم به واكنش پيامبر صلّى اللّه عليه و آله و خلفا - در برابر اقراركنندگان به زنا - براى اينكه شبهه‌اى در لزوم حد القا كنند و از اجراى آن جلوگيرى نمايند ، مىبينيم كه ايشان مسأله جنون يا بوسه يا لمس و امثال آن را پيش مىكشند و نمىبينيم كه در هيچ‌يك از روايات مسأله جهل به حرام\r\n\r\n\r\n","description":"","footnote":"\r\n( 1 ) . مقصودش همان حديثى است كه زمينهء اصلى بحث ما در اين گفتگو قرار گرفته است .\r\n( 2 ) . كتاب الأم : 7 / 169 .\r\n( 3 ) . ر ك : فيض الاله المالك فى شرح عمدة السالك : 2 / 312 .\r\n","page_name":" 334 ","page_number":344},
  {"content":"\r\n\r\nبودن زنا را پيش كشيده باشند و اگر مطلق جهل تأثيرى در معاف‌كردن شخص از حد داشت ، بدون ترديد بايستى آن را هم ياد كرد .\r\nو تازه عذر جهل به حكم هم در جايى كه پذيرفته باشد ، بايد به ادعاى خود جاهل مستند گردد ، نه به استنباط از حالت چهره و رنگ و رخسار و گشاده‌رويى او در هنگام اقرار كه خليفه پنداشته و بر خلاف ظاهر كلمات فقهاى ياد شده است با توجه به اين همه علت‌هاى ياد شده بود كه هيچ‌يك از حاضران ، آن را گشاده‌رويى او را دليل امرى نگرفتند و سرور ما امير مؤمنان و عبد الرحمن او را سزاوار مؤاخذه دانستند و گفتند : حدّ بر او واجب شده ، امّا عمر كه به عثمان گفت : « راست گفتى . . . » ، از نهادن اين جمله در كنار عملش كه زنگ را تازيانه زد و تبعيد كرد ، درمىيابيم كه با آن سخن ، عثمان را ريشخند كرده و اگر براستى سخن او را تصديق كرده بود ، وى را تازيانه نمىزد ، ولى چنان كه در جلد ششم گذشت تازيانه‌اش زد ، چون وى مستحق رجم بود .\r\n\r\n26 - خليفه صدقه رسول خدا را مىخرد\r\nطبرانى در اوسط از طريق سعيد بن مسيب آورده است كه عثمان دربانى داشت كه براى نمازها پيشاپيش او به راه مىافتاد ، پس روزى بيرون شده و نماز بگذارد ، و دربان نيز پيشاپيش او بود . سپس بيامد و دربان كنارى بنشست و او خود ردايش را پيچيد و زير سر گذاشت و پهلو بر زمين و تازيانه را جلوى خود نهاد و على با ازار و ردايى ، عصا به دست روى آورد و چون دربان از دور او را ديد گفت : اينك على مىآيد . پس عثمان بنشست و رداى خويش را بر خود پيچيد و على آمد تا بر سر وى بايستاد و گفت : آب و ملك فلان خاندان را خريدى با اينكه وقف پيغمبر در آب آن حقى دارى و من دانستم كه آن را جز تو كسى نخرد . پس عثمان برخاست و ميان آن دو ، سخنانى درگرفت تا آنجا كه سخن از خدا به ميان آمد و عبّاس بيامد و پادرميانى كرد و عثمان براى على تازيانه بلند كرد و على براى عثمان عصا بلند كرد و عبّاس شروع كرد به آرام‌كردن آن دو و به على مىگفت : امير المؤمنين ! و به عثمان مىگفت : پسر عموى توست ! و به همين‌گونه بود تا آرام شدند و\r\n\r\n","description":"","footnote":"","page_name":" 335 ","page_number":345},
  {"content":"\r\n\r\nچون فردا شد آن دو را ديدند كه دست در دست يكديگر با هم سخن مىگفتند . « 1 »\r\nامينى گويد : از اين داستان مىفهميم كه خليفه آب و ملكى را خريده كه در آن حقى براى وقف پيامبر بوده كه خريدن آن جايز نبوده ، پس اگر از اين موضوع آگاهى داشته كه سياق حديث نيز همين را مىرساند ، زيرا او معتذر به ناآگاهى نشد و تازه امام هم اشارتا همين را رساند كه گفت : و من دانستم كه آن را جز تو كسى نخرد . در اين حال چه مجوّزى اين معامله را بر وى روا گردانيده و اگر هم نمىدانسته كه امام او را آگاه ساخته ، پس ديگر آن مجادله و خصومت و تازيانه بلندكردن چه معنى داشته كه امام هم ناچار شود عصا بلند كند تا آنجا كه عبّاس آن دو را از هم جدا نمايد . مگر از شنيدن سخن حق بايد خشم گرفت ؟ آيا هشدار دادن ناآگاهان و راهنمايى نادانان براى يك انسان متدين خشم‌آور است ؟ تا چه رسد به كسى كه در اسلام بالاترين پايگاه را احراز كرده است ؟\r\nو گمان مىكنم ذيل روايت را به آن چسبانده باشند تا آنچه را در روايت بوده اصلاح كنند و بر فرض هم كه صحيح باشد سودى به حال ايشان ندارد ، زيرا امام هيچ كوششى را در نهى از منكر فرونمىگذارد . خواه به‌جا آرندهء منكر از انجام آن بازايستد يا اينكه او عليه السّلام از خضوع وى در برابر حق نااميد شود و به‌هرحال كه او عليه السّلام براى عشق به اسلام با ايشان همراهى مىنمود و جز در هنگامى كه مىديد به حق عمل نمىشود بر سر خشم نمىآمد . پس هرساعتى حكم خود را دارد - از نرمى و درشتى - و به همين‌گونه بايد باشد هراصلاح‌طلب مبرّى از اغراض خصوصى كه فقط براى خدا خشم مىگيرد و براى حق و به سوى حق دعوت مىكند .\r\n\r\n27 - خليفه در شب وفات امّ كلثوم\r\nبخارى در صحيح خود در بحث از جنائز باب مرده را براى گريهء خاندانش بر او عذاب مىكند و باب كسى كه در قبر زن داخل مىشود به اسناد از طريق فليح بن سليمان\r\n\r\n\r\n","description":"","footnote":"\r\n( 1 ) . مجمع الزوائد : 2 / 227 .\r\n","page_name":" 336 ","page_number":346},
  {"content":"\r\n\r\nاز انس بن مالك آورده است كه ما در هنگام دفن دختر رسول « 1 » خدا حاضر بوديم و رسول بر سر قبر او نشسته بود و من ديدم كه ديدگانش گريان است . پس گفت : آيا ميان شما كسى هست كه در شب مقارفه « 2 » نكرده باشد ؟ ابو طلحه زيد بن سهل انصارى گفت :\r\nمن . گفت : پس تو در قبر او گام نه . پس وى در قبر او گام نهاد و او را به خاك سپرد . « 3 » ابن مبارك گفت : فليح گفته : به نظر من مقصود پيامبر از مقارفه همان گناه است و ابو عبد اللّه - يعنى خود بخارى - گفته : كلمهء ليقترفوا يعنى ليكتسبوا « 4 » و به نقل از مسند احمد سريح نيز گفته : مقصود از مقارفه همان گناه است . « 5 » و سهيلى به نقل از تاريخ بخارى و صحيح او به نقل از طبرى آن را آورده و مىنويسد : ابن بطال گفته : هرچند كه عثمان سزاوارترين افراد بود به نزول در قبر - چون شوهرش بود و خود با مرگ او پيوندى جبران‌ناپذير را از دست داده بود - با اين همه پيامبر خواست كه او را از گام نهادن در قبر همسرش محروم كند . چون وقتى پيغمبر گفت : كدام يك از شما شب گذشته را با همسرش نياميخته ، عثمان خاموش ماند و نگفت من . زيرا در شب وفات امّ كلثوم با زنى آميخته بود و غصهء اين مصيبتى كه برايش روى داد و پيوند دامادىاش را از پيامبر گسيخت ، موجب نشد كه او از آميزش با زن ( حتى يك شب ) خوددارى كند و اين بود كه از آنچه حق وى بود محروم گرديد . با آنكه براى نزول در قبر سزاوارتر از ابو طلحه و ديگران بود و اين در معنى حديث آشكار است و شايد هم پيامبر قضيه را از راه وحى دريافته و چيزى به او نگفته باشد ، زيرا وى كار حلالى مرتكب شده است . بعد با اين همه\r\n\r\n\r\n","description":"","footnote":"\r\n( 1 ) . در نزد روشنگران اين حديث به صحت پيوسته كه اين دختر امّ كلثوم زن عثمان بوده و در عبارت احمد و ديگران آمده كه او رقيه بوده و سهيلى پس از ياد از روايت اخير مىنويسد : اين خبر بدون شك پندارى است . ر ك : الروض الانف : 2 / 107 ؛ فتح البارى : 3 / 122 ؛ عمدة القارى : 4 / 85 .\r\n( 2 ) . معنى مقارفه بعدا خواهد آمد .\r\n( 3 ) . صحيح بخارى : 2 / 225 ، 244 .\r\n( 4 ) . اين تفسير چنان كه در فتح البارى : 3 / 163 آمده اشاره است به آيهء  وَ لِيَقْتَرِفُوا ما هُمْ مُقْتَرِفُونَ  ( و گناهانى را كه كردنىاند بكنند ) و در آيهء ديگر نيز آمده :  إِنَّ الَّذِينَ يَكْسِبُونَ الْإِثْمَ سَيُجْزَوْنَ بِما كانُوا يَقْتَرِفُونَ  ( كسانى كه گناه مىكنند به زودى سزاى گناهانى را كه مىكرده‌اند خواهند ديد ) انعام 6 / 113 ، 120 .\r\n( 5 ) . طبقات ابن سعد : 8 / 31 چاپ ليدن ؛ مسند احمد : 3 / 126 ، 228 ، 229 ، 270 ؛ المستدرك ، حاكم : 4 / 47 ؛ السنن الكبرى ، بيهقى : 4 / 53 .\r\n","page_name":" 337 ","page_number":347},
  {"content":"\r\n\r\nچون مصيبتى كه روى داد چندان تاثيرى در او نكرد اين بود كه با كنايه‌اى بدون تصريح از حق خود محروم گرديد و خدا داناتر است . « 1 »\r\nامينى گويد : كلمات علما پيرامون اين حديث ناهماهنگ است جز اينكه فليح ( م 163 ) كلمهء مقارفه را به گناه معنى كرده و بخارى نيز به اين‌گونه سخن او را تاييد كرده كه گفته : كلمهء ليقترفوا يعنى : ليكتسبوا . و سريج ( م 217 ) نيز آن را به معنى گناه دانسته و اينان قديمىترين كسانىاند كه پيرامون آن سخن گفته‌اند و خطابى « 2 » گويد : اينكه پيامبر پرسيد : آيا ميان شما كسى هست كه ديشب مقارفه نكرده باشد ؟ مقصودش آن است كه كدام يك از شما ديشب گناه نكرده‌ايد ؟ « 3 » پس از اينها به ابن بطال « 4 » مىرسيم كه معناى عام مقارفه را به مقارفه و آميزش با زنان اختصاص داده و عينى نيز به جمع ميان اين دو تفسير و هماهنگ‌كردن آن دو برخاسته « 5 » و به هرتقدير شك نبايد داشت كه اين كار عثمان ، عملى بوده است كه به خاطر انجام آن از فرود آمدن در قبر همسرش - دختر پيامبر - محروم گرديده است با آنكه سزاوارترين مردم بود به فرود آمدن در قبر ، و همهء مسلمانان نيز اين را مىدانستند ، ولى رسول خدا كه همه را به پوشيدن عيوب مؤمنان و چشم‌پوشى از آن مىخواند و در كتاب مقدس خود مردم را از اشاعهء اخبار زشت كارها بازمىداشت و از تجسّس‌كردن براى فهم آنچه در خلوت ديگران مىگذرد نهى مىكرد و مبعوث شده بود تا دينداران را به ارجمندى برساند . آرى ، چنين شخصيتى كه البتّه از روى هوس سخن نمىگويد و ( هرچه بر زبانش آيد ) تنها وحيى است كه به او الهام مىشود همو بود كه خواست يك مورد را استثنا نمايد و كارى سهمناك را آشكار سازد كه به جهت انجام آن ، عثمان از يك افتخار محروم گردد . و چه افتخارى ؟ فرود آمدن در قبر همسرى كه\r\n\r\n\r\n","description":"","footnote":"\r\n( 1 ) . الروض الانف ، سهيلى : 2 / 107 ؛ و نيز ر ك : النهاية ، ابن اثير : 3 / 276 ؛ لسان العرب : 11 / 189 ؛ الاصابة :\r\n4 / 489 ؛ تاج العروس : 6 / 220 .\r\n( 2 ) . ابو سليمان حمد بن محمّد بستى صاحب تأليفات ارزنده ( م 388 ) .\r\n( 3 ) . اين تفسير خطابى را عينى در عمدة القارى : 4 / 85 آورده است .\r\n( 4 ) . سخن ابن بطال را سهيلى در الروض الانف : 2 / 107 آورده و با عبارت خود او قبلا آورده شد .\r\n( 5 ) . عمدة القارى : 4 / 85 .\r\n","page_name":" 338 ","page_number":348},
  {"content":"\r\n\r\nوسيلهء سرافرازى او به دامادى رسول و واسطهء رسيدن او به امتياز اين پيوند بوده و خيلى طبيعى است كه مسلمانان از سخن پيامبر ، آنچه را لازمهء آن بوده ( خطاى عثمان ) دريابند و اين علت مانع از نزول وى در قبر كه بر اثر مقارفهء مورد اختلاف در معنى آن پيش‌آمد ، يا گناهى بود كه چندان در رسول صلّى اللّه عليه و آله تأثير كرد كه از پايگاه عثمان تا بدان حد كاست كه باز نموديم ، زيرا اگر گناه كوچكى را مخفيانه انجام داده بود پيامبر بر روى آن پرده مىكشيد ولى چندان بزرگ بود كه پيامبر جايى براى پرده كشيدن بر روى آن نديد و هيچ ارج و احترامى براى انجام دهندهء آن مراعات نكرد . و آنگاه اگر كار او گناهى به اين‌گونه بوده است در به‌جا آرندهء گناهان خيرى نبايد سراغ كرد .\r\nو اگر مقصود پيامبر از مقارفه ، آميزش مشروع با زنان بوده كه باز هم انجام آن در آن هنگام براى عثمان منافى با مردانگى و مستلزم سختدلى و درشتخويى است ، كدام انسان است كه دلش راه بدهد در سهمناك‌ترين شب زندگىاش - كه شب پايان يافتن افتخار و بريدن رشتهء سرفرازى و گسيختن پيوند سربلندىاش باشد - به كام گرفتن از زنان پردازد ؟\r\nچگونه خليفه اين همه را آسان گرفته ؟ احترام پيامبر را نگه نداشته و آن مصيبت بزرگ را ناچيز انگاشته و به لذت مجامعه با زن « 1 » پرداخته است . توقع ما از خلفا آن است كه از نخستين روزشان شعورى بيش از اين داشته باشند و رأفتى افزون‌تر از آنچه پشتوانهء كار وى بوده و رقّتى زيادتر از آنچه فعل وى بيانگر حدّ و مرز آن است و آزرمى بيش از آنچه وى از خود نشان داد .\r\nخيلى دشوار مىتوان پذيرفت كه پيامبر صلّى اللّه عليه و آله كه آن آبروريزى را براى عثمان فراهم آورد و آن‌گونه خوارش ساخت تنها به خاطر آن بود كه وى كار مباح انجام داده بود آن هم با آن همه مهربانى ستوده و آشكار او دربارهء افراد مردم و پافشارى او در پرده كشيدن بر گناهان ايشان . چه رسد دربارهء مردى كه خود پيامبر مىداند بر مسند جانشينى او تكيه خواهد زد .\r\nاين بود آنچه به نظر ما مىرسد و امّا تو ، گمان نيكو بدار و حقيقت قضايا را مپرس !\r\n\r\n\r\n","description":"","footnote":"\r\n( 1 ) . تعبير از عمدة القارى : 4 / 85 است .\r\n","page_name":" 339 ","page_number":349},
  {"content":"\r\n\r\nو آنگاه با همهء اين مقدمات و دربارهء مردى كه اين كارش است و اين رفتارش با گرامى دختر پيامبر صلّى اللّه عليه و آله ، آيا وجدان آزاد تو مىپذيرد كه سخنى كه ابن سعد به پيامبر بسته درست باشد ؟ همان گزارشى كه به موجب آن در همان روزى كه شبش را عثمان به گناه يا كامجويى جنسى گذراند و همان روزى كه چنان سخن نيشدارى را از پيامبر بزرگوار شنيد . آرى ، در همان روز ، پيغمبر به وى بگويد : اگر دختر سومى هم داشتم به همسرى عثمان درمىآوردم كه به گفتهء ابن سعد اين سخن را پس از مرگ امّ كلثوم گفته است . « 1 »\r\nيا بگويد : اگر ايشان ( يعنى دختران پيامبر ) ده تن نيز بودند « 2 » ( يكى از پى ديگرى ) به همسرى عثمان درمىآوردم .\r\nيا چنانچه در گزارش ابن عساكر مىخوانيم بگويد : اگر چهل دختر داشته باشم يكى بعد از ديگرى به همسرى تو درمىآوردم تا يكىشان هم باقى نماند . « 3 »\r\nيا چنانچه در گزارش ابن عساكر از زبان ابو هريره « 4 » مىخوانيم در روز تزويج امّ كلثوم به عثمان پيامبر عثمان را در آستانهء در مسجد ببيند و بگويد : عثمان ! اين جبرئيل است كه به من خبر مىدهد كه خداوند امّ كلثوم را به همسرى تو درآورد و با كابينى مانند كابين رقيه « 5 » و به شرط اينكه با او مانند رقيه رفتار كنى .\r\nآيا آن‌گونه رفتار عثمان با امّ كلثوم همانند رفتار وى با رقيه بوده و خداوند آن را پسنديده مىداشته ؟ يا فكر مىكنيد عثمان به شرطى كه خدا با او دربارهء ام كلثوم كرده بود رفتار نكرد ؟ من نمىدانم .\r\nگذشته از آنكه اسناد اين حديث از چند لحاظ مخدوش است و همين خدشه برايش بس كه در آن نام عبد الرحمن بن ابو زناد قرشى را مىبينيم كه ابن معين و ابن مدينى و ابن ابى شيبه و عمرو بن على و ساجى و ابن سعد او را ضعيف القول شمرده‌اند و\r\n\r\n\r\n","description":"","footnote":"\r\n( 1 ) . طبقات ، ابن سعد : 3 / 38 .\r\n( 2 ) . همان : 8 / 25 .\r\n( 3 ) . تاريخ ابن كثير : 7 / 212 كه مىگويد : اسناد آن ضعيف است ؛ اخبار الدول ، قرمانى 98 .\r\n( 4 ) . ر ك : تاريخ ابن عساكر : 7 / 211 .\r\n( 5 ) . رقيه دختر ديگر پيمبر كه پيش از امّ كلثوم زن عثمان بوده و درگذشته است .\r\n","page_name":" 340 ","page_number":350},
  {"content":"\r\n\r\nابن معين و نسايى گويند : حديث وى شايستهء دليل آوردن نيست . « 1 »\r\n\r\n28 - خليفه براى خود و كسانش چراگاه خصوصى قرار مىدهد\r\nاسلام علفزارها و چمن‌هايى را كه بر اثر آب باران روييده و مالك خصوصى ندارد حق همهء مسلمانان شناخته كه به صورت مساوى و به گونه‌اى كه در همهء مباحات اصلى - از ميانه‌هاى بيابان و كنارهاى خشكىها - معمول است از آن بهره‌مند شوند چهارپايانشان را از گوسفند و اسب و شتر در آن بچرانند و نه هيچ‌كس مزاحم ديگرى شود و نه براى خود چراگاه اختصاصى قرار دهد و ديگران را از آن محروم سازد .\r\nپيامبر صلّى اللّه عليه و آله گفت : مسلمانان در سه چيز شريك‌اند : مرغزار و آب و آتش .\r\nو گفت : سه چيز است كه مردم را از آن نبايد محروم كرد : آب و مرغزار و آتش .\r\nو گفت : زيادى آب را نبايد منع كرد تا به وسيلهء آن ، استفاده از مرغزار ممنوع گردد . و به عبارتى : زيادتى آب را منع نكنيد تا به وسيلهء آن از زيادتى مرغزار منع نماييد . و به عبارتى هركس زيادتى آب را منع كند تا به وسيلهء آن از زيادتى مرغزار منع كند خدا در روز قيامت لطف خود را از او منع مىنمايد . « 2 » آرى ، در روزگار جاهليت گردن‌كلفت‌ها هر قطعه‌اى از زمين را كه خوش مىداشتند براى چهارپايان و شتران خود قرق مىكردند و با آنكه خود در استفاده از ديگر مرغزارها با مردم شريك بودند نمىگذاشتند در استفاده از آن مرغزار قرق شده كسى شريكشان شود و اين از نمونه‌هاى زورگويى رايج در آن روزگار بود و پيامبر صلّى اللّه عليه و آله همراه با جاروكردن ديگر عادات گردنكشان و سنت‌هاى زورگويان اين رسم را نيز برانداخت و گفت : هيچ چراگاهى نيست ، مگر براى خدا و رسول . « 3 »\r\n\r\n\r\n","description":"","footnote":"\r\n( 1 ) . تهذيب التهذيب : 6 / 171 .\r\n( 2 ) . ر ك : صحيح بخارى : 3 / 110 ؛ الاموال ، ابو عبيد 296 ؛ سنن ابو داود : 2 / 101 ؛ سنن ابن ماجه : 2 / 94 .\r\n( 3 ) . صحيح بخارى : 3 / 113 ؛ الاموال ، ابو عبيد 294 ؛ كتاب الام ، شافعى : 3 / 207 ؛ و در دو كتاب اخير به گستردگى پيرامون اين مسأله بحث شده است .\r\n","page_name":" 341 ","page_number":351},
  {"content":"\r\n\r\nو شافعى در تفسير اين حديث مىنويسد : در روزگار جاهليت چون كسى از گردن كلفت‌هاى عرب در شهرى فرود مىآمد سگى را به پارس وامىداشت و آنگاه تا هرجا كه صداى سگ مىرفت چراگاه اختصاصى براى مخصوصان خود قرار مىداد و هيچ كس را نمىگذاشت در استفاده از آن با او شريك شود ، و چهارپايان خود را در آن بچراند با اينكه در استفاده از ديگر چراگاه‌هاى آن حوالى خود با ديگران شريك مىشد . . . پس پيامبر صلّى اللّه عليه و آله منع كرد از اينكه چنانچه در روزگار جاهليت عمل مىشد كسى چراگاه اختصاصى اختيار كند و ديگران را از آن محروم سازد .\r\nسپس گويد : اينكه پيامبر گفت : مگر براى خدا و رسول او . مقصود آن است كه مگر چراگاه اختصاصى را براى اسبان و شتران مسلمانان قرار دهند كه براى جهاد در راه خدا در كار سوارى و باربرى از آن استفاده مىشود يا براى شترانى كه متعلق به بيت المال است و به صورت زكات از مردم گرفته شده ، چنانچه عمر منطقهء نقيع « 1 » را براى شترانى كه به عنوان صدقه از مردم مىگيرند و نيز براى اسبانى اختصاص داد كه براى جهاد در راه خدا آماده مىداشتند . « 2 »\r\nعمر برده‌اى از آن خود را به كارگزارى چراگاه اختصاصى برگماشت - كه نامش هنى بود - و به او گفت : هنى ! دست و بازوى خويش را براى مردم فراهم آر و از نفرين مظلوم بپرهيز كه نفرين ستمديده مستجاب است و صاحب زمين كشت دروده و صاحب غنيمت « 3 » را ( در آن ) داخل كن و بپرهيز از شتران ابن عفان « 4 » ( عثمان ) و شتران ابن عوف كه اگر هم شترانشان هلاك شود برمىگردند به سراغ نخلستان‌ها و كشتزارهاشان و صاحب\r\n\r\n\r\n","description":"","footnote":"\r\n( 1 ) . در بيست فرسنگى مدينه - يا همان نزديكىها - معجم البلدان .\r\n( 2 ) . ر ك : كتاب الام : 3 / 208 ؛ معجم البلدان : 3 / 347 ؛ النهاية ، ابن اثير : 1 / 297 ؛ لسان العرب : 18 / 217 ؛ تاج العروس : 10 / 99 .\r\n( 3 ) . شايد كسانى باشد كه زندگىشان از راه غنايم جنگى مىگذرد و اگر غنيمت را مصغّر بگيريم مىشود :\r\nصاحب گوسفندان ناچيز .\r\n( 4 ) . در عبارت ابو عبيد - به جاى بپرهيزم از شتران پسر عفان - آمده است : سخن از شتران پسر عفان را براى من رها كن .\r\n","page_name":" 342 ","page_number":352},
  {"content":"\r\n\r\nزمين كشت دروده و صاحب غنيمت ، نانخورانش را مىآورد و مىگويد : « اى امير مؤمنان ! » يعنى من آنان را رها مىكنم ؟ پدر مباد تو را . ( تا پايان ) « 1 »\r\nاين قانون در ميان مسلمانان مورد اتفاق بود تا عثمان به خلافت رسيد و چنانچه بلاذرى و حللى آورده‌اند به جاى چراگاه براى شترانى كه به صورت ماليات گرفته مىشود براى خود چراگاهى برگزيد . « 2 » يا چنانچه در روايت واقدى آمده براى خود و حكم بن ابى العاص يا هم براى خود و هم براى او و هم براى همهء امويان چنانچه در شرح ابن ابى الحديد آمده كه مىنويسد : عثمان چهارپايان همهء مسلمانان را از استفاده از چراگاه پيرامون مدينه محروم ساخت ، مگر آنچه از آن بنىاميه بود . « 3 » و همچنين آورده است كه واقدى گفت : عثمان ربذه و شرف و نقيع را قرق كرده بود و در چراگاه هيچ شترى و اسبى از آن او و بنىاميه گام نمىنهاد تا بازپسين روزگار ، منطقهء شرف « 4 » را چراگاه اختصاصى شتران حكم بن ابى العاص و شتران خودش گردانيده بود - كه شتران خودش هزار شتر بود - و منطقهء ربذه « 5 » را نيز چراگاه اختصاصى شترانى گردانيد كه به صورت زكات گرفته مىشد و منطقهء نقيع را چراگاه اختصاصى گردانيد براى اسب‌هاى جنگاوران اسلام و اسب‌هاى خودش و اسب‌هاى بنىاميه . « 6 »\r\nآرى ، اين هم از جمله كارهايى بود كه مسلمانان بر عثمان عيب شمردند و عايشه نيز آن را از كارهايى شمرد كه بر وى انتقاد كردند و گفت : و ما او را سرزنش كرديم براى فلان كار و براى آنكه مرغزارها را چراگاه اختصاصى خود گردانيد . و با عصا و تازيانه به كتك زدن اين و آن پرداخت ، پس قصد او كردند تا او را مانند پيراهن ترى كه آبش را با فشردن\r\n\r\n\r\n","description":"","footnote":"\r\n( 1 ) . صحيح بخارى : 4 / 71 ؛ الاموال ، ابو عبيد 298 ؛ كتاب الام : 3 / 271 .\r\n( 2 ) . الانساب ، بلاذرى : 5 / 37 ؛ السيرة الحلبية : 2 / 87 .\r\n( 3 ) . شرح ابن ابى الحديد : 1 / 67 .\r\n( 4 ) . در ميانهء نجد بود و به گفتهء بخارى با سين بىنقطه است و در موطأ ، ابن وهب مىخوانيم : شرف با شين نقطه‌دار و فتح راء و درست همين است ( معجم البلدان ) .\r\n( 5 ) . ربذه در همان شرف ياد شده و چراگاه اختصاصى دست راست است .\r\n( 6 ) . شرح نهج البلاغة : 1 / 235 .\r\n","page_name":" 343 ","page_number":353},
  {"content":"\r\n\r\nدور كنند درهم فشردند . « 1 » ابن منظور در ذيل حديث مىنويسد : مردم در استفاده از گياهانى كه باران آسمان سيرابش كرده شريك‌اند - اگر ملك خالص نباشد - و به همين علت مردم عثمان را نكوهش مىكردند .\r\nكار خيله در تعيين چراگاه اختصاصى ، بازگشت و نوكردن عادات جاهليت نخستين بود كه پيامبر اسلام صلّى اللّه عليه و آله آنها را نابود كرده و مسلمانان را در چراگاه‌ها شريك گردانيده بود و مىگفت : سه كس‌اند كه خدا دشمن مىداردشان - و از آن ميان يكى هم كسى را شمرده كه سنت جاهليت را در اسلام بنهد « 2 » - بر اين مرد حق آن بود كه پيش از قرق‌كردن چراگاه‌ها ، و به جاى جلوگيرى از استفادهء مردم از آنها ، حريم اسلام را بپايد و از دستبرد به قوانين آن جلوگيرى كند و آنچه را پيامبر صلّى اللّه عليه و آله آورده شيوه‌اى شايستهء پيروى شمارد و سنت جاهليت را زنده نكند و بداند كه سنّت الهى را تغييرپذير نخواهى يافت ، ولى چه كنيم كه او . . . .\r\n\r\n29 - خليفه ، فدك را تيول مروان مىگرداند\r\nابن قتيبه و ابو الفداء تيول دادن فدك را - كه صدقهء پيامبر بر فقرا بود - به مروان از جمله موضوعاتى شمرده‌اند كه مردم بر عثمان ايراد گرفتند . « 3 » ابو الفدا مىنويسد : فدك ، صدقهء پيامبر بود كه فاطمه به عنوان ارث آن را مطالبه كرد و ابو بكر روايت كرد كه پيغمبر گفته ما گروه‌هاى پيامبران ارث نمىگذاريم و آنچه بر جاى مىگذاريم صدقه است . ولى بعدها عثمان آن را به تيول مروان بن حكم داد و همچنان فدك در دست مروان و فرزندانش بود تا عمر بن عبد العزيز بر سر كار آمد و آن را از دست خاندانش گرفت و به حالت صدقه بودن برگردانيد .\r\nبيهقى از طريق مغيره حديثى دربارهء فدك آورده كه در آن مىخوانيم : چون عمر\r\n\r\n\r\n","description":"","footnote":"\r\n( 1 ) . ر ك : الفائق ، زمخشرى : 2 / 117 ؛ النهاية ، ابن اثير : 1 / 298 و 4 / 121 ؛ لسان العرب : 8 / 363 و 18 / 217 ؛ تاج العروس : 10 / 99 .\r\n( 2 ) . بهجة النفوس ، حافظ بن ابى جمرهء ازدى : 4 / 197 .\r\n( 3 ) . المعارف 84 ؛ تاريخ ، ابو الفداء : 1 / 168 .\r\n","page_name":" 344 ","page_number":354},
  {"content":"\r\n\r\nزندگىاش سپرى شد ، مروان آن را تيول خويش گرفت . سپس گويد : شيخ گفت : مروان فدك را در ايام عثمان تيول خويش گردانيد و گويا كه او در اين‌باره روايتى را كه از پيامبر رسيده تأويل كرده و دليل خود گردانيده بود كه مىگويد : چون خداوند طعمه‌اى به پيامبرش داد تعلق به كسى دارد كه پس از او به كار برمىخيزد . ولى چون خود عثمان با اموالى كه داشت از آن بىنياز بود آن را براى خويشانش گذاشت و به اين وسيله صلهء رحم كرد و ديگران بر آن رفته‌اند كه غرض از اين واگذارى ، سپردن توليت و سرپرستى كار فدك بود و جارى بودن وراثت هم در آن اصلى نداشت . و به هزينهء امور مسلمين مىرسيد و به همان روش روزگار ابو بكر و عمر مورد استفاده قرار مىگرفت .\r\nو در العقد الفريد در زير عنوان آنچه مردم بر عثمان عيب گرفتند مىخوانيم : او فدك را - كه صدقه پيامبر بود - تيول مروان گردانيد و چون آفريقا فتح شد يك پنجم غنايم آن را بگرفت و به مروان بخشيد . « 1 »\r\nو ابن ابى الحديد مىنويسد : عثمان فدك را تيول مروان گردانيد با آنكه پس از وفات پيامبر دخترش فاطمه عليها السّلام يك بار به عنوان ميراث و يك‌بار به عنوان هديه شدن آن به وى ، آن را مطالبه كرد و از دادن آن به او سرباز زدند . « 2 »\r\nامينى گويد : من نمىدانم كه اين تيول دادن و حقيقت اين كار چه بوده زيرا اگر فدك ، غنيمتى براى همهء مسلمانان بوده - چنان كه ابو بكر مدعى شد - پس چه علت داشت كه آن را خاص مروان گردانيد و اگر از حقوق ارثى خاندان پيامبر صلّى اللّه عليه و آله بوده - چنانچه هم صديقهء طاهره در خطبه‌هايش بر اين امر استدلال كرد و هم پس از او امامان راهنما از عترت پاك پيامبر و پيشاپيش همگى بزرگ ايشان امير مؤمنان - در اين صورت نيز مروان از ايشان نبوده و خليفه حق واگذارى آن را نداشته و اگر هم بخششى از پيامبر به جگر گوشهء بىگناه و پاكدامنش بوده - چنان كه هم خود آن بانو مدعى آن بود و هم امير مؤمنان و دو فرزندشان و نيز ام ايمن كه پيامبر ، بهشتى بودن او را گواهى كرده - گواهى دادند و شهادت ايشان به‌گونه‌اى رد شد كه مورد پسند خدا و رسولش نبود و اگر شهادت كسانى كه آيهء\r\n\r\n\r\n","description":"","footnote":"\r\n( 1 ) . العقد الفريد : 2 / 261 .\r\n( 2 ) . شرح ابن ابى الحديد : 1 / 67 .\r\n","page_name":" 345 ","page_number":355},
  {"content":"\r\n\r\nتطهير دربارهء ايشان فرود آمده رد شود پس ديگر به چه چيز مىتوان اطمينان كرد و چه دليلى را مورد اتكا مىتوان گرفت .\r\n- اگر اين شيوه بپايد و دگرگونى در آن پديد نيايد ، نه بر مرده‌اى بايد گريست و نه بر نوزادى شادى توان كرد\r\nو به‌هرحال اگر فدك بخششى از پيامبر به فاطمه بود پس به مروان چه ارتباطى داشت و عثمان چه قدرتى بر آن مىتوانست داشته باشد تا آن را قبول كسى گرداند .\r\nراستى را كه خلفاى سه‌گانه تصميمات ضدّ و نقيضى را در مورد فدك به مرحلهء اجرا گذاردند ، ابو بكر آن را از اهل بيت گرفت و عمر آن را به ايشان بازگردانيد . و عثمان آن را به تيول مروان داد و از معاويه به بعد هم كه روزگار زورگويان مىبود اين بازى ادامه داشت و گرفته و پس داده مىشد و به‌طورى كه گذشت . « 1 » هريك از ايشان مطابق دلخواه و هوس خويش تصميمى را دربارهء آن عملى مىكرد و در هيچ‌يك از اعصار به روايت ابو بكر عمل نشد و اگر چه گروهى كه پيرامون او حاضر بودند بر شنيدن آنچه وى از پيامبر روايت كرد با او سازش نمودند و به ساخت و پاخت برخاستند ، ولى كسانى كه پس از وى آمدند با كارهايشان و با تصميمات رنگارنگ و يك بام و دو هوايى كه دربارهء فدك گرفتند عملا آن روايت را باطل قلمداد كردند .\r\nبلكه خود ابو بكر هم - به‌گونه‌اى كه در السيرة الحلبيه جزء هفتم گذشت - مىخواست باطل بودن آن روايت را عملا نشان دهد و اين بود كه سند مالكيت فدك را براى فاطمه زهرا نوشت . جز اين‌كه ابن خطاب او را از رأيش بگردانيد و آن نوشته را پاره كرد . با توجه به اين حوادث است كه هم ارزش اين تيول دادن‌ها را كه به زودى سخن امير مؤمنان را دربارهء آنچه عثمان تيول و خاصهء اين و آن مىساخت خواهى خواند .\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 3 ) : 7 / 195 - 197 .\r\n","page_name":" 346 ","page_number":356},
  {"content":"\r\n\r\n\r\n30 - برداشت خليفه دربارهء اموال و صدقات\r\nتصميمى كه خليفه دربارهء فدك عملى كرد نسبت به برنامهء كلى او دربارهء ديگر اموال - از غنايم جنگى و صدقات و ماليات‌ها - تازگى و شگفتى نداشت ، زيرا او دربارهء همهء آنها و دربارهء كسانى كه حق استفاده از آن را دارند عقيدهء خودسرانه‌اى داشت و بر آن بود كه مال خداست و چون خود را سرپرست مسلمانان مىپنداشت به خود حق مىداد كه آن اموال را براى هرمصرفى خواست بگذارد و هرتصميمى را كه ميلش كشيد دربارهء آن عملى كند و اين بود كه به گفتهء امير مؤمنان چنان برخاست گويى ميان محل خوردن و جاى بيرون دادنش خودپسندانه به خراميدن پرداخت و فرزندان نياكانش نيز با او به پا خاسته دارايى خدا را چنان مىخوردند مانند كه شتران گياه بهارى را . « 1 »\r\nآرى با اموالى كه صلهء رحم مىكرد ! كه همهء مسلمانان در استفاده از آن برابر بودند و هريك از افراد جامعهء متدين - از خواهندگان و محرومان - حقى مشخص در آن داشتند . و در آيين حق و قانون مقدس اسلام روا نيست كه هيچ‌كس را از بهرهء خود محروم سازند و بدون رضايت او حقش را به ديگرى دهند .\r\nآورده‌اند كه پيامبر دربارهء مصرف اموال غنايم گفت : يك پنجم از آن خداست و چهار پنجم از لشكريان و هيچ فردى از ايشان در استفادهء از آن بر ديگرى مقدم نيست .\r\nو تيرى را كه ( در جنگ ) از پهلوى خود بيرون مىآورى ، تو از برادر مسلمانت به آن سزاوارتر نيستى . « 2 »\r\nو خود حضرت صلّى اللّه عليه و آله چون به غنيمتى دست مىيافت همان‌روز آن را بخش مىكرد ، متأهل‌ها را دو سهم مىداد و مجرّدها را يك سهم . « 3 »\r\nو سنت ثابت دربارهء صدقات آن است كه مردم هراجتماعى تا وقتى در ميانشان يك نيازمند هست به استفاده از صدقات خويش سزاوارترند و كارگزارى و سرپرستى صدقات ، براى باجگيرى و سرازيركردن باج‌ها به پايتخت خليفه نيست بلكه براى آن\r\n\r\n\r\n","description":"","footnote":"\r\n( 1 ) . نهج البلاغة : 1 / 35 .\r\n( 2 ) . سنن بيهقى : 6 / 324 ، 336 .\r\n( 3 ) . سنن ، ابو داود : 2 / 25 ؛ مسند احمد : 6 / 29 ؛ سنن بيهقى : 6 / 346 .\r\n","page_name":" 347 ","page_number":357},
  {"content":"\r\n\r\nاست كه اموال از توانگران گرفته شود و به هزينهء تهيدستان هم‌محله با ايشان برسد .\r\nپيامبر آنگاه كه معاذ را به يمن فرستاد تا مردم آنجا را به اسلام و نماز دعوت كند از جمله سفارش‌هايش به او اين بود كه چون آن ( نماز و اسلام ) را پذيرفتند به ايشان بگو : خداوند بر شما واجب كرده است كه زكات اموال شما از توانگرانتان گرفته و به تهيدستانتان داده شود . « 1 »\r\nعمرو بن شعيب گفت : معاذ بن جبل همچنان به كارهاى سپاهى مىپرداخت تا پيامبر او را به يمن فرستاد و او همانجا ماند تا پيامبر و پس از او ابو بكر درگذشتند . آنگاه بر عمر درآمد و عمر او را بر سر همان كار سابق فرستاد و معاذ يك سوم از زكات مردم آنجا را براى او فرستاد و عمر اين كار را نپسنديد و گفت : من ترا براى باجگيرى و جزيه‌ستانى نفرستادم ، بلكه فرستادمت تا از توانگران مردم بگيرى و به تهيدستانشان رد كنى . معاذ گفت : آنچه را براى تو فرستادم هيچ‌كس را نيافتم كه آن را از من بگيرد . « 2 »\r\nو اين هم از نامهء امير المؤمنين به قثم بن عبّاس در هنگامى كه وى از سوى حضرت كارگزار مكّه بوده و بنگر در آنچه از مال خدا نزد تو گرد آمده و آن را به هزينهء كسانى از عيالمندان و گرسنگان كه پيرامونت هستند برسان به‌طورى كه آن را به كسانى كه براستى تهيدست و بىچيز باشند رسانده باشى و آنچه از آن زياد آيد نزد ما فرست تا آن را ميان كسانى كه نزد ما هستند بخش كنيم . « 3 »\r\nو هم على عليه السّلام است كه چون هنگام خلافت يافتنش عبد اللّه بن زمعه به نزد وى مىآيد و مالى مىخواهد ، به او مىگويد : اين مال نه از آن من است و نه از آن تو ، بلكه تنها غنيمت‌هاى مسلمانان است كه به نيروى شمشير ايشان به چنگ آمده ، اگر تو هم با ايشان در پيكار شركت كرده باشى بهرهء تو نيز مانند بهرهء ايشان خواهد بود ، و گرنه آنچه را در دست ايشان چيده در دهان ديگران نبايد نهاد . « 4 »\r\n\r\n\r\n","description":"","footnote":"\r\n( 1 ) . صحيح بخارى : 3 / 215 ؛ الاموال ، ابو عبيد 580 ، 595 ، 612 ؛ المحلى : 6 / 146 .\r\n( 2 ) . اموال 596 .\r\n( 3 ) . نهج البلاغة : 2 / 128 .\r\n( 4 ) . همان : 1 / 461 .\r\n","page_name":" 348 ","page_number":358},
  {"content":"\r\n\r\nاين هم از سخنان او است كه : قرآن بر پيامبر صلّى اللّه عليه و آله فرود آمد و اموال بر چهار قسم بود :\r\nاموال مسلمانان كه آن را مطابق قوانين ارث ( پس از مرگ ايشان ) ميان وارثان بخش كرده است ، غنايم و خراج كه آن را ميان مستحقانش قسمت كرده است ، و خمس كه خداوند آن را در جاى خود نهاده ، و صدقات كه خداوند آن را در جاى خود نهاده . « 1 »\r\nو از اصفهان مالى براى امير مؤمنان آوردند كه آن را هفت بخش كرد ، يك قرص نان زياد آمد پس آن را نيز شكست و هفت تكه كرد و هرتكهء آن را بر روى يكى از آن بخش‌هاى اموال نهاد سپس ميان مردم قرعه انداخت تا اوّلين‌بار چه كسى سهم خود را بردارد .\r\nدو زن - يكى عرب و ديگرى از مواليان وى - به نزد او شده چيزى خواستند . پس بفرمود تا هركدام از آن دو را يك پيمانه خوراكى و چهل درهم دادند . پس آنكه از موالى بود سهم خود را گرفت و رفت و آن زن عرب گفت : اى امير مؤمنان ! من عرب هستم و او از موالى بود و آنگاه تو به من همان اندازه مىدهى كه به او دادى ؟ على به او گفت : من در كتاب خدا نگريستم و در آن براى فرزندان اسماعيل ( عرب نژادها ) هيچ برتريى بر فرزندان اسحاق ( يهودى نژادان ) نديدم . « 2 »\r\nو به همين ملاحظات متعدد بود كه صحابه نمىپسنديدند خليفهء دوم برخى از مردم را بر برخى ديگر در حقوق مالى مقدم داشته و در اين مورد برترىهايى و ويژگىهايى را كه در افراد ، معتبر مىشمرد ملاك كار گرداند چنانچه زنان پيامبر - مادران مؤمنان - را بر ديگران مقدم بدارد ، و جنگاوران بدر را بر ديگران و مهاجران را بر انصار و جهادكنندگان را بر ديگران با آنكه وى هيچ‌كس از ايشان را محروم نمىنمود « 3 » و بر فراز منبر مىگفت :\r\nهركس مال مىخواهد به نزد من آيد كه خداوند مرا بر آن ، خزينه‌دار گردانيده است . « 4 »\r\nو پس از خواندن آيات مربوط به احكام اموال مىگفت : به خدا هيچ‌كس از مسلمانان\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 6 / 77 .\r\n( 2 ) . همان : 6 / 349 .\r\n( 3 ) . اموال ، ابو عبيد 224 - 227 ؛ فتوح البلدان ، بلاذرى 453 - 416 ؛ سنن بيهقى : 6 / 349 ، 350 ؛ تاريخ عمر بن خطاب ، ابن جوزى 79 - 83 .\r\n( 4 ) . ر ك : الغدير ( متن عربى / چ 2 ) : 6 / 92 .\r\n","page_name":" 349 ","page_number":359},
  {"content":"\r\n\r\nنيست مگر حقى در اين مال دارد - خواه به او داده شود خواه نه - حتى اگر يك چوپان در شهر عدن باشد . « 1 »\r\nو مىگفت : از بستگان رسول خدا صلّى اللّه عليه و آله آغاز كنيد و همين‌طور نزديكان به ايشان و نزديكان به آن نزديكان . و سياههء حقوق را بر همين مبنا تنظيم كرد .\r\nو به نقل ابو عبيد مىگفت : پيامبر پيشواى ماست ، پس ، از دودمان او شروع مىكنيم و سپس به نزديكان ايشان و نزديكان به آن نزديكان . « 2 »\r\nو پيش از همهء اينها شيوهء خداوند دربارهء اموال در آياتى چند از قرآن آمده مثل :\r\n1 - و بدانيد كه آنچه از چيزى غنيمت برديد پس يك پنجم آن از خداست و از رسول و خويشان وى و يتيمان و مستمندان و در راه ماندگان . « 3 »\r\n2 - صدقات فقط براى مستمندان و تهيدستان و كارگزاران آن است و براى كسانى از نامسلمانان كه دل ايشان با گرفتن آن نرم شود و نيز براى آزادى بندگان و دادن وام وامداران و صرف در راه خدا و يارى به درماندگان در سفر ، قانونى است از سوى خدا و خدا دانا و فرزانه است . « 4 »\r\n3 - آنچه خداوند از مال ايشان نصيب پيامبر خويش كرد ، اسبى و شترى بر آن نتاختيد ولى خداوند پيغمبران خويش را به هركه خواهد مسلط كند و خدا بر هرچيز تواناست .\r\nهرچه خدا از اموال مردم اين دهكده‌ها نصيب پيغمبر خويش كرد از آن خدا و پيغمبر و خويشاوندان وى و يتيمان و تهيدستان و در راه ماندگان است . « 5 »\r\nاين سنّت خداست و سنّت پيامبرش ولى عثمان آنچه را در قرآن عزيز بوده فراموش كرده و با قانونى كه پيامبر اكرم دربارهء اموال آورده به مخالفت برخاسته و از روش گذشتگانش روى برتافته و از جادهء عدل و انصاف دور شده و فرزندان خاندان فرومايه‌اش را پيش انداخته ، همان ميوه‌هاى شجرهء ملعونه‌اى را كه نامشان در قرآن آمده\r\n\r\n\r\n","description":"","footnote":"\r\n( 1 ) . الاموال 213 ؛ سنن بيهقى : 6 / 351 .\r\n( 2 ) . الاموال 213 ؛ سنن بيهقى : 6 / 364 .\r\n( 3 ) . انفال 8 / 41 .\r\n( 4 ) . توبه 9 / 60 .\r\n( 5 ) . حشر 56 / 6 ، 7 .\r\n","page_name":" 350 ","page_number":360},
  {"content":"\r\n\r\nو همان مردان تباهكار و هرزه و ميگسار و بد سگال را از آن زشت‌كردار نفرين شده‌شان تا آن سوگند پيشهء حقير كه عيب‌جو و سخن‌چين است ، اينان را عثمان از بزرگان نيكوكار ملت و از افراد صحابهء پيامبر برتر مىشمرد و از مال مسلمانان به يكايك از خويشانش بسيار پاره‌هاى زر و سيم مىبخشيد - بدون آنكه هيچ حساب و كتابى را نگه دارد - و ايشان را بر همهء افراد ديگر - هركه باشند و هرقدر به پيغمبر نزديك باشند - مقدم مىداشت و هيچ‌كس هم جرأت نمىكرد به كار امر به معروف و نهى از منكر پردازد چرا كه به چشم خود مىديدند با كسانى كه به اين دو كار واجب برمىخيزند با چه روش سنگدلانه‌اى رفتار مىكند و چه پرده‌درىها و تبعيدها ، و چه كتك‌ها با آن شلاقش كه از شلاق عمر هم سخت‌تر بود « 1 » و به دنبال آن هم تازيانه و چوبدستى او مىآمد « 2 » و اينك نمونه‌اى چند از برنامه‌اى كه خليفه دربارهء اموال پياده كرد .\r\n\r\n31 - بذل و بخشش‌هاى خليفه به حكم بن ابى العاص\r\nصدقات قضاعه را به عمويش حكم بن ابى العاص - رانده شدهء پيامبر - واگذارد و اين پس از آنى بود كه او را به خود نزديك كرد و به خويش چسباند . روزى كه گام در مدينه نهاد پيراهنى كهنه و پاره و تكه‌تكه بر تن داشتن و كارش راندن بزها بود ، مردم كه نخست اين همه فلاكت را در حال او و همراهانش نگريسته بودند پس از لحظه‌اى چند كه او به درون خانهء خليفه شد و بيرون آمد ديدندش كه پيراهنى از خز بر تن دارد و عباى اشراف را در بر « 3 » .\r\nو بلاذرى به گزارش از ابن عبّاس مىنويسد : از جمله انتقادهايى كه به عثمان شد در مورد حكم بن ابى العاص بود كه او را به كارگزارى صدقات قضاعه « 4 » برگماشت و مبلغ آن را كه 000 / 300 درهم بود چون به نزد او آورد به خودش بخشيد « 5 » .\r\n\r\n\r\n","description":"","footnote":"\r\n( 1 ) . ر ك : محاضرة الاوائل ، سكتوارى 169 .\r\n( 2 ) . پس از اين ، داستانش خواهد آمد .\r\n( 3 ) . تاريخ يعقوبى : 2 / 41 .\r\n( 4 ) . تيره‌اى از مردم يمن كه اين عنوان نام جدشان بود .\r\n( 5 ) . الانساب : 5 / 28 .\r\n","page_name":" 351 ","page_number":361},
  {"content":"\r\n\r\nو ابن قتيبه و ابن عبد ربّه و ذهبى گويند : از جمله نكوهش‌هاى مردم به عثمان در مورد حكم ، رانده شدهء پيامبر بود كه او را پناه داد و صد هزار سكه به وى بخشيد با آنكه ابو بكر و عمر از پناه دادن او سرباز زدند « 1 » .\r\nو عبد الرحمن بن يسار گفت : كارگزار صدقات مسلمانان را بر بازار مدينه ديدم كه چون شب شد عثمان به نزد وى آمد و به او گفت : آن را به حكم ده و عثمان چون كسى از خانواده‌اش را جايزه مىداد آن را برايش به صورت مقررى از بيت المال درمىآورد و به او مىگفت : ان شاء اللّه اين قرار خواهد بود و باز هم به تو خواهيم داد ، عبد الرحمن او را از اين كار بازمىداشت تا سرانجام عثمان به پافشارى افتاد و گفت : تو خزانه‌دار ما هستى وقتى چيزى به تو داديم بگير و چون در برابرت سكوت كرديم تو هم خاموش باش .\r\nگفت : به خدا سوگند دروغ گفتى من خزانه‌دار تو و خانواده‌ات نيستم ، خزانه‌دار مسلمانان بودم و بس و اين هم كليد بيت المالتان ، پس آن را بيفكند و عثمان آن را دربر گرفت و به زيد بن ثابت سپرد . « 2 »\r\nامينى گويد : نظير اين پيشامد را براى زيد بن ارقم و عبد اللّه بن مسعود نيز نقل كرده‌اند - كه مىآيد - و شايد اين‌گونه عكس‌العمل از ديگر كارگزاران صدقات هم ديده شده و خدا داناتر است .\r\nحكم ! و چه مىدانى حكم چيست ؟ !\r\nكارش اخته‌گرى بوده و گوسفندان را اخته مىكرد . « 3 » در مكّه در همسايگى پيامبر صلّى اللّه عليه و آله مىزيست و از همان‌ها بود كه كار را بر وى صلّى اللّه عليه و آله سخت كرده بودند و به گفتهء ابن هشام از بسيارى آزارهايى كه به پيامبر صلّى اللّه عليه و آله مىرساند همانند ابو لهب شمرده مىشد « 4 » و طبرانى از داستان عبد الرحمن بن ابو بكر آورده است كه حكم نزد پيامبر صلّى اللّه عليه و آله مىنشست و چون وى صلّى اللّه عليه و آله سخن مىگفت او با حركات چشمش به توهين مىپرداخت . پس پيامبر او را ديد\r\n\r\n\r\n","description":"","footnote":"\r\n( 1 ) . المعارف ابن قتيبه 84 ؛ العقد الفريد : 2 / 261 ؛ محاضرات راغب : 2 / 212 ؛ مرآة الجنان ، يافعى : 1 / 85 به نقل از ذهبى .\r\n( 2 ) . تاريخ يعقوبى : 2 / 145 .\r\n( 3 ) . حياة الحيوان ، دميرى : 1 / 194 .\r\n( 4 ) . سيرهء ابن هشام : 2 / 25 .\r\n","page_name":" 352 ","page_number":362},
  {"content":"\r\n\r\nو گفت : به همين‌گونه بمان ! و پس از آن هميشه چشمش پرش داشت تا مرد .\r\nو در گزارش مالك بن دينار : پيامبر صلّى اللّه عليه و آله به حكم بگذشت و حكم شروع كرد به مسخره‌كردن پيامبر صلّى اللّه عليه و آله با حركات انگشتش . پس پيامبر او را ديد و گفت : خدايا او را به لرزش و ارتعاش دچار كن . پس در همان جا دچار لرزش و ارتعاش گرديد و حلبى مىافزايد : و ابتلايش به اين بيمارى پس از آن بود كه يك ماه بيهوش افتاده بود . « 1 »\r\nگزارش بالا را از طريق حافظان : طبرانى ، بيهقى ، حاكم آورديم و درست بودن آن را باز نموديم . « 2 »\r\nو بلاذرى مىنويسد : حكم ابن ابى العاص در جاهليت همسايهء پيامبر بود و پس از ظهور اسلام بيش از همهء همسايگان ، او را آزار مىرساند ، پس از فتح مكّه به مدينه آمد و در دين او طعن و ترديد داشتند ، پشت سر پيامبر راه مىافتاد و با تكان دادن دهان و بينى تقليد درمىآورد و چون او به نماز مىايستاد . وى هم پشت سرش مىايستاد و با حركات انگشتان مسخره‌بازى درمىآورد و به همان‌گونه در حالت ارتعاش ماند و به جنون مبتلا شد و يك روز كه پيامبر در خانهء يكى از زنانش بود او دزديده نگاه مىكرد و چون رسول وى را بشناخت با نيزه‌اى كوچك بيرون شد و گفت : كيست كه اين قورباغهء ملعون را از سوى من جواب بدهد ؟ سپس گفت : به خدا كه او و خاندانش نبايد با من در يك جا باشند پس همه‌شان را به طائف تبعيد كرد و چون رسول درگذشت عثمان به شفاعت از ايشان با ابو بكر سخن گفت و خواست كه بازشان گرداند او نپذيرفت و گفت : من رانده‌شدگان رسول را پناه نمىدهم . سپس كه عمر خلافت يافت با او نيز دربارهء ايشان به سخن پرداخت و او نيز پاسخى مانند ابو بكر داد و چون عثمان به خلافت رسيد ايشان را به مدينه درآورد و گفت : من دربارهء ايشان با رسول سخن گفته و از او خواسته بودم كه بازشان گرداند و او به من وعده داده بود كه به ايشان اجازهء بازگشت دهد ، ولى پيش از اجازه درگذشت ، پس مسلمانان از اينكه ايشان را به مدينه وارده كرده بود زبان به\r\n\r\n\r\n","description":"","footnote":"\r\n( 1 ) . الاصابة : 1 / 345 ، 346 ؛ السيرة الحلبية : 1 / 337 ؛ الفائق ، زمخشرى : 2 / 305 ؛ تاج العروس : 6 / 35 .\r\n( 2 ) . ر ك : الغدير ( متن عربى / چ ؟ ؟ ؟ ) : 1 / 237 .\r\n","page_name":" 353 ","page_number":363},
  {"content":"\r\n\r\nنكوهش گشودند . « 1 »\r\nواقدى گويد : حكم در ايام خلافت عثمان در مدينه درگذشت و او بر وى نماز گزارد و بر گورش چادر زد .\r\nو آورده است كه سعيد بن مسيب گفت : عثمان خطبه خواند و دستور داد كبوترها را سر ببرند و گفت : در خانه‌هاى شما كبوتر زياد شده و سنگ‌پرانى نيز زياد گرديده و چيزى از آن نيز به ما خورده ، يكى از مردم گفت : رانده شدهء پيامبر را پناه مىدهد و آنگاه مىگويد كبوترها را بكشيد .\r\nو در صفحه 125 نيز اين گزارش را به عبارتى كوتاه‌تر آورده و دو بيت از حسّان بن ثابت دربارهء عبد الرحمن بن حكم نقل كرده - كه در گزارش ابو عمر خواهد آمد - و آنگاه گفته : وى سخنان محرمانهء رسول را افشا مىكرد . پس بر وى نفرين فرستاد و او را به سوى طائف گسيل داشت - و همراه با او نيز عثمان ازرق و حارث و جز آن دو از فرزندانش را - و گفت : با من نبايد در يك‌جا باشيد و ايشان همچنان رانده شده و در تبعيد بودند تا عثمان ايشان را برگردانيد و اين كارش از انگيزه‌هايى بود كه مردم را به نكوهش او واداشت .\r\nو در السيرة الحلبية مىخوانيم : پيامبر در مدينه نزد يكى از زنانش بوده و حكم دزدانه داخل خانه را نگاه مىكرد . پس رسول خدا با نيزه‌اى كوچك و يا ميخ و شاخه‌اى باريك كه در دست داشت به سوى او آمد و گفت : كيست كه از جانب من پاسخ اين قورباغه را بدهد ؟ اگر بيابمش چشمش را كور مىكنم . سپس او و فرزندانش را نفرين كرد . « 2 » اين گزارش را ابن اثير نيز آورده است . « 3 »\r\nو ابو عمر در الاستيعاب مىنويسد : پيامبر حكم را از مدينه بيرون كرد . پس به طائف رفت و پسرش مروان نيز با او بود و برخى گفته‌اند او نيرنگ مىزد و خود را پنهان مىكرد و آنچه را پيامبر دربارهء مشركان قريش و ديگر كفار و منافقان به صورت سرى با ياران\r\n\r\n\r\n","description":"","footnote":"\r\n( 1 ) . الانساب : 5 / 27 .\r\n( 2 ) . السيرة الحلبية : 1 / 337 .\r\n( 3 ) . اسد الغابة : 2 / 34 .\r\n","page_name":" 354 ","page_number":364},
  {"content":"\r\n\r\nخود مىگفت او مىشنيد و آن را برملا مىكرد تا اين كارش آشكار شد . همچنين راه رفتن و برخى از كارهاى پيامبر را تقليد مىكرد و ديگر كارهايى كه خوش ندارم ياد كنم . و گفته‌اند كه پيامبر ، راه رفتنش با سنگينى و وقار بود و حكم نيز تقليد او را درمىآورد . پس يك روز پيامبر نگاه كرد و او را ديد و گفت : همچنين بمان . و از آن روز حكم دچار ارتعاش و لرزش اعضا گرديد و عبد الرحمن بن حسان بن ثابت او را نكوهش كرد و در هجو عبد الرحمن بن حكم گفت :\r\n- براستى كه نفرين شده ، پدرت بود ، پس استخوان‌هاى او را از دست بيفكن كه اگر آن را از دست بيفكنى ديوانه‌اى مبتلا به رعشه را از دست مىافكنى .\r\n- كه از كار پرهيزكارانه ، شكم تهى و گرسنه مىگردد و از كار پليد شكم‌گنده و سير مىشود . « 1 »\r\nو ابو عمرو از طريق عبد اللّه بن عمرو بن عاص آورده است كه رسول گفت : « مردى ملعون بر شما درمىآيد » و من از عمرو جدا شده بودم تا لباسش را بپوشد و به نزد رسول آيد و همه‌اش نگران بودم كه مبادا او نخستين كسى باشد كه درآيد . پس حكم داخل شد . « 2 »\r\nو ابن حجر مىنويسد : و با سندى كه رجال آن صحيح‌اند آورده است : كه عبد اللّه بن عمر گفت : پيامبر گفت : « در اين ساعت مردى ملعون بر شما وارد خواهد شد » و من همچنان بىتابانه ورود و خروج را در نظر داشتم تا فلان كس ، به تصريح روايت احمد ، حكم وارد شد . « 3 »\r\nو بلاذرى و حاكم و واقدى مسندا آورده‌اند كه عمرو بن مرة گفت : حكم از پيامبر اجازهء ورود خواست و حضرت كه صداى او را شناخت گفت : اجازه‌اش بدهيد كه لعنت خدا بر او باد و بر هركه از پشت وى درمىآيد ، مگر مؤمنان ايشان كه اندك‌اند .\r\n( بيشترشان ) صاحبان نيرنگ و فريبكارىاند . دنيا به ايشان داده مىشود و در آخرت\r\n\r\n\r\n","description":"","footnote":"\r\n( 1 ) . الاستيعاب : 1 / 118 ؛ اسد الغابة : 2 / 34 .\r\n( 2 ) . الاستيعاب : 1 / 119 .\r\n( 3 ) . تطهير الجنان در حاشيهء الصواعق 144 .\r\n","page_name":" 355 ","page_number":365},
  {"content":"\r\n\r\nبهره‌اى ندارند . « 1 »\r\nو در عبارتى كه ابن حجر آورده مىخوانيم :\r\nاجازه‌اش بدهيد كه لعنت خدا و همهء مردمان و فرشتگان بر او باد و بر آنچه از پشتش خارج مىشود . در دنيا سرفرازى مىيابند و در آخرت به خوارى دچار مىشوند و صاحبان نيرنگ و فريب هستند ، مگر شايستگان ايشان كه بسيار اندك‌اند . « 2 »\r\nو حاكم گزارشى آورده و آن را صحيح شمرده كه به موجب آن عبد اللّه بن زبير گفت :\r\nپيامبر ، حكم و فرزندانش را نفرين كرد . « 3 »\r\nو دارقطنى در الافراد و نيز طبرانى و ابن عساكر از طريق عبد اللّه بن عمر آورده‌اند كه وى گفت : شبانه به نزد پيامبر كوچيدم ، پس على بيامد و پيامبر به او گفت : نزديك بيا ، پس او همچنان به وى نزديك شد تا گوش بر دهان پيامبر نهاد و همين‌طور كه وى برايش نجوا مىكرد او مانند فردى نگران سر برداشت و پيامبر به على گفت : برو و او را همان‌گونه بياور كه گوسفند را به سوى شير دوشنده مىآورند . و من ناگهان على را ديدم كه گوش آويختهء حكم را به دست گرفته او را داخل كرد و در برابر پيامبر بر پاى داشت . پس پيامبر سه بار او را لعنت كرد و سپس گفت : او را در جايى بدار تا گروهى از مهاجران و انصار به سوى او شوند . سپس بر او نفرين فرستاد و لعنت كرد و گفت : البتّه اين با كتاب خدا و سنت رسول مخالفت خواهد كرد و از پشت او فتنه‌هايى به در مىآيد كه دود آن به آسمان مىرسد . گروهى از آن مردم گفتند : اين كمتر و خوارتر از آن است كه اين كارها از وى برآيد . گفت : چنان خواهد بود كه گفتم و برخى از شما نيز در آن روز پيروان او خواهيد بود . « 4 »\r\nو ابن عساكر از طريق عبد اللّه بن زبير آورده است كه وى بر روى منبر گفت : قسم به\r\n\r\n\r\n","description":"","footnote":"\r\n( 1 ) . الانساب : 5 / 126 ؛ المستدرك : 4 / 481 ؛ السيرة الحلبية : 1 / 337 . حاكم درستى گزارش بالا را گواهى كرده ، چنانچه دميرى هم در حيوة الحيوان : 2 / 299 و ابن حجر در الصواعق 108 آن را ياد كرده‌اند و هم سيوطى در جمع الجوامع : 6 / 90 چنانچه در تدوين يافتهء كتاب وى به نقل از ابو يعلى و طبرانى و حكم و بيهقى و ابن عساكر مىتوان ديد .\r\n( 2 ) . تطهير الحنان در حاشيهء الصواعق 147 .\r\n( 3 ) . المستدرك : 4 / 481 .\r\n( 4 ) . كنز العمال : 6 / 39 ، 90 .\r\n","page_name":" 356 ","page_number":366},
  {"content":"\r\n\r\nپروردگار اين خانهء محترم و اين شهر محترم ( مكّه ) ! حكم بن ابو العاص و فرزندانش به زبان پيامبر ، نفرين شده‌اند .\r\nو به گزارشى ، او در حال طواف كعبه گفت : قسم به پروردگار اين خانه ! پيامبر حكم و فرزندانش را لعنت كرد . « 1 »\r\nو ابن عساكر از طريق محمّد بن كعب قرظى آورده است كه او گفت : پيامبر ، حكم و زادگانش را لعنت كرد ، مگر نيكان ايشان را كه اندك‌اند .\r\nو ابن ابى حاتم و ابن مردويه و عبد بن حميد و نسايى و ابن منذر گزارشى آورده‌اند كه حاكم آن را نقل و به صحت آن داورى نموده و به موجب آن ، عبد اللّه گفت : من در مسجد بودم كه مروان خطبه خواند و گفت : خداوند به خليفه ، معاويه رأى نيكويى دربارهء يزيد القا كرده كه او را جانشين خود برگزيند . چرا كه ابو بكر هم عمر را جانشين خود گردانيد .\r\nعبد الرحمن بن ابو بكر گفت : مگر دستگاه قيصر روم است ؟ به خدا كه ابو بكر خلافت را نه در ميان فرزندانش قرار داد و نه ميان كسى از خانواده‌اش ، و رفتار معاويه نيز تنها به جهت بزرگداشت فرزندش و مهربانى به اوست . مروان گفت : مگر تو همان نيستى كه به پدر و مادرش گفت : ننگ بر شما باد ؟ ! عبد الرحمن گفت : مگر تو پسر همان ملعونى نيستى كه پيامبر ، پدرت را لعنت كرد ؟ ! عايشه بشنيد و گفت : مروان ! تويى كه به عبد الرحمن چنين و چنان گفتى ؟ به خدا دروغ گفتى ، اين دربارهء او نازل نشد ، دربارهء فلان پسر فلان نازل شد .\r\nو به گزارشى ديگر از زبان محمّد بن زياد : چون معاويه براى پسرش بيعت گرفت ، مروان گفت : اين همان شيوهء ابو بكر و عمر است . عبد الرحمن گفت : بلكه شيوهء هراكليوس و قيصر روم است . مروان گفت : اين مرد همان است كه خدا دربارهء او گفت :\r\nكسى است كه به پدر و مادرش گفت : ننگ بر شما تا پايان آيه . اين خبر به عايشه رسيد و گفت : مروان دروغ گفت . مروان دروغ گفت . به خدا سوگند اين درباره او نيست . اگر مىخواستم كسى را كه آيه درباره‌اش نازل شده نام مىبردم ، ولى رسول خدا ، پدر مروان\r\n\r\n\r\n","description":"","footnote":"\r\n( 1 ) . همان : 6 / 90 .\r\n","page_name":" 357 ","page_number":367},
  {"content":"\r\n\r\nرا در حالى لعن كرد كه مروان در صلب او بود ، پس مروان خرده ريزه‌اى از لعنت خداست . و به يك گزارش : ولى رسول خدا پدرت را در حالى لعن كرد كه تو در صلب او بودى ، پس تو خرده ريزه‌اى از لعنت خدايى . و به گزارش الفائق : پس تو چكيدهء پليدى « 1 » از لعنت خدا و لعنت رسول او هستى . « 2 »\r\nشايان توجه : حديث ياد شده را اگر نگوييم همهء مآخذ ، در بيشتر مآخذ بالا با همان عبارات كه ما آورديم مىتوان يافت جز اينكه بخارى در بخش تفسير سورهء احقاف از صحيح خود كه آن را آورده لعنت به مروان و پدرش را از آن انداخته و آنچه را عبد الرحمن گفته ، خوش نداشته كه ياد كند و اين است شيوهء وى در بيشتر گزارشگرىهايش . و اين هم عبارت او :\r\nمعاويه مروان را به كارگزارى حكومت حجاز برگماشت . روزى به خطبه پرداخت و يزيد را به يادها آورد تا براى پس از پدرش با او بيعت كند . عبد الرحمن بن ابو بكر چيزى گفت و او گفت او را بگيريد . پس وى به خانهء عايشه درآمد و به او دست نيافتند . مروان گفت : اين است همان كه خدا دربارهء او اين آيه را نازل كرده : كسى كه به پدر و مادرش گفت : ننگ بر شما باد ، آيا مرا وعده مىدهيد . پس عايشه از پشت پرده گفت : خداوند چيزى از قرآن دربارهء من نفرستاد جز اينكه بىگناه بودن مرا فروفرستاد .\r\nو اين حديث ، دروغ بودن گزارشى را ثابت مىكند كه به امير مؤمنان و ابن عبّاس بسته‌اند كه آيهء  « وَ أَصْلِحْ لِي فِي ذُرِّيَّتِي »  دربارهء ابو بكر نازل شده است . « 3 »\r\n\r\n\r\n","description":"","footnote":"\r\n( 1 ) . ترجمه با استفاده از معنايى كه زمخشرى براى كلمهء « فظاظه » ياد كرده - به نقل از امينى - .\r\n( 2 ) . ر ك : المستدرك ، حاكم : 4 / 481 ؛ تفسير قرطبى : 16 / 197 ؛ تفسير زمخشرى : 3 / 99 ؛ الفائق ، زمخشرى :\r\n2 / 325 ؛ تفسير ابن كثير : 4 / 159 ؛ تفسير رازى : 7 / 491 ؛ سد الغابة ، ابن اثير : 2 / 34 ؛ النهاية ، ابن اثير : 3 / 23 ؛ شرح ابن ابى الحديد : 2 / 55 ؛ تفسير نيشابورى كه در كنار تفسير طبرى چاپ شده : 26 / 13 ؛ الاجابة ، زركشى 141 ؛ تفسير نسفى كه در كنار تفسير خازن چاپ شده : 4 / 132 ؛ الصواعق ، ابن حجر 108 ؛ الارشاد السارى ، قسطلانى : 7 / 325 ؛ لسان العرب : 9 / 73 ؛ الدرّ المنثور : 6 / 41 ؛ حيوة الحيوان ، دميرى :\r\n2 / 399 ؛ السيرة الحلبية : 1 / 337 ؛ تاج العروس : 5 / 69 ؛ تفسير شوكانى : 5 / 20 ؛ تفسير آلوسى : 26 / 20 ؛ سيرهء زينى دحلان كه در كنار السيرة الحلبية چاپ شده : 1 / 245 .\r\n( 3 ) . ر ك : الغدير ( متن عربى / چ 2 ) : 7 / 326 .\r\n","page_name":" 358 ","page_number":368},
  {"content":"\r\n\r\nو پس از همهء اينها حكم همان است كه مردم را به گمراهى مىخواند و از مسلمان شدن بازمىداشت . روزى حويطب با مروان در يك جا بودند . مروان از وى پرسيد : چند سال دارى ؟ وى او را آگاه ساخت . پس او گفت : پيرمرد ! تو چندان دير به اسلام گرويدى كه جوانان از تو پيشى جستند . حويطب گفت : از خدا يارى مىخواهيم ، به خدا سوگند من بارها مىخواستم مسلمان شوم و در همهء موارد پدرت مانع من مىشد و مىگفت :\r\nبراى يك دين تازه ، سرفرازىات را پايين مىآورى و كيش پدرانت را رها مىكنى و پيرو دين تازه مىگردى ؟ مروان خاموش شد و از آنچه به وى گفته بود پشيمان گرديد . « 1 »\r\n\r\nحكم در قرآن\r\nابن مردويه آورده است كه ابو عثمان نهدى گفت : چون مردم با يزيد بيعت كردند ، مروان گفت : اين به همان شيوهء ابو بكر و عمر است - تا پايان داستان كه ياد شد - پس عايشه گفت : آن آيه دربارهء عبد الرحمن نازل نشده ، ولى اين آيه دربارهء پدرت نازل شده كه : فرمان نبر هرسوگند پيشهء حقير را كه عيبجو و پادوى سخن‌چينى است . « 2 »\r\nو ابن مردويه آورده است كه عايشه به مروان گفت : شنيدم پيغمبر به پدر و جدّ تو - ابو العاص بن اميه - مىگفت : مقصود از شجرهء ملعونه كه نام آن در قرآن آمده شماييد . « 3 » و قرطبى نيز گزارش به اين‌گونه آورده است :\r\nعايشه به مروان گفت : خدا پدرت را هنگامى لعنت كرد كه تو در صلب او بودى . پس تو پاره‌اى از لعنت خدا هستى و سپس گفت : ( و پاره‌اى از ) شجرهء ملعونه كه نام آن در قرآن آمده است . « 4 »\r\nابن ابى حاتم از زبان يعلى بن مرة آورده است : رسول خدا صلّى اللّه عليه و آله گفت : بنىاميه را ديدم\r\n\r\n\r\n","description":"","footnote":"\r\n( 1 ) . تاريخ ابن كثير : 8 / 70 .\r\n( 2 ) . قلم 68 / 10 . ر ك : الدر المنثور : 6 / 41 ، 251 ؛ السيرة الحلبية : 1 / 337 ؛ تفسير شوكانى : 5 / 263 ؛ تفسير آلوسى : 29 / 28 ؛ سيره زينى دحلان در كنار السيرة الحلبية : 1 / 245 .\r\n( 3 ) . الدرّ المنثور ، سيوطى : 4 / 191 ؛ السيرة الحلبية : 1 / 337 ؛ تفسير شوكانى : 3 / 231 ؛ تفسير آلوسى .\r\n( 4 ) . تفسير قرطبى : 10 / 286 .\r\n","page_name":" 359 ","page_number":369},
  {"content":"\r\n\r\nبر منبرهاى زمين ؛ و زود است كه بر شما سلطنت نمايند . آنگاه خواهيد دانست كه ايشان صاحبان بدىها هستند . و از همين روى بود كه رسول اندوهگين شد تا خدا اين آيه را فرستاد : رؤيايى كه به تو نشان داديم و نيز شجرهء ملعونه در قرآن را تنها آزمايشى قرار داديم براى مردم ، ما بيمشان مىدهيم امّا جز طغيان سخت نمىافزايدشان . « 1 »\r\nو ابن مردويه آورده است كه حسين بن على گفت : يك روز رسول صلّى اللّه عليه و آله اندوهگين بود ، گفتند : اى رسول خدا ! ترا چه مىشود ؟ گفت : در خواب ديدم به من چنان نمودند كه گويا بنىاميه اين منبر را دست‌به‌دست مىگردانند . گفتند : اى رسول ! اندوه مخور كه اين دنيايى است كه به ايشان مىرسد . پس خدا اين آيه را فرستاد : رؤيايى كه به تو . . . تا پايان آيه .\r\nو ابن ابى حاتم و ابن مردويه و بيهقى و ابن عساكر آورده‌اند : سعيد بن مسيب گفت :\r\nرسول خدا در خواب امويان را بر منبرها ديد و اين او را بد آمد . پس خدا به او وحى فرستاد : اين تنها دنيايى است كه به ايشان داده شده پس ديدهء او روشن شد و همين است كه خدا مىگويد : رؤيايى را كه به تو . . . تا پايان آيه .\r\nو طبرى و قرطبى و ديگران از طريق سهل بن سعد آورده‌اند : رسول در خواب بنىاميه را ديد مانند بوزينه‌ها بر منبر او برمىجهند . او را ناخوش آمد و ديگر خنده بر لب او آشكار نشد تا درگذشت و خدا اين آيه را فرستاد : رؤيايى را كه به تو . . . تا پايان آيه .\r\nو قرطبى و نيشابورى آورده‌اند كه ابن عبّاس گفت : مقصود از شجرهء ملعون در قرآن ، امويانند .\r\nو ابن ابى حاتم از زبان ابن عمرو « 2 » آورده است : پيامبر گفت : در خواب فرزندان حكم را ديدم كه مانند بوزينگان از منبرها بالا مىرفتند . پس خدا اين آيه فرستاد : رؤيايى را كه به تو نشان داديم و نيز شجرهء ملعونه - يعنى حكم و فرزندان او - را تنها آزمايشى گردانيديم براى مردم .\r\n\r\n\r\n","description":"","footnote":"\r\n( 1 ) . اسراء 17 / 60 .\r\n( 2 ) . در پاره‌اى از مصادر به جاى عمرو ، عمر ضبط شده است .\r\n","page_name":" 360 ","page_number":370},
  {"content":"\r\n\r\nو در يك عبارت : پيامبر در خواب ديد كه فرزندان حكم اموى منبر او را چنان دست به دست مىگردانند كه كودكان توپ را ، پس او را بد آمد .\r\nو به گزارشى از حاكم و بيهقى در الدلائل و ابن عساكر و ابو يعلى از طريق ابو هريره ، پيامبر گفت : در خواب به من چنان نمودند كه گويا فرزندان حكم مانند بوزينگان بر منبر من مىجهند . پس از آن ديگر پيامبر را خندان نديدند تا درگذشت . « 1 »\r\nآلوسى مىنويسد : در اين آيه  « وَ ما جَعَلْنَا . . .   إِلَّا فِتْنَةً »  مقصود از جعل فتنه آن است كه آن را براى ايشان وسيلهء آزمايش و ابتلا گردانيده و ابن مسيّب نيز آيه را به همين‌گونه تفسير كرده و اين امر را به نسبت با آن تعداد از خلفا بايد در نظر گرفت كه كردند آنچه كردند و از سنت‌هاى حق بگرديدند و دادگرى ننمودند و سپس نيز بايد آن را - گذشته از خلفا - نسبت به كارگزاران تبهكارشان در نظر گرفت يا نسبت به دستيارانشان در هرلباس .\r\nو شايد هم مقصود آيه اين باشد كه : « ما خلافت ايشان و خود ايشان را قرار نداديم مگر وسيله‌اى براى فتنه و آزمايش » . كه در اين فراز مذمت بسيارى از ايشان شده و ضمير « نخوفهم » را كه بر اين نهاده از آن بوده كه او فرزندان يا شجره‌اى داشته - به اعتبار آنكه مقصود از آن ، امويانند - و لعنت بر ايشان به خاطر كارهايى بود كه از ايشان سر زد از ريختن خون‌هاى بىگناهان و تعرّض ناروا به نواميس و دست‌درازى ناسزا به اموال و جلوگيرى مردم از رسيدن به حقوق خويش ، و دگرگون‌كردن احكام و حكم دادن بر خلاف آنچه خدا نازل كرده و ديگر زشت‌كارىهاى سهمناك و رسوايىهاى سترگ كه تا شب‌وروز بپايد از يادها نمىرود و لعنت بر ايشان كه در قرآن آمده يا به صورت خاص است ، چنان كه شيعه مىپندارد يا به وجه عام چنان كه ما مىگوييم ، زيرا خدا مىفرمايد :\r\n\r\n\r\n","description":"","footnote":"\r\n( 1 ) . تفسير طبرى : 15 / 77 ؛ تاريخ طبرى : 11 / 356 ؛ المستدرك ، حاكم : 4 / 48 ؛ تاريخ خطيب : 8 / 28 و 9 / 44 ؛ تفسير نيشابورى در حاشيه تفسير طبرى : 15 / 55 ؛ تفسير قرطبى : 10 / 283 ، 286 ؛ النزاع و التخاصم ، مقريزى 52 ؛ اسد الغابة : 3 / 14 از طريق ترمذى ؛ تطهير الجنان ، ابن حجر در حاشيه الصواعق 148 كه مىنويسد : ميانجيان اين گزارش از رجال صحيح‌اند مگر يكىشان كه موثق است ؛ الخصائص الكبرى : 2 / 118 ؛ الدرّ المنثور : 4 / 191 ؛ كنز العمال : 6 / 90 ؛ تفسير خازن : 3 / 177 ؛ تفسير شوكانى :\r\n3 / 230 ، 231 ؛ تفسير آلوسى : 15 / 107 .\r\n","page_name":" 361 ","page_number":371},
  {"content":"\r\n\r\nبراستى كسى كه خدا و رسول او را رها كند خدا در دنيا و آخرت ، ايشان را لعنت كرده است . و هم مىگويد : اگر روى بگردانيد خواهيد توانست در زمين تباهى كنيد و روابط خويشاوندىتان را ببريد . همان كسان‌اند كه خدا لعنتشان كرده و كور و كرشان كرده است .\r\nو نيز آيات ديگر كه اشتمال حكم آن بر ايشان را مىتوان سزاوارتر دانست تا ديگران . تا آخر سخن او كه بايد به كتابش بنگريد .\r\n\r\nنگاهى به دو فراز\r\n1 - قرطبى پس از گزارش حديث رؤيا مىنويسد : در اين رؤيا عثمان و عمر بن عبد العزيز و معاويه داخل نيستند .\r\nما نمىخواهيم پيرامون اين خاصه خرجى كه وى روا داشته سخن دراز كنيم و در تعميم حكم عامى لب تر كنيم كه در احاديث ياد شده و نظاير آن ، دربارهء عموم بنىاميه و به خصوص بنى ابى العاص جدّ عثمان نازل شده است . نظير اين سخن پيامبر ، به روايت صحيح از طريق ابو سعيد خدرى رسيده است : راستى كه پس از من خاندان من از دست امت من دچار كشتار و آوارگى خواهند شد و راستى كه سرسخت‌ترين توده‌هاى دشمن ما در برابر ما بنىاميه‌اند و بنى مغيره و بنى مخزوم . « 1 »\r\nو نيز اين سخن او كه از طريق ابو ذر رسيده است : چون امويان به چهل تن رسند بندگان خدا را بردگان خويش مىگيرند و مال خدا را عطايى براى خويش ، و كتاب خدا را مايه‌اى براى تبهكارى . « 2 »\r\nو نيز اينكه از طريق حمران بن جابر يمامى آورده‌اند : پيامبر سه بار گفت : واى بر امويان . « 3 »\r\nو نيز اين سخن پيامبر كه از طريق ابو ذر رسيده است : چون پسران ابو العاص به سى\r\n\r\n\r\n","description":"","footnote":"\r\n( 1 ) . المستدرك ، حاكم : 4 / 487 كه به صحت حديث نيز گواهى داده است .\r\n( 2 ) . همان : 4 / 479 و به گونه‌اى كه در كنز العمال : 6 / 39 مىخوانيم ابن عساكر نيز آن را آورده است .\r\n( 3 ) . ر ك : الاصابة : 1 / 353 ؛ الجامع الكبير ، سيوطى : 6 / 39 ، 91 به نقل از ابن منده و ابو نعيم .\r\n","page_name":" 362 ","page_number":372},
  {"content":"\r\n\r\nمرد رسند مال خدا را غنيمتى براى خويش شمرند و بندگان خدا را بردگان خويش و دين خدا را وسيله‌اى براى تبهكارى . حلام بن جفا مىگفت : آسمان سايه بر سر كسى نيفكند و زمين كسى راستگوتر از ابو ذر را دربر نگرفت ، و گواهى مىدهم كه آن را رسول خدا گفته است .\r\nگزارش بالا را حاكم از چند طريق آورده و نيز در المستدرك « 1 » او و ذهبى حكم به صحت آن داده‌اند . و به نوشتهء كنز العمال « 2 » احمد و ابن عساكر و ابو يعلى و طبرانى و دارقطنى نيز از طريق ابو سعيد و ابو ذر و ابن عبّاس و معاويه و ابو هريره آن را آورده‌اند .\r\nو ابن حجر به سندى كه آن را حسن شمرده ، آورده است : مروان براى حاجتى بر معاويه درآمد و گفت : خرج من زياد است ، شده‌ام پدر ده تن و برادر ده تن و عموى ده تن . سپس كه برفت معاويه به ابن عبّاس كه با او بر تختش نشسته بود گفت : ابن عبّاس ترا به خدا سوگند مىدهم آيا نمىدانى رسول خدا صلّى اللّه عليه و آله گفت : چون فرزندان حكم به سى مرد رسند آيات خدا را ميان خود غنيمتى مىگيرند و بندگان خدا را بردگانى و كتاب او را وسيلهء نيرنگ و فريب و چون به 407 تن رسند نابودىشان از آن هم زودتر خواهد بود . او گفت : آرى به خدا « 3 » .\r\nو سخن پيامبر با اسنادى كه ابن حجر آن را حسن شمرده است : بدترين اعراب امويانند و بنو حنيفه و بنو ثقيف « 4 » . ابن حجر گويد : اين روايت صحيح است . به گفتهء حاكم به شرط روايت بخارى و مسلم - و آورده‌اند كه ابو برزه گفت : دشمن‌ترين تيره‌ها يا مردمان نزد پيامبر امويان بودند .\r\nو نيز اين سخن از امير مؤمنان : هر امّتى را آفتى است و آفتى اين امّت امويانند « 5 » .\r\nپس از ملاحظهء اين عمومات و احكام عام و بخصوص پس از توجه به آنچه تاريخ‌هاى مدوّن و سرگذشت‌نامه‌ها ثبت كرده‌اند و پس از احاطه به احوال و اوصاف مردمان و\r\n\r\n\r\n","description":"","footnote":"\r\n( 1 ) . المستدرك ، حاكم : 4 / 480 .\r\n( 2 ) . كنز العمال : 6 / 39 ، 90 .\r\n( 3 ) . تطهير الجنان حاشيهء الصواعق 147 .\r\n( 4 ) . همان 143 .\r\n( 5 ) . كنز العمال : 6 / 91 .\r\n","page_name":" 363 ","page_number":373},
  {"content":"\r\n\r\nآنچه كرده‌اند و در گرداب افتاده‌اند ، پس از همهء اينها داورى دربارهء سخن قرطبى را مىگذاريم به عهدهء وجدان شما خوانندگان گرامى !\r\nابن حجر مىنويسد : به گفتهء دميرى در حيوة الحيوان ابن ظفر گفته است : حكم و ابو جهل به داء العضال ( بيمارى سخت و درمان‌ناپذير ) دچار بودند . « 1 »\r\nو اينكه پيامبر حكم و پسرش را لعنت كرد زيانى براى ايشان ندارد ، زيرا او اين كار خود را با گفتارش كه در حديث ديگر بيان نموده جبران كرده ، زيرا آنجا مىگويد : او بشرى است مانند همهء آدميان ، بر سر خشم مىآيد و او از خدا خواسته است كه هركه را دشنام گفت يا لعنت كرد يا بر او نفرين فرستاد اينها را براى او موجب رحمت و پاكى و كفّاره و تزكيهء او قرار دهد و آنچه دميرى از ابن ظفر دربارهء ابو جهل نقل كرده تأويل بردار نيست به خلاف سخنش دربارهء حكم ، زيرا او از اصحاب پيامبر بوده و قبيح بسيار هم قبيح است كه يكى از صحابه به اين بيمارى دچار شود پس اگر اين خبر صحيح باشد بايد آن را حمل بر اين كرد كه وى پيش از اسلام دچار آن بوده است .\r\nمن نمىدانم آيا ابن حجر مىفهمد چه كلماتى از خامه‌اش تراوش مىكند يا نه ؟ و آيا اين سخنان را از سر شوخى مىگويد يا جدى است ؟ امّا اينكه عذر آورده و گفته است :\r\nلعنت‌كردن پيامبر صلّى اللّه عليه و آله زيانى به حكم و پسرش نمىرساند . . . تا پايان ، اين را از گزارشى گرفته است كه بخارى و مسلم هريك در صحيح خود « 2 » آن را از طريق ابو هريره آورده‌اند جز اينكه او كلماتى از آن را تحريف نموده و چيزى به آن افزوده و اين هم اصل آن :\r\nخدايا ! محمّد بشرى است مانند افراد بشر ، خشم مىگيرد و من نزد تو پيمانى گرفتم كه با آن مخالفت ننمايى ، پس هرمؤمنى را كه آزردم يا دشنام دادم يا نفرين كردم يا او را تازيانه زدم اينها را براى او كفارهء گناهانش و موجبى براى نزديكى وى به درگاهت گردان .\r\nچنين سخنانى موجب كاستن از مقام پيامبرى است به خاطر يك اموى فرومايه ؛ و پنداشتن اينكه دارندهء آن مقام همچون انسانى معمولى است كه آنچه ديگران را\r\n\r\n\r\n","description":"","footnote":"\r\n( 1 ) . الصواعق 108 .\r\n( 2 ) . صحيح بخارى : 4 / 71 كتاب الدعوات ؛ صحيح مسلم : 2 / 391 كتاب البر و الصلة .\r\n","page_name":" 364 ","page_number":374},
  {"content":"\r\n\r\nمىشوراند او را هم مىشوراند و خود براى امورى خشم مىگيرد كه شايستهء خشم گرفتن نيست و تازه مخالف است با آيهء قرآن كه به موجب آن ، پيامبر از سر هوا و هوس سخن نمىگويد و سخن او جز وحيى كه به او مىرسد نيست ، آرى او هم بشرى است امّا همان‌طور كه در قرآن آمده است : بگو من نيز بشرى هستم كه به من وحى مىشود . پس اگر در وحى بوده است كه او و فرزندانش لعنت شده‌اند ، چه چيزى مىتواند او را از لعنت برهاند ؟ مگر آنكه ابن حجر بپندارد وحى نيز پيرو هوس‌ها است . سهمناك است سخنى كه از دهان‌هاشان به در مىآيد .\r\nچگونه مىشود كه لعنت موجب رحمت و تزكيه و پاكى و كفّارهء گناهان گردد با آنكه به دستور خداوند ، به جاى خود خورده است ؟\r\nو چه مىكند ابن حجر با اين روايت صحيح متواتر كه دشنام دادن به مسلمان فسق است ؟ « 1 »\r\nو چگونه ايمانش به او اجازه مىدهد كه پيامبر به ناروا كسى را دشنام دهد يا لعنت كند يا گزند رساند يا مردى را تازيانه زند ؟ همهء اينها با مقام عصمت منافى است و خداوند مىگويد : كسانى كه زنان و مردان مؤمن را با ( انتساب ) به كارهايى كه نكرده‌اند ، بيازارند تهمت و گناهى آشكار تحمل كرده‌اند . و در خبر صحيح آمده است كه پيامبر ، دشنام‌گوى و بدزبان و لعنت‌خوان نبود و خود از نفرين فرستادن بر بت‌پرستان سر باز زد و مىگفت : من براى لعنت فرستادن مبعوث نشدم ، مبعوث شده‌ام براى مهربانى « 2 » .\r\nپس او صلّى اللّه عليه و آله با اميدوارى به راه يافتن هدايت در وجود آن مشركان از لعنت‌كردن و نفرين فرستادن بر آنان سرباز مىزد ولى چون در حكم و فرزندانش اميد هيچ خيرى نداشت لعنتى برايشان فرستاد كه رسوايى ابدى را بر ايشان ماندگار ساخت .\r\n\r\n\r\n","description":"","footnote":"\r\n( 1 ) . اين گزارش را احمد و بخارى و ترمذى و نسايى و ابن ماجه و ديگران از طريق ابن مسعود آورده‌اند چنان كه ابن ماجه از طريق جابر و سعد و طبرانى از طريق عبد اللّه بن مغفل و عمرو بن نعمان آن را آورده و گروهى از حافظان مانند هيثمى و سيوطى و مناوى صحت آن را گواهى كرده‌اند .\r\n( 2 ) . اين روايت را بخارى در صحيح خود : 9 / 22 و مسلم در صحيح خود : 2 / 393 آورده‌اند .\r\n","page_name":" 365 ","page_number":375},
  {"content":"\r\n\r\nآرى ، آن روايت بخارى و مسلم را كه منافى با عصمت رسول است دست‌هاى آلوده به هوس در روزگار معاويه آفريد تا هم خود را به آستان او نزديك كند و هم با عطايى كم طمع خود را پاسخ بگويد و هم در نزد خانان ابو العاص كه در چشم او مقرب بودند دوستانى بيابد . و هركه خواهد در اين زمينه با مباحثى گسترده‌تر از آنچه اينجا ياد كرديم آشنا شود ، به كتاب ابو هريره بنگرد كه سرور ما عبد الحسين شرف الدين عاملى نگاشته است . « 1 »\r\nگرفتيم كه العياذ باللّه ، ما در پذيرفتن افسانه‌هايى كه ابن حجر دربارهء پيامبر معصوم و مقدس آورده با وى همداستان شديم ، ولى آن بىخبر چه نيرنگى سوار مىكند كه آيات نازل شده دربارهء حكم و فرزندانش را توجيه بنمايد ؟ آيا در آن گزندى مىبيند ؟ يا آن را هم مايهء رحمت و تزكيه و كفارهء گناهان و پاكى مىانگارد ؟\r\nو چه بسيار فاصله است ميان عقيدهء ابن حجر دربارهء حكم و ميان سخن ابو بكر به عثمان دربارهء وى كه مىآيد : راه عمويت به سوى آتش است . و ميان سخن عمر به عثمان :\r\nواى بر تو عثمان ! دربارهء لعنت شده و رانده شدهء پيامبر و دشمن خدا و رسول او با من سخنى مىگويى ؟\r\nامّا اينكه خواسته است چاره‌اى براى بيمارى حكم بينديشد خود مىداند كه داغى ننگين‌تر از اينها به وى خورده كه همان لعنت و طرد شدن به وسيلهء پيامبر باشد . چرا كه پيامبر را در راه رفتنش مسخره مىكرد تا نفرين حضرت ، او را گرفت . و با همهء اينها آيا باز هم صحابى بودن او سودى برايش دارد ؟ و آيا دزدى را كه در كنار صحابه جاى گرفته تا مال‌هاشان را بربايد و ميان ايشان آشوب‌ها برپا كند اصلا مىتوان به عنوان صحابى پيامبر ياد كرد و به اين‌سان فضيلتى هرچه چشمگيرتر به وى بخشيد ؟ آيا منافقانى را كه آن روز در مدينه بودند مىتوان از مصاحبان پيامبر شمرد كه قرآن دربارهء ايشان مىگويد : « برخى از مردم مدينه نيز در نفاق فرورفته‌اند » . اگر صرف مصاحبت با پيامبر بتواند نظاير حكم را پاك بنمايد به طريق اولى آن منافقان را پاك مىكند ، زيرا پرده از كارشان برداشته نشد\r\n\r\n\r\n","description":"","footnote":"\r\n( 1 ) . كتاب ابو هريره 118 - 129 .\r\n","page_name":" 366 ","page_number":376},
  {"content":"\r\n\r\nبر خلاف حكم كه در دورهء رسول و دو خليفهء نخست پرده از كارش برداشتند تا برادرزاده‌اش خواست او را از آن رسوايى برهاند و بدان‌گونه گويى يك دسته گياه خشك و تر آميخته را ميان مشتى مرغكان پياپى آينده بيفزود و كينه‌هاى به خاك سپرده شده را به درآورد و نمايان ساخت و آنچه در حال فراموشى بود به يادها آورد .\r\nوانگهى گيرم كه مصاحبت با پيغمبر ، بيمارىهاى جان و امراض دل را از ميان مىبرد ، ولى آيا دردهاى جسمانى را هم نابود مىكند ؟ در كتاب‌هاى طب نديده‌ايم كه چنين اعجازى را براى آن ياد كرده و آن را از جمله دواهايى شمرده باشند كه براى دردى از دردها سودمند است و از جمله براى آن بيمارى سخت و درمان‌ناپذير كه ابن حجر پنداشته است صرفا به خاطر مسلمان و صحابى بودن حكم نبايد در وى راه يابد و جايز دانسته است كه ابتلاى او به اين بيمارى ، پيش از پيوستنش به مسلمانان باشد ! كه زنده باد اين طب نوظهور !\r\nبسيار ممكن مىنمايد كه اين بيمارى سخت و درمان‌ناپذير از علل رانده شدن آن مرد از مدينه بوده و پيامبر نخواسته است كه ميان ياران او و در پايگاه پيام‌آورىاش فردى رسوا مانند او باشد .\r\nگفتگو را كه با يكديگر به اينجا رسانديم و حكم و ارج او را كه در ادوار زندگىاش ، چه در دورهء مسلمانى و چه در دورهء جاهليت ، شناختيم . اينك اشعارى را بخوان كه سالم بن وابصه براى تقرب به معاوية بن مروان بن حكم سروده و گفته است :\r\n- هنگامى كه يك روز امويان به افتخاركردن پردازند قريش خاموش مىماند و گويد آنان اندكان فضل و بخشند .\r\n- و چون گفته شود : بهترينتان را بياوريد همه همداستان شوند كه بهترين همهء مردم حكم است .\r\n- مگر نه شما زادگان مروان ، باران كشور ماييد و آن هم هنگامى كه سال قحطى از پر شدن مشك‌ها جلوگيرى مىكند .\r\nسبحان اللّه ! چه خواهد بود ارزش آدميانى كه بهترينشان حكم باشد و چه حكمى\r\n\r\n","description":"","footnote":"","page_name":" 367 ","page_number":377},
  {"content":"\r\n\r\nدارد آن خشكسالىاى كه باران آن ، فرزندان مروان باشد ؟ اين سخنان هيچ نيست مگر افسانه پيشينيان كه دست غلوكنندگان در فضايل آن را ساخته است .\r\n\r\nپرسش\r\nبا من بياييد تا از خليفه بپرسيم چرا لعنت شده و طرد شدهء رسول ( حكم ) را پناه داده با آنكه در برابر چشم و بيخ گوش خودش بود كه آيات قرآن در مذمّت وى فرود آمد و لعنت‌هاى پيوسته ، از مقام پيامبر هم به سوى او سرازير شد . همه به سوى كسانى كه از پشت او به درآمدند ، به جز مؤمنان ايشان كه بسيار اندك‌اند ، اين كار عثمان چه مجوّزى داشت و چرا او را به مدينهء پيامبر برگرداند با آنكه وى صلّى اللّه عليه و آله او و پسرانش را از آن شهر طرد كرده بود تا آنجا را از پليدىها و ناپاكىهاى امويان پاك كند و عثمان از ابو بكر و سپس عمر خواست كه او را برگرداند و هر دوى ايشان گفتند : گرهى را كه پيامبر زده من باز نمىكنم « 1 » . و حلبى مىنويسد : به او ( حكم ) مىگفتند : رانده شده و لعنت شدهء پيامبر . و پيامبر او را به طائف راند و تا پايان روزگار پيامبر و بخشى از روزگار ابو بكر در آنجا درنگ كرد و چون عثمان از ابو بكر خواست كه او را به مدينه بياورد وى نپذيرفت و در پاسخ عثمان كه گفت : عموى من است . گفت : راه عمويت به سوى آتش است هيهات ، هيهات كه چيزى از آنچه را پيامبر انجام داده من تغيير مىدهم ، به خدا كه هرگز او را باز نمىگردانم و چون ابو بكر مرد و عمر بر سر كار آمد عثمان دربارهء حكم با او به سخن پرداخت و او گفت : واى بر تو عثمان ! دربارهء لعنت شده و طرد شدهء پيامبر و دشمن خدا و پيامبر با من سخن مىگويى ؟ ! پس از آن چون عثمان خلافت يافت وى را به مدينه برگردانيد و اين كار بر مهاجران و انصار گران آمد و بزرگان صحابه آن را منكر شمردند و اين خود از بزرگ‌ترين عوامل شورش عليه او بود . « 2 » آيا خليفه سرمشقى نيكو در پيامبر براى خود نمىيافت با آنكه خدا مىفرمايد : راستى كه براى شما در پيامبر سرمشقى\r\n\r\n\r\n","description":"","footnote":"\r\n( 1 ) . الانساب ، بلاذرى : 5 / 27 ؛ الرياض النضرة : 2 / 143 ؛ اسد الغابة : 2 / 35 ؛ السيرة الحلبية : 1 / 337 ؛ الاصابة : 1 / 345 .\r\n( 2 ) . السيرة الحلبية : 2 / 85 .\r\n","page_name":" 368 ","page_number":378},
  {"content":"\r\n\r\nنيكو است ، براى آن كسان كه اميدوار به خدا و روز قيامت باشند و خدا را بسيار ياد كنند « 1 » ، يا مگر قبيله و خويشان او در نزد وى محبوب‌تر از خدا و رسول بودند با آنكه گفتهء قرآن در برابر وى بود : بگو اگر پدرانتان و فرزندانتان و برادرانتان و همسرانتان و خويشانتان و اموالى كه به دست آورده‌ايد و تجارتى كه از كساد آن مىهراسيد و مسكن‌هايى كه بدان خوش‌دليد نزد شما از خدا و پيغمبر او و جهاد در راه وى محبوب‌تر است ، انتظار بريد تا خدا فرمان خويش بيارد كه خدا گروه عصيان پيشگان را هدايت نمىكند . « 2 »\r\nوانگهى خليفه با چه مجوزى آن همه بخشش‌هاى كلان از حقوق و سهميه‌هاى مسلمانان را بر آن مرد روا داشت ؟ و آن هم پس از دادن سرپرستى به او در كار گرفتن صدقات كه شرط آن ، اعتماد به شخص و درستكار بودن اوست و لعنت شده ، نه درستكار است و نه مورد اعتماد .\r\nو پس از اينها از حكم و خليفه‌اى كه او را به كار گماشته مىپرسيم چه موجبى داشت كه اموال صدقات قضاعه را به مركز خلافت حمل كنند با اينكه بنا بر آنچه گذشت در سنت اسلام ، ثابت چنان است كه بايد آن را ميان فقراى همان محل بخش كنند و اقوال فقها نيز همين را مىرساند ، ابو عبيد مىنويسد : امروز همهء علما اجماع دارند بر پيروى از همان سنت‌ها و مىگويند : مردم هرشهرى از شهرها يا اهل هرآبى از آب‌ها تا وقتى كه در ميان خودشان نيازمند هست - يكى و بيشتر - سزاوارترند به استفاده از صدقات خودشان هرچند كار به آنجا كشد كه همهء صدقاتشان به هزينهء خودشان رسد و كارگزار صدقه وقتى برمىگردد چيزى به همراه نداشته باشد ، و احاديث هم كه آمده همين دستور را روشن مىكند . « 3 » سپس احاديثى ذكر كرده و مىنويسد : ابو عبيد گويد : همهء اين احاديث ، ثابت مىكند كه هرقومى به استفاده از صدقات خود سزاوارترند ؛ تا آنگاه كه ديگر نيازى به آن نداشته باشند و اين استحقاق خاص را كه براى ايشان در مقابل ديگر\r\n\r\n\r\n","description":"","footnote":"\r\n( 1 ) . احزاب 33 / 21 .\r\n( 2 ) . توبه 9 / 24 .\r\n( 3 ) . الاموال 596 .\r\n","page_name":" 369 ","page_number":379},
  {"content":"\r\n\r\nفقرا قائليم براساس سنتى است كه احترام همسايگى و نزديك بودن خانه‌شان را به خانهء ثروتمندان ثابت مىكند . « 1 »\r\nآيا در ميان قضاعه هيچ نيازمندى نبود تا به وى داده شود و آيا در مدينه هيچ‌يك از فقراى مسلمانان نبودند تا آن ثروت كلان ميان ايشان به مساوات تقسيم شود ؟ با آنكه :\r\nصدقات تنها براى تهيدستان است و مستمندان و كارگزاران آن . . . تا پايان آيه . پس اختصاص دادن آنها به حكم براى چه بوده است ؟\r\nبا من به سراغ بيچارهء صاحب ثروتى بياييد كه بخواهد يا نخواهد صدقات را از او مىگيرند و او هم مىداند كه آن اموال از دست آن گردنكشان يا آن باجگيرهاى سيه‌روى همچون حكم و مروان و وليد و سعيد به كجا سرازير مىشود و به يارى آن ، چه گناهان و پرده‌درىها به انجام مىرسد و هنوز هم گوش او از آوى آنچه خالد بن وليد با مالك بن نويره و زن و كسان و دارايىاش كرد تهى نشده است با آنكه او از خوانندگان قرآن مىشنيد كه اين آيه را مىخواندند : از اموال ايشان صدقه‌اى بگير و به وسيلهء آن ايشان را پاك نما و تزكيه كن . « 2 » اكنون آنچنان بيچاره‌اى ، گرفتن اين اموال را براى پاك و تزكيه شدن مىبيند ؟ داورى تنها با خداست .\r\nآرى ، روسبىباز ثقيف ، مغيرة بن شعبه ، مىگويد : پيامبر به ما دستور داد كه صدقات را به ايشان رد كنيم و حساب آن با ايشان است « 3 » و ابن عمر مىگويد : آن را به ايشان دهيد هرچند كه با آن باده‌گسارى كنند و مىگويد : آن را به اميران رد كنيد هرچند كه با آن بر سر سفره‌هاشان گوشت سگ‌ها را پاره‌پاره كنند . « 4 »\r\nما هيچ ارزشى براى اين فتواها قائل نيستيم و گمان نمىكنم كه پژوهشگران نيز ارجى به آن نهند ، زيرا كه آنها زاييدهء خوش‌بينىهايى خشك و خالى است و دربارهء چنان اميران با اسنادى كه حاكم و ذهبى حكم به صحت آن داده‌اند ، از طريق جابر بن عبد اللّه انصارى رسيده است كه پيامبر به كعب بن عجره گفت : اى كعب ! خدا ترا از امارت بىخردان پناه\r\n\r\n\r\n","description":"","footnote":"\r\n( 1 ) . همان 597 .\r\n( 2 ) . توبه 9 / 103 .\r\n( 3 ) . سنن بيهقى : 4 / 115 .\r\n( 4 ) . همان : 4 / 115 ؛ الاموال ، ابو عبيد 57 .\r\n","page_name":" 370 ","page_number":380},
  {"content":"\r\n\r\nدهد . پرسيد : اى رسول خدا ! امارت بىخردان چيست ؟ گفت : اميرانى كه پس از من خواهند بود ؛ نه با راهنمايىهاى من به راه مىآيند و نه شيوهء مرا روش خود مىگردانند .\r\nكسانى كه ايشان را به دروغگويىشان تصديق كنند و بر ستمكارىشان يارىشان دهند از من نيستند و من از آنان نيستم و بر حوض من وارد نمىشوند و كسانى كه ايشان را به دروغگويىشان تصديق نكنند و بر ستمكارىشان يارىشان ندهند آنان از من‌اند و من از آنانم و بر حوض من وارد مىشوند . « 1 »\r\nبا اين حساب ، دادن صدقات به آن اميران از روشن‌ترين نمونه‌هاى كمك به گناه و كينه‌توزى است و در قرآن آمده است : يارى دهيد يكديگر را در كار نيك و در پرهيزكارى و يارى ندهيد در گناه و كينه‌توزى . « 2 »\r\nوانگهى صدقات مانند مقررىهاى مالىاى است در دارايى ثروتمندان براى گذران تهيدستان توده ، امير مؤمنان گويد : خداوند در اموال اغنيا چيزى را واجب گردانيده است كه تهيدستان را بسنده باشد . پس اگر ايشان گرسنه و برهنه بمانند يا به سختى افتند براى آن است كه اغنيا حقوقى را كه بر گردن ايشان بوده نداده‌اند و در آن هنگام بر خدا سزاوار است كه ايشان را به پاى حساب كشد و عذاب كند . « 3 »\r\nروايت بالا به اين عبارت هم آمده است : خداوند قسمت بينوايان را در اموال اغنيا نهاده ؛ پس هيچ تهيدستى گرسنه نماند مگر براى آنچه دولتمندى با ( ادا نكردن ) آن بهره‌مندى يافته و خدا آنان را از اين ( كوتاهى ) بازخواست مىكند . « 4 »\r\nاين است برنامهء صدقات در آيين پاك ما . و اين است كه دارندهء مال را پاك و تزكيه مىكند و ننگ عقايد تباه فقرا را كه راه آشتى را مىبندد و جويبار صافى زندگى را تيره مىسازد از دل اجتماع مىزدايد .\r\n\r\n\r\n","description":"","footnote":"\r\n( 1 ) . المستدرك ، حاكم : 4 / 422 .\r\n( 2 ) . مائده : 5 / 2 .\r\n( 3 ) . الاموال ، ابو عبيد 595 ؛ المحلى ، ابن حزم : 6 / 158 ؛ تاريخ خطيب : 5 / 208 كه مرفوعا از طريق على عليه السّلام از پيامبر صلّى اللّه عليه و آله گزارش كرده است .\r\n( 4 ) . نهج البلاغة : 2 / 214 .\r\n","page_name":" 371 ","page_number":381},
  {"content":"\r\n\r\nتازه خليفه ، مدعى است كه « 1 » پيامبر پس از گفتگو با او وعده داده بود كه حكم را باز گرداند ، كه اگر براستى چنين وعده‌اى در كار بود بايد پرسيد : چرا هيچ‌كس به جز عثمان از آن مطلع نشد و چرا دو خليفهء سابق از آن ، آگاهى نيافتند ؟ و هنگامى كه او براى برگرداندن حكم با آن دو سخن گفت : و به‌گونه‌اى كه ديدى از ايشان تو دهنى خورد چرا آن موقع جريان وعده را نگفت يا مگر آن دو به‌گزارشگرى او اطمينان نداشتند ؟ اين هم مشكل ديگرى است ؛ و شايد هم روايت او را تصديق كردند ، ولى ديدند كه پيامبر وعده كرده حكم را برگرداند و برنگردانده و شايد هم مصلحت موجود در عمل يا شرايط و امكانات اجازه نداد كه آن وعده را عملى كند تا در گذشته ، ولى از كجا مىتوان فهميد كه بعدها شرايط و امكاناتى براى برگرداندن او آماده شده كه پيامبر در آن هنگام ، برگرداندن او را مجاز مىشمرده ؟ و اگر شبهه‌اى هم وجود داشت كه مىتوان او را برگردانيد دو خليفهء نخست هنگامى كه عثمان دربارهء او با ايشان سخن گفت به آن عمل مىكردند ، ولى آن دو ، چنين شبهه‌اى را در كار نديدند و آن را كوچك‌ترين اشاره‌اى از پيامبر نشمردند كه برگرداندن حكم را اجازه دهد بلكه آن را گرهى زده شده با دست پيامبر دانستند كه باز كردنى نيست و در ملل و نحل شهرستانى مىخوانيم : آن دو درخواست عثمان را نپذيرفتند و عمر دستور داد حكم را از آنجايى هم كه هست در يمن چهل فرسنگ دور تر كنند . « 2 » و به همين علت است كه ابن عبد ربه در العقد و ابو الفداء حكم را هم رانده شدهء پيامبر مىشمارند و هم رانده شدهء ابو بكر و عمر « 3 » و به همين‌گونه همهء صحابه هيچ مجوزى براى برگرداندن آن مرد و فرزندانش نمىشناختند ، و گرنه آن را دستاويزى براى نكوهش وى نمىگرفتند و او را در كارى كه كرد معذورش مىداشتند ، زيرا در ميان ايشان كسى بود كه وعده‌هاى پيامبر بر وى پوشيده نماند .\r\nالبتّه خليفه عذر ديگرى هم داشت ، زيرا به گفتهء ابن عبد ربّه چون عثمان ، حكم رانده\r\n\r\n\r\n","description":"","footnote":"\r\n( 1 ) . الانساب ، بلاذرى : 5 / 27 ؛ الرياض النضرة : 2 / 143 ؛ مرآة الجنان ، يافعى : 1 / 85 ؛ الصواعق 68 ؛ السيرة الحلبية : 2 / 86 .\r\n( 2 ) . ملل و نحل : 1 / 25 .\r\n( 3 ) . تاريخ ابو الفداء : 1 / 168 .\r\n","page_name":" 372 ","page_number":382},
  {"content":"\r\n\r\nشدهء پيامبر و رانده شدهء ابو بكر و عمر را به مدينه برگرداند مردم در اين‌باره به سخن پرداختند و عثمان گفت : چه كارى را مردم بر من نكوهش مىكنند ؟ من به خويشاوندى رسيده و چشمى را روشن كرده‌ام .\r\nما نمىخواهيم با بررسى سخن خليفه عواطف اين و آن را جريحه‌دار كنيم و در مفهوم آن نيز سخن دراز نمىكنيم و بزرگوارانه از سر آن مىگذريم و امّا تو اگر حكم و زادگانش را بشناسى مىدانى كه برگرداندن آنان به مدينه و سپردن كارها به دست ايشان و چيرگى بخشيدن آنان بر نواميس اسلامى و مقرر داشتن چراگاه اختصاصى براى ايشان ، چنان كه گذشت « 1 » تبهكارى بزرگى دربارهء توده بود كه نه آمرزيدنى است و نه هرگز چشمى به آن روشن شده است . « 2 »\r\n\r\n32 - بذل و بخشش‌هاى خليفه به مروان\r\nخليفه به عموزاده و شوهر دخترش امّ ابان كه مروان بن حكم ابو العاص باشد يك پنجم از همهء غنايم آفريقا را ( كه پانصد هزار دينار طلا مىشد ) بخشيد و در همين باره است كه عبد الرحمن بن حنبل جمحى كندى خطاب به خليفه مىگويد :\r\n- با سخت‌ترين گونه‌اى كه مىتوان ، به خدا سوگند ياد مىكنم ، كه خدا هيچ كارى را مهمل رها نكرده است .\r\n- ولى تو براى ما آشوبى آفريدى تا براى تو ( به وسيلهء تو ) آزموده شويم يا تو خود آزموده شوى .\r\n- براستى كه آن دو خليفهء درستكار نشانه‌هاى راه راست را بيان كردند و راهنمايى بر همان است .\r\n- نه از سر نيرنگ درهمى را برگرفتند و نه درهمى در كار هوس نهادند .\r\n- آن لعنى را كه خواندى و به خود نزديك كردى و اين با روش گذشتگانت مخالف بود ،\r\n- و با ستمكارى در حق بندگان خمس ايشان را به مروان بخشيدى و چراگاه اختصاصى\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 8 / 242 .\r\n( 2 ) . العقد الفريد : 2 / 272 .\r\n","page_name":" 373 ","page_number":383},
  {"content":"\r\n\r\nدرست كردى .\r\nابن قتيبه و ابو الفدا ، گزارشى به‌گونهء بالا دارند « 1 » و بلاذرى نيز شعرهايى شبيه شعرهاى بالا را آورده و آن را از اسلم بن اوس بن بجرهء ساعدى خزرجى دانسته « 2 » و او همان است كه از دفن عثمان در بقيع جلوگيرى كرد و اين هم شعرها به روايت بلاذرى :\r\n- به خدا ، پروردگار بندگان سوگند مىخورم كه خدا آفريده‌اى را مهمل نگذاشت .\r\n- آن لعنتى را خواندى و به خويش نزديك كردى و اين كار با شيوهء گذشتگان مخالف بود .\r\nبلاذرى مىگويد : مقصود وى حكم پدر مروان است .\r\n- و با ستمكارى در حقّ بندگان خمس ايشان را ، به مروان بخشيدى و چراگاه اختصاصى درست كردى .\r\n- و مالى كه اشعرى از خراج و ماليات برايت آورد به كسى كه مىبينى رساندى ،\r\n- امّا آن دو خليفهء درستكار هنگامى كه نشانه‌هاى راه راست را كه علامت راهنما بر آن بود بيان كردند ،\r\n- نه درهمى را از سر نيرنگ برگرفتند و نه درهمى را در راه هوس خرج كردند .\r\nاشعار بالا را ابن عبد ربه نيز ياد كرده و از عبد الرحمن دانسته « 3 » و بلاذرى از طريق عبد اللّه بن سعد بن ابى سرح غنايم زيادى به چنگ آورد . پس عثمان خمس غنايم را به مروان بن حكم بخشيد و در روايت ابو مخنف مىخوانيم كه وى : آن خمس را به مبلغ دويست هزار دينار طلا خريد و چون با عثمان به گفتگو پرداخت وى آن را به او بخشيد ولى مردم اين كار را بر عثمان ناپسند شمردند . « 4 »\r\nو به گونه‌اى كه ابن كثير ياد كرده واقدى آورده است كه به طريق آفريقا با او مصالحه كرد با دادن دو هزار هزار دينار و بيست هزار دينار طلا و عثمان همهء آنها را با گشاده\r\n\r\n\r\n","description":"","footnote":"\r\n( 1 ) . المعارف 84 ؛ تاريخ ، ابو الفداء : 1 / 168 .\r\n( 2 ) . الانساب ، بلاذرى : 5 / 38 .\r\n( 3 ) . العقد الفريد : 2 / 261 .\r\n( 4 ) . الانساب : 5 / 27 ، 28 .\r\n","page_name":" 374 ","page_number":384},
  {"content":"\r\n\r\nدستى يك روزه به خانواده حكم - و به قولى به خانواده مروان « 1 » - واگذاشت .\r\nو در روايت طبرى از واقدى از اسامة بن زيد از ابن كعب مىخوانيم كه چون عثمان ، عبد اللّه بن سعد را به آفريقا فرستاد مبلغى كه از طريق آفريقا ( جرجير ) با پرداخت آن با ايشان مصالحه كرد ( دو ميليون و پانصد و بيست هزار ) دينار بود . پس شاه روم نيز پيكى فرستاد و فرمود تا همان‌گونه كه عبد اللّه بن سعد از ايشان گرفته بود او هم سيصد قنطار « 2 » پول از آنان بگيرد تا آنجا كه مىگويد : مبلغى كه عبد اللّه بن سعد با گرفتن آن با ايشان مصالحه كرد سيصد قنطار طلا بود كه عثمان دستور داد آن را به خاندان حكم دادند گفتم : يا به مروان ؟ گفت : نمىدانم . « 3 »\r\nو ابن اثير مىنويسد : خمس آفريقا را به مدينه حمل كردند و مروان آن را به پانصد هزار دينار طلا خريد و عثمان آن را از غنايم بكاست و اين از آن عيب‌ها بود كه بر او گرفته شد و اين نيكوتر سخنى است كه دربارهء خمس آفريقا گفته شد ، زيرا بعضى از مردم گويند عثمان خمس آفريقا را به عبد اللّه بن سعد بخشيد و برخى گويند : آن را به مروان حكم بخشيد و با اين تفصيل ظاهر مىشود كه خمس غنايم جنگ اوّل را به عبد اللّه بخشيده و خمس غنايم جنگ دوم را كه در طى آن تمامى آفريقا فتح شد به مروان بخشيده و خدا داناتر است . « 4 »\r\nو بلاذرى و ابن سعد آورده‌اند كه عثمان سند مالكيت يك پنجم از غنايم مصر را به مروان بخشيد و خويشانش را ثروت بخشيده و اين كار خود را با تأويل‌هايى همان صله‌اى دانست كه خدا دستور آن را داده است و خود مال‌ها را برگرفت و از بيت المال قرض گرفت و گفت : ابو بكر و عمر آنچه را از اين اموال ، مال ايشان بود رها كردند و من\r\n\r\n\r\n","description":"","footnote":"\r\n( 1 ) . تاريخ ، ابن كثير : 7 / 152 ؛ بر خواننده پوشيده نماند كه ابن كثير گزارش واقدى را تحريف كرده و صورت صحيح آن همان است كه طبرى از قول او آورده است .\r\n( 2 ) . مقدار يك پوست گاو پر از طلا و نقره يا يك صد پيمانه از آن يا هزار دينار يا هشتاد هزار دينار يا هفتاد هزار دينار يا هزار اوقيه يا چهل از آن .\r\n( 3 ) . تاريخ ، طبرى : 5 / 50 .\r\n( 4 ) . الكامل ، ابن اثير : 3 / 38 .\r\n","page_name":" 375 ","page_number":385},
  {"content":"\r\n\r\nآن را برگرفتم و ميان خويشانم بخش كردم . و مردم اين كار را بر او ناپسند شمردند . « 1 »\r\nو بلاذرى از طريق واقدى آورده است كه ام بكر بنت مسور گفت : چون مروان خانهء خود را در مدينه ساخت مردم را به سور آن دعوت كرد و مسور نيز از مدعوين بود .\r\nمروان هنگام گفتگو با ايشان گفت : به خدا كه براى ساختن اين خانه‌ام يك درهم و بيشتر از مال مسلمانان خرج نكرده‌ام . مسور گفت : اگر غذايت را مىخوردى و چيزى نمىگفتى برايت بهتر بود . تو با ما به جنگ افريقا آمدى و از همهء ما اموال و كمك‌كاران و بردگانت كمتر بود و بارت سبك‌تر ؛ پس عثمان بن عفان - عثمان - خمس آفريقا را به تو بخشيد و ترا كارگزار صدقات گردانيد و تو اموال مسلمانان را برگرفتى . مروان شكايت او را به نزد عروه برد و گفت : با آنكه من او را اكرام مىكنم با من درشتى مىنمايد . « 2 »\r\nابن ابى الحديد مىنويسد : عثمان گفت تا صد هزار سكه از بيت المال به مروان دادند و دختر خويش امّ ابان را به همسرى او درآورد و زيد بن ارقم مأمور بيت المال با كليدهاى بيت بيامد و آن را پيش روى عثمان نهاد و بگريست . عثمان گفت : گريه مىكنى كه من صلهء رحم كرده‌ام . گفت : نه ، ولى گريه مىكنم چون به گمانم تو اين مال را عوض مالى گرفته‌اى كه در روزگار پيامبر در راه خدا خرج كردى . اگر صد درهم نيز به مروان بدهى زياد است . گفت : پسر ارقم ! كليدها را بينداز كه ما كسى جز ترا پيدا مىكنيم . و ابو موسى با ثروت‌هايى كلان از عراق بيامد و همهء آنها را عثمان ميان امويان بخش كرد . « 3 »\r\nو حلبى مىنويسد : از جمله امورى كه مقدمهء نكوهش عثمان گرديد آن بود كه وى به پسر عمويش مروان بن حكم صد هزار و پنجاه اوقيه ببخشيد . « 4 »\r\n\r\n\r\n","description":"","footnote":"\r\n( 1 ) . طبقات ، ابن سعد : 3 / 44 چاپ ليدن ؛ الانساب ، بلاذرى : 5 / 25 .\r\n( 2 ) . الانساب : 5 / 28 .\r\n( 3 ) . شرح نهج البلاغة : 1 / 67 .\r\n( 4 ) . السيرة الحلبية : 2 / 87 .\r\n","page_name":" 376 ","page_number":386},
  {"content":"\r\n\r\n\r\nمروان و چه مروانى\r\nدر آنچه گذشت كه مطابق اخبار صحيح پيامبر پدر او را با آنچه از صلب وى به درآيد لعنت كرد و همان‌جا گفتيم كه مطابق خبر صحيح ، عايشه به مروان گفت : پيامبر پدرت را لعنت كرد پس تو خرده‌ريزه‌اى از لعنت خدايى .\r\nو حاكم از طريق عبد الرحمن بن عوف روايتى آورده و حكم به صحت آن كرده كه به موجب آن : در مدينه براى هيچ‌كس فرزندى زاييده نمىشد مگر آن را به نزد پيامبر مىآوردند ، پس چون مروان بن حكم را بر او درآوردند ، گفت : او قورباغه پسر قورباغه ، لعنت شده پسر لعنت شده است . « 1 »\r\nو معاويه نيز با اشاره به همان گزارش است كه به مروان مىگويد : بچه قورباغه ! تو آنجا نبودى . « 2 »\r\nو ابن النجيب از طريق جبير بن معطم آورده است كه گفت : ما با پيغمبر صلّى اللّه عليه و آله بوديم كه حكم بگذشت و پيامبر گفت : واى بر امت من از آنچه در صلب اين است . « 3 »\r\nو ابن ابى الحديد مىنويسد : يك روز على مروان را نگريست و به او گفت : واى بر تو و واى بر امّت محمّد از دست تو و خاندانت هنگامى كه موى دو بناگوشت سپيد شود . « 4 » و به عبارت ابن اثير : واى بر تو و واى بر امت محمّد از دست تو و پسرانت . « 5 » و ابن عساكر نيز آن را به عبارتى ديگر گزارش كرده است . « 6 »\r\nو روزى كه حسنين به امير مؤمنان گفتند : مروان با تو بيعت مىكند ، گفت : مگر پس از قتل عثمان با من بيعت نكرد . مرا نيازى به بيعت او نيست دستش دست يهودى است اگر با دستش با من بيعت كند با پشتش نيرنگ مىزند . او را سلطنتى خواهد بود كه به اندازهء\r\n\r\n\r\n","description":"","footnote":"\r\n( 1 ) . المستدرك ، حاكم : 4 / 479 ؛ و نيز ر ك : حياة الحيوان : 2 / 399 ؛ الصواعق ، ابن حجر 108 ؛ السيرة الحلبية : 1 / 377 .\r\n( 2 ) . شرح نهج البلاغة : 2 / 56 .\r\n( 3 ) . اسد الغابة : 2 / 34 ؛ الاصابة : 1 / 346 ؛ السيرة الحلبية : 1 / 377 ؛ كنز العمال : 6 / 40 .\r\n( 4 ) . شرح ابن ابى الحديد به نقل از الاستيعاب : 2 / 55 .\r\n( 5 ) . اسد الغابة : 4 / 348 .\r\n( 6 ) . كنز العمال : 6 / 91 .\r\n","page_name":" 377 ","page_number":387},
  {"content":"\r\n\r\nليسيدن سگ بينى خود را طول مىكشد . اوست پدر چهار قوچ « 1 » و مردم از دست او و فرزندانش روزى سرخ خواهند ديد . ( نهج البلاغة ) .\r\nابن ابى الحديد مىنويسد : اين خبر از طرق بسيار روايت شده و جملاتى در آن روايت شده كه صاحب نهج البلاغه ياد نكرده و آن اين سخن على عليه السّلام است دربارهء مروان :\r\nپس از آنكه موهاى دو بناگوشش سپيد مىشود ، بيرون ضلالتى برمىدارد و او را سلطنتى خواهد بود . . . . « 2 »\r\nاين زيادتى را ابن ابى الحديد از ابن سعد گرفته كه او در طبقات خود گويد : روزى على به او نگريست و گفت : پس از آنكه موهاى دو بناگوشش سپيد مىشود البتّه بيرق ضلالتى را بلند خواهد كرد و او را سلطنتى خواهد بود كه به اندازه‌اى ليسيدن سگ ، دماغ خود را طول مىكشد . « 3 » و اين حديث چنانچه مىبينى غير از آن است كه در نهج البلاغه وجود دارد و چنان كه ابن ابى الحديد پنداشته زيادتىاى براى آن نيست و آن زيادتى در روايتى هم كه دختر زادهء ابن جوزى آورده نيست و خدا داناست . « 4 »\r\nبلاذرى مىنويسد : مروان را خيط باطل لقب داده بودند ، چرا كه دراز بود و باريك همچون تار عنكبوت كه در سختى گرماى هوا ديده مىشود . و شاعر كه گويا برادرش عبد الرحمن بن حكم باشد گفته :\r\n- به جان تو سوگند من نمىدانم و از زن آن كس كه پس‌گردنى خورد « 5 » مىپرسم او چه مىكند ،\r\n- زشت‌روى گرداند خدا گروهى را كه خيط باطل را بر مردم فرمانروا گردانيدند تا به هر\r\n\r\n\r\n","description":"","footnote":"\r\n( 1 ) . مقصود از ايشان بنا بر تفسير مردم فرزندان عبد الملك است - وليد ، سليمان ، يزيد ، هشام - و به گفتهء ابن ابى الحديد همان اولاد مروان‌اند : عبد الملك ، بشر ، محمّد ، عبد العزيز .\r\n( 2 ) . شرح ، ابن ابى الحديد : 2 / 53 .\r\n( 3 ) . طبقات ، ابن سعد : 5 / 30 .\r\n( 4 ) . تذكره ، ابن جوزى 45 .\r\n( 5 ) . با اين كلمه : « پس‌گردنى خورد » اشاره به واقعهء روزى مىكند كه عثمان در خانهء خود محاصره و كشته شد ، زيرا چنان كه داستان آن در جلد 9 بيايد مروان در آن روز پس‌گردنى خورد .\r\n","page_name":" 378 ","page_number":388},
  {"content":"\r\n\r\nكس خواهد ببخشد و هركه را خواهد محروم سازد . « 1 »\r\nو ابن ابى الحديد مىنويسد : عبد الرحمن بن حكم دربارهء برادرش شعرى دارد به اين مضمون :\r\n- اى مرو ! من همهء بهرهء خويش را از تو به مروان طويل و به خالد و عمرو دادم\r\n- اى بسا پسر مادرى كه افزايندهء نيكىها است و نكاهندهء آن و تو آن پسر مادرى كه كاهنده‌اى و نيفزاينده . « 2 »\r\nو اين هم از شعر مالك الريب كه سرگذشتش در الشعر و الشعراء به قلم ابن قتيبه آمده كه در هجو مروان گويد :\r\n- به جان تو سوگند كه مروان بر امور فرمان نمىراند ولى اين دختر جعفر « 3 » است كه براى ما فرمان مىراند .\r\n- اى كاش آن زن بر ما فرمانروا بود و اى كاش كه تو اى مروان از . . . داران مىشوى .\r\nو هيثمى از طريق ابو يحيى آورده است كه وى گفت : من ميان مروان از سويى و حسنين از سويى ديگر بودم و به يكديگر دشنام مىدادند و حسن ، حسين را آرام مىكرد و مروان مىگفت : شما خانواده‌اى نفرين شده هستيد . حسن در خشم شد و گفت : گفتى خانواده‌اى نفرين شده ؟ به خدا سوگند كه خدا ترا همان هنگام كه در صلب پدرت بودى لعنت كرد . « 4 » اين گزارش را سيوطى به نقل از ابن سعد و ابو يعلى و ابن عساكر در جمع الجوامع آورده است . « 5 »\r\nآنچه كاوشگران با تأمل و تعمق در روش مروان و كارهاى او درمىيابند اين است كه وى هيچ ارزشى براى قوانين دين پاك ننهاده و آنها را همچون برنامه‌هاى سياسى روزانه تلقى مىكرده از همين روى نه از باطل‌كردن چيزى از آن پروا داشته و نه از دگرگون\r\n\r\n\r\n","description":"","footnote":"\r\n( 1 ) . الانساب : 5 / 126 ؛ اين دو مصرع و دو مصرع قبلى را از ابن اثير در اسد الغابة : 4 / 348 نقل كرده است .\r\n( 2 ) . شرح نهج البلاغة : 2 / 55 .\r\n( 3 ) . دختر جعفر همان زن هاشمىنسب و مشهور به امّ ابيها و دختر عبد اللّه بن جعفر بن ابى طالب است كه همسر عبد الملك بن مروان بود و چون وى را طلاق داد علىّ بن عبد اللّه بن عبّاس با او ازدواج كرد .\r\n( 4 ) . مجمع الزوائد : 10 / 72 .\r\n( 5 ) . تدوين شده جمع الجوامع : 6 / 90 .\r\n","page_name":" 379 ","page_number":389},
  {"content":"\r\n\r\nساختن آن مطابق آنچه موقعيت‌ها مقتضى آن باشد و شرايط اجازه دهد . و اينك براى گواهى خواستن به اين سخنان ، چندى از كارهاى سهمناكش را ياد مىكنيم كه آنچه را نيز نمىآوريم به همين‌ها قياس بايد كرد :\r\n1 - امام حنبليان احمد از طريق عباد بن عبد اللّه بن زبير آورده است : چون معاويه براى حجّ بر ما درآمد ما نيز همراه او به مكّه رفتيم و او با ما نماز ظهر را دو ركعت خواند و سپس به سوى دار الندوه بازگشت ، با آنكه عثمان نماز را در سفر تمام مىخواند ، چون به مكّه مىآمد در آنجا هريك از نمازهاى ظهر و عصر و عشا را چهار ركعت مىخواند و چون به سوى منى و عرفات بيرون مىشد نماز را شكسته مىخواند و چون از حجّ فراغت مىيافت و در منى اقامت مىكرد نماز را تمام مىخواند تا از مكّه خارج مىشد . با اين سوابق بود كه چون معاويه نماز ظهر را با ما دو ركعت خواند مروان بن حكم و عمرو بن عثمان به سوى او برخاسته و گفتند : هيچ‌كس پسر عموى خويش را از زشت‌تر از اين‌سان كه تو عيب كردى عيب نكرد و به آن دو گفت : چگونه ؟ گفتند : مگر نمىدانى او نماز را در مكّه تمام مىخواند . گفت : واى بر شما ! آيا روش درست به جز آن بود كه من عمل كردم ؟ من با پيامبر و با ابو بكر و عمر نماز را به اين‌گونه خواندم . گفتند : پسر عمويت آن را تمام خوانده و مخالفت تو با او عيبجويى از اوست . پس معاويه چون به نماز عصر بيرون شد آن را با ما چهار ركعت خواند . « 1 »\r\nاين روايت را هيثمى نيز به نقل از احمد و طبرانى آورده و گويد : رجال سند احمد مورد اطمينانند . « 2 »\r\nپس اگر بازىكردن مروان و خليفهء وقتش ، معاويه ، يا نمازى كه ستون دين است به درجه‌اى باشد كه نگه داشتن جانب عثمان را در كار وى كه مخالف با كتاب خدا و سنّت رسول است بر عمل به سنت رسول مقدم بدارند تا آنجا كه معاويه نيز در برابر او سر فرود آورد و به خاطر فتواى ناروايى كه برگزيده نماز عصر را چهار ركعت بخواند ، در اين هنگام بازىكردن آنها با دين ، در آن سلسله از احكام كه كم‌اهميت‌تر از نماز است تا چه\r\n\r\n\r\n","description":"","footnote":"\r\n( 1 ) . مسند ، احمد : 4 / 94 .\r\n( 2 ) . مجمع الزوائد : 2 / 156 .\r\n","page_name":" 380 ","page_number":390},
  {"content":"\r\n\r\nدرجه بوده است ؟\r\nو اگر تعجب كنى جا دارد كه او مخالفت با فتواى مخصوص عثمان را موجب عيبجويى بر وى مىشمارد و به خاطر پرهيز از عيبجويى ، دستور دينى ثابت را دگرگون مىسازد ولى مخالفت با پيغمبر و آنچه را او آورده ناپسند نمىشمارد كه به جهت آن بدعت‌هاى باطل را رها كند .\r\nو اين هم از عجايب است كه معاويه را از مخالفت با فتواى عثمان منع كنند ولى كسى را كه با دستور پيامبر به مخالفت برخاسته از مخالفت باز ندارند . آيا اينان از بهترين گروهىاند كه آمده‌اند براى مردم كه امر به معروف و نهى از منكر مىكنند و به خدا ايمان دارند ؟ و از همهء اينها شگفت‌تر آنكه ، اين بازىكنندگان با دين خدا را ، عادل به شمار مىآورند ، با آنكه سرگذشت ايشان اين است و خضوعشان در برابر دستورهاى دين نيز اين اندازه است .\r\n2 - بخارى از طريق ابو سعيد خدرى آورده است كه وى گفت : در روزگار فرماندارى مروان بر مدينه در عيد فطر يا قربان با وى بيرون شدم . چون به محل نماز خواندن رسيديم ديدم كثير بن صلت منبرى برپا كرده و مروان مىخواهد پيش از نماز خواندن بر فراز آن رود . من پيراهن او را گرفته كشيديم ، او نيز مرا بكشيد و بالا رفت و پيش از نماز ، خطبه خواند . من گفتم : به خدا كه سنت را تغيير داديد . گفت : ابو سعيد ! آنچه تو مىشناسى از ميان رفته . گفتم : به خدا كه آنچه مىشناسم بهتر از آنچه نمىشناسم . گفت :\r\nچون مردم پس از نماز براى ما نمىنشستند خطبه را براى پيش از نماز گذاشتم . در عبارت شافعى مىخوانيم كه مروان گفت : ابو سعيد ! آنچه تو مىشناسى متروك شد .\r\nمىبينى كه مروان چگونه سنت را دگرگون مىسازد و چگونه با دهان پر سخنى مىگويد كه هيچ مسلمانى را نرسد بگويد ؟ كه گويا اين تغيير و تبديل‌ها به دست او سپرده شده بود و گويا رهاكردن سنت در آغاز كه انگيزه‌اش گستاخى به خدا و رسول بود مىتواند مجوزى براى آن باشد كه هميشه سنت متروك بماند . چرا سنتى را كه ابو سعيد مىشناخت از ميان رفت و چرا متروك ماند ؟\r\n\r\n","description":"","footnote":"","page_name":" 381 ","page_number":391},
  {"content":"\r\n\r\nآرى ، مروان اين روش را به دو لحاظ برگزيده بود : يكى براى پيروى از شيوهء عموزاده‌اش عثمان و ديگر از اين‌روى كه او در خطبه‌اش به امير مؤمنان بد مىگفت و او را دشنام مىداد و لعنت مىكرد اين بود كه مردم از پاى منبرش مىپراكندند و او هم خطبه را بر نماز مقدم داشت تا پراكنده نشوند و سخنان سهمناكى را كه بر زبان مىآورد بشنوند و گفته‌هاى گناه‌آلود و هلاك‌كنندهء او به گوش ايشان برسد . « 1 »\r\nو از آنچه از سخن عبد اللّه بن زبير آورديم « 2 » ( همه سنت‌هاى رسول دگرگون شد حتى نماز ) روشن مىشود كه دگرگونى همه‌جانبه در سنت‌ها و بازىكردن هوس‌ها با آن ، فقط منحصر به مورد خطبهء پيش از نماز نبوده بلكه به بسيارى از احكام راه يافته است و پژوهشگرانى كه در ژرفناى كتب سرگذشت‌نامه و حديث فرورفته‌اند آنها را خواهند يافت .\r\n3 - دشنام دادن مروان به امير مؤمنان عليه السّلام و اينكه به گفتهء اسامة بن زيد مردكى دشنام‌دهنده و هرزه‌گوى بوده است . « 3 »\r\nعامل اصلى اين جريان نيز عثمان بوده كه قورباغهء لعنت شده را بر امير مؤمنان گستاخ گردانيد ، همان روز كه به على گفت : بگذار مروان بر سر تو تلافى دربياورد . پرسيد : بر سر چه چيز ؟ گفت : سر اينكه به او بد گفتى و شترش را كشيدى و نيز گفت : چرا او ترا دشنام ندهد ؟ مگر تو بهتر از اويى ؟ « 4 » و گذشته از عثمان ، معاويه نيز مروان را تا هرجا كه زورش مىرسيد و عقلش قد مىداد بالا برد و او هم به بدترين شكلى از وى پيروى كرد و هرگاه كه بر فراز منبر قرار گرفت يا خود را در جايگاه سخنرانى يافت از هيچ‌گونه كوششى در تثبيت اين بدعت ( دشنام به على ) فرو نگذاشت و هميشه در اين كار ساعى بود و ديگران را به آن وامىداشت تا شيوه‌اى گرديد كه پس از هرنماز جمعه و جماعتى هم در هرشهرى كه كار آن با او بود رايج و متداوّل گرديد و هم ميان كارگزارانش در\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 8 / 164 - 171 .\r\n( 2 ) . همان : 8 / 166 .\r\n( 3 ) . الاستيعاب ، سرگذشت اسامه .\r\n( 4 ) . داستان آن در همين جلد و هنگام سخن از سرگذشت ابو ذر مىآيد - ان شاء اللّه - .\r\n","page_name":" 382 ","page_number":392},
  {"content":"\r\n\r\nروزى كه خلافت يافت . همان خلافتى كه چنانچه امير مؤمنان باز نمود به اندازهء ليسيدن سگ ، بينى خود را ( نه ماه ) بيشتر طول نكشيد . اين بدعت و شيوهء ناروا چيزى نبود مگر براى تحكيم سياست روز كه خود او مطابق آنچه دارقطنى از طريق او از زبان خودش آورده ، باطن خويش را نشان داده و گفته : هيچ‌كس بيشتر از على از عثمان دفاع نكرد .\r\nگفتند : پس چرا شما بر سر منبرها دشنامش مىدهيد ؟ گفت : كار ما جز با اين كار سر راست نمىشود . « 1 »\r\nابن حجر مىنويسد : و با سندى كه رجال آن مورد اطمينانند ، آورده است مروان چون به حكومت مدينه رسيد هرروز جمعه على را بر منبر دشنام مىداد . پس از او سعيد بن عاص به حكومت رسيد و او دشنام نمىداد . دوباره مروان حكومت يافت دشنام‌گويى را تجديد كرد و حسن اين را مىدانست و جز هنگام برپا بودن نماز به مسجد درنمىآمد و مروان از اين خشنود نبود تا كس به نزد حسن فرستاد و در خانهء خودش دشنام بسيار به او و پدرش داد و از آن ميان : من مانندى براى تو نيافتم مگر استر كه چون گويندش كه پدرت كيست ؟ گويد : پدرم اسب است . حسن به آن پيام‌آور گفت : نزد او بازگرد و به وى بگو : به خدا سوگند كه من با دشنام دادن به تو چيزى از آنچه را گفتى از ميان نمىبرم ، ولى وعده‌گاه من و تو نزد خداست كه اگر دروغگو باشى عذاب خدا شديدتر است . جدّ من بزرگوارتر از آن است كه مثل من مثل استر باشد . « 2 »\r\nو از شيعه و سنى هيچ‌كس را اختلافى در اين نيست كه دشنام دادن به امام على و لعنت‌كردن او از گناهان مهلك است و ابن معين - به‌گونه‌اى كه ابن حجر از قول او نقل كرده - مىگويد : هركس عثمان يا طلحه يا كسى از ياران رسول را دشنام دهد دجال است روايات از قول او نبايد نوشته شود و بر او است لعنت خدا و همهء فرشتگان و مردمان .\r\nپس اگر چنين سخنى درست است ديگر مروان چه ارزشى دارد ؟ « 3 »\r\nو ما هرقدر كوتاه بياييم از اين كوتاه‌تر نمىتوانيم آمد كه امير مؤمنان هم ، مانند يكى\r\n\r\n\r\n","description":"","footnote":"\r\n( 1 ) . الصواعق ، ابن حجر 33 .\r\n( 2 ) . تطهير الجنان حاشيهء الصواعق 142 .\r\n( 3 ) . تهذيب التهذيب : 1 / 509 .\r\n","page_name":" 383 ","page_number":393},
  {"content":"\r\n\r\nاز ياران پيامبر است كه آن حكم دربارهء هركسى كه ايشان را لعنت و دشنام فرستد شامل او هم مىشود چه رسد كه به اعتقاد ما او بىچون‌وچرا سرور همهء صحابه است و سرور اوصيا و سرور همهء گذشتگان و آيندگان - به جز عموزاده‌اش - و خود جان پيامبر اكرم است به تصريح قرآن . پس لعنت و دشنام دادن به او ، لعنت و دشنام دادن به پيامبر است چنانچه خود او صلّى اللّه عليه و آله گفت : هركس على را دشنام دهد مرا دشنام داده و هركس مرا دشنام دهد خدا را دشنام داده است . « 1 »\r\nمروان هميشه در پى موقعيتى مىگشت كه آسيبى به اهل بيت عصمت و طهارت برساند و در جستجوى فرصت‌ها بود كه آنان را بيازارد . ابن عساكر مىنويسد : مروان از به خاك سپردن حسن در خانهء پيامبر جلوگيرى كرد و گفت : نمىگذارم كه پسر ابو تراب را با رسول در يك جا به خاك كنند با آنكه عثمان در بقيع دفن شده است . مروان آن روزها معزول بود و با اين كار خود مىخواست خشنودى معاويه را به دست آورد . و همچنان با هاشميان دشمنى مىكرد تا مرد . « 2 »\r\nاين ( معاويه ) چه خليفه‌اى است كه براى جلب رضايت او عترت پيامبر را مىآزارند و چه كسى و چه كسى سزاوارتر از حسن ، دختر زادهء پاك پيامبر است براى خاك سپردن در خانهء او و با كدام حكمى از كتاب خدا و سنت رسول و با كدام حق ثابت ، روا بود كه عثمان در آنجا دفن شود ؟ آرى همان كينه‌هايى كه مروان از بنى هاشم در دل نهان داشت او را وادار كرد كه در روزگار على ، ابن عمر را به طلب خلافت و جنگ به سبب آن تشويق كند . ابو عمر از طريق ماجشون و ديگران آورده است كه مروان پس از كشته شدن عثمان همراه با گروهى بر عبد اللّه بن عمر درآمد و همگى خواستند با او بيعت نمايند . گفت : با مردم چگونه راه بيايم ؟ گفت : تو با ايشان بجنگ و ما هم همراه تو با ايشان مىجنگيم .\r\nگفت : به خدا كه اگر همهء مردم زمين گرد من فراهم آيند و فقط فدكيان باقى بمانند با ايشان نخواهم جنگيد . پس ايشان از نزد او بيرون شدند و مروان مىگفت :\r\n\r\n\r\n","description":"","footnote":"\r\n( 1 ) . المستدرك ، حاكم : 3 / 121 ؛ مسند احمد : 6 / 323 كه طرق اين حديث را در آينده مفصلا برايت خواهيم آورد .\r\n( 2 ) . تاريخ ، ابن عساكر : 4 / 227 .\r\n","page_name":" 384 ","page_number":394},
  {"content":"\r\n\r\n« پس از ابو ليلى « 1 » سلطنت از آن كسى است كه چيرگى يابد » . « 2 »\r\nچرا پس از آنكه نوبت خلافت به سرور خاندان پيامبر رسيده ، اين قورباغه آمده است ؛ و شيوهء انتخابات آزادانه را كنار گذارده ؟ و چه انگيزه‌اى آن راهب را در ديدهء وى مباح گردانيده كه ابن عمر را براى برخاستن به كار تحريك مىكند و جز در ركاب وى از جنگ خوددارى مىنمايد ؟ آن هم پس از آنكه امت همداستان شده و با امير مؤمنان بيعت كرده‌اند ؟ آرى ، از همان نخستين روز هرگز نه انتخابات درستى در كار بود و نه كسانى كه به كار گره بستن گشوده‌ها و گشودن گره‌ها مىپرداختند در رأى دادن آن آزاد بودند ؟\r\nسلطنت پس از ابو زهرا ( پيامبر ) از آن كسى بود كه به‌زور بر آن چيرگى يابد .\r\n\r\nاين است مروان\r\nاكنون با من به سراغ خليفه برويم و پياپى بپرسيم كه اين قورباغهء لعنت شده در صلب پدرش و پس از آن را به چه مجوزى پناه داده و كار صدقات را به وى سپرده و در مصالح توده به مشورت با وى اعتماد كرده است ؟ و چرا او را منشى خود گرفته و به خويش چسبانده تا بر خود وى چيره گردد « 3 » با آنكه هم سخنان پيامبر بزرگ دربارهء وى پيش چشمش بود و آن هم رسوايىها و نادرستىهايى كه وى به بار آورد . و با آنكه خليفه بايد مؤمنان شايسته را پيش اندازد و بزرگ بدارد تا كارهاى نيك ايشان را سپاس بگزارد نه اينكه با مرد لاابالى و ديوانه‌اى مانند مروان هم‌بزم گردد كه بايد در برابر كارهاى ناپسندشان ترشرويى و نكوهش پيشه كرد ، زيرا پيامبر فرموده است : هركس كار ناپسندى ببيند اگر بتواند بايد آن را با دستش دگرگون سازد و اگر نتواند با زبانش و اگر با زبان هم نتواند با دلش و اين سست‌ترين مراتب ايمان است « 4 » و امير مؤمنان مىفرمايد :\r\n\r\n\r\n","description":"","footnote":"\r\n( 1 ) . ابو ليلى كنايه از مرد ضعيف الاراده .\r\n( 2 ) . الاستيعاب ، سرگذشت عبد اللّه بن عمر .\r\n( 3 ) . به گواهى ابو عمر در الاستيعاب و ابن اثير در اسد الغابة : 4 / 348 .\r\n( 4 ) . ر ك : الغدير ( متن عربى / چ 2 ) : 8 / 169 .\r\n","page_name":" 385 ","page_number":395},
  {"content":"\r\n\r\nكمترين مراحل نهى از منكر آن است كه تبهكاران را با رويى ترش ديدار كنى .\r\nگرفتيم كه خليفه ، اجتهاد و تأويل نموده و به خطا افتاده ، ولى آخر اين همه دست و دل بازى در برابر مروان چرا ؟ چرا كسى را كه بايد بيرون كرد به خود مىچسباند و كسى را كه شايسته رانده شدن است پناه مىدهد و كسى را كه سزاوار متهم داشتن است امين مىشمارد و كسى را كه بايستى محروم ساخت بالاترين عطاها را از مال مسلمانان مىبخشد و كسى را كه بايد دستش از مستمرى مسلمانان كوتاه باشد بر آن مستمرىها چيره مىگرداند ؟ !\r\nمن از دلايل خليفه براى اين كارهايش سر در نمىآورم و شايد او عذرى داشته باشد و تو سرزنشش مىكنى ! ولى اين هست كه مسلمانان روزگار خودش كه از نزديك به امور آشنا بودند و در حقايق تأمل و تعمق نموده و با نظر دقيق در آن مىنگريستند او را معذور نداشتند و آخر چگونه معذورش دارند با آنكه در برابر خود آيهء قرآن را مىبيند : بدانيد كه هرچه را غنيمت برديد از چيزى ، پس پنج يك آن از خدا و پيغمبر و خويشان او و يتيمان و تنگدستان و در راه ماندگان است ، اگر به خدا ايمان آورده‌ايد . مگر نه اين است كه دادن آن پنج يك به مروان لعنت شده موجب بيرون شدن از دستور قرآن است ؟ و مگر عثمان خود همان كس نبود كه همراه با جبير بن مطعم با رسول به گفتگو پرداخت كه براى خاندان او هم سهمى از خمس تعيين كند و او نپذيرفت و تصريح كرد كه فرزندان عبد الشمس ( جدّ عثمان ) و نوفليان بهره‌اى از خمس ندارند .\r\nجبير بن مطعم گويد : چون پيامبر سهم خويشاوندان خود را در ميان هاشميان و مطّلبيان « 1 » بخش كرد من و عثمان به نزد او شديم و من گفتم : اى رسول ! اين هاشميان برترىشان انكاربردار نيست ، زيرا تو در ميان ايشان هستى و خداوند ترا از ايشان قرار داده ولى آيا تو بر آنى كه مطّلبيان سهم ببرند و ما نبريم ؟ با آنكه ما و ايشان در يك مرتبه قرار داريم . گفت : ايشان نه در جاهليت و نه در مسلمانى از من جدا نشدند ، يا : از من جدا نشدند و جز اين نيست كه هاشميان و مطلّبيان يك چيزند . سپس انگشت خود را در\r\n\r\n\r\n","description":"","footnote":"\r\n( 1 ) . جدّ ايشان مطّلب برادر پدر و مادرى هاشم است و مادر آن دو عاتكه دختر مره بوده .\r\n","page_name":" 386 ","page_number":396},
  {"content":"\r\n\r\nيكديگر كرد ، رسول از آن خمس نه چيزى ميان نوفليان بخش كرد و نه ميان زادگان عبد الشمس با آنكه آن را ميان هاشميان و مطّلبيان بخش كرد . « 1 »\r\nچه گران است بر خدا و رسول او كه سهم خويشان رسول را به لعنت شده و طرد شدهء او بدهند با آنكه پيامبر او و خاندانش را از خمس محروم داشته است . خليفه چه عذرى داشت كه خود را از دستور كتاب خدا و سنت پيامبر كنار كشيد و چرا خويشان خود ، زادگان شجره‌اى را كه در قرآن برايشان لعنت شده ، برتر از نزديكان پيامبر شمرد كه خدا در قرآن دوستىشان را واجب شناخته ؟ من نمىدانم و خدا از پس و پشت آنان حسابگر است .\r\n\r\n33 - تيول‌هايى كه خليفه به حارث داد و بذل و بخشش‌هايش به او\r\nبه گزارش بلاذرى خليفه به حارث بن حكم بن ابى العاص و برادر مروان و شوهر دختر خودش ، عايشه سيصد هزار درهم داد « 2 » و هم به گزارش او شترانى را كه به صدقه گرفته بودند براى عثمان آوردند و او آنها را به حارث بن حكم بخشيد . « 3 »\r\nابن قتيبه و ابن عبد ربه و ابن ابى الحديد و راغب مىنويسند : پيامبر منطقهء بازارى در مدينه را كه معروف به مهزون « 4 » بود براى مسلمانان صدقهء جاريه گردانيد و عثمان آن را به تيول به حارث داد . « 5 »\r\nو حلبى مىنويسد : ده يك آنچه را در بازار يعنى : در بازار مدينه مىفروشند به حارث داد . « 6 »\r\nخليفه براى اين مرد سه كار كرد كه گمان نمىكنم ايراد وارد بر آن را بتواند جواب داد :\r\n\r\n\r\n","description":"","footnote":"\r\n( 1 ) . صحيح ، بخارى : 5 / 28 ؛ الاموال ، ابو عبيد 331 ؛ سنن بيهقى : 6 / 340 ، 342 ؛ سنن ابو داود : 2 / 31 ؛ مسند احمد : 4 / 81 ؛ المحلى : 7 / 328 .\r\n( 2 ) . الانساب : 5 / 52 .\r\n( 3 ) . همان : 5 / 28 .\r\n( 4 ) . در المعارف « مهزوز » ضبط شده و در شرح ابن ابى الحديد « تهروز » و در محاضرات ، راغب « مهزور » .\r\n( 5 ) . المعارف 84 ؛ العقد الفريد : 2 / 261 ؛ شرح نهج البلاغة : 1 / 67 ؛ محاضرات : 2 / 212 .\r\n( 6 ) . السيرة الحلبية : 2 / 87 .\r\n","page_name":" 387 ","page_number":397},
  {"content":"\r\n\r\n1 - دادن سيصد هزار سكه به او كه از مال آزادش نبوده .\r\n2 - بخشيدن شتران صدقات تنها به او .\r\n3 - تيول دادن به او آنچه را رسول ، صدقه براى عامهء مسلمانان گردانيده بود .\r\nمن نمىدانم كه اين مرد از كجا شايستگى اين همه بخشش‌هاى كلان را يافته و چرا آنچه رسول بر همهء اهل اسلام تصدق كرده بود ويژهء وى گرديده و ديگران از آن محروم گرديده‌اند ؟ اگر خليفه از مال پدرش هم به اين اندازه به وى مىبخشد بسيار زياد بود ، زيرا كه مىبايست به نيازمندىهاى مسلمانان و سپاهيان و مرزداران ايشان برسد چه رسد كه مىبينيم آن را از مالى پرداخت كرده كه متعلق به خودش نبوده و مال مسلمانان و از اوقاف و صدقات بوده و آن مرد هم از كسانى نبوده كه به نيكوكارى شناخته شده و در راه دعوت به دين و خدمت به اجتماع كوشش‌هايى ارزنده كرده باشد تا بتوان احتمال داد كه از كسانى است كه شايستگى عطاى بيشترى دارند . و تازه گرفتيم كه قطعا چنان شايستگىاى در او بوده ، ولى باز هم بايد آن زيادتى حقوق از محلى به وى داده شود كه خليفه حق تصرف در آن را داشته باشد نه به وسيلهء دستبرد زدن به آنچه نبايد تغيير كند .\r\nو نه با تيول دادن آنچه را پيامبر صدقه گردانيده و آن را وقف عموم مسلمانان قرار داده بود كه هيچ‌كس حق خصوصى در آن ندارد و نمىتواند ديگران را از آن محروم دارد و كسانى كه پس از شنيدن چگونگى آن ، دگرگونش گردانند . پس گناه آن تنها بر گردن كسانى است كه آن را دگرگون مىگردانند .\r\nپس هيچ مجوزى براى اين نيكوكارىهاى خليفه ( يا بگو تبهكارىهايش ) نمىماند ، مگر پيوند دامادى او با حارث و بستگى خويشاوندىاش ، زيرا كه پسر عموى او بوده . و اينك ترا مىرسد كه در رفتار هريك از اين دو خليفه بنگرى :\r\n1 - از آنچه عثمان انجام داده آگاه شدى .\r\n2 - سرور ما على عليه السّلام كه آن روز برادرش عقيل مىآيد و از او مىخواهد كه يك پيمانه گندم بيش از آنچه براى او مقررى گذاشته‌اند به وى ببخشد تا در زندگى خود و خانواده‌اش گشايشى پديد آيد و على عليه السّلام آنچه را حق برادرى و تربيت بر گردن وى بود\r\n\r\n","description":"","footnote":"","page_name":" 388 ","page_number":398},
  {"content":"\r\n\r\n- آن هم به خصوص در مورد كسى مثل عقيل ادا كرد - كه از بزرگان و ارجمندانى بود كه بايد پيراسته‌تر از ديگران باشد ، به اين‌گونه كه آهن تفتيده را به او نزديك ساخت و آه او بلند شد . پس على گفت : تو از اين آهن بىتابى مىكنى و مرا در معرض آتش دوزخ قرار مىدهى . « 1 »\r\nو به گزارش ابن اثير از طريق سعد : عقيل بن ابى طالب وامى به گردنش افتاد پس به كوفه بر علىّ بن ابى طالب درآمد ، او وى را در خانهء خويش مهمان كرد و فرزندش حسن را بفرمود تا او را جامه پوشاند و چون شب شد شام خواست و عقيل كه ديد جز نان و نمك و سبزى چيزى در كار نيست گفت : جز آنچه مىبينم چيزى نيست ؟ او گفت : نه .\r\nگفت : پس وام مرا ادا مىكنى ؟ گفت : وامت چه‌قدر است ؟ گفت : چهل هزار . گفت : چيزى نزد من نيست ، ولى درنگ كن تا سهم من از بيت‌المال كه چهار هزار است پرداخت شود تا آن را به تو دهم . عقيل گفت : خزانه‌هاى اموال در دست تو است و مرا معطل مىگذارى تا سهميه‌ات پرداخت شود . گفت : آيا به من دستور مىدهى اموال مسلمانان را كه مرا بر آن امين گردانيده‌اند به تو دهم ؟ بخوان و ميان مردم به حق داورى كن و پيرو هوس مباش . « 2 »\r\n\r\n34 - بهرهء سعيد از بخشش خليفه\r\nخليفه به سعيد بن عاص بن سعيد بن عاص بن اميه صد هزار درهم بپرداخت و به گفتهء ابو مخنف و واقدى : مردم اين را كه عثمان به سعيد بن عاص صد هزار درهم بخشيد ناپسند شمردند و على و زبير و طلحه و سعد و عبد الرحمن بن عوف در اين‌باره با او به سخن پرداختند و او گفت : سعيد با من خويشاوندى و همخونى دارد . گفتند : مگر ابو بكر و عمر ، خويشاوند و همخونى نداشتند ؟ گفت : آن دو با جلوگيرى از رسيدن اموال ؛ دست خويشانشان اميد ثواب داشتند و من با رساندن اموال به دست ايشان اميد ثواب دارم .\r\nگفتند : به خدا سوگند كه شيوهء آن دو ، نزد ما محبوب‌تر است از شيوهء تو . گفت : لا حول و\r\n\r\n\r\n","description":"","footnote":"\r\n( 1 ) . الصواعق ، ابن حجر 79 .\r\n( 2 ) . اسد الغابة : 3 / 423 .\r\n","page_name":" 389 ","page_number":399},
  {"content":"\r\n\r\nلا قوة الّا باللّه . « 1 »\r\nعاص - پدر سعيد - از آن همسايگان رسول صلّى اللّه عليه و آله بود كه او را آزار مىكردند و امير مؤمنان او را در جنگ بدر با ديگر بت‌پرستان بكشت . « 2 »\r\nامّا جانشين و دنبالهء او سعيد همان است كه به روايت ابن سعد « 3 » جوانكى بيدادگر و نازپرورده بود و پس از آنكه وليد از حكومت كوفه بر كنار شد او بىهيچ سابقه‌اى از طرف عثمان به جاى وى منصوب شد و هنوز از راه نرسيده از همان نخستين روزش حريصانه آغاز به كارهايى كرد كه احساسات را عليه خود برانگيخت و دل‌ها را به نگرانى انداخت .\r\nايشان را به گردنكشى و دشمنى نسبت داد و گفت : راستى كه دهكده‌ها و كشتزارهاى عراق ، باغستانى است براى كودكان قريش .\r\nآنگاه همين جوان است كه به هاشم بن عتبهء مرقال ، بزرگ يار پيامبر ايراد مىگيرد كه در جنگ صفين پرچمدارى على با او بود و يكى از دو چشمش را در روز جنگ يرموك از دست داد و سپس در سپاه على شهيد شد و درگذشت .\r\nابن سعد مىنويسد : يك بار سعيد در كوفه گفت : كدام يك از شما ماه نو را ديده‌ايد ( و اين را براى آن پرسيد كه ببيند ماه رمضان تمام شده يا نه ) مردم گفتند : ما نديده‌ايم هاشم بن عتبة بن ابى وقاص گفت : من آن را ديده‌ام . سعيد به او گفت : تو با اينكه يك چشم داشتى از ميان همهء مردم آن را ديدى . هاشم گفت : مرا به چشمم نكوهش مىكنى كه آن را در راه خدا از دست داده‌ام ؟ چرا كه چشم او در روز يرموك آسيب ديده بود .\r\nصبح كه شد هاشم در خانه‌اش افطار كرد و مردم نزد او چاشت خوردند و چون خبر به سعيد رسيد كس به سراغ او فرستاد و كتكش زد و خانه‌اش را بسوخت .\r\nچه گستاخ است ابن عاص بر اين بزرگمرد از بزرگ ياران پيامبر ، او را كتك مىزند و\r\n\r\n\r\n","description":"","footnote":"\r\n( 1 ) . الانساب ، بلاذرى : 5 / 28 .\r\n( 2 ) . الطبقات ، ابن سعد : 1 / 185 چاپ مصر ؛ اسد الغابة : 2 / 310 .\r\n( 3 ) . الطبقات : 5 / 21 چاپ ليدن كه همهء آنچه را دربارهء سعيد بن عاص بيايد از آنجا نقل مىكنيم و ابن عساكر نيز در تاريخ خود : 6 / 135 آن را ياد كرده است .\r\n","page_name":" 390 ","page_number":400},
  {"content":"\r\n\r\nخانه‌اش را مىسوزاند كه چرا دستورالعملى را كه دربارهء ديدن ماه رسيده اجرا كرده است ، مگر نه پيامبر مىگويد : هلال را كه ديديد روزه را آغاز كنيد و هلال را كه ديديد روزه را بشكنيد و به عبارتى : با ديدن آن روزه بگيريد و با ديدن آن روزه را بشكنيد . « 1 »\r\nهاشم مرقال نمىدانست كه دستورها و هوس‌هاى آن فرمانروايان حتى در مورد ديدن ماه نيز گردوخاك بايد بكند و گواهى دادن به آن ، گاهى از تبهكارىهاى نيامرزيدنى شناخته مىشود و سياست روز حتى در گواهىهاى مردمان نيز دخالت مىكند و كسانى كه گرايش به على داشته باشند گواهى ايشان پذيرفته نيست .\r\nيك بار مردم كوفه از دست او شكايت به خليفه بردند و او اعتنايى نكرد و گفت : به محض آنكه يكى از شما ستمى از اميرش ببيند از ما مىخواهد كه او را بر كنار كنيم ، پس سعيد با خاطر جمعى به كوفه برگشت و به مردم آنجا زيان بسيار رسانيد « 2 » و در سال 33 با دستورى كه از خليفه‌اش گرفت گروهى از نيكان كوفه و قرآن‌شناسان آنجا را به شام تبعيد كرد كه تفصيل آن مىآيد و از شيوهء زشت خود دست نكشيد تا بار دوم در سال 34 از كوفه به سوى عثمان كوچيد و آنجا با گروهى برخورد كه براى شكايت از او به نزد عثمان رفته بودند و عبارت بودند از :\r\nاشتر بن حارث ، يزيد بن مكفف ، ثابت بن قيس ، كميل بن زياد ، زيد بن صوحان ، صعصعة بن صوحان ، حارث اعور ، جندب بن زهير ، ابو زينب ازدى ، اصغر بن قيس حارثى .\r\nكه از خليفه مىخواستند سعيد را بر كنار كند و او نپذيرفت و به وى دستور داد بر سر كارش برگردد و آن گروه نيز پيش از او به سوى كوفه بازگشتند و در آنجا فرود آمدند و او نيز در پى ايشان روان شد و مالك اشتر بن حارث در ميان لشكرى سوار شد ، تا او را از ورود به كوفه بازدارد . پس جلوى او را گرفتند تا به سوى عثمان بازش گردانيدند و شد آنچه شد كه گزارش آن اندكى بعد خواهد آمد .\r\n\r\n\r\n","description":"","footnote":"\r\n( 1 ) . صحيح بخارى ؛ صحيح مسلم ؛ سنن ابو داود ؛ سنن دارمى ؛ سنن نسايى ؛ سنن ابن ماجه ؛ سنن بيهقى .\r\n( 2 ) . الانساب ، بلاذرى 5 .\r\n","page_name":" 391 ","page_number":401},
  {"content":"\r\n\r\nآرى ، خليفه خواست پيوند خويشاوندىاش با اين جوانك تبهكار را استوار گرداند و آن هم با دادن آن مبالغ بيش از حد و حق وى از بيت‌المال ، اگر اصلا بپذيريم كه او كوچك‌ترين حقى در آن داشته است كه هرگاه اين بخشش‌ها حق وى بود بزرگان صحابه ، و پيشاپيش همه امير مؤمنان ، بر آن ايراد نمىگرفتند .\r\nامّا اينكه عثمان عذر و بهانه آورده است كه او با رسيدگى به خويشانش اميد ثواب دارد همچنانكه عمر و ابو بكر با جلوگيرى از رسيدن اموال زياد خويشانشان از بيت‌المال ، اميد ثواب داشتند سخنى پوچ است ، زيرا رسيدگى به خويشان آنگاه پسنديده و نيكو است كه هزينهء آن از مال خالص خود شخص پرداخت شود نه از اموالى كه همهء مسلمانان در آن حق دارند و هركس چيزى را كه مال خودش نيست ببخشد درستكار نبوده و امين صاحبدلان مال شمرده نمىشود و كار چنين كسى به گناه نزديك‌تر است تا پاداش خير .\r\n\r\n35 - بخشش خليفه به وليد از مال مسلمانان\r\nخليفه به برادر مادرىاش وليد بن عقبة بن ابى معيط بن ابى عمرو بن اميه آنچه را به وسيلهء عبد اللّه بن مسعود از بيت‌المال مسلمين وام گرفته بود بخشيد . بلاذرى مىنويسد :\r\nچون وليد به كوفه آمد ابن مسعود را كارگزار بيت‌المال يافت و از او مالى قرض خواست كه اين كار را واليان مىكردند و سپس آنچه را گرفته بودند پس مىدادند . عبد اللّه نيز آنچه خواسته بود به وى قرض داد و سپس از وى خواست كه آن را بپردازد . وليد در اين‌باره با عثمان مكاتبه كرد و عثمان به عبد اللّه بن مسعود نوشت : تو خزانه‌دار مايى و بس . پس براى آنچه وليد از اموال ستانده ، كارى به وى نداشته باش . ابن مسعود كليدها را بيفكند و گفت : من گمان مىكردم كه خزانه‌دار مسلمانانم امّا اگر قرار شود خزانه‌دار شما باشم مرا نيازى به آن نيست و پس از افكندن كليدهاى بيت‌المال ، در كوفه ماندگار شد . « 1 »\r\nعبد اللّه بن سنان گفت : وليد در كوفه بود و ابن مسعود نيز كارگزارى بيت‌المال در كوفه\r\n\r\n\r\n","description":"","footnote":"\r\n( 1 ) . الانساب : 5 / 30 .\r\n","page_name":" 392 ","page_number":402},
  {"content":"\r\n\r\nرا داشت يك بار ما در مسجد بوديم كه ابن مسعود به سوى ما بيرون شد و گفت : اى كوفيان ! يك شبه صد هزار سكه از بيت‌المال شما گم شد كه نه دربارهء آن نوشته‌اى از خليفه به من رسيده و نه در مورد آن برائت‌نامه‌اى براى من فرستاده ، اين سخن را وليد به عثمان نوشت و او ابن مسعود را از كار بيت‌المال برداشت . « 1 »\r\n\r\nوليد و پدرش\r\nپدرش عقبه ، از همسايگان پيامبر بود كه بيش از همه در آزار رساندن به او صلّى اللّه عليه و آله كوشش داشت . ابن سعد به اسناد از طريق هشام بن عروه و او از پدرش و او از عايشه آورده است كه رسول خدا صلّى اللّه عليه و آله گفت : من ميان دو نفر از بدترين همسايگان خانه داشتم ، يكى ابو لهب و ديگرى عقبه ، سرگين‌هاى درون شكنبهء حيوانات را مىآوردند و در جلوى خانهء من مىريختند تا آنجا كه ايشان آنچه را كه دور مىريختند مىآوردند و در خانهء من مىريختند . « 2 »\r\nو ابن سعد مىنويسد : كسانى كه به دشمنى و كينه‌ورزى با پيامبر و ياران او مىپرداختند اينان بودند : ابو جهل ، ابو لهب ، آنجا كه مىرسد به : عقبه و حكم بن ابى العاص و سپس مىنويسد : چون ايشان همسايگان بودند و كسى كه دشمنى با او را به نهايت درجه رساند ابو لهب بود و ابو جهل و عقبه . « 3 »\r\nو ابن هشام مىنويسد : كسى كه پيامبر را در خانهء خودش مىآزرد ابو لهب بود و حكم بن ابى العاص و عقبه . « 4 »\r\nهمو مىنويسد : ابى بن خلف با عقبه دوستى خالصانهء خوشى در ميانشان بود . عقبه با رسول نشسته و سخن او بشنيد و اين گزارش به گوش أبى رسيد ، نزد عقبه رفته و گفت :\r\nمگر به من نرسيده است كه تو با محمّد نشسته و سخن او را شنيده‌اى ؟ سپس گفت :\r\nديگر ناروا است كه روى به روى تو آورم و با تو سخن گويم . و سوگندى سخت برايش\r\n\r\n\r\n","description":"","footnote":"\r\n( 1 ) . العقد الفريد : 2 / 272 .\r\n( 2 ) . الطبقات ، ابن سعد 1 / 186 چاپ مصر .\r\n( 3 ) . الطبقات ، ابن سعد : 1 / 185 .\r\n( 4 ) . سيره ابن هشام : 2 / 25 .\r\n","page_name":" 393 ","page_number":403},
  {"content":"\r\n\r\nخورد كه اگر تو با او نشسته و سخن او را شنيده يا به نزد او نشده‌اى در رويش تف بينداز .\r\nدشمن خدا عقبه نيز چنين كرد و خداوند اين آيه را دربارهء آن دو فرستاد : روزى كه ستمگر دست به دندان مىگزد و گويد : اى كاش با رسول يك راه در پيش مىگرفتم اى واى ! كاشكى فلان را دوست خود نمىگرفتم مرا از قرآن - پس از آنكه بيامد - گمراه كرد و شيطان مايهء خذلان آدمى است . « 1 »\r\nابن مردويه و ابو نعيم در الدلائل به اسنادى كه سيوطى آن را صحيح شمرده از طريق سعيد بن جبير آورده است كه ابن عبّاس گفت : عقبه « 2 » بن ابى معيط در مكّه با پيامبر مىنشست و او را نمىآزرد و دوستى داشت « 3 » كه آن موقع نزد او نبود و در شام بود . پس قريش گفتند عقبه دين خود را عوض كرده . و چون يك شب دوستش از شام برگشت از زنش پرسيد : محمّد از آنچه بر آن بود چه كرد ؟ گفت : سخت‌تر از آن گون كه بود شده .\r\nگفت : دوست من عقبه چه كرد ؟ گفت : او هم دين خود را عوض كرد . پس شب بدى گذراند و چون صبح شد عقبه به نزد او آمد و سلام كرد و او جواب سلام نداد . پرسيد :\r\nچه شده كه جواب سلام مرا نمىدهى ؟ گفت : با اينكه تو دينت را عوض كرده‌اى چگونه جواب سلامت را بدهم ؟ گفت : آيا اين كار را قريش كرده‌اند ؟ گفت : آرى . گفت : اگر من چنان كارى كرده باشم چه چيزى دلشان را خنك مىكند ؟ گفت : آمدن تو در مجلس تو و تف كردنت به چهرهء او و نثاركردن زشت‌ترين فحش‌هايى كه بلد هستى به او . پس وى چنين كرد و پيامبر پاسخى به او نداد تنها صورتش را از آب دهان وى پاك كرد و رو به او كرده گفت : اگر ترا بيرون از كوه‌هاى مكّه بيابم گردنت را مىزنم . پس چون روز بعد برسيد و ياران وى بيرون شدند او از بيرون شدن سر باز زد و يارانش او را گفتند با ما بيرون شو . گفت : اين مرد مرا وعده كرده است كه اگر مرا بيرون از كوه‌هاى مكّه بيابد\r\n\r\n\r\n","description":"","footnote":"\r\n( 1 ) . فرقان 25 / 28 ، 29 . سيره ابن هشام : 1 / 385 .\r\n( 2 ) . در الدر المنثور اشتباهى روى داده و داستان به ابو معيط پدر عقبه - و نه خود او - انتساب يافته و ديگران هم كه اين قضيه را از آن كتاب نقل كرده‌اند - همچون شوكانى و جز او - همين خطا را تكرار كرده‌اند .\r\n( 3 ) . نام او چنان كه شنيدى ابى بن خلف بود و در تعدادى از مصادر نيز امية بن خلف ضبط شده .\r\n","page_name":" 394 ","page_number":404},
  {"content":"\r\n\r\nگردن مرا بزند . گفتند : تو يك شتر سرخ مو دارى كه هيچ سوارى به آن نرسد و اگر شكست خورديم بر آن بپر و برو . او با آنان بيرون شد و چون خدا مشركان را درهم شكست و شتر او وى را در روى زمين به حركت درآورد . پس او از آن هفتاد نفر قرشى بود كه رسول گرفتارشان ساخت و چون عقبه را به نزد وى آوردند ، گفت : آيا ميان همهء اينها مرا مىكشى . گفت : آرى ، به خاطر آب دهانى كه به صورت من افكندى . و به گزارش طبرى : به سبب كفر و تبهكارىات و براى سركشىات از فرمان خدا و رسول او . پس على را فرمود تا گردن وى را زد و خدا اين آيه را دربارهء او نازل كرد : روزى كه ستمگر هردو دست خود را مىگزد - تا آنجا كه : - و شيطان براى آدمى مايهء خذلان بود .\r\nو ضحاك گفت : چون عقبه به روى رسول تف كرد آب دهانش به سوى خودش برگشت و به آنجا كه مىخواست نرسيد و دو گونهء او را سوزاند و اثر آن همچنان باقى ماند تا به دوزخ رفت .\r\nو در گزارشى هم آمده : عقبه بسيار با رسول نشست و برخاست داشت . پس مهمانىاى ترتيب داد و رسول را نيز دعوت كرد و او نپذيرفت كه از غذاى او بخورد ، مگر كلمهء شهادتين را بر زبان آورد . او نيز چنين كرد ولى أبى بن خلف كه دوستش بود وى را نكوهيد و گفت : عقبه ! تغيير دين دادى ؟ گفت : نه ، ولى او سوگند خورده بود - كه با آنكه در خانهء من است از غذاى من نخورد ، من نيز از او شرم داشتم و به زبان شهادت دادم ولى در قلبم شهادت ندادم . او گفت : روبرو شدن من و تو حرام خواهد بود ، مگر آنكه محمّد را ديدار كنى و به‌پشت گردنش بكوبى و در رويش تف كنى و به‌چشمش سيلى بزنى . او برفت و پيامبر را در دارالندوه در حال سجده يافت و چنان كرد . پيامبر صلّى اللّه عليه و آله گفت :\r\nترا در خارج از مكّه ديدار نكنم ، و گرنه سرت را با شمشير بردارم .\r\nو طبرى در تفسير خود مىنويسد : برخى گفته‌اند منظور آيه از « ستمگر » همان عقبه است ، زيرا او پس از مسلمانى از اسلام برگشت تا أبى بن خلف را خشنود گرداند و گفته‌اند مقصود آيه از فلان نيز أبى است .\r\nو از ابن عبّاس روايت شده كه گفت : ابى بن خلف در نزد پيامبر حاضر شد ، پس عقبه\r\n\r\n","description":"","footnote":"","page_name":" 395 ","page_number":405},
  {"content":"\r\n\r\nاو را از اين كار منع كرد و اين آيه فرود آمد : و روزى كه ستمگر دو دستش را مىگزد تا آخر آيه . و گويد : مقصود آيه از ستمگر عقبه است و از فلان أبى . و مانند اين روايت از شعبى و قتاده و عثمان و مجاهد نيز گزارش شده است . كسانى كه نزول اين آيه « و روزى كه ستمگر . . . تا : مايهء خذلان است » را دربارهء عقبه روايت كرده و مقصود از ستمگر را او دانسته‌اند عبارتند از : ابن مردويه ، ابو نعيم در الدلائل ، ابن منذر ، عبد الرزاق در المصنف ، ابن ابى شيبه ، ابن ابى حاتم ، فريابى ، عبد بن حميد ، سعيد بن منصور ، ابن جرير « 1 » .\r\n\r\nاين پدر بود ، اين هم پسر !\r\nامّا وليد كسى است كه به زبان وحى آشكارا تبهكار خوانده شده ، زناكار بوده و بزهكار و هميشه مست و دائم الخمر كه دستورهاى دين را با پرده‌درىهايش لگدكوب كرده و جلوى چشم همه با تازيانه‌هايى كه خورده پرده‌اش دريده شده . دربارهء او از قرآن توضيح بخواه : اگر تبهكارى خبرى براى شما آورد دربارهء آن تحقيق كنيد « 2 » ، زيرا كسانى كه در زمينهء تأويل قرآن دانشى دارند چنانچه گذشت « 3 » اجماع كرده‌اند كه در اين آيه دربارهء او فرود آمده است .\r\nو نيز از آيهء ديگر آن توضيح بخواه : آيا كسى كه مؤمن بود همچون كسى است كه تبهكار باشد ؟ مساوى نيستند و چنان كه اين آيه مانند آيهء سابق او را به عنوان تبهكار ياد مىكند « 4 » .\r\nو نيز از محراب مسجد كوفه توضيح بخواه كه آن روز از سرمستى در آنجا قى كرد و نماز صبح را چهار ركعت خواند و با صداى بلند به خواندن اين تصنيف پرداخت :\r\n\r\n\r\n","description":"","footnote":"\r\n( 1 ) . ر ك : تفسير طبرى : 19 / 6 ؛ تفسير بيضاوى : 2 / 161 ؛ تفسير قرطبى : 13 / 25 ؛ تفسير زمخشرى : 2 / 326 ؛ تفسير ابن كثير : 3 / 317 ؛ تفسير نيشابورى كه در حاشيهء تفسير طبرى چاپ شده 19 ، 10 ؛ تفسير رازى :\r\n6 / 369 ؛ تفسير ابن جزى كلبى : 3 / 77 ؛ امتاع ، مقريزى 61 ، 90 ؛ الدر المنثور ، سيوطى : 5 / 68 ؛ تفسير خازن : 3 / 365 ؛ تفسير نسفى كه در كنار تفسير خازن چاپ شده : 3 / 365 ؛ تفسير شوكانى : 4 / 72 ؛ تفسير آلوسى : 19 / 11 .\r\n( 2 ) . حجرات : 49 / 6 .\r\n( 3 ) . ر ك : الغدير ( متن عربى / چ 2 ) : 8 / 124 .\r\n( 4 ) . همان : 2 / 46 ، 47 .\r\n","page_name":" 396 ","page_number":406},
  {"content":"\r\n\r\n- دل به رباب ( دلدار ) آويخت و آن هم پس از پير شدن هردو .\r\nو سپس گفت : بيشتر برايتان بخوانم ؟ پس ابن مسعود او را با لنگهء كفشش بزد و نمازگزاران از هرسوى به او سنگ پرتاب كردند تا به خانهء خويش درآمد و سنگ‌ها نيز از پىاش روان . « 1 »\r\nو نيز از عبد اللّه بن جعفر توضيح بخواه كه به مجازات شرب خمر او را تازيانه زد و آن هم به اشارهء امير مؤمنان كه وليد وى را در پيش روى عثمان دشنام مىداد و تازه اين جريان پس از شور و غوغايى بود كه مسلمانان براى تأخير در اجراى حد برپا كردند كه گذشت . « 2 »\r\nو از عموزاده‌اش سعيد بن عاص توضيح بخواه كه چون از طرف عثمان پس از وليد به حكومت كوفه رسيد دستور داد منبر و محراب مسجد جامع كوفه را شستشو دهند تا از آلودگى به نجاست آن تبهكار پاك شود .\r\nو نيز از سبط پيامبر امام حسن توضيح بخواه كه چون در مجلس معاويه به سخن پرداخت گفت : امّا تو اى وليد ! به خدا سرزنشت نمىكنم كه چرا با على دشمنى ، زيرا براى باده‌گسارىات هشتاد تازيانه به تو زد و پدرت را پيش روى رسول بكشت و تويى آن كس كه خداوند تبهكار ناميد و على را مؤمن ناميد و اين همان گاه بود كه به فخر فروختن بر يكديگر برخاستيد و تو به او گفتى : خاموش باش على كه من دلم از تو شجاع‌تر و خود از تو زبان‌آورترم . على به تو گفت : خاموش باش وليد كه من مؤمنم و تو تبهكارى و خداوند نيز در هماهنگى با سخن او اين آيه فرستاد : آيا كسى كه مؤمن بود همچون كسى است كه فاسق بود ؟ مساوى نيستند و نيز در هماهنگى با سخن او اين آيه دربارهء تو فرستاد : « هرگاه تبهكارى خبرى براى شما آورد پيرامون آن تحقيق كنيد . واى بر وليد ! هرچه را فراموش كرده‌اى سخن شاعر « 3 » را از ياد مبر كه دربارهء تو و او گفته :\r\n- با آنكه قرآن كريم گرامى بود خدا دربارهء على و وليد - كنار يكديگر - آيه نازل كرد .\r\n\r\n\r\n","description":"","footnote":"\r\n( 1 ) . همان : 8 / 120 - 124 .\r\n( 2 ) . ر ك : الغدير ( متن عربى / چ 2 ) : 8 / 124 .\r\n( 3 ) . مقصود از او حسان بن ثابت است . ر ك : الغدير ( متن عربى / چ 2 ) : 2 / 46 .\r\n","page_name":" 397 ","page_number":407},
  {"content":"\r\n\r\n- على را مؤمن و وليد را فاسق خواند هرگز مؤمن خداشناس با فاسق خائن برابر نيست .\r\n- در آيندهء نزديك على و وليد را آشكار به سوى حساب خواهند خواند ،\r\n- پاداش على را بهشت قرار مىدهند و پاداش وليد را خوارى چه بسيار از نياكان عقبة بن ابان « 1 » بودند .\r\n- كه در شهرهاى ما تنبان‌هاى كوتاه مىپوشيدند و ترا چه به قريش ؟ تو بيگانه مردكى از كافران صفوريه‌اى .\r\n- و به خدا سوگند تو از آنچه بدان شناخته شده‌اى پيشتر به دنيا آمده و بزرگسال‌تر هستى . « 2 »\r\nو نيز اگر مىخواهى ، از خليفه عثمان بپرس كه او را شايسته دانسته و سرپرستى صدقات تغلبيان و سپس فرمانروايى كوفه را به او سپرده و او را بر احكام دين و نواميس مسلمانان و تهذيب مردم و دعوت ايشان به دين يگانه‌پرستى امين شمرده و بدهى او به بيت‌المال را بخشيده و ذمّه‌اش را از مالى كه از فقرا بر گردن وى بوده برى ساخته ، آيا در آيين پاك ما مىتوان چنين مردى را اين همه چيرگى و نيرومندى بخشيد ؟ من پاسخى براى اين سؤال ندارم و شايد تو ، يا نزد خليفه چيزى بيابى كه كار او را موجه جلوه دهد يا نزد ابن حجر كه پس از اقرار به صحت آنچه ما گفتيم و اينكه : از طريق راويان مورد اطمينان رسيده است - پاسخى تراشيده كه معلوم نيست چه از آن به دست آيد ، زيرا مىنويسد : ثابت است كه وى از اصحاب رسول بوده و گناهانى هم كرده كه كار آن با خداست و درست آن است كه سخنى از آنها نرود . « 3 »\r\nولى ما خاموشى را درست نمىداريم آن هم پس از آنكه قرآن كريم خاموشى نگزيده و در دو جا او را فاسق ناميده ، مگر كسى كه مؤمن است مانند كسى است كه تبهكار است ؟ برابر نيستند . و ما هرچه را هم كه ميان او و خداست به سكوت برگذار كنيم ، ديگر روا نيست مترتب شدن و نشدن آثار عدالت را هم بر او با سكوت برگذار كنيم و از\r\n\r\n\r\n","description":"","footnote":"\r\n( 1 ) . ابان نام ابو معيط جدّ وليد است .\r\n( 2 ) . شرح ، ابن ابى الحديد : 2 / 103 .\r\n( 3 ) . تهذيب التهذيب : 11 / 144 .\r\n","page_name":" 398 ","page_number":408},
  {"content":"\r\n\r\nجايز بودن يا نبودن روايت از زبان او سخنى بر زبان نرانيم ، چرا كه در قرآن به نام فاسق ياد شده و با تبهكارىهايى كه آشكار كرده به پرده‌درىها برخاسته و از مرزهايى كه قوانين خدايى نهاده بود تجاوز كرده و كسانى كه از مرزهاى قوانين خدا تجاوز كنند از ستمگران‌اند .\r\n\r\n36 - بخشش خليفه به عبد اللّه از اموال مسلمانان\r\nخليفه به عبد اللّه بن خالد بن اسيد بن ابى العيص بن اميه سيصد هزار درهم و به هر يك از قوم او هزار درهم بخشيد . و نيز در كتب مختلف مىخوانيم كه او به عبد اللّه چهارصد هزار درهم داد . « 1 »\r\nابو مخنف گويد : در دورهء عثمان كارگزار بيت‌المال عبد اللّه بن ارقم بود . عثمان صد هزار درهم از بيت‌المال وام خواست و عبد اللّه سندى نوشت كه در آن ، حقّ مسلمين را بر آن مال ياد كرد و على و طلحه و زبير و عبد اللّه بن عمر و سعد بن ابى وقاص را به گواهى گرفت . و چون مهلت پرداخت وام به سرآمد عثمان آن را پس داد ، سپس چون عبد اللّه بن خالد بن اسيد از مكّه همراه با مردمى از جنگجويان از مكّه بيامد عثمان دستور داد تا به عبد اللّه سيصد هزار درهم و به هرمردى از قوم وى نيز صد هزار درهم دادند و در اين مورد حواله‌اى نوشت و به نزد ابن ارقم فرستاد و اين مبالغ را زياد شمرد و حواله را رد كرد و گويند كه از عثمان خواست تا در ضمن آن ذكرى از حقوق مسلمانان ( و اينكه بايد پس داده شود ) بنمايد و او نپذيرفت و ابن ارقم هم از دادن پول به آن گروه خوددارى كرد تا عثمان به او گفت : تو خزانه‌دار ما هستى ، چه باعث شده كه چنين مىكنى ؟ ابن ارقم گفت : من خود را خزانه‌دار مسلمانان مىدانستم و خزانه‌دار تو نيز غلامت است و بس ، به خدا كه هرگز براى تو كار بيت‌المال را به گردن نمىگيرم . پس كليدها را بياورد و آن را به منبر آويخت و گويند آن را به سوى عثمان انداخت و عثمان آن را به برده‌اش ناتل سپرد .\r\nسپس كارگزارى بيت‌المال را به زيد بن ثابت انصارى واگذاشت و كليدها را به او داد و\r\n\r\n\r\n","description":"","footnote":"\r\n( 1 ) . العقد الفريد : 2 / 261 ؛ المعارف به قلم ابن قتيبه 84 ؛ شرح ، ابن ابى الحديد : 1 / 66 .\r\n","page_name":" 399 ","page_number":409},
  {"content":"\r\n\r\nگويند كه معيقب بن ابى فاطمه را به كار بيت‌المال واداشت و سيصد هزار درهم براى ابن ارقم فرستاد و او نپذيرفت . « 1 »\r\nابو عمر در الاستيعاب و ابن حجر در الاصابة داستان ابن ارقم را ضمن شرح حال او آورده و اين را كه سيصد هزار درهم ارسالى عثمان را نپذيرفته ياد كرده‌اند . و در روايت واقدى مىخوانيم كه عبد اللّه گفت : مرا نيازى به آن نيست و من كار نكردم تا از عثمان پاداش بگيرم ، به خدا كه اگر اين مال از مسلمانان باشد كار من چندان نبود كه اجرتش به سيصد هزار درهم برسد و اگر مال عثمان باشد دوست نمىدارم كه چيزى از مال او بگيرم .\r\nو يعقوبى مىنويسد : عثمان دختر خود را به همسرى عبد اللّه بن خالد بن اسيد درآورد و دستور داد تا ششصد هزار درهم به او داده شود و به عبد اللّه بن عامر نوشت كه اين مبلغ را از بيت‌المال بصره به او بپردازد . « 2 »\r\nمن نمىدانم كه آيا قانون ، حساب و بازخواستى براى بيت‌المال مسلمين تعيين كرده يا دستور داده است كه بىحساب براى هركسى طلا و نقره وزن و پيمانه كنند ؟ اگر شق دوم است پس چه مقامى كه او را دستور به رعايت مساوات در تقسيم حقوق و عدالت ميان رعيت نموده ؟ هرج‌ومرج در امور مالى در روزگار اين خليفه به جايى رسيد كه مسئولين امانتدار بيت‌المال كه خود برگزيده بودند نيز نتوانستند به كار خويش ادامه دهند و هنگامى كه مىديدند در مورد اموال نه مىتوانند مطابق قوانين ثابت در سنت پيامبر رفتار كنند و نه در بخش‌كردن آن ، شيوهء دو خليفهء پيشين كه حصول رضايت عامه را دنبال داشت به كار بسته مىشود آنجا ديگر كليدهايش را نزد خودش مىانداختند و كنار كشيدن خود از انجام اين وظيفه بر ايشان ساده‌تر بود تا همواركردن عواقب بد و دشوار آن بر خويش ، زيرا با ريزبينى در حساب ديدند كه عبد اللّه بن خالد به هيچ‌وجه شايستهء آن نيست كه اين مقدار از اموال به او اختصاص داده شود ، زيرا او اگر در رديف ديگران شمرده مىشد با نصيبى كه از بيت‌المال داشت حقوق او با حقوق ديگر\r\n\r\n\r\n","description":"","footnote":"\r\n( 1 ) . الانساب ، بلاذرى : 5 / 58 .\r\n( 2 ) . تاريخ ، يعقوبى : 2 / 145 .\r\n","page_name":" 400 ","page_number":410},
  {"content":"\r\n\r\nمسلمانان نيز همسنگ نمىگرديد ، ولى دامادى خليفه و پيوند به خاندان اموى ، آرى شايد ! همين دو انگيزه بوده كه آن كارهاى بيرون از مرز قانون و شرع را در زمينهء امور مالى روا گردانيده است .\r\n\r\n37 - بخشش خليفه به ابو سفيان\r\nبه گفتهء ابن ابى الحديد در همان روز كه خليفه دستور داد صد هزار درهم از بيت المال را به مروان بدهد دويست هزار درهم نيز از بيت‌المال به ابو سفيان بخشيد . « 1 »\r\nامينى گويد : براى ابو سفيان كه شايستهء محروم داشتن از همهء نيكويىها است هيچ موجبى نمىبينم كه اين بخشش كلان از بيت‌المال مسلمانان را روا بشمارد ، زيرا او همچنانكه در الاستيعاب به خامهء ابو عمر به نقل از گروهى آمده از همان آغاز مسلمانى پناهگاهى بود براى منافقان و در جاهليت نيز او را نسبت به زندقه مىدادند . روز يرموك ( سپاه روم كه حمله مىآوردند ) مىگفت : بياييد اى شاهزادگان رومى و چون زبير گزارش اين سخن را از پسر خويش شنيد گفت : خدا او را بكشد كه جز نفاق راهى نمىرود ، آيا ما براى او از شاهزادگان رومى بهتر نيستيم ! على نيز به او گفت : تو هميشه دشمن اسلام و اهل اسلام بوده‌اى و از طريق ابن مبارك از زبان حسن نقل شده است كه چون خلافت به عثمان رسيد ابو سفيان بر وى درآمد و گفت : پس از تيم و عدى ( قبيلهء ابو بكر و عمر ) كار به تو رسيد ، پس آن را مانند گوى بگردان و ميخ‌هاى آن را از امويان قرار ده كه اين بساط جز سلطنت چيزى نيست و نمىدانم بهشت و دوزخ چيست . پس عثمان بر سرش داد زد :\r\nبرخيز از نزد من ، خدا با تو چنان كند كه كرده است . « 2 »\r\nو نيز مىخوانيم : اى پسران عبد مناف ! مانند گوى به سرعت ، آن را بگيريد كه آنجا نه بهشتى است نه دوزخى . « 3 »\r\nو به گزارش مسعودى گفت : امويان ! مانند گوى به سرعت آن را بگيريد كه سوگند به\r\n\r\n\r\n","description":"","footnote":"\r\n( 1 ) . شرح نهج البلاغة : 1 / 67 .\r\n( 2 ) . الاستيعاب : 2 / 690 .\r\n( 3 ) . تاريخ ، طبرى : 11 / 357 .\r\n","page_name":" 401 ","page_number":411},
  {"content":"\r\n\r\nآنكه ابو سفيان به او سوگند مىخورد ، من هميشه اميد آن را براى شما دانستم و البتّه كه به صورت ارث به كودكان شما خواهد رسيد . « 1 »\r\nو ابن عساكر از قول انس آورده است كه ابو سفيان پس از كور شدنش بر عثمان درآمد و پرسيد : اينجا كسى هست ؟ گفتند : نه . گفت : خدايا ! كار را به همان‌گونهء جاهليت بگردان و كشوردارى را به صورتى غاصبانه ، و امويان را ميخ‌هاى زمين . « 2 »\r\nو ابن حجر مىنويسد : وى در روز احد و روز احزاب سركردهء مشركان بود و ابن سعد دربارهء روزگار مسلمانىاش مىگويد : چون مردم را ديد كه به دنبال پيامبر گام برمىدارند بر او رشك برد و در دل گفت : چه مىشد اگر دوباره گروهى را براى ( برابرى ) با اين مرد فراهم مىكردم ، پس پيامبر به سينه‌اش كوبيد و گفت : در آن هنگام خدا رسوايت مىكند .\r\nو به روايتى : در دل گفت : نمىدانم چرا محمّد بر ما چيره شد ؟ پس پيامبر به پشتش زد و گفت : به نيروى خدا بر تو چيره شد . « 3 »\r\nو اگر از امير مؤمنان دربارهء اين مرد توضيح بخواهى كه كار از كاردان خواسته‌اى ، زيرا در يك سخن از وى مىخوانيم معاويه آزاد شدهء پسر آزاد شده ، حزبى است از اين حزب‌ها . او و پدرش همواره با خدا و رسول او دشمن بودند تا با كراهت به اسلام درآمدند . « 4 »\r\nو برايت همين بس كه در نامه‌اى به معاويه مىگويد : اى پسر صخر ! ( نام ابو سفيان ) اى لعنتىزاده « 5 » و شايد كه با اين سخن خود اشاره به روايتى دارد كه سابقا آورديم ، زيرا به موجب آن ، پيامبر ، او ( ابو سفيان ) و دو پسرش يزيد و معاويه را لعنت كرد و اين هنگامى بود كه ديد او سوار است و يكى از دو پسرش دهانهء مركب را به دست گرفته و ديگرى آن را مىراند . پس پيامبر گفت : بار خدايا ! راكب و مركوب و افسار به دست را لعنت كن . « 6 »\r\nو ابن ابى الحديد نامه‌اى از نامه‌هاى على را به معاويه آورده است كه در آن\r\n\r\n\r\n","description":"","footnote":"\r\n( 1 ) . مروج الذهب : 1 / 440 .\r\n( 2 ) . تاريخ ، ابن عساكر 5 6 / 407 .\r\n( 3 ) . الاصابة : 2 / 179 .\r\n( 4 ) . تاريخ طبرى : 6 / 4 .\r\n( 5 ) . شرح ، ابن ابى الحديد : 2 / 411 و 4 / 51 .\r\n( 6 ) . ر ك : الغدير ( متن عربى / چ 2 ) : 3 / 252 .\r\n","page_name":" 402 ","page_number":412},
  {"content":"\r\n\r\nمىخوانيم : راستى را تو در راهى افتاده‌اى كه پدرت ابو سفيان و جدّت عتبه و نظاير آنان از خاندانت كه صاحب كفر و كينه و ناحق بودند افتادند . « 1 »\r\nبراى شناخت ابو سفيان از سخن ابو ذر نيز مىتوان استفاده كرد كه چون معاويه به وى گفت : اى دشمن خدا و دشمن رسولش ! پاسخ داد : من دشمن خدا و رسول نيستم بلكه تو و پدرت دشمن خدا و رسوليد ، تظاهر به اسلام كرديد و كفر را در درون خود پنهان داشتيد ، تا پايان سخن وى كه هنگام بحث از درگيرى ابو ذر با عثمان خواهيم آورد .\r\nاين بود شخصيت ابو سفيان به هنگام كفر و مسلمانىاش كه تا بازپسين دم از زندگىاش تغييرى در آن راه نيافت . با اين وصف آيا به اندازهء يك ذرّة المثقال هم او را در اموال مسلمانان ذى حق مىتوان دانست ، تا چه رسد به آن هزارها ولى چه بايد كرد كه انتساب او به امويان ، به خليفه اجازه داد كه او را به بخشش‌هاى كلان از اموال مسلمانان مخصوص گرداند ، با سنت پيامبر بسازد يا نه .\r\n\r\n38 - بخشش‌هاى خليفه از غنايم آفريقا\r\nچنان كه گذشت « 2 » يك پنجم از غنايم آفريقا در جنگ اوّل را به برادر رضاعىاش ، عبد اللّه بن سعد بن ابى سرح بخشيد و به گفتهء ابن كثير : پنج يك از يك پنجم را به او بخشيد . و به گفتهء ابو الفداء كه آن پنج يك را پانصد هزار دينار طلا حساب كرده يك پنجم از يك پنجم صد هزار دينار طلا مىشود كه به گفتهء ابن اثير و ابن كثير بهرهء هريك از سواركاران از آن غنيمت سه هزار درهم نقره مىشود و بهرهء پيادگان هزار درهم . « 3 »\r\nو ابن ابى الحديد مىنويسد : همهء آنچه را در فتح آفريقا در مغرب و از طرابلس غرب تا طنجه به غنيمت گرفته شده بود ، يك‌جا به ابن ابى سرح بخشيد بدون آنكه هيچ‌يك از مسلمانان را در آن با او شريك نمايد . « 4 »\r\n\r\n\r\n","description":"","footnote":"\r\n( 1 ) . شرح نهج البلاغة : 4 / 220 .\r\n( 2 ) . ر ك : الغدير ( متن عربى / چ 2 ) : 8 / 259 .\r\n( 3 ) . اسد الغابة : 3 / 173 ؛ البداية و النهاية : 7 / 152 .\r\n( 4 ) . شرح نهج البلاغة : 1 / 67 .\r\n","page_name":" 403 ","page_number":413},
  {"content":"\r\n\r\nو بلاذرى مىنويسد : عثمان بسيار مىشد كه كسانى از امويان را كه از صحابهء پيامبر نبودند به فرمانروايى برمىگماشت و آنگاه از عمّال او كارهايى سرمىزد كه ياران محمّد را بد مىآمد و به سرزنش او برمىخاستند ، ولى او ايشان را بر كنار نمىكرد و چون در شش سال اخير خلافتش تمام امتيازات را يكسره به عموزادگانش داد ايشان را فرمانروايى بخشيد و ابن ابى سرح را بر مصر حاكم كرد و او چند سال در آنجا بماند تا مردم مصر به شكايت از او آمده تظلم نمودند ( تا آنجا كه مىنويسد : ) چون مصريان آمده از ابن ابى سرح شكايت كردند نامه‌اى تهديدآميز به وى نوشت و او نپذيرفت كه از كارهايى كه عثمان وى را از آن منع كرده بازايستد و برخى از مصريان را كه براى شكايت از او به نزد عثمان شده بودند چندان بزد تا او را كشت . پس هفتصد تن از مردم مصر به مدينه شدند و به مسجد درآمده و از آنچه ابن ابى سرح با ايشان كرده بود هنگام نماز نزد ياران محمّد شكايت كردند . پس طلحه به سوى عثمان برخاست و سخنى درشت با او گفت و عايشه نيز كس نزد وى فرستاد و از او خواست كه داد ايشان را از عامل خود بگيرد و علىّ بن ابى طالب كه سخنگوى قوم بود بر وى درآمد و به او گفت : اين قوم از تو مىخواهند كه به جاى اين مرد ، ديگرى را بنشانى و از وى خونى هم مطالبه كنند ، پس بركنارش كن و در ميانه داورى نماى . پس اگر حقّى بر گردن او ثابت شد داد ايشان را از او بگير . عثمان به ايشان گفت : مردى را برگزينيد تا به جاى او بر شما حاكم گردانم . مردم به ايشان پيشنهاد كردند كه محمّد بن ابو بكر را برگزيند . ايشان نيز گفتند : محمّد را بر ما امارت ده . پس او فرمان حكومت مصر را براى او نوشت و با ايشان گروهى از مهاجر و انصار را فرستاد تا در آنچه ميان ايشان و ابن ابى سرح رفته بنگرند ، كه در آينده ، همهء ماجرا و نامهء عثمان را به ابن ابى سرح در شكنجه دادن همين گروه خواهيم آورد . « 1 »\r\nامينى گويد : اين ابن ابى سرح همان است كه پيش از فتح مكّه مسلمان شد و به مدينه كوچيد ، سپس مرتد شد و به مشركان قريش پيوست و روى به مكّه آورد و به ايشان گفت :\r\nمن هرجا بخواهم محمّد را به حركت درمىآورم . در روز فتح مكّه پيامبر دستور داد كه\r\n\r\n\r\n","description":"","footnote":"\r\n( 1 ) . الانساب : 5 / 26 .\r\n","page_name":" 404 ","page_number":414},
  {"content":"\r\n\r\nاگر او را در زير پرده‌هاى كعبه نيز بيابند بكشند و خونش را مباح شمرند . پس او به سوى عثمان گريخت و وى پنهانش داد و پس از آنكه اهل مكّه آرامش يافتند عثمان او را بياورد و برايش از رسول خدا امان خواست . رسول مدتى طولانى خاموش ماند و سپس گفت :\r\nباشد و چون عثمان برگشت ، رسول به اطرافيان گفت : من خاموش نماندم ، مگر براى اينكه يكى از شما به سوى او برخيزد و گردنش را بزند . مردى از انصار گفت : اى رسول ! چرا با ( چشم ) به من اشاره نكردى ؟ گفت : بر پيامبر سزاوار نيست نگاه دزدانه داشته باشد . « 1 »\r\nاين آيه از قرآن هم در تصريح به كفر همين مرد است كه فرود آمده : و كيست ستمكارتر از آنكه به دروغ بر خدا افترا بندد يا بگويد بر من وحى شده با آنكه چيزى بر او وحى نشده و ( كيست ستمكارتر از ) آنكه بگويد من هم آيه نازل مىكنم نظير آنچه خدا نازل كرد . « 2 »\r\nاجماع مفسران بر آن است كه اين سخن : من هم آيه نازل مىكنم نظير آنچه خدا نازل كرد . از زبان ابن ابى سرح نقل شده و علتى هم كه براى آن ياد كرده‌اند اين است كه چون اين آيه از سورهء مؤمنون فرود آمد : براستى كه انسان را از مايه‌اى از گل آفريديم . پيامبر وى را بخواند و آن را بر وى ديكته كرد و چون به اين آيه رسيد : آنگاه وى را خلقتى ديگر پديد كرديم . عبد اللّه از تفصيل آفرينش انسان به شگفت آمد و گفت : بزرگ است خدا كه بهترين آفريدگان است . پيامبر گفت : بر من نيز همين سخن نازل شده . اينجا عبد اللّه به شك افتاد و گفت : اگر محمّد راست مىگويد كه بر من نيز مانند او وحى مىشود و اگر دروغ مىگويد من هم سخنى مانند او گفتم ، پس ، از اسلام برگشت و به مشركان پيوست .\r\nو همين است كه در آيه آمده : من نيز نازل مىكنم نظير آنچه را خدا نازل كرده است . « 3 »\r\n\r\n\r\n","description":"","footnote":"\r\n( 1 ) . سنن ابو داود : 2 / 220 ؛ الانساب ، بلاذرى : 5 / 49 ؛ المستدرك ، حاكم : 3 / 100 ؛ الاستيعاب : 1 / 381 ؛ تفسير قرطبى : 7 / 40 ؛ اسد الغابة : 3 / 173 ؛ الاصابة : 2 / 317 ؛ تفسير شوكانى : 2 / 134 .\r\n( 2 ) . انعام 6 / 93 .\r\n( 3 ) . ر ك : الانساب ، بلاذرى : 5 / 49 ؛ تفسير قرطبى : 7 / 40 ؛ تفسير بيضاوى : 1 / 391 ؛ كشاف ، زمخشرى : -\r\n","page_name":" 405 ","page_number":415},
  {"content":"\r\n\r\nاين مرد پرورش و گرايشى همچون امويان داشته ، او و عثمان هردو از پستان يك دايه اشعرى شير خورده‌اند و همين برادر رضاعى او را به خليفه نزديك كرده و گرايش‌هاى وى به امويان او را بر مسلمانان برگزيده و امتيازاتى بخشيده تا از كالاى دنيا بهره‌اى بيابد و به ثروتى رسد و آن بخشش كلان را بر وى روا شمارد هرچند كه قوانين دينى ، خليفه را در اين كار يارى ندهد ، زيرا كار غنايم به‌گونه‌اى دلخواه در دست وى نبود بلكه خمس آن به خدا و رسول و خويشان آن حضرت تعلق داشت و البتّه اين مرد هم براى سپاسگزاران از بذل و بخشش‌هاى خليفه به وى بود كه پس از كشته شدن برادرش خليفه از بيعت با امير مؤمنان سر باز زد و خدا مىداند كه بازگشت‌گاه و جايگاه ايشان كجاست .\r\nاين بود برنامه و قانون عالى عثمان . كه هنگام سخنرانى بر منبر نيز آن را بر زبان آورده و گويد : اين مال خداست به‌هركه خواهم مىدهم و هركس را خواهم از آن محروم مىدارم تا خدا بر هركه مخالف باشد خشم گيرد . و به‌سخن عمار گوش نمىدهد كه آن روز مىگويد : خدا را گواه مىگيرم كه من نخستين مخالف با اين روش هستم .\r\nو از ميان دو لب اوست كه شنيده مىشود و مىگويد : هرچند كه گروهى خوش نداشته باشند ما نيازمندىهاى خود را از اين غنايم و خراج‌ها تأمين كنيم و اعتنايى هم به سخن امير مؤمنان ندارد كه در همان‌جا مىگويد : در آن هنگام به جلوگيرى از زكات برمىخيزند و ميان تو و خواسته‌ات جدايى مىاندازند . « 1 »\r\nآرى ، اين عثمان است و اين منطقش با اينكه به روايت بخارى : شارع مقدس مىگويد : من تنها بخش‌كننده و خزانه‌دارم و خداست كه مىبخشد . « 2 » و مىگويد : من نه مىبخشم و نه كسى را محروم مىدارم . من بخش‌كنندهء اموال هستم براى همان مصارفى كه دستور دادم . و به عبارتى به خدا من نه چيزى به شما مىدهم و نه شما را از آن محروم\r\n\r\n\r\n","description":"","footnote":"\r\n- 1 / 461 ؛ تفسير رازى : 4 / 96 ؛ تفسير خازن : 2 / 37 ؛ تفسير نسفى كه در حاشيهء تفسير خازن چاپ شده :\r\n2 / 37 ؛ تفسير شوكانى : 2 / 133 ، 135 . به نقل از ابن ابى حاتم و عبد بن حميد و ابن منذر و ابن جريج و ابن جرير و ابو الشيخ .\r\n( 1 ) . اين دو حديث مفصلا در جلد نهم آمده است .\r\n( 2 ) . صحيح ، بخارى : 5 / 15 .\r\n","page_name":" 406 ","page_number":416},
  {"content":"\r\n\r\nمىدارم . من تنها يك خزانه‌دار هستم كه ( اموال را ) در آنجا كه دستور دادم مىنهم « 1 » و پيامبر صلّى اللّه عليه و آله است كه امّت خود را از تصرف ناحق در مال خدا پرهيز مىدهد و مىگويد :\r\nراستى كه مردانى در مال خدا به ناحق فرو مىروند و روز قيامت بهرهء ايشان آتش است . « 2 »\r\nآن است مرزهايى كه خدا نهاده كه به آن نزديك نشويد و آن كسان كه از مرزهاى خدا پا فراتر نهند ستمگرانند .\r\n\r\n39 - گنج‌هاى انبار شده به بركت خليفه\r\nگروهى از مردان سياست روز و برانگيزندگان شورش و آشوب‌ها با استفاده از هرج و مرجى كه در امور مالى كشور بود املاكى آبادان اندوختند و خانه‌هايى بزرگ و كاخ‌هايى برافراشته ، و اموالى كلان . و اينها همه از بركت آن برنامهء امويان بود در امور مالى كه با كتاب خدا و سنت رسول و شيوهء گذشتگان مخالفت داشت و به هرحال كه اين كسان ثروتى انبوه از مال مسلمانان گرد آورند و با آن ، چه بخور بخورها راه انداختند .\r\nيكى زبير بن عوام است ، چنانچه در صحيح بخارى ، كتاب الجهاد باب بركت در مال جنگجو مىخوانيم ، يازده خانه از وى در مدينه بر جاى ماند و دو خانه در بصره و يك خانه در كوفه و يكى در مصر ؛ و چهار زن داشت كه پس از كنار گذاشتن ثلث ماترك او ، به هريك از ايشان يك ميليون و دويست هزار سكه سهم الارث رسيد . « 3 » و به گفتهء بخارى همهء مالش پنجاه ميليون و دويست هزار بود و به گفتهء ابن هائم : بلكه درست آن است كه همهء مالش بر طبق آنچه داده شد پنجاه و نه ميليون و هشتصد هزار بوده « 4 » و ابن بطال و قاضى عياض و ديگران گفته‌اند : درست همان است كه ابن هائم گفته و بخارى در محاسبه اشتباه كرده است .\r\nعدد بالا كه در صحيح بخارى و ديگر مآخذ مىبينيم معدودى به همراه ندارد و قيد\r\n\r\n\r\n","description":"","footnote":"\r\n( 1 ) . صحيح بخارى : 5 / 17 ؛ سنن ابو داود : 2 / 25 ؛ طرح التثريب : 7 / 160 .\r\n( 2 ) . صحيح بخارى : 5 / 17 .\r\n( 3 ) . صحيح بخارى : 5 / 21 .\r\n( 4 ) . اين را شارحان بخارى نوشته‌اند . ر ك : فتح البارى ؛ ارشاد السارى ؛ عمدة القارى ؛ شذرات الذهب .\r\n","page_name":" 407 ","page_number":417},
  {"content":"\r\n\r\nنشده كه دينار بوده يا درهم ، جز اينكه ابن كثير آن را به درهم مقيد كرده است . « 1 »\r\nو ابن سعد مىنويسد : زبير در مصر و اسكندريه و كوفه زمين‌هايى داشت و در بصره خانه‌هايى و غلاتى داشت كه از دره‌هاى مدينه برايش مىرسيد . « 2 »\r\nمسعودى مىنويسد : هزار اسب بر جاى گذاشت و هزار غلام و هزار كنيز و زمين‌هايى چند . « 3 »\r\nيكى ديگر طلحة بن عبيد اللّه تيمى است كه خانه‌اى در كوفه ساخت كه در كناس به نام دار الطلحتين معروف بود و غلهء او از عراق ، روزانه هزار دينار طلا و گويند بيش از اينها مىارزيد و در ناحيهء سرات « 4 » بيش از اينها كه گفتيم داشت و خانه‌اى در مدينه برافراشت كه آن را با آجر و گچ و چوب درخت ساج هندى ساخت .\r\nمحمّد بن ابراهيم گفت : درآمد طلحه از غلات عراق ميان چهارصد تا پانصد هزار بود و از غلات سرات ده هزار دينار يا كمتر يا بيشتر .\r\nسفيان بن عيينه گفت : غلهء روزانهء او هزار وافى ( هم‌ارز با دينار طلا ) مىارزيد و موسى بن طلحه گفت : او دو ميليون و دويست هزار درهم و دويست هزار دينار طلا بر جاى گذاشت و مال او همچنان انبوه مىگرديد .\r\nابراهيم بن محمّد بن طلحه گفت : بهاى آنچه طلحه به جا گذاشت - از آب و ملك و اموال و زر و سيم - به سى ميليون درهم مىرسيد كه دو ميليون و دويست هزار درهم و دويست هزار دينار آن پول بود و بقيه كالا .\r\nسعدى مادر يحيى بن طلحه گفت : طلحه در حالى مرد كه در دست خزانه‌دارش دو ميليون و دويست هزار بود و آب و ملك و اصلهء درخت‌هاى او را سى ميليون درهم قيمت گذاشتند .\r\nو عمرو بن عاص گفت : طلحه به اندازهء صد پوست گاو پر از طلاهاى بسيار بر جاى\r\n\r\n\r\n","description":"","footnote":"\r\n( 1 ) . البداية و النهاية : 7 / 249 .\r\n( 2 ) . الطبقات ، ابن سعد : 3 / 77 چاپ ليدن .\r\n( 3 ) . مروج الذهب : 1 / 434 .\r\n( 4 ) . ميان تهامه و نجد كه طائف نزديك‌ترين جا به آن است و نزديكىهاى صنعا دورترين .\r\n","page_name":" 408 ","page_number":418},
  {"content":"\r\n\r\nگذاشت كه در هريك از آن صد ، تا يك صد پيمانه پر از طلا و نقره جاى داشت و به گزارش ابن عبد ربه از داستان خشنى : در ميان ماترك او سيصد پوست گاو پر از طلا و نقره يافتند .\r\nو به گفتهء ابن جوزى : طلحه سيصد شتر بار طلا بر جا گذاشت .\r\nو به گزارش بلاذرى از طريق موسى بن طلحه ، عثمان در روزگار خلافتش دويست هزار دينار طلا به طلحه داد . « 1 »\r\nو اين سخن از عثمان خواهد آمد : واى من بر پسر زن حضرمى ( مادر طلحه را مىگويد ) چنين و چنان پوست‌هاى گاو پر از طلا و نقره به او دادم و او خون مرا مىخواهد و مردم را عليه من و عليه جان من برمىانگيزد .\r\nيكى ديگر عبد الرحمن بن عوف زهرى است كه به گفتهء ابن سعد هزار شتر و سه هزار گوسفند و صد اسب بر جا گذاشت كه در بقيع مىچريدند و منطقهء كشاورزى او در جرف بيست شتر مخصوص براى آب‌كشى داشت .\r\nو هم مىنويسد : وى آن قدر شمش‌هاى طلا بر جاى گذاشت كه براى شكستن و بخش‌كردن آن نيز از تبر استفاده مىشد چندان كه دست‌هاى تبرداران از بسيارى كار آبله زد و چهار زن از وى به‌جا ماند كه به هركدام هشتاد هزار سكه رسيد و صالح بن ابراهيم بن عبد الرحمن گفت : زن عبد الرحمن كه در مرض موت وى را طلاق داده بود براى يك چهارم از يك هشتم ماترك كه به او مىرسيد با ما به گرفتن هشتاد و سه هزار سكه صلح كرد .\r\nو يعقوبى مىنويسد : سهم الارث اين زن را عثمان به او رساند و براى يك چهارم از يك هشتم ماترك كه به او مىرسيد با دادن صد هزار دينار طلا و گفته‌اند هشتاد هزار دينار طلا مصالحه شد .\r\nو مسعودى مىنويسد : عبد الرحمن خانهء خود را ساخت و آن را پنهاور گردانيد و در\r\n\r\n\r\n","description":"","footnote":"\r\n( 1 ) . ر ك : الطبقات ، ابن سعد : 3 / 158 چاپ ليدن ؛ الانساب ، بلاذرى : 5 / 7 ؛ مروج الذهب : 1 / 434 ؛ العقد الفريد : 2 / 279 ؛ الرياض النضرة : 2 / 258 ؛ دول الاسلام ، ذهبى : 1 / 18 ؛ الخلاصة ، خزرجى 152 .\r\n","page_name":" 409 ","page_number":419},
  {"content":"\r\n\r\nاصطبل او صد اسب بود و خود هزار شتر و ده هزار گوسفند داشت و يك هشتم مال او پس از وفاتش به هشتاد و چهار هزار سكه رسيد . « 1 »\r\nيكى ديگر سعد بن ابى وقاص است كه به گفتهء ابن سعد در روز مرگ دويست و پنجاه هزار درهم داشت و در قصر خود در عقيق مرد و به گفتهء مسعودى خانهء خود را در عقيق ساخت و سقف آن را برافراشته فضاى آن را وسيع گردانيد و بالاى آن كنگره‌ها نهاد . « 2 »\r\nيكى ديگر يعلى بن اميه است كه پانصد هزار دينار طلا بر جا نهاد و بدهىهايى از او بر گردن مردم بود و هم آب و زمين و اموال ديگرى در ماترك او يافت مىشد كه بهاى آن به گفتهء مسعودى به صد هزار دينار طلا مىرسيد . « 3 »\r\nيكى ديگر زيد بن ثابت تنها مدافع عثمان است كه به گفتهء مسعودى چندان طلا و نقره بر جاى نهاد كه آنها را با تبر مىشكستند . گذشته از اموال از آب و زمين‌هايش كه صد هزار دينار طلا مىارزيد . « 4 »\r\nاين نمونه‌هايى است از ريخت‌وپاش‌هاى نابجايى كه در دورهء عثمان به چشم مىخورد و مسلم است كه در تاريخ ، همهء تباهىهايى را كه آنجا روى داده شمار نكرده و در اين مورد همان اندازه كوتاه آمده است كه در مورد ديگر پيشامدها و آشوب‌ها و بخصوص آنهايى كه تدريجا حاصل شده است .\r\nامّا آنچه خليفه براى خود اندوخت نيز ، ايرادى بر گزارش‌كردن آن نيست ، دندان‌هايى با طلا پهلوى هم مىنهاد و جامه‌هاى شاهانه مىپوشيد . محمّد بن ربيعه گفت : رداى خز چهار گوشهء نگارينى در بر عثمان ديدم كه هشتصد دينار طلا مىارزيد و خودش گفت : اين از نائله « 5 » است ، آن را پوشيدم كه چون آن را در بر كنم او شاد مىشود و\r\n\r\n\r\n","description":"","footnote":"\r\n( 1 ) . ر ك : الطبقات ، ابن سعد : 3 / 96 چاپ ليدن ؛ مروج الذهب : 1 / 434 ؛ تاريخ يعقوبى : 2 / 146 ؛ صفة الصفوة ، ابن جوزى : 1 / 138 ؛ الرياض النضرة ، محبّ طبرى : 2 / 291 .\r\n( 2 ) . الطبقات ، ابن سعد : 3 / 105 ؛ مروج الذهب : 1 / 434 .\r\n( 3 ) . مروج الذهب : 1 / 434 .\r\n( 4 ) . همان .\r\n( 5 ) . وى دختر فرافصه و همسر عثمان است .\r\n","page_name":" 410 ","page_number":420},
  {"content":"\r\n\r\nابو عامر سليم گفت : در بر عثمان جامه‌اى ديدم كه هشتصد دينار طلا بهاى آن بود . « 1 »\r\nبلاذرى گويد : در بيت‌المال در مدينه جامه‌دانى بود و در آن گوهرها و زيورهايى ، پس عثمان چيزهايى از آن برداشت كه برخى از خانواده‌اش را با آن بياراست مردم در اين مورد او را آشكارا نكوهيدند و سخنانى تند به وى گفتند تا بر سر خشم آمد و گفت : اين مال خداست به هركه بخواهم مىدهم و هركه را بخواهم از آن محروم مىدارم . پس خدا بر هركه مخالف باشد خشم گيرد و به گزارشى گفت : ما نيازمندىهاى خود را از اين غنايم و خراج‌ها تأمين مىكنيم هرچند گروه‌هايى خوش نداشته باشند . على به او گفت :\r\nدر آن هنگام به جلوگيرى از كارت برمىخيزند و ميان تو و خواسته‌ات جدايى مىاندازند . تا پايان داستان كه ضمن بحث ديگرى از درگيرىهاى خليفه با عمار خواهد آمد .\r\nو ابو موسى با پيمايشى از زر و سيم به نزد وى شد . آنها را ميان زنان و دختران خويش بخش كرد و بيشتر بيت‌المال را در آبادكردن املاك و خانه‌هاى خود به مصرف رساند . « 2 »\r\nو ابن سعد مىنويسد : روزى كه عثمان كشته شد نزد خزانه‌دارش سه ميليون و پانصد هزار درهم و صد و پنجاه هزار دينار طلا داشت كه همهء آنها يغما شد و رفت . « 3 »\r\nو هزار شتر در ربذه از وى به جا ماند و دست پيمان‌هايى در براديس و خيبر و وداى القرى به ارزش دويست هزار دينار .\r\nو مسعودى مىنويسد : در مدينه ساختمانى ساخت و آن را با سنگ و ساروج برافراشت و درب آن را از چوب درخت ساج هندى و درخت سرو قرار داد و در مدينه اموال و چشمه‌ها و بستان‌ها بيندوخت و عبد اللّه بن عتبه گويد : روزى كه عثمان كشته شد اموال وى نزد خزانه‌دارش به صد و پنجاه هزار دينار طلا و يك ميليون درهم مىرسيد و بهاى املاك او در وادى القرى و حنين و ديگر جاها صد هزار دينار طلا بود و گوسفند و\r\n\r\n\r\n","description":"","footnote":"\r\n( 1 ) . الطبقات ، ابن سعد : 3 / 105 ؛ مروج الذهب : 1 / 434 .\r\n( 2 ) . الصواعق المحرقة 68 ؛ السيرة الحلبية : 2 / 87 .\r\n( 3 ) . الطبقات ، ابن سعد : 5 / 53 چاپ ليدن .\r\n","page_name":" 411 ","page_number":421},
  {"content":"\r\n\r\nشتر فراوان از او بر جاى ماند . « 1 »\r\nو ذهبى مىنويسد : ثروت‌هاى كلان از آن او گرديد و هزار برده داشت . « 2 »\r\n\r\n\r\n","description":"","footnote":"\r\n( 1 ) . مروج الذهب : 1 / 433 .\r\n( 2 ) . دول الاسلام : 1 / 12 .\r\n","page_name":" 412 ","page_number":422},
  {"content":"\r\n\r\n\r\nسياهه‌اى از بخشش‌هاى خلفه و گنج‌هاى آبادان شده به بركت او\r\nدينار طلا نام صاحبان\r\n000 / 500 مروان\r\n000 / 100 ابن ابى سرح\r\n000 / 200 طلحه\r\n000 / 560 / 2 عبد الرحمن\r\n000 / 500 يعلى بن اميه\r\n000 / 100 زيد بن ثابت\r\n000 / 150 خود خليفه ( عثمان )\r\n000 / 200 خود خليفه ( عثمان )\r\n000 / 310 / 4 جمع\r\nچهار مليون و سيصد و ده هزار دينار طلا بخوان و فراموش مكن گفتار امير مؤمنان را دربارهء عثمان : ميان خوردنگاه و جاى بيرون دادنش خودپسندانه به خراميدن پرداخت و فرزندانش نياكانش نيز با او به پا خاسته دارايى خدا را چنان مىخوردند كه شتر گياه بهارى را .\r\nو نيز اين سخن او را كه اندكى بعد بيايد :\r\nهان ! هرزمينى كه عثمان به تيول داده و هر مالى كه از دارايى خدا بخشيده به بيت‌المال برمىگردد .\r\nدرم نام صاحبان\r\n000 / 300 حكم\r\n000 / 020 / 2 خانوادهء حكم\r\n000 / 300 حارث\r\n000 / 100 سعيد\r\n000 / 100 وليد\r\n000 / 300 عبد اللّه\r\n000 / 600 عبد اللّه\r\n000 / 200 بو سفيان\r\n000 / 100 مروان\r\n000 / 200 / 2 طلحه\r\n000 / 000 / 30 طلحه\r\n000 / 800 / 59 زبير\r\n000 / 250 ابن ابى وقاص\r\n000 / 500 / 30 خود خليفه ( عثمان )\r\n000 / 770 / 126 جمع\r\nصد و بيست و شش مليون و هفتصد و هفتاد هزار درم\r\n\r\n","description":"","footnote":"","page_name":" 413 ","page_number":423},
  {"content":"\r\n\r\nاينجا فقط مىماند كه از خليفه بپرسيم چرا اين همه امتيازات را به نامبردگان و نيز كسانى نظير ايشان از جلودارانش اختصاص داده ؟ آيا جهان براى ايشان آفريده شده ؟ يا قانون و دين دستور داده بود از رسانيدن پاداش‌ها و دادن حقوق شايستگان و نيكان امت محمّد - همچون ابو ذر غفارى ، و عمار بن ياسر و عبد اللّه بن مسعود و امثال ايشان - جلوگيرى شود و برايشان واجب باشد كه با دشوارىها و سختىها دست به گريبان باشند و از گرفتارىها رنج ببرند و قانون محروميت ، بر عموم ايشان فرمان براند يكى تبعيد شود و ديگرى كتك بخورد و آن ديگر مورد اهانت قرار گيرد . و اين سرورشان امير مؤمنان است كه مىگويد : امويان از ميراث محمّد و غنايمى كه به بركت آن حضرت رسيده چنان اندك‌اندك به من مىدهند كه گويا مىخواهندى شيرى به بچهء شتر هنگام دوشيدن مادرش بدهند . « 1 »\r\nآيا جود عبارت است از آنكه فردى آنچه را مال خودش و مايملك شخصى است بدهد يا به گونه‌اى كه خليفه رفتار مىكرد از كيسهء ديگران بذل و بخشش كند ؟ كاش كسى را مىيافتم كه اين پرسش مرا پاسخ بدهد ، زيرا خود خليفه را نيافتم تا از وى سؤال كنم و شايد كه اگر هم از خودش مىپرسيدم تازيانه‌اش بر پاسخش پيشى مىگرفت .\r\nآرى ، حكم آن بخشش‌ها و تيول دادن‌ها را با توجه به اينكه بيشتر زمين‌هاى متعلق به بيت‌المال را تيول داده بود « 2 » از خطبهء امير مؤمنان مىتوان دريافت كه كلبى مرفوعا از ابن عبّاس روايت كرده و براساس آن دو روز پس از آنكه در مدينه با على بيعت كردند وى خطبه‌اى خواند و گفت : هان ! هرزمينى را كه عثمان خالصهء كسى گردانيده و هرمالى كه از مال خدا به كسى بخشيده به بيت‌المال برمىگردد ، زيرا هيچ‌چيز ، حق قديمى را از بين نمىبرد و اگر آن را بيابم كه وسيلهء ازدواج با زنان قرار گرفته و در شهرها پراكنده شده آن را به حال نخست برمىگردانم ، زيرا در عدل گشايشى است و هركس حق بر وى تنگ و سخت بيايد ستم بر وى تنگ‌تر است . « 3 »\r\n\r\n\r\n","description":"","footnote":"\r\n( 1 ) . نهج البلاغة : 1 / 126 .\r\n( 2 ) . السيرة الحلبية : 2 / 87 .\r\n( 3 ) . نهج البلاغة : 1 / 46 ؛ شرح ، ابن ابى الحديد : 1 / 90 .\r\n","page_name":" 414 ","page_number":424},
  {"content":"\r\n\r\nكلبى گويد : سپس او فرمود تا هم هرسلاحى از عثمان در خانه‌اش يافتند كه عليه مسلمانان به كار رفته بود مصادره كردند و هم شتران گرانبهايى كه ابتدا از اموال صدقه بود و سپس خاص خانهء او گرديده بود و هم شمشير و زره او را . و دستور داد تا متعرض هيچ جزيى از اموال شخصى او كه در خانهء او و خانهء ديگران يافتند نشوند . و اموالى كه عثمان جايزه داده بود و هرجا آن را يافتند يا به صاحبانش بربخورند بازگردانند . اين خبر به عمرو بن عاص رسيد و او آن هنگام در سرزمين ايله از مناطق شام بود و از موقعى كه مردم بر سر عثمان جسته بودند وى در آنجا فرود آمده بود ، با شنيدن اين خبر به معاويه نوشت هرچه مىكنى بكن اگر مالى دارى . پسر ابو طالب چنان ترا برهنه مىكند كه چوبدستى را از پوستهء روى آن . و وليد بن عقبه كه قبلا يادش رفت مصادرهء شمشير و زره و شترهاى گرانبهاى عثمان را به دستور على ياد مىكند كه مىگويد :\r\n- اى هاشميان ! سلاح خواهرزاده‌تان را پس دهيد و تاراج نكنيد كه غنيمت گرفتن آن روا نيست .\r\n- اى هاشميان ! سازش ميان ما چگونه تواند باشد با آنكه زره و شترهاى گرانبهاى عثمان نزد على است .\r\n- هاشميان ! دوستى از شما چگونه مىشود با آنكه سلاح و اموال يغما شدهء ابن اروى « 1 » در ميان شماست .\r\n- هاشميان ! اگر اينها را به ما پس ندهيد در نزد ما كشندگان او با خالىكنندگان خزانه‌اش برابرند .\r\n- برادر مرا كشتيد تا جاى او باشيد ، همان‌گونه كه مرزبانان خسرو به او نيرنگ زدند .\r\nپس عبد اللّه بن ابو سفيان بن حارث بن عبد المطلّب در ابياتى دراز به او پاسخ داد و از آن ميان جمله است :\r\n- از ما دربارهء شمشير او توضيح نخواهيد كه شمشير او ضايع شد و صاحب آن به هنگام ترس آن را بيفكند .\r\n\r\n\r\n","description":"","footnote":"\r\n( 1 ) . اروى نام مادر عثمان و وليد است .\r\n","page_name":" 415 ","page_number":425},
  {"content":"\r\n\r\n- او را به خسرو مانند كردى و راستى هم كه مانند او بود و شيوه و سرشت و خوى او به خسرو مىمانست .\r\nگويد : مقصودش آن است كه وى هم مانند خسرو كافر بود و منصور هرگاه اين شعر را مىخواند مىگفت : خدا وليد را لعنت كند كه با گفتن اين شعر ميان فرزندان عبد مناف ( جدّ هاشميان و امويان ) جدايى افكند . « 1 »\r\nدو بيت مذكور در بالا كه به عبد اللّه نسبت داده شد ، مسعودى آن را به فضل ابن عبّاس بن ابى لهب نسبت داده و اينها را نيز همراه با آن آورده است :\r\n- از مصريان بپرسيد كه سلاح خواهرزادهء ما كجا شد ، زيرا شمشير و اموال يغما شدهء او را ايشان بردند .\r\n- در همهء جاها على همراه محمّد و پس از محمّد نيز او جانشين وى بود .\r\n- على دوست خداست كه دين او را آشكار ساخت و اين در هنگامى بود كه تو همراه بدبختان با او مىجنگيدى .\r\n- و تو مردى خودپسند از اهل صيفور هستى و خويشاونديى در ميان ما ندارى تا آن را مايهء سرزنش گردانى .\r\n- و خدا آيه نازل كرده كه تو بزهكار هستى و سهمى در اسلام ندارى كه آن را بخواهى . « 2 »\r\n\r\n40 - شجرهء ملعونه در قرآن و خليفه\r\nمهر خليفه به زادگان نياكانش - همان خاندان اميه كه در قرآن به عنوان شجرهء ملعونه از ايشان ياد شده - در دل او سرشته شده و برتر شناختن ايشان از همهء مردمان ، آويزهء دل او بود و اينها را از همان نخستين روزى از وى دانسته و همهء آشنايانش او را به اين‌گونه شناخته بودند . عمر بن خطاب به ابن عبّاس گفت : اگر عثمان به سرپرستى رسد فرزندان ابو معيط را بر گردن مردم سوار مىكند و اگر چنين كند او را خواهند كشت « 3 » .\r\n\r\n\r\n","description":"","footnote":"\r\n( 1 ) . شرح ، ابن ابى الحديد : 1 / 90 .\r\n( 2 ) . مروج الذهب : 1 / 443 .\r\n( 3 ) . الانساب ، بلاذرى : 5 / 16 .\r\n","page_name":" 416 ","page_number":426},
  {"content":"\r\n\r\nو به گزارش امام ابو حنيفه : اگر سرپرستى را به عثمان واگذارم خاندان ابو معيط را بر گردن مردم مىنشاند و به خدا كه اگر چنين كنم چنان كند و اگر چنان كند نزديك باشد كه به سوى او به حركت درآيند تا سرش را جدا كنند . اين گزارش را قاضى ابو يوسف آورده است . « 1 »\r\nو باز عمر است كه به عثمان وصيت مىكند : اگر به سرپرستى اين كار رسيدى از خدا بترس و خاندان ابو معيط را برگردن مردم سوار مكن . « 2 »\r\nو همين وصيت را على و طلحه و زبير هنگامى به رخ او كشيدند كه وليد بن عقبه را فرماندار كوفه گردانيد و به او گفتند : مگر عمر به تو وصيت نكرد كه خاندان ابو معيط و امويان را بر گردن مردم ننشانى ! او در پاسخ ايشان چيزى نگفت . « 3 »\r\nتمام كوشش آن صرف او مىشد كه چنان حكومت اموى مقتدرى در شهرهاى اسلام بيناد نهد كه ديگران را مغلوب گردانيده نام ايشان در سده‌هاى گذشته را نيز از يادها ببرد ، ولى سرنوشت محتوم با خواسته‌هاى او مخالفت كرد و ياد نيكو و جاودانه و بازماندگان به‌هم‌پيوسته در ميان گروه‌ها و روزگاران را براى خاندان على گذاشت امّا كسى را نمىيابى كه خود را به خاندان ابو سفيان بچسباند و هركه هم براستى از ايشان باشد نسب خود را پوشيده مىدارد و هنگام ياد از آن ، پنهانى سخن مىگويد كه گويى تنها سخن از گذشته است ، پس نه يادى از بازماندگانشان مىبينى و نه كمترين آوازى از ايشان مىشنوى .\r\nخليفه در پس و پشت آن نيت دليرانهء خود ، در پس و پشت آرزوى ابو سفيان راه مىسپرد كه روز خلافت يافتن او گفت : خلافت را همچون گوى بگردان و امويان را ميخ‌هاى آن قرار ده . اين بود كه سرپرستى كار را در پايگاه‌هاى حساس و شهرهاى بزرگ به‌دست كودكان بنىاميه و جوانان ستمگر و خودپسند ايشان سپرد كه در آغاز جوانى\r\n\r\n\r\n","description":"","footnote":"\r\n( 1 ) . الآثار 217 .\r\n( 2 ) . الطبقات ، ابن سعد : 3 / 247 ؛ الانساب ، بلاذرى : 5 / 16 ؛ الرياض النضرة : 2 / 76 .\r\n( 3 ) . الانساب ، بلاذرى : 5 / 30 .\r\n","page_name":" 417 ","page_number":427},
  {"content":"\r\n\r\nبودند . جوانانى از ايشان را فرماندارى بخشيد كه از كار سرمست و شاد مىشدند . نه روزگار ، ادبى به آنان آموخته بود و نه زمانه انديشه‌اى استوار به آنان داده بود . آنان را بر گردن مردم چيره مىساخت ، راه‌ها را برايشان استوار مىكرد و خارهاى ميان راه را از پيش رويشان جارو مىكرد و هردو لنگهء در آشوب و ستم را به‌روى اجتماع نيكو در شهرهاى مسلمانان بگشود و با دست آن فرومايگان ، رسوايىها را از همان روز به بعد ، هم بر جان خويش و هم بر جان تودهء مسلمان بخريد .\r\nبه گفتهء ابو عمر : شبل بن خالد بر عثمان درآمد و اين هنگامى بود كه غير از امويان كسى نزد او حضور نداشت . گفت : اى گروه قريش ! آيا خردسالى ميان شما نيست كه بخواهيد ارجمند گردد ؟ آيا نيازمندى ميان شما نيست كه بخواهيد توانگر شود ؟ آيا گمنامى ميان شما نيست كه بخواهيد نام او را بلند گردانيد ؟ چرا عراق را به اين اشعرى - ابو موسى را مىگويد - واگذارده‌ايد تا آن را به ستم بخورد . عثمان گفت : چه كسى براى آن مناسب است . ايشان عبد اللّه « 1 » بن عامر را پيشنهاد كردند كه شانزده ساله بود . « 2 » آنگاه او را برگماشت .\r\nو اين كودكان نيز هيچ‌كدامشان پروايى از آنچه مىكرد و مىگفت نداشتند . خليفه نيز به شكايت هيچ‌كس گوش نمىداد و نكوهش هيچ نكوهشگرى را نمىشنود . فرماندار كوفه سعيد بن عاص آن جوانك ستمگر كه چنانچه گذشت « 3 » بر فراز منبر مىگفت :\r\nسرزمين ميان بصره و كوفه و دهكده‌هاى پيرامون آن دو ، باغستانى است براى كودكان قريش .\r\n\r\n\r\n","description":"","footnote":"\r\n( 1 ) . وى دايى زادهء عثمان بود ، چون مادر عثمان اروى بنت كريز بود و عبد اللّه بن عامر بن كريز بن ربيعة بن حبيب بن عبد الشمس .\r\n( 2 ) . گمان مىكنم كه تصحيف شده باشد ، زيرا ابو عمر در سرگذشت عبد اللّه بن عامر مىنويسد : عثمان ابو موسى را از حكومت بصره و عثمان بن ابى العاص را از فارس بر كنار كرد و همهء آنها را به عبد اللّه سپرد كه - به گفتهء صالح - آن هنگام بيست و چهار سال داشت و به گفتهء ابو يقظان چون ابن عامر براى فرماندارى به بصره آمده بيست و چهار و بيست و پنج سال داشت .\r\n( 3 ) . ر ك : الغدير ( متن عربى / چ 2 ) : 8 / 270 .\r\n","page_name":" 418 ","page_number":428},
  {"content":"\r\n\r\nو اين كودكان همان‌هايىاند كه پيامبر صلّى اللّه عليه و آله با اين گفتار خويش گزارش ظهور آنان را داده : براستى تباهى پيروان من به‌دست كودكانى بىخرد از قريش خواهد بود . « 1 »\r\nو به اين‌گونه : هلاك اين ملت به‌دست كودكانى از قريش خواهد بود . « 2 »\r\nو همان فرمانروايان بىخرد هستند كه پيامبر صلّى اللّه عليه و آله در نظر داشته و به كعب بن عجره گفته است : اى كعب ! خدا ترا از فرمانروايى بىخردان پناه دهد ! پرسيد : اى رسول ! فرمانروايى بىخردان چيست ؟ گفت : فرمانروايانى كه پس از من خواهند بود و خوى و سيرت مرا مايهء راهنمايى نمىگيرند و سنت مرا شيوهء خود نمىگردانند - همان حديثى كه گذشت « 3 » - .\r\nو هم آنان كه پيامبر در نظر گرفته و دربارهء ايشان به مردم گفته است : بشنويد آيا شنيديد ؟ پس از من فرمانروايانى خواهند بود كه هركس بر ايشان درآمد و دروغ ايشان را راست شمرد و در ستمگرىهاشان كمك كار آنان شد ، چنان كسى از من نيست و من از او نيستم و او بر من در كنار حوض كوثر درنمىآيد و هركس بر ايشان درنيامد و دروغ ايشان را راست نشمرد و كمك كار ستمگرىشان نشد ، او از من است و من از اويم و بر من در كنار حوض كوثر درمىآيد . و در يك خبر : در آينده فرمانروايانى دروغگو و ستمگر خواهند بود ، هركس دروغ ايشان را راست شمرد . . . . « 4 »\r\nو به گزارش احمد : در آينده پس از من اميرانى دروغگو و ستمگر خواهند بود ، پس هركه دروغ ايشان را راست شمارد و در بيدادگرىهاشان آنان را يارى و هم‌پشتى نمايد\r\n\r\n\r\n","description":"","footnote":"\r\n( 1 ) . اين گزارش را بخارى در كتاب الفتن از صحيح خود : 10 / 146 و نيز حاكم المستدرك : 4 / 470 آورده است و حاكم و ذهبى درستى آن را گواهى كرده‌اند و حاكم گويد : خذيفة بن يمان صحت اين حديث را گواهى كرده است .\r\n( 2 ) . المستدرك ، حاكم : 4 / 479 كه مىنويسد : حديثى صحيح است به شرط روايت بخارى و مسلم كه آن را روايت نكرده‌اند و اين حديث ، گواه‌هايى هم - از سخنان پيامبر صلّى اللّه عليه و آله و ياران پاك او و شاگردان پيشواى ايشان - دارد كه مجال ذكر آنها را ندارم ، سپس مىپردازد ، به ذكر پاره‌اى از آنچه دربارهء حكم و مروان و فرزندان ابو العاص قبلا آورديم .\r\n( 3 ) . ر ك : الغدير ( متن عربى / چ 2 ) : 8 / 256 .\r\n( 4 ) . تاريخ خطيب بغدادى : 2 / 107 و 5 / 362 .\r\n","page_name":" 419 ","page_number":429},
  {"content":"\r\n\r\nاو از من نيست و من از او نيستم و هركس دروغ ايشان را راست نشمرد و در بيدادگرىها ايشان را يارى و هم‌پشتى ننمود او از من است و من از او . « 1 »\r\nو آنانند كه پيامبر در نظر گرفته و گفته است : پس از من امرايى خواهند بود كه آنچه مىگويند نمىكنند و كارهايى مىكنند كه دستور آن را ندارند . « 2 »\r\nآرى ، عثمان ايشان را به كار مىگمارد و خود بهتر از هركسى ايشان را مىشناسد با آنكه پيامبر صلّى اللّه عليه و آله گفت : هركس كارگزارى از مسلمانان را به كار گمارد و بداند كه در ميان ايشان شايسته‌تر و داناتر از او به كتاب خدا و سنت پيامبرش هست ، به خدا و پيامبر و به همهء مسلمانان خيانت كرده است « 3 » .\r\nپس روزگار آن جوانان ، روزگار هلاك امّت محمّد و عصر تباهى آنان است ، فتنه‌ها از ايشان آغاز شد و بر ايشان بازگشت ، كه چون در آن روز مىنگرى مىبينى فرمانروا ، يا رانده شده‌اى لعنت شده است يا قورباغه‌اى مانند او يا تبهكارى كه قرآن پرده از روى كارش برداشته يا آزاده شده‌اى دورو يا جوانكى ستمگر يا كودكانى بىخرد .\r\nو البتّه خليفه در پس و پشت همهء اينها آرزوى آن را داشت كه كليدهاى بهشت نيز به دست او باشد كه تا آخرين نفر ايشان را به آنجا داخل كند . احمد از طريق سالم بن ابى الجعد آورده است كه عثمان مردمى از ياران رسول صلّى اللّه عليه و آله را كه عمار بن ياسر در ميان ايشان بود بخواند و گفت : من از شما پرسشى مىكنم و دوست دارم كه به من راست بگوييد .\r\nشما را به خدا سوگند ، آيا مىدانيد كه پيامبر ، قريش را بر ديگر مردم و بنى هاشم را بر قريش ترجيح مىداد ؟ آن گروه خاموش شدند . پس عثمان گفت : اگر كليدهاى بهشت در دست من باشد به بنىاميه مىدهم كه تا آخرين نفر ايشان وارد شود ( اسناد اين گزارش صحيح است و همهء راويان ميانجى آن مورد اطمينان و از راويان كتاب‌هاى صحيح‌اند ) . « 4 »\r\nگويا خليفه مىپندارد اقدامى كه در بخشيدن اموال به راه انداخته در آينده در آستانهء\r\n\r\n\r\n","description":"","footnote":"\r\n( 1 ) . مسند احمد : 4 / 267 .\r\n( 2 ) . همان : 1 / 456 .\r\n( 3 ) . سنن بيهقى : 10 / 118 ؛ مجمع الزوائد : 5 / 211 .\r\n( 4 ) . مسند احمد : 1 / 62 .\r\n","page_name":" 420 ","page_number":430},
  {"content":"\r\n\r\nبهشت نيز در كار خواهد بود همچنانكه در دنيا خاندان خود را با بخشيدن اموال كمك مىداد آنجا نيز به ايشان نعمت خواهد بخشيد . پس در يك روز اين جهان كه خليفه با بهره‌مند ساختن‌شان - به آن‌گونه كه خود دوست مىداشت - ايشان را در معرض آزمايشى خردكننده قرار داد . تا بزهكارىها و تبهكارىهاى صحنهء وجود ايشان را ميدان تاخت‌وتاز گرفتند . امّا در آخرت ميان ايشان و ميان بهشت ، سدى است براى آنچه از گناهان مرتكب شدند و نپندارم كه خليفه آنجا بتواند به آرزويش برسد و ما هرچند نه نظريهء خليفه را در مسأله ثواب و عقاب مىدانيم و نه برداشت و تفسير او را از آياتى كه دربارهء اين دو موضوع در قرآن رسيده ، و نه عقيدهء او را پيرامون بهشت و دوزخ و اهل آن دو ، با اين همه آيا هرمردى از ايشان طمع دارد كه به بهشت درآورده شود ؟ آيا كسانى كه كارهاى زشت پيشه كردند مىپندارند ايشان را مانند و برابر با كسانى مىنهيم كه ايمان آوردند و كارهاى شايسته كردند ؟ هرگز ! اينان در نعمت‌هايند و تبهكاران در دوزخ ، و در روز سزا ، وارد آن مىشوند . اصلا نامهء بدان در دوزخ است . هرگز ! در خوردكننده‌اش مىافكنند و تو چه مىدانى كه خوردكننده چيست ، آتش افروختهء خداست كه بر دل‌ها مسلط شود و بهشت به نيكوكاران نزديك گردد و جهنّم به گمراهان نمودار شود . كسانى كه ايمان آورده و كارهاى شايسته كرده و پروردگار خويش را تواضع كرده‌اند آنها اهل بهشت‌اند .\r\nدر روزى كه خليفه ، خود و سلطنت خود و مقامش را فداى اين امويان كرد ايشان بر خلاف آنچه وى اميدوار بود هيچ‌گونه نيازى را از او برنياوردند تا كشته شد و گمان هم نمىكنم كه فردا در پيشگاه خدا و در روزى كه هيچ دارايى و فرزندى انسان را بىنيازى ندهد بتوانند كمترين نيازى از او را برآورده سازند .\r\nوانگهى آيا تعجب نمىكنى كه خليفه خوش نداشته پيامبرش ، هاشميان را از ديگر قريش برتر شمارد و تعصب كوركورانه برآنش داشته كه با آن سخن رسواكننده و احمقانه‌اش با گفتهء پيامبر مقابلهء به مثل كند كه به گزارش احمد گفته بود : اى گروه هاشميان ! سوگند به آن كس كه مرا به پيامبرى حقيقى فرستاد اگر حلقهء در بهشت را گيرم\r\n\r\n","description":"","footnote":"","page_name":" 421 ","page_number":431},
  {"content":"\r\n\r\nجز از شما آغاز نكنم . « 1 »\r\n\r\n41 - خليفه ابو ذر را به ربذه تبعيد مىكند\r\nبلاذرى روايت كرده كه چون عثمان ، بخشش‌هاى آنچنانى را در حق مروان بن حكم روا داشت و به حارث بن حكم بن ابى العاص سيصد هزار درهم و به زيد بن ثابت انصارى صد هزار درهم بداد ، ابو ذر مىگفت : جمع‌كنندگان گنج‌ها را به كيفرى دردناك بشارت ده ، و نيز اين آيه را مىخواند : و كسانى كه زر و سيم را انبار مىكنند و در راه خدا به‌مصرف نمىرسانند نويد ده ايشان را به كيفرى دردناك « 2 » . مروان اين سخنان را به عثمان رساند و او بردهء خود ناتل را به‌سوى ابو ذر فرستاد كه از اين سخنان كه به گوش من مىرسد دست بكش . او گفت : آيا عثمان مرا از خواندن قرآن كريم و از نكوهش كسى كه دستور او را رها كرده منع مىكند ؟ به خدا كه اگر خشنودى خدا را با خشم عثمان به دست آورم نزد من بهتر و محبوب‌تر است از اينكه با خشنود ساختن عثمان خدا را به خشم آورم . عثمان از اين سخن بر سر خشم آمد و آن را در دل نگاه داشت و شكيبايى و خوددارى نمود تا روزى گفت : آيا امام را رواست كه چيزى از مال مسلمانان را برگيرد و چون توانگر شد بپردازد ؟ كعب الاحبار گفت : عيبى ندارد . ابو ذر گفت : اى فرزند دو يهودى ! تو دين ما را به ما مىآموزى ؟ عثمان گفت : چه انگيزه‌اى آزار ترا بسيار گردانيده و عليه ياران من برانگيخته ؟ به واحد نظامىات ملحق شو و واحد نظامىاش در شام بود و آن هنگام مطابق معمول براى حجّ آمده بود و از عثمان اجازه خواست كه در جوار قبر پيامبر بماند و او به وى اجازه داد و اينكه واحد نظامىاش در شام بود علتى جز اين نداشت كه چون ديد ساختمان‌ها تا ناحيهء سلع رسيده به عثمان گفت : من از رسول خدا صلّى اللّه عليه و آله شنيدم مىگفت : « چون ساختمان‌ها تا ناحيهء سلع رسد ، چاره ، گريز است » اينك به من اجازه ده تا به شام روم و آنجا جهاد كنم . او به وى اجازه داد و ابو ذر كارهايى را كه معاويه مىكرد ناپسنديده مىشمرد و معاويه سيصد دينار طلا براى او فرستاد و او گفت :\r\n\r\n\r\n","description":"","footnote":"\r\n( 1 ) . الصواعق 95 .\r\n( 2 ) . توبه 9 / 34 .\r\n","page_name":" 422 ","page_number":432},
  {"content":"\r\n\r\nاگر اينها از سهميهء حقوق امسال من است كه از دادن آن خوددارى كرده بوديد ، آن را مىپذيرم و اگر جايزه و بخششى است مرا نيازى به آن نيست و حبيب بن مسلمهء فهرى دويست دينار طلا براى وى فرستاد و او گفت : آيا نزد تو هيچ‌كس خوارتر از من نبود كه اين مال را براى من فرستادى ؟ پس آن را برگرداند .\r\nمعاويه ، خضراء ( كاخ سبز ) را كه در دمشق ساخت ، ابو ذر به او گفت : اگر اين از مال خداست كه خيانت كرده‌اى و اگر از مال خودت است كه اسراف است . معاويه خاموش ماند و ابو ذر گفت : به خدا كارهايى شده كه نيك نمىشناسم و به خدا سوگند كه اينها در كتاب خدا و سنت پيامبرش نيست و به خدا حقّى را مىبينم كه خاموش مىشود و باطلى را كه زنده مىشود و راستگويى را كه تكذيب مىشود و سنتى را كه از پرهيزكارى به‌دور است و شايستهء مردمى را كه حقوق ايشان ربوده مىشود . حبيب بن مسلمه به معاويه گفت : ابو ذر شام را بر تو تباه خواهد كرد اگر شما نيازى به آنجا داريد اهل آن را دريابيد .\r\nمعاويه در اين‌باره با عثمان مكاتبه كرد و عثمان به معاويه نوشت : پس از ديگر سخنان ، جندب ( نام ابو ذر در ميان جاهليت ) را بر ناهموارترين ستورها سوار كن و او را از راهى دشوار بفرستاد . معاويه او را با كسى فرستاد كه شبانه روز ستورش را براند و چون ابو ذر به مدينه آمد مىگفت : كودكان را به كار مىگمارى و چراگاه اختصاصى درست مىكنى و فرزندان آزاده شده‌ها را به خود نزديك مىكنى . عثمان به نزد او فرستاد كه به هر سرزمينى كه خواهد ملحق برود . گفت : به مكّه ، گفت : نه . گفت : بيت المقدس گفت : نه .\r\nگفت : پس به بصره يا كوفه ، گفت : نه ، من ترا مىفرستم به ربذه ، پس او را به آنجا فرستاد و همچنان در آنجا بود تا درگذشت .\r\nو از طريق محمّد بن سمعان آورده‌اند كه وى به عثمان گفت : ابو ذر مىگويد : تو او را به سرزمين ربذه تبعيد كرده‌اى . گفت : شگفتا ! هرگز به هيچ‌وجه چنين چيزى نبوده ، زيرا من برترى او و پيش قدم بودن او را در مسلمانى مىشناسم . و ما در ميان ياران پيامبر هيچ‌كس را تواناتر از او نمىشمرديم .\r\nو از طريق كميل بن زياد آورده‌اند كه او گفت : من در مدينه بودم كه عثمان دستور داد\r\n\r\n","description":"","footnote":"","page_name":" 423 ","page_number":433},
  {"content":"\r\n\r\nابو ذر به شام ملحق شود و در سال آينده نيز هنگامى كه او را به ربذه تبعيد كرد در مدينه بودم .\r\nو از طريق عبد الرزاق از معمر از قتاده آورده‌اند كه ابو ذر سخنانى گفت كه عثمان آن را خوش نداشت ، « 1 » پس وى را دروغگو شمرد « 2 » و او گفت : گمان نمىكردم كه هيچ‌كس مرا دروغگو شمارد آن هم پس از آنكه پيامبر گفت : زمين دربر نگيرد و آسمان سايه بر سر كسى نيفكند كه راستگوتر از ابو ذر باشد ، سپس او را به ربذه فرستاد و ابو ذر مىگفت :\r\nحق‌گويى براى من دوستى نگذاشت و چون به ربذه رفت ، گفت : پس از كوچيدنم به شهر پيامبر ، عثمان مرا به بيابان‌نشينى برگردانيد .\r\nو گفت : على ، ابو ذر را بدرقه كرد و مروان خواست از وى جلوگيرى كند ، على تازيانهء خود را ميان دو گوش مركب او زد و در اين‌باره ميان على و عثمان سخنى درگرفت تا عثمان گفت : تو نزد من برتر از او نيستى و با يكديگر درشتى نمودند و مردم سخن عثمان را ناپسند شمردند و ميان آن دو افتادند تا آشتىشان دادند .\r\nو نيز روايت شده كه چون عثمان از مرگ ابو ذر در ربذه آگاه شد گفت : خدا رحمتش كند ! عمار بن ياسر گفت : آرى ، خدا از سوى همهء ما رحمتش كند ! عثمان گفت : اى گزندهء . . . پدرت ! آيا مىپندارى من از تبعيد او پشيمان شدم ؟ كه تمام داستان ، هنگام ياد از درگيرىهاى عمار خواهد آمد .\r\nو از طريق ابن خراش كعبى آورده‌اند كه گفت : ابو ذر را در سايبانى مؤيين يافتم و مىگفت : چنان امر به معروف و نهى از منكر كردم تا حق‌گويى براى من دوستى نگذاشت .\r\nو از طريق اعمش از زبان ابراهيم تيمى آورده‌اند كه پدرم گفت : از ابو ذر پرسيدم چه موجب شد كه تو در ربذه فرود آيى ؟ گفت : نيكخواهى و اندرز به عثمان و معاويه .\r\n\r\n\r\n","description":"","footnote":"\r\n( 1 ) . در روايت واقدى و مسعودى كه بيايد مىبينيم كه او گفت : از پيامبر شنيدم كه مىگفت : چون پسران ابو العاص به سى مرد رسند . . . تا پايان حديث .\r\n( 2 ) . به روايت واقدى عثمان گفت : واى بر تو ابو ذر ! بر رسول خدا دروغ مىبندى ؟\r\n","page_name":" 424 ","page_number":434},
  {"content":"\r\n\r\nو از طريق بشر بن حوشب فرازى آورده‌اند كه پدرش گفت : كسان من در شربه « 1 » بودند و من گوسفندانى چند را كه از آن من بود به سوى مدينه كشاندم ، پس چون به ربذه گذاشتم ناگهان در آنجا پيرى ديدم با سر و موى سپيد و پرسيدم : اين كيست ؟ گفتند : ابو ذر يار پيامبر . و ديدمش كه در خانه‌اى كوچك يا خانه‌اى مويين بود و با او گوسفندى چند .\r\nگفتم : به خدا اينجا ، محلهء قبيلهء تو ، بنى غفار نيست . گفت : به زور مرا به‌سوى اينجا بيرون كرده‌اند . بشر بن حوشب گفت : اين سخن را براى سعيد بن مسيّب بازگو كردم و او منكر شد كه عثمان وى را بيرون كرده باشد و گفت : ابو ذر از اين‌روى بدان سوى خارج شد كه خود مىخواست در آنجا مسكن گزيند « 2 » و بخارى در صحيح خود از حديث زيد بن وهب آورده است كه گفت : به ربذه گذشتم و به ابو ذر گفتم : چه موجب شد كه اينجا بار بيفكنى ؟ گفت : من در شام بودم و با معاويه بر سر اين آيه اختلاف پيدا كردم : كسانى كه از زر و سيم گنجينه مىسازند . . . . و او گفت : اين آيه دربارهء اهل كتاب فرود آمده و من گفتم :\r\nهم دربارهء ايشان است و هم دربارهء ما و او شكايت مرا به عثمان نوشت و عثمان هم نوشت : به مدينه بيا و چون آمدم مردم چنان پيرامون من انبوه شدند كه گويى پيشتر مرا نديده‌اند و چون اين را به عثمان رساندند . گفت : اگر خواهى از ما كناره كنى نزديك شهر باش . اين است آنچه موجب شد كار من به اينجا كشد .\r\nابن حجر در فتح البارى در شرح اين حديث مىنويسد : در گزارش طبرى آمده كه مردم پيرامون وى انبوه شده و علت بيرون شدنش را از شام مىپرسيدند و عثمان نيز از وى بر مردم مدينه بترسيد ، همان‌گونه كه معاويه از وى بر مردم شام ترسيده بود . و پس از اين فراز : « اگر خواهى كناره كنى » مىنويسد : در روايت طبرى آمده است : كنارى نزديك ( شهر ) من باش . و ابو ذر گفت : به خدا آنچه را مىگويم رها نمىكنم و به روايت ابن مردويه : آنچه را گفتم رها نمىكنم .\r\n\r\n\r\n","description":"","footnote":"\r\n( 1 ) . شربه با شين و راء مفتوح و تشديد باء ، جايى است ميان سليله و ربذه در راه مكّه .\r\n( 2 ) . ر ك : كه اين مسيب ، سخن ابو ذر را تكذيب مىكند تا دامن عثمان را از گناه تبعيدكردن وى پاك نمايد و هيچ باكى هم ندارد كه با اين سخن خود پيامبر را دروغگو شمرده كه بررسى آن را خواهى خواند .\r\n","page_name":" 425 ","page_number":435},
  {"content":"\r\n\r\nمسعودى نيز جريان ابو ذر را با عباراتى بدينگونه ياد كرده كه او روزى در مجلس عثمان حاضر بود و عثمان گفت : آيا شما بر آنيد كه هركس زكات مالش را داد باز هم حقى براى ديگران در مال او هست . كعب گفت : اى امير مؤمنان ! نه . ابو ذر به سينهء كعب كوبيد و گفت : اى يهودىزاده ! دروغ گفتى . سپس اين آيه را بخواند : نيكى آن نيست كه روى خود را به سوى خاور و باختر بگردانيد نيك آن كس است كه به خدا ايمان آورد - و به روز بازپسين و فرشتگان و به قرآن و به پيامبران - و در راه دوستى او مال دهد به خويشان و يتيمان و مستمندان و در راه ماندگان و خواهندگان و بردگان و نماز برپا دارد و زكات دهد و آنها كه چون پيمان بندند به پيمان خويش وفا كنند تا پايان آيه . « 1 »\r\nعثمان گفت : آيا عيبيى مىبينيد كه چيزى از مال مسلمانان برگيرم و آن را به هزينهء كارگزارانمان برسانم و به شما ببخشم ؟ كعب گفت : عيبى ندارد . ابو ذر عصا را بلند كرد و در سينهء كعب كوبيد و گفت : اى يهودىزاده ! چه ترا گستاخ كرده است كه دربارهء دين ما فتوا مىدهى ؟ عثمان به وى گفت : تو چه بسيار مرا مىآزارى ، روى خويش را از من پنهان دار كه مرا آزردى . ابو ذر به‌سوى شام بيرون شد و معاويه به عثمان نوشت : مردم پيرامون ابو ذر گرد مىآيند و ايمن نيستم كه او كار ايشان با ترا تباه كند . پس اگر نيازى به آنان دارى او را به نزد خوش بر . عثمان به وى نوشت كه او را سوار كند وى او را سوار بر شترى كرد كه پالان آن سخت خشك و درشت بود و پنج‌تن از بردگان خزرى را بفرستاد تا او را شتابان به مدينه برسانند و چون رساندند كشالهء ران‌هايش پوست انداخته و چيزى نمانده بود تلف شود . گفتند : تو از اين آسيب مىميرى . گفت : نه ، تا تبعيد نشوم نميرم و آنچه را بعدها بر سر وى مىآيد و نيز اين را كه چه كسى وى را دفن مىكند همه را ياد كرد . پس از چندى در خانه‌اش به وى نيكويى شد تا يك روز عثمان درآمده بر دو زانو بنشست و سخنانى گفت و آن حديث را ياد كرد كه براساس آن چون پسران ابو العاص به سى تن رسند بندگان خدا را بردگان خويش گيرند و سپس سخن بسيار گفت و در آن روز ثروتى را كه از عبد الرحمن بن عوف زهرى به ارث مانده بود نزد عثمان آورده بودند و كيسه‌هاى\r\n\r\n\r\n","description":"","footnote":"\r\n( 1 ) . بقره 2 / 177 .\r\n","page_name":" 426 ","page_number":436},
  {"content":"\r\n\r\nزر را بركشيده و بر روى هم چيدند چندان كه مردى ايستاده بود از پشت آنها عثمان را نمىديد . عثمان گفت : من اميدوارم عاقبت عبد الرحمن خير باشد ، زيرا او صدقه مىداد و مهمان‌نواز بود و ميراثش هم به اندازه‌اى است كه مىبينيد . كعب الاحبار گفت : راست گفتى اى امير مؤمنان . ابو ذر عصا را بلند كرد و با آن به سر كعب كوبيد و بىهيچ پروايى از درد آن گفت : اى يهودىزاده ! دربارهء مردى كه مرده و اين همه ثروت بر جاى گذاشته مىگويى كه خدا خير دنيا و آخرت به او داده و با قاطعيت چنين چيزى بر خدا مىبندى با آنكه من شنيدم كه پيامبر مىگفت : خوش ندارم كه به هنگام مردن پولى همسنگ يك قيراط ( يك چهارم از يك ششم دينار ) بر جاى گذارم . عثمان به او گفت : چهره‌ات را از من دور ساز . گفت : به مكّه بروم ؟ گفت : نه به خدا . گفت : آيا جلوگيرى مىكنى از اينكه به خانهء پروردگارم روم و او را بپرستم تا بميرم ؟ گفت : آرى به خدا . گفت : پس به شام بروم ؟\r\nگفت : نه ، به خدا . گفت : پس به بصره . گفت : نه ، به خدا جايى به جز اين شهرها را برگزين .\r\nگفت : نه به خدا به جز آنچه برايت ياد كردم جايى را اختيار نخواهم نمود و اگر مرا در مدينه كه براى همراهى با پيامبر به آنجا كوچيدم رها كنى آهنگ هيچ شهرى نخواهم كرد و تو مرا به هرشهرى خواهى تبعيد كن . گفت : من ترا به ربذه مىفرستم . گفت : بزرگ است خدا ، راست گفت پيامبر كه همهء آنچه را به من خواهد رسيد برايم پيشگويى كرد .\r\nعثمان گفت : به تو چه گفت : ؟ گفت : مرا خبر داد كه از اقامت در مكّه و مدينه ممنوع مىشوم و در ربذه مىميرم و كار كفن و دفن مرا گروهى كه از عراق به سوى حجاز مىروند بر گردن مىگيرند و همسر ابو ذر - و به گفتهء برخى دخترش - را سوار شترى كرده و عثمان دستور داد مردم از جاى خود به سوى او برنخيزند تا وى به ربذه كوچ داده شود .\r\nپس چون از مدينه بيرون شد همان‌گونه كه مروان وى را مىبرد على پيدا شد و همراه با او نيز دو پسرش و نيز برادرش عقيل و عبد اللّه بن جعفر و عمار بن ياسر بودند . مروان كه به ايشان برخورد ايراد كرد : على ! امير مؤمنان مردم را از همراهى با ابو ذر و مشايعت او در اين راه منع كرده است ، اگر نمىدانى آگاهت كردم . على به‌سوى او تاخته و تازيانه‌اش را ميان دو گوش مركب وى كوفت و گفت : دور شود ! خدا ترا به آتش اندازد و خود با\r\n\r\n","description":"","footnote":"","page_name":" 427 ","page_number":437},
  {"content":"\r\n\r\nابو ذر برفت و او را بدرقه كرد و سپس وى را وداع گفت كه بازگردد و چون خواست برگردد ابو ذر بگريست و گفت : خدا شما خانواده را بيامرزد ، اى ابو الحسن على ، هرگاه من تو و فرزندانت را مىديدم از شما به‌ياد پيامبر مىافتادم . پس مروان از رفتار على با او شكايت به عثمان برد و عثمان گفت : اى گروه مسلمانان ! كيست كه چارهء على را براى من بكند ؟ پيك مرا از سر كارى كه بدان گسيلش داشتم بازگردانيد و چنان كرد ، به خدا سوگند كه حق او را خواهيم داد . چون على بازگشت مردم به پيشواز او رفته « 1 » و گفتند : امير مؤمنان بر تو خشم گرفته كه چرا به بدرقهء ابو ذر رفته‌اى . گفت : خشم اسب بر لگامش باد ! سپس بيامد و چون شب شد ، به نزد عثمان رفت و او گفت : چه ترا بر آن داشت كه با مروان چنان كنى و بر من گستاخى نمايى و پيك من و فرمان مرا رد كنى ؟ گفت : دربارهء مروان راستى اينكه او با من برخورد كرد و خواست مرا برگرداند من هم او را از اين كار برگرداندم . دربارهء فرمان تو هم كه آن را رد نكرده‌ام . عثمان گفت : مگر به تو نرسانيد كه من مردم را از همراهى با ابو ذر و بدرقهء او منع كرده‌ام . على گفت : مگر هركارى كه تو دستور به انجام آن دهى و فرمانبرى از خدا و حقيقت ، مستلزم مخالفت با آن باشد آيا باز هم بايد ما از فرمان تو پيروى كنيم ؟ به خدا نخواهيم كرد . عثمان گفت : داد مروان را بده .\r\nگفت : چگونه داد او را بدهم ؟ گفت : تو ميان دو گوش مركب او نواختى « 2 » . على گفت :\r\nاينك مركب من ، اگر خواهد به‌گونه‌اى كه مركب او را زدم او نيز بزند امّا اگر مرا ناسزا دهد به خدا سوگند كه دشنامى همانند آن ، نثار تو خواهم كرد و البتّه به‌گونه‌اى كه دروغى در ضمن آن نگفته و جز حقيقت سخنى بر زبان نرانده باشم . عثمان گفت : وقتى تو او را دشنام داده‌اى چرا او ترا ناسزا نگويد ، به خدا سوگند كه تو نزد من برتر از او نيستى . على در خشم شد و گفت : با من اين‌گونه سخن مىگويى ؟ و مرا همسنگ مروان\r\n\r\n\r\n","description":"","footnote":"\r\n( 1 ) . اين جمله مىرساند كه امام براى بدرقهء ابو ذر چند روز راه از مدينه دور شده و نزديك به همين را نشان مىدهد . استاد عبد الحميد جودت السحار مصرى در كتابش الاشتراكى الزاهد 192 مىنويسد : على با دوستانش همراه ابو ذر رفتند تا به ربذه رسيدند و از مركب‌هاشان فرود آمده نشستند و به گفتگو پرداختند .\r\n( 2 ) . چنانچه از پاسخ على برمىآيد اين گفتهء عثمان به صورت ناقص نقل شده و كامل آن بعدا بيايد .\r\n","page_name":" 428 ","page_number":438},
  {"content":"\r\n\r\nمىشمارى ؟ به خدا كه من از تو برترم و پدرم از پدرت برتر است و مادرم از مادرت ، اين تيرهاى من بود كه از تيردان برون افكندم و اكنون تو بيا و با تيرهايت روى به من آر .\r\nعثمان در خشم شد و چهره‌اش سرخ گرديده برخاست و به خانه‌اش درآمد و على برگشت و خانواده‌اش و مردانى از مهاجر و انصار پيرامون او فراهم آمدند و چون فردا شد و مردم گرد عثمان جمع شدند از على به ايشان شكايت كرد و گفت : به عيبجويى من مىپردازد و كسانى را كه به عيبجويى من مىپردازند ( مقصودش ابو ذر و عمار بن ياسر و ديگران است ) پشتيبانى مىكند . مردم ميان آن دو را گرفتند و على به او گفت : به خدا كه از بدرقهء ابو ذر هيچ قصدى نداشتم ، مگر خشنودى خدا .\r\nو در روايت واقدى از طريق صهبان مولاى اسلميان مىخوانيم كه او گفت : روزى كه ابو ذر را بر عثمان وارد كردند ، وى را ديدم . عثمان به وى گفت : تويى كه كردى آنچه كردى ؟ ابو ذر به او گفت : تو و رفيقت ( معاويه ) را خيرخواهى نمودم و گمان خيانت به من برديد .\r\nعثمان گفت : دروغ مىگويى و مىخواهى آشوب كنى و دوستدار فتنه‌اى ، شام را بر ما شوراندى . ابو ذر گفت : شيوهء رفيقت ( عمر ) را پيروى كن تا هيچ‌كس را بر تو جاى سخن نباشد . عثمان گفت : بىمادر ! ترا چه به اين كارها ؟ ابو ذر گفت : به خدا كه هيچ عذرى براى من نمىيابى ، مگر امر به معروف و نهى از منكر ، عثمان خشمگين شد و گفت : به من بگوييد با اين پير دروغگو چه كنم ، بزنمش يا حبسش كنم يا بكشمش ؟ كه او اتحاد مردم مسلمان را به پراكندگى كشانيده . يا از سرزمين اسلام تبعيدش كنم ؟ على كه در ميان حاضران بود به سخن پرداخت و گفت : من به تو همان سخنى را مىگويم كه مؤمن خاندان فرعون ( دربارهء موسى به ايشان ) گفت : اگر دروغگو باشد كه دروغش به زيان خودش است و اگر راستگو باشد بهرى از آنچه به شما وعده مىكند به شما مىرسد براستى كه خداوند كسى را كه افراط كار و دروغگو باشد هدايت نمىكند . راوى گويد :\r\nعثمان در پاسخ وى سخنى درشت بر زبان راند كه دوست ندارم ياد كنم و على نيز پاسخى همانند آن داد .\r\n\r\n","description":"","footnote":"","page_name":" 429 ","page_number":439},
  {"content":"\r\n\r\nراوى گويد :\r\nسپس عثمان مردم را از همنشينى و هم‌سخنى با ابو ذر منع كرد و چند روز كه بر اين بگذشت دستور داد او را آوردند و چون پيش روى او ايستاد گفت : واى بر تو عثمان ! مگر تو پيامبر و ابو بكر و عمر را نديدى ؟ آيا شيوهء ايشان چنين بود ؟ تاخت و تاز و سختگيرى تو بر من شيوهء گردنكشان است . او گفت : بيرون شو از نزد ما و از شهرهاى ما ! ابو ذر گفت :\r\nچه بسيار دشمن دارم همسايگى با ترا ، ولى كجا روم ؟ گفت : هر جا خواهى . گفت : پس من به سرزمين شام كه جاى جهاد در راه خدا است بيروم مىشوم . گفت : من كه ترا از شام به اينجا كشاندم براى آن بود كه آنجا را تباه كردى ، آيا به آنجا بازت گردانم ؟ گفت : پس به عراق مىروم . گفت : نه . گفت : چرا ؟ گفت : زيرا آنجا بر گروهى وارد مىشوى كه در تو طعن مىكنند و اهل شبهه‌اند . گفت : پس به مصر مىروم . گفت : نه . گفت : پس به كجا روم ؟\r\nگفت : هر جا مىخواهى . ابو ذر گفت : بنابراين بايد پس از هجرت به سوى مركز اسلام ، بيابانگردى پيش گيرم . به سوى نجد مىروم . عثمان گفت : به دورترين نقطهء شرف برو هر چه دور تر و دور تر به همين سوى خود برو و از ربذه گام فراتر منه و به همان‌جا رو . پس او به آن سوى شد .\r\nيعقوبى گويد : به عثمان خبر رسيد كه ابو ذر در جاى رسول صلّى اللّه عليه و آله مىنشيند و مردم پيرامون او فراهم مىآيند و او سخنانى بر زبان مىراند كه نكوهش از وى در آن است و به گوش وى رسيد كه وى در آستان در مسجد ايستاد و گفت : اى مردم ! هركه مرا شناسد شناسد و هركس نشناسد من ابو ذر غفارى هستم من جندب بن جنادهء ربذى هستم ، راستى كه خداوند آدم و نوح و خاندان ابراهيم و خاندان عمران را از مردم جهان برگزيد .\r\nنژاد ابراهيم و عمران بعض آن بعض ديگر است و خدا شنوا و داناست . محمّد برگزيده‌اى از نوح است . پس نخست از ابراهيم است و خاندان از اسماعيل و عترت پاك راهنما از محمّد . ارجمندان ايشان ارجمند گرديده و سزاوار برترى در ميان گروهى شدند كه ايشان در ميان ما به سپهر بلندمرتبه مىمانند و به كعبهء پوشيده يا به قبله‌اى كه براى روى آوردن هنگام نماز معين شود يا به آفتاب روشن يا به ماه شبگرد يا به ستارگان\r\n\r\n","description":"","footnote":"","page_name":" 430 ","page_number":440},
  {"content":"\r\n\r\nراهنما يا به درخت زيتونى كه روغن آن بر تو مىباشد و زيادتى « 1 » آن بركت مىيابد و محمّد وارث دانش پيامبران و وارث همهء آن امورى است كه موجب برترى پيامبران شد .\r\nتا آنجا كه راوى گفته :\r\nبه عثمان رسيد كه ابو ذر وى را نكوهش مىكند و از دگرگونىهايى كه به دست او در سنت‌هاى ابو بكر و عمر راه يافته سخن مىگويد ، پس او را به شام نزد معاويه تبعيد كرد و او آنجا نيز مانند مدينه در مجلس مىنشست و همان‌گونه كه در مدينه رفتار مىكرد در شام نيز به سخن مىپرداخت و مردم پيرامون او فراهم مىآمدند و سخن او را مىشنيدند ، تا آنجا كه حاضران پيرامون او بسيار شدند و او خود چون نماز صبح را مىخواند بر دروازهء دمشق مىايستاد و مىگفت : قطار شتران با بارى از آتش آمد ، خدا لعنت كند آن دسته از امركنندگان به معروف را كه خود عمل به معروف نمىكنند و خدا لعنت كند نهىكنندگان از منكرى را كه خود كار منكر مىكنند . راوى گفت :\r\nمعاويه به عثمان نوشت : تو با فرستادن ابو ذر به اينجا كار شام را بر خويش تباه كردى و او به وى نوشت كه او را سوار بر شترى با پالان بىروى انداز روانه كن . پس چون به مدينه رسيد گوشت ران‌هايش ريخته بود و هنگامى كه ابو ذر بر عثمان درآمد گروهى نزد وى بودند به او گفت : به من رسانيده‌اند كه تو مىگويى از رسول صلّى اللّه عليه و آله شنيدم : هنگامى كه فرزندان اميه به سى مرد تمام برسند شهرهاى خدا را غنيمت و مالى براى خويش مىگيرند و بندگان خدا را بردگان خويش و آيين خدا را وسيلهء تباهى مىكنند . گفت : آرى ، از رسول صلّى اللّه عليه و آله شنيدم اين را گفت . به ايشان گفت : آيا شما نيز اين را از پيامبر شنيديد . پس كس در پى على فرستاد و چون او بيامد از وى پرسيد : آيا آنچه را ابو ذر حكايت مىكند تو هم از پيامبر شنيدى ؟ داستان را براى او بازگفت ، على گفت : آرى . گفت : چگونه گواهى مىدهى . گفت : براى اينكه پيامبر صلّى اللّه عليه و آله گفت : آسمان سايه بر سر نيفكند و زمين كسى را در بر نگيرد كه راستگوتر از ابو ذر باشد . پس تنها چند روز كه در مدينه بماند عثمان پى او\r\n\r\n\r\n","description":"","footnote":"\r\n( 1 ) . شايد به جاى زيادتى آن - كه ترجمهء زيدهاست - درست آن باشد كه كلمهء آتش‌زنهء آنكه - ترجمهء زندهاست - به كار رود چنانچه در پاره‌اى از مصادر اين خبر ، نيز به جاى زيد ، زند ضبط شده است .\r\n","page_name":" 431 ","page_number":441},
  {"content":"\r\n\r\nفرستاد كه به خدا سوگند تو بايد از اينجا بيرون شوى . گفت : آيا مرا از حرم پيامبر بيرون مىكنى ؟ گفت : آرى ، براى خوار داشتن تو . گفت : پس به مكّه روم . گفت : نه . گفت : به بصره . گفت : نه . گفت : به كوفه . گفت : نه ، برو به ربذه كه از همان جا هستى تا در همان‌جا بميرى ، مروان ! او را بيرون بر ، و مگذار كه تا هنگام بيرون شدنش هيچ‌كس با وى سخن گويد . وى او را همراه با زن و دخترش سوار شتر كرد و على و حسن و حسين و عبد اللّه بن جعفر و عمار بن ياسر نيز بيرون شده مىنگريستند و چون ابو ذر على را ديد به سوى او برخاسته وى را ببوسيد . سپس بگريست و گفت : تو و فرزندان ترا كه مىديدم قول پيامبر را به ياد مىآوردم و اكنون چندان شكيبايىام از دست برفت تا به گريه افتادم . پس على برفت و با وى به سخن پرداخت . مروان گفت : امير مؤمنان منع كرده است از اينكه كسى با او سخن گويد . على تازيانه را بلند كرد و به چهرهء شتر مروان كوبيد و گفت : دور شود ، خدا ترا در آتش اندازد . سپس ابو ذر را بدرقه كرد و با سخنانى كه شرح آن به طول مىانجامد با وى به گفتگو پرداخت و هريك از همراهان وى نيز به سخن پرداخته و بازگشتند و مروان به نزد عثمان برگشت و ميان عثمان و على در اين مورد كدورت‌هايى به وجود آمد و سخنان كينه‌توزانه‌اى در ميانه درگرفت .\r\nو ابن سعد آورده است كه احنف بن قيس گفت : به مدينه و سپس به شام رفتم و نماز جمعه را درك كردم و مردى ديدم كه به هرجماعتى مىرسد ايشان مىگريزند ، نماز مىگزارد و نمازش را كوتاه مىخواند . من نزد او نشستم و گفتمش : بندهء خدا تو كيستى ؟\r\nگفت : من ابو ذرم ، تو كيستى ؟ گفتم : من احنفم . گفت : از نزد من برخيز كه گزندى به تو نرسد . گفتم : چگونه از تو گزندى به من رسد ؟ گفت : اين - يعنى معاويه - جارچىاش را بر آن داشته كه جار بزند هيچ‌كس با من ننشيند .\r\nو ابو يعلى آورده است كه ابن عبّاس گفت : ابو ذر از عثمان اجازهء ورود خواست و او گفت : وى ما را آزار مىدهد . چون داخل شد عثمان به او گفت : تويى كه مىپندارى از ابو بكر و عمر بهترى . گفت : نه ، ولى من از پيامبر شنيدم كه مىگفت : محبوب‌ترين شما نزد من و نزديك‌ترين شما به من كسى است كه بر پيمانى كه با من بسته پايدار بماند و من\r\n\r\n","description":"","footnote":"","page_name":" 432 ","page_number":442},
  {"content":"\r\n\r\nبر پيمان او پايدارم . « 1 » عثمان دستور داد تا به شام رود و او در آنجا با مردم گفتگو مىكرد و مىگفت : شبانگاه نزد هيچ‌كس از شما زر و سيمى نبايد بماند مگر آن را در راه خدا انفاق كند يا براى تاوان خواه آماده گردانيد . پس معاويه به عثمان نوشت : اگر نيازى به شام دارى در پس ابو ذر بفرست ، عثمان به او نوشت كه به سوى من آى و او بيامد . « 2 »\r\n\r\nسخن امير مؤمنان هنگامى كه ابو ذر را به سوى ربذه تبعيد كرد\r\nاى ابو ذر ! تو براى خدا خشم گرفتى ، پس به همان كسى اميدوار باش كه براى او خشم گرفتى ، اين گروه از تو بر دنياى خود ترسيدند و تو از ايشان بر دينت ترسيدى ، پس آنچه را از تو بر آن مىترسند در دست ايشان رها كن و براى حفظ آنچه از ايشان بر آن مىترسى بگريز كه چه بسيار نيازمندند ايشان به آنچه ايشان را از دستبرد به آن منع كردى ( كه همان دين تو است ) و چه بسيار بىنيازى تو از آنچه ايشان ترا از دسترسى به آن بازداشتند ( كه همان دنيا است ) و فردا خواهى دانست كه چه كس سود برده و چه كس بيشتر رشك مىبرد . و اگر آسمان‌ها و زمين بر بنده‌اى بسته باشد و سپس از نافرمانى خدا بپرهيزد خداوند راه رهايى از آن دو را براى او قرار مىدهد . جز به حق انس مگير و جز از باطل به وحشت ميا كه اگر تو دنياى ايشان را مىپذيرفتى ترا دوست مىداشتند و اگر چيزى از آن براى خدا جدا كردى ترا در امان مىداشتند . « 3 »\r\nابن ابى الحديد داستان ابو ذر را به گستردگى آورده و آن را مشهور و تأييد شده مىداند « 4 » و اين هم عين سخنانش :\r\nپيشامد ابو ذر و تبعيد او به ربذه يكى از رويدادهايى است كه موجب نكوهش عثمان گرديد و اين كلام را ابو بكر احمد بن عبد العزيز جوهرى در كتاب سقيفه از عبد الرزاق از\r\n\r\n\r\n","description":"","footnote":"\r\n( 1 ) . حديث پيمان را احمد در مسند خود آورده است .\r\n( 2 ) . ر ك : الانساب : 5 / 52 ؛ صحيح بخارى - دو كتاب زكات و تفسير - ؛ الطبقات ، ابن سعد : 4 / 168 ؛ مروج الذهب : 1 / 438 ؛ تاريخ يعقوبى : 2 / 148 ؛ شرح ابن ابى الحديد 240 - 242 ؛ فتح البارى : 3 / 213 ؛ عمدة القارى : 4 / 291 .\r\n( 3 ) . نهج البلاغة : 1 / 247 .\r\n( 4 ) . شرح نهج البلاغة : 2 / 375 - 387 .\r\n","page_name":" 433 ","page_number":443},
  {"content":"\r\n\r\nپدرش از عكرمه از ابن عبّاس نقل كرده كه گفت : چون ابو ذر به ربذه تبعيد شد عثمان دستور داد ميان مردم جار زدند كه هيچ‌كس نه با ابو ذر سخن گويد و نه او را بدرقه كند . به مروان بن حكم نيز دستور داد كه او را بيرون ببرد او نيز بيرونش برد . همهء مردم نيز از وى پرهيز كردند ، مگر على و برادرش عقيل و حسن و حسين و عمار . ايشان با وى بيرون شده بدرقه‌اش كردند و حسن با ابو ذر به سخن پرداخت و مروان به او گفت : هان حسن ! مگر نمىدانى كه امير مؤمنان از گفتگو با اين مرد منع كرده اگر نمىدانى بدان . على به مروان حمله كرد و با تازيانه‌اش ميان دو گوش شتر وى كوفت و گفت دور شو خدا ترا به آتش اندازد ! مروان خشمگين به سوى عثمان برگشت و گزارش كار را به او داد و او نيز بر على خشمگين شد . ابو ذر بايستاد و آن گروه با وى وداع كرده ذكوان مولاى ام هانى دختر ابو طالب نيز كه با ايشان بود و حافظه‌اى نيرومند داشت سخنان ايشان را هنگام بدرود به خاطر سپرد . على گفت :\r\nابو ذر ! تو براى خدا خشم گرفتى و اين دسته از تو بر دنياى خويش ترسيدند و تو از ايشان بر دين خود ترسيدى . ترا با كينه‌توزىهاى خويش بيازمودند و به دشت بىآب و گياه تبعيد كردند . به خدا اگر آسمان‌ها و زمين بر بنده‌اى بسته باشد و سپس از نافرمانى خدا بپرهيزد خداوند راه گريزى از آن براى وى قرار مىدهد . اى ابو ذر ! جز با حق انس مگير و جز از باطل وحشت مكن .\r\nسپس به همراهانش گفت : عمويتان را بدرود كنيد و به عقيل گفت : برادرت را بدرود كن عقيل به سخن پرداخت و گفت : اى ابو ذر ! چه بگويم تو مىدانى كه ما دوستت داريم و تو نيز ما را دوست دارى . پس تقوى پيشه كن كه تقوى رستگارى است و شكيبا باش كه شكيبايى بزرگوارى است و بدان كه اگر شكيبايى بر تو گران آيد از بىتابى است و اگر سلامت را كندرو بشمارى نوميدى نموده‌اى . نوميدى و بىتابى را واگذار .\r\nسپس حسن به سخن پرداخت و گفت : اى عمو ! اگر نبود كه شايسته نيست توديع كننده خاموشى گزيند و بدرقه‌كننده برگردد ، سخن كوتاه مىشد هرچند كه افسوس بسيار گردد از اين دسته به تو چيزها رسيد كه مىبينى پس دست دنيا را از خود - با ياد از\r\n\r\n","description":"","footnote":"","page_name":" 434 ","page_number":444},
  {"content":"\r\n\r\nتهى شدن آن - بازدار و سختىها و دشوارىهاى آن را با اميدوارى به آيندهء آن ؛ و شكيبا باش تا چون پيامبرت را ديدار مىكنى از تو خشنود باشد .\r\nسپس حسين به سخن پرداخت و گفت : اى عمو ! خداوند توانايى دارد كه آنچه را مىبينى دگرگون سازد ، خداوند هرروز در كارى است اين دسته ترا از دسترسى به دنياى خويش بازداشتند و تو ايشان را از دستبرد به دينت بازداشتى ، چه بىنيازى تو از آنچه ايشان از آن بازت داشتند و چه نيازمندند ايشان به آنچه تو از آن بازشان داشتى ، از خدا يارى و شكيبايى بخواه و آن را از بينايى و آزمندى گواراتر شمار ، زيرا شكيبايى از ديندارى بزرگوارى است ؛ نه آزمندى روزى را پيش مىاندازد و نه بىتابى مرگ را به تأخير مىافكند .\r\nسپس عمار خشمگين به سخن پرداخت و گفت : هركس ترا نگران كند خدا آرامش از دل او ببرد و هركس ترا بترساند خدا او را بترساند و خدا او را امان ندهد . به خدا سوگند كه اگر دنياى ايشان را مىخواستى ترا در امان مىداشتند و اگر به كارهاشان خشنودى مىدادى دوستت مىداشتند و مردم از گفتن آنچه تو گفتى باز نماندند ، مگر براى خرسندى به دنيا و بىتابى از مرگ ؛ گرايش به سمتى يافتند كه قدرت گروهشان بر آن بود كه سلطنت از كسى است كه چيرگى يابد . پس دين خود را به ايشان بخشيدند و آن گروه نيز از دنياشان به آنان دادند و زيانكار دنيا و آخرت شدند كه آن است زيان آشكار .\r\nابو ذر رحمه اللّه كه پيرى بزرگ بود بگريست و گفت : اى خاندان رحمت ! خدا شما را بيامرزد شما را كه مىديدم با ديدن شما به ياد رسول صلّى اللّه عليه و آله مىافتادم . مرا در مدينه به جز شما كسى نبود كه دلم به او آرام گيرد يا برايش اندوه بخورم . همان‌گونه كه بودن من در شام بر معاويه گران مىآمد ، بودنم در حجاز نيز بر عثمان گران آمد و خوش نداشت كه در يكى از دو شهر « 1 » با برادر يا پسر خاله‌اش همسايه باشم و كار مردم را در فرمانبرى از او تباه كنم . پس مرا به شهرى فرستاد كه نه ياورى در آن دارم و نه پشتيبانى - به‌جز خدا - كه جز\r\n\r\n\r\n","description":"","footnote":"\r\n( 1 ) . مقصودش مصر و بصره است زيرا فرماندار مصر عبد اللّه بن سعد بن ابى سرح برادر شيرى عثمان بود و فرماندار بصره پسر دايى عثمان عبد اللّه بن عامر . ر ك : الغدير ( متن عربى / چ 2 ) : 8 / 290 .\r\n","page_name":" 435 ","page_number":445},
  {"content":"\r\n\r\nخدا نيز هيچ ياورى نخواهم و با خدا هيچ هراسى ندارم .\r\nاين دسته كه به مدينه رسيدند على به نزد عثمان شد و عثمان گفت : چه ترا برآن داشت كه پيك مرا برگردانى و دستور مرا كوچك بشمارى ؟ على گفت : پيك تو مىخواست مرا برگرداند و من نيز او را برگردانم و دستور ترا نيز خرد نشمردم . گفت :\r\nمگر به تو نرسيد كه من از هم‌سخنى با ابو ذر منع كرده‌ام ؟ گفت : آيا هردستورى از تو كه مستلزم معصيت هم باشد بايد ما فرمان بريم ؟ عثمان گفت : داد مروان را از خويش بده ؟\r\nگفت : براى چه كارى ؟ گفت براى اينكه دشنامش دادى و شترش را كشيدى . گفت : در مورد شتر او كه شتر من در برابر آن ، امّا اينكه به من ناسزا بگويد به خدا سوگند هر ناسزايى به من بگويد من همانند آن را نثار خودت خواهم كرد به‌گونه‌اى كه در آن دروغى هم بر تو نبسته باشم . عثمان در خشم شد و گفت : چرا او ترا دشنام ندهد ؟ مگر تو بهتر از او هستى ؟ على گفت : آرى ، به خدا سوگند هم از او و هم از تو . سپس برخاست و بيرون شد و عثمان در پى بزرگان مهاجر و انصار و امويان فرستاد و شكايت على را به ايشان كرد آنان گفتند : تو بر او فرمانروايى دارى و اصلاح آن بهتر است . گفت : من نيز همين را دوست دارم . پس به نزد على شدند و گفتند : چه شود اگر به نزد مروان شوى و از او عذر بخواهى ؟ گفت : هرگز ، من نه سراغ مروان مىروم و نه از او عذر مىخواهم ، ولى اگر عثمان خواهد به نزد خودش شوم . پس به نزد عثمان برگشتند و او را خبر كردند و عثمان در پى او فرستاد تا همراه با هاشميان به نزد او شدند و على به سخن پرداخت و خدا را حمد و ثنا گفت و سپس گفت : امّا آنچه از سخن با ابو ذر و توديع او بر من خشم گرفتى به خدا قسم من خيال بدرفتارى با تو و سرپيچى از فرمان ترا نداشتم و مىخواستم حق او را بگزارم . در مورد مروان هم چون او مىخواست مرا از اداى حق كه خدا بر من واجب كرده بود بازدارد من برش گردانيدم و كار من در برابر كار او . امّا آنچه ميان من و تو گذشت به‌سبب آن بود كه تو مرا بر سر خشم آوردى و غضب سخنى بر زبان من آورد كه خود نمىخواستم .\r\nعثمان به سخن پرداخت و پس از حمد و ثناى خدا گفت : امّا آنچه از تو بر خود من\r\n\r\n","description":"","footnote":"","page_name":" 436 ","page_number":446},
  {"content":"\r\n\r\nگذشت كه آن را به تو بخشيدم آنچه هم از تو بر مروان گذشت خداوند آن را بر تو عفو كرد . امّا آنچه بر سر آن سوگند ياد كردى ، پس تو نيكوكار راستگويى . پس دستت را نزديك بياور . پس دست او را بگرفت و به سينه چسبانيد و چون برخاست قريش و امويان به مروان گفتند : يعنى تو مردى هستى كه على ، شترت را بزند و از وى تو دهنى بخورى ؟ با آنكه تيرهء وائل براى دفاع از يك شتر خود را به هلاكت دادند و تيره‌هاى ذبيان و عبس براى سيلىاى كه به يك اسب خورده بود و تيره‌هاى اوس و خزرج براى يك تكه ريسمانى كه بارها را با آن محكم مىبندند . آنگاه با اين همه آيا آنچه را از على بر سر تو آمد بر خويش هموار مىكنى ؟ مروان گفت به خدا اگر هم مىخواستم پاسخ او را بدهم قدرت بر اين كار نداشتم .\r\nابن ابى الحديد مىنويسد : بدان آنچه بيشتر سرگذشت‌نويسان و دانشمندان اخبار بر آنند اين است كه عثمان ابو ذر را نخست به شام تبعيد كرد و چون معاويه از وى شكايت كرد وى را به مدينه خواست و سپس از مدينه به ربذه تبعيد كرد ، زيرا او در مدينه نيز به همان‌گونه رفتار مىكرد كه در شام بود . و اصل اين پيشامد آن بود كه چون عثمان خزانه‌هاى اموال را به مروان بن حكم و جز او بخشيد و چيزى از آن را نيز ويژهء زيد بن ثابت گردانيد ابو ذر ميان مردم و در راه‌ها و خيابان‌ها مىگفت : گردآورندگان گنج‌ها را مژده ده به كيفرى دردناك . اين سخن را با صدايى بلند مىخواند و اين آيه را بر زبان مىراند : و كسانى كه زر و سيم را انبار مىكنند و در راه خدا انفاق نمىنمايند بشارت ده ايشان را به كيفرى دردناك . اين خبر را بارها به عثمان رسانيدند و او خاموش ماند تا سپس يكى از غلامانش را به نزد او فرستاد كه كارى را كه خبرش به من رسيده ترك كن .\r\nابو ذر گفت : آيا عثمان مرا منع مىكند كه قرآن را بخوانم و ايراد آن كس را كه دستور خدا را ترك كرده بگويم ؟ به خدا اگر با خشمگين ساختن عثمان ، خدا را خشنود گردانم نزد من محبوب‌تر و بهتر است تا با خشمگين كردن خدا ، عثمان را خشنود گردانم . عثمان از اين سخن در خشم شد و آن را نگاه داشت و شكيبايى و خوددارى نمود تا يك روز كه مردم پيرامونش بودند گفت : آيا امام مىتواند چيزى از بيت‌المال وام بگيرد و چون\r\n\r\n","description":"","footnote":"","page_name":" 437 ","page_number":447},
  {"content":"\r\n\r\nتوانگر شد بپردازد ؟ كعب الاحبار گفت : ايرادى ندارد . ابو ذر گفت : اى زادهء يهوديان ! تو به ما دين ما را مىآموزى ؟ پس عثمان گفت : چه بسيار به من گزند مىرسانى و به ياران من مىآويزى ، به شام رو پس او را به آنجا تبعيد كرد و ابو ذر در آنجا نيز كارهايى را كه معاويه مىكرد نكوهش مىنمود تا يك روز معاويه سيصد دينار زر براى او فرستاد و ابو ذر به پيك وى گفت : اگر اينها از حقوق من است كه امسال از آن محرومم داشته‌ايد مىپذيرم و اگر عطيه است مرا نيازى به آن نيست و آن را به وى برگردانيد سپس معاويه كاخ سبز را در دمشق ساخت و ابو ذر گفت : معاويه ! اگر اين را از مال خدا ساخته‌اى خيانت كرده‌اى و اگر از مال خودت است كه اسراف است . و ابو ذر در شام مىگفت : به خدا كارهايى پديد آمده كه نيكو نمىدانم و به خدا سوگند كه اينها نه بر پايهء كتاب خداست نه براساس سنت رسولش و به خدا من مىبينم كه نور حقّى خاموش مىشود و باطلى زنده و راستگو تكذيب مىشود و گزينشى كه بر پايهء تقوا نيست و نيكمردى كه به زيان او همه چيز را به خود اختصاص دهند . پس حبيب بن مسلمهء فهرى به معاويه گفت : ابو ذر شام را بر شما تباه كرده ، اگر نيازى به آن داريد مردم آن را دريابيد .\r\nو شيخ ما ابو عثمان جاحظ در كتاب سفيانيه آورده است كه جلام بن جندل غفارى گفت : من در روزگار خلافت عثمان غلام معاويه بودم بر دو منطقهء قنسرين و عواصم . پس روزى به نزد او شدم تا دربارهء كارم از او پرسش كنم كه ناگاه آواى فريادگرى از در خانهء او به گوشم رسيد كه مىگفت : قطار شتران با بارى از آتش آمد ، خدايا ! لعنت كن آن امر به معروف‌كنندگانى را كه خود كار نيكو نمىكنند و لعنت كن آن نهى از منكركنندگان را كه خود كار زشت به جا مىآورند . معاويه خود را براى بدى و شرارت آماده كرد و رنگش دگرگون گرديد و گفت : اى جلام ! اين فريادگر را مىشناسى ؟ گفتم : نه . گفت : كيست كه چارهء جندب بن جناده ( ابو ذر ) را براى من بكند كه هرروز به‌نزد ما مىآيد و در كاخ ما همان فريادى را كه شنيدى سر مىدهد . سپس گفت : او را بر من وارد كنيد . پس گروهى رفته ابو ذر را بياوردند تا پيش روى او بايستاد . معاويه به وى گفت : اى دشمن خدا و رسول ! هرروز مىآيى تا آنچه مىكنى بكنى ، اگر من كسى از ياران محمّد را بىاجازهء امير\r\n\r\n","description":"","footnote":"","page_name":" 438 ","page_number":448},
  {"content":"\r\n\r\nمؤمنان عثمان مىكشتم البتّه ترا مىكشتم ، ولى من دربارهء تو از او اجازه مىگيرم . جلام گفت : من دوست داشتم ابو ذر را ببينم . چون او از قبيلهء من بود . پس وى رو به معاويه كرد ، ديدم كه مردى است گندمگون و چالاك و تيزخاطر با گونه‌هاى فرورفته و پشت خميده .\r\nرو به معاويه كرد و گفت : من دشمن خدا و رسول او نيستم ، بلكه تو و پدرت دشمنان خدا و رسوليد ، نمايش به مسلمانى مىدهيد و كفر را در درون خود نگاه داشته‌ايد و راستى كه رسول صلّى اللّه عليه و آله بارها بر تو لعنت فرستاد و نفرينت كرد كه سير نشوى . از رسول شنيدم كه مىگفت : هنگامى كه سرپرستى امت با كسى افتد كه سياهى ، بسيارى از چشمش را گرفته باشد حلقومى فراخ دارد كه مىخورد و سير نمىشود . آنگاه امت بايد با او راه پرهيز پيش گيرد « 1 » . معاويه گفت : آن‌كس من نيستم . ابو ذر گفت : بلكه تو همانى و اين را رسول صلّى اللّه عليه و آله به من خبر داد و چون بر وى مىگذشتم از او شنيدم كه مىگفت : خدايا ! او را لعنت كن و جز با خاك سيرش مكن . و شنيدم كه مىگفت : مقعد معاويه در آتش است .\r\nمعاويه بخنديد و دستور داد او را حبس كردند و دربارهء او با عثمان مكاتبه كرد و عثمان به معاويه نوشت : جندب ( ابو ذر ) را بر ناهموارترين و دشوارترين مركب‌ها سوار كن . پس او را با كسى فرستاد كه شبانه‌روز او را راه مىآورد و او را بر شترى پير و سالخورد كه پالان آن روانداز نداشت سوار كرد تا او را به مدينه رسانيد و گوشت ران‌هايش از رنج راه بريخت و چون رسيد عثمان به او گفت : به هرسرزمينى كه خواهى برو . او گفت : به مكّه روم . گفت : نه . گفت : به بيت المقدس . گفت : نه . گفت : به يكى از دو شهر ( مصر و بصره ) .\r\nگفت : نه ، ولى من ترا تبعيد مىكنم به ربذه . پس به آنجا تبعيدش كرد و همچنان در آنجا بود تا درگذشت .\r\nو در روايت واقدى آمده كه چون ابو ذر بر عثمان درآمد او به وى گفت : خدا هيچ\r\n\r\n\r\n","description":"","footnote":"\r\n( 1 ) . در حديث على عليه السّلام مىخوانيم كه كار اين توده از هم نپاشيد مگر بر مردى كه دهانهء روده‌اش فراخ است و حلقومش ستبر .\r\nانى روايت را ابن اثير در النهاية : 10 / 112 و در لسان العرب : 14 / 322 و تاج العروس : 8 / 206 نيز نقل شده است .\r\n","page_name":" 439 ","page_number":449},
  {"content":"\r\n\r\nچشمى را با ديدار قين متنعّم نسازد . آرى ، و هيچ روز آن را زيورى نبيند و هنگامى كه به او برخوريم درود ما خشم است .\r\nابو ذر گفت : من هرگز نامى به عنوان قين براى خود نشناختم و به روايت ديگر عثمان گفت : اى جنيدب ! خدا هيچ چشمى را با ديدار تو متنعم نسازد . و ابو ذر گفت : من جندبم و پيامبر مرا عبد اللّه ناميد و من نيز همان نام را كه پيامبر بر من نهاده بود اختيار كردم .\r\nعثمان گفت : تويى كه پندارى ما مىگوييم دست خدا بسته است و خدا بىچيز است و ما توانگر ؟ ابو ذر گفت : اگر چنين نمىگفتيد ، مال خدا را به‌بندگان او انفاق مىكرديد ولى من شنيدم رسول خدا صلّى اللّه عليه و آله مىگفت : چون فرزندان ابو العاص به سى مرد رسند مال خدا را مايهء غلبه و ثروتمندى و بندگان او را بردگان و دين او را مايهء تبهكارى خود مىگردانند .\r\nعثمان از حاضران پرسيد : آيا شما هم اين را از رسول صلّى اللّه عليه و آله شنيده‌ايد ؟ گفتند : نه . عثمان گفت : واى بر تو ابو ذر ! بر پيامبر دروغ مىبندى ؟ ابو ذر گفت : آيا نمىدانيد من راست مىگويم ؟ گفتند : نه به خدا نمىدانيم . عثمان گفت : على را براى من بخوانيد . چون بيامد .\r\nعثمان به ابو ذر گفت : حديثى را كه دربارهء فرزندان ابو العاص خواندى براى او بازگو كن .\r\nاو آن را بازگو كرد و عثمان به على گفت : آيا اين را از پيامبر شنيده‌اى ؟ گفت : نه ، ولى ابو ذر راست مىگويد . گفت : از كجا مىدانى راست مىگويد ؟ گفت : چون من از پيامبر شنيدم مىگفت : آسمان سايه بر سر نيفكند و زمين كسى را دربر نگيرد كه راستگوتر از ابو ذر باشد . حاضران گفتند : اين سخن را ما نيز همگى از رسول شنيده‌ايم . ابو ذر گفت : از قول رسول براى شما حديث نقل مىكنم و شما مرا متّهم به ناراستى مىداريد ؟ گمان نمىكردم زندگى به آنجا كشد كه چنين چيزى از ياران محمّد صلّى اللّه عليه و آله بشنوم .\r\nو واقدى در خبر ديگر به اسناد خود از صهبان مولاى اسلميان آورده است كه گفت :\r\nروزى كه ابو ذر را بر عثمان وارد كردند وى را ديدم ، عثمان به وى گفت : تويى كه چنين و چنان كردى ؟ ابو ذر گفت : ترا خيرخواهى نمودم و گمان خيانت به من بردى و رفيقت ( معاويه ) را خيرخواهى نمودم و گمان خيانت به من برد . عثمان گفت : دروغ مىگويى و مىخواهى آشوب كنى و دوستدار فتنه‌اى . شام را بر ما شوراندى . ابو ذر گفت : شيوهء دو\r\n\r\n","description":"","footnote":"","page_name":" 440 ","page_number":450},
  {"content":"\r\n\r\nرفيقت ( ابو بكر و عمر ) را پيش گير تا هيچ‌كس را بر تو جاى سخن نباشد . عثمان گفت :\r\nبىمادر ! ترا چه به اين كارها ؟ ! ابو ذر گفت : به خدا كه هيچ عذرى براى من نمىيابى مگر امر به معروف و نهى از منكر . عثمان خشمگين شد و گفت : به من بگوييد با اين پير دروغگو چه كنم ؟ بزنمش يا حبسش كنم با بكشمش يا از سرزمين اسلام تبعيدش كنم ؟\r\nكه او اتحاد مسلمين را به پراكندگى كشانده است . على كه در ميان حاضران بود به سخن پرداخت و گفت : من به تو همان پيشنهادى را مىكنم كه مؤمن آل فرعون ( دربارهء موسى به ايشان ) كرد و گفت : اگر دروغگو باشد كه دروغش به زيان خودش است و اگر راستگو باشد بهرى از آنچه به شما وعده مىكند به شما خواهد رسيد . براستى خداوند كسى را كه افراط كار و دروغگو باشد هدايت نمىكند . عثمان در پاسخ وى سخنى درشت بر زبان راند و على نيز پاسخى همانند آن داد كه از آن دو شرم داريم جوابشان را ياد كنيم .\r\nواقدى گفت : سپس عثمان مردم را از همنشينى و هم‌سخنى با ابو ذر منع كرد و چند روز كه بر اين شيوه گذشت سپس او را آوردند و در برابر وى ايستاد ، ابو ذر گفت : واى بر تو عثمان ! مگر تو پيامبر و ابو بكر و عمر را نديده‌اى ؟ آيا شيوهء تو مانند شيوهء ايشان است ؟ آيا تاخت‌وتاز و سختگيرى تو بر من به‌شيوهء گردنكشان نيست ؟ ! عثمان گفت :\r\nبيرون شو از نزد ما و از شهرهاى ما . ابو ذر گفت : چه بسيار دشمن دارم همسايگى با تو را ، ولى بگو به‌كجا روم . گفت : هر جا خواهى . گفت : پس من به سرزمين شام كه جاى جهاد در راه خداست مىروم . گفت : من كه ترا از شام به اينجا كشاندم براى آن بود كه آنجا را تباه كردى . آيا به آنجا بازت گردانم . گفت : پس به عراق مىروم . گفت : نه ، اگر تو به آنجا روى در ميان گروهى فرود مىآيى كه كارشان ناسازگارى و ايجاد پراكندگى است و بر پيشوايان و فرمانروايان طعن مىكنند . گفت : پس به مصر شوم . گفت : نه . گفت : پس به كجا روم ؟ گفت : به بيابان . ابو ذر گفت : پس از كوچيدن به مراكز اسلام ، بيابان‌نشينى پيشه كنم ؟\r\nگفت : آرى . ابو ذر گفت : به بيابان نجد بيرون شوم . عثمان گفت : بلكه به دورترين نقطهء شرق برو ، هرچه دور تر و دور تر ، از همين سوى خود برو و از ربذه گام فراتر منه . پس او به همان جا شد .\r\n\r\n","description":"","footnote":"","page_name":" 441 ","page_number":451},
  {"content":"\r\n\r\nو نيز واقدى از زبان مالك به ابى الرجال و از موسى بن ميسره آورده است كه ابو الاسود دوئلى گفت : من دوست مىداشتم ابو ذر را ببينم تا علت رفتنش را به ربذه بپرسم . پس به نزد وى شدم و از او پرسيدم : مرا خبر نمىدهى كه آيا به ميل خود از مدينه بيرون شدى يا به زور تبعيدت كردند ؟ گفت : من در يكى از سرحدات مسلمانان بودم و ايشان را كفايت مىكردم پس مرا به مدينه راندند و گفتم : آنجا شهرى است كه خود و يارانم به آنجا كوچيده‌ايم ولى از مدينه نيز مرا به اينجا كه مىبينى تبعيد كردند . سپس گفت : شبى به روزگار رسول صلّى اللّه عليه و آله در مسجد خوابيده بودم كه او صلّى اللّه عليه و آله بر من بگذشت و نوك پايى به من زد و گفت : نبينم كه در مسجد بخوابى . گفتم : پدر و مادرم فدايت باد ! خواب بر چشمم چيره شده ، خوابم برد . گفت : چه مىكنى آنگاه كه ترا از اينجا بيرون كنند ؟ گفتم :\r\nآنگاه به شام مىروم كه سرزمين مقدس است و جاى جهاد در راه خدا . گفت : چه مىكنى كه از آنجا نيز بيرونت كنند ؟ گفتم : برمىگردم به مسجد ( الحرام ) . گفت : از آنجا نيز بيرونت كنند چه مىكنى ؟ گفتم : شمشير را مىگيرم و ايشان را با آن مىزنم . گفت : آيا ترا راهى بهتر از اين ننمايم ؟ به هرجا برانندت با ايشان برو و بشنو و فرمانبر باش . من هم شنيدم و فرمان بردم و مىشوم و فرمان مىبرم و به خدا سوگند عثمان در حالى حق را ديدار مىكند كه در مورد من بزهكار است .\r\nسپس ابن ابى الحديد اختلافى را كه در مورد قصهء ابو ذر هست ياد كرده و حديث بخارى را آورديم . « 1 » از قول ابو على آورده و گويد : ما مىگوييم هرچند اين‌گونه اخبار هم روايت شده . ولى شهرت و كثرت آنها مانند آن اخبار نخستين نيست و توجيهى كه براى عذر آوردن از سوى عثمان و خوش‌بينى به كار او مىتوان كرد اين است كه بگوييم او از اختلاف كلمهء مسلمانان ترسيد و گمان قوى بر آن يافت كه تبعيد ابو ذر به ربذه هم براى ريشه‌كن‌كردن مادهء تباهى بهتر است و هم براى بركندن آزمندىها از دل كسانى كه كمر به اختلاف انداختن بسته بودند اين بود كه براى رعايت مصلحت او را تبعيد كرد و چنين كارى براى امام جايز است . و اين سخن ياران ماست از معتزليان . و پذيرفتن آن با داشتن\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 8 / 298 .\r\n","page_name":" 442 ","page_number":452},
  {"content":"\r\n\r\nخوىهاى نيك سزاوارتر است زيرا شاعر گفته :\r\n- هرگاه از دوستت لغزشى سر زد در پى آن باش كه براى لغزشش عذرى بتراشى .\r\nو ياران ما اين گونه توجيه و تأويل‌ها را دربارهء كسانى مانند عثمان مىپذيرند كه احوال او شايستهء توجيه و تأويل باشد امّا در مورد كسانى مانند معاويه و همگنانش كه اين شايستگى را ندارند هرچند هم‌صحبتى پيامبر را دريافته باشند چنين توجيه و تأويل‌هايى را ناروا نمىدارند و اگر احوال و كارهاى كسانى چنان باشد كه نتوان آن را راست انگاشت و نادرستى آن را چاره نمود دليلى براى توجيه آن نيست .\r\nبسيار دشوار است كه ميان اين دو خليفه ( عثمان و معاويه ) و ميان كارهايشان جدايى بنهيم ، زيرا هردو از يك ريشه برآمده و در كارهاشان با يكديگر برادر و برابرند ، كه هيچ يك از راه ديگرى سر برنمىتابد و اكنون اندكى تأمل كن تا در آينده از حقيقت جريان آگاهت گردانيم .\r\nبا من بياييد تا ديدهء كاوشگرانه را به كار گيريم .\r\nمىدانى كه ابو ذر در ايمان به حق چه مقامى داشته و بر مبناى عقيدتىاش چه استوار و جايگاه او در جهان فضيلت چه و الا بوده ؟ دانش او به كجا رسيده و در راستگويى تا چه پايگاهى بر رفته و در پارسايى و بزرگى و سختگيرى در كار خدا چه محلى را اشغال كرد و حضرت رسول خدا او را در چه مرتبه‌اى مىشناخته ؟ اگر نمىدانى بيا و بنگر :\r\n\r\nعبادت پيش از بعثت پيامبر ، پيشگامى در مسلمانى و پايدارى او بر حقيقت\r\n1 - ابن سعد آورده است كه عبد اللّه بن صامت گفت : ابو ذر گفت : من سه سال پيش از مسلمان شدن و برخورد به پيامبر صلّى اللّه عليه و آله نماز مىگزاردم . عبد اللّه پرسيد : براى كه ؟ پاسخ داد :\r\nبراى خدا . باز پرسيد : رو به كدام سوى مىكردى ؟ گفت : به هرسوى كه خدا روى مرا به آن بگرداند . « 1 »\r\nو نيز از طريق ابو معشر نجيح آورده است كه گفت : ابو ذر در دورهء جاهليت نيز\r\n\r\n\r\n","description":"","footnote":"\r\n( 1 ) . طبقات ، ابن سعد : 4 / 161 .\r\n","page_name":" 443 ","page_number":453},
  {"content":"\r\n\r\nخداپرست بود و مىگفت : لا إله الّا اللّه و بت‌ها را نمىپرستيد . تا پس از آنكه خدا بر پيغمبر وحى فرستاد . مردى بر ابو ذر گذشت و به او گفت : مردى در مكّه هست كه او نيز مانند تو مىگويد لا إله الّا اللّه و گمان مىكند كه پيغمبر است . سپس حديث مسلمان شدن ابو ذر را در صفحهء 164 آورده است .\r\nدر بخش مناقب از صحيح مسلم نيز نخستين از دو حديث بالا را به همان عبارت ابن سعد آورده « 1 » و نيز به اين عبارت : . . . دو سال پيش از بعثت پيغمبر نماز گزاردم . عبد اللّه گفت : پرسيدم : روى خود را به كدام سو مىكردى ؟ گفت : به همان سوى كه خدا روى مرا بدان بگرداند . « 2 »\r\nو به عبارت ابو نعيم ابو ذر گفت : من چهار سال پيش از اسلام نماز گزاردم . « 3 »\r\n( ابن جوزى نيز حديث ابو نعيم را آورده است « 4 » ) .\r\nدر گزارشى كه ابن عساكر آورده است مىخوانيم كه ابو بكر دست ابو ذر را گرفت و گفت : ابو ذر ! آيا تو در زمان جاهليت هم خداپرست بودى ؟ گفت : آرى ، مرا مىديدى كه نزديك به آفتاب مىايستادم و همچنان نماز مىگزاردم تا گرماى آن آزارم مىداد و مانند ردا و روپوشى مىافتادم . پرسيد : به كدام سوى رو مىكردى ؟ گفت : نمىدانم به هرسوى كه خدا روى مرا به آن مىگردانيد . « 5 »\r\n2 - ابن سعد آورده است كه ابو ذر گفت : من پنجمين كسى بودم كه اسلام آورد « 6 » و در عبارت بهتر : گويند كه وى پس از چهار كس مسلمان شد و در عبارتى ديگر : گويند كه او پس از سه كس مسلمان شد و گويند : پس از چهار كس . و در عبارت حاكم آمده كه وى گفت : من چهارم مسلمانان بودم . پيش از من سه تن مسلمان شدند و من چهارمين بودم و به عبارت ابو نعيم : وى گفت : من چهارمين مسلمان بودم و پيش از من سه تن مسلمان شدند و من چهارمى بودم . و به عبارت مناوى وى گفته : من چهارمين مسلمان بودم . و به\r\n\r\n\r\n","description":"","footnote":"\r\n( 1 ) . صحيح مسلم : 7 / 153 .\r\n( 2 ) . همان : 7 / 155 .\r\n( 3 ) . حلية الاولياء : 1 / 157 .\r\n( 4 ) . صفة الصفوة : 1 / 238 .\r\n( 5 ) . تاريخ ابن عساكر : 7 / 218 .\r\n( 6 ) . طبقات ابن سعد : 4 / 161 .\r\n","page_name":" 444 ","page_number":454},
  {"content":"\r\n\r\nعبارت ابن سعد از طريق ابن ابى وضاح بصرى مىخوانيم كه : ابو ذر چهارمين يا پنجمين مسلمان بوده است . « 1 »\r\n3 - ابن سعد آورده است كه ابو ذر گفت : من نخستين كسى بودم كه پيامبر را با تحيت اسلامى درود فرستادم و گفتم : درود بر تو باد اى رسول خدا ! گفت : بر تو باد رحمت خدا . و به عبارت ابو نعيم ابو ذر گفت : پيامبر نمازش را گزارد به نزد او شدم و گفتم : درود بر تو باد ! گفت : بر تو باد درود . « 2 »\r\n4 - ابن سعد و بخارى و مسلم ، هردو در صحيح خود از طريق ابن عبّاس آورده‌اند كه عبارت ما از ابن سعد است : چون به ابو ذر خبر رسيد كه مردى در مكّه ظهور كرده و خود را پيامبر مىشمارد برادر خويش را فرستاد و گفت : برو و خبر اين مرد و آنچه را از وى مىشنوى براى من بياور . آن مرد برفت تا به مكّه رسيد و سخن پيامبر را بشنيد و به نزد ابو ذر برگشت و او را خبر داد كه پيامبر امر به معروف و نهى از منكر مىكند و به داشتن خوىهاى نيكو دستور مىدهد . ابو ذر گفت : درد مرا دوا نكردى . پس ظرفى بگرفته آب و توشهء خود را در آن نهاد و به سوى مكّه رهسپار شد و چون به مقصد رسيد ترسيد كه از كسى دربارهء امرى مربوط به پيامبر سؤال كند و چون پيامبر را نديد و شب شد در گوشهء مسجد شب را گذراند و چون دستار ببست على بر او بگذشت و گفت : اين مرد از كجاست ؟ گفت : مردى از قبيلهء غفاريان‌ام . گفت : برخيز به سوى منزلت رو . پس گفت او را به منزلش برد و هيچ‌يك از آن دو پرسشى از ديگرى نكرد و فردا ابو ذر در جستجوى او برآمد و ديدارش نكرد و خوش نداشت كه از كسى سراغ او را بگيرد . پس برگشت و خوابيد تا چون شب شد على بر او بگذشت و گفت : وقت آن نيامده كه منزلت را بشناسى . پس او را برد و شب را آنجا سر كرد و چون صبح شد باز هم هيچ‌يك از آنان\r\n\r\n\r\n","description":"","footnote":"\r\n( 1 ) . ر ك : حلية الاولياء : 1 / 157 ؛ المستدرك ، حاكم : 3 / 342 ؛ الاستيعاب : 1 / 83 و 2 / 664 ؛ اسد الغابة :\r\n5 / 186 ؛ شرح جامع الصغير ، مناوى : 5 / 423 ؛ الاصابة : 4 / 63 .\r\n( 2 ) . طبقات ، ابن سعد : 4 / 161 ؛ و نيز اين گزارش را مسلم در بخش مناقب از صحيح خود : 7 / 154 ، 155 و ابو نعيم در حلية الاولياء : 1 / 159 و ابو عمر در الاستيعاب : 2 / 664 آورده‌اند .\r\n","page_name":" 445 ","page_number":455},
  {"content":"\r\n\r\nپرسشى از ديگرى نكرد . پس از على پيمان گرفت كه اگر آنچه را در دل دارم برايت فاش كنم آيا پوشيده و پنهانش مىدارى ؟ گفت : آرى . پس گفت : به من خبر رسيده كه اينجا مردى ظهور كرده و خود را پيغمبر مىداند و من برادرم را فرستادم تا خبر او و آنچه از او شنيده براى من بياورد و او سخنى كه درد مرا درمان كند نياورد . و من خود آمدم تا وى را ديدار كنم على به او گفت : فردا كه شد من مىروم و تو هم دنبال من بيا و من اگر چيزى ديدم كه بر تو ترسيدم مانند كسى كه بخواهد اندكى خم مىشود و سپس نزد تو مىآيم و اگر كسى را نديدم تو دنبال من بيا تا به هرجا كه من وارد شدم تو هم وارد شوى . او نيز چنين كرد تا در پى على بر پيامبر درآمد و خبر را براى او بازگفت و او سخن پيامبر را شنيد و همان ساعت مسلمان شد و سپس گفت : اى پيامبر ! چه دستورى به من مىدهى ؟\r\nگفت : به سوى قبيله‌ات برگرد تا دستور من به تو برسد . او به وى گفت : سوگند به آنكه جانم در دست اوست برنمىگردم تا در مسجد الحرام فرياد به شعار مسلمانى برندارم .\r\nپس به مسجد درآمد و با بلندترين آواز ندا درداد : گواهى مىدهم كه خدايى جز خداى يگانه نيست و محمّد بنده و رسول اوست . بت‌پرستان گفتند : اين مرد دين خود را عوض كرده اين مرد دين خود را عوض كرده ، پس چندان او را بزدند تا بيفتاد . پس عبّاس به نزد وى شد و خود را به روى او انداخت و گفت : اى گروه قريش ! كشتيد اين مرد را ! شما بازرگانيد و راه شما از كنار قبيلهء او - غفار - است ، مگر مىخواهيد كه ايشان راه را بر شما بزنند و ببندند . پس دست از او برداشتند . سپس روز ديگر برگشت و به همان‌گونه رفتار كرد و ايشان نيز او را كتك زدند تا بر زمين افتاد و عبّاس خود را به‌روى او انداخت و با ايشان مانند ديروز به سخنى پرداخت تا دست از او بداشتند .\r\nو ابن سعد داستان مسلمان شدن او را به اين‌گونه آورده كه : چند تن از جوانان قريش ، او را به جرم مسلمانى زدند و او به نزد پيامبر شد و گفت : اى رسول ! من قريش را رها نمىكنم تا داد خويش را از آنان بگيرم كه مرا كتك زدند . پس بيرون شد تا در عسفان مسكن گزيد و هرگاه كاروانى از قريش كه بار خوراكى داشتند مىآمدند بر تپهء غزال فرارىشان مىدارد و بارهاشان را برداشته و گندم‌ها را جمع مىكرد و با قبيله‌اش\r\n\r\n","description":"","footnote":"","page_name":" 446 ","page_number":456},
  {"content":"\r\n\r\nمىگفت : هيچ‌يك از شما دانه‌اى از آن را برنگيرد مگر پس از آنكه بگويد خدايى جز خداى يگانه نيست . ايشان نيز اين كلمه را مىگفتند و جوال‌هاى خوراكى را برمىگرفتند . « 1 »\r\nو ابو نعيم از طريق ابن عبّاس آورده است كه ابو ذر گفت : در مكّه با رسول خدا اقامت كردم و اسلام را به من آموخت و چيزى از قرآن خواندم و گفتم : اى رسول ! من مىخواهم دينم را آشكار كنم . رسول گفت : من مىترسم ترا بكشند . گفتم : بايد چنين كنم ، اگرچه كشته شوم . پس رسول پاسخى به من نداد و من آمدم و قريش در حلقه‌هايى چند در مسجد نشسته و سخن مىگفتند . من گفتم : گواهى مىدهم كه خدايى جز خداى يگانه نيست و محمّد رسول خدا است . حلقه‌ها از هم پاشيده شده ، برخاستند و مرا زدند ، چندان‌كه وقتى رهايم كردند مانند بت سرخ ( خون‌رنگ ) بودم و گمان مىكردند كه مرا كشته‌اند . من به هوش آمدم و نزد رسول شده و حال و روز مرا ديد گفت : ترا منع نكردم ؟\r\nگفتم : اى رسول ! نيازى در دل من بود كه آن را برآوردم . پس كنار رسول اقامت كردم تا گفت : به قبيلهء خويش بپيوند تا چون از آشكار شدن دعوت من خبر يافتى به نزد من آيى . « 2 »\r\nو همچنين آورده است كه عبد اللّه بن صامت گفت : ابو ذر به من گفت : به مكّه شدم و گفتم آنكه دين خود را بگردانيده كجا است ؟ گفتند : آنكه دين خود را بگردانيده ! آنكه دين خود را بگردانيده ! پس روى به من آورده با هرسنگ و استخوانى كه داشتند به من زدند تا مرا مثل بت سرخ ( خون‌آلود ) گردانيدند . « 3 »\r\n\r\n\r\n","description":"","footnote":"\r\n( 1 ) . ر ك : طبقات ، ابن سعد : 4 / 165 ، 166 ؛ صحيح بخارى ، كتاب المناقب بخش اسلام آوردن ابو ذر : 6 / 24 ؛ صحيح مسلم كتاب مناقب : 7 / 156 ؛ دلائل النبوة ، ابو نعيم : 2 / 86 ؛ حلية الاولياء از همو : 1 / 159 ؛ المستدرك ، حاكم : 3 / 338 ؛ الاستيعاب : 2 / 664 .\r\n( 2 ) . حلية الاولياء : 1 / 158 .\r\n( 3 ) . مسند احمد : 5 / 174 به صورت گسترده ؛ مناقب مسلم ؛ مجمع الزوائد : 9 / 329 از طبرانى .\r\n","page_name":" 447 ","page_number":457},
  {"content":"\r\n\r\n\r\nحديث دانش او\r\n1 - ابن سعد از طريق زاذان آورده است كه از على دربارهء ابو ذر بپرسيدند گفت : چنان دانشى را در خود گرفت كه ديگران از نگهدارى آن ناتوان شدند در رسيدن به مقامات عالى در دينش حريص بود و در از دست دادن دين خود سخت دريغ مىورزيد . در تحصيل علم حرص داشت . بسيار مىپرسيد . گاهى پاسخ او داده مىشد و گاهى نه و چندان ظرف دانش خويش پر كرد كه لبريز گرديد . « 1 »\r\nابو عمر مىنويسد : گروهى از ياران رسول از او روايت كرده‌اند و از پيمانه‌هاى دانش بود كه در پارسايى و پرهيزكارى و حق‌گويى به پايگاه برتر رسيد . از على دربارهء ابو ذر پرسش كردند و او گفت : وى مردى است كه دانشى را در دل نگاه داشت كه مردم از حفظ آن ناتوان شدند . پس آن را در خويش حمل كرد به‌گونه‌اى كه چيزى از آن از دست وى به در نرفت . « 2 »\r\nسخن على را ابن اثير آورده « 3 » و مناوى نيز آن را با اين عبارت ياد كرده كه : او پيمانه‌اى است كه از دانش لبريز شده و سپس آن را در خويش حمل كرده « 4 » و ابن حجر نيز آن را آورده و مىنويسد : اين حديث را ابو داود با سندى نيكو آورده است . « 5 »\r\n2 - محاملى در امالى خود و نيز طبرانى آورده‌اند كه ابو ذر گفت : رسول از آنچه جبرئيل و ميكائيل در سينهء او ريخته بودند هرچه بود همه را در سينهء من ريخت . « 6 »\r\nابو نعيم مىنويسد : آن خداپرست بسيار پارسا ، آن يگانه فرمانبر هميشگى حق ، آن چهارمين مسلمان و آن رها كنندهء تيرهاى بت‌پرستى پيش از فرود آمدن شريعت و دستورهاى آن . سال‌ها و ماه‌ها پيش از پيدايش دعوت اسلام خدا را پرستيد و نخستين كسى بود كه رسول را با تحيت مسلمانى درود فرستاد نه در راه حق سرزنش هيچ‌كس او را از كار بازداشت و نه خشم فرمانروايان و اميران بىتابش گردانيد . نخستين كس بود كه\r\n\r\n\r\n","description":"","footnote":"\r\n( 1 ) . طبقات الكبرى : 5 / 170 چاپ ليدن .\r\n( 2 ) . الاستيعاب : 1 / 83 و 2 / 664 .\r\n( 3 ) . اسد الغابة : 5 / 186 .\r\n( 4 ) . شرح جامع الصغير : 5 / 423 .\r\n( 5 ) . الاصابة : 4 / 64 .\r\n( 6 ) . مجمع الزوائد : 9 / 331 ؛ الاصابة : 3 / 484 .\r\n","page_name":" 448 ","page_number":458},
  {"content":"\r\n\r\nدر دانش فناى در خدا و بقاى به خدا سخن راند و بر سختىها و دشوارىها پايدارى نمود و پيمان‌ها و سفارش‌ها را نگاه داشت و بر محنت‌ها و مصيبت‌ها شكيبايى كرد و از آميختن با مردم خوددارى نمود تا رخت به جهان ديگر برد . آرى ابو ذر غفارى كه رسول را خدمت كرد و اصول را فراگرفت و زيادتىها را رها كرد . . . . « 1 »\r\nهم نيز مىنويسد : شيخ گويد : ابو ذر همنشين و همراه رسول بود و بر پرسيدن از او و فراگرفتن دانش از وى حرص داشت و به برخاستن بر كارهايى كه از وى مىآموخت انسى داشت دربارهء اصول و فروع ، ايمان و نيكوكارى ، لقاى پروردگار ، محبوب‌ترين سخنان به نزد خدا و اينكه آيا شب قدر نيز با رفتن پيامبران از ميان مىرود يا نه از وى بپرسيد و حتى دربارهء اينكه مس‌كردن سنگريزه در نماز چه حكمى دارد از وى پرسش كرد . سپس راوى از طريق عبد الرحمن بن ابى ليلى آورده است كه ابو ذر گفت : از پيامبر دربارهء هرچيزى پرسش كردم تا آنجا كه دربارهء مسّ سنگريزه نيز پرسيدم و او پاسخ داد :\r\nيا يك بار آن را مس كن يا فروگذار . « 2 »\r\nو احمد آورده است كه ابو ذر گفت : از پيامبر دربارهء هرچيزى پرسش كردم تا آنجا كه دربارهء مس سنگريزه نيز از او پرسيدم و او گفت : يك بار فروگذار . « 3 »\r\nو ابن حجر مىنويسد : در دانش همدوش ابن مسعود بود . « 4 »\r\n\r\nداستان راستگويى و پارسايى او\r\nابن سعد و ترمذى مرفوعا از طريق عبد اللّه بن عمرو بن عاص و عبد اللّه بن عمر و ابو درداء آورده‌اند كه پيامبر گفت : آسمان سايه بر سر نيفكند و زمين كسى را دربر نگيرد كه راستگوتر از ابو ذر باشد . و روايت ترمذى با اين عبارت است : آسمان سايه بر سر نيفكند و زمين دربر نگرفت گوينده‌اى را راستگوتر و باوفاتر از ابو ذر ، شبيه عيسى بن مريم باشد ، عمر بن خطاب مانند كسى كه حسد برده باشد گفت : اى رسول ! آيا اين\r\n\r\n\r\n","description":"","footnote":"\r\n( 1 ) . حلية الاولياء : 1 / 156 .\r\n( 2 ) . حلية الاولياء : 1 / 169 .\r\n( 3 ) . مسند احمد : 5 / 163 .\r\n( 4 ) . الاصابة : 4 / 64 .\r\n","page_name":" 449 ","page_number":459},
  {"content":"\r\n\r\nصفات را براى او مىشناسانى ؟ گفت : آرى ، براى او بشناسيد .\r\nو روايت حاكم با اين عبارت است : زمين دربر نمىگيرد و آسمان سايه بر سر نمىافكند كسى را راستگوتر و باوفاتر از ابو ذر ، شبيه عيسى بن مريم باشد ، عمر برخاست و گفت : اى رسول ! آيا اين ويژگى را براى او بشناسيم . گفت : آرى ، آن را براى او بشناسيد .\r\nو روايت ابن ماجه از طريق عبد اللّه بن عمر به اين عبارت است : پس از همهء پيامبران ، آسمان سايه بر سر نيفكند و زمين دربر نگيرد كسى را كه راستگوتر از ابو ذر باشد .\r\nو روايت ابو نعيم از طريق ابو ذر با اين عبارت است : آسمان سايه بر سر نمىافكند و زمين دربر نمىگيرد گوينده‌اى را راستگوتر از ابو ذر و شبيه عيسى بن مريم است .\r\nو روايت ابن سعد از طريق ابو هريره به اين عبارت است : آسمان سايه بر سر نيفكند و زمين دربر نگرفت گوينده‌اى را كه راستگوتر از ابو ذر باشد . هركس شادمان مىشود كه فروتنى عيسى را بنگرد در ابو ذر نگاه كند .\r\nو روايت ابو نعيم به اين عبارت است : ماننده‌ترين مردم به عيسى در عبادت و پارسايى و نيكوكارى ابو ذر است .\r\nو روايتى كه از طريق هجنع بن قيس رسيده به اين عبارت است : آسمان سايه بر سر نيفكند و زمين دربر نگرفت گوينده‌اى را كه راستگوتر از ابو ذر باشد و سپس مردى پس از من ، هركه شادمان مىشود كه پارسايى و رهروى عيسى را بنگرد به ابو ذر بنگرد .\r\nو روايتى كه از طريق على رسيده به اين عبارت است : آسمان سايه بر سر نيفكند و زمين دربر نگرفت گوينده‌اى را كه راستگوتر از ابو ذر باشد و او جويندهء چنان پارسايى است كه مردم از رسيدن به آن ناتوان‌اند .\r\nو روايتى كه از طريق ابو هريره رسيده به اين عبارت است : آسمان سايه بر سر نيفكند و زمين دربر نگرفت گوينده‌اى را كه راستگوتر از ابو ذر باشد . اگر خواهيد شبيه‌ترين مردم را به عيسى در نيكوكارى و خداپرستى و رفتار بنگريد بر شما باد به ابو ذر .\r\nو در روايتى كه از طريق ابو درداء رسيده به اين عبارت است : آسمان سايه بر سر\r\n\r\n","description":"","footnote":"","page_name":" 450 ","page_number":460},
  {"content":"\r\n\r\nنيفكند و زمين دربر نگرفت گوينده‌اى را كه راستگوتر از ابو ذر باشد .\r\nو روايتى كه از طريق مالك بن دينار رسيده به اين عبارت است : آسمان سايه بر سر نيفكند و زمين دربر نگرفت گوينده‌اى را كه راستگوتر از ابو ذر باشد هركس شادمان مىشود كه پارسايى عيسى را بنگرد ابو ذر را ببيند .\r\nحديث راستگويى و پارسايى ابو ذر را با عبارات مختلف ابن سعد ، ترمذى ، ابن ماجه ، احمد ، ابن ابى شيبه ، ابن جرير ، ابو عمر ، ابو نعيم ، بغوى ، حاكم ، ابن عساكر ، طبرانى و ابن جوزى آورده‌اند . « 1 »\r\n2 - ترمذى مرفوعا آورده است كه پيامبر گفت : ابو ذر در روى زمين با زهد عيسى راه مىرود . « 2 » و روايت ابو عمر به اين عبارت است : ابو ذر در امت من بر پارسايى عيسى است . « 3 » و همو باز به اين عبارت مىگويد : ابو ذر در ميان امت من در پارسايى مانند عيسى است و با عبارت ديگر : هركس شادمان مىشود كه فروتنى عيسى را بنگرد ابو ذر را ببيند . « 4 »\r\nاين حديث را نيز ابن اثير به همان نخستين عبارت ابو عمر آورده است . « 5 »\r\n3 - طبرانى مرفوعا آورده است كه پيامبر گفت : هركس دوست دارد عيسى را با نيكوكارى و راستگويى و جدّيتش بنگرد ابو ذر را ببيند . « 6 »\r\n4 - طبرانى از طريق ابن مسعود مرفوعا آورده است كه پيامبر گفت : هركس شادمان\r\n\r\n\r\n","description":"","footnote":"\r\n( 1 ) . ر ك : الطبقات ، ابن سعد : 4 / 167 ، 168 چاپ ليدن ؛ صحيح ترمذى : 2 / 221 ؛ سنن ابن ماجه : 1 / 68 ؛ مسند احمد : 2 / 163 ، 175 ، 223 و 5 / 197 و 6 / 442 ؛ المستدرك ، حاكم : 3 / 342 و 4 / 480 كه در هردو جا حكم به صحت حديث داده و ذهبى هم به حكم وى اعتراف كرده ؛ مصابيح السنة : 2 / 228 ؛ صفة الصفوة : 1 / 240 ؛ الاستيعاب : 8401 ؛ تميز الطيب ، ابن ربيع 137 ؛ مجمع الزوائد : 9 / 329 ؛ الاصابة ، ابن حجر : 3 / 622 و 4 / 64 ؛ جامع الصغير ، سيوطى - از چند طريق ؛ شرح جامع الصغير ، مناوى : 5 / 423 كه مىنويسد : ذهبى سند اين حديث را نيكو دانسته و هيثمى نيز ميانجيان سند احمد را مورد اطمينان دانسته و دربارهء بعضىشان اختلاف است ؛ كنز العمال : 6 / 169 و 8 / 15 - 17 .\r\n( 2 ) . صحيح ترمذى : 2 / 221 .\r\n( 3 ) . الاستيعاب : 2 / 664 .\r\n( 4 ) . همان : 1 / 84 .\r\n( 5 ) . اسد الغابة : 5 / 186 .\r\n( 6 ) . كنز العمال : 6 / 169 ؛ مجمع الزوائد : 9 / 330 .\r\n","page_name":" 451 ","page_number":461},
  {"content":"\r\n\r\nمىشود كسى مانند عيسى را در آفرينش و اخلاق بنگرد ابو ذر را ببيند . « 1 »\r\n5 - طبرانى از طريق ابن مسعود مرفوعا آورده است كه پيامبر گفت : ابو ذر در خداپرستىاش با عيسى مسابقه مىدهد . « 2 »\r\n\r\nداستان برترى او\r\n1 - از زبان بريده آورده‌اند كه پيامبر گفت : خدا به من دستور داده كه چهار تن را دوست بدارم و مرا آگاه كرد كه خود ايشان را دوست مىدارد : على ، ابو ذر ، سلمان ، مقداد . « 3 » سندى در شرح سنن ابن ماجه مىنويسد : ظاهر آن است كه دستور خدا در اين مورد ، حكم واجب است و شايد هم كه مستحب باشد و در هريك از دو صورت آن دستورى كه به پيامبر داده شده امت وى نيز بايد فرمان برند و براى مردم سزاوار چنان است كه به ويژه اين چهار تن را دوست داشته باشند .\r\n2 - ابن هشام نيز مرفوعا آورده است كه پيامبر گفت : خدا بيامرزد ابو ذر را تنها مىرود تنها مىميرد و تنها برانگيخته مىشود . « 4 »\r\nو ابن هشام در سيره و ابن سعد در طبقات الكبرى « 5 » در ضمن گزارش دفن ابو ذر مىنويسند : در آن هنگام عبد اللّه بن مسعود به آواى بلند گريست و مىگفت : راست گفت پيامبر ، تنها مىروى و تنها مىميرى و تنها برانگيخته مىشوى . « 6 »\r\n3 - بزار از طريق انس بن مالك مرفوعا آورده است كه پيامبر گفت : بهشت مشتاق سه\r\n\r\n\r\n","description":"","footnote":"\r\n( 1 ) . مجمع الزوائد : 9 / 330 ؛ كنز العمال : 6 / 169 .\r\n( 2 ) . كنز العمال : 6 / 169 .\r\n( 3 ) . صحيح ترمذى : 2 / 213 ؛ سنن ابن ماجه : 1 / 66 ؛ المستدرك ، حاكم : 3 / 130 كه جداگانه نيز حكم به صحت آن داده ؛ حلية الاولياء ، ابو نعيم : 1 / 172 : الاستيعاب ، ابو عمر : 2 / 557 ؛ الاصابة چنان كه سيوطى نيز در جامع الصغير : 3 / 455 آن را آورده و حكم به صحت آن داده و حكم او را مناوى نيز در شرح جامع الصغير : 2 / 215 تصديق كرده است .\r\n( 4 ) . سيره ، ابن هشام : 4 / 179 .\r\n( 5 ) . طبقات الكبرى : 4 / 170 .\r\n( 6 ) . الاستيعاب ، ابو عمر : 1 / 83 ؛ اسد الغابة ، ابن اثير : 5 / 188 ؛ الاصابة ، ابن حجر : 4 / 164 .\r\n","page_name":" 452 ","page_number":462},
  {"content":"\r\n\r\nكس است : على و عمار و ابو ذر .\r\nاين گزارش را هم هيثمى ياد كرده و مىنويسد : اسناد آن نيكو است . « 1 »\r\n4 - ابو يعلى از طريق حسين بن على آورده است كه جبرئيل بر پيامبر فرود آمد و گفت :\r\nاى محمّد ! خدا سه تن از ياران ترا دوست دارد تو هم ايشان را دوست بدار : على ، ابو ذر ، مقداد بن الاسود . « 2 »\r\n5 - طبرى آورده است كه چون ابو درداء ابو ذر را ياد كرد گفت : رسول هنگامى او را امين مىشمرد كه هيچ‌كس را امين نمىشمرد و هنگامى با او راز مىگفت كه با هيچ‌كس راز نمىگفت . « 3 »\r\nو احمد آورده است كه عبد الرحمن بن غنم گفت : من ابو درداء را در حمص ملاقات كرده چند شب نزد او ماندم و گفتم تا خرم را آورده ، پالان كردند و آنگاه هردو سوار بر خر راه افتادند تا مردى كه ديروز در جابيه ، جمعه را نزد معاويه درك كرده بود آن دو را بديد و بشناخت ولى آن دو وى را نشناختند . پس آن دو را از گزارش كارهاى مردم آگاه كرد و سپس مرد گفت : خبر ديگرى هم هست كه خوش ندارم از آن آگاهتان كنم زيرا شما خود نيز آن را خوش نمىداريد . ابو درداء گفت : شايد خبر تبعيد ابو ذر است ؟ گفت : آرى به خدا . پس ابو درداء و يار همراهش نزديك ده مرتبه گفتند : انا للّه و انا اليه راجعون .\r\nسپس ابو درداء گفت : مواظب باش و شكيبايى كن ( و اين همان سخن خدا است به صالح پيامبر در مورد پىكنندگان آن ناقه ) خدايا اگر ايشان ابو ذر را تكذيب كردند ، من او را تكذيب نمىكنم . خدايا ! اگر ايشان به او تهمت زدند من به او تهمت نمىزنم . خدايا ! اگر ايشان او را خيانتكار شمردند من او را خيانتكار نمىشمارم ، زيرا پيامبر هنگامى او را امين مىشمرد كه هيچ‌كس را امين نمىشمرد و هنگامى با او رازگويى مىكرد كه با هيچ‌كس رازگويى نمىكرد . سوگند به آن كس كه جان ابو درداء در دست اوست كه اگر ابو ذر دست راست مرا هم مىبريد او را دشمن نمىگرفتم آن هم پس از آنكه شنيدم رسول خدا\r\n\r\n\r\n","description":"","footnote":"\r\n( 1 ) . مجمع الزوائد : 9 / 330 .\r\n( 2 ) . مجمع الزوائد : 9 / 330 .\r\n( 3 ) . كنزل العمال : 8 / 15 .\r\n","page_name":" 453 ","page_number":463},
  {"content":"\r\n\r\nمىگفت : آسمان سايه بر سر نيفكند . . . . « 1 »\r\nخلاصهء گزارش بالا را حاكم نيز آورده و جداگانه نيز حكم به صحت آن داده و ذهبى هم گويد : سندى نيكو دارد . « 2 »\r\n6 - از طريق ابن حارث آورده‌اند كه چون در نزد ابو درداء ، ابو ذر را ياد كردند وى گفت : به خدا كه چون او حاضر مىشد رسول او را به خويش نزديك مىكرد و چون غايب مىشد سراغ او را مىگفت و راستى كه دانستم دربارهء او گفت : زمين بر روى خود برنمىدارد و آسمان سايه بر سر نمىافكند ، انسانى را كه راستگوتر از ابو ذر باشد . « 3 »\r\n7 - احمد از طريق ابو الاسود دوئلى آورده است كه او گفت : ياران پيامبر را ديدم و همانندى براى ابو ذر نديدم . « 4 »\r\nگزارش بالا را حافظ هيثمى نيز آورده است . « 5 »\r\n8 - شهاب الدين ابشيهى آورده است : جبرئيل در صورت دحيهء كلبى نزد پيامبر بود كه ابو ذر برايشان گذشت و سلام نگفت و جبرئيل گفت : اين ابو ذر است اگر سلام مىداد پاسخ او را مىداديم . گفت : جبرئيل مگر مىشناسىاش ؟ گفت : سوگند به آن كس كه ترا براستى به پيغمبرى برانگيخت كه او در ملكوت هفت آسمان معروف‌تر است تا در زمين .\r\nپرسيد : چگونه خود را به اين مقام رسانده ؟ گفت : با پارسايىاش در برابر اموال نابود شوندهء جهان . « 6 » اين گزارش را زمخشرى نيز ياد كرده است . « 7 »\r\n\r\nپيمان پيامبر بزرگ با ابو ذر\r\n1 - حاكم از طريقى كه آن را صحيح خوانده آورده است كه ابو ذر گفت : پيامبر گفت :\r\nاى ابو ذر ! چگونه خواهى بود هنگامى كه در ميان فرومايگانى باشى ؟ و انگشتانش را از\r\n\r\n\r\n","description":"","footnote":"\r\n( 1 ) . مسند احمد : 5 / 197 .\r\n( 2 ) . المستدرك : 3 / 344 .\r\n( 3 ) . كنز العمال : 8 / 15 ؛ مجمع الزوائد : 9 / 330 ؛ الاصابة : 4 / 63 به نقل از طبرانى و با اين عبارت : رسول خدا هنگامى كه ابو ذر حاضر بود با او آغاز به سخن مىكرد و چون غايب بود از او سراغ مىگرفت .\r\n( 4 ) . مسند احمد : 5 / 181 .\r\n( 5 ) . مجمع الزوائد : 9 / 331 .\r\n( 6 ) . المستطرف : 1 / 166 .\r\n( 7 ) . ربيع الابرار ببا بيست و سوم .\r\n","page_name":" 454 ","page_number":464},
  {"content":"\r\n\r\nهم باز كرد . گفتم : اى رسول خدا ! مىفرمايى چه كنم ؟ گفت : شكيبايى كن ، شكيبايى كن ، شكيبايى ، با مردم به اخلاق ايشان به نيكويى معاشرت كنيد و در كارهاشان با آنان مخالف باشيد . « 1 »\r\n2 - ابو نعيم از طريق سلمة بن اكوع آورده است كه ابو ذر گفت : من با رسول صلّى اللّه عليه و آله ايستاده بودم كه به من گفت : اى ابو ذر ! تو مردى شايسته‌اى و پس از من بلايى به تو خواهد رسيد . گفتم : در راه خدا ؟ گفت : در راه خدا . گفتم : خوشا به امر الهى . « 2 »\r\n3 - ابن سعد از طريق ابو ذر آورده است كه پيامبر گفت : اى ابو ذر ! چگونه خواهى بود آنگاه كه فرمانروايان ، غنيمت‌ها را به خود اختصاص دهند . من گفتم : در آن هنگام سوگند به آن كس كه ترا براستى برانگيخت شمشير مىزنم تا به خدا ملحق شوم . گفت :\r\nآيا راهى بهتر از اين به تو نمىنمايى ؟ شكيبايى كن تا مرا ديدار كنى . « 3 »\r\nاين حديث را در روايت احمد و ابو داود به اين عبارت آمده : چگونه خواهى بود با امامان پس از من كه اين غنيمت را مخصوص خود گردانند ؟ ابو ذر گفت : گفتم در آن هنگام سوگند به آنكه ترا براستى فرستاد شمشيرم را بر شانه‌ام مىگذارم و چندان با آن زدوخورد مىكنم تا ترا ديدار كنم ( يا به تو ملحق شوم ) . گفت : آيا راهى به تو ننمايم كه بهتر از اين باشد ؟ شكيبايى كن تا مرا ديدار كنى . و به عبارت برخى روايات : چگونه خواهى بود نزد فرمانروايانى كه اين غنيمت را ويژهء خود گردانند ؟\r\nاحمد در مسند و ابو داود نيز در سنن اين حديث را روايت كرده‌اند . « 4 » و احمد اين حديث را از دو طريق روايت كرده كه هردو طريق آن صحيح است و همهء ميانجيان گزارش آن مورد اطمينان‌اند و عبارتند از :\r\n1 - يحيى بن آدم\r\n2 - زهير بن معاويهء كوفى\r\n3 - يحيى بن ابى بكر كوفى\r\n\r\n\r\n","description":"","footnote":"\r\n( 1 ) . المستدرك : 3 / 343 .\r\n( 2 ) . حلية الاولياء : 1 / 162 .\r\n( 3 ) . طبقات الكبرى : 4 / 166 چاپ ليدن .\r\n( 4 ) . مسند احمد : 5 / 180 ؛ سنن ابو داود : 2 / 282 .\r\n","page_name":" 455 ","page_number":465},
  {"content":"\r\n\r\n4 - مطرف بن طريف\r\n( و اين هرچهار تن از راويانى هستند كه نگارندگان هرشش كتاب صحيح روايت ايشان را آورده و شايستهء ذكر دانسته‌اند . و همهء محدثان سخن ايشان را مورد اطمينان مىشمارند ) .\r\n5 - ابو الجهم سليمان بن جهم حارثى از شاگردان صحابه است كه هيچ‌كس را در لزوم اطمينان به روايت او اختلافى نيست .\r\n6 - خالد بن وهبان از شاگردان صحابه و مورد اطمينان است .\r\n4 - احمد در حديثى از طريق ابو السليل از زبان ابو ذر آورده است كه پيامبر گفت : اى ابو ذر ! اگر از مدينه اخراجت كنند چه خواهى كرد ؟ گفتم : مىروم به سراغ آسايش و زندگى سبك و پهناور ، تا كبوترى از كبوتران مكّه باشم . گفت : اگر از مكّه اخراج شدى چه خواهى كرد ؟ گفتم : مىروم به سراغ آسايش و زندگى سبك و پهناور و به سوى شام و سرزمين مقدس . گفت : اگر از شام اخراجت كردند چه مىكنى ؟ گفت : در آن هنگام سوگند به آن كس كه ترا براستى برانگيخت ! شمشيرم را بر شانه‌ام مىنهم . گفت : يا بهتر از اين ؟ گفتم : آيا بهتر از اين هم هست ؟ گفت : بشنو و فرمانبر هرچند بنده‌اى حبشى باشد . « 1 »\r\nميانجيان گزارش اين حديث همگى مورد اطمينان و عبارتند از :\r\n1 - يزيد بن هارون بن وادى همه بر لزوم اطمينان به گزارش او همداستان‌اند .\r\n2 - كهمس بن حسن بصرى كه مورد اطمينان است و مانند يزيد بن هارون از كسانى است كه بخارى و مسلم روايات او را شايستهء ذكر شمرده‌اند .\r\n3 - ابو السليل ضريب بن نقير بصرى كه مورد اطمينان و خود از كسانى است كه مسلم و صاحبان چهار صحيح - به جز بخارى - روايات او را شايستهء ذكر شمرده‌اند .\r\nروايت بالا به اين عبارت هم نقل شده كه : چه خواهى كرد هنگامى كه از آنجا - مسجد پيامبر - اخراج شوى ؟ گفت : به شام مىروم . گفت : از آنجا اخراج شوى چه مىكنى ؟\r\nگفت : به اينجا - مسجد - برمىگردم . گفت : چه خواهى كرد هنگامى كه از آنجا اخراجت\r\n\r\n\r\n","description":"","footnote":"\r\n( 1 ) . مسند احمد : 5 / 178 .\r\n","page_name":" 456 ","page_number":466},
  {"content":"\r\n\r\nكنند ؟ گفت : با شمشير زدوخورد مىكنم . گفت : راهى بهتر از اينكه نزديك‌تر به صواب باشد به تو بنمايم ؟ بشنو و فرمان بر و هركجا ترا راندند بپذير . « 1 »\r\n5 - واقدى از طريق ابو الاسود دوئلى آورده است كه گفت : من دوست مىداشتم ابو ذر را ببينم تا علت بيرون شدنش از مدينه را بپرسم . پس در ربذه فرود آمدم و به او گفتم : مرا خبر نمىدهى آيا به ميل خود از مدينه بيرون شدى يا به زور تبعيدت كردند ؟ گفت : من در يكى از سرحدّات مسلمانان بودم و ايشان را كفايت مىكردم پس مرا به مدينه راندند و گفتم : آنجا شهرى است كه خود و يارانم به آنجا كوچيده‌ايم ، ولى از مدينه نيز مرا به اينجا كه مىبينى تبعيد كردند . سپس گفت : شبى به روزگار رسول صلّى اللّه عليه و آله در مسجد ، خوابيده بودم كه او صلّى اللّه عليه و آله بر من بگذشت و نوك پايى به من زد و گفت : نبينم كه در مسجد بخوابى . گفتم : پدر و مادرم فدايت باد ! خواب بر چشمم چيره شد و خوابم برد . گفت : چه مىكنى ؟ آنگاه كه ترا از اينجا بيرون كنند ؟ گفتم : آنگاه به شام مىروم كه سرزمين مقدس است و سرزمين نيكان مسلمان و سرزمين جهاد در راه خدا . گفت : از آنجا بيرونت كنند چه مىكنى ؟ گفتم : برمىگردم به مسجد ( الحرام ) . گفت : از آنجا بيرونت كنند چه مىكنى ؟\r\nگفتم : شمشيرم را مىگيرم و با آنان زدوخورد مىكنم . گفت : آيا راهى بهتر از اين به تو ننمايم ؟ به هرجا كه برانندت با ايشان برو و بشنو و فرمانبر باش . من هم شنيدم و فرمانبردم و مىشنوم و فرمان مىبرم و به خدا سوگند عثمان در حالى حق را ديدار مىكند كه در مورد من بزهكار است . « 2 »\r\nروايت بالا را به همين عبارت و از همين طريق احمد نيز آورده « 3 » و اسناد آن صحيح و حلقه‌هاى اسناد آن همگى مورد اطمينان‌اند بدين قرار :\r\n1 - علىّ بن عبد اللّه مدينى گروهى او را مورد اطمينان خوانده‌اند و نسايى گفته : او امين و مورد اعتماد و خود يكى از پيشوايان است در فنّ حديث .\r\n2 - ابو محمّد معمر بن سليمان بصرى كه در اطمينان به او همهء محدثان همداستان‌اند\r\n\r\n\r\n","description":"","footnote":"\r\n( 1 ) . فتح البارى : 3 / 213 ؛ عمدة القارى : 4 / 291 .\r\n( 2 ) . شرح ابن ابى الحديد : 1 / 241 .\r\n( 3 ) . مسند احمد : 5 / 156 .\r\n","page_name":" 457 ","page_number":467},
  {"content":"\r\n\r\nو همهء نگارندگان شش كتاب صحيح گزارش‌هايش را نقل كرده‌اند .\r\n3 - ابو محمّد داود بن ابو الهند بصرى كه در اطمينان به او همهء محدثان اتفاق نظر دارند و همهء نگارندگان شش كتاب صحيح به جز بخارى ، گزارش‌هايش را نقل كرده‌اند و خود بخارى نيز در كتاب تاريخ خود روايات او را آورده است بدون آنكه جاى ايرادى در وى بيابد .\r\n4 - ابو الحرب بن ابو الاسود دوئلى مورد اطمينان و خود از كسانى است كه مسلم روايات او را نقل كرده است .\r\n5 - ابو الاسود دوئلى از شاگردان صحابه است كه همهء محدثان در اعتماد به او اتفاق نظر دارند و از كسانى است كه نگارندگان شش كتاب صحيح همگى ، روايات او را نقل كرده‌اند .\r\n6 - در داستان تبعيد ابو ذر گذشت كه عثمان گفت : من ترا مىفرستم به ربذه . ابو ذر گفت : بزرگ است خدا ، راست گفت رسول خدا كه مرا از همهء آنچه بر سرم مىآيد آگاه ساخت . عثمان گفت : مگر به تو چه گفت ؟ گفت : مرا آگاه ساخت كه از بودن در مدينه و مكّه ممنوع مىشوم و در ربذه مىميرم .\r\nاين بود ابو ذر و برترىها و برجستگىها و پرهيزكارى و اسلام و ايمان و بزرگوارىها و جوانمردىها و روحيات او و خوىهاى برتر و آغاز و انجام كار و پيشينهء و لاحقهء او . آيا در كدام يك از اينها خليفه موجب ايرادى بر وى يافته كه پرداخته است به شكنجه‌كردن او و راندنش از زندانى به تبعيدگاهى و دستور جلب او را مىدهد آن هم بر روى مركبى كه پالان آن روانداز نداشت و پنج بردهء سختگير از خزريان آن را مانند باد مىراندند تا او را كه به مدينه رسانيدند كشالهء رانش پوست انداخته و چيزى نمانده بود تلف شود و همچنان او را با بدترين شكنجه‌ها آزار مىكرد تا جان وى را در آخرين تبعيدگاهش - ربذه - باز ستاند . همان‌جا كه نه آبى بود و نه گياهى ، گرماى توان‌فرسا رواندازش بود ، نه هيچ دوست و ياورى داشت كه پرستارىاش كند و نه كسى از قبيلهء وى در كنارش بود تا بدن پاكش را به خاك سپارد . تنها درگذشت و تنها برانگيخته مىشود . چنان كه پيامبر كه آن\r\n\r\n","description":"","footnote":"","page_name":" 458 ","page_number":468},
  {"content":"\r\n\r\nهمه برترىها را ارزانى وى داشت اينها را برايش پيش‌بينى كرده بود و برتر از اين دو ، خداوند پاك بهترين پشتيبان و دادخواه ستمديدگان است و بنگر كه در آن روز ، رستگارى از چه كسى خواهد بود .\r\nبراستى كه خليفه در حاتم بخشى به خاندان خود و به كسانى كه با گام نهادن در راه آنان به وى تقرّب مىجستند با باد مسابقه گذاشته بود تا از بذل و بخشش‌هاى او صاحب ميليون‌ها ثروت شدند با آنكه در ميان ايشان هيچ‌كس نبود كه در سوابق و برترىهايش به پاى ابو ذر رسد و در هيچ بزرگوارىاى با او همسنگ باشد ، با اين همه ، چه عاملى ابو ذر را از آنان عقب انداخت تا حقوق مقرر او را بريدند و از رسيدن بهره‌اى ناچيز از آسايش به او جلوگيرى كردند و او را از درون خانه‌اش و از همسايگى با پيامبر به دور ساختند تا زمين با همهء فراخىاش بر وى تنگ شد . چرا در شام جار زدند كه هيچ‌كس با وى همنشينى ننمايد « 1 » و چرا مردم را در مدينه از گرد او مىپراكندند و چرا عثمان مردم را از همنشينى و هم‌سخنى با او منع مىكرد و چرا مشايعت از او به دستور خليفه ممنوع شد و چرا خليفه به مروان دستور داد كه نگذارد هيچ‌كس با وى سخن گويد . تا بر آن يار بزرگوار پيامبر ، جز فرود آمدن در مكانى خشك و سخت را روا نشناختند و وى را جز به جايگاهى هراس‌انگيز كوچ ندادند كه گويى ابو ذر فقط براى شكنجه آفريده شده بود و بس با آنكه همان احاديثى كه ياد كرديم براى شناساندن او كافى است و به حيات الهى سوگند كه داستان او لكهء ننگى است بر دامن تاريخ اسلام و خليفهء آن ، كه هرگز فراموش نمىشود .\r\nآرى ، انتقادهاى ابو ذر براى اين بود كه چرا در بذل و بخشش ، آن همه ريخت‌وپاش مىشود و آن همه اموال به افرادى نالايق داده مىشود . انتقادهاى او در اين‌باره - و در هر مورد ديگر - براى آن بود كه چرا سرپيچى از شيوهء نيكوى پيامبر ، روشى عادى گرديده و چرا پيشينه‌داران توده ستم مىبينند و آن هم به دست فرمانروايان اموى يا همان مردان هرزه و تبهكار كه مىپنداشتند تخت سلطنت آن روز بر آن‌گونه كارها استوار شده و\r\n\r\n\r\n","description":"","footnote":"\r\n( 1 ) . اين گزارش را ابن سعد در طبقات : 4 / 168 آورده است .\r\n","page_name":" 459 ","page_number":469},
  {"content":"\r\n\r\nمىديدند كه گوش فرادادن مردم به سخن ابو ذر و نيكان صحابه موجب مىشود كه پايه‌هاى آن تخت به لرزه درآيد و از جاى خود دور شود يا كسانى كه با چهار نعل تاختن به سوى آزمندىها بر آن همه دارايىهاى گزاف دست يافته بودند ترس آن را داشتند كه اگر كسى سخنان او را دربيابد آنچه دارند از دستشان به در رود و اين بود كه پيرامون او گرد آمدند و با فريبكارىهاى گوناگون خليفهء آن روز را عليه او به اقدام واداشتند تا شد آنچه شد ، زيرا خليفه همچون برده‌اى بود در دست هوس‌هاى فاميلش كه خواسته‌هاى ايشان او را به هرسوى مىخواست مىراند و او خود تحت تأثير مهرورزى به فرزندان نياكانش بود هرچند ايشان همان شجره و درختى بودند كه وصف ايشان در قرآن آمده است .\r\nو گرنه ابو ذر ايشان را در به دست آوردن ثروت از راه صحيح بازنمىداشت و نمىخواست كسانى را كه مالكيت ايشان به نحو مشروع حاصل شده خلع يد نمايد و انتقاد او به كسانى بود كه حقوق مسلمانان را ربوده و به خود اختصاص داده و مال خدا را چنان مىخوردند كه شتران گياه بهارى را . آرى ، خواست او همان بود كه خداوند پاك در اين آيه آشكار ساخته : كسانى كه - از زر و سيم - گنجينه‌ها مىسازند و آن را در راه خدا نمىدهند . مژده ده آنان را به كيفرى دردناك . و همان بود كه پيامبر در زمينه‌هاى مالى آورده است .\r\nاحمد از طريق احنف بن قيس آورده است كه گفت : من در مدينه بودم كه ناگهان مردى را ديدم كه چون چشم مردم به او مىخورد از وى مىگريختند . از وى پرسيدم : تو كيستى ؟ گفت : من ابو ذر يار رسول خدا هستم . گفتم : چرا مردم از تو مىگريزند ؟ گفت :\r\nمن به همان‌گونه مردم را از فراهم آوردن گنجينه‌ها بازمىدارم كه پيامبر بازمىداشت . « 1 »\r\nو به عبارت مسلم ، احنف بن قيس گفت : من ميان گروهى از قريش بودم كه ابو ذر بگذشت و مىگفت : گنجينه‌سازان را مژده ده كه پشت‌ها و پهلوهاشان را داغ نهند و نيز پس‌گردن‌هايشان را چنان داغ مىنهند كه از پيشانى ايشان بيرون آيد . احنف گفت : سپس\r\n\r\n\r\n","description":"","footnote":"\r\n( 1 ) . مسند احمد : 5 / 164 ، 176 .\r\n","page_name":" 460 ","page_number":470},
  {"content":"\r\n\r\nوى كنارى گرفت و نزديك ستونى نشست . پرسيدم : اين كيست ؟ گفتند : اين ابو ذر است .\r\nمن برخاسته به سوى او شدم و پرسيدم : چه بود كه شنيدم پيشتر گفتى ؟ گفت : من چيزى نگفتم ، مگر همانچه را از پيامبرشان شنيدم . گفت : دربارهء حقوقى كه من مىگيرم چه مىگويى ؟ گفت : آن را بگير ، زيرا هزينهء امروز است ولى هرگاه همچون بهاى دينت گرديد آن را رها كن . « 1 »\r\nو ابو نعيم از طريق سفيان بن عيينه به اسناد خود از ابو ذر آورده است كه امويان مرا به تهيدستى و قتل بيم دادند و زيرزمين براى من محبوب‌تر است از روى زمين ، و تهيدستى نزد من محبوب‌تر است از توانگرى . مردى به او گفت : اى ابو ذر ! چرا هرگاه تو نزد گروهى مىنشينى برمىخيزند و ترا ترك مىكنند ؟ گفت : چون من ايشان را از فراهم‌كردن ثروت بازمىدارم . « 2 »\r\nو نيز در فتح البارى به نقل از ديگران مىنويسد : درست آن است كه انتقاد ابو ذر به سلاطينى بوده كه دارايىها را براى خويش مىگرفتند و آن را در راه لازم به مصرف نمىرساندند . « 3 » و نووى در دنبالهء اين سخن ، پرداخته است به اثبات نادرست بودن آن به اين بهانه كه در آن هنگام ، سلاطين كسانى همچون ابو بكر و عمر و عثمان بودند و اينها هم خيانت نكردند .\r\nو اين سخن وى پرده‌پوشى آشكارى دربر دارد ، زيرا روزى كه ابو ذر عقايد خود را اعلان كرد نه روزگار ابو بكر و عمر بلكه روزگار عثمان بود كه شيوهء او ، هم با روش آن دو مخالفتى آشكارا داشت و هم مطابق همهء مواردى كه ذكر كرديم با شيوهء پيامبر منافى و مغاير بود و از همين روى نيز ابو ذر در روزگار آن دو ، دم فروبسته و ايرادى نداشت و به عثمان نيز مىگفت : افسوس بر تو اى عثمان ! آيا پيامبر را نديدى و آيا ابو بكر و عمر را نديدى ؟ آيا شيوهء ايشان اين بوده تو با من به گونهء گردنكشان خشم مىگيرى و سختگيرى مىنمايى و مىگفت : پيرو شيوهء دو دستت ( ابو بكر و عمر ) باش تا هيچ‌كس را بر تو\r\n\r\n\r\n","description":"","footnote":"\r\n( 1 ) . صحيح مسلم : 3 / 77 ؛ سنن بيهقى : 6 / 359 .\r\n( 2 ) . حلية الاولياء : 1 / 162 .\r\n( 3 ) . فتح البارى : 3 / 213 .\r\n","page_name":" 461 ","page_number":471},
  {"content":"\r\n\r\nسخنى نباشد . « 1 »\r\nابو ذر چاره‌اى نداشت جز آنكه آواى خود را ، هم براى دعوت به كارهايى نيكويى كه از بين رفته بود بلند كند و هم براى جلوگيرى از كارهاى زشتى كه رايج شده بود ، زيرا او در سراسر شبانه‌روز اين آيه را مىخواند كه : بايد در ميان شما گروهى باشند كه مردم را به نيكوكارى بخوانند و از كار بد بازدارند و ايشان‌اند رستگاران « 2 » . ابن خراش گفت : ابو ذر را در ربذه در سايبانى مويين يافتم و گفت : همچنان امر به معروف و نهى از منكر كردم تا حق‌گويى برايم دوستى نگذاشت . « 3 »\r\nآرى ، ايراد او به معاويه بود كه با تن‌آسايى و تن‌پرورى و اختصاص دادن اموال عمومى به خود ، عادت و روش پادشاهان ايران و روم را در پيش گرفته بود با آنكه در روزگار پيامبر يك گداى بىچيز بيشتر نبود و پيامبر نيز او را به همين‌گونه وصف كرد . « 4 » و به عبارتى گفت : معاويه مستمند و تنگدست است . « 5 »\r\nدر اين هنگام ابو ذر چه بايد بكند ؟ مگر او همان نيست كه پيامبر هفت موضوع را به او سفارش كرده « 6 » يكى اينكه حق را بگويد هرچند تلخ باشد و ديگر اينكه از سرزنش هيچ كس نهراسد . در اين حال چه سودى براى او دارد كه عثمان بگويد : ترا چه به اينها ؟ مادر مباد تو را ! و ابو ذر را رسد كه بگويد : همچنانكه گفت : به خدا كه عذرى براى من\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 8 / 298 ، 306 .\r\n( 2 ) . آل عمران 3 / 104 .\r\n( 3 ) . الانساب : 5 / 55 و روايتى نظير آن را از طريقى ديگر آورديم .\r\n( 4 ) . صحيح مسلم - كتاب نكاح و طلاق - : 4 / 195 ؛ سنن نسايى : 6 / 75 ؛ سنن بيهقى : 7 / 135 .\r\n( 5 ) . صحيح مسلم : 4 / 199 .\r\n( 6 ) . به روايت ابن سعد در طبقات 164 - از طريق عبادة بن صامت - ابو ذر گفت : دوستم محمّد در مورد هفت چيز به من سفارش كرد : دوستى با مستمندان و نزديكى به ايشان ، و نيز به من دستور داد كه به آن كس كه فروتر از من است بنگرم نه به آن كس كه برتر از من است و به من دستور داد كه از هيچ‌كس درخواستى نكنم و به خويشاوند خود - هرچند پشت به من كند - نيكى كنم و سخن حق را هرچند تلخ باشد بگويم و از سرزنش هيچ‌كس نترسم و بسيار بگويم كه : هيچ نيرو و قدرتى نيست جز به يارى خدا ، زيرا اينها از گنجى در زير عرش است .\r\n","page_name":" 462 ","page_number":472},
  {"content":"\r\n\r\nنمىيابى مگر امر به معروف و نهى از منكر .\r\nآنچه ابو ذر آواى خود را براى اعلان به آن برداشت مطلب تازه‌اى نبود كه در روزگار پيامبر سابقه نداشته باشد و او نيز آواى خود را تنها به رساندن سخنى برداشت كه از كتاب خدا و سنت پيامبر آموخته و دو لب دعوت‌كننده‌اى بس بزرگوار فراگرفته بود . و پيامبر هم هيچ‌كس از يارانش را از ثروت وى عارى نساخت با آنكه در ميان ايشان بازرگانان و افراد مرفه و ثروتمند بودند . و از ايشان افزون بر آن حقوقى كه خدا بر گردنشان نهاده بود نگرفت و ابو ذر هم در دعوت و تبليغ به راه او رفت .\r\nپيامبر صلّى اللّه عليه و آله ابو ذر را از گرفتارىها و رنج‌هايى كه بر سر وى مىآيد و از آنچه با او مىكنند تبعيد او از شهرهاى پايگاه اسلام : مكّه ، مدينه ، بصره ، كوفه ، شام ، آگاه ساخت و گفت كه او در آن هنگام از نيك مردان است و بايستى شكيبايى نمايد و آنچه را بر سرش مىرود در راه خدا به شمار آورد و ابو ذر نيز گفت : خوشا به فرمان خدا . پس شايستگى ابو ذر او را مانع از آن مىگردد كه بر خلاف دستور پيامبر كارى كند كه نظام جامعه از هم بپاشد و اينكه گرفتارىاش در راه خداست مانع مىشود كه كارهاى او را كه موجب پديد آمدن آن گرفتارىها براى وى شد ناروا بشماريم .\r\nزيرا اگر آن كارها هم با مصالح عمومى و با رضاى خدا و پيامبر مخالف بود مىبايستى پيامبر وى را از ايراد و اعتراض‌هايى كه در آينده به آن مىپردازد بازدارد زيرا ، مىداند كه آن دعوت سيل بلا و آسيب را به سوى او سرازير مىكند و خليفهء مسلمانان را بدنام گردانيده ، صفحهء تاريخش را سياه مىسازد و لكه ننگى به او مىچسباند كه هرگز برداشته نمىشود .\r\nنه آيين ما چنان حكم دشوارى كه ابو ذر را به آن متهم داشته‌اند آورده و نه خود او هرگز چنان مقصودى داشته است ، زيرا - به گواهى پيامبر - وى در ميان امت محمّد در پارسايى و عبادت و نيكوكارى و كوشش و روش و راستگويى و اخلاق همانند عيسى است با اين همه چه بايد كرد كه عثمان چون بر وى خشم گرفت گفت : به من بگوييد با اين پير دروغگو چه كنم ؟ بزنمش ، زندانش كنم يا بكشمش ؟ و آنگاه نيز كه حديث مربوط\r\n\r\n","description":"","footnote":"","page_name":" 463 ","page_number":473},
  {"content":"\r\n\r\nبه فرزندان عاص را از وى شنيد او را به دروغگويى نسبت داد . شگفتا ! آيا اين است پاداش كسى كه در راه خدا و پيامبر اندرزها دهد و نيكخواهى نمايد و با راستى از سوى آنان پيامگزارى كند ؟ نه به خدا اين ادبى است ويژهء خليفه ! و شگفت‌تر آنكه چون سرور ما على عليه السّلام به پشتيبانى از ابو ذر گفت : من همان پيشنهادى را به تو مىدهم كه مؤمن آل فرعون ( دربارهء موسى به ايشان ) داد . . . عثمان چنان پاسخ زننده‌اى بر زبان آورد كه واقدى آن را پنهان كرده و خوش نداشته است آن را ياد كند و ما نيز گرچه از طريق ديگرى از آن آگاهى داريم ولى نامهء خويش را با ياد از آن نمىآلاييم .\r\nو البتّه عثمان يك بار ديگر هم با ترشرويى در برابر امير مؤمنان سخنانى زننده بر زبان راند و اين همان هنگامى بود كه حضرت و دو فرزند او به مشايعت ابو ذر رفتند و او را كه زير نظر مروان به سوى تبعيدگاهش رهسپار بود راهنمايى كردند كه گستردهء داستان در صفحات پيش گذشت . « 1 » و ديديم كه عثمان به على گفت : تو نزد من برتر از مروان نيستى .\r\nراستى اين از پستى گيتى نزد خداست كه به برترى نهادن ميان على با مروان - همان قورباغهء قورباغه‌زاده و نفرين شده نفرين‌زاده - بپردازند . من نمىدانم آيا همهء گفته‌هاى آشكار و بىچون‌وچراى پيامبر دربارهء مروان در برابر خليفه نبوده ؟ و آيا مروان و آن همه گرايش‌هاى تبهكارانه‌اش دور از چشم و گوش وى بوده ؟ يا اينكه قوم و خوى بازى ، وى را برانگيخته است تا از همهء اينها صرف نظر كند و پسر حكم را همسنگ كسى بشمارد كه خداى بزرگ او را پاك شمرده و او را در قرآن كريم جان پيامبر برتر شمرده . گران است سخنى كه از دهان ايشان به در مىآيد . . . .\r\nآيا داورى روزگار جاهليت را مىخواهيد ؟ براى گروهى كه يقين دارند كيست كه بهتر از خدا داورى نمايد ؟\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 8 / 294 ، 297 .\r\n","page_name":" 464 ","page_number":474},
  {"content":"\r\n\r\n\r\nتحريف در تاريخ\r\nچه بسيار است تبهكارى تاريخ بر خداوندان فضيلت و تقوا كه امت ، هم از تاريخ زندگىشان بهره‌بردارىها مىكنند و هم از خوىهاى بزرگوارانه‌شان و هم از نشانه‌هاى سرافرازىهاشان و هم از روحيات رسايشان و هم از بندهاى گفتارشان و هم از اندرزهاى بليغ ايشان و هم از حكمت‌هاى گهربار ايشان و هم از موارد عمل و پرهيز ايشان .\r\nدر اينجا مىبينى كه تاريخ چه شتابان ورق مىخورد و ياد ايشان را از دل‌ها برده و برترى ايشان را ناچيز مىنمايد يا در اين‌باره تنها به سخنى كوتاه به گونه‌اى تحقيرآميز بسنده مىنمايد يا گفتار را پيچ‌وتاب داده با گزارشى دروغ و زشت درهم مىآميزد و همهء اين كارها براى آن است كه اصلى را تأييد كند و براى گرايشى پشتيبان درست كنند و بر بدىهاى گروه‌هايى ديگر پرده بكشند كه روشن شدن حقيقت ثابت ، به شخصيت و آبروى ايشان برمىخورد و نيز براى آنكه از خواسته‌ها و هوس‌هاى سياستمداران روز و پيشوايان روزگار پيروى بنمايند .\r\nبه اين جهات است كه تاريخ ، از تفصيل لازم در شرح زندگى ابو ذر كوتاه آمده با آنكه وى با شخصيت و كمال خود نمونهء برترىها و برجستگىهايى است كه بايد آن را در راه زندگى و پيرايش روان ، پيشوا گرفت و براى توده سرمشق پرهيزكارى و اعتقاد به مبدأ گردانيد .\r\n\r\nبلاذرى\r\nمىبينى بلاذرى داستان تبعيد ابو ذر به مدينه را به صورتى كه گذشت « 1 » از چندين طريق ياد كرده و گفتهء ابو ذر به حوشب فزارى را نيز آورده : مرا به زور بيرون كردند و با آنكه ابو ذر همان است كه به گفتهء پيامبر : آسمان سايه بر سر نيفكند . . . . در دنبال سخن وى دروغ سعيد بن مسيب را آورده كه از دشمنان خاندان پاك پيامبر و پيروان ايشان بوده\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 8 / 292 .\r\n","page_name":" 465 ","page_number":475},
  {"content":"\r\n\r\nو خبر تبعيد او به امر عثمان را نپذيرفته و بر آن رفته است كه او با ميل خود به آنجا رفت چون دلش مىخواست در آنجا سكنى گزيند .\r\nمردك بىخبر نمىداند كه با اين سخن خود گفتار رسول خدا را دروغ مىشمارد كه چنانچه روايت آن را از طرق صحيح آورديم « 1 » پيش‌بينى فرمود كه ابو ذر را از مدينه تبعيد مىكنند و نيز سخن امير مؤمنان عليه السّلام را دروغ مىشمارد كه پس از وفات ابو ذر در تبعيدگاه چون عثمان تصميم گرفت به دنبال او عمار را هم تبعيد كند على به وى گفت : عثمان ! از خدا بترس زيرا تو نيك مردى از مسلمانان را تبعيد كردى تا در تبعيدگاه هلاك شد « 2 » و نيز سخن ابو ذر را دروغ مىشمارد كه در همان روايتى كه خود بلاذرى با سند صحيح آورده و ما نيز نقل كرديم گفت : پس از كوچيدن من به پايگاه اسلام عثمان مرا به حالت بيابانگردى برگرداند .\r\nو نيز سخن خود عثمان را دروغ مىشمارد كه هم بلاذرى آورده و به موجب آن چون گزارشى مرگ ابو ذر به وى رسيد گفت : خدا بيامرزدش ! عمار گفت : آرى خدا از سوى همهء ما بيامرزدش ، عثمان گفت : اى گزندهء . . . پدرش ! آيا گمان مىكنى من از تبعيد او پشيمان شدم ؟ كه تمام داستان در ضمن بحث از درگيرىهايش با عمار بيايد .\r\nو نيز سخن كميل بن زياد نخعى را دروغ مىشمارد كه گزارش آن را از قول خود بلاذرى آورديم « 3 » و نيز سخن بسيارى ديگر را دروغ مىشمارد .\r\nبيچاره نمىداند كه آن پيشآمد دردناك كه مربوط به بزرگ‌مردى از بزرگان ياران پيامبر بوده پيرامونش آن همه گفتگو و گير و دار روى داده و بسيار اعتراض‌ها و نكوهش‌ها برانگيخته تا از سهمگين‌ترين رخدادها به شمار رفته و به زبان مسافران از شهرى به شهرى نقل شده و اهل ايمان را به خشم آورده و زخم زبان‌ها بر سر آن زده شده و خليفه را براى آن نكوهش كردند و از جمله نتايج آن ، اينكه : گروهى از مردم كوفه به ابو ذر در\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 8 / 316 .\r\n( 2 ) . اگر خدا خواهد تمام اين گزارش را در آينده خواهيم آورد .\r\n( 3 ) . ر ك : الغدير ( متن عربى / چ 2 ) : 8 / 294 .\r\n","page_name":" 466 ","page_number":476},
  {"content":"\r\n\r\nربذه گفتند : اين مرد با تو كرد آنچه كرد . آيا درفشى براى ما برافراشته نمىدارى تا با او بجنگيم ؟ گفت : نه ، اگر عثمان مرا از مشرق به مغرب هم تبعيد كند من حرف‌شنو و فرمانبردارم « 1 » .\r\nو به گونه‌اى كه در عمدة القارى مىخوانيم اين بطال گفته : علت اينكه معاويه به عثمان نامه نوشت و از ابو ذر شكايت كرد اين بود كه ابو ذر بسيار به او اعتراض مىكرد و به ايستادگى در برابر وى مىپرداخت و در ميان سپاه او نيز گرايشى به ابو ذر بود . پس عثمان از بيم شورش ، او را بخواست ، زيرا او كسى بود كه در راه خدا از سرزنش هيچ‌كس نمىترسيد « 2 » .\r\nو تو در آن روزگار به هريك از شهرهاى مسلمانان كه گذارت مىافتاد ممكن نبود كه اهل آن را شناور در اين گفتگوها و داستان‌ها نبينى و در نتيجهء آن رويداد سنگين جوششى در همهء گوشه‌هاى آن نيابى .\r\nآنگاه پيشامدى به اين‌گونه را تنها با تكذيب كسى همچون ابن مسيب نمىتوان پوشاند كه انگيزه‌اى جز دهن‌كجى به آل على نداشته است ولى چه بايد كرد كه بلاذرى خواسته است و گفته است ! و فراموش كرده كه هيچ خردمندى از او نمىپذيرد كه كسى مانند ابو ذر ، پايگاه اسلام را كه بدانجا كوچيده بود رها كند و از همسايگى پيامبرش و مركز آبرويش روى برتابد و براى سكونت خود و خانواده‌اش بيابان ربذه را برگزيند كه نه آب دارد و نه گياه و نه ساكن . . . تازه اگر او خود اين راه را پيش گرفت پس ديگر آن اشك‌ها كه اندوه گرفتارى و غم گلوگير بر چهره روان ساخت چه بود و آن سخنانى كه موقع توديع و هنگام جدايى از ياران بر زبان او و مشايعت‌كنندگانش در آن دشت ناهموار جارى شد چه معنى داشت .\r\nو اين را هم از امانت بلاذرى در نقل حوادث بشنويد كه او هنگام ياد از داستان ابو ذر و بدرقه شدن او بوسيلهء امير مؤمنان فقط مىنويسد : « در اين‌باره ميان على و عثمان سخنانى درگرفت » ولى ديگر آنچه را درگرفته نمىنويسد ، زيرا مىداند كه براى\r\n\r\n\r\n","description":"","footnote":"\r\n( 1 ) . طبقات ابن سعد : 3 / 212 .\r\n( 2 ) . عمدة القارى ، عينى : 4 / 291 .\r\n","page_name":" 467 ","page_number":477},
  {"content":"\r\n\r\nپيشوايش اسباب آبروريزى است .\r\n\r\nابن جرير طبرى\r\nتو مىبينى كه طبرى در تاريخ خود چون به سرگذشت ابو ذر مىرسد مىنويسد : « در همين سال - سال 30 - بود كه درگيرىهاى ياد شدهء ابو ذر و معاويه و تبعيد او به وسيلهء معاويه از شام به مدينه روى داد . و در مورد اينكه چرا او را از آنجا به آنجا تبعيد كرد پيشامدهاى بسيارى ياد كرده‌اند كه يادكردن بيشتر آنها را ناخوش مىدارم امّا كسانى كه معاويه را در كار خويش معذور مىدارند در اين‌باره داستانى ذكر كرده‌اند » .\r\nچرا طبرى آن همه پيشامدهاى بسيار را رها كرده و فقط داستانى را نقل مىكند كه عذرآورندگان براى معاويه ساخته و پرداخته‌اند تا به وسيلهء آن ، دستاويزى براى معاويه تراشيده و خليفه را در كار خود تبرئه كنند . آرى او خوش ندارد حقايق ثابته‌اى را ياد كند كه اظهار آنها آبروى اين دو مرد را به خطر مىانداخته و از همان نخستين روز بگير و بيا تا روزگار كنونى سرگذشت واقعى تودهء محمديان بوده است . او پنداشته است كه اگر جلوى خامه را بگيرد و يادى از آنها نكند آنها پوشيده و پنهان خواهد ماند و ندانسته كه در گوشه‌هاى روزگار و لابه‌لاى تاريخ و ميان كتاب‌هاى حديث نكته‌هايى از آن بر جاى مىماند كه هم براى كسانى كه بخواهند روحيات مخالفان ابو ذر را بشناسند بسنده است هم براى كسانى كه بخواهند راست درآمدن پيشگويىهاى پيامبر بزرگوار را در داستان ابو ذر بدانند و معجزات او را بشناسند .\r\nسپس طبرى داستان ابو ذر را به گونه‌اى سراپا دروغ و ساختگى آورده كه هيچ بخشى از آن درست نيست و همهء فرازهايش را تاريخ صحيح و احاديثى كه همگان درستىاش را پذيرفته‌اند تكذيب مىكند و براى سستى آن نيز همين بس كه سند آن بسى جاى خدشه دارد و اين هم از حلقه‌هاى سند روايت :\r\n1 - يك سرى گذشت « 1 » كه اين نام مشترك است ميان دو تن كه هردو به دروغگويى و\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 8 / 140 .\r\n","page_name":" 468 ","page_number":478},
  {"content":"\r\n\r\nحديث‌سازى معروف‌اند .\r\n2 - شعيب بن ابراهيم اسدى كوفى قول دو تن از حافظان « 1 » - ابن عدى و ذهبى - را دربارهء او آورديم كه به موجب آن اين مرد ، ناشناس و ناشناخته است .\r\n3 - سيف بن عمر تميمى كوفى « 2 » آراء حافظان و پيشوايانى را كه امين و خائن راويان را از هم جدا مىكنند دربارهء اين مرد آورديم كه به موجب آن ، گزارش‌هاى وى سست است و از چشم محدثان افتاده و آن را رها كرده‌اند . و خود حديث‌ساز و تودهء حديث‌هايش ناستوده است و گزارش‌هاى ساختگى را از زبان ميانجيان استوارگوى بازگو مىكرد ، حديث مىساخت و از كسانى شمرده شد كه به گناه بدكيشى و بيرون شدن از آيين آلوده بوده است . « 3 »\r\n4 - عطية بن سعد عوفى كوفى دربارهء اين مرد نيز جماعت سنيان نظريات مختلفى دارند برخى او را شايسته‌ى اطمينان شمرده و برخى ديگر ، گزارش‌هايش را سست مىشمارند ، ساجى گفته : سخن او را پشتوانه نشايد گرفت زيرا على را از همه مقدم مىدانسته و ابن سعد مىنويسد : حجاج به محمّد بن قاسم نوشت كه به او پيشنهاد كند على را دشنام بدهد و اگر نپذيرفت چهار صد تازيانه به او بزند و ريشش را بتراشد وى نيز او را بخواست و چون از دشنام دادن سرباز زد فرمان حجاج را دربارهء وى عملى نمود « 4 » و ابن كثير از صحيح ترمذى از طريق عطيه مرفوعا دربارهء على نقل كرده است كه پيامبر به او گفت : جز من و تو هيچ‌كس را نرسد در اين مسجد جنب شود سپس مىنويسد : اين حديث ضعيف است و ثابت شدنى نيست ، زيرا يك حلقهء سند آن سالم است كه گزارش‌هاى او را رها كرده‌اند و ديگرى نيز استاد وى عطيه است كه گزارش‌هاى او سست شمرده شده « 5 » .\r\nو به هرحال بودن نام اين مرد در سند روايت نشانهء دروغ بودن آن است ، زيرا\r\n\r\n\r\n","description":"","footnote":"\r\n( 1 ) . همان .\r\n( 2 ) . همان : 8 / 84 .\r\n( 3 ) . استيعاب : 2 / 535 ؛ الاصابة : 3 / 239 ؛ مجمع الزوائد ، هيثمى : 10 / 21 .\r\n( 4 ) . تهذيب التهذيب ابن حجر : 7 / 226 .\r\n( 5 ) . تفسير ابن كثير : 1 / 501 .\r\n","page_name":" 469 ","page_number":479},
  {"content":"\r\n\r\nشيعه‌اى تردست همچون عوفى ، داستان خرافى بازگو نمىكند .\r\n5 - يزيد فقعسى . نمىشناسمش و يادى از او در سرگذشت‌نامه‌ها نيافتم .\r\nپس از اينها بنگر كه طبرى نسبت به امانت‌هاى تاريخ چه قدر امين بوده كه از آن همه روايات ثابت و صحيح چشم پوشيده و اكتفا كرده است به نقل نامهء سرى كه پر از گزارش‌هاى دروغ و ساختگى است . و راستى كه زنده باد امانت !\r\n\r\nنگاهى بزرگوارانه به تاريخ طبرى\r\nراستى كه طبرى روى تاريخ خود را سياه كرده است با نامه‌هاى سرى ، همان دروغگوى خبرساز كه به وساطت شعيب مجهول الهويه و ناشناس از زبان سيف يا همان گزارشگرى روايت مىكند كه هم خبرساز است و هم او را رها كرده‌اند و از چشم همهء محدثان افتاده و متهم به بىدينى هم هست ! آرى ، با همين اسناد تباه و سياه هفتصد و يك گزارش در كتاب خود نقل مىكند كه همگى ساخته شده تا حقايق ثابته‌اى را كه در رويدادهاى سال‌هاى يازدهم الى سى و هفتم هجرى بوده ، و تنها به روزگار سه خليفه مربوط مىشده دگرگون نمايد و همهء مجلدات كتاب را كه بنگريم با پشتگرمى به اين سند ناهموار هيچ حديثى در زمينهء ديگر نتوان يافت ( به جز يك خبر از رويدادهاى سال دهم ) بلكه بازگوگرى اين دسته گزارش‌هاى ساختگى از شرح پيشامدهاى همان سالى آغاز مىشود كه پيامبر اكرم درگذشت و پس از آن ديگر نقل گزارش‌هايى كذايى در بخش‌هايى از جلد سوم و سراسر جلدهاى چهارم و پنجم ، همچنان ادامه دارد تا پايان جلد پنجم ، اين گزارش‌ها نيز پايان مىيابد . به اين ترتيب كه :\r\nدر 3 / 210 به بعد كه رويدادهاى سال يازدهم را آغاز مىكند 57 حديث از طريق مزبور مىآورد .\r\nو در جلد چهارم كه حوادث سال دوازدهم را مىنگارد 427 حديث .\r\nو در جلد پنجم كه حوادث سال بيست و سه تا سى و هفت را مىنگارد 207 حديث .\r\nكه بر روى هم 701 حديث از اين طريق آورده است از جمله امور شايان توجه اينكه\r\n\r\n","description":"","footnote":"","page_name":" 470 ","page_number":480},
  {"content":"\r\n\r\nطبرى روايات سرى را با اين مقدمه نقل مىكند : « سرى مرا گزارش داد » « 1 » و اين نشان مىدهد كه اخبار مزبور را از دهان وى شنيده و تا پايان كتاب همه جا اخبارى را كه از زبان وى مىآورد به اين‌گونه شروع مىكند : « سرى به من نوشته » مگر تنها يك گزارش كه در آغاز آن مىنويسد : « سرى ما را حديث كرد » « 2 » .\r\nو پس از اينها كاش مىدانستم كه سرى و سيف بن عمر آگاهىهاى تاريخىشان تنها پيرامون رويدادهاى همان چند سال معين بوده و بس ؟ و آيا ميان رويدادهاى آن سال‌ها نيز تنها از پيشامدهايى خبر داشته‌اند كه با زمينه‌هاى مذهبى برخورد داشته و بس ؟ يا اينكه موضوعات مورد اطلاع آن دو فقط آن سلسله از حوادث مخصوص مذهبى بوده كه در روزهايى چند از سال‌هاى معين روى داده و گذشته ؟ و چون اين حوادث ، سنگ زيربنا براى اصول و عقايد و نظريه‌ها بوده خواسته‌اند تاريخ صحيح را پر گردانيده و سرچشمهء صافى آن را با ساخته‌هاى كذايى تيره گردانند و به اين وسيله در آستان كسانى تقرب يافته وصف ديگران را تضعيف كنند ؟ و هركس كه در اين گزارش‌ها نيك بينديشد مىبيند كه همهء آنها بافتهء يك دست و زاييدهء يك نفس است و گمان نمىكنم كه اين همه نقاط ضعف آن بر كسى همچون طبرى پوشيده مانده باشد ولى چه كنيم كه دوستى انسان را كور و كر مىسازد .\r\nهمين دروغ‌ها و بافته‌هاى گوناگون است كه هم تاريخ ابن عساكر و الكامل ابن اثير و البداية ابن كثير و تاريخ ابن خلدون را سياه كرده است و هم نگاشته‌هاى ديگر مردمى را كه كوركورانه راه طبرى را دنبال كردند و پنداشتند آنچه او در تاريخ ، سر هم كرده بنيادى شايستهء پيروى است كه جاى سخن در آن وجود ندارد با آنكه دانايان از شرح حال روات ، هيچ اختلافى بر سر اين موضوع ندارند كه هرحديثى كه يك تن از حلقه‌هاى سند در ميان راويانش باشد همچون درم ناسره بىارزش است چه رسد كه همهء آنها در سند يك گزارش فراهم آيند .\r\nآنگاه تأليفاتى هم كه متأخران در روزگار ما نگاشته‌اند و آن را از سخنان بىخردانه‌اى\r\n\r\n\r\n","description":"","footnote":"\r\n( 1 ) . تاريخ طبرى : 3 / 210 - 241 .\r\n( 2 ) . همان : 4 / 82 .\r\n","page_name":" 471 ","page_number":481},
  {"content":"\r\n\r\nكه زاييدهء خواسته‌ها و هوس‌ها است پر كرده‌اند ، مأخذ همه آنها همان ياوه‌هايى است كه چگونگى آن را شناختى و اگر خدا خواهد در مجلدات آينده نمونه‌اى از آنها را به اطلاعتان خواهيم رسانيد .\r\n\r\nابن اثير جزرى\r\nتو مىبينى كه ابن اثير در كتاب خود الكامل - ناقص - در يادكردن و نديده گرفتن گزارش‌ها پيرو طبرى است چنان كه در همهء مواردى از تاريخ كه با او اتفاق عقيده دارد همين شيوه را دارد جز آنكه گرفتارىهاى تازه‌اى را هم درست كرده و مىنويسد : در همين سال بود آنچه در جريان ابو ذر ياد شد و نيز فرستادن معاويه او را از شام به مدينه . و در انگيزه‌يابى اين قصه و مقدمات آن ، سخنان بسيارى هم گفته شده است ( از دشنام دادن معاويه به او و تهديد او به قتل و فرستادن او از شام به مدينه بر روى شتر بدون روانداز و نيز تبعيد او از مدينه به گونه‌اى زشت ) كه نقل‌كردن آنها كار صحيحى نيست و اگر هم گزارش‌هاى رسيده درست باشد بايستى عذرهايى براى عثمان ياد كرد ، زيرا امام مىتواند زيردستانش را ادب كند . و نيز عذرهاى ديگر ، نه آنكه اين كارها را وسيله‌اى براى انتقاد از وى گردانند كه يادكردن آن را خوش ندارم .\r\nآنچه را اين مرد نقل آن را كار درستى ندانسته ديگران حكم به صحت آن داده و پيش از او و پس از او آن را نقل كرده‌اند و نگذاشته‌اند كه اين بيچاره به خواسته‌اش برسد . او پنداشته است كه اگر با دامن امانت خود حقايق ثابته را بپوشاند آنها از چشم مردم پنهان مىماند ، غافل از آنكه نگارندگان منصف و گزارشگرانى كه در جستجوى حقيقت پيشاهنگ مردمانند در آينده هيچ كار كوچك و بزرگى را نديده نگرفته و همهء آنها را بر امت خواهند شمرد و تاريخ تدوين شده منحصر به كتاب او نمىباشد .\r\nو تازه گرفتيم كه او با قصور و مسامحهء خود بر روى تاريخ پرده بكشد ولى با محدثان چه مىكند كه داستان تبعيد ابو ذر از مدينه و رانده شدن او از مكّه و شام را در بخش\r\n\r\n","description":"","footnote":"","page_name":" 472 ","page_number":482},
  {"content":"\r\n\r\nمعجزات پيامبر و پيشگويى او از فتنه‌هاى پس از خود آورده‌اند . « 1 » آيا اينها بر ابو ذر و دوستان او از خاندان پيامبر و بر ديگر شايستگان امّت كه با او هم‌عقيده‌اند گران و دشوار نمىآيد ؟ به ويژه آنكه سابقهء تبعيد از مركز رسالت را فقط كسانى داشته‌اند همچون حكم ، عموى خليفه و پسر او و خانواده‌اش كه لشكر تباهى و بزهكارى بودند و بايد پايتخت اسلام از پليدىهاى ايشان دور باشد و ايشان با ماندگار شدن در آنجا ، ساحت پاك آن را آلوده نگردانند و آنگاه ابو ذر ، آن دارندهء پايگاه و الا در نزد خدا و پيامبر و آن همانند عيسى در ميان امّت محمّد و آن كس كه آسمان سايه بر سر نيفكند و زمين كسى را دربر نگيرد كه راستگوتر از او باشد و همان كس كه خداى سبحان پيامبرش را دستور به داشتن او داد و خود از آن سه تن است كه بهشت شيفتهء ايشان است و نيز از آن سه تن است كه محبوب خداى تعالى است .\r\nآيا چنين كسى با آن رانده شدهء لعنت شده ( حكم ) برابر است كه همان مجازات را دربارهء وى روا دارند و سپس نيز با برابرانگارى او نامش را لكه‌دار كرده در ميان اجتماع چنين داغ ننگى بر وى زنند و مردم را از نزديك شدن به او بازداشته ، با خوارى و سبك‌انگارى پيرامون وى جار زنند و مردم را از انبوه دانشش محروم دارند ؟ و سوگند به حيات خداوند و به ارج اسلام و به بزرگوارى انسانيت و به پاكى ابو ذر كه دو نيمه شدن با اره و ريزريز شدن با قيچى براى يك متدين غيرتمند آسان‌تر است از همواركردن گوشه‌اى از اين لكه‌هاى زشت بر خويش .\r\nوانگهى خليفه بايد كسانى از زيردستان خود را ادب كند كه آداب دينى را از دست داده و منجنيق نادانى ، او را به دورترين پرتگاه پستى افكنده و نابودش ساخته است ، امّا كسى همچون ابو ذر كه پيامبر او را چنان ستوده كه هيچ‌كس را به آن‌گونه نستوده بود و نيز او را مقرّب داشته و به خويش نزديك كرده و آموزش داده و چون در كنار خود نيافته سراغش را گرفته و گواهى داده كه او در پارسايى و خداپرستى و راستى و نيكوكارى و در خوى و روش و خوشرفتارى همانند عيسى است ، چنين كسى را چگونه و براى چه\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 8 / 324 - 328 .\r\n","page_name":" 473 ","page_number":483},
  {"content":"\r\n\r\nادب كنند ؟ و اين چه ادب كردنى است كه پيامبر آن را نوعى گرفتارى و آزمايش براى ابو ذر در راه خدا مىشمارد و به او دستور مىدهد كه در برابر آن شكيبا باشد و پاسخ وى نيز آن است : خوشا به فرمان خدا . و چگونه و چرا ابو ذر سزاوار ادب‌كردن باشد با آنكه كار او در نزد خداوند سبحان نيكو شمرده شده و شايستهء سپاسگزارى است و امير مؤمنان او را كسى مىبيند كه در راه خدا خشم گرفته و به او مىگويد : اميد به كسى دار كه برايش خشم گرفتى . « 1 »\r\nآرى ، ابو ذر خود بايد ادب كنندهء مردم باشد ، زيرا از دانش پيامبر و فرمان‌ها و حكمت‌هاى دين و روحيات بزرگوارانه و منش‌هاى برتر چندان در نهاد او گرد آمده كه وى را در ميان امّت محمّد همانند عيسى گردانيده است .\r\nچگونه خليفه در پى آن است كه ابو ذر كسى با اين شخصيت را ادب كند ولى بر وى گران مىآيد كه وليد بن عقبهء هميشه مست را براى ميگسارى و به بازى گرفتن نماز واجب ادب نمايد ؟\r\nو بر وى گران مىآيد كه عبيد اللّه بن عمر را براى ريختن خون بىگناهان ادب كنند ، و بر وى گران مىآيد كه مروان را كه خود وى ، او را متهم به جعل نامه از طرف خويش مىنمايد ادب كند ؟\r\nو بر وى گران مىآيد كه آن بىشرم ياوه‌سرا ، مغيرة بن اخنس را ادب كند كه به وى مىگويد : من ترا در برابر على بس هستم ! و امام عليه السّلام نيز به او پاسخ مىدهد : اى پسر نفرين شده و اى درخت بىشاخ و بن ! تو مرا بسنده‌اى ؟ ! به خدا هركس را كه تو ياور وى باشى خدا به ارجمندى نمىرساند . « 2 »\r\nچه شده كه خليفه ابو ذر را تبعيد مىكند و كسانى ديگر از بزرگان را نيز در پى او مىفرستد و پيشواى ما امير مؤمنان را براى تبعيد ، سزاوارتر از ايشان مىداند « 3 » و آن رانده‌شدگان به وسيلهء پيامبر را كه حكم و پسرش با سوابق و لواحق آن‌چنانى باشند پناه\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 8 / 300 .\r\n( 2 ) . نهج البلاغة : 1 / 253 .\r\n( 3 ) . اگر خدا خواست داستان آن در ضمن بحث از درگيرىهاى خليفه با عمار بيايد .\r\n","page_name":" 474 ","page_number":484},
  {"content":"\r\n\r\nمىدهد و به ايشان بذل و بخشش مىكند ؟\r\nچه شده است كه خليفه كارهاى خطير جامعه را از راه دوستى به مروان مىسپارد و كليدهاى مصالح توده را به سوى او مىافكند و اعتنايى هم به گفتهء نيك مرد ملت امير مؤمنان ندارد كه به او مىگويد : آيا تو از مروان و مروان از تو خشنود نخواهد شد مگر با روگرداندن تو از خرد و كيش خود تا همچون شتران سوارى كه هرجا برانندش برود . به خدا كه مروان در كيش و در شخصيت خود داراى تدبيرى درست نيست و به خدا كه او ترا به پرتگاه وارد مىكند و سپس ترا از آن به در نمىآورد . و من نيز پس از اين‌بار ، ديگر براى سرزنش‌كردن تو برنمىگردم ارجمندى خويش را بردى و بر كار خويش مغلوب گرديدى . اگر خدا خواهد همهء داستان در جلد نهم خواهد آمد .\r\nچرا خليفه زمام امور خود را به دست مروان مىدهد و سنّت شريف را چنان رها مىكند كه همسرش نائله دختر فرافضه او را نكوهش مىكند و مىگويد : از مروان فرمان بردى تا هرجا كه دلش خواهد ترا براند . مىپرسد : پس چه كنم ؟ مىگويد : از خدا بترس و از شيوهء آن دو دوستت ( ابو بكر و عمر ) پيروى كن كه تو اگر از مروان فرمان برى ترا مىكشد و مروان را نزد مردم ارج و شكوه و دوستىاى نيست و مردم به خاطر او ترا ترك كرده‌اند . پس به دنبال على بفرست و اصلاح كار را از او بخواه ، زيرا او ، هم با تو خويشاوند است و هم مردم از دستور او سرنمىپيچند . « 1 » اى كاش خليفه گوش شنوا داشت و سخن حكمت‌آميز زنش را كه رستگارى دو جهانش در گرو آن بود مىشنيد .\r\nشايستهء خليفه چنان بود كه ابو ذر را به خويش نزديك كند و از دانش و خوى و خداپرستى و درستكارى و پرهيزكارى و پارسايى او بهره ببرد ، ولى چنين نكرد و چه سودها به او مىرساند اگر چنين مىكرد با آنكه پيرامون او امويان بودند كه او در دوستى ايشان به مرحلهء جانسپارى رسيده و ايشان نيز اين برداشت استوار را استوار نمىدانستند زيرا در نقطه مقابل خود خوىهاى ايشان قرار داشت . از آزمندى و سيرىناپذيرىشان بگير تا زر و سيم‌اندوزى و رفتار بر بنياد دلخواه و هوس خويش ، آنگاه ايشان تسلط تامى\r\n\r\n\r\n","description":"","footnote":"\r\n( 1 ) . تاريخ طبرى : 5 / 112 ؛ 5 الكامل ابن اثير : 3 / 69 .\r\n","page_name":" 475 ","page_number":485},
  {"content":"\r\n\r\nبر خليفه داشتند و ابو سفيان مىگويد : اى فرزندان اميه ! فرمانروايى را مانند گوى ميان خويش برگردانيد ، زيرا سوگند به آنكه ابو سفيان به او سوگند ياد مىكند من هميشه اميدوار بودم شما به آن برسيد و البتّه در آينده نيز به وراثت به كودكانتان خواهد رسيد . يا به عثمان مىگويد : پس از تيم و عدى ( تيرهء ابو بكر و عمر ) كار از آن تو گرديد ، پس آن را مانند گوى به گردش درآور ، ميخ‌هاى ساختمان خلافت را از امويان قرار ده كه براستى اين جز پادشاهى نيست و من نمىدانم بهشت و دوزخ چيست . « 1 »\r\nو عثمان نيز هرچند در آن هنگام او را مىراند ولى عقيدهء او دربارهء امويان كه مىخواستند با كيش خدا همچون گوى بازى كنند عوض نشد و من نمىدانم آيا هرگز به دل وى گذشت كه ابو سفيان را براى آن سخن كفرآميز ننگين ادب كند ؟ همچنانكه دربارهء ابو ذر نيكوكار پرهيزكار و همانندان شايسته و پرهيزكار او تصميم گرفت و عمل كرد ؟ !\r\nآرى ، ابن اثير هيچ‌يك از اينها را نديده و براى خليفه عذر آورده است كه وى زير دستانش را ادب مىكند !\r\n\r\nعماد الدين ابن كثير\r\nابن كثير دمشقى هم در البداية و النهاية « 2 » كار را بر همان مبنايى كه پيشينيانش داشتند از نديده گرفتن و تبهكارىهايى كه بر ابو ذر رفته ، بنياد نهاده و سپس نغمه‌هايى تازه از خود ساز كرده ، و مىگويد : ابو ذر كار توانگرانى را كه مالى مىاندوختند ناپسند مىشمرد و ايشان را از ذخيره‌كردن چيزى بيش از قوت لازم بازمىداشت و واجب مىدانست كه زيادتى را صدقه دهند و اين آيه را نيز با برداشت خود تفسير مىكرد كه خداوند مىگويد :\r\nو كسانى كه از زر و سيم گنجينه فراهم مىآورند و آن را در راه خدا انفاق نمىكنند مژده ده ايشان را به كيفرى دردناك . معاويه او را از نشر اين سخنان بازمىداشت و چون ديد نمىپذيرد ، كس به نزد عثمان فرستاد و از او شكايت كرد . عثمان به ابو ذر نوشت كه به مدينه نزد وى آيد و چون بيامد عثمان او را براى پاره‌اى از كارها كه كرده بود سرزنش كرد\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 8 / 285 .\r\n( 2 ) . البداية و النهاية : 7 / 155 .\r\n","page_name":" 476 ","page_number":486},
  {"content":"\r\n\r\nو از وى خواست كه از آن سخنان برگردد و چون نپذيرفت او را دستور داد كه در شرق مدينه در ربذه اقامت كند . و گويند كه عثمان از او خواست در مدينه بماند و او گفت :\r\nپيامبر به من فرمود كه چون ساختمان‌هاى مدينه به كوه سلع رسيد از آنجا بيرون شود و اينك ساختمان‌ها به سلع رسيده است . پس عثمان به او اجازه داد كه در ربذه ساكن شود و بفرمودش تا گاه‌گاهى به مدينه سر بزند كه پس از كوچيدن به پايگاه اسلام از بيابانگردان نشود و او نيز چنين كرد و همچنان در آنجا ساكن بود تا درگذشت .\r\nو به هنگام ياد از مرگ او مىنويسد : در برترى وى حديث‌هاى بسيار رسيده است و از مشهورترين آنها همان است كه اعمش از زبان ابو اليقظان عثمان بن عمير و او از ابو حرب بن ابو الاسود و او از عبد اللّه بن عمرو روايت كرده كه پيامبر گفت : آسمان سايه بر سر نيفكند و زمين كسى را دربر نگيرد كه راستگوتر از ابو ذر باشد كه در سند اين حديث ضعفى هست . پس از درگذشت پيامبر و مرگ ابو بكر ، ابو ذر به شام بيرون شد و همان‌جا بود تا آن درگيرىها ميان وى و معاويه روى داد و عثمان او را به مدينه خواست و سپس در ربذه ساكن شده و همان‌جا بود تا در ذى حجّهء آن سال درگذشت و كسى نزد او نبود ، به جز زن و فرزندانش و در همان گير و دارى كه ايشان خود را بر خاك سپردن او توانا نمىديدند به ناگاه عبد اللّه بن مسعود با گروهى از يارانش از سوى عراق سررسيدند و در دم مرگ كنار او حاضر شدند و او ايشان را وصيت كرد كه با بدن وى چه كنند . برخى هم گفته‌اند : ايشان پس از مرگ او سررسيدند و غسل و دفن او را به گردن گرفتند و او خانواده‌اش را دستور داده بود كه گوسفندى از رمه‌اش را براى ايشان بپزند تا پس از مرگ وى آن را بخورند و عثمان بن عفان به دنبال خانواده‌اش فرستاد و ايشان را ضميمهء خانوادهء خويش ساخت . « 1 »\r\nاين بود تمام ساخته‌هايى كه در انبان ابن كثير در اين‌باره مىتوان يافت و از جهات متعدد شايستهء بررسى است .\r\n1 - متهم داشتن ابو ذر به اينكه اندوختن ثروت را بر توانگران ناپسند مىشمرد الخ . . .\r\n\r\n\r\n","description":"","footnote":"\r\n( 1 ) . البداية و النهاية : 7 / 168 .\r\n","page_name":" 477 ","page_number":487},
  {"content":"\r\n\r\nاين نظريهء دروغى و ساختگى را خيلى پيش به اين بزرگ يار پيامبر بسته‌اند و در روزگاران اخير به گونهء زشتى دگرگونى يافته و شده است انتساب ابو ذر به كمونيسم ! كه اگر خدا بخواهد با گستردگى دربارهء آن سخن خواهيم داشت .\r\n2 - پنداشته است كه فرود آمدن ابو ذر در شام و سپس ربذه به اختيار خود او بوده با آنكه دستور عثمان به اقامت او در ربذه را هم به اشاره ياد كرده كه در مورد ربذه ما پيشتر تو را آگاه ساختيم كه وى به آنجا تبعيد شده و از شهر پيامبر او را به گونه‌اى ناشايست بيرون كردند و در آن گير و دار ميان على ، يك بار با مروان و يك‌بار با عثمان ، و نيز ميان عثمان با عمار درگيرهايى به وجود آمد و عثمان خود اقرار كرد كه وى را تبعيد كرده و امير مؤمنان نيز اين كار او را مسلم شمرد و بسيار كسان نيز داستان ابو ذر را از زبان راستگوى خودش شنيدند و اين را كه پس از كوچيدن وى به شهر مركز اسلام ، عثمان وى را به بيابان‌نشينى برگردانده است گذشته از آن پيشگويى پيامبر از حوادث آيندهء وى نيز همين را تأييد مىكند ، زيرا به موجب آن وى را از مدينه بيرون مىكنند و از شام و مكّه مىرانند ، در مورد رانده شدنش از شام ، و اينكه بيرون شدن او از آنجا نيز به اختيار خودش نبوده ، گزارش‌هاى لازم گذشت .\r\n3 - امّا داستان رسيدن ساختمان‌ها به كوه سلع دروغى است كه بافته و بر ابو ذر بسته‌اند و حاكم آن را در المستدرك آورده است « 1 » و چنانچه گذشت « 2 » بلاذرى نيز آن را ياد كرده و علتى شمرده است براى بيرون شدن ابو ذر به شام با اجازهء عثمان و نه علتى براى بيرون شدنش به ربذه ، آن‌گونه كه در روايت طبرى مىخوانيم .\r\nو تازه اين قصه را ابن كثير از طبرى و تاريخ او گرفته و همهء هنرى كه دربارهء آن نشان داده اين است كه آن را خلاصه كرده و به‌گونه‌اى كه دلش مىخواست به آن دستبرده زده است و حلقه‌هايى كه سلسله سند اين روايت هستند به گونه‌اى كه گذشت « 3 » تشكيل مىشود از افرادى كه يا دروغ‌پرداز و حديث‌سازند يا مجهول الهويه و ناشناس يا ضعيف\r\n\r\n\r\n","description":"","footnote":"\r\n( 1 ) . المستدرك : 3 / 344 .\r\n( 2 ) . ر ك : الغدير ( متن عربى / چ 2 ) : 3 / 298 .\r\n( 3 ) . همان : 8 / 84 ، 140 ، 141 ، 327 .\r\n","page_name":" 478 ","page_number":488},
  {"content":"\r\n\r\nو متهم به زندقه و عبارتند از :\r\n1 - سرى ، 2 - شعيب ، 3 - سيف ، 4 - عطيه ، 5 - يزيد فقعسى .\r\nو روايتى كه يك تن از نامبردگان هم در سلسله اسنادش باشد شايستهء اعتماد نيست و اگر هم گيريم كه معتبر باشد نمىتواند در برابر آن همه احاديث صحيحى بايستند كه با آن مخالف است و مىرساند كه پيامبر خبر داده كه او را بيرون مىكنند و از مكّه و مدينه و شام مىرانند « 1 » كه در تأييد آن ، هم سخنان ابو ذر و عثمان و جز آن دو را مىتوان ياد كرد كه ما نيز آورديم و همه دلالت مىكند بر تبعيد شدن او به وسيلهء عثمان و هم بهانه‌هاى خنكى را كه بزرگان جماعت براى تبرئه شدن عثمان در اين گناه ننگينش آورده‌اند .\r\n4 - اين هم كه مىنويسد عثمان به ابو ذر گفت : يكسره از مدينه نبرد تا از بيابان‌نشينان نگردد ، اين هم از فرازهاى همان داستان دروغى است كه قصهء سلع در آن است . و از طريق بلاذرى با اسناد درست خوانديد « 2 » كه ابو ذر گفت : پس از كوچيدن به پايگاه اسلام ، عثمان مرا از بيابان‌نشينان گردانيد و تازه هيچ‌كس ننوشته است كه ابو ذر از هنگام تبعيد شدنش در سال سىام تا هنگام درگذشتش در سال سى و دوم يك بار هم پا به مدينه نهاده باشد تا دستور عثمان به نبريدن از شهر پيامبر را عملى كرده باشد .\r\n5 - اينكه مىنويسد : در برترى او حديث‌هاى بسيارى آمده و از مشهورترين آنها الخ .\r\nبراستى عادت اين مرد در ذكر برترىها بر آن است كه چون خواهد به درهم بافتن تاريخ محبوبان خود از امويان يا كسانى از پيوستگان ايشان بپردازد كه از پيشگامان در آزمندى و سيرىناپذيرىاند در آن هنگام مطالب بسيارى مىآورد و گزارش‌هاى ناچيز و ساختگى را به گونهء اخبار درست رديف مىكند بدون آنكه به اسناد آنها بپردازد يا دربارهء مضمون آنها سخنى بياورد و هرگز هم از اين‌گونه افسانه‌پردازىها خسته نمىشود هر چند كه مثنوى هفتاد من كاغذ پيرامون آن سياه كند امّا موقعى كه نوبت مىرسد به ياد از فضيلت شخصى از اهل بيت يا پيروان و خاصان ايشان از بزرگان و نيكان امت همچون\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 8 / 316 - 319 .\r\n( 2 ) . همان : 8 / 294 .\r\n","page_name":" 479 ","page_number":489},
  {"content":"\r\n\r\nابو ذر ، آنگاه مىبينى زمين با همهء فراخىاش بر وى تنگ مىگردد و درمىماند و لنگ مىشود كه گويى زبانش را بريده و لبانش را دوخته‌اند يا گويى در هنگام شنيدن آنها گوشش سنگين مىشود كه آن را به خود راه نمىدهد . و اگر هم موقعيت ، او را ناگزير به ذكر آن نمايد آن را به گونه‌اى خرد و ناچيز مىآورد كه چنان كه در اينجا مىبينى آنچه را از مشهورترين برترىهايى ابو ذر است ضعيف مىشمارد با آنكه خود مىداند گزارش اين خبر منحصر به طريق ابن عمرو كه او ذكر كرده - و ابن سعد و ترمذى و ابن ماجه و حاكم آورده‌اند - نيست ، بلكه از طريق امير مؤمنان على و ابو ذر و ابو درداء و جابر بن عبد اللّه و عبد اللّه بن عمر و ابو هريره نيز گزارش شده و ترمذى چندين طريق آن را صحيح شمرده است . « 1 »\r\nو اسناد احمد از طريق ابو درداء نيز صحيح است « 2 » و همهء مردانى كه حلقه‌هاى سلسله سند آنند مورد اطمينان‌اند و چنان كه مىبينيم حاكم اسناد خود را از طريق ابو ذر و على و باز از ابو ذر صحيح شمرده « 3 » و ذهبى نيز داورى او را اقرار دارد .\r\nامّا اسناد آنچه ابن كثير از طريق ابن عمرو آورده - به گونه‌اى كه مناوى در شرح جامع الصغير مىنويسد - ذهبى دربارهء آن گفته : سند آن نيكو است و هيثمى در مجمع الزوائد مىنويسد : حلقه‌هاى ميان احمد تا ابن عمرو مورد اطمينان شمرده شده‌اند و پيرامون برخىشان اختلاف نظر هست . سيوطى نيز در الجامع الصغير آن را حديثى نيكو مىخواند ، و با اين مقدمات ، آن ضعفى كه ابن كثير در آن پنداشته كجا است ؟\r\nديگر سخنان او نيز كه بىهيچ پروايى از درست و نادرست بودن آن بر خامه آورده ارزش نقد و بررسى ندارد ، زيرا آنها را از طبرى گرفته بدون آنكه كار اخذ و اقتباس را به نيكويى انجام داده باشد و شايد هم مىخواسته پريشان‌گويى گزارش‌هاى او را اصلاح كند و آبرويش را كه حفظ نكرده ، چشمش را هم كور نموده و به هرحال اصل روايت از جمله افسانه‌هايى است كه در مطالب گذشته ساختگى بودن آن را روشن كرديم . « 4 »\r\n\r\n\r\n","description":"","footnote":"\r\n( 1 ) . صحيح ترمذى : 2 / 221 .\r\n( 2 ) . مسند احمد : 5 / 197 .\r\n( 3 ) . المستدرك : 3 / 342 و 4 / 480 .\r\n( 4 ) . ر ك : الغدير ( متن عربى / چ 2 ) : 8 / 327 .\r\n","page_name":" 480 ","page_number":490},
  {"content":"\r\n\r\nكسى كه در نوشته‌هاى محدثان نيكو بينديشد درمىيابد كه دامن كتاب‌هاى حديث نيز از اين فسادها كه به برخى از آنها اشاره كرديم پاك نمانده و اين است مىبينى آنچه را بايد از قلم بيندازند نگاشته‌اند و آنچه را بايد بنويسد به قلم نياورده‌اند كه ما شناخت اين مسأله را بر عهدهء دانش و زيركى خوانندگان گرامى مىگذاريم .\r\nراستى كه تو از اينها بىخبر بودى ، پس ما پرده را از پيش روى تو كنار زديم و اينك ديده‌ات تيزبين است . « 1 »\r\n\r\nنظريهء ابو ذر دربارهء ثروت‌ها\r\nسرور ما ابو ذر نيز همچون ديگر همگنانش بود كه در پيروى از نشانه‌هاى كتاب خدا و سنت پيامبر ، صلاح امت و رستگارى ملت خويش را مىخواستند و انحراف از آن دو راهنماى گرانقدر را به اندازهء بند انگشتى برايشان سزاوار نمىدانستند و مىخواستند منش نكوهيدهء بخل را از مردم دور سازند تا ناتوانان امت بهره‌اى از بخشش‌هاى توانگران داشته باشند و از آن حقوقى كه خدا برايشان نهاده محروم نگردند . انتقاد او متوجه بود به غصب‌كنندگان حقوق تنگدستان و به كسانى كه با اختصاص دادن ثروت‌ها به خويش ، پوست‌هاى گاو را پر از زر و سيم كرده در خانه‌هاشان بر روى هم چيده بودند و شمش‌هاى طلاشان براى بخش‌كردن با تبرها شكسته مىشد بدون آنكه حقوق واجبهء آن از زكات و خمس پرداخت شود و بىآنكه به دادخواهى جگر سوختگانى پردازند كه گرسنگى خوراكشان بود و تشنگى نوشابهء ايشان و دشوارى و رنج ، آسايش ايشان ، با آنكه در نزد جماعت ، ثروت‌هاى انبار شده‌اى بود كه دهان‌هاى بازمانده ، سودى از آن نمىبرد و از فزونى آن بهره‌اى به اجتماع نمىرسيد و چيزى از آن در مصالح عامه مصرف نمىشد با آنكه خداوند سبحان چنان خواسته است كه زر و سيم دست‌به‌دست برود و در راه كارها و صنعت‌هاى گوناگون به گردش درآيد تا امت در جستجوى آن به اين سوى و آن سوى روند ، خداوندان زر و سيم سودها از سرمايهء خود برند و ناتوانان دستمزدها\r\n\r\n\r\n","description":"","footnote":"\r\n( 1 ) . ق 50 / 22 .\r\n","page_name":" 481 ","page_number":491},
  {"content":"\r\n\r\nبگيرند ، شهرها آبادان و زمين‌ها زنده و دانش و هدايت فراگير و پراكنده گردد و جامعهء دانش‌پژوهان ، با دانشگاه‌ها و دانشكده‌ها و كتاب‌ها و مجلات برخوردار آيند و بيچارگان به حقوق خدايى خويش رسند و لشكريان به جيره و مركب و زاد و برگ شخصى و نظامى و مرزهاى اسلام به تجهيزات و نفرات لازم به استحكاماتى كه موقعيت‌ها مقتضى آن است تا امت با اين آمادگىهايى كه از آن جهات برايش فراهم مىآيد و با كوششى كه براى پيروزى او در كار است خوشبخت گردد و از همين روى است كه خداوند سبحان ، ساختن ظروف طلا و نقره را ناروا شناخته تا به صورت جامد نمانند زيرا در آن حال بزرگ‌ترين بهره‌ها و بيشتر آنها كه ياد شد و توقع به دست آمدن آنها مىرود از ميان مىرود .\r\nاعتراض ابو ذر نيز به كسانى همچون آنان بود كه ياد كرديم ، مانند معاويه كه ابو ذر هر روز بانگ خود را بر در سراى او بلند مىكرد و اين آيه را مىخواند : كسانى كه از زر و سيم گنجينه مىسازند و آن را در راه خدا انفاق نمىكنند بشارت ده ايشان را به كيفرى دردناك . و چون مىديد اموالى براى او گرفته و مىآورند مىگفت : قطار شتران با بارهاى آتش آمدند .\r\nو مانند مروان كه تنها يكى از ارقام بخشش عثمان به وى يك پنج همهء غنايم آفريقا بود كه پانصد هزار دينار طلا مىارزيد .\r\nو مانند عبد الرحمن بن عوف كه چندان طلا بر جاى گذاشت كه آن را با تبرها تكه‌تكه مىكردند تا جايى كه دست‌هاى تبرداران آبله زد و نيز چهار زن از وى ماند كه سهم الارث هريك هشتاد هزار بود و تازه اين از طلاهاى انبار شده‌اش بوده نه ديگر ارقام ثروتش . « 1 »\r\nو مانند زيد بن ثابت كه گذشته از املاك آبادان وى و غير از انبوه چهارپايانى كه از وى ماند ، هنگام مرگ چندان زر و سيم داشت كه براى بخش‌كردن آن از تبرها استفاده مىشد .\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) 8 / 284 .\r\n","page_name":" 482 ","page_number":492},
  {"content":"\r\n\r\nو مانند طلحه كه سه پوست گاو از وى بر جا ماند و در هرپوست سيصد پيمانه پر از طلا . و آن وقت اين همان ثروتى است كه عثمان دربارهء او مىگويد ، واى من بر پسر آن حضرمى ( طلحه را مىگويد ) من به او چنين و چنان پوست گاو پر از طلا دادم و او خون مرا مىخواهد و مردم را بر من مىشوراند « 1 » . يا بگو : همان طلحه - كه چنانچه از قول ابن جوزى گذشت - صد شتر زر بر جاى گذاشت .\r\nو ماننده‌هاى اين كسان كه از انفاق اموال در ميان اجتماع اسلام خوددارى مىنمودند ، ابو ذر خليفهء روز را مىبيند كه ابو موسى پيمانه‌اى از زر و سيم برايش مىآورد و او آن را ميان زنان و دخترانش بخش مىكند بدون آنكه پروايى زا ناسازگارى كار خود با شيوهء ارجمند پيامبر داشته باشد ، ابو ذر مىداند چه بسيار پول‌ها بر روى هم انباشته شده كه در آينده در روز هجوم به خانهء عثمان به يغما خواهد رفت ، آرايش يافته است - براى مردم - دوست داشتن خواستنىها از زنان و فرزندان و بسته‌هاى فراهم شدهء زر و سيم و اسبان داغ خورده و چهارپايان و كشت‌كارىها اين كالاى زندگى گيتى است و بازگشت گاه نيك نزد خدا است . « 2 »\r\nآنگاه چه گمان مىبرى دربارهء مرد ديندار كه از نزديك در كنار اين همه گنج ايستاده است و با توجه به دانش پهناورى كه پيشگويىهاى پيامبر به او بخشيده و نيز با توجه به روحيات آن امت كه به چشم مىبيند خود مىداند كه آن ثروت‌هاى تل انبار شده ، در آينده بيشتر آن به هزينهء كشاندن مردم به راه نادرست خواهد رسيد و به هزينهء گردآورى و آماده‌سازى سپاهيانى از كسانى كه بيعت امام پاك را شكستند و بر او شوريده همسر پيامبر را از پشت پردهء عصمت و از كنج خانه‌اش بيرون كشيدند ، و نيز دستمزد كسانى خواهد گرديد كه در برترىهاى امويان گزارش بيافرينند و مردان خاندان پيامبر را نكوهش نمايند و به قرآن دستبرد زده ، مفاهيم آن را از جاى خود بگردانند و نيز به كسانى بخشيده خواهد شد كه سرور ما امير مؤمنان را نفرين فرستاده و نيكان و پاكان از دوستان خاندان پاك پيامبر را بكشند و بسيارى از آن نيز به هزينهء باده‌گسارى و\r\n\r\n\r\n","description":"","footnote":"\r\n( 1 ) . شرح ابن ابى الحديد : 2 / 404 .\r\n( 2 ) . آل عمران : 3 / 14 .\r\n","page_name":" 483 ","page_number":493},
  {"content":"\r\n\r\nتبهكارىها و ديگر اقسام بدكنشىها خواهد رسيد .\r\nآنگاه گمان مىبرى آن مرد كه اينها را مىبيند چه بايد بكند ؟ مگر آواى آوازدهنده‌اى بزرگوار در گوشش نيست كه : « چون فرزندان ابو العاص به سى مرد رسند مال خدا را دست‌به‌دست گردانند و بندگان خدا را بردگان خويش و كيش خدا را انگيزهء تبهكارى و نادرستى گيرند » . و آنگاه با چشم خود مىبيند كه فرزندان ابو العاص به سى مرد رسيده و آمده‌اند و چنان با حكومت بازى مىكنند كه كودكان با گوى بازى مىكنند مال خدا را دست‌به‌دست مىگردانند . . . .\r\nآنگاه مىگويى چنين كسى بر همهء اين رويدادها شكيبايى نمايد و چنان باشد كه گويا نه مىبيند و نه مىشنود و نه مىداند ؟ يا اينكه جهان را از فرياد خود بياكند و نگاه‌ها را به سوى آنچه جهات حكمت و وجوه مفسدان متوجه سازد ؟ تا شايد چيزى از بدىهاى موجود را از ميان ببرد و از سپاه تازندهء بزه‌كارىها جلوگيرى نمايد چرا كه اساس اين كيش يگانه‌پرستى بر دعوت به حق است و بر امر به معروف و نهى از منكر بايد باشد كسانى از شما كه به نيكوكارى دعوت كنند و فرمان به كار شايسته دهند و از كردار بد باز دارند ، ايشان‌اند رستگاران . « 1 »\r\nابو ذر نيز به همين امر خطير دينى برخاسته ، زيرا او همان كس است كه در راه خدا سرزنش هيچ‌كس او را از كار باز نمىدارد و جز اين كلام الهى سخنى بر زبان نمىراند كسانى كه از زر و سيم گنجينه‌ها مىسازند و آن را در راه خدا انفاق نمىكنند ايشان را به كيفرى دردناك مژده ده . در تأويل آيه نيز از آنچه مقتضاى ظاهر آن است به دور نيفتاده ، ز زيرا روى سخن او با همان كسانى است كه يادى از ايشان رفت و ديديم كه ايشان از راه ناروا آن همه ثروت را فراهم آورده و به ناحق آنها را ذخيره كرده‌اند و حقوق واجبهء اموالى را كه بر خود مباح شمرده و از آن گنجينه درست كرده‌اند نداده‌اند و از اين‌روى اعتراضى به مردمان ديگر - از دوستان و هم‌عصران خودش - كه از توانگران بودند نداشت همچون قيس بن سعد بن عبادهء انصارى كه گذشته از پرداخت حقوق واجبه‌اى كه\r\n\r\n\r\n","description":"","footnote":"\r\n( 1 ) . آل عمران 3 / 104 .\r\n","page_name":" 484 ","page_number":494},
  {"content":"\r\n\r\nبرگردن وى بود هزارها هزار مىبخشد و گزارش‌هايى از توانگرى او گذشت . « 1 »\r\nو مانند ابو سعيد خدرى كه مىگفت : هيچ خاندانى در ميان انصار نمىشناسم كه ثروتش از ما بيشتر باشد . « 2 »\r\nو مانند عبد اللّه بن جعفر طيار كه ذكر ثروت و بخشش‌هاى او شهربه‌شهر رفته و ابن عساكر « 3 » و ديگران با گستردگى از آن سخن گفته‌اند .\r\nو مانند عبد اللّه بن مسعود كه به نوشتهء صفة الصفوة نود هزار از وى بر جاى ماند . و مانند حكيم بن حزام كه دار الندوه در دست او بود و آن را به صد هزار درهم به معاويه فروخت و عبد اللّه بن زبير به او گفت : وسيلهء سرافرازى قريش را فروختى . حكيم گفت :\r\nبرادرزادهء من ! همهء وسايل سرافرازى - به جز پرهيزكارى - بر باد رفته است و من با بهاى آن ، خانه‌اى در بهشت مىخرم و ترا گواه مىگيرم كه آن را در راه خدا قرار دادم ، آنگاه كه حكيم به حجّ رفت صد شتر و گاو فربه همراه داشت كه آنها را براى قربانى به سوى حرم راند و از پارچهء برد يمانى بر آنها جل نهاد و صد برده در روز عرفه وقف كرد كه در گردن ايشان گردنبندهاى نقره بود و بر سر آن اين نشانى حك شده بود : آزادشدگان خداى گرامى و بزرگ از سوى حكيم . و سپس ايشان را آزاد كرد و هزار گوسفند قربانى به سوى حرم راند . « 4 »\r\nو نيز مردان ديگرى از توانگران كه همسنگ اينانند و آنگاه گوش جهان نشنيد كه ابو ذر به هيچ‌يك از اين توانگران سرزنشى نمايد زيرا مىدانست كه ايشان ثروت خود را از راه مشروع اندوخته‌اند و آنچه برگردنشان بوده و بلكه بيش از آن پرداخته و به گونه‌اى كه بايد ، حقوق مردانگى را مراعات كرده‌اند و او نيز جز همين اندازه از مردم نمىخواست .\r\nچرا ابو ذر كاخ سبز معاويه را كه در دمشق مىبيند مىگويد : اى معاويه ! اگر اين خانه را از مال خدا ساخته‌اى خيانت است و اگر از مال خودت ساخته‌اى اسراف است . معاويه\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 2 / 85 - 88 .\r\n( 2 ) . صفة الصفوة ، ابن جوزى : 1 / 300 .\r\n( 3 ) . تاريخ ابن عساكر : 5 / 325 - 344 .\r\n( 4 ) . صفة الصفوة ، ابن جوزى : 1 / 304 .\r\n","page_name":" 485 ","page_number":495},
  {"content":"\r\n\r\nخاموش مىشود و ابو ذر مىگويد : به خدا كارهايى پديد آمده كه آن را ( خوب ) نمىدانم و به خدا كه اينها نه در قرآن كريم است و نه در سنّت پيامبر ، و به خدا من حقى را مىبينم خاموش مىشود و باطلى را كه زنده مىشود و راستگويى را كه دروغگو شمرده مىشود و ثروتى را كه با ناپرهيزكارى به كسانى اختصاص مىيابد و نيك مردى را كه حقوق وى را ديگران ويژهء خود مىگردانند . « 1 »\r\nو آنگاه همين ابو ذر ، مقداد را مىبيند كه خانهء خود را در مدينه در ناحيهء حرف ساخته و به گونه‌اى كه در مروج الذهب « 2 » آمده است ، درون و برون آن را گچكارى كرده ولى بر وى اعتراضى نمىكند و او را از كار بازنمىدارد و كلمه‌اى بر زبان نمىآورد و اين جز براى آن نيست كه ميان دو مال و دو بنا و مالكان آن تفاوتى آشكارا مىبيند .\r\nامّا اينكه گزارش‌سازان به سرور ما ابو ذر بسته‌اند كه مىگفته بايد هرچه را بيشتر از قوت ضرورى است يكسره انفاق كرد اين از بافته‌ها و تهمت‌هاى ايشان است كه نه ابو ذر چنان ادعايى داشته و نه مردم را به اين كار خوانده و چگونه چنان نسبتى به وى ممكن است با آنكه ابو ذر از قانون حق ، ضرورت زكات را گرفته و پذيرفته بود و آنگاه مگر پرداخت زكات جز با توانگرى و داشتن مال زائد بر خرج امكان دارد ؟ خداوند سبحان مىفرمايد : « از اموال ايشان صدقه‌اى بگير تا ايشان را پاك و پاكيزه گردانى » كه نكره بودن صدقه و نيز كلمهء « از » كه پيش از اموال آمده ، نشانهء آن است كه بايستى مقدارى از اموال براى صدقه گرفته شود نه همهء آن .\r\nو تازه نصاب‌هايى كه براى تعلق زكات به طلا و نقره و گاو و گوسفند و شتر و گندم و جو و كشمش و خرما معين شده همه دليل است بر اينكه بقيهء مال بر صاحبش حلال است و خود ابو ذر هم دربارهء احكام زكات احاديثى دارد كه بخارى و مسلم و ديگر نگارندگان كتاب‌هاى صحيح و نيز احمد و بيهقى و جز ايشان آنها را آورده‌اند .\r\nپس اگر بعد از دادن زكات واجب هنوز هم انفاق و بخششى واجب باشد پس تعيين كردن آن نصاب‌ها و كنار گذاشتن آن كميت‌ها از اصل مال چه معنى دارد ؟ و اين موضوع\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 8 / 304 .\r\n( 2 ) . مروج الذهب : 1 / 434 .\r\n","page_name":" 486 ","page_number":496},
  {"content":"\r\n\r\nروشنى است كه بر هيچ مسلمانى پوشيده نمىماند تا چه رسد به ابو ذر كه پيمانهء دانش بوده است ، با آن احاطه‌اش به سنّت پيامبر .\r\nو اگر فرد مكلّف ، پس از دادن زكات هنوز هم چيزى بر گردن وى واجب باشد كه آن را نپرداخته است پس چه معنى دارد آن رستگارىاى كه خداى تعالى مؤمنان را در صورت پرداخت زكات ، به يافتن آن شناسانده و گفته است : راستى كه رستگار شدند مسلمانان ، همانان كه در نمازشان فروتنى مىنمايد و همانان كه از كارهاى بيهوده روى گردانند و همانان كه ( دستور ) زكات را به كار مىبندند . « 1 »\r\nو اى كاش مىدانستم اگر بر انسان واجب باشد كه جز هزينهء زندگى خود هرچه ثروت دارد بدهد پس با چه سرمايه‌اى كار و پيشهء خود را ادامه دهد و آخر او كه به جز همانچه بايد خرج كند چيزى ندارد . آيا با همانچه براى هزينهء خود اندوخته كار كند ؟ يا با آنچه در يافتن آن دست از پا درازتر بازگشته ؟ و از كجا بياورد كه زكات بدهد و به وسيلهء آن ، هم رخنهء زندگى ناتوانان را پر كند و هم خودش در آينده كه آغاز تهيدستىاش است قوت خود گرداند ؟ آيا مىشود گمان برد كه ابو ذر چشم‌پوشى از همهء اين امور را ضرورى مىشمرده و مىخواسته است كه جهان پر باشد از دهان‌هاى باز مانده و خواهندگانى كه دستشان براى گدايى دراز است ؟ تا ديگر ، گدا ، كسى به جز گدايى ديگر مانند خود را نبيند و روزى خواهنده هيچ‌كس را نيابد كه براى رفع پريشانى و درمان تهيدستىاش روى به او آورد . به نيكوكارى او اميد بندد . زيرا اگر نظريه‌اى را كه به ابو ذر بسته‌اند يك سال و بلكه كمتر ، عملى شود نتيجه‌اى جز اين به بار نخواهد آورد .\r\nنه به خدا ، ابو ذر براى اجتماع مسلمانان اين‌گونه پستى را نمىخواست زيرا او براى ايشان جز همهء نيكويىها را دوست نمىداشت و آنگاه اين‌گونه حال و روز را هيچ انسان مصلح و صالحى طالب نيست چه رسد به ابو ذر كه از دانايان ياران پيامبر و از مصلحان و صالحان ايشان به شمار آمده است .\r\nآرى ، چنان كه امير مؤمنان گفت : ابو ذر براى خدا به خشم آمد « 2 » و نيز براى مسلمانان\r\n\r\n\r\n","description":"","footnote":"\r\n( 1 ) . مؤمنون / 1 - 4 .\r\n( 2 ) . ر ك : الغدير ( متن عربى / چ 3 ) : 8 / 300 .\r\n","page_name":" 487 ","page_number":497},
  {"content":"\r\n\r\nبه خشم آمد كه مىديد ماليات‌ها و غنايم ايشان را به جاى رساندن به مصرف خودشان انبار كرده و دلالان سيرىناپذيرى و آزمندى از آن بهره‌مند مىگردند : مىديد كه غنايم و ماليات‌هاى ايشان در ميان ديگران بخش مىشود و دست خود ايشان از آن غنايم تهى است .\r\nپس همهء آنچه براى آن اعتراض‌ها و درگيرىها بر سر وى آمد و در برابر خداوند و در راه او بود چنان كه پيامبر صلّى اللّه عليه و آله نيز در سفارش‌هايش به او گفت : تو مردى شايسته هستى و پس از من دچار گرفتارى و آزمايشى مىشوى . پرسيد : در راه خداست ؟ گفت : در راه خداست . گفت : پس خوشا به فرمان خدا . « 1 »\r\nو تازه كشمكشى كه ميان ابو ذر و معاويه دربارهء اين آيه : « كسانى كه از زر و سيم گنجينه مىسازند و آن را در راه خدا انفاق نمىكنند پس مژده ده ايشان را به كيفرى دردناك » درگرفت بر سر اين بود كه معاويه مىگفت : اين آيه فقط دربارهء اهل كتاب است ولى ابو ذر - به گونه‌اى كه بخارى گزارش كرده و عين گزارش او گذشت « 2 » - معتقد بود كه هم دربارهء ايشان است و هم دربارهء مسلمانان . و همين روايت كه براى تهمت‌زنندگان به ابو ذر يگانه مدرك است آشكارا مىرساند كه ميان ابو ذر و معاويه در مورد مقدارى كه انفاق آن واجب است اختلافى نبوده و اختلاف بر سر آن بوده كه آيه دربارهء چه كسانى است ، پس معاويه بر آن رفته كه دربارهء اهل كتاب است و ابو ذر با تعليم از آبشخور وحى و از لحن آيه چنان دانسته كه آيه دربارهء كليهء مكلّفان است . بنابراين يا بايستى هردو را معتقد به لزوم انفاق زائد بر قوت دانست يا هردو را از اين عقيده تبرئه كرد و اينكه فقط ابو ذر را متهم مىدارند زاييدهء كينه‌توزىها و دشمنىها است .\r\nو به هرحال كه مقصود آيه انفاق بخشى از مال است نه همهء آن و هرچند كه ديدهء كوته‌بينان در آغاز كار ، شق دوم را مىفهمد و اين آيه به نسبت ديگر آياتى كه در مايه‌هاى همانند آن رسيده چيز تازه و شگفت‌آورى ندارد ، چنان كه در يك‌جا مىخوانيم : نمونهء كسانى كه دارايىهاشان را در راه خدا انفاق مىكنند مانند دانه‌اى است كه هفت خوشه\r\n\r\n\r\n","description":"","footnote":"\r\n( 1 ) . همان : 8 / 316 .\r\n( 2 ) . همان : 8 / 295 .\r\n","page_name":" 488 ","page_number":498},
  {"content":"\r\n\r\nبروياند . « 1 »\r\nو در جاى ديگر : كسانى كه دارايىهاشان را در روز و شب و پنهان و آشكار انفاق مىكنند پاداش ايشان نزد پروردگارشان است . « 2 »\r\nو در جاى ديگر : كسانى كه دارايىهاشان را در راه خدا انفاق مىكنند و در دنبالهء انفاق خود منت و آزارى روا نمىدارند مزد ايشان نزد پروردگارشان است . « 3 »\r\nو در جاى ديگر : و نمونهء كسانى كه دارايىهاشان را در طلب خشنودى خدا انفاق مىكنند . . . . « 4 »\r\nو تازه اين آيات از آن آيه كه ابو ذر مىخوانده با صراحت بيشترى آن عقيده را كه به وى نسبت داده‌اند تأييد مىكند ، چرا كه كلمهء دارايىها ، هم به صيغ جمع آمده و هم مضاف قرار گرفته ، ولى با توجه به ضروريات كيش اسلام دانسته مىشود كه مقصود مقدار دارايىها است نه همهء آن و شايد اينكه صيغهء آن به صورت جمع و مضاف آمده مىخواهد اين نكته را برساند كه كسانى كه وصفشان در اين آيات هست به مرحله‌اى از پاكى روان و بزرگوارى سرشت و بلندى همت رسيده‌اند كه با داشتن آن اگر دستور داده شود همهء دارايىهاشان را نيز اتفاق كنند باكى ندارند يا شايد غرض آيه آن بوده كه ايشان با بخشيدن بخشى از اموال خود در راه خدا جوانمردى مىنمايند ولى خداوند به لطف خود كار ايشان را به حساب بخشش همهء اموال مىگذارد و ثواب آن كار نكرده را به ايشان مىدهد و از همين جاست كه راز نهفته در آيه‌اى روشن مىشود كه مىگويد :\r\nكسانى كه كافر شدند دارايىهاشان را انفاق كنند تا مردم را از راه خدا بازدارند و نيز راز اين آيه : و كسانى كه دارايىهاشان را براى نمايش به مردم انفاق مىكنند . « 5 »\r\nمفهوم آيات فوق الذكر از مضمون اين آيهء ديگر دور نيست كه به موجب آن : به نيكويى نمىرسيد تا از همانچه خود دوست داريد انفاق كنيد . « 6 »\r\n\r\n\r\n","description":"","footnote":"\r\n( 1 ) . بقره 2 / 261 .\r\n( 2 ) . همان 274 .\r\n( 3 ) . همان 262 .\r\n( 4 ) . همان 265 .\r\n( 5 ) . نساء 4 / 38 .\r\n( 6 ) . آل عمران 3 / 92 .\r\n","page_name":" 489 ","page_number":499},
  {"content":"\r\n\r\nو نيز اين آيه : بگو به بندگان من كه ايمان آوردند ، نماز را برپاى دارند و آشكارا و پنهانى از آنچه روزىشان كرده‌ايم انفاق كنند . « 1 »\r\nنيز اين آيه : كسانى كه به غيب مىگروند و نماز را برپاى مىدارند و از آنچه روزىشان كرديم انفاق مىكنند . « 2 »\r\n« 3 » نيز اين آيه : كسانى كه نماز را برپا مىدارند و از آنچه روزىشان كرديم انفاق مىكنند . « 4 »\r\nنيز اين آيه : و برپا دارندگان نماز و از آنچه روزىشان كرديم انفاق مىكنند . « 5 »\r\nنيز اين آيه : و بدى را به نيكى دفع مىكنند و از آنچه روزىشان كرديم انفاق مىكنند . « 6 »\r\nنيز اين آيه : اى كسانى كه ايمان آورده‌ايد ! از چيزهاى نيكو و پاكيزه‌اى كه به دست آورده‌ايد انفاق كنيد . « 7 »\r\nنيز اين آيه : پيش از آنكه كسى از شما را مرگ دريابد از آنچه شما را روزى كرديم انفاق كنيد . « 8 »\r\nو تازه به گونه‌اى كه دانشمندان تفسير و حافظان حديث ، آشكارا گفته‌اند ، پاره‌اى از اين آيات دستور به انفاق مستحب مىدهد و مع ذلك باز هم خداى سبحان ، آنها را به گونه‌اى رها نكرده است كه از تركيب آنكه به صورت جمع مضاف آمده چنان توهّمى پيش آيد ، زيرا خداوند با فرازهايى چند روشن ساخته است كه وجوب انفاق به صورت نامحدود نيست ، چنان كه يك‌جا مىگويد : دست خود را با خوددارى از بخشش به گردنت بسته مدار و يك باره با زياده‌روى در بخشش آن را مگشاى تا سرزنش شده و\r\n\r\n\r\n","description":"","footnote":"\r\n( 1 ) . ابراهيم 14 / 31 .\r\n( 2 ) . بقره 2 / 3 .\r\n( 3 ) . بقره 2 / 3 .\r\n( 4 ) . انفال 8 / 3 .\r\n( 5 ) . حجّ 22 / 35 .\r\n( 6 ) . قصص 28 / 54 .\r\n( 7 ) . بقره 2 / 254 .\r\n( 8 ) . منافقن 63 / 10 .\r\n","page_name":" 490 ","page_number":500},
  {"content":"\r\n\r\nحسرت زده بنشينى . « 1 » و جاى ديگر گويد : و بندگان پروردگار آنانند كه چون انفاق كنند زياده‌روى ننمايد و بخل نورزند كه اعتدال در ميان اين دو است . « 2 »\r\nآيا گمان مىكنى همهء اين آيات شريفه و مبانى چون و چراناپذير از چشم ابو ذر پنهان مانده يا در برابر حقايق ثابت ، برداشتى ويژه در تأويل آنها داشته ، تا پس از گذشت چندى از زندگى جهان ، روزگار آروغى زد و جوجه‌هايى را قى كرد كه از آن گنجينه‌هايى پنهانى آگاهى يافتند ؟\r\nاگر ابو ذر در مورد يك دستور خداوند ، كمترين انحرافى از سنت شريف داشت كه آن انحراف موجب اخلال در تشكيلات جامعه ، برهم زدن صلح و سازش ، به راه انداختن آشوب‌ها ، شوراندن احساسات ، لطمه به آسايش يا دوركردن مردم از بنيادهاى اسلام مىشد البتّه سرور ما امير مؤمنان نخستين كسى بود كه جلوى او را مىگرفت و او را از انجام نيت بدش بازمىداشت و ابو ذر نيز بيش از آن اندازه تابع وى بود كه يك سايه تابع صاحبش باشد . ولى حضرت به جاى اين كار به او مىگفت ، تو در را خدا خشم گرفتى و اكنون اميد به كسى دار كه برايش خشم گرفتى و مىگفت : به خدا كه از بدرقه‌كردن ابو ذر هيچ قصدى نداشتم مگر خشنودى خدا و به عثمان مىگفت : از كيفر خدا بپرهيز كه تو براستى نيك مردى از مسلمانان را تبعيد كردى تا در تبعيدگاه نابود شد و امير مؤمنان نيز همان كسى است كه او را به سرسختى و دليرى در راه خدا مىشناسى و مىدانى كه او در راه خدا از سرزنش هيچ‌كس پروا ندارد و هرچه بگويد و انجام دهد او با حق است و حق با او .\r\nو نيز آيا چنان مىبينى كه پيامبر خدا صلّى اللّه عليه و آله با آنكه مىداند ابو ذر در پايان كارش در ترويج مسلكى چنين نادرست جد و جهد مىكند باز هم مىپردازد به ستايش و بزرگداشت او مىپردازد او را در ميان جامعه به منش‌هايى برتر مىشناساند تا پايگاهش و الا گردد و جايگاهش در اجتماع بزرگ شود و در دل‌هاى نيكان جاى بگيرد و عمر نيز به حضرت صلّى اللّه عليه و آله بگويد : اى پيامبر خدا ! آيا اين مقامات عاليه را براى او بشناسيم ؟ و پاسخ\r\n\r\n\r\n","description":"","footnote":"\r\n( 1 ) . اسراء 17 / 29 .\r\n( 2 ) . فرقان 25 / 67 .\r\n","page_name":" 491 ","page_number":501},
  {"content":"\r\n\r\nمىشنود : آرى ، آن را براى او بشناسيد . و بر اين اساس رسول هم مىشود تأييدكنندهء تبهكارىهاى وى و بنياد نهندهء نادرستىهايش و نيك شمارندهء گمراهىهايش كه چنين امرى هم از پيامبر بزرگوار بسى دور است .\r\nو كيست ستمگرتر از آنكه دروغى بر خدا ببندد كه از بىدانشى ، مردم را گمراه كند .\r\nبگو آيا نزد شما دانشى هست تا براى ما به درآوريد . وقتى آن را دهان‌به‌دهان نقل مىكرديد به زبان‌هاى خويش چيزها مىگفتيد كه دربارهء آن ، چيزى نمىدانستيد ، نه ايشان و نه پدرانشان را دانشى دربارهء آن نيست ايشان جز از گمان پيروى نمىكنند و جز دروغ نمىگويند .\r\n\r\nابو ذر و مسلك اشتراكى\r\nتيرهايى كه در تيردان پيشينيان بوده و آن را به سوى بندهء شايسته و همانند عيسى در ميان امت محمّد صلّى اللّه عليه و آله رها كرده‌اند دانستى ، اينك به سراغ لجن‌كارىهاى ديگران از مقلّدان روزگار اخير برويم كه بىهيچ بصيرتى به گفتگو برمىخيزند و ابو ذر را كه بسى پاك‌تر از اينها مىشماريم گاهى به مسلك اشتراكى و گاهى ديگر به كمونيست‌ها مىبندند .\r\nآيا اين نوخاستگان ناآگاه ، اصول كمونيسم و مواد مسلك اشتراكى را به خوبى شناخته‌اند و آيا از لابه‌لاى سخنان و دعوت‌هاى مصلح بزرگ - ابو ذر - هيچ‌گونه آشنايىاى با خواسته‌ها و مقاصد او پيدا كرده‌اند تا بتوانند سازشى ميان اين دو مكتب پديد آورند ؟\r\nگمان نمىكنم كه ايشان چيزى از آن مقاصد دريافته باشند و من دور نمىدانم ايشان خود كمونيست‌هايى باشد كه نيش را در ميان نوش نهفته و زير نيم‌كاسه‌شان كاسه‌اى ديگر دارند و آنچه را گفته و بلكه درهم بافته‌اند بهترين افزار گردانيده‌اند براى ترويج بنيادهاى آن مكتب كه هم با مرزهاى اسلام و بنيادهاى تمدن كنونى و هم با پاره‌هاى از قوانين طبيعت ناسازگار است . چرا كه آمده‌اند كسى همچون ابو ذر را كمونيست و پيرو\r\n\r\n","description":"","footnote":"","page_name":" 492 ","page_number":502},
  {"content":"\r\n\r\nمسلك اشتراكى شمرده‌اند و آنگاه ما مىدانيم كه بيشتر صحابه - اگر نگوييم همهء ايشان - كه خود و برداشتشان اهميتى داشت ، در مورد مرام وى با او همدست بودند و كسانى را كه با او كينه ورزيده و به وى آسيب رساندند نكوهيدند و از گرفتارىهايى كه به سبب آن مرام به وى رسيد دل‌آزرده شدند و پيشاپيش آنان نيز سرور ما امير مؤمنان عليه السّلام بود و دو فرزندش كه چه بنشينند و چه برخيزند امام‌اند و نيز عمار كه پيامبر خدا صلّى اللّه عليه و آله دربارهء او گفت : عمار با حق است و حق با عمار ، هركجا حق بگردد عمار نيز با او خواهد گرديد « 1 » و نيز بسيارى ديگر كه با اينان در نكوهش و بد شمردن رفتار خليفه - همداستان شدند . پس ابو ذر در انديشهء خود تنها و تك‌رو نبود و هيچ گزارشى نيافته‌ايم كه برساند هيچ‌كس از ياران پيامبر با او ناسازگارى نموده باشد و اينك تو و برگ‌هاى تاريخ و نامه‌هاى حديث .\r\nآرى ، كسانى كه با او ناسازگارى نمودند كه مىخواستند مال خدا را چنان بخورند كه شتران گياه بهارى را از ريشه برمىكنند ، همانان كه از زر و سيم ، گنج‌ها مىساختند و آنچه را برايشان واجب بود انفاق كنند انفاق ننموده و امت را از آنچه بايد به ايشان داد و از منافع آن بىبهره گردانيده و مىخواستند ناتوانان مانند گاو شخم‌زن باشند كه بيدادگرانه چوب بر گردنشان نهند و ايشان را با نيزه برانند و در زنجيرهاى تهيدستى و بيچارگى همچون جانورانى به بند كشند تا در برابرشان سر فرود آورده تن به بردگى ايشان دهند و آنگاه آنان را از دارايى ايشان كاخ‌هايى سر به آسمان كشيده بسازند و پشتىهايى رديف و فرش‌هاى گسترده تا دارايى خدا را يك جا بخورند و سخت بخواهند كه آن را احتكار كنند .\r\nآرى ، همان كسانى با او ناسازگارى نمودند كه يزيد بن قيس ارحبى در روز صفين با اين چند فراز از سخنرانىاش ايشان را شناساند : كسى از ايشان در انجمن خويش چنين و چنان مىگويد و دارايى خدا را ستانده مىگويد : در اين كار گناهى بر من نيست كه گويى ارث پدرش را به او داده‌اند و چگونه اين شدنى است با آنكه اين دارايى خدا است كه\r\n\r\n\r\n","description":"","footnote":"\r\n( 1 ) . بحث دربارهء اين حديث در جاى خود در جلد نهم به اذن خداى سبحان خواهد آمد .\r\n","page_name":" 493 ","page_number":503},
  {"content":"\r\n\r\nپس از به كار افتادن شمشيرها و نيزه‌هاى ما آن را به ما غنيمت داده است . بندگان خدا ! پيكار كنيد با گروه ستمگرانى كه بر مبنايى جز آنچه خدا فروفرستاده است داورى و فرمانروايى مىكنند و در رفتار با ايشان از سرزنش هيچ‌كس باك مداريد كه ايشان اگر بر شما چيره شوند كيش و دنياى شما را به تباهى خواهند كشاند و ايشان همانانند كه شناخته و آزموده‌ايد . « 1 »\r\nآنگاه كدام انسان است كه بشنود آن همه بزرگان كه نامشان را برديم كه دارندگان آن همه فضايل و دانش‌هايند ، به پيروى از مبنايى تن در دهند كه او دنباله‌روى ايشان را خوش ندارد ؟ بىآنكه بداند چنين نسبت ساختگى را درهم بافته‌اند تا راه پرت خود را تبليغ نموده و سخن نادرستشان را ترويج كنند و پرده بر كژىهاشان بكشند .\r\nاينها همه را رها كن و با من بيا تا در اصول كمونيسم و گروه‌هاى اشتراكى نگاهى بيفكنيم تا بدانيم كه ايشان با همهء گروه‌هاى متعددى كه دارند ، ( اشتراكىهاى دموكرات ، اشتراكىهاى ميهن‌پرست و نازى ، كمونيست‌ها ، ماركسيست‌ها و كسانى كه اشتراك در سرمايه را پذيرفته‌اند ) و با اختلافات فراوانى كه از ديدگاه‌هاى گوناگون با يكديگر دارند باز هم در سه مورد با يكديگر هيچ اختلافى ندارند و ما بالاتفاق آنها - در ميان آن همه اختلافات - همان‌هاست :\r\n1 - ويران‌كردن نظام كنوى و برپا كردن نظامى تازه بر روى ويرانه‌هاى آن ، كه تقسيم دارايىها را - به صورتى دادگرانه ميان افراد تضمين كند - .\r\n2 - الغاء مالكيت خصوصى نسبت به ثروت‌هايى كه زايندهء ثروت است مثل : سرمايه و زمين و كارخانه‌ها . به اين صورت كه همهء آنها به مالكيت دولت درآيد تا آن را ملك توده قرار داده و براى مصالح توده به كار اندازد .\r\n3 - همهء اشخاص به حساب دولت به كار بپردازند و در برابر آن دستمزدهايى برابر به ايشان داده شود و اساس تعيين دستمزد نيز ارزش كارى باشد كه هريك از ايشان به انجام مىرسانند و در نتيجه ، افراد هيچ‌گونه درآمدى به جز دستمزدها نداشته باشند .\r\n\r\n\r\n","description":"","footnote":"\r\n( 1 ) . تاريخ طبرى : 6 / 10 ؛ الكامل ، ابن اثير : 3 / 128 ؛ شرح ابن ابى الحديد : 1 / 485 .\r\n","page_name":" 494 ","page_number":504},
  {"content":"\r\n\r\nكمونيست‌ها در برابر ديگر افرادى كه مسلك اشتراكى دارند در دو مورد برنامه‌هاى خاص خود دارند :\r\n1 - الغاى همهء مالكيت‌هاى خصوصى بدون اينكه هيچ تفاوتى ما بين ثروت‌هاى زايندهء ثروت و ثروت‌هايى كه به كمك نيروى فكر يا بازو به دست مىآيد ، گذاشته شود .\r\n2 - تقسيم ثروت در ميان اشخاص به صورتى كه به هركس به اندازهء نيازهايش داده شود و از هركس به اندازهء تواناييش كار كشيده شود و از كارگر به اندازه‌اى كه نيرو دارد كار بخواهند و به اندازه‌اى كه نيازمند است براى او هزينهء زندگى معين كنند .\r\nاينك بر ماست كه برگرديم به يادآورى آنچه ابو ذر در موارد مختلف ، آواى خود را بدان برداشته بود و آنچه دربارهء دارايىها از پيامبر خدا صلّى اللّه عليه و آله گزارش كرده و آنچه بزرگان ياران پيامبر ، چه در ستايش از او گفته‌اند و چه در دفاع از او ، پس از آنكه آواى خود را بدان سخنان برداشت . و نيز آنچه دربارهء او از رسول خدا صلّى اللّه عليه و آله رسيده است از ستايش‌هاى نيكو و پيش‌بينى گرفتارىهايى كه به او خواهد رسيد و ما با ديده‌اى كه حقيقت را به روشنى بنگرد در اين زمينه‌ها چشم مىدوزيم تا ببينيم آيا هيچ‌يك از آنها با زمينه‌هاى مسلك اشتراكى و كمونيسم سازگار است يا با اين بررسى ، دروغ‌هايى آشكار مىشود كه به ناروا بر او بسته و به پرتگاه بهتان و افترا افتاده‌اند .\r\nآنجا كه ابو ذر به عثمان مىگويد : افسوس بر تو اى عثمان ! آيا رسول خدا صلّى اللّه عليه و آله را نديدى و آيا ابو بكر و عمر را نديدى ؟ آيا شيوه و روش آنان را بدينگونه ديدى ؟ راستى كه تو با من به گونهء خونخواران و سركشان ، رفتار سخت و زورگويانه دارى .\r\nو نيز آنجا كه به او مىگويد : از شيوهء دو دوست گذشته‌ات پيروى كن تا هيچ‌كس را بر تو سخنى نباشد . و عثمان گفت : ترا چه به اينها ؟ ! مادر مباد تو را ! ابو ذر گفت : به خدا كه براى من هيچ عذرى به جز فرمان دادن به كار نيك و بازداشتن از كار بد نمىبينى .\r\nدر اين هردو مورد مىبينيم ابو ذر نظر عثمان را برمىگرداند به روزگار پيامبر و سپس به روزگار دو خليفهء قبلى ، و از او دعوت مىكند به پيروى از آن شيوه‌ها و بسيار روشن است كه در آن هرسه دوره ، هم مالكيت خصوصى در كار بوده است و هم توانگران اعم\r\n\r\n","description":"","footnote":"","page_name":" 495 ","page_number":505},
  {"content":"\r\n\r\nاز مالكان و بازرگانان وجود داشته‌اند و در تملك ثروت‌ها آزاد بوده‌اند - چه ثروت‌هايى كه زايندهء ثروت است و چه ثروت‌هايى كه با به كار انداختن مغز و بازو به دست مىآيد - و نيز هرمالى از زر و سيم يا كشتزار و زمين يا كارگاه‌ها يا خوراكىها ويژهء صاحبانش بوده و از قوانين بىچون و چرا در نزد پيامبر اسلام صلّى اللّه عليه و آله يكى اين است كه بهره‌بردارى از دارايى هيچ‌كس ( بر ديگران ) روا نيست ، مگر با رضايت قلبى خودش « 1 » و در قرآن كريم مىخوانيم : « دارايىهاى يكديگر را به ناحق مخوريد ، مگر بازرگانى و دادوستدى از روى رضا و رغبت كرده باشد » كه مىبينيم دارايىها را به صاحبانش نسبت داده و آنان را مضاف اليه اين گردانيده است . و خوردن آن را به ناحق ، ناروا شناخته است ، مگر با داد و ستد مشروع و در پى خشنودى مالك ويژه ، بهره‌بردارى از مالى روا گردد . و در آيات ارجمند بسيارى هم كه نزديك به پنجاه آيه مىشود از انتساب دارايىها به صاحبان آن چشم‌پوشى نشده و بخشى از آنها گذشت . « 2 »\r\nپس در اينجا ابو ذر دعوت به برنامه‌اى ناساز با شيوهء معتقدان به مسلك اشتراكى دارد كه ايشان مالكيت خصوصى را برانداخته‌اند . و ناسازگارى با برنامهء خود را از كارهاى ناشايستى مىداند كه بايستى ديگران را از آن بازداشت و در اين راه حتى سخن عثمان هم كه به او مىگويد : ترا چه به اينها ! مادر مباد تو را . او را از كارى كه به آن برخاسته باز نمىدارد و اينكه وقتى معاويه كاخ سبزش را مىساخت به او گفت : اگر اين سراى را از دارايى خدا ساخته‌اى نادرستى نموده‌اى و اگر از دارايى خودت ساخته‌اى اسراف كرده‌اى .\r\nدر اينجا هم مىبينيم ابو ذر روا مىشمارد كه مال را تقسيم كنند به دارايى خدا و به آنچه ويژهء خود آدمى است كه حكم مربوط به بخش اوّل ، نادرستكارى است و حكم مربوط به بخش دوم نيز ريخت و پاش بيهوده و ناروا . ولى او نفس تصرف در مال را بر معاويه ايراد نگرفته و تنها چيزى را كه بر او ايراد گرفته دچار بودن او به يكى از اين دو كار زشت است : نادرستكارى و ريخت و پاش بيهوده و ناروا . در حالى كه اگر ابو ذر معتقد به\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 3 ) : 8 / 129 .\r\n( 2 ) . همان : 8 / 340 .\r\n","page_name":" 496 ","page_number":506},
  {"content":"\r\n\r\nالغاى مالكيت بود مىبايستى اصل تصرف او در آن اموال را نكوهش كند . و مىبينيم كه دارايى مسلمانان اعم از ماليات‌ها و صدقات و غنيمت‌هاى جنگى را دارايى خدا مىنامد و اين نامگذارى را به پيامبر خدا صلّى اللّه عليه و آله نسبت داده و به عثمان مىگويد : گواهى مىدهم كه شنيدم پيامبر صلّى اللّه عليه و آله مىگفت : هنگامى كه فرزندان ابو العاص به سى مرد برسند مال خدا را مانند گوى دست‌به‌دست مىگردانند و بندگان او را بردگان خويش مىگيرند و دين او را دستاويز نيرنگ و فريب . سرور ما امير مؤمنان عليه السّلام نيز او را در اين گزارشى كه داد راستگو شمرد .\r\nاين‌گونه نامگذارى تنها در روزگار ابو ذر و معاويه نبود بلكه پيش از آن دو و پس از آن نيز رواج داشت . اين عمر بن خطاب است كه چون ابو هريره از بحرين آمد به او گفت : اى دشمن خدا و دشمن قرآن او ! آيا دارايى خدا را دزديدى ؟ او گفت : من نه دشمن خدايم و نه دشمن قرآن او ، بلكه دشمن كسى هستم كه با آن دو دشمنى دارد و دارايى خدا را هم ندزديده‌ام . « 1 »\r\nاحنف بن قيس گفت : ما در آستانه خانهء عمر نشسته بوديم كه كنيزكى بيرون شد . ما گفتيم : اين كنيز فراشى عمر است . او گفت كه كنيزك عمر نيست و براى عمر هم روا نيست بلكه خود از دارايىهاى خداست . احنف گويد : ما سرگرم شديم به گفتگو دربارهء اينكه چه مقدار از دارايى خدا براى عمر حلال است . و اين سخنان را به عمر رساندند .\r\nدر پى ما فرستاد و گفت : درباره چه سخن مىگفتيد ؟ ما گفتيم : كنيزكى بيرون شد و ما گفتيم : اين كنيزك فراشى عمر است و او گفت كه كنيزك فراشى عمر نيست و براى عمر روا نيست بلكه از دارايىهاى خداوند است و ما پرداختيم به گفتگو دربارهء اينكه از دارايىهاى خدا چه چيزى بر تو رواست . عمر گفت : آيا گزارش ندهم شما را كه چه چيز از دارايىهاى خدا ( بر من ) سزاوار است ؟ دو دست پوشاك يكى براى زمستان و يكى هم براى تابستان . « 2 »\r\n\r\n\r\n","description":"","footnote":"\r\n( 1 ) . الاموال ، ابو عبيد 269 . و نيز ر ك : الغدير ( متن عربى / چ 2 ) : 6 / 271 .\r\n( 2 ) . الاموال ، ابو عبيد 268 .\r\n","page_name":" 497 ","page_number":507},
  {"content":"\r\n\r\nو نيز عمر گفت : هيچ‌يك از شما مجاز نيست كه از مال مسلمانان براى مركب خود ريسمان يا پلاس و گليمى كه زير پالان بر پشت چهارپا نهند يا عرقگير شتر كه زير پالان گذارند فراهم كند ، زيرا دارايىها از آن مسلمانان است و هيچ‌يك از ايشان نيست مگر اينكه او را بهره‌اى در آن هست . و اگر همهء آنها متعلق به يك نفر باشد آن را بزرگ مىبيند و اگر متعلق به امت مسلمان باشد آن را اندك و ارزان مىشمارد و مىگويد : دارايى خداست . « 1 »\r\nو نيز از سخنان عمر است كه گفته : شهرها شهرهاى خداست . و تنها براى شترانى كه از دارايىهاى خدا باشد بايد چراگاه را قرق كرد و تنها در راه خدا بايستى بر آنها بار نهاد . « 2 »\r\nو اين هم از سخنان اوست : دارايى ، دارايى خداست . و بندگان ، بندگان خدايند و به خدا سوگند اگر نبود چهارپايانى كه در راه خدا از آنها استفاده مىشود در زمين يك وجب در يك وجب را هم به صورت چراگاه خصوصى درنمىآوردم . « 3 »\r\nو اين هم سرور ما امير مؤمنان است كه در خطبهء شقشقيه « 4 » مىگويد : تا هنگامى كه سومين كس از آن گروه برخاست و مانند شترى كه هردو پهلويش از پرخورى و بسيار نوشى باد كرده ، ميان جاى خوردن و بيرون دادنش خودپسندانه به خراميدن پرداخت و فرزندان نياكانش نيز با او برخاسته و دارايى خدا را چنان مىخوردند كه شتر ، گياه بهارى را ريشه‌كن مىكند .\r\nو در يكى از سخنرانىهاى او عليه السّلام مىخوانيم : اگر دارايى از آن خودم نيز بود آن را به تساوى بخش مىكردم چه رسد كه دارايى ، دارايى خداست . هان ! دادن دارايى جز در جاى شايسته آن ، اسراف نابجاست . « 5 »\r\nو در نامهء او به كارگزارش در آذربايجان مىخوانيم : ترا نمىرسد كه با زيردستان ،\r\n\r\n\r\n","description":"","footnote":"\r\n( 1 ) . الاموال ، ابو عبيد 268 .\r\n( 2 ) . همان 299 .\r\n( 3 ) . همان 299 . ر ك : الغدير ( متن عربى / چ 2 ) : 6 / 274 .\r\n( 4 ) . ر ك : الغدير ( متن عربى / چ 2 ) : 7 / 82 - 87 .\r\n( 5 ) . نهج البلاغة : 1 / 242 .\r\n","page_name":" 498 ","page_number":508},
  {"content":"\r\n\r\nخودسرانه رفتار كنى و جز با دادن وثيقه ، دارايى ايشان را در معرض نابودى درآورى . در دست‌هاى تو دارايىاى از دارايىهاى خداوند گرامى و بزرگ است و تو خزانه‌دار اويى . « 1 »\r\nو در يكى از نامه‌هايش كه به مردم مصر نوشته مىخوانيم : و لكن دريغا كه بىخردان و تبهكاران اين امت به سرپرستى كار آن رسند و سپس دارايى خدا را مانند گوى در ميان خود بگردانند و بندگان او را بردگان خويش بگيرند با نيكان بجنگند و بزهكاران را دار و دستهء خود گردانند . « 2 »\r\nو در نامه‌اى از او كه به عبد اللّه بن عبّاس نوشته مىخوانيم : در آنچه از دارايى خدا نزد تو گرد آمده بنگر و آن را به هزينهء كسانى از گرسنگان و عيالمندان برسان « 3 » .\r\nو گزارش كرده‌اند كه دو مرد را به نزد او عليه السّلام آوردند كه هردو از دارايى خدا ربوده بودند . يكىشان بنده‌اى بود متعلق به بيت المال خداوندى و ديگرى از مردم . او عليه السّلام گفت : اين يكى كيفرى ندارد چون خودش از دارايىهاى خداست و در اينجا بخشى از دارايى خدا بخش ديگر را خورده . . . تا آخر گزارش . « 4 »\r\nهمان‌طور كه ناميدن آن به دارايى مسلمانان نيز پيش از اين‌روزگار و پس از آن ، امرى رايج بوده است . عمر بن خطاب به عبد اللّه بن ارقم گفت : ماهى يك بار بيت المال مسلمانان را بخش كن . هرجمعه يك بار دارايى مسلمانان را بخش كن . سپس گفت : هر روز يك بار بيت المال را بخش كن . گزارشگر گفت : مردى از ميان گروه گفت : اى فرمانراى مؤمنان اگر در گنجينهء دارايى مسلمانان چيزى را بگذارى بماند و آن را براى روزگار سختى رها كنى بد نيست . « 5 »\r\nو هنگامى كه خالد ده هزار سكه به اشعث پسر قيس داد عمر دربارهء او گفت : اگر اين را از دارايى خويش به او داده ريخت و پاش نابجا كرده و اگر از دارايى مسلمانان داده نادرستكارى نموده است . « 6 »\r\n\r\n\r\n","description":"","footnote":"\r\n( 1 ) . نهج البلاغة : 2 / 6 ؛ العقد الفريد : 2 / 283 .\r\n( 2 ) . نهج البلاغة : 2 / 120 .\r\n( 3 ) . همان : 2 / 128 .\r\n( 4 ) . همان 2 / 202 .\r\n( 5 ) . سنن بيهقى : 6 / 357 .\r\n( 6 ) . الغدير ( متن عربى / چ 2 ) : 6 / 276 .\r\n","page_name":" 499 ","page_number":509},
  {"content":"\r\n\r\nو سرور ما امير مؤمنان عليه السّلام در يكى از سخنرانىهايش كه مسئولان رويداد جمل را ياد مىكند گويد : ايشان بر كارگزار من در آنجا ( بصره ) و بر گنجوران بيت المال مسلمانان و بر ديگر مردم آنجا درآمدند . « 1 »\r\nو به عبد اللّه بن زمعه گفت : اين دارايى نه از آن من است نه از آن تو بلكه تنها غنايم مسلمانان است . « 2 »\r\nو در نامه‌اى از او كه به زياد بن ابيه نوشته مىخوانيم : و من سوگندى راست به خداوند ياد مىكنم كه اگر به من گزارش رسد تو اندك يا بسيار در غنيمت‌هاى مسلمانان خيانت روا داشته‌اى بر تو خيلى سخت خواهم گرفت . « 3 »\r\nو در نامه‌اى كه عبد الحميد بن عبد الرحمن به عمر بن عبد العزيز نوشته مىخوانيم :\r\nبراستى من جيره‌هاى مردم را به ايشان پرداخته‌ام و در بيت المال هنوز هم دارايى مانده است . او در پاسخ نوشت : نگاه كن هركس وام‌دار است و آنچه را گرفته بىخردانه به مصرف نرسانده و ريخت و پاش بيهوده ننموده وام او را بده . بار دوم نوشت : وام‌هاى ايشان را هم دادم و هنوز در بيت المال دارايىاى هست .\r\nاين بار در پاسخ او نوشت : نگاه كن هركس همسر ندارد و دارايى ندارد ، اگر مىخواهد او را همسر بده و كابين زنش را بپرداز . باز سوم ، به او نوشت : من هركس را يافتم همسر دادم و هنوز در بيت المال مسلمانان دارايىاى هست . « 4 »\r\nو هريك از اين دو نامگذارى ، انگيزه‌اى خردمندانه دارد . ناميدن آن به دارايى خداوند از اين‌روى است كه خداى سبحان دستور به بيرون‌كردن آن از ميان دارايىهاى مردم داده و نصاب‌هاى آن را مشخص كرده و مقدارى را كه بايد از مردم گرفت روشن ساخته و هزينه‌ها و نيز كسانى را كه شايستهء بهره‌بردارى از اين دارايىها هستند شناسانده و نامگذارى آن به دارايى مسلمانان نيز از اين‌روى است كه بايد به هزينهء ايشان برسد و براى مستمرى ايشان تعيين شده است . پس ايرادى بر ابو ذر نيست كه هركدام از اين دو\r\n\r\n\r\n","description":"","footnote":"\r\n( 1 ) . نهج البلاغة : 1 / 320 .\r\n( 2 ) . همان : 1 / 461 .\r\n( 3 ) . همان : 2 / 19 .\r\n( 4 ) . الاموال ، ابو عبيد 251 .\r\n","page_name":" 500 ","page_number":510},
  {"content":"\r\n\r\nنام را بر آن بنهد و هيچ‌يك از آن دو ، نمايندهء اعتقادى ناروا نيست .\r\nو آنچه را طبرى در تاريخ خود از راهى كه ميانجيان سند گزارشى آن را شناسانديم « 1 » و نادرستى و ناشايستگى آن را براى اعتماد به آن آشكار كرديم ، آورده و براساس آن :\r\nچون ابن سوداء « 2 » به شام درآمد ، ابو ذر را ديدار كرد و به او گفت : ابو ذر ! آيا به شگفت نمىآيى از معاويه كه مىگويد : دارايى ، دارايى خداست ، هان ! راستى كه همه چيز از آن خداست . كه گويى او به اين بهانه مىخواهد همهء دارايىها را براى خود و نه مسلمانان فراهم آورد و نام مسلمانان را قلم بگيرد . پس ابو ذر به نزد معاويه شد و گفت : چه انگيزه‌اى ترا بر آن داشته كه مال مسلمانان را دارايى خدا بنامى ؟ گفت : ابو ذر ! خدا ترا بيامرزد ! مگر ما بندگان خدا نيستيم و دارايى ، دارايى خدا و آفريدگان ، آفريدگان خدا و فرمان ، فرمان او نيست ؟ گفت : اين را نگو . پس گفت : البتّه من نمىگويم كه اين دارايى از آن خدا نيست ، ولى مىگويم دارايى مسلمانان است .\r\nكه اين گزارش پس از چشم‌پوشى از سند نادرست و زمينهء بىخردانهء آن و پس از چشم‌پوشى از اينكه كسى همچون ابو ذر كه از پيمانه‌هاى برترىها و سرچشمه‌هاى دانش و دارندگان برداشت استوار است ، كسى نيست كه ابن سوداء يهودى او را به تكان آورد تا گوشى سخن‌پذير به او عاريه دهد و سپس بپردازد به پياده‌كردن برنامه‌اى كه نيرنگ‌بازانه به او تلقين كرده و بدين‌سان محيط را آشفته گردانده و سرچشمهء زلال جامعه را تيره سازد . پس از همهء اينها نهايت آنچه از گزارش بالا برمىآيد آن است كه ابو ذر ديد معاويه اين‌گونه نامگذارى را سرپوشى گردانيده است براى حيف و ميل‌كردن در دارايىهاى مسلمانان و زير و روكردن آنها مطابق خواسته‌ها و دلبخواه خويش به دستاويز اين سخن دوپهلو كه دارايى ، دارايى خداست پس روا خواهد بود كه هريك از\r\n\r\n\r\n","description":"","footnote":"\r\n( 1 ) . تاريخ طبرى : 5 / 66 . ر ك : الغدير ( متن عربى / چ 3 ) : 8 / 333 - 337 .\r\n( 2 ) . مقصود او بعد اللّه بن سباى يهودى است كه همهء گروه‌هاى مسلمان او را دشمن مىدارند به ويژه شيعه ، زيرا او در نزد اشيان محكوم به كفر است و سرور ما امير مؤمنان عليه السّلام به جهت بدكيشى او و يارانش ايشان را نكوهيد .\r\n","page_name":" 501 ","page_number":511},
  {"content":"\r\n\r\nبندگان او به هرگونه كه خواهد در آن دست ببرد و هرچه را از آن بخواهد به ملكيت خود درآورد و با آن همان‌گونه رفتار كند كه با چيزهايى كه تملّك آن از اساس جايز است . و ابو ذر خواست پنبهء دليل نادرست و برداشت ناچيز او را با اين پاسخ بزند كه دارايى دارايى همهء مسلمانان است آن هم به دستور مالك اصلى آن - كه بزرگ است بخشش‌هاى او - پس هيچ‌كس را نمىرسد كه چيزى از آن را خودسرانه و بىدرنظر گرفتن منافع ديگران مورد استفاده قرار دهد و با بىبهره‌كردن ايشان از آن بهره‌مند گرديده و در حالى گنجينه‌هاى سيم و زر فراهم آورد كه در ميان ايشان كسانى هستند كه نيازمنديشان به حقوقى كه براى ايشان تعيين شده بسيار بيشتر است .\r\nآنچه پرده از انديشهء معاويه برمىدارد ماجرايى است كه ميان او و صعصعة بن صوحان درگرفت كه مسعودى از زبان ابراهيم بن عقيل بصرى گزارش داده كه او گفت :\r\nيك روز كه صعصعه با نامه‌اى از على براى معاويه به نزد او آمده و بزرگان مردم نيز نزد وى بودند معاويه گفت : زمين از آن خداوند است و من جانشين خداوندم ، هرچه از دارايى خدا بگيرم از آن من است و هرچه از آن را رها كنم براى من روا خواهد بود .\r\nصعصعه گفت :\r\n- اى معاويه ! نفس تو از سر نادانى ترا در آرزويى مىافكند كه نشدنى است ، بزهكارى مكن . « 1 »\r\nپس گفتگويى كه در ميان ابو ذر و معاويه درگرفته نه كوچك‌ترين ارتباطى با مسأله مالكيت و نفى و اثبات آن دارد و نه هيچ گوشهء چشمى به بنيادهاى مسلك اشتراكى . و ديگر گزارشى كه پرده از انديشهء معاويه برمىدارد سخنرانى ارحبى است كه ياد شد . « 2 »\r\nو اين هم از سخنان ابو ذر است كه چون معاويه سيصد دينار زر براى او فرستاد گفت :\r\nاگر اين پول از مستمرى امسالم است كه مرا از آن بىبهره نموده‌ايد مىپذيرم و اگر از خود بخشش كرده‌ايد مرا نيازى به آن نيست .\r\nكه در اينجا مىبينيم ابو ذر دارايى را تقسيم مىكند به :\r\n\r\n\r\n","description":"","footnote":"\r\n( 1 ) . مروج الذهب : 2 / 79 .\r\n( 2 ) . ر ك : الغدير ( متن عربى / چ 2 ) س : 8 / 344 .\r\n","page_name":" 502 ","page_number":512},
  {"content":"\r\n\r\n1 - مستمرى واجب كه در آن سال به جرم فرمان‌هاى او به نيكوكارى و جلوگيرىهايش از زشت‌كارىها او را از آن بىبهره گردانيده‌اند .\r\n2 - دارايى قابل تملكى كه دارنده با ميل و دلخواه خود آن را به صورت بخشش از ملكيت خود به در مىكند ، زيرا بخشش ، كارى است كه از سر كمال مردانگى صورت مىگيرد و نمىتواند باشد ، مگر از دارايى خالص انسانى و از چيزى كه ، نه از حقوق واجبهء خدايى است و نه از دارايىهاى دزديده شده از ديگران . آنگاه اين كجا و الغاى مالكيت كه سنگ زير اساس در مسلك اشتراكىهاست كجا ؟ زيرا در نزد ايشان نه بخششى در كار است و نه ديگر حقوق انسانى و آنچه نزد ايشان توان يافت دستمزدهايى است به تناسب كارهايى كه مردم مىكنند .\r\n\r\nگزارش‌هاى ابو ذر دربارهء دارايىها\r\nو امّا آنچه ابو ذر دربارهء دارايىها از رسول خدا صلّى اللّه عليه و آله گزارش كرده منادى مكتبى است كه هرگز با مسلك اشتراكى نمىسازد و اين هم بخشى از آنها :\r\n1 - هيچ مسلمانى نيست كه هرمالى دارد يك جفت آن را در راه خداى تعالى بدهد مگر آنكه پرده‌داران بهشت به پيشواز او آمده و هريك از ايشان او را به بهره‌بردارى از آنچه نزد وى است مىخواند . ابو ذر گويد : گفتم : اين چگونه تواند بود پيامبر صلّى اللّه عليه و آله گفت :\r\nاگر مردانى دارد دو مرد از ايشان را و اگر شترانى دارد دو شتر و اگر گاوانى دارد دو گاو .\r\nو در عبارتى ديگر : هركس يك جفت از دارايىاش را در راه خدا ببخشد پرده‌داران بهشت به سوى او مىشتابند « 1 » و اين روايت بر خلاف اصلى كه مسلك اشتراكى برگزيده است ثابت مىكند كه هرانسانى دارايى دارد و نيز تشويق مىكند كه آدمى به دلخواه خود از هرنوع كالايى كه دارد يك جفت را در راه خدا ببخشد .\r\n2 - از شتران بايد صدقه داد و از گوسفندان بايد صدقه داد و از گاوان بايد صدقه داد از گندم بايد صدقه داد .\r\n\r\n\r\n","description":"","footnote":"\r\n( 1 ) . مسند احمد : 5 / 151 ، 153 ، 159 ، 164 .\r\n","page_name":" 503 ","page_number":513},
  {"content":"\r\n\r\n3 - هيچ مردى نيست كه بميرد و از خود گوسفند يا شتر يا گاوى به جا نهد كه زكات آن را نداده باشد ، مگر اينكه آن حيوان در روز رستاخيز بزرگ‌تر و فربه‌تر از آنچه بوده بيايد و با سم شكافتهء خود او را لگدمال كرده و با شاخ‌هاى خود او را شاخ بزند .\r\nو در عبارتى ديگر : هيچ دارندهء شتر و گاو و گوسفندى نيست كه زكات آن را نداده باشد مگر آن حيوان در روز قيامت بيايد . . . تا پايان گزارش . « 1 »\r\nاين روايت هم تعلق دارايى به افراد را ثابت مىكند و مىرساند كه جز زكات چيزى بر گردن انسان نيست و آن هم عبارت از يك بخش دارايى است نه همواره آن و آنچه مىماند متعلق به دارندهء آن است چه پيروان مسلك اشتراكى بپسندند يا خشمگين شوند .\r\nامّا درگيرى ابو ذر با كعب الاحبار در برابر عثمان ، كه مهمترين دستاويز ستم‌كنندگان بر ابو ذر و دشنام‌دهندگان به اوست ، آن را نيز طبرى گزارش كرده است ( با سند پوسيدهء خود از زبان سرى - دروغگوى گزارش ساز - و او از زبان شعيب ناشناس كه دانسته نيست كيست و او از زبان سيف بن عمر كه خبرساز و متهم به ضديت با اسلام بوده و از سرگذشت هرسه آگاهى يافتى « 2 » ) و بنابراين ، از طريق ابن عبّاس رسيده است كه او گفت :\r\nابو ذر پس از رفتن به ربذه باز هم به مدينه رفت و آمد مىكرد از بيم آنكه پس از هجرت به سوى پايگاه دين بار ديگر از بيابان‌نشينان دور از اسلام شده باشد و او خود ، تنهايى و دورى از مردم را دوست مىداشت . يك‌بار بر عثمان هنگامى درآمد كه كعب الاحبار نزد او بود . پس به عثمان گفت : به اين اندازه كه مردم ، از آزار رساندن ، خوددارى كنند خشنودى ندهيد تا آنگاه كه با بخشندگى نيكوكارى نمايند و سزاوار است كه دهندهء زكات تنها به اين كار بسنده نكند و به همسايگان و برادران نيكويى نموده ، خويشاوندان خود را بنوازد . كعب گفت : هركس زكات واجب را داد آنچه را بر گردنش بوده به انجام رسانده . ابو ذر عصاى سر خميده‌اش را بلند كرد و او را با آن بزد و زخمى كرد . عثمان گفت : او را به من ببخش . پس او را به وى بخشيد و گفت : اى ابو ذر ! از كيفر خدا بپرهيز و\r\n\r\n\r\n","description":"","footnote":"\r\n( 1 ) . مسند احمد : 5 / 152 ، 158 ، 169 ، 179 ؛ الاموال ، ابو عبيد 355 ؛ سنن ابن ماجه : 1 / 544 .\r\n( 2 ) . ر ك : الغدير ( متن رعبى / چ 2 ) : 8 / 326 - 327 .\r\n","page_name":" 504 ","page_number":514},
  {"content":"\r\n\r\nدست و زبانت را نگاه دار ، چرا كه او به كعب گفته بود : اى زادهء زن يهودى ! ترا چه به اين كارها ؟ ! به خدا سوگند كه از من خواهى شنيد يا بر تو در خواهم آمد . « 1 »\r\nو آنچه در گزارش مسعودى گذشت « 2 » : روزى ابو ذر در مجلس عثمان حاضر بود و عثمان گفت : آيا شما بر آنيد كه هركس زكات دارايىاش را داد باز هم حقى براى ديگران در مال او هست ؟ كعب گفت : نه ، اى امير مؤمنان ! ابو ذر به سينهء كعب كوبيد و به او گفت :\r\nاى يهودى زاده ! دروغ گفتى و سپس اين آيه را خواند : نيكى آن نيست كه روى خويش را به سوى خاور و باختر بگردانيد ، بلكه نيك آن كس است كه به خدا بگرود - و به روز بازپسين و به فرشتگان و به قرآن و به پيامبران و در راه دوستى او مال بخشد به خويشاوندان و يتيمان مستمند و به تهيدستان و در راه ماندگان و خواهندگان بينوا و در راه آزادى بردگان و نماز برپا دارد و زكات دهد ، و آن كسانند كه چون پيمان بندند به پيمان خويش وفا كنند تا پايان آيه . « 3 » عثمان گفت : آيا عيبى مىبينى كه چيزى از دارايى مسلمانان را بستانيم و آن را به هزينهء كارهامان برسانيم و به شما ببخشيم ؟ كعب گفت : عيبى ندارد .\r\nابو ذر عصار را بلند كرد و در سينهء كعب كوبيد و گفت : اى يهودىزاده ! چه ترا گستاخ كرده است كه دربارهء دين ما فتوا دهى ؟ ! عثمان به وى گفت : تو چه بسيار مرا مىآزارى .\r\nروى خويش را از من پنهان دار كه مرا آزردى . پس ابو ذر به سوى شام بيرون شد . « 4 »\r\nكه در اين پيشامد ، ابو ذر به دهش و بخششى مستحب - و نه واجب - دعوت مىكند به دليل آنكه - به گزارش طبرى - مىبينيم گفته : « سزاوار است » و - به نقل مسعودى - استناد كرده است به آيهء ارجمند قرآن و اين‌گونه بخشش‌ها از كارهاى بايستهء بشرى و از واجبات انسانيت است كه كمونيست‌ها آن را تباه كرده‌اند و احاديث در تشويق به هرآنچه ابو ذر\r\n\r\n\r\n","description":"","footnote":"\r\n( 1 ) . تاريخ طبرى : 5 / 67 .\r\n( 2 ) . ر ك : الغدير ( متن عربى / چ 2 ) : 8 / 295 .\r\n( 3 ) . بقره 2 / 177 .\r\n( 4 ) . اين ماجرا به‌گونه‌اى كه مىبينى پيش از تبعيد ابو ذر به شام روى داده و خود يگانه انگيزه‌اى بوده است براى طرد او بدانجا و اين گزارش ، دروغ بودن گزارش طبرى را مىرساند كه براساس آن ، ابو ذر پس از رفتن به ربذه باز هم به مدينه رفت و آمد مىكرد چنانچه درگذشت دو نفر هم در اين ترديد ندارند كه ابو ذر در تمام مدت تبعيدش در ربذه ، هرگز به مدينه نيامد .\r\n","page_name":" 505 ","page_number":515},
  {"content":"\r\n\r\nياد كرده بيش از آن است كه بتوان شمرد .\r\nاز زبان فاطمه بنت قيس آورده‌اند كه رسول خدا صلّى اللّه عليه و آله گفت : راستى كه به جز زكات ، حقى در دارايىها هست و سپس اين آيه را خواند : نيكى آن نيست كه روىهاى خويش به سوى خاور و باختر بگردانيد ولى نيك آن كس است كه به خدا و روز بازپسين بگرود . . . تا پايان آيه‌اى كه ياد شد . و اين حديث را اسماعيل از زبان شعبى گزارش كرده‌اند .\r\nو ابن ابى حاتم ، ترمذى ، ابن ماجه ، ابن عدى ، ابن مردويه ، دارقطنى ، ابن جرير و ابن منذر نيز گزارش ايشان را آورده‌اند . « 1 »\r\nو بخارى در صحيح خود از زبان انس گزارش كرده است كه گفت : در ميان انصار ابو طلحه ، بيش از همه در مدينه دارايىهايى از درخت خرما داشت و بيش از همه دارايىهايش بيرحاء « 2 » را دوست مىداشت و آن در برابر مسجد بود و رسول خدا صلّى اللّه عليه و آله به آنجا درمىآمد و از آب پاكيزه‌هاى كه داشت مىنوشيد . انس گفت : چون اين آيه فرود آمد كه : « هرگز به پايگاه نيكوكارى نمىرسيد تا از آنچه خود دوست داريد ببخشيد » ابو طلحه به سوى رسول خدا صلّى اللّه عليه و آله برخاست و گفت : اى پيامبر خدا ! راستى كه خداوند بزرگ مىفرمايد : هرگز به پايگاه نيكوكارى نمىرسيد تا از آنچه خود دوست داريد انفاق كنيد . و راستى كه من از ميان همهء دارايىهايم بيرحاء را بيشتر دوست مىدارم و اينك آن را در راه خدا صدقه گردانيدم و اميدوارم كه از نيكويى اين كار بهره‌مند شده و آن را نزد خدا اندوخته‌اى داشته باشم . پس اى رسول خدا ! آن در هرراهى كه خدا به تو نشان مىدهد قرار بدهد . ( انس گفت : ) پيامبر خدا گفت : به‌به ، اين دارايىاى است سودرسان .\r\nاين دارايىاى است سودرسان . و من آنچه را گفتى شنيدم و چنان مىبينم كه آن را قرار\r\n\r\n\r\n","description":"","footnote":"\r\n( 1 ) . ر ك : سنن بيهقى : 4 / 84 ؛ احكام القرآن ، جصاص : 1 / 153 ؛ تفسير قرطبى : 2 / 223 ؛ تفسير ابن كثير :\r\n1 / 208 ؛ شرح سنن ، ابن ماجه : 1 / 546 ؛ تفسير شوكانى : 1 / 151 ؛ تفسير آلوسى : 2 / 47 .\r\n( 2 ) . بيرحاء با باء زبردار يك نقطه و راء بىنقطه جايى است در مدينه نزديك مسجد و آن را به كاخ بنى جديله مىشناسند .\r\n","page_name":" 506 ","page_number":516},
  {"content":"\r\n\r\nبدهى براى خويشانت . پس ابو طلحه گفت : اى رسول خدا ! چنين خواهم كرد و سپس ابو طلحه آن را در ميان عموزادگان و خويشان خودش بخش كرد . « 1 »\r\nگزارش ياد شده را مسلم و ترمذى و ابو داود و نسايى نيز به گونه‌اى خلاصه آورده‌اند .\r\nابو عبيد آورده است كه ابن جريح گفت : مؤمنان از پيامبر خدا پرسيدند : چه بايد ببخشند ؟ پس اين آيه فرود آمد : « از تو مىپرسند چه ببخشند . بگو آنچه از خواسته‌ها بخشيديد از آن پدر و مادر و خويشان و يتيمان مستمند و تهيدستان و در راه ماندگان بينواست . . . » و گفت : اين آيه مربوط به بخشش‌هاى مستحب است و زكات دستور جداگانه‌اى دارد . « 2 »\r\nو باز ابو عبيد مىنويسد : فتواى ابن عمر و نيز ابو هريره همين بوده و ياران رسول خدا در تفسير و تأويل قرآن داناتر و براى پيروى شايسته‌ترند . و فتواى طاوس و شعبى نيز آن است كه در دارايىها به جز زكات حقوقى ديگر هم هست همچون نيكويى به پدر و مادر و خوبىكردن دربارهء خويشاوندان و نواختن مهمانان ، گذشته از حقوق چهارپايان - به گردن افراد - كه دستور آنها رسيده است . « 3 »\r\nو از زبان ابو حمزه آورده‌اند كه گفت : شعبى را گفتم : چون زكات دارايىام را دادم چه كنم ؟ پس او بر من اين آيه را خواند : نيكويى آن نيست كه روىهاى خويش به سوى خاور و باختر بگردانيد ولى نيك آن كس است كه به خدا و به روز بازپسين بگرود . . . تا پايان آيهء ياد شده . « 4 »\r\nپس آواى ابو ذر در اينجا همان آواى قرآن بزرگ و آواى بزرگ‌ترين پيامبران و آواى پيروان آن دو است از ياران پيامبر و شاگردان ايشان ؛ و آن را تنها كسى همچون كعب الاحبار نمىپذيرد كه در گذشتهء نزديك ، يهودى بوده و ديروز اسلام آورده و آن هم به اين‌گونه كه در تمام روزگار دراز پيامبر مسلمان نشده و به روزگار عمر مسلمانى گرفته\r\n\r\n\r\n","description":"","footnote":"\r\n( 1 ) . صحيح بخارى : 3 / 29 .\r\n( 2 ) . الاموال ، ابو عبيد 358 .\r\n( 3 ) . همان .\r\n( 4 ) . همان 357 .\r\n","page_name":" 507 ","page_number":517},
  {"content":"\r\n\r\nو نمىدانم كه آيا انگيزهء او در اين كار ، حقيقت‌جويى بوده يا پروا از دليرى و كرّوفرّ مسلمانان يا چشمداشت به مستمرىهايى كه داده مىشد ؟ و نيز نمىدانم كه آيا او در مدت كوتاهى كه اسلام آورده بود توانسته بود آگاهى كاملى دربارهء قوانين اسلام و بايسته‌ها و شايسته‌هاى آن به دست آورد يا نه ؟ كه گمان نمىكنم . چنانچه ابو ذر ، كه از نزديك او را مىديد به همين مرد اشاره كرد كه به او گفت : اى زادهء زن يهودى ! ترا چه به اين كارها ؟ و سزاوارش بود كه با عصاى سر خميده تنبيه شد . چنان كه ابو ذر سرور غفاريان به همين‌گونه رفتار كرد - خليفه را بد آيد يا خوش آيد ، زيرا او شايستهء فتوا دادن نبود و فتوا داد او هم در برابر دانايى از ياران پيامبر كه آگاهى از قرآن و سنت پيامبر با تار و پودش آميخته و دانش بايسته‌ها و شايسته‌هاى اسلام را همچون جامه‌اى دربر كرده بود و سخن نمىگفت ، مگر از زبان رسول خدا صلّى اللّه عليه و آله و آسمان سبز سايه نيفكند و زمين تيره در بر نگيرد گوينده‌اى را كه راستگوتر و وفادارتر از ابو ذر باشد .\r\nكسانى كه به مؤمنان راغب به نيكوكارى كه بيش از توانايى خويش نمىيابند در كار صدقه دادن عيب مىگيرند و آنان را در ميان خويش دست مىاندازند خدا تمسخرشان ( را تلاقى ) مىكند و آنان راست كيفرى دردناك . « 1 »\r\nو مقرر گردانيدن بخشش - به صورت واجب يا مستحب - فرع بر آن است كه بتوان مالكيتى براى افراد معتقد بود و اين را هم كه كمونيست‌ها به هيچ روى نمىپذيرند ، پس كجا مىتوان ابو ذر را به ايشان چسباند ؟\r\n4 - سه تن را خداوند دشمن مىدارد ، پيرمرد زناكار ، تهيدست گردنكش و توانگر ستمكار .\r\nو به يك گزارش : راستى كه خداوند پيرمرد زناكار و تهيدست گردنكش و توانگر تنگ‌چشم را دشمن مىدارد .\r\nو به يك گزارش : راستى كه خداوند هيچ گردنكش به خود بالنده و تنگ‌چشم منت\r\n\r\n\r\n","description":"","footnote":"\r\n( 1 ) . توبه 9 / 79 .\r\n","page_name":" 508 ","page_number":518},
  {"content":"\r\n\r\nگذار و بازرگان سوگندخور را دوست نمىدارد . « 1 »\r\nدر اين گزارش‌ها يادى رفته است از اختلاف طبقات مردم و مرزها و احكام ايشان بر اساس آنچه دارند - از تهيدست و توانگر و پولدار و بازرگانى كه بازرگانى او در گرو سرمايهء اوست - با آنكه مسلك اشتراكى بهرهء مردم را از دارايىها يكسان و برابر مىداند .\r\n5 - گفتم : اى رسول خدا ! توانگران پاداش‌ها را بردند . نماز مىگزارند ، روزه مىگيرند و حجّ مىكنند . گفت : شما نيز نماز مىگزاريد و روزه مىداريد و حجّ مىكنيد . گفتم : آنان زكات مىدهند و ما نمىدهيم . گفت : تو هم مىتوانى صدقه بدهى . اگر استخوانى را از سر راه ديگران برداشتى صدقه داده‌اى و اگر راهى را به كسى نشان دادى صدقه داده‌اى و اگر زيادتى خوراكت را براى كمك به ناتوانى دادى صدقه داده‌اى اگر براى كمك به كسى كه - به جهت داشتن آفتى در زبان - درست نمىتواند سخن بگويد به گفتار و روشنگرى پرداختى صدقه داده‌اى و اگر با همسر خويش بياميزى صدقه داده‌اى گفتم : كه اى رسول خدا ! كارى براساس هوس و خواستهء دلمان انجام مىدهيم و پاداش مىگيريم ؟ گفت : آيا مىدانى كه اگر آن را از راهى ناروا انجام داده بودى بزهكار بودى ؟\r\nگفتم : آرى . گفت : پس مىشود كه كار شما را از راه بد به شمار آورند و از راهى نيك به شمار نياورند ؟\r\nو به گزارشى : گفتند : اى رسول خدا ! آنان كه دارايىهاى بسيار دارند پاداش‌ها را ربودند ، مانند ما نماز مىگزارند و مانند ما روزه مىدارند و افزونىهاى داراىهاشان را صدقه مىدهند . ابو ذر گفت : پس پيامبر خدا گفت : مگر خدا براى شما چيزى ننهاده است كه صدقه دهيد ، راستى كه با هريك بار يادكردن خداوند به پاكى و با هريك بار ستودن او شما هم صدقه داده‌ايد . . . پايان حديث .\r\n\r\n\r\n","description":"","footnote":"\r\n( 1 ) . مسند احمد : 5 / 153 ، 176 ؛ و ابو داود و ابن خزيمه در صحيح خود و نسايى نيز آن را گزارش كرده‌اند و نيز ترمذى در باب سخن حور العين - كه جداگانه نيز داورى به درست بودن آن كرده - و نيز ابن حبان در صحيح خود و نيز حاكم كه جداگانه نيز داورى خود را به درست بودن آن آورده است . ر ك : الترغيب و الترهيب ، منذرى : 1 / 247 و 2 / 230 ، 238 .\r\n","page_name":" 509 ","page_number":519},
  {"content":"\r\n\r\nو به يك گزارش : پيامبر را گفتند : صاحبان دارايىها پاداش‌ها را ربودند . پس پيامبر گفت : راستى كه در تو هم ( مايه براى ) صدقه بسيار است . و آن زيادتى نيروى گوش و نيروى چشم توست براى كمك به ديگران . . . پايان گزارش .\r\nو به يك گزارش : بر گردن هركسى است كه هرروز چون آفتاب بدمد صدقه‌اى از آن بر خويش بدهد . گفتم : اى رسول خدا ! از كجا صدقه بدهيم با آنكه ما را دارايىهايى نيست ؟ گفت : يادكردن خداوند به بزرگى ، به پاكى ، به يگانگى ، ستودن او ، آمرزش خواستن از او ، فرمان دادن به نيكوكارى ، بازداشتن از كار زشت ، كنار انداختن خار و سنگ و استخوان از سر راه مردم ، راهنمايىكردن كور ، شنوانيدن و تفهيم‌كردن مطلب به كر و لال ، راهنمايىكردن كسى كه راهنمايى مىخواهد و تو جايى را كه او نياز به شناختن آن دارد مىدانى ، كوشش به نيروى دو پاى خود در راه ستمديدهء دادخواه و بلندكردن دو بازويت براى كمك دادن به ناتوان به نيروى آن ، همهء اينها از ابواب صدقه است از تو بر خويشتن . « 1 »\r\nدر اين احاديث هم وجود توانگران و دولتمندان و دارندگان دارايىها را تثبيت مىكند و آن هم با احكام و احوال ايشان كه بستگى دارد به توانگرى ويژهء آنان و به زندگى فراخى كه از آن بهره‌مند شدند و او خود از آن بىبهره است و هم يادآور اين است كه صدقه از افزونى دارايىهاى دولتمندان است و او افسوس مىخورد كه چون تنگدستان دارايىها ندارند ، به دادن صدقات واجب يا مستحب نمىتوانند پردازند و آنگاه پيروان مسلك اشتراكى كجا تعلق مالى به كسى مسلم مىدارند تا زيادتىاى براى آن بپذيرند ؟ و چه كسى در همهء جهان ، توانگرى مىشناسند كه ربايندهء حق ديگران نباشد و كجا موردى براى بخشش‌ها و صدقات و واجبات انسانىاى مىگذارند كه گزارش‌هاى ابو ذر همهء آنها را مسلم مىدارد ؟\r\n6 - دوست من صلّى اللّه عليه و آله هفت دستور به من داد : دوستى تهيدستان ، نزديك شدن به ايشان ، نگريستن به آنكه فروتر از من است ، و ننگريستن به آنكه فراتر از من است .\r\n\r\n\r\n","description":"","footnote":"\r\n( 1 ) . مسند احمد : 5 / 154 ، 167 ، 178 ؛ صحيح مسلم : 3 / 82 ؛ سنن بيهقى : 4 / 188 .\r\n","page_name":" 510 ","page_number":520},
  {"content":"\r\n\r\nو در گزارشى : دوست من صلّى اللّه عليه و آله پنج سفارش به من كرد : بر تهيدستان دل بسوزانم و با ايشان همنشينى كنم و به آنكه فروتر از من است بنگرم و به آنكه فراتر از من است ننگرم . « 1 »\r\nو چون و چرايى در اين نيست كه مقصود از فروتر در دو گزارش بالا كسى است كه دارايى او كمتر از وى باشد تا خداوند پاك را براى برترى دادن او برايشان سپاس بگزارد و به كسانى كه فراتر از او هستند ننگرد تا اندوهگين شدن يا رشك بردن از برترى ديگران بر وى او را از ياد خدا و سپاسگزارى و شادابى در خداپرستى بازبدارد . امّا در مورد كارها و فرمانبردارىها و منش‌هاى برتر ، شايسته است انسان به كسانى بنگرد كه بالاتر از اويند تا نشاطى پيدا كند كه همچون ايشان به كار برخيزد و آهنگ پيش افتادن از ايشان نمايد و به كسانى كه فروتر از او هستند ننگرد تا در كار سست شود و از به دست آوردن برترىها و برجستگىها بازمانده و چه بسا دچار خودبينى گردد .\r\nپس اين دو حديث ، تعلق اموال به افراد و زيادتى برخىشان بر برخى ديگر را در مالكيت ثابت مىكند و اين با اصلى كه كمونيسم پذيرفته ناسازگار است .\r\n7 - هيچ اسب تازى نيست ، مگر هرسپيده‌دم او را دستور داده مىشود كه دو دعا كند و گويد : خدايا مرا به مالكيت كسى از ميان آدميان كه خواستى درآوردى ، پس مرا از دوست‌ترين دارايىها و كسان وى به نزد او گردان يا محبوب‌ترين كسان و دارايىهاى او به نزد وى - . « 2 »\r\nما در اينجا نه دعاى اسب و انديشهء او ، بلكه همان گزارش پيامبر خدا را دليل مىآوريم كه براساس آن ، خداوند پاك به اسب الهام كرده چنان دعايى بخواند و در آن اثبات تعلق ايشان به افراد و مالكيت آنهاست هرچند كه كمونيست‌ها از اين اصل روى بگردانند .\r\nاين بود پاره‌اى از گزارش‌هاى ابو ذر همان راستگوى شمرده شده كه متن آشكار آن با\r\n\r\n\r\n","description":"","footnote":"\r\n( 1 ) . مسند احمد : 5 / 159 ، 173 ؛ الحلية الاولياء ، ابو نعيم : 1 / 160 .\r\n( 2 ) . مسند احمد : 5 / 170 .\r\n","page_name":" 511 ","page_number":521},
  {"content":"\r\n\r\nمكتبى كه او را به ناروا به آن چسبانيده‌اند ناسازگار است و خود هيچ نيست به جز آواى قرآن بزرگوار و آنچه را فرستادهء درستكار او آشكارا باز نمود .\r\nكسانى كه سخن را مىشنوند و از بهترين آن پيروى مىكنند آنانند كسانى كه خداوند راهنماييشان كرده و آنان‌نند خردمندان . و امّا كسانى كه در دل‌هاشان دودلى و كژى هست به آهنگ تأويل ، آنچه را مبهم و متشابه است آشوب‌جويانه پيروى مىكنند . « 1 »\r\n\r\nنگاهى به روايات در ستايش ابو ذر\r\nاز ميان ستايش‌هاى ياران پيامبر از او - پس از تبعيد شدنش و پس از رنج و كوششى كه بر سر آن دعوت بر خويش هموار كرد - كافيست كه نگاهى بيفكنيم به سخن سرورمان امير مؤمنان عليه السّلام كه به او گفت : تو براى خدا خشم گرفتى ، پس اميد به همان كس دار كه برايش خشم گرفتى ، راستى كه اين گروه از تو بر دنياى خويش ترسيدند و تو از ايشان بر دين خود هراسيدى . . . تا پايان آنچه كه گذشت . « 2 »\r\nاين جملهء زرين هنگامى از دهان امام عليه السّلام به درآمد كه ابو ذر پس از زير و بالا نگريسته‌هاى انديشمندانه راهى را كه درست مىشمرد برگزيده و پس از آن ديگر چيزى براى او نمانده بود مگر آوايى ناتوان كه ديداركنندگان او در تبعيدگاه - ربذه - از وى مىشنيدند و كارى سترگ نمىتوانست انجام دهد و آنگاه سخن على عليه السّلام آشكارا مىرساند كه خشم ابو ذر براى خدا بوده و او بايد اميد به همان كس بندد كه براى او خشم گرفته و اين امر ، فرع خشنودى خداى پاك است از آنچه او در راه آن ، رنج و كوشش را بر خود هموار كرد و مردم را به سوى آن خواند . و فرع بر اينكه آنچه را او به زبان آورد و آن گروه را خشمگين كرد يك دعوت دينى خالص باشد در برابر آزمندىهاى صددرصد دنياپرستانه ، كه ابو ذر بر دين خويش از آن بترسيد و آن گروه بر دنياى خويش از آن هراسديند و او را با كينه‌توزىها بيازموده و به دشت‌ها تبعيد كردند و نيز مىرساند كه فردا او سود مىبرد و آن گروه بر وى رشك بردند و آنگاه كدام يك از اينها هست كه با\r\n\r\n\r\n","description":"","footnote":"\r\n( 1 ) . زمر 39 / 18 ؛ آل عمران 3 / 7 .\r\n( 2 ) . ر ك : الغدير ( متن عربى / چ 2 ) : 8 / 300 .\r\n","page_name":" 512 ","page_number":522},
  {"content":"\r\n\r\nكمونيسم يا همان مسلكى سازگار باشد كه ماديگرى مطلق است و ميان آن با خواستن خشنودى خداى تعالى هيچ‌گونه پيوندى نيست ؟\r\nآرى ، سرور ما امير مؤمنان اين همه ستايش‌هاى فراوان را دربارهء ابو ذر روا داشت و در گفتار ديگر خويش به عثمان گفت : « از كيفر خدا بپرهيز ، تو نيك‌مردى از مسلمانان را تبعيد كردى و او در تبعيدگاهى كه فرستاده بودى نابود شد » كه مىبينيم او را از نيك‌مردان مىشمارد و نابود ساختن او در آن تبعيدگاه را گناهى مىانگارد كه از پرهيزكاران سرنمىزند . آنگاه آيا مىپندارى اين ستايش‌ها را با وجود آن از او كرده كه به ژرفاى عقيدهء او راه نيافته و به گونه‌اى كه بايد آن را نشناخته و روحيات او را ندانسته است ؟ - با آنكه او همچون جان ميان دو پهلويش بوده - يا على هم در پذيريش آيين كمونيسم با او همداستان بوده ؟ يا با وجود آگاهى كامل از نادرست بودن عقيده‌اش باز هم با دشمنان او آشكارا جنگيده ؟ با آنكه او - كه همان راستگو و درست‌كردار است - به عثمان گفت : به خدا كه خواست من ، اندوهگين‌كردن تو و ناسازگارى با تو نبود و تنها مىخواستم حق را گزارده باشم و آنگاه چه حقى هست براى يك كمونيست كه آهنگ تباه ساختن اجتماع را دارد و حقوق مسلم امت را مىكاهد . حق تنها از آن مؤمنى است كه در نفس خود كامل بوده دعوت او به سوى حق و انديشهء او شايسته باشد .\r\nنشانهء ديگرى هم داريم كه به گونه‌اى روشن‌تر از اين مىرساند كه ابو ذر بر حق بوده و عقيدهء كسانى كه با او ناسازگارى نمودند يكسره نادرست است ؛ و آن نيز گفتار امام است در دنبالهء سخنى كه براى بدرود ابو ذر بر زبان راند : « اى ابو ذر هرگز به جز حق مونس تو نباشد و هرگز به جز باطل ترا اندوهگين نكند » و آنگاه كدام پيرو مسلك اشتراكى است كه بدينگونه باشد ؟ به خدا پناه مىبريم از ياوه‌گويىها .\r\nبه گفتار امام سخن فرزندش امام حسن مجتبى را نيز بيفزا كه به ابو ذر گفت : از دست اين گروه بر تو رفت آنچه را خود مىبينى ، پس با ياد از سپرى شدن و تهى گرديدن گيتى دست آن را از خود بازدار و شكيبايى نما تا چون پيامبرت را ديدار كنى از تو خشنود\r\n\r\n","description":"","footnote":"","page_name":" 513 ","page_number":523},
  {"content":"\r\n\r\nباشد . « 1 »\r\nكه مىبينى امام معصوم آنچه را از دست آن گروه به ابو ذر رسيده ياد كرده و مسؤولان آن را نكوهش كنند و او را دستور مىدهد به شكيبايى تا در برابر آن پاداش بزرگ و بسيار دريافت كند و پيامبر را به گونه‌اى ديدار نمايد كه از او خشنود باشد و آنگاه آيا هيچ سازشى مىيابى در ميان پيامبر و اعتقاد امام مجتبى و ميان كمونيست‌ها كه در ويرانگرى اساس كيش مصطفى و سنت دگرگونىناپذير خداوند نقشى اساسى دارند ؟\r\nدر دنبال اين دو گفتار نيز سخن سيد الشهداء ابو عبد اللّه الحسين را بنگر كه به ابو ذر مىگويد : اين گروه ترا از ( دسترسى به ) دنياى خويش بازداشتند و تو ايشان را از ( دست درازى به ) دينت . پس شكيبايى و يارى را از خدا بخواه .\r\nو اين سخن نيز همچون سخنان پدر و برادر او عليهم السّلام آشكارا مىرساند كه ابو ذر يك دعوت دينى را دنبال مىكرده كه هيچ‌گونه كجروىاى در آن نبوده و دشمنان او دعوتشان براساس دنياپرستى بوده و مرجعى كه بايد او را از گرفتارىهايى كه بدان دچار شده برهاند خداوند است . زيرا خداوند سبحان از دعوتى كه آن مرد گرفتار دنبال مىكرد خشنود بود و بر كسانى كه به او دشنام گفتند خشمگين . و هيچ خردمندى نيز نمىپندارد كه چيزى از اين ويژگىها با پيروى از مسلك اشتراكى سازگار باشد . و پس از اين فرازهاى زرين ، سخن عمار بن ياسر را بنگر كه به ابو ذر مىگويد : خدا آرامش نبخشد كسى را كه ترا اندوهگين ساخت و ايمنى ندهد آن كس را كه ترا بيم داد ! به خدا كه اگر تو هم جوياى دنياى آنان بودى ايشان تو را تأمين مىكردند و اگر به كارشان خرسند مىبودى البتّه ترا دوست مىداشتند .\r\nآيا براى يك مسلمان معمولى هم رواست كه چنين نفرينى كوبنده دربارهء كسى بكند كه مردى را به جهت تباهى انگيزى در محيط دينداران و به گناه بستن راه صلح و صفا در ميان ايشان گرفتار كرده‌اند ؟ تا چه رسد به مسلمانى همچون عمار كه - به گفتهء آشكار پيامبر بزرگوار - حق از او و او از حق جدا نمىشود ؟ و آيا رواست ايشان را محكوم كند كه\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 3 ) : 8 / 301 .\r\n","page_name":" 514 ","page_number":524},
  {"content":"\r\n\r\nدنياپرستانند و آرزوها فريبشان داده و كارهاشان ناپسنديده است و ايشان در دو جهان زيان ديده‌اند و زيان آشكار بهرهء ايشان شده ؟\r\nو آنگاه اين نفرين را در برابر يك امام معصوم مانند سرور ما امير مؤمنان كه در راه خدا بسى سختگير است و در برابر دو شير زادهء او ، دو فرزند زادهء پيامبر بر زبان براند و هيچ‌يك از ايشان نيز از او ناپسند نشمارند ؟ اين نشدنى است .\r\nو تازه پيش از همهء اين سخنان شتافتن ايشان به بدرقهء ابو ذر - با آنكه مىدانستند خليفه از اين كار منع كرده - خود نشانه‌اى است بر اينكه سخن ابو ذر را راست مىشمرده و در پى آشكاركردن كار و فرمان او بوده‌اند و امام چنان مىبيند كه منع از بدرقهء او گناه يا كارى ناساز با حق است كه نبايد پيروى شود چنانچه به عثمان نيز همين را گفت « 1 » و آنگاه هيچ‌يك از اينها با گرفتارىهاى بزرگى كه ابو ذر را متهم كرده‌اند براى دين فراهم آورده سازگار نيست .\r\nهمهء ياران پيامبر ، از مهاجر و انصار شكنجه و تبعيدى را كه ابو ذر كشيد به باد نكوهش گرفتند و فرازهاى پر از نكوهش چه ميان لبانشان بود و چه در گوشه كنار دل‌هاشان و چه در سطرسطر سخنرانىهاشان و اينها را با نگاه به آنچه در روز انبوه شدن مردم پيرامون خانهء عثمان - براى تاختن بر او - روى داد مىتوان دريافت . و خود از انگيزه‌هايى بوده كه زمينه را آماده كرد براى آنكه كارها بدان گونه سرانجام گيرد . پس خشم گرفتن كسانى از ايشان كه نامشان را ياد كرديم - در ميان تودهء ياران پيامبر - چيزى تازه نبود جز اينكه برخى از ايشان خشم خود را در قالب ستايش‌هايى كه از ابو ذر كردند ريختند و برخى آن را در جامهء اعتراض به كسانى كه به او دشنام دادند پوشاندند و هر چند كه لحن گفتارهاى ايشان هنگام نگاه به پوستهء بيرونىاش متفاوت مىنمايد ولى نتيجه و مفهوم همه ، يك چيز بوده و از اين‌روى است كه به گواهى تاريخ‌نگاران از ميان كارهايى كه ياران پيامبر بر عثمان ناپسند شمردند يكى هم تبعيدكردن ابو ذر بود . بلاذرى مىنويسد : پيش از اينها عثمان ناگوارىهايى بر عبد اللّه بن مسعود و ابو ذر و عمار روا\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 3 ) : 8 / 297 ، 303 .\r\n","page_name":" 515 ","page_number":525},
  {"content":"\r\n\r\nداشته بود و در دل‌هاى هذيليان و بنى زهره و بنى غفار و هم‌سوگندان ايشان خشم‌هايى براى آنچه بر سر ابو ذر رفت جاى گرفته بود . « 1 »\r\nو اين اعتراض توده از مهر ايشان به ابو ذر ناشى مىشد كه در دل گروه‌ها جاى گرفته بود مهرى صميمانه و به جهت هم‌دينى و برادرى ايمانى و هم‌پيمانى در پيروى از برترين شيوه‌ها ؛ و همهء اينها به جهت بذرهايى بود كه از پيامبر خدا صلّى اللّه عليه و آله گرفته و در دل‌هاى خويش كاشته و پرورده و شناخت ابو ذر و شيوه و روش نيكو و پرهيزكارى و ايمان و راستگويى او را همچون ميوه‌اى از نهالى برگرفته بودند و اينها هيچ‌يك با تهمتى كه به ابو ذر زده و او را به كمونيسم چسبانده‌اند سازگار نيست . آيا مىگويى همهء ياران پيامبر كمونيست بودند ؟ - كه از بهتان‌هاى زشت به خدا پناه مىبريم - و اگر ابو ذر كمونيست بود درست آن بود كه او را از صفحهء زمين دور كنند نه‌تنها از مرز مدينه ؛ و ياران پيامبران نيز مىبايد به آن داورى و فرمان قاطع خرسندى دهند زيرا خداوند تعالى فرموده است :\r\nهمانا كيفر آنان كه با خدا و رسول او به جنگ برخيزند و در زمين به فساد كوشند جز اين نباشد كه آنها را به قتل رسانده يا به دار كشند و يا دست و پايشان به خلاف ببرند ( يعنى دست راست را با پاى چپ و يا بالعكس ) يا با نفى و تبعيد از سرزمين صالحان دور كنند .\r\nاين ذلت و خوارى عذاب دنيوى آنهاست و امّا در آخرت باز ( در دوزخ ) به عذابى بزرگ معذّب خواهند بود . « 2 » و آنگاه چه تبهكارىاى در زمين بزرگ‌تر از ترويج اين اصل ناسازگار با قرآن كريم و سنّت پيامبر ، با آنكه خداوند سبحان در قرآن مجيد مىفرمايد :\r\nآيا آنها بايد فضل و رحمت خداى ترا تقسيم كنند ( هرگز نبايد ) در صورتى كه ما خود معاش و روزى آنها را در حيات دنيا تقسيم كرده‌ايم و بعضى را بر بعضى برترى داده‌ايم تا بعضى از مردم ( به ثروت ) بعضى ديگر را مسخر خدمت كنند و رحمت خدا از آنچه جمع مىكنند بهتر است . « 3 »\r\n\r\n\r\n","description":"","footnote":"\r\n( 1 ) . الانساب ، بلاذرى : 5 / 26 ؛ تاريخ يعقوبى : 2 / 150 ؛ مروج الذهب : 1 / 438 ؛ الرياض النضرة : 12 / 124 ؛ تاريخ ابن خلدون : 2 / 385 ؛ الصواعق 68 ؛ تاريخ الخميس : 2 / 261 .\r\n( 2 ) . مائده 5 / 33 .\r\n( 3 ) . زخرف 43 / 32 .\r\n","page_name":" 516 ","page_number":526},
  {"content":"\r\n\r\nو همين مطلب در سنّت پيامبر نيز روشن شده است . مراجعه كنيد به گزارش‌هايى كه دربارهء كيفر چنين كسى آمده است ( در همان بخش دارايىها و ويژگى آن به افراد و تثبيت دولتمندى توانگران و پرهيز از دشوار ساختن زندگى ) كه ستون‌هاى تمدن نيز بر روى همين زير بنيادها مىايستد و يك مدنيت عالى از همين راه‌ها زيباترين چهره‌هايش را آشكار مىسازد .\r\n\r\nستايش پيامبر از او و آنچه به وى سپرد\r\nامّا آنچه را از پيامبر اسلام در اين‌باره رسيده است ، پاره‌اى از آن را پيشتر ياد كرديم « 1 » و اينك زمينه‌اى فراخ نيست كه بگوييم پيامبر بزرگوار با دانش گستردهء پيامبرانه‌اش از كارى كه ابو ذر در بازپسين روزهاى زندگيش به آن پرداخت و از سخنان و كرده‌هاى او كه بر دشمنانش گران مىآمد نيك آگاه بود و نيز مىدانست كه تودهء پيروان ، آنچه را وى بر زبان آورده بنيادهايى شايستهء پيروى خواهند گرفت . پس اگر او كمترين انحرافى در ابو ذر سراغ كرده بود - با به زبان راندن آن سخنان پرگهر - توده را به همسازى با وى برنمىانگيخت ، چه رسد به اينكه او صلّى اللّه عليه و آله به وى گزارش كرد و سپرد كه آنچه از پيشامدهاى سخت اندوه‌زاى بر سر دعوت وى به او مىرسد در راه خدا و در برابر نگاه اوست پس خردمندانه نيست كه در برداشت او هيچگونه انحرافى از راه دين باشد .\r\nو گرنه او صلّى اللّه عليه و آله مىبايستى وى را از نادرست بودن برداشت و باطل بودن دعوتش آگاه سازد . پس چون چنين نكرد و گذشته از آن ، ستايش رسا و سفارشهاى آن‌چنانىاش را ارزانى وى داشت درمىيابيم كه ابو ذر همان مرد نيكوكار و پرهيزگار و اصلاح‌طلب است و نمونهء دلسوزى و مهربانى بر ناتوانان توده ؛ و جوياى نيكى و خوشبختى براى قدرتمندان آن . و آن همه سختىها را نيز بر خود هموار ساخت تا كسانى را كه به جهان چسبيده بودند از سرانجام زشت كارشان رهايى بخشد و ديگران را نيز با رساندن به زندگى فراخ و آسوده خوشبخت گرداند ، به گونه‌اى كه حلقه‌هاى زندگيشان در اين جهان\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 3 ) : 8 / 312 - 319 .\r\n","page_name":" 517 ","page_number":527},
  {"content":"\r\n\r\nبا پايگاه‌هاى برتر ديگر جهان پيوند بخورد ، ولى او را نشناخته و كار و فرمان او را درنيافتند و حق او را ندانستند و دنيايش را تباه كردند و بر چه جوانمردى ، زندگى دنيا را تباه كردند و سفارش پيامبرش صلّى اللّه عليه و آله را دربارهء او تباه ساخته و گروهى با او دشمنى نمودند كه همتاى او نبودند .\r\n- اگر من دچار كسى از هاشميان مىشدم كه فرزندان عبد المدان دايىهايش بودند .\r\n- آنچه را مىديدم برايم آسان بود ولى بياييد و بنگريد كه من گرفتار چه كسى شده‌ام .\r\nپس كسانى را كه گرويدند در برابر دشمن ايشان يارى داديم تا در حالى شب را به بامداد رساندند كه پيروز شدند « 1 » .\r\n\r\nنگاهى به گزارش فتوادهندگان الازهر\r\nدر شمارهء دوم از سال اوّل نامهء مصرى « الوقت » كه در سال 1367 چاپ شده گزارشى مىخوانيم كه متن آن چنين است :\r\n( هيأت فتوادهندگان در الازهر مىگويند : « در اسلام كمونيسم نيست » - به نقل از نامهء نيكوى الاهرام ) .\r\nوزارت داخله كتابى به استاد برتر سرپرست دانشگاه الازهر داد كه نگارندهء آن ، به بررسى در آيين يار داناى پيامبر ابو ذر غفارى رحمه اللّه پرداخته بود . و پژوهش را رسانده بود به اين سخن كه در اسلام كمونيسم هست . كار وزارت نامبرده براى اين بود كه برداشت دين را در اين‌باره بشناسد و بداند كه آيا مىشود اين كتاب را در دسترس مردم گذاشت يا نه .\r\nاستاد برتر نيز اين كار را واگذار كرد به هيأت فتوادهندگان در الازهر كه با سرپرستى استاد شيخ عبد المجيد سليم مفتى پيشين و سرپرست اين گروه فراهم آمده و پيرامون موضوع كتاب بحثى گسترده پيش كشيدند . سپس فتواى خود را دربارهء آن صادر كرده و وزارت داخله نيز اين فتوا را از استاد برتر تلقى كرده‌اند كه اين هم متن آن است - پس از سرآغاز - .\r\n\r\n\r\n","description":"","footnote":"\r\n( 1 ) . صف 61 / 14 .\r\n","page_name":" 518 ","page_number":528},
  {"content":"\r\n\r\n\r\nدر اسلام كمونيسم نيست\r\nيكى از بنيادهاى كيش اسلام احترام به مالكيت است و اينكه هرانسانى مىتواند با بهره‌بردارى از راه‌ها و دست‌افزارهاى مشروع به فراهم آوردن دارايى و افزودن آن به هر گونه كه مىتواند بپردازد و دوست مىدارد و از همين راه‌ها آنچه را مىخواهد به مالكيت خود درآورد . تودهء ياران پيامبر و جز ايشان از آيين‌شناسان مجتهد ، بر آن رفته‌اند كه در دارايى توانگران هيچ حقى براى ديگران نيست ، مگر همانچه را خداوند واجب كرده است از زكات و ماليات و هزينه‌هايى كه به همسر يا خويشاوندان خود بايد داد و آنچه به خاطر پيشامدهايى زودگذر و انگيزه‌هايى ويژه واجب مىشود همچون يارى دردمندان و خوراك دادن به گرسنگان بيچاره و نيز مانند كفّاره‌ها و آنچه را براى دفاع از ميهن و نگهدارى نظام كشور بايسته است - اگر آنچه در خزانهء دارايى تودهء مسلمانان است براى اين كار بسنده نباشد - و نيز براى ساير مهمّات شايستهء مردم كه در تفاسير قرآن و سنت پيامبر و نامه‌هاى فقه اسلامى اين مطلب به گستردگى ياد شده . اين بود بخششهاى واجب ؛ جز اينكه اسلام هريك از مسلمانان را كه توانايى داشته باشد بدان مىخواند كه با ميل خود هرچه را از مالش بخواهد به كارهاى خوب و نيكوكارانه برساند بدون اينكه اسراف بيهوده در اين راه روا دارد چنان كه خداوند مىفرمايد : « دست خود را غل بسته به گردن خويش مدار و يكباره نيز آن را مگشاى تا سرزنش شده و حسرت زده ننشينى » . و چنان كه باز دربارهء بندگانش كه ايشان را مىستايد گويد : « آنان كسانىاند كه چون انفاق كنند اسراف بيهوده ننمايند و تنگ نگيرند و تنگ‌چشمى ننمايند ، زيرا اعتدال در ميان اين دو است » . و چنانچه سنت پيامبر در حديث‌هاى بسيار همين را مىرساند ولى ابو ذر غفارى رحمه اللّه بر آن رفته كه هركس بايد آنچه را از دارايىها كه نزد او فراهم آمده اگر بيش از نياز وى است در راه خدا - كه راه خوبى و نيكوكارى باشد - بدهد و اندوختن آنچه بيش از نياز او و بيش از هزينهء خود و نان‌خورانش است بر وى روا نيست .\r\nاين بود شيوهء ابو ذر ؛ و هيچ‌يك از ياران پيامبر را نمىشناسيم كه با وى همداستان باشند و بسيارى از دانشمندان مسلمانان نيز ؛ پرداخته‌اند به انتقاد از شيوهء او و به آنكه\r\n\r\n","description":"","footnote":"","page_name":" 519 ","page_number":529},
  {"content":"\r\n\r\nشيوهء تودهء ياران پيامبر و شاگردانشان را درست بشمارند به گونه‌اى كه پس از آن ، هيچ ترديدى نمىماند كه ابو ذر در برداشت خود راهى راست نپيموده و راستى آنكه اين شيوه‌اى شگفت است از يك يار بزرگوار پيامبر همچون ابو ذر و اين براى آن بوده كه وى از بنيادهاى اسلام و از آنچه حق روشن و آشكار است به دور بوده و از همين روى بود كه مردم در روزگار خودش آن را بر وى نپسنديدند و از آن به شگفت آمدند . آلوسى در تفسير خود پس از روشن ساختن شيوهء او سخنى دارد كه در طى آن مىگويد : كسانى كه بر ابو ذر بر سر اين ادعايش اعتراض داشتند زياد شدند ؛ مردم آيهء ارث را بر او مىخواندند و مىگفتند : « اگر بايستى همهء دارايىها را بخشيد كه ديگر موردى براى آيهء ارث نمىماند » بر سر او فراهم مىآمدند و هرجا پاى مىنهاد پيرامون او بلوا راه مىانداختند و اين برداشت را از وى مايهء شگفتى مىشمردند .\r\nاز اينجا برمىآيد كه اين برداشت ، نادرست بوده و دارندهء آن مجتهدى بوده كه در اجتهاد خود خطا كرده و لغزش وى آمرزيده است بلكه به سبب كوشش خود براى آگاهى از دستور خدا پاداش هم مىگيرد ولى نمىتوان در آن راه نادرست از وى پيروى كرد و آن هم پس از آنكه نادرستىاش آشكار ؛ و نيز روشن گرديده كه با آنچه از قرآن و سنت پيامبر و بنيادهاى كيش اسلام برمىآيد سازشى ندارد .\r\nو چون شيوهء او انگيزهء اخلال در سازمان كشور و موجب آشوب در ميان مردم بود معاويه فرماندار شام از عثمان خواست كه او را به مدينه برگرداند چرا كه آن هنگام ابو ذر در شام بود . پس خليفه او را بخواست و ابو ذر آغاز كرد به تثبيت شيوهء خود و به فتوا دادن براساس آن و پراكندن آن در ميان مردم . پس عثمان از وى خواست كه در گوشه‌اى دور از مردم سكنى گزيند و او در ربذه كه جايى در ميان مكّه و مدينه بود ساكن شد .\r\nابن كثير در تفسير خود مىنويسد : از شيوهء ابو ذر برمىآيد كه اندوختن آنچه بيش از هزينهء كارگزاران باشد روا نيست و براساس همين موضوع فتوا مىداد و همه را به پيروى از آن تشويق مىكرد و دستور مىداد و هركس ناسازگارى مىنمود با او درشتى مىكرد .\r\nپس معاويه او را از اين كار بازداشت ولى او دست نكشيد . تا معاويه بترسيد كه از اين راه\r\n\r\n","description":"","footnote":"","page_name":" 520 ","page_number":530},
  {"content":"\r\n\r\nزيانى به مردم رسد پس نامه‌اى به عثمان نوشت و شكايت او را به وى كرد و خواست كه او را به سوى خويش بخواند . پس عثمان او را به مدينه خواست و تك و تنها در ربذه ساكن گردانيد و همانجا بود تا در روزگار خلافت عثمان درگذشت .\r\nو در فتح البارى به خامهء حافظ ابن حجر سخنى مىخوانيم و اين هم فشردهء آن :\r\nراستى كه دفع تباهى و جلوگيرى از زيان ، مقدم است بر جلب سود و مصلحت ؛ و از همين روى بود كه عثمان ابو ذر را بفرمود تا در ربذه ساكن شود چون با آنكه ماندن او در مدينه مصلحت و سودى بزرگ براى دانشجويان دربر داشت ولى مفسده و زيان هم داشت كه از نشر شيوهء وى برمىخاست .\r\nاز آنچه ياد كرديم روشن مىشود كه آنچه در اين كتاب كمونيسم در اسلام آمده سازشى با بنيادها و پايه‌هاى اسلام ندارد ، همچنانكه روشن مىشود كه در اسلام كمونيسم به آن معنايى كه مردم مىفهمند و نگارندهء اين كتاب آشكار ساخته و آن را كمونيسم اسلامى ناميده وجود ندارد از همين روى ما به آن رفته‌ايم كه كتابى به اين‌گونه ، در ميان مردم منتشر نشود تا تبهكاران در زمين كه تشكيلات شايسته را ويران مىكنند ، آن را وسيله‌اى براى اخلال در تشكيلات و تباه‌كردن خردهاى كسانى نگيرند كه ايمانشان سست است و از بنيادهاى اسلام آگاه نيستند .\r\nامينى گويد : هر كدام از وزارت داخله يا سرپرستى ازهر اگر بررسى اين امر خطير را به هيأت وامىگذاشتند كه از احوال ابو ذر آگاه بود و گفتار او را مىشناخت و به كتاب‌هاى حديث و تفسير و سرگذشت‌نامه‌ها آشنايى شايسته داشت و درست و نادرست مطالب آنها را مىشناخت و از غرض‌ورزىها تهى و از عربده‌هاى قومى به دور بود ، در آن هنگام داورى ، نتيجه‌اى حق و آشكارا داشت و مىدانست كه آنچه ابو ذر مردم را به آن مىخواند ، بيرون از آنچه خود هيأت در آغاز گفتارش درست دانسته نبود و در ارزش نهادن مالكيت براى هرانسان - و هزينه‌هاى بايسته بر او از داراييش و بخشش‌هايى كه به دلخواه خود مىكند - با آن همداستان است كه پيش از اين ما ترا از همهء اينها آگاه كرديم و دانستيم كه شورش او تنها رو در روى كسانى شناخته شده بود كه گنجينه‌ها سيم و زر\r\n\r\n","description":"","footnote":"","page_name":" 521 ","page_number":531},
  {"content":"\r\n\r\nفراهم مىآوردند و در راه خدا از آن بخشش نمىكردند و توده را از سودهايى كه بايد به ايشان رسد بىبهره مىگرداندند چه برسد به سودهايى كه رساندن آن به ايشان نيكوست و به اين كار تشويق شده‌اند و با نگاه به همهء اين زمينه‌ها دانسته مىشود كه آنچه را هيأت داوران كوركورانه به ابو ذر بسته كه او گفته : هرچه را بيش از نياز انسان و هزينهء او و هزينهء نان‌خورانش است بايد ببخشد ، اين نسبتى دروغ است و برداشتى نادرست ؛ و اى كاش مدرك ادعايش را در مورد شيوهء ابو ذر كه او را ناساز با همهء ياران پيامبر و پيروان ايشان شمرده ياد مىكرد چون ما بخشى از آنچه را در اين‌باره از او رسيده برايت آورديم و ديدى كه در هيچ‌يك از آنها هيچگونه نشانه‌اى بر درستى نسبتى كه آفريده و به وى بسته‌اند وجود ندارد . و اى كاش دانشمندانى را كه مىگويد پنبهء شيوهء ابو ذر را زده‌اند نام مىبرد و آنچه را كه براى استوار ساختن دليل خويش آورده‌اند روشن مىساخت شايد هم كه گوشهء چشم به محمّد خضرى مورّخ و احمد امين و صادق ابراهيم عرجون و عمر ابو نصر و محمّد احمد جاد المولى بك و عبد الحميد بك عبادى و مانند آنان از نوخاستگان شتابزده‌اى دارد كه شهرها و بندگان به وسيلهء آنان آزمايش شده‌اند و گرنه ما اندكى پيش از اين ، هم گفتار ياران بزرگوار پيامبر را دربارهء ابو ذر آورديم و هم سازش ايشان را با او در درست بودن برداشت وى ، و هم اندوهگين شدن ايشان به جهت گرفتارىهايى كه در پى دعوت خويش دچار آن شد و هم داستانى نيكان ايشان را بر اينكه آنچه را او آورده ، برداشت دينى سره و درستى بوده كه تنها با بهره‌بردارى از قرآن و سنت پيامبر بدان رسيده است .\r\nشگفتا كه بىهيچ آشنايى با شيوهء ابو ذر آن را شگفت مىشمارند و شگفت‌تر اينكه از جانب او عذر مىآرند كه از بنيادهاى اسلام و از آنچه حقيقت آشكار و روشن است دور بوده با آنكه مىگويند ابو ذر مجتهد بوده اين چه اجتهادى است از يك مرد درياصفت - كه بنيادهاى آن را از آيين‌گذار آن گرفته - كه دارندهء آن اجتهاد را از بنيادهاى اسلام و از آنچه حقيقت آشكار و روشن است دور مىكند ! آرى چه بسيار و چه بسيار مجتهدانى در\r\n\r\n","description":"","footnote":"","page_name":" 522 ","page_number":532},
  {"content":"\r\n\r\nنزد اين دارودسته هستند كه برداشت‌هاشان از بنيادهاى اسلام دور است همچون ابن ملجم كشندهء امام امير مؤمنان و ابو الغاديه كشندهء عمار ، و پسر هند و پور نابغه دو راهبر گروه ستمكار تبهكار گنهكار و مانند ايشان « 1 » ولى چه بسيار جدايى است در ميان اينان و ميان سرور غفاريان - ابو ذر - .\r\nآيا زن بچه مرده را به خنده نمىاندازد و هرمسلمانى را گريان نمىسازد كه بپندارند شيوهء ابو ذر ، از بنيادهاى اسلام و از آنچه حقيقت آشكار و روشن است به دور بوده با آنكه او همان كس است كه پيش از مسلمان شدنش هم بت نپرستيده و سالها پيش از برانگيخته شدن پيامبر نماز گزارده و نيكوكارانه روى خويش را به سوى خدا مىگردانده و يك روز يك چهارم تودهء اسلام و چهارمى مسلمانان به شمار مىرفته و بيشتر زندگيش در روزگار پيامبر را همراه با برانگيختهء بزرگ به سر برده و بىآنكه در دانش آموختن از او كوتاه بيايد گوش خود را به آوا و دعوت او داشته و همهء آن نمونه‌هاى برتر چنان در دل و جان او نقش بسته كه چهره‌ها در آيينهء پاك نقش بندد بلكه چنان در دل او استوار گرديد كه تصوير بر روى فيلم بيفتد .\r\nاو صلّى اللّه عليه و آله به هنگامى كه وى حاضر بود به جاى ديگر يارانش وى را به خويش نزديك مىكرد و چون غايب بود سراغش را مىگرفت و وى به هيچ روى اجازه نمىداد كه به كيش او دست‌درازى شود .\r\nدر كار دانش‌آموزى حريص بود و از رسول خدا صلّى اللّه عليه و آله هرچيزى را بپرسيد حتى حكم مس ريگ در نماز و او صلّى اللّه عليه و آله در سينهء وى هرچه را جبرئيل و ميكائيل در سينهء خودش ريخته بودند بريخت و وى را براى امتش به اين گونه شناساند كه او در روش نيكو و شيوه و خداپرستى و نيكوكارى و راستگويى و در آفرينش و خوى ، همانند عيسى است « 2 » .\r\nچه گمان مىبرى دربارهء مردى كه دروازهء شهر دانش پيامبر - سرور ما امير مؤمنان - را چون از او پرسيدند دربارهء او گفت : او ظرفى است كه از دانش لبريزش كردند و سپس در\r\n\r\n\r\n","description":"","footnote":"\r\n( 1 ) . از كسانى كه در الغدير ( متن عربى / چ 2 ) : 7 / 105 ، 106 .\r\n( 2 ) . ر ك : الغدير ( متن عربى / چ 3 ) : 8 / 312 - 316 .\r\n","page_name":" 523 ","page_number":533},
  {"content":"\r\n\r\nآن را ببستند « 1 » .\r\nآيا از شگفت‌ترين شگفتىها نيست كه بگويند كسى به اين‌گونه ، كه در روزگار پيامبر همچنان در مدينه بوده و همهء افاضات پيامبر صلّى اللّه عليه و آله را از او مىگرفته و از سرچشمهء وحى سيراب مىشده ، چنين كسى شيوه‌اش از بنيادهاى اسلام و از آنچه حقيقت آشكار است دور است ؟ و آنگاه برداشت كعب الاحبار يهودى به آن نزديك است كه تازه اسلام آورده بود يا برداشت كسى كه پس از او و پس از روزگارى چند از زندگى در جهان آمده و رشد و پرورش و جوانى و پيرىاش را در پايتخت فرعون‌ها گذرانده آن هم در روزى كه پرده‌هايى تيره و تاريك يكى بر روى ديگرى چهرهء حقيقت‌ها را فروپوشاند ، چنين كسى است كه بنيادهاى اسلام را مىشناسد و عليه كسى همچون ابو ذر به آن‌گونه كه ديديم داورى مىكند ؟ گويا حقايق اسلام پيش چشم او بوده است نه آن سرور غفاريان ! يا آويخته به نرمهء گوش او بوده كه آواى آن را مىشنيده نه آن بزرگ يار پيامبر !\r\nچنان گير كه ما هيأت داوران در مورد همهء آنچه گفته سازش كرديم ولى آيا مىتوان چشم پوشيد از آنچه حافظان حديث از طرق صحيح از زبان پيامبر اسلام صلّى اللّه عليه و آله گزارش كرده‌اند در ستايش‌هاى بسيار از آن مرد و در بزرگداشت او و تثبيت شيوه و راهنمايىهاى او ؛ بدون آنكه چيزى از كارهايش را در آغاز يا انجام زندگى وى مستثنى بشمارد با آنكه او صلّى اللّه عليه و آله با دانش پيامبرانه‌اش از آنچه ابو ذر پس از وى بدان برخاست آگاهى داشت . پس چرا كه به جاى بازداشتن او از كارى كه در آينده بدان برمىخيزد به او دستور داد كه در برابر آنچه به سبب دعوت و قيام وى گرفتارش مىشود ، شكيبايى پيشه كند و دردسرهايى را كه به آن دچار مىگردد براى خدا و در راه او بشمارد ؟ و چرا تنها گزارش آوارگى و تبعيد وى را به او داد كه دربارهء وى روا خواهند داشت ؟ بىاينكه او را از دست زدن به آنچه اين گرفتارىها را پيش مىآورد بازدارد ؟\r\nباز از هيأت داوران مىپرسيم : كسانى از ياران پيامبر كه شيوهء ابو ذر را ناپسند شمرده و از آن به شگفت آمده‌اند آيا در ميان صحابه پايگاهى بسيار و الا داشتند يا در جايگاهى\r\n\r\n\r\n","description":"","footnote":"\r\n( 1 ) . همان : 8 / 311 .\r\n","page_name":" 524 ","page_number":534},
  {"content":"\r\n\r\nپست بودند ؟ خيلى طبيعى است كه به ما پاسخ دهند ايشان عبارت بودند : از حكم بن ابو العاص و پسرانش حارث بن حكم و مروان بن حكم نيز وليد بن عقبه و معاويه بن ابو سفيان و سعيد بن عاص و عبد اللّه بن خالد و عبد اللّه بن سعد بن ابى سرح يا بگو يك مشت دونان اموى كه از بنيادهاى اسلام و از آنچه حقيقت آشكار بود به دور بودند و نيز كسانى كه در سرنگون شدن در چاه ويل آزمندىهاى دنيا به راه ايشان رفتند و گنجينه ساختن دارايىها از راه‌هاى ناروا را روا شمردند ، دروازهء آشتى را بستند و هزاران گونه بلا را به خليفهء آن روز رساندند و ناتوانان توده را از حقوق ايشان بىبهره گردانيده ، خون‌هاى بيگناهان را ريختند و ليسيدند و جنگ‌هايى خون‌چكان برپا كرده و آشوب‌هايى را برپاى داشتند كه همچنان به‌گونهء كينه‌اى آتشين بر جا مانده است كه گروه‌ها يكى پس از ديگرى آن را دريافت كردند تا به روزگار كنونى ما رسيد و آنگاه هيأت داوران را بر آن داشت كه بىهيچ پروايى از درست و نادرست سخن ، چنان فتوايى بدهد ولى ابو ذر - در آن برداشت درستش كه همساز با بنيادهاى دين بود - كسانى را همداستان داشت همچون : پيشواى ما پدر دو فرزند زادهء پيامبر ؛ و دو پيشواى شير زادهء او ؛ و همهء نيكان توده ؛ و كسانى كه گرفتارىهاى ابو ذر اندوهگينشان ساخت و آن را دست‌افزارى براى نكوهش خليفهء آن روز گرفتند .\r\n\r\nمن آنم كه رستم بود پهلوان !\r\nبيدادگرى اين هيأت داوران در صدور حكم ، و تلاشى كه در اين راه كرده‌اند ، جبران ملكون ، روزنامه‌نويس مسيحى ، صاحب روزنامهء عراقى الاخبار را بر آن داشته كه در همان نشريه « 1 » آغاز كند به رقصيدن با همان آهنگى كه آنان ساز كرده بودند ! چرا كه بيچاره نه بنيادهاى اسلام را مىشناسد - كه اگر مىشناخت از آن پيروى مىكرد - و نه پايگاه بزرگ مردان مسلمان را - كه اگر مىشناخت به پشتيبانى و تبرئهء ايشان مىپرداخت - ولى آنچه را ايشان درهم بافته‌اند حقيقتى ثابت پنداشته و آن را در بوته‌اى از گفتار ريخته\r\n\r\n\r\n","description":"","footnote":"\r\n( 1 ) . شماره مسلسل 2503 ، سال دهم ، جمادى الاولى 1368 هجرى قمرى .\r\n","page_name":" 525 ","page_number":535},
  {"content":"\r\n\r\nكه - براى رساندن آنچه ايشان خوانده - رساتر و گوياترست جز اينكه از آنان هم پيش‌تر رفته و نيش‌ها و سخنان دردآورى نيز نثار ابو ذر كرده است و مىگويد :\r\nولى ابو ذر غفارى بر آن رفته كه هركسى بايد هرچه را بيش از نياز خود و خانواده‌اش دارد در راه خدا ببخشد ولى هيچ‌يك از ياران پيامبر را نمىشناسيم كه با او در اين عقيده شريك باشد بلكه بسيارى از خردمندان و فرزانگان مسلمان ، با وى دربارهء اين اصل به معارضه برخاسته‌اند پس بىچون‌وچرا ابو ذر در اين برداشت خود به خطا رفته و پس از اينكه روشن شد وى بر خطا بوده و برداشت او با قرآن و سنت پيامبر و بنيادهاى اسلام و آموزش‌هاى آن سازش نداشته ، ديگر پيروىكردن از او روا نيست .\r\nما اكنون به نكوهش و سرزنش اين نويسنده نمىپردازيم چرا كه اولا گفتيم وى از همهء آنچه براى حكم قطعى دادن در اين‌گونه مباحث لازم است به دور بوده و كار را براساس خوش‌گمانى به همان دروغ‌بافان نهاده و گمان برده است كه ايشان به بنيادهاى اسلام نزديك‌اند و حقيقت آنچه را پيرامون آن داورى مىكنند مىشناسند كه اگر كار به گونه‌اى بود كه او پنداشته ، البته حق با ايشان بود هرچند ما مىتوانيم او را بازخواست كنيم كه اكتفاكردن به حسن ظن - و آن هم هنگامى كه مسألهء داورى قاطع عليه يكى از بزرگان ملت در ميان است - درست نيست و او مىبايد در بررسى آن پندارها منتهاى كوشش را به كار ببرد ويژه آنكه در يكى از پايتخت‌هاى مسلمانان - بغداد - است و پايگاه دين و دانش - نجف اشرف - بيخ گوش اوست كه در آنجا دانشمندان و نگارندگان و پژوهشگران هستند و او به آسانى مىتواند از اين و آن ، آگاهىهايى به دست آورد . و با اين همه ، ما او را سرزنش نمىكنيم كه چرا در داورى ، روش پسنديده را رها كرده ؛ و كار او و ماننده‌هاى آن را يكى از بازده‌هاى تباه هيأت داوران مىشماريم و بازخواست همه را متوجه آنان مىدانيم كه گويا مىپندارند كار نيكويى كرده‌اند و شادمانند كه حكمى نادرست پراكنده و به يكى از بزرگان ملت تهمتى زده‌اند كه افراد عادى مسلمان نيز از آن بدورند . آرى ، اين كارها در چشم ايشان ، پاسدارى از حريم پاك اسلام است و نبرد با ويرانگرىهاى كمونيسم ! و پاسخ به خطرى كه از سوى آن مكتب ، دين را تهديد مىكند . و گويا شاخ ديو\r\n\r\n","description":"","footnote":"","page_name":" 526 ","page_number":536},
  {"content":"\r\n\r\nرا شكسته‌اند كه در اثبات عقيدهء خود ، بافته‌هاى مردمى را گواه آورده‌اند .\r\nكه از راه راست و درست ، بسى به دور است .\r\n\r\nگواهان هيأت داوران\r\nاين هيأت در به كرسى نشاندن سخن خود ، از گفته‌هاى آلوسى و ابن كثير و ابن حجر گواه مىآورند كه گويى در گفتار كسانى به جز همين دشمنان خاندان پيامبر و پيروان ايشان چيزى دربارهء ابو ذر نيافته‌اند و ما نمىدانيم چه عاملى موجب شده آن همه سخنانى را كه ما دربارهء او آورديم فراموش كنند يا دربارهء آنان خود را به فراموشى بزنند و چه نيازى از آنان برآورده مىشود كه به اين دروغ‌هاى ساختگى و ناچيز تكيه كنند ؟ ولى ما آنان را در اين كار معذور مىداريم زيرا در جستجوى چيزى بوده‌اند كه ادعاى ايشان را استوار گرداند و آنچه را در گفته‌هاى گذشته به آنها اشاره كرديم آن ادعا را رد و نقص مىكند و از اين‌روى هرجا هم سخنى نقل مىكند ، تنها به پاره‌اى از بخش‌هاى آن پرداخته و پاره‌اى ديگر را حذف مىنمايد ، زيرا تناقض‌گويى آشكارى در ميانه بوده است و آنان نيز گويا اين را دريافته‌اند كه آن فرازها را حذف كرده و پنداشته‌اند كه پژوهشگران ، به اصل آن كتاب‌ها رجوع نمىكنند و تناقض آنها را درنمىيابند با اينكه برداشت‌ها به پاى حساب و بازخواست كشانده نمىشود و پس از اين - حتى در روزگار آينده - كسى به بررسى كارها نخواهد پرداخت ، كه اينك ما مىگوييم : امّا دربارهء آلوسى اينك همهء گفتار او را كه در تفسير خود نگاشته « 1 » ، مىآوريم . وى در تفسير آيهء « و كسانى كه از زر و سيم گنج مىنهند و آن را در راه خدا انفاق نمىكنند پس مژده ده ايشان را به كيفرى دردناك » مىنويسد :\r\nابو ذر ظاهر اين آيه را گرفته و واجب دانسته است كه انسان هرچه بيش از اندازهء نياز دارد انفاق كند و در اين مورد ميان او و معاويه - در سرزمين شام - گيرودارى پديد آمد كه معاويه از دست او به عثمان كه در مدينه بود شكايت برد و او وى را بدان جا خواست و\r\n\r\n\r\n","description":"","footnote":"\r\n( 1 ) . تفسير ، آلوسى : 10 / 87 .\r\n","page_name":" 527 ","page_number":537},
  {"content":"\r\n\r\nديد كه در عقيدهء خود پافشارى مىكند تا آنجا كه كعب الاحبار به او گفت : اى ابو ذر ! كيش يگانه‌پرستى اسلام ، آسان‌ترين و دادگرانه‌ترين كيش‌هاست و در جايى كه در كيش يهود كه سختگيرترين و پرتنگناترين كيش‌هاست واجب نشده كه همهء مال را انفاق كنند چگونه در اينجا واجب مىشود ؟ وى خشمگين شد ، چرا كه تندخو بود و همين انگيزه بود كه در گذشته وادارش كرد بلال را به خاطر رنگ پوست مادرش سرزنش كند و او نيز به شكايت به نزد پيامبر ببرد تا حضرت صلّى اللّه عليه و آله به او بگويد : براستى تو مردى هستى كه در تو ( نشانه‌هايى از ) جاهليت و آيين پيش از اسلام هست . و در اينجا نيز او چوبدستى خود را در برابر كعب بلند كرد و گفت : اى يهودى ! ترا چه به اين پرسش‌ها ! پس كعب بگريخت و او نيز به دنبالش . تا وى به پشت عثمان پناه برد ولى او برنگشت تا او را بزد و در گزارشى آمده است كه ضربهء وى به عثمان خورد و كسانى كه با ابو ذر دربارهء اين ادعايش درگيرى داشتند بسيار شدند و مردمان همه آيهء ارث را بر او مىخواندند و مىگفتند : « اگر لازم بود كه همهء مال را انفاق كنند ديگر موردى براى اين آيه نمىماند » و او هرجا فرود مىآمد ايشان شگفت زده گرد او را مىگرفتند و غوغا مىكردند و او گوشه‌نشينى اختيار كرد و در اين مورد با عثمان مشورت كرده ، به وى اشارت كرد كه به ربذه رود و هرگونه كه خواهد در آنجا ساكن شود . اين است آنچه دربارهء اين داستان مورد اطمينان است ولى شيعه آن را به‌گونه‌اى گزارش كرده‌اند كه بتوانند آن را دستاويزى براى نكوهش ذو النورين ( عثمان ) گردانند و هدفشان از اين كار ، خاموش‌كردن نور اوست و خداوند نمىپذيرد مگر اينكه نور خود را به كمال رساند .\r\n\r\nاين سخنان از چند جهت جاى توجّه دارد\r\n1 - اينكه مىگويد : ابو ذر ظاهر اين آيه را گرفته . . . آيه ، ظاهرى جدا از باطنش ندارد و نمىرساند كه مالى كه زكاتش داده شد باز هم اگر بيش از اندازهء نياز بود بايستى همهء آن را انفاق كرد . پس كدام ظهورى در اين معنى هست كه تأييد كنندهء نسبتى باشد كه به ابو ذر مىدهند ؟ تا او بتواند آن را بگيرد و بدان تكيه كند . زيرا آيه در مقام نهى از گنج نهادن\r\n\r\n","description":"","footnote":"","page_name":" 528 ","page_number":538},
  {"content":"\r\n\r\nاست كه چگونگىاش را روشن ساختيم « 1 » و هرگز هيچ گفتار آشكار و حتى اشاره‌اى از ابو ذر نرسيده است كه نسبتى را كه به وى مىدهند تأييد كند بلكه ديديد همهء آنچه از او يا دربارهء او گزارش كرده‌اند ، با اين نسبت ، ناسازگار است .\r\n2 - درگيرى ميان او و معاويه را كه آلوسى بر سر مفاد و ظاهر و باطن آيه دانسته ، به آن صورت نبوده و ما از صحيح بخارى نقل كرديم « 2 » كه كشمكش بر سر مورد نزول آن بود نه مفاد آن ؛ كه معاويه مىپنداشته اين آيه ، تنها دربارهء اهل كتاب فرود آمده ولى ابو ذر آن را عام مىشمرده و ايشان و مسلمانان - هردو - را طرف خطاب مىدانسته . كه هم مقصود ابو ذر را از انفاق و مقدارى كه بايد از مال انفاق كرد دانستيم و هم اين را كه مقصود او « بخشيدن تمام آنچه بيش از نيازمان داريم » نيست بلكه انجام دستورهايى است كه دين براى انفاق داده - از واجب و مستحب - و ديديم اعتراض او به كسانى بود كه گنج‌هاى سيم و زر نهاده و كارى همچون احتكاركنندگان خوراك مردم مرتكب مىشدند و جامعه را از سودهاى آن دو فلز گرانبها محروم ساخته و به ويژه تهيدستان را از حقوقى كه دين براى ايشان در آن دو معين داشته بىبهره مىگرداندند كه در همهء اين زمينه‌ها با گستردگى سخن رانديم .\r\n3 - آنچه را نيز از داستان كعب الاحبار گزارش كرده است ، ما چگونگى حال را در مورد آن ، روشن ساختيم و آنچه را دربارهء اين داستان رسيده با همهء جدايىهايى كه در فرازهايش است برايت خوانديم و ديدى كه بيشتر بافته‌هاى آلوسى را در آنها نمىتوان يافت از جمله اينكه « كعب به ابو ذر گفت : براستى كيش يگانه‌پرستى اسلام . . . » و اينكه :\r\nوى به پشت عثمان پناه برد و ابو ذر پرواى آن نكرد و ضربت به عثمان خورد . . . كه اى كاش مىگشت و براى بافته‌هاى خودش مأخذى - هرچند از سست‌ترين كتاب‌ها يا گردآورده‌هاى داستان‌پردازان - ياد مىكرد ولى وى فقط خواسته ابو ذر را كه در جهان برزخ است به زدن ضربه‌اى بر عثمان متّهم داشته و شورشى عليه وى برانگيزد كه ما به يارى پژوهشى درست ، نگذاشتيم خواب خوش او تعبير شود و به آرزويش برسد .\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 3 ) : 8 / 320 .\r\n( 2 ) . همان : 8 / 295 .\r\n","page_name":" 529 ","page_number":539},
  {"content":"\r\n\r\nو اكنون عبارتى را كه احمد در مسند خود « 1 » از طريق مالك بن عبد اللّه زيادى از ابو ذر آورده است بنگريد كه به موجب آن ، وى از عثمان اجازهء ورود خواست و او نيز اجازه داد تا عصا به دست وارد شد عثمان گفت : اى كعب ! عبد الرحمان مرده و دارايىاى بر جاى گذاشته ، نظر تو دربارهء آن چيست ؟ گفت : اگر حقى را كه خدا در آن داشته است گزارده باشد ايرادى ندارد . ابو ذر چوبدست خود را بلند كرد و كعب را زد و گفت : از رسول خدا شنيدم مىگفت : دوست ندارم كه اين كوه طلا شود و از آن من گردد تا آن را انفاق كنم و از من پذيرفته گردد ولى شش اوقيه « 2 » از آن را براى پس از خود بر جاى بگذارم . عثمان ! ترا به خدا سوگند مىدهم كه آيا تو هم اين را شنيدى ؟ - اين را سه بار گفت - وى پاسخ داد :\r\nآرى .\r\nو از اينجا برمىآيد كه درگيرى بر اثر پيشامدى بوده كه مربوط مىشده است به دارايى عبد الرحمان بن عوف كه چندان طلا به جا گذاشت كه براى بخش كردنش تبرها به كار گرفتند و بر سر اين كار دست‌هاى مردان آبله كرد و يك چهارم از يك هشتم آن به 80000 سكه رسيد كه اينها را از دارايى خدا به او داده بودند كه او شايستگى استفاده از آن را نداشت و همهء مسلمانان در بهره گرفتن از آن ، برابر بودند و اين كار همان گنج نهادن ناروا و خاصه خرجىاى بود كه بايستى دشمن داشت و فتواى كعب ، چيزى از كار او را روا نمىگردانيد زيرا از حاصل كشاورزى يا فراوان شدن دام‌ها يا از سود بازرگانى به دست نيامده بود تا اگر حقوق خدا را از آن بدهند پاكيزه شود و آنچه مىماند حلال باشد زيرا آن دارايى ، همه‌اش از آن خدا بوده و همهء مسلمانان در استفاده از آن برابر بودند و اگر هم پسر عوف حقى در آن داشت تازه به اندازهء يكى از ديگر مسلمانان بود و بس .\r\nو شگفت از اينكه در انجمنى با بودن ابو ذر - داناى ياران پيامبر - بيايند و به ويژه از كعب فتوى بخواهند كه يهودىاى بوده است در ميان مسلمان . و تازه خود فتوى خواهنده خيلى خوب مىدانسته كه آن دارايى از كجا فراهم شده ، زيرا خود وى سيل آن را به سوى صاحبش سرازير كرد تا خوش خدمتى او را كه در روز شورا به خلافت تعيينش\r\n\r\n\r\n","description":"","footnote":"\r\n( 1 ) . مسند ، احمد : 1 / 63 .\r\n( 2 ) . اوقيه نزديك به يازده درم .\r\n","page_name":" 530 ","page_number":540},
  {"content":"\r\n\r\nكرد پاداش داده باشد و چون دارايى شخصىاش به اين بخشش‌هاى گزاف ، وفا نمىكرده ، اعتبار آن را از محل دارايى خداوند و بيت المال مسلمانان تأمين مىكرده است و بس . آنگاه ابو ذر كه به موارد دستورهاى دين بينا است بايستى در برابر آن كارهاى زشت و كسى كه چنان بخششى را روا مىشمارد به اعتراض برخيزد و نيز در برابر كسى كه گرفتن و گنج نهادن از آن را درست مىداند يا مىخواهد آن كار را نيكو قلمداد كند زيرا به گفتهء قرآن : بايد گروهى از شما باشند كه ( مردم را ) به نيكوكارى بخوانند و از كار زشت بازدارند و آنانند رستگاران .\r\nو اگر اين برداشت ابو ذر مستلزم كمونيست بودن يا اعتقاد به مسلك اشتراكى است پس خليفهء دوم پس از او و با بيان رساتر و توضيحى روشن‌تر ، آن را آشكار ساخته است چنان كه گزارش آن را طبرى در تاريخ خود از طريق ابو وائل آورده كه وى گفت : عمر بن خطاب گفت : اگر به همان اندازه كه تاكنون بر سر كار بوده‌ام از اين پس بر سر كار باشم زيادتى دارايىهاى توانگران را خواهم گرفت و ميان مهاجران مستمند پخش خواهم كرد « 1 » .\r\nكه اين گزارش را ابن حزم آورده و مىنويسد : اسناد آن در نهايت درستى و عظمت است « 2 » .\r\nو در عصر المأمون مىخوانيم عمر بن خطاب ، روا نمىدانست كه مسلمانان از كشت‌ها و زمين زراعتى چيزى بيندوزند ، زيرا روزى خودشان و خانواده و بردگان و هم پيمانانشان از سوى بيت المال پرداخت مىشد و ديگر نيازى به اندوختن دارايى نداشتند « 3 » .\r\nآرى عقيدهء خليفهء دوم دربارهء دارايىها از ديدهء هيأت داوران پنهان مانده يا بزرگى پايگاه خلافت نگذاشته است كه در برابر او گستاخى نمايند ولى ابو ذر خليفه نبوده است تا بزرگى او ايشان را از دروغ بافتن و بر وى بستن جلوگيرى نمايد ، تك و تنها در تبعيدگاه\r\n\r\n\r\n","description":"","footnote":"\r\n( 1 ) . تاريخ ، طبرى 5 / 33 .\r\n( 2 ) . المحلى : 6 / 158 .\r\n( 3 ) . عصر المأمون : 1 / 2 .\r\n","page_name":" 531 ","page_number":541},
  {"content":"\r\n\r\nمرد ، نه كسى را يافت كه ياريش دهد و نه كسى را كه از وى پشتيبانى كند يا پس از مرگش به تجهيز و تكفين او پردازد و از اين‌روى حتى كرم‌ها نيز بر وى مىتازند ولى او روز ديگرى هم خواهد داشت كه خود همچون يك امت ، سر از خاك برمىدارد و آن هنگام است كه نهفته‌ها آشكار مىگردد و آنچه را ابو ذر معتقد بوده و آنچه را بر وى بسته‌اند ، دانسته مىشود همان روزى كه مردم را براى كارى سهمناك فراهم مىآورند و فرمان راندن با خداوند يگانهء چيره بر همگان است .\r\n4 - تندخويىاى كه آلوسى به ابو ذر نسبت داده ، خيلى مغاير با سخن پيامبر است كه وى را ( در خداپرستى و پارسايى و خوى و روش ) همچون عيسى بن مريم شمرده « 1 » پس او كه نمايندهء مسيح در ميان اين توده است چگونه تندخويىاى را در او سراغ توان كرد ؟\r\nمگر دين او وى را بدان بخواند كه اين نيز از ويژگىهاى مؤمنان است كه ايشان را چنين وصف كرده‌اند : با همكيشان خويش فروتن‌اند و در مبارزه براى حق سختگير ، و ابو ذر نيز در صف نخستين ايشان جاى دارد . پس ما نمىتوانيم گزارش آلوسى را گردن نهيم و درست بدانيم زيرا دشنامى از زبان ابو ذر دربر دارد و آن هم به بلال يا كسى كه خود ابو ذر مىدانسته پيامبر ، وى را دوست مىداشته و به خود نزديك مىساخته است .\r\nپس نمىتوان براساس مفهوم آن ، دليلى آورد هرچند با سندى صحيح رسيده باشد زيرا آنچه از حال ابو ذر دانسته شده ، همان است كه پيامبر راستگوى درستكار دربارهء وى گزارش كرده و تازه اگر هم درست باشد يك مورد است - نه بيشتر - كه سخنى از دهان ابو ذر دررفته و همانند ندارد و شايد هم جريان مربوط به پيش از آنى بوده است كه اين گونه گفتار ، حرام شود ، چنان كه شارحان صحيح بخارى بر اين رفته‌اند « 2 » و آنگاه با مانند اين گزارش نمىتوان ثابت كرد كه ابو ذر تندخو بوده و درگيرى وى با كعب و با عثمان ، از آن ناشى مىشده است .\r\nگويا آلوسى در اينجا ، آنچه را خود در كتاب المسائل الجاهلية ياد كرده ، به فراموشى\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 8 / 312 - 314 .\r\n( 2 ) . ر ك : فتح البارى ، ابن حجر ، و ارشاد السارى ، قسطلانى و عمدة القارى ، عينى .\r\n","page_name":" 532 ","page_number":542},
  {"content":"\r\n\r\nسپرده كه مىنويسد : ابو ذر بيش از آنكه در جهان معرفت بدان پايگاه برتر رسد يك بار با بلال حبشى كه مؤذن بود دو تايى به ناسزاگويى پرداختند و ابو ذر به وى گفت : اى پسر زن سياه ! و چون بلال گلهء او را به نزد پيامبر برد به وى فرمود : به بلال دشنام دادى و او را براى سياهى رنگ مادرش نكوهش كردى ؟ گفت : آرى . گفت : من بر آنم كه چيزى از خودبينى پيش از اسلام هنوز در تو مانده است . پس ابو ذر گونه‌اش را بر خاك نهاد و سپس گفت گونه‌ام را برنمىدارم تا بلال پاى خود را بر گونهء من نهد « 1 » .\r\nكه برماوى گزارش را بدينگونه آورده و قسطلانى آن را ياد كرده و گويد : ابن الملقن به اين گزارش مىافزايد : پس بلال پاى خود را بر گونهء او نهاد « 2 » .\r\nاين بود ابو ذر و اين بود ادب و خوى جوانمردانهء او كه براستى خويى بزرگوارانه است .\r\n5 - آنچه را نيز ادعا كرده كه خيلىها با ابو ذر درگير شده‌اند . . . اى كاش يا يكى از ايشان را نام مىبرد يا يكى از كتاب‌هايى كه در اين مورد بتواند مأخذ وى بشود ، هرچند از بىپايه‌ترين كتاب‌ها باشد ، زيرا ياران پيامبر در آن روز ، يا با آواى ابو ذر هماهنگى نموده و او را براى دردسرهايى كه به وى رسيد دلدارى مىدادند يا به سبب آنچه بر سر وى رفت آزرده شده و مسبب آن را نكوهش مىكردند و آن هنگام ، كسى نبود كه سخن وى را رد كند يا آيه‌اى در مورد ارث حفظ كرده باشد كه ابو ذر آن را از ياد برده باشد زيرا او به گواهى دروازهء شهر دانش پيامبر و داناترين پيروان او ، ظرفى بود لبريز از دانش .\r\nبر ياران نيكوكار پيامبر بسى گران بود كه گزارش سهمناك و ناگوار تبعيد ابو ذر را به ربذه بازگو كنند ، آن را ناخوش مىداشتند و گوش ايشان را آزار مىداد ؛ ياران شايستهء پيامبر ، چون آن گزارش رسواگر را مىشنيدند بارها به نشانهء مصيبت‌زدگى كلمهء استرجاع را بر زبان مىراندند و  « إِنَّا لِلَّهِ وَ إِنَّا إِلَيْهِ راجِعُونَ »  مىگفتند و اينكه : « شكيبايى كن و مراقب ايشان باش » و : « بار خدايا اگر ايشان ابو ذر را دروغگو شمردند من او را دروغگو نمىشمارم . بار خدايا اگر آنان او را متهم داشتند من وى را متهم نمىدارم . بار خدايا اگر\r\n\r\n\r\n","description":"","footnote":"\r\n( 1 ) . المسائل الجاهلية 129 .\r\n( 2 ) . ارشاد السارى : 1 / 113 .\r\n","page_name":" 533 ","page_number":543},
  {"content":"\r\n\r\nآنان وى را نادرستكار خواندند من او را نادرستكار نمىخوانم ، زيرا پيامبر در هنگامى او را درستكار مىشمرد كه هيچ‌كس را درستكار نمىشمرد و هنگامى با وى راز مىگفت كه با هيچ‌كس راز نمىگفت « 1 » .\r\nو شايد هم مقصود آلوسى از كسانى كه متعرّض ردّ و نقد ابو ذر شده‌اند همان دار و دستهء خاندان اموى باشند كه مال خدا را مانند گويى براى بازى گرفتند و بندگان او را بردگان خويش شناخته ، كيش و كتاب او را دستاويز تباهى و نيرنگ و فريب انگاشتند .\r\nولى كشمكش آنان با او براساس قرآن نبود و چيزى از آن نمىدانستند جز لايهء ظاهرى اين آيه : « و بهرهء خويش را از جهان ، فراموش مكن » . و كشمكش ايشان به يارى تيغ و جنگ‌افزار بود و سخنشان نيز غوغا و فرياد ، كه آلوسى نيز مؤدبانه از ايشان پيروى كرده است .\r\n6 - اينكه پنداشته است رفتن وى به ربذه براى دلگيرى او از تعرّضات مردم و غوغاى ايشان پيرامون وى بوده كه از برداشت وى به شگفت آمده بودند و او با عثمان مشورت كرد و وى به او اشارت كرد كه بدان جا رود تا برفت و در آنجا به هرگونه كه مىخواست سكنى گرفت . . . اين هم دروغى ديگر است زيرا در بخش‌هاى گذشته ديديم كه وى را به ربذه تبعيد كردند و مردم را از بدرقهء او بازداشتند كه هيچ‌كس به او نزديك نتوانست شد مگر امير مؤمنان و دو فرزندش و عمار . و چه درگيرىاى ميان ايشان و مروان پديد آمد و درگيرىاى نيز ميان امام با عثمان ؛ و سخنانى كه بدرقه‌كنندگان براى دلدارى ابو ذر گفتند و آنچه را خود او به كسى كه در ربذه ديدارش كرد گفت و نيز سخن عثمان به عمار : اى گزندهء . . . پدر خويش ! آيا مىپندارى من از تبعيد او پشيمان شده‌ام ؟ و نيز سخنان ديگرى كه آشكارا مىرساند وى را نه با خشنودى خودش تبعيد كرده‌اند و سپس نيز نكوهش همهء ياران پيامبر به سبب آن ؛ و پيش از همهء اينها ، دانستى كه پيامبر خود پيش‌بينى كرده بود كه با همهء دلبستگى جانسوزى كه ابو ذر به همسايگى با آرامگاه پيامبر دارد او را از كنار آن به دور مىسازند . آرى ، برگرديد به صفحات گذشته ؛ و گستردهء همين گزارش‌ها را\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 3 ) : 8 / 315 .\r\n","page_name":" 534 ","page_number":544},
  {"content":"\r\n\r\nبخوانيد تا بنگريد كه چگونه آلوسى مىخواهد كسى را كه دوست مىدارد تيرهاى انتقاد را از سوى او بازگرداند و با گزارش‌كردن داستان به شكلى پندارآميز ، نكوهش‌هايى را كه متوجه او است منتفى گرداند كه پنداشته است دست كاوشگران از نشاندادن كجى و كاستىهاى كارش درمىماند . و اى كاش هيأت داوران فراموش نمىكردند كه گزارش آلوسى دربارهء چگونگى رفتن ابو ذر به ربذه با آنچه خود ايشان از گفتار ابن كثير و ابن حجر به گواهى آورده‌اند ناسازگار است ، زيرا آن دو قرار كرده‌اند كه رفتن ابو ذر به ربذه ، امرى خارج از اختيار وى و به صورت تبعيد بوده جز اينكه آن دو پرداخته‌اند به عذر آوردن از سوى مسبب قضيه .\r\n7 - اينكه آلوسى گويد : اين است آنچه دربارهء داستان ابو ذر بايستى اطمينان داشت . . .\r\nنگاه كنيد كه چگونه اين مرد مىخواهد حقايق ثابت را برطبق خواسته‌ها و هوس‌هايش انكار كند و مىپندارد كه مردم آنچه را او درهم بافته است اصل شايستهء پيروى گرفته ، نوشته‌هاى ديگر را از ميان مىبرند و بر چهرهء تاريخ ، پرده كشيده حديث‌ها را از مجموعه‌هاى مربوطه حذف مىكنند و جز كتاب او از همهء كتابهايى كه گزارش تبعيد ابو ذر در آن ثبت شده و مأخذ ما در شرح قضيه است چشم مىپوشند با آنكه از پژوهش‌هاى گذشتهء ما روشن شد كه دانايان سنّى در مورد اين رويداد به دو گونه بررسى كرده‌اند ، يك دسته از ايشان پيشامدها را به صورت قضاياى تاريخى بازگو كرده يا آن را در قالب احاديثى چند ، روايت نموده‌اند بىاينكه پيرامون آن به داورى پردازند - كه ايشان را شناختيد - و دستهء ديگر نيز درستى همهء آن گزارش‌ها را اعتراف كرده ولى نشسته‌اند به عذر آوردن براى نيكو نماياندن آن رويدادها به اين‌گونه كه آن كارها براى پاسدارى از شكوه پايگاه خلافت و نگهبانى از جايگاه شرع و برپا داشتن احترام دين لازم بوده است « 1 » كه به هرحال هيچ‌كدام از وابستگان به اين دو دسته ، از شيعيان نبوده تا آلوسى بگويد كه گزارش ايشان درخور اطمينان نيست . و آيا رواست كه بزرگان سنت و حافظان احاديث در ميان ايشان ، در تمام سده‌هاى گذشته ، از آنچه آلوسى آورده ، ناآگاه مانده و\r\n\r\n\r\n","description":"","footnote":"\r\n( 1 ) . ر ك : الرياض النضرة : 2 / 146 ؛ الصواعق 68 ؛ تاريخ الخميس 2 .\r\n","page_name":" 535 ","page_number":545},
  {"content":"\r\n\r\nآنچه را شيعه گزارش كرده‌اند صحيح پنداشته و از جمله اخبارى بشمارند كه بىچون و چرا عثمان پديد آرنده حوادث آن بوده و وسيلهء نكوهش او گرديده و ايشان بايد عذرهايى بتراشند تا وى در انجام آن گناهكار ننمايد ؟ و پس از اينها چه عذرى دارند آن هيأتى كه پشتوانهء خود را چنين سخنانى گردانند كه سرشته با دروغ است و آميخته با نادرستىها ؛ و كژى و كاستى از همه سوى گرد آن را گرفته ، اين بود حال نخستين گواهى كه هيأت داوران سخن او را گواه آورده است .\r\n\r\nگواه دوم\r\nدومين گواه هيأت داوران ابن كثير است و چه مىدانى ابن كثير كيست ؟ و چه مىدانى دو كتابى كه در تفسير و تاريخ نگاشته چيست ؟ مجموعه‌هايى از دشنام ، و دائرة المعارف‌هايى ( ! ) از تهمت ، و طومارهايى از دروغ . و از دروغ‌زنىهاى او در اينجا ، آنكه به ابو ذر بسته است كه او روا نمىدانسته كسى بيش از هزينهء خانواده‌اش چيزى پس‌انداز كند . ابن كثير ادعا مىكند كه ابو ذر بر طبق اين نظر فتوى مىداده و مردم را به پيروى از آن وامىداشته . . . در حالى كه هيچ فتوايى از ابو ذر نمىتوان يافت كه آشكارا يا با اشاره ، چنان تحريمى را برساند يا دستور يا پافشارىاى دراين‌باره باشد جز آنچه دروغ‌سازان در روزگاران نزديك به ما درهم بافته و نسبتى ساختگى به او داده‌اند . آرى ، چه بسا براى اين دروغ‌ها مأخذى هم بتوان دست و پا كرد كه همان مكاتباتى باشد كه سرى دروغگو از طريق شعيب ناشناس از زبان سيف متهم به زندقه و فرومايه و بدكنش بازگو كرده كه مقام اين راويان را در ديندارى و راستگويى و درستكارى ، شناختيم و به ويژه ارزش گزارش‌هاشان را دريافتيم و ديديم « 1 » كه طبرى با آوردن آنها روى تاريخ خويش را سياه كرده و اينها بر كسى همچون ابن كثير و ديگران كه به راه او رفتند پوشيده نبوده ، ولى ايشان چنان ابو ذر را از ديده انداخته‌اند كه مىخواهند او را از پايگاه خود سرنگون ساخته و برداشت‌هاى او را بىارج نمايند و مانند غريق به هرخار و خسى چنگ مىزنند\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 3 ) : 8 / 326 - 328 .\r\n","page_name":" 536 ","page_number":546},
  {"content":"\r\n\r\nولى در كار خويش ناكام و نوميد خواهند بود ، زيرا تازه آنچه دربارهء ابو ذر گزارش شده ، اين است كه وى آيه‌اى از قرآن و نيز سنت پيامبر را دربارهء گنج نهادن از سيم و زر مىخوانده است كه در مورد آيه ، ديديم تا چه اندازه دلالت بر مدعاى تهمت‌زنندگان دارد و روشن كرديم كه اختلاف ميان ابو ذر و معاويه بر سر آن بود كه آيه دربارهء چه كسانى نازل شده نه اينكه مفهوم آن چيست و دانستيم كه اگر چنان نسبتى را بتوانيم به ابو ذر بدهيم بايد عين آن را به معاويه نيز بدهيم و اگر روا باشد كه معاويه را از آن تبرئه كنيم ابو ذر را نيز . . . و تازه ابو ذر در مورد آنچه دربارهء آيه دعوى كرده هم عقيده‌هايى نيز دارد چنان كه خود ابن كثير گزارش كرده كه ابن عباس مىگفت : حكم آيه عام است و ويژهء اهل كتاب نيست و آورده است كه سدى گفته : آيه دربارهء اهل قبله ( مسلمانان ) فرود آمده و بدينگونه وى نيز كم و بيش با ابو ذر همداستان بوده . و مىخوانيم : ابن عباس و سدى گويند : اين آيه دربارهء مسلمانانى كه زكات نمىدهند فرود آمده « 1 » و قرطبى مىنويسد :\r\nابو ذر و ديگران گفته‌اند : مقصود آيه ، اهل كتاب و ديگران از مسلمانان است و درست همان است : زيرا اگر آيه به ويژه دربارهء اهل كتاب بود به اين گونه نازل مىشد : اى كسانى كه ايمان آورده‌ايد براستى بسيارى از دانايان و پارسايان ( يهود و مسيحى ) دارايىهاى مردم را به ناروا مىخورند و ( ايشان را ) از راه خدا بازمىدارند و از سيم و زر گنج‌ها مىنهند و آن را در راه خدا انفاق نمىكنند . پس مژده ده ايشان را به كيفرى دردناك . با آنكه در ميان دو عبارت « بازمىدارند » و « از سيم » كلمهء « كسانى كه » افزوده شده و آن وسيله‌اى است كه مىخواهد دربارهء ديگران نيز سخن بگويد و يك جمله را به جملهء ديگر عطف كند پس اين عبارت :  « وَ الَّذِينَ يَكْنِزُونَ »  جمله‌اى است استينافى و به خاطر مبتدا بودن مرفوع است و به گفتهء سدى به جاى « اهل القبلة - مسلمانان » آمده است « 2 » .\r\nزمخشرى نيز مىنويسد : و مىتواند بود كه مقصود آيه همان مسلمانى باشند كه از سيم و زر گنج نهاده و آن را انفاق نمىكنند « 3 » . و بيضاوى مىنويسد : و مىتواند بود كه\r\n\r\n\r\n","description":"","footnote":"\r\n( 1 ) . تفسير ، خازن : 2 / 232 .\r\n( 2 ) . تفسير ، قرطبى : 8 / 123 .\r\n( 3 ) . الكشاف : 2 / 31 .\r\n","page_name":" 537 ","page_number":547},
  {"content":"\r\n\r\nمقصود مسلمانانى باشند كه دارايىها را فراهم مىآورند و مىاندوزند و حقوقى را كه به آن تعلق مىگيرد نمىپردازند « 1 » و شوكانى مىنويسد : بهتر آن است كه با توجه به چگونگى الفاظ آيه ، حكم آن را عام بدانيم ، زيرا مفهومش پنهاورتر از آن است كه فقط اهل كتاب را دربر بگيرد « 2 » ، و آلوسى مىنويسد : مقصود از كلمهء « كسانى كه » ، يا « بسيارى از دانايان و پارسايان ( يهود و مسيحى ) » است يا « مسلمانان » كه اين دومى مناسب‌تر است . زيرا در پى آن مىخوانيم : و آن را در راه خدا انفاق نمىكنند ( و مىدانيم كه دستور انفاق براى مسلمانان فرود آمده ) « 3 » .\r\nپس با توجه به مجموع اين سخنان درمىيابيم كه برداشت ابو ذر ، درست و خود مناسب‌تر و برتر است و نه‌تنها ويژهء او نيست بلكه ديگران نيز آن را پذيرفته‌اند . اكنون چرا تنها او را با آن تهمت‌ها مىكوبند و نه ديگران را ؟ و آيا ابو ذر حساب جداگانه‌اى دارد كه تنها بر او حق داريم دروغ ببنديم و نه بر ديگران ؟ آرى ! آرى !\r\nامّا در سنت پيامبر نيز مىبينيم كه مانند آنچه را ابو ذر گزارش كرده بسيارى از صحابه هم آورده‌اند ولى مدعيان ، آن كينه‌اى را كه از ابو ذر در دل نهان داشته‌اند از هيچ‌كس ديگر به دل نگرفته‌اند و چرايش را نيز با توجه به برداشت ابو ذر از مسألهء امامت مىتوان دريافت كه آن را از آغاز كار آشكار مىساخت ، چه با گرايش‌هاى هميشگى خود به على و چه با ناسازگارىهايى كه در برابر خاندان اموى مىنمود ، و اين بود خواستند او را بدنام نمايند و از هرراهى كه مىتوانند عقيده‌اش را ناچيز و سست نشان دهند . با آنكه در ميان ياران پيامبر كسانى هستند همچون :\r\n1 - عبد اللّه بن مسعود كه مىگويد : پيامبر صلّى اللّه عليه و آله بر بلال وارد شد و در نزد او مقدارى خرماى گرد آورده ديد گفت : اى بلال اين چيست ؟ گفت : اين را براى مهمانان تو آماده كرده‌ام . گفت : آيا نترسيدى كه برايت دودى در آتش دوزخ گردد ؟ انفاق كن بلال و در برابر خداوند صاحبش عرش از هيچ عظمتى باك مدار .\r\n\r\n\r\n","description":"","footnote":"\r\n( 1 ) . تفسير ، بيضاوى : 1 / 499 .\r\n( 2 ) . تفسير ، شوكانى : 2 / 339 .\r\n( 3 ) . تفسير ، آلوسى : 10 / 87 .\r\n","page_name":" 538 ","page_number":548},
  {"content":"\r\n\r\nگزارش بالا را بزار با اسنادى نيكو آورده و طبرانى هم در الكبير خود آن را با اين عبارت نقل كرده : آيا نترسيدى كه براى آن ، بخارى در آتش دوزخ بلند شود ؟\r\n2 - ابو هريره گويد : پيامبر به ديدار بلال رفت و او براى وى مقدارى خرما كه گرد آورده بود بياورد . وى گفت : بلال اين چيست ؟ گفت : اى پيامبر خدا آن را براى تو اندوخته‌ام .\r\nگفت : نمىترسى كه همين را برايت بخارى در آتش دوزخ بگردانند ؟ بلال انفاق كن و در برابر خداوند صاحب عرش از تنگدستى پروا مدار .\r\nاين گزارش را بو يعلى و نيز طبرانى در الكبير و الاوسط به اسنادى نيكو آورده‌اند .\r\n3 - اسماء دختر ابو بكر آورده است كه پيامبر گفت : بخل مكن تا در برابرت بخل ننمايند و در يك گزارش : انفاق كن ، يا : ببخشاى يا : بپاش و از بخشش دست مدار كه خدا نيز از بخشش به تو خوددارى مىكند و نعمت را پيش خود نگاه مدار كه خدا نيز بدينگونه رفتار خواهد كرد . اين گزارش را نيز بخارى و مسلم و ابو داود بازگو كرده‌اند .\r\n4 - بلال آورده است كه پيامبر گفت : اى بلال ! مستمند بمير و توانگر نمير . گفتم :\r\nچگونه اين‌سان باشم ؟ گفت : هرچه روزىات شد پنهان مكن و هرچه از تو خواستند از بخشيدن آن خوددارى منما . گفتم : اى پيامبر خدا چگونه اين‌سان باشم ؟ گفت : همين است و گرنه سر و كارت با آتش خواهد بود .\r\nاين گزارش را نيز طبرانى در الكبير و ابن حبان در كتاب الثواب بازگو كرده و حاكم نيز گذشته از نقل آن ، صحت آن را گواهى كرده است .\r\n5 - انس بن مالك گويد : سه مرغ براى پيامبر ارمغان آوردند ، يكى را به خدمتگزارش بخشيد و او چون فردا شد آن را بازآورد و پيامبر به او گفت : مگر من ترا منع نكرده بودم كه چيزى را براى فردا نگاه مدار كه براستى روزى فردا را خداوند خواهد داد . اين گزارش را هم ابو يعلى و بيهقى آورده‌اند و رجال سند ابو يعلى مورد اطمينانند .\r\n6 - انس بن مالك آورده است كه پيامبر چيزى را براى فرداى خود نمىاندوخت . اين گزارش را ابن حبان در صحيح خود و نيز بيهقى آورده‌اند .\r\n7 - سمرة بن جندب آورده است كه پيامبر گفت : من جز با ترس ، به درون اين اطاق\r\n\r\n","description":"","footnote":"","page_name":" 539 ","page_number":549},
  {"content":"\r\n\r\nنمىروم . ترس از اينكه در آن ، مالى باشد و من پيش از انفاق آن بميرم . اين گزارش را نيز طبرانى با اسنادى نيكو آورده است .\r\n8 - ابو سعيد خدرى آورده است كه پيامبر گفت : دوست نمىدارم كه به اندازهء كوه احد طلا داشته باشم و ( پس از سه روز ) در بامداد سومين ، چيزى از آن نزد من مانده باشد .\r\nمگر آنچه را براى پرداخت بدهى نگه بدارم .\r\nاين گزارش را نيز بزار بازگو كرده و اسناد آن نيكو است و گواهان بسيار دارد .\r\n9 - ابو امامه آورده است كه مردى در روزگار پيامبر درگذشت و كفنى براى او يافت نشد . پس به نزد پيامبر شدند و او گفت : درون جامه‌اش را بنگريد . چون ديدند يك يا دو دينار در آن يافتند . گفت : دو ( افزار است براى ) داغ نهادن ( بر تن وى ) .\r\n10 - مردى از اهل صفّه درگذشت و در جامهء او يك دينار يافتند . پس پيامبر گفت :\r\n( افزارى است براى ) داغ نهادن ( بر تن وى ) و سپس يكى ديگر درگذشت و در جامهء او دو دينار يافتند ، پيامبر گفت : دو ( افزار است براى ) داغ نهادن ( بر تن وى ) .\r\nگزارش بالا را ، هم احمد گزارش كرده است و هم طبرانى از چند طريق ، و هم ابن حبان در صحيح خود از طريق عبد اللّه بن مسعود .\r\n11 - سلمة بن اكوع آورده است كه من نزد پيامبر نشسته بودم كه جنازه‌اى آوردند و سپس نيز جنازهء ديگرى . حضرت پرسيد : آيا بدهكار است ؟ گفتند : نه . پرسيد : آيا چيزى به جاى گذاشته . گفتند : آرى . سه دينار حضرت با اشاره به انگشتش گفت : سه ( افزار است براى ) داغ نهادن ، ( بر تن وى ) .\r\nگزارش بالا را ، هم احمد با اسنادى نيكو آورده است و هم ابن حبان در صحيح خود - با همان عبارات ياد شده - و بخارى نيز مانند آن را بازگو كرده است .\r\n12 - ابو هريره آورده است كه عرب چادرنشينى همراه پيامبر به جنگ خيبر رفت و از غنيمتى كه به وى رسيد دو دينار را بگرفت و در عبايى نهاد و بپيچيد و بدوخت . پس اعرابى بمرد و دو دينار را بيافتند و داستان را براى پيامبر خدا بازگفتند و او گفت : دو ( وسيله است براى ) داغ نهادن ( بر تن وى ) .\r\n\r\n","description":"","footnote":"","page_name":" 540 ","page_number":550},
  {"content":"\r\n\r\nگزارش بالا را احمد بازگو كرده و اسناد آن نيكو است و ايرادى ندارد . اين بود تعدادى از آن حديث‌ها كه حافظ منذرى آورده است « 1 » .\r\n13 - احمد از طريق ابن عباس آورده است : پيامبر روى به كوه احد كرد و گفت : سوگند به آنكه جان محمّد در دست اوست ، من شادمان نمىشوم كه احد براى آل محمّد تبديل به طلا شود تا آن را در راه خدا انفاق كنم ولى در روزى كه بميرم دو دينار از آن را بر جاى بگذارم مگر دو دينار كه براى پرداختن بدهى - اگر در كار باشد - آماده كرده باشم « 2 » .\r\n14 - ابن كثير از طريق عبد اللّه بن مسعود آورده است كه پيامبر گفت : سوگند به آنكه خدايى جز او نيست هيچ بنده‌اى گنج ننهد كه دينارى به دينار ديگر يا درهمى به درهم ديگر ماليده شود مگر پوست خودش را پهن كنند و هردينارى و هردرهمى را بر تيزى آن بنهند « 3 » .\r\nگزارش بالا را سفيان از عبد اللّه بن عمر بن مرة و او از مسروق از ابن مسعود بازگو كرده است و ابن مردويه نيز از زبان ابو هريره .\r\n15 - ابن كثير از ابو جعفر ابن جرير طبرى و او از طريق ثوبان آورده است كه پيامبر گفت : هركس گنجينهء سيم و زرى از وى بماند روز رستاخيز همان براى وى به گونه مارى پرزهر نمودار مىشود كه بالاى دو چشم او دو نقطهء سياه است و وى را دنبال مىكند و او گويد : واى بر تو تو كيستى و او گويد : من همان گنجينه‌اى هستم كه پس از خود بر جاى نهادى ، و همچنان او را دنبال مىكند تا دست او را لقمه گردانيده و مىخورد و به دنبال آن نيز ديگر اندام‌هاى تنش را .\r\nابن كثير گويد : اين را ابن حبان نيز در صحيح خود بازگو كرده است .\r\n16 - و همو از ابن ابى حاتم به اسناد وى از طريق ثوبان آورده است كه پيامبر گفت :\r\nهيچ مردى نيست كه چون بميرد از سكه‌هاى سرخ و سپيد ، چيزى داشته باشد مگر آنكه خداوند در برابر هرقيراط ( يك چهارم از يك ششم دينار ) صفحه‌اى از آتش براى او قرار\r\n\r\n\r\n","description":"","footnote":"\r\n( 1 ) . الترغيب و الترهيب : 1 / 253 - 258 .\r\n( 2 ) . مسند ، احمد : 1 / 300 .\r\n( 3 ) . تفسير ، ابن كثير : 2 / 352 .\r\n","page_name":" 541 ","page_number":551},
  {"content":"\r\n\r\nمىدهد تا از چانهء او تا گام وى را با آن داغ كنند « 1 » .\r\n17 - و آورده‌اند كه ابو يعلى از طريق ابو هريره نقل كرده است كه پيامبر گفت : دينارى بر روى دينار نهاده نشود و نه درهمى بر روى درهم مگر پوست ( صاحبان ) آن را پهن كنند و با همان ( سكّه ) ها پيشانىها و پهلوها و پشت‌هاى ايشان را داغ نهند ( و گويند ) اين است آنچه گنج نهاده بوديد براى خويش ، پس بچشيد آنچه را اندوخته و گنج مىنهاديد .\r\n18 - احمد از طريق عبد اللّه بن ابى الهنذيل آورده است كه وى گفت : دوستى مرا حكايت كرد كه پيامبر گفت : مرگ بر سيم و زر ، و همان دوست گزارش داد كه من با عمر بن خطاب برفتم و او پرسيد اى پيامبر اينكه مىگويى مرگ بر سيم و زر . پس ما چه بيندوزيم ؟ پيامبر گفت : زبانى ياد كنندهء خدا و دلى سپاسگزار او و همسرى كه در كار جهان ديگر ، يارى برساند « 2 » .\r\n19 - احمد و ترمذى و ابن ماجه از طريق سالم بن ابو الجعد آورده‌اند كه ثوبان گفت :\r\nچون دربارهء سيم و زر ، فرود آمد آنچه فرود آمد ، پس مردم گفتند : چه مالى را برگيريم ؟\r\nعمر گفت : من اين را براى شما مىپرسم . پس بر روى شترى پريده و آن را شتابان به حركت درآورد تا به پيامبر رسيد و من نيز در پى او بودم ، پس گفت : اى پيامبر خدا چه مالى را برگيريم ؟ گفت : دلى سپاسگزار و زبانى ياد كنندهء خدا و همسرى كه يكى از شما را بر كار جهان ديگر يارى دهد .\r\n20 - و بيش از همهء اينها چه پيشواى حنبليان احمد از طريق خود عثمان بن عفان گزارش كرده است كه به موجب آن ، پيامبر گفت : به جز سايهء خانه و ظرف نان و پيراهنى كه اندام پوشيدهء فرد را نهان دارد و آب ، همهء چيزهاى ديگرى كه بيش از اينها باشد آدميزاد را حقى در آن نيست « 3 » . كه اين گزارش را ابو نعيم نيز آورده است « 4 » .\r\nاين حديث‌ها را پيشوايان فقه و پاسداران حديث و رجال تفسير در نگاشته‌هايشان آورده و مستند نظرياتى قرار داده‌اند كه خود دربارهء پارسائى و انفاق‌هاى مستحب و\r\n\r\n\r\n","description":"","footnote":"\r\n( 1 ) . تفسير ، ابن كثير : 2 / 353 .\r\n( 2 ) . همان : 2 / 351 .\r\n( 3 ) . مسند ، احمد : 1 / 64 .\r\n( 4 ) . حليلة الاولياء : 1 / 61 .\r\n","page_name":" 542 ","page_number":552},
  {"content":"\r\n\r\nترساندن مردم از گنج نهادن و زر اندوختن داشته‌اند و هيچ‌يك از ايشان نيز دربارهء كسى از راويان آنها به گفتگو نپرداخته و هيچ كدام از آنان را هدف اتهامى همچون آنچه ابو ذر را بدان متهم داشتند نگردانيدند : با اينكه اگر بتوان آنها را بر معناى درستى حمل كرد و به تأويل آنها پرداخت آنچه را نيز ابو ذر گزارش كرده است مىتوان ؛ و با آن يكسان است .\r\nپس چه مانعى از تأويل گزارش‌هاى ابو ذر هست ؟ و چرا از ميان آن همه ياران پيامبر ، تنها او را هدف تيرهاى تهمت گردانيده‌اند ؟ با اينكه غرض ابو ذر از آن تبليغات ، اين نبود كه مردم را به پرهيز از كالاهاى جهان وادارد تا از اين راه به پاكيزه ساختن جان بپردازند و به مراتب كمال برسند بلكه اعتراض او به گروهى بود كه - چنانچه با گستردگى دربارهء آن سخن گفتيم - گنج‌هايى از زر و سيم و آن هم از راه‌هاى ناروا برهم انباشته بودند .\r\nابن كثير كه گواه استوارى براى ادعاى خود در سخنان ابو ذر نيافته ، رفتار او در زندگى شخصىاش را دستاويز گردانيده و گويد : هنگامى كه او نزديك معاويه مىزيست وى احضارش كرد و خواست بداند آيا كار وى با سخنش هماهنگ هست يا نه پس هزار دينار براى وى فرستاد و او آن را در همان روز از ميان اين و آن بخش كرد و پس از آن ، آورندهء پول را باز به سراغ او فرستاد تا به وى گفت : معاويه آن پول را داده بود تا من به ديگرى برسانم و من اشتباها به تو دادم ، زرها را بياور . او گفت آه ! از دست من به دررفت ولى هر گاه پول خودم رسيد حساب ترا هم با آن مىپردازم .\r\nكه از داستان بالا نيز بيش از اين برنمىآيد كه ابو ذر در پارسايى به جايى رسيد كه سياه و سفيد خود را در اين راه فدا كرد و كارش نشانهء آن نيست كه به فتواى او چنين رفتارى بر همگان واجب بوده بلكه نمايندهء پايگاه بسيار والايى است كه در پارسايى و بخشندگى و نيكوكارى داشته كه در اين راه نيز سرور آدميان صلّى اللّه عليه و آله بر او پيشى گرفت ، چنان زيست كه خود آگاهيد و در حالى درگذشت كه زر و سيم و غلام و كنيز و گوسفند و شترى از وى بر جاى نماند و زرهش در نزد يهودىاى بود « 1 » كه آن را در برابر سى پيمانه\r\n\r\n\r\n","description":"","footnote":"\r\n( 1 ) . طبقات ، ابن سعد چاپ مصر شمارهء پياپى 836 ، 837 ؛ مسند ، احمد : 1 / 300 ؛ تاريخ ، خطيب بغدادى :\r\n4 / 396 .\r\n","page_name":" 543 ","page_number":553},
  {"content":"\r\n\r\nجو نزد وى به گرو نهاد و خاندان او عليهم السّلام نيز به راه او رفتند و همان كسان بودند كه در راه دوستى حق ، به مستمند و پدر مرده و گرفتار ، خوراك خورانيدند و گرچه خود بدان نيازمند بودند ديگران را بر خويش مقدمم داشتند « 1 » و همانان كه چون ايمان آوردند نماز را برپا مىدارند و در حال ركوع ، صدقه مىدهند « 2 » و دارايىهاى خويش را در شب و روز و آشكار و پنهان انفاق مىكنند « 3 » چنان كه پيشواى ما دختر زادهء پيامبر ، حسن پاك دو بار از همهء دارايىاش بيرون شد ( و آن را بخشيد ) و سه بار همهء دارايىاش را ميان خود و خداى بزرگ و گرامى بخش كرد تا آنجا كه كفشى را مىبخشيد و كفشى را نگاه مىداشت و موزه‌اى را مىبخشيد و موزه‌اى را نگاه مىداشت « 4 » .\r\nو چه بسيارند پارسايان همانند ابو ذر در ميان پيروان محمّد صلّى اللّه عليه و آله كه پارسايى ، همهء دارايىشان را از تر و خشك بر باد داده و اين براى ايشان برترى شمرده مىشود كه آن را ياد بايد كرد و موجب سپاسگزارى بايد دانست مگر براى ابو ذر كه در ميان پيروان محمّد همانند عيسى بن مريم است . آرى ، همين روش را در وى دستاويزى مىگيرند براى آن فتواى پندارى ! بار خدايا از تو آمرزش مىخواهيم و بازگشت به سوى تست .\r\n\r\nگواهى خواستن هيأت داوران از گفتار ابن حجر\r\nدر مورد گواه سوم ( ابن حجر ) نيز بايد گفت : اى كاش هيأت داوران ، سخن او را به همان صورت اصلى بازگو مىكرد و سر و ته آن را نمىزد ، زيرا در همانچه در فتح البارى « 5 » نگاشته است و ما نيز آورديم مطالبى ديده مىشود كه با دعاوى هيأت ، سازشى ندارد از جمله همان پيش‌بينى پيامبر دربارهء تبعيد ابو ذر و آن هم در قالب الفاظى كه مىرساند وى در آن گيرودار ، ستم مىبيند و بر وى بيداد مىرود و آنچه موضوع را تأييد مىكند سخن\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 2 ) : 3 / 111 - 117 .\r\n( 2 ) . همان : 2 / 47 و 3 / 155 - 163 .\r\n( 3 ) . همان : 8 / 54 .\r\n( 4 ) . حلية الاولياء : 2 / 38 ؛ صفة الصفوة : 1 / 330 ؛ الصواعق 82 .\r\n( 5 ) . فتح البارى : 3 / 231 .\r\n","page_name":" 544 ","page_number":554},
  {"content":"\r\n\r\nپيامبر صلّى اللّه عليه و آله است كه آورديم : اى ابو ذر ! تو مردى شايسته هستى و در آينده ، بلايى به تو خواهد رسيد پرسيد : در ( راه - پاسدارى از آيين ) خدا ؟ پاسخ داد : ( آرى ) ، در ( راه پاسدارى از آيين ) خدا . گفت : « خوشا به فرمان خدا و آنچه در ( راه ) خدا و در برابر نظر خدا باشد » كه مىبينيم پيامبر ، دوستش را به شايستگى مىشناساند و او را در سيرت و خداپرستى و پارسايىاش همانند عيسى - پيامبر پاك - مىبيند و او را دستور مىدهد كه شكيبايى نمايد تا تباه نشود و تباهىاى بر شيوهء وى بار نگردد . و با اين ترتيب ، نمىدانيم نظريهء ابن حجر كه تازه هيأت داوران سر و ته آن را زده و سندى براى محكوميت ابو ذر دانسته تا چه اندازه درست است ؟\r\nاز جمله مطالبى كه ابن حجر آورده ، همان است كه در فتح البارى از زبان برخى بزرگان مذهبش گزارش كرده است : درست آن است كه اعتراض ابو ذر به شاهانى بوده كه دارايىها را براى خويش مىگرفتند و آن را در راهى كه مىبايد ، انفاق نمىكردند .\r\nآرى ، درست همين است - چنانچه گذشت « 1 » ، و هركس تاريخ و حديث را بكاود به همين نتيجه خواهد رسيد . پس آنچه از گفتار كوتاه شدهء ابن حجر برمىآيد پذيرفتنى نيست كه هيأت داوران بخواهد سخن او را گواه گرفته و براى داوران بدان چنگ زند . زيرا چنين اصلى نمىتواند اساس استدلال گردد و درست نيست كه به سود و زيان هيچ‌كس ، آن را مبناى داورى گردانند ، ولى چه بايد كرد كه ابن حجر گفته است و هيأت حكم داده است و حكومت هم آن حكم را اجرا كرده است !  إِنَّا لِلَّهِ وَ إِنَّا إِلَيْهِ راجِعُونَ  ( براستى كه ما از خداييم و براستى ما به سوى او بازمىگرديم ) .\r\nاينها بودند گواهان هيأت داوران . كه خوانندگان ، گفتار و احوال ايشان را آزمودند و اينك مىپرسيم : ساختمانى كه بر چنين اساس لرزانى بنا شود چه ارزشى دارد ؟ ما داناتريم كه آنان چه مىگويند و تو بر ايشان توانايى ندارى . پس هركس را كه از وعيد بهراسد قرآن را به ياد او آور .\r\nاينجا از نو رو به هيأت داوران كرده و مىگويم : دلايل شما در اثبات كمونيست بودن\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 3 ) : 8 / 335 .\r\n","page_name":" 545 ","page_number":555},
  {"content":"\r\n\r\nابو ذر نمىتواند آنچه را مىخواهيد ثابت كند ، زيرا نظر ابو ذر - تازه آن طور كه شما ادعا مىكنيد - اين است كه انسان بايد هرچه بيش از اندازهء نياز خود دارد انفاق كند و لازمهء اين عقيده آن است كه دارايىهايى را كه مورد نياز فرد است بتواند مالك شود در حالى كه كمونيست‌ها چنين عقيده‌اى ندارند و مىخواهند مالكيت را از اساس براندازند و آنگاه حكومت‌هاى كمونيستى به اندازهء نياز يا به اندازهء بهاى كار فرد ، حقوقى به او بپردازند تا زندگى وى به خطر نيفتد و در اين حال ، فرد در برابر آن ، حكم مزدور را دارد كه روزى خود را از راه كار براى كارفرما به دست مىآورد ، يا حكم نانخور را دارد و در برابر نان‌آور ، كه به اندازهء نياز وى به او پرداخت مىشود . گذشته از آنكه ما ديديم ابو ذر نمىگويد بايستى تمام دارايى را بخشيد بلكه هدف او از دستور انفاق ، همان هزينه‌هاى لازم و نيز خرج‌ها و بخشش‌هاى نيكوكارانه است كه مردانگى و عاطفهء انسانى ، ما را بدان مىخواند . پس هيأت داوران نه در اسناد آنچه به ابو ذر بسته است مراعات حق و انصاف را كرده و نه در رد و نقد كمونيسم به گونه‌اى درست عمل نموده . در آنچه مىگويد - خواه گزارشى را بازگو كند و خواه اسنادى بدهد - جز دروغ چيزى ندارد و نادانسته در داورى خود ، بيدادگرى مىنمايد .\r\nبر ما لازم بود كه در ديگر سخنانى هم كه دربارهء كمونيست بودن ابو ذر گفته شده ، به دقت بنگريم ، همچون سخن خضرى در المحاضرات « 1 » و عبد الحميد بك عبادى رئيس دانشكدهء ادبيات در چهره‌هايى از تاريخ اسلام « 2 » زير عنوان ابو ذر غفارى و احمد امين در فجر الاسلام « 3 » و محمّد احمد جاد المولى بك در انصاف عثمان « 4 » و صادق ابراهيم عرجون در عثمان بن عفان « 5 » و عبد الوهاب النجار در الخلفاء الراشدون « 6 » .\r\nو ديگر كسانى كه به راه ايشان رفته و به زور ، خود را در گيرودار پژوهش‌هاى تاريخى و بررسىهاى سهمناك افكنده‌اند بىآنكه توانايى علمىاى داشته باشند كه از افتادن به\r\n\r\n\r\n","description":"","footnote":"\r\n( 1 ) . المحاضرات : 2 / 36 ، 37 .\r\n( 2 ) . چهره‌هايى از تاريخ اسلام 109 - 113 .\r\n( 3 ) . فجر الاسلام : 1 / 136 .\r\n( 4 ) . انصاف عثمان 41 - 45 .\r\n( 5 ) . عثمان بن عفان 35 .\r\n( 6 ) . الخلفاء الراشدون 317 .\r\n","page_name":" 546 ","page_number":556},
  {"content":"\r\n\r\nمهلكه و از زمين خوردنى كه بلند شدن ندارد رهايىشان دهد كه تازه ايشان هم بيش از همان مطالبى كه پنبه‌اش را زديم نياورده و تنها برخىشان « 1 » بر آن رفته‌اند كه ابو ذر اصل كمونيسم را از عبد اللّه بن سبا گرفته و مدرك ايشان نيز روايت طبرى - از زبان سرى و او از شعيب و او از سيف و او از عطيه و او از يزيد فقعسى - است كه آورديم « 2 » و در آنجا ديديد كه سند گزارشگران آن از كسانى تشكيل مىشود : دروغ‌زن و گزارش‌ساز ، منحرف و تبهكار ، يا از سست‌گفتارى كه همگان در سستى گزارشش همداستانند ، يا ناشناسى كه هيچ‌كس هويت او را نمىشناسد و متن آن نيز به گونه‌اى است كه نشانه‌هاى دروغ بودن و آثار ساختگى بودن در آن نمايان است .\r\nو تازه عبد اللّه بن سبا كه معروف است يهودى بوده و در پراكنده‌كردن صف مسلمانان و تبهكارىهاى ديگر نقش مهمى داشته و شورش مصريان را تحت تأثير او دانسته و گفته‌اند كه وى براى افشاندن بذر آشوب و برانگيختن توده به جنگ با خليفهء آن روز ، شهرهاى بزرگ مسلمان را يكى پس از ديگرى ، پشت سر مىنهاده و آن اصول ويرانگر را در همه جا مىپراكنده است ، آرى ، چنين كسى را هيچ‌كس ، چپ نگاه نكرد و مأمورين حكومتى آن روز هرگز در پى دستگيرى او برنيامدند و از دل هيچ‌يك از اجتماعات دينداران ، به دورش نساختند ؛ و گذاشتند تا به آسودگى بچرخد و هرگونه خواسته‌ها و هوس‌هايش مقتضى است ، بازيگرى نمايد و آنگاه همهء دردسرها نصيب نيكان و پاكانى گرديد كه از ياران محمّد يا از پيروان نيكوكار ايشان بودند همچون ابو ذر ، عبد اللّه بن مسعود ، عمار بن ياسر ، مالك اشتر بن حارث ، زيد و صعصعه دو پسر صوحان ، جندب بن زهير ، كعب بن عبدهء پارسا ، يزيد ارحبى كه نزد مردم پايگاهى بزرگ داشته ، عامر بن قيس پارسا ، عمرو بن حمق كه به جهت دعاى پيامبر در حق او معروف بوده ، عروهء بارقى يار بزرگوار پيامبر ، كميل بن زياد مرد درستكار مورد اعتماد و حارث همدانى فقيه مورد اعتماد « 3 » ، آرى اينان را كه مىنگريم يكىشان آواره گرديده و در تبعيدگاه جان\r\n\r\n\r\n","description":"","footnote":"\r\n( 1 ) . مانند احمد امين و خضرى .\r\n( 2 ) . ر ك : الغدير ( متن عربى / چ 3 ) : 8 / 326 .\r\n( 3 ) . اگر خدا بخواهد داستان همهء ايشان را خواهيد خواند .\r\n","page_name":" 547 ","page_number":557},
  {"content":"\r\n\r\nسپرده و ديگر كتك خورده دنده‌هايش شكسته و ديگرى در معرض اهانت قرار گرفته و با نيش زبان‌ها ، گزيده شده و همين‌طور . . . .\r\nو پيش از همهء اينها سرور ما امير مؤمنان ، شايسته‌ترين امت ، است كه چنانچه داستان آن بيايد عثمان تبعيد او را لازم‌تر از همهء اينان مىبيند و پياپى او را به ينبع مىفرستد تا سر و صداى مردم براى درخواست خلافت او كم شود و به ابن عباس مىگويد : گزند عموزاده‌ات را از من دور كن كه ابن عباس مىگويد : عموزادهء من چنان مردى نيست ديگران به سود او رأى مىدهند ولى او براى خود رأيى دارد پس براى هرچه دوست دارى مرا به نزد او فرست گفت به او بگو تا بر سرزمينى كه در ينبع دارد برود تا نه من از دست او اندوهگين شوم و نه او از دست من . او به نزد على رفت و چنان گفت او گفت عثمان مرا بيش از يك شتر آبكش ارج نمىنهد سپس اين سروده‌ها را خواند :\r\n- با او چگونه بايد رفتار كرد ؟ من زخم او را درمان مىكنم و او بهبود مىيابد ولى نه از درد خسته مىشود نه از دارو .\r\nو گفت : ابن عبّاس ! عثمان جز اين نمىخواهد كه مرا همچون شتر آبكش گرداند . بيا و برو . فرستاد سراغ من كه ( از مدينه ) بيرون شو ، سپس فرستاد كه بيا و اينك فرستاده است كه بيرون شو ، به خدا سوگند چندان از او پشتيبانى كردم كه مىترسم گناهكار باشم « 1 » .\r\nآيا ابن سبا و ياران او در برابر چشم خليفه نبودند و آيا سر و صداى ايشان به گوش او نمىرسيد كه در شهرها به سركشى برخاسته و تبهكارى بسيارى در آن نموده بودند ؟\r\nچگونه بود كه كار آن كسانى كه مردم را به نيكوكارى مىخواندند و از تبهكارى با مىداشتند بر او گران مىآمد ولى نمىكرد كه آن ميكرب پليد را با كشتن عبد اللّه بن سبا نابود و ريشه‌كن سازد يا او را بر تنهء درخت‌هاى خرما به دار آويخته دست چپ و پاى راست او - يا به عكس - را ببرد يا از سرزمين مسلمانان تبعيدش كند .\r\nآيا خليفه نمىبايد دربارهء آن مرد گمراه و گمراه‌كننده ، با ياران نيكوكار پيامبر راى زنى كند ؟ همان‌گونه كه دربارهء ابو ذر بزرگ ، با وابستگان فرومايه و بدكنش خاندانش به راى\r\n\r\n\r\n","description":"","footnote":"\r\n( 1 ) . نهج البلاغة : 1 / 468 ؛ العقد الفريد : 2 / 274 .\r\n","page_name":" 548 ","page_number":558},
  {"content":"\r\n\r\nزنى پرداخت و آن سخن گزنده را بر زبان راند : به من بگوييد با اين پيرمرد دروغگو چه كنم ؟ بزنمش يا در زندانش افكنم يا بكشمش كه او گروه مسلمانان را پراكنده ساخته ؟ يا از سرزمين مسلمانان تبعيدش كنم ؟ « 1 »\r\nآرى عبد اللّه بن سبا از ميكروب‌هاى تباهى و از بىدينانى بوده و هماره با نيات زشتى كه داشته در ميان مسلمانان رفت و آمد مىكرده ؛ هرچند كه هرگز ، نه وابستگىاى ميان او و آموزه‌هاى كمونيسم شناخته و ثابت شده و نه اينكه شوريدن انقلابيون بر عثمان نتيجهء تحريكات او بوده ، مگر نامهء سرى را كه شعيب از زبان سيف بازگو كرده مستند قرار دهيم كه آن را نيز بايد دروغ شمرد كه در بازار بينادلان ارزشى ندارد « 2 » .\r\nزيرا مسلمانان و بويژه كسانى كه بر عثمان شوريدند از اكثريت ، اگر نگوييم همهء صحابه تشكيل مىشدند ( اگر خدا بخواهد گستردهء مطالب در جلد بعدى خواهد آمد ) و بويژه از كسانى كه به سرور ما امير مؤمنان پناه برده و خود از برترين ياران پيامبر و پيروان ايشان بودند ( همچون ابو ذر و عمار و مالك اشتر و دو پسر صوحان و ماننده‌هاى ايشان ) كه آنان نيز در برابر آنچه از سرچشمهء وحى فراگرفته بودند ، ارزشى براى عربده‌هاى هيچ‌كس قائل نبودند - و آن هم كسى همچون ابن سبا كه منش‌هاى او و گرايش‌هاى ديروز و امروزش را مىشناختند - آنان كه در جامعهء دينداران ، از مردان انديشهء شايسته بودند كجا گوش دل به هرپندارپرورى مىدادند ؟ و تازه تاريخ درست ، پيوستگىاى ميان هيچ يك از ايشان با اين مرد ، نشان نمىدهد چه رسد به اينكه او در روحيات ايشان اثر گذاشته و با دست ايشان ، آشوب‌هايى را در جامعهء دينداران برانگيخته باشد ؟ باز مىپرسيم چرا خليفهء آن روز در انديشهء آسوده ساختن مسلمان از گزند او برنيامد تا گروه او را پراكنده گرداند ؟ و چرا همان كارى را نكرد كه سرور ما امير مؤمنان انجام داد كه خبر آن را خوانديد « 3 » و ابن حزم نيز آورده است كه حضرت ، دود خفقان‌آورى به سراغ كسانى\r\n\r\n\r\n","description":"","footnote":"\r\n( 1 ) . ر ك : الغدير ( متن عربى / چ 3 ) : 8 / 298 ، 306 .\r\n( 2 ) . همان : 8 / 326 - 328 .\r\n( 3 ) . ر ك : الغدير ( متن عربى / چ 2 ) : 7 / 156 .\r\n","page_name":" 549 ","page_number":559},
  {"content":"\r\n\r\nكه آن گرايش‌هاى بدانجام را داشتند فرستاد و آن را ريشه‌كن گردانيد « 1 » .\r\n\r\nآخرين سخن ما\r\nاگر استادان محترم ، هم حقيقت كمونيسم و اصول آن را كه خود بازگوگر آنند بررسى كرده بودند و هم حقيقت داناى ياران پيامبر ، ابو ذر و همانندان او و آنچه از گفتار و كردار ايشان گزارش شده و احاديثى كه دربارهء ايشان رسيده ، اگر در اين زمينه‌ها پژوهشى داشتند فرسنگ‌ها فاصله‌اى را كه در ميانه است درمىيافتند و مىدانستند كه كسى همچون ابو ذر هرچه هم از پايگاه بسيار والايش فرود آيد و از مسير دانش خود بازگردد و از بنيادهاى پاك آيينش چشم بپوشد ، باز هم كمونيست نخواهد شد و يك داناى دينى ، هرگز اين مسلك را نخواهد برگزيد هرچند توشه‌اش از دين اندك باشد و توانايى علمىاش ناچيز .\r\nچگونه مرام كمونيسم را برمىگزيند و مردم را به پيروى از آن مىخواند كسى كه بداند اسلام پاك در تأمين نيازمندىها تهيدستان و براى پاسخ به هزينه‌هاى ايشان چه آورده و چه راههايى براى رفع گرفتارىهاى ايشان همواره ساخته است تا از سنگينى اندوهى كه براى نانخورانشان وجود دارد بكاهد و چه قوانينى نهاده است تا ايشان بتوانند به اندازه‌اى كه حق دارند از سرچشمه‌هاى حيات اقتصادى كه در دارايىهاى توانگران است برخوردار گردند . چنان كه پيامبر بزرگ با اين گفتار خويش مسأله را آشكار ساخته :\r\nبراستى كه خداوند به اندازه‌اى كه تهيدستان نيازمندند ( حقوقى را براى ايشان ) در دارايىهاى توانگران مسلمان ( نهاده و پرداخت آن را ) واجب گردانيده و تهيدستان كه گرسنه و برهنه مانند دچار رنج نمىگردند ، مگر به سبب آنچه توانگرانشان انجام مىدهند . هان ! براستى خداوند ، ايشان را سخت به پاى بازخواست خواهد كشيد و با شكنجه‌اى دردناك ، آزارشان خواهد داد . « 2 » و پس از اينكه با نيكوترين سازمان و\r\n\r\n\r\n","description":"","footnote":"\r\n( 1 ) . الفصل : 4 / 186 .\r\n( 2 ) . چنان كه در الترغيب و الترهيب : 1 / 213 مىخوانيم اين گزارش را طبرانى در الاوسط و الصغير آورده -\r\n","page_name":" 550 ","page_number":560},
  {"content":"\r\n\r\nپيشرفته‌ترين راه ، سياست مالى را تنظيم كرده و براى رفع نيازمندىهاى تهيدستان چاره‌انديشى نموده در سؤال و گدايى را برايشان بسته و با گفته‌هايى از اين‌گونه ، دو كار ياد شده را به سختى نكوهيده : « راستى كه خواهندگى ، شايسته نيست ، مگر در سه مورد : تهيدستىاى كه آدمى را به خاك بنشاند و تاوانى كه به گردن كسى افتاده و كار را به رسوايى بكشاند و خون‌بهايى كه پرداختنش با كسى باشد و رنج‌آور باشد » « 1 » تهيدستان را بر آن داشت تا به يارى هركارى كه مىتوانند خود را از مردم بىنياز گردانند و از گدايى و درخواست خوددارى كنند ، به ايشان گفت : « اگر كسى از شما ريسمانى برگيرد و به كوه رود و پشته‌اى هيزم بر پشت خود بياورد و آن را بفروشد و بدان وسيله خود را بىنياز گرداند ، براى او بهتر است تا از مردم درخواست كند كه آيا به او بدهند يا نه » « 2 » براى مستمندان و تهيدستان حقوقى معين برگردن دولتمندان قرار داد كه از راه‌هاى گوناگون و با نام‌هاى مختلف تأمين مىشود مانند مستمرىهاى سالانه يا جيره‌هاى ماهانه‌اى كه تعلق مىگيرد به چارپايان يا غلات يا زر و سيم و سود بازرگانى و سوداگرى و كان‌ها و ثروت‌هاى عمومى و گنج و غنيمت و ديگر حقوقى كه بر اموال واجب مىشود ؛ افزون بر آنچه گاهى بر آدمى به مناسبت‌هايى چند واجب مىشود همچون كفّاره‌ها و نذرها و پرداخت آنچه از راه نامشروع به دست آمده .\r\nامّا صدقات و هزينه‌هاى نيكوكارانه كه آدمى از زيادتى مالش مىپردازد ، مىتوان آن را از واجبات انسانيت شمرد و دربارهء آن نيز هرچه بگويى رواست و بزرگوارى كه آشكارا مردم را به راه راست مىخواند بر سر آن بسيار پافشارى كرده و پاره‌اى از حديث‌هاى مربوط به آن را قبلا آورديم و مسلم و ترمذى و ديگران از زبان ابو امامه آورده‌اند كه پيامبر صلّى اللّه عليه و آله گفت : يابن آدم ! تو اگر زيادتى دارايىات را ببخشى برايت بهتر\r\n\r\n\r\n","description":"","footnote":"\r\n- است و چنان كه در الغدير ( متن عربى / چ 2 ) : 8 / 256 گذشت اين كلام به عنوان سخن امير مؤمنان نيز گزارش شده است . .\r\n( 1 ) . الترغيب و الترهيب : 1 / 223 به گزارش از بيهقى و ابو داود .\r\n( 2 ) . صحيح ، بخارى : 3 / 34 ؛ صحيح ، مسلم : 3 / 97 ؛ سنن ، بيهقى : 4 / 195 ؛ الترغيب و الترهيب : 1 / 233 .\r\n","page_name":" 551 ","page_number":561},
  {"content":"\r\n\r\nاست و هرگاه نگاهدارى بدتر و اگر به اندازه‌اى دارايى داشته باشى كه ناگزير نشوى دست به سوى مردم دراز كنى سرزنشى بر تو نيست . « 1 »\r\nو مسلم از زبان ابو سعيد خدرى آورده است كه پيامبر گفت هركس مركبى بيش از نياز خود دارد آن را براى كسى كه مركب ندارد آماده كند و هركس بيش از نياز خود توشه دارد آن را بر كسى كه توشه ندارد آماده كند . « 2 »\r\nو در گزارشى درستى كه گذشت « 3 » خوانديم كه پيامبر گفت : هر روز كه آفتاب طلوع مىكند هركس بايد صدقه‌اى از بابت آن براى خويش بدهد .\r\nو از همهء اينها كه بگذريم اسلام شيوه‌ها و آيين‌هايى دارد كه نشان مىدهد كسى كه روزى بر او تنگ شده ، چه احترامى دارد و در جامعهء دينداران چه آبرويى بايد به او نهاد زيرا ايشان پذيرفته‌اند كه اعتراض خداوند به كسانى كه آبرودارى را در توانگرى مىدانند درست است . همان‌جا كه مىگويد : امّا انسان ، چون خداوند او را بيازمايد و با دادن نعمت ، گرامىاش دارد آن هنگام گويد : خداوند مرا گرامى داشت و چون براى آزمودن وى ، روزى را بر او تنگ گرداند گويد : خدا مرا خوار گردانيد . چنين نيست « 4 » و نيز قرآن كريم دستور مىدهد كه از دارايىهاى نيكو و گرانبها بخشش نمايند ، مىگويد : اى كسانى كه ايمان آورده‌ايد انفاق كنيد از بهترين آنچه به دست آورده‌ايد و از آنچه براى شما از زمين بيرون آورديم و براى انفاق ، بدها را معين نكنيد « 5 » و نيز مىگويد : شما هرگز به پايگاه نيكوكاران نخواهيد رسيد مگر از آنچه دوست داريد ( در راه خدا ) انفاق كنيد كه همانا خداوند بر آنچه انفاق مىكنيد آگاه است . « 6 » از راندن خواهندگان و بر باد دادن پاداش صدقات با منت نهادن و آزردن مردم و خودنمايى به ايشان ، منع كرده و خداوند متعال گويد : و امّا خواهنده را مران « 7 » و گويد : اى كسانى كه ايمان آورده‌ايد صدقات خود\r\n\r\n\r\n","description":"","footnote":"\r\n( 1 ) . الترغيب و الترهيب : 1 / 232 ، 252 .\r\n( 2 ) . سنن ، بيهقى : 4 / 182 .\r\n( 3 ) . ر ك : الغدير ( متن عربى / چ 2 ) : 8 / 354 .\r\n( 4 ) . فجر 89 / 15 ، 16 .\r\n( 5 ) . بقره 2 / 267 .\r\n( 6 ) . آل عمران 3 / 92 .\r\n( 7 ) . ضحى 93 / 10 .\r\n","page_name":" 552 ","page_number":562},
  {"content":"\r\n\r\nرا با منت نهادن و آزار رساندن ، تباه مكنيد مانند آن كس كه دارايى خود را براى خودنمايى به مردم انفاق كند و به خداوند و به روز رستاخيز نگرود و مانند آن كس باشد كه دانه را بر روى سنگ سخت بريزد و تند بارانى نيز غبار آن را بشويد كه نتوانند هيچ حاصلى از آن به دست آرند . « 1 » و هم گويد : آنان كه مالشان را در راه خدا انفاق كنند و در پى انفاق ( به مستحقان ) منتى نگذارده و آزارى نكنند آنان را پاداش نيكو نيز خدا خواهد بود و از هيچ پيشآمدى بيمناك نباشد و اندوهناك نخواهند بود « 2 » و گويد : به زبان خوش و طلب آمرزش ، مستمند خواهنده را ردكردن بهتر است تا آنكه صدقه دهند و از پى آن آزار كنند و خداوند بىنياز و بردبار است « 3 » .\r\nو بزرگ‌ترين پيامبران صلّى اللّه عليه و آله نيز گويد : نه كسى كه كار خير را براى نمايش به مردم و رساندن خبر آن به ايشان انجام دهد ، خداوند از وى مىپذيرد و نه كسى كه منت بگذارد يا در جستجوى شهرت برآمده و گزارش صدقه دادنش را به اين و آن برساند و نه كسى كه براى نمايش در برابر مردم بخشندگى نمايد . « 4 »\r\nو مسلم در صحيح خود آورده است كه پيامبر گفت : سه كس‌اند كه خداوند در روز رستاخيز با ايشان سخن نگويد و بديشان ننگرد و پاكيزه‌شان نگرداند و ايشان را در كيفرى دردناك باشد . كسى كه به خاطر آنچه مىبخشد منت بگذارد و . . . . « 5 »\r\nو ابن كثير آورده است كه پيامبر گفت : نه كسى كه با پدر و مادر بدرفتارى كند به بهشت درمىآيد و نه آن كسى كه منت بگذارد و نه كسى كه پيوسته باده‌گسارى نمايد . « 6 »\r\nو براى آنكه شيوهء منت نهادن به سبب بخشندگى بركنده شود و دل توانگران از احساس برترى و خودپسندى به خاطر بخش‌هاشان پاك گردد و هركس توانگر است از آلودگىها خوددارى نمايد و نيز براى آنكه دل‌هاى پاك مستمندان از خوارى تهيدستى كه بدان مىآلايد زدوده شود و از اينكه دست به سوى توانگران دراز مىكنند احساس\r\n\r\n\r\n","description":"","footnote":"\r\n( 1 ) . بقره 2 / 264 .\r\n( 2 ) . همان / 262 .\r\n( 3 ) . همان / 263 .\r\n( 4 ) . احياء العلوم : 1 / 222 .\r\n( 5 ) . سنن ، بيهقى : 4 / 191 .\r\n( 6 ) . تفسير ، ابن كثير : 1 / 318 .\r\n","page_name":" 553 ","page_number":563},
  {"content":"\r\n\r\nخردى نكنند و خاطرشان آزرده نگردد . . . آرى ، براى همين‌ها بوده كه پيامبر خدا گفت :\r\nصدقه ، پيش از آنكه در دست خواهنده قرار گيرد در دست خداوند بزرگ قرار مىگيرد . « 1 »\r\nو در گزارش درستى كه مسلم از زبان ابو هريره بازگو كرده است مىخوانيم كه پيامبر گفت : هيچ‌كس از چيز نيكويى صدقه نمىدهد - كه خداوند جز نيكو را نپذيرد - مگر آنكه خداوند بخشنده ، آن را با دست راست خود بگيرد - هرچند يك دانه خرما باشد - آنگاه در دست خداوند بخشنده رشد مىكند تا بزرگ‌تر از كوه مىشود .\r\nو بدينگونه بخشنده مسلمان كه نيكوكارانه روى خويش را به سوى خداوند كرده است ، مىبيند كه دارد حق خداوند بزرگ و برتر را از نعمت‌هايى كه ذات پاك او به وى بخشيده است مىدهد و مستمند نيز مىبيند كه دارد از خدا مىگيرد و دست خود را به سوى خدا دراز كرده و دست خداست كه نعمت‌ها را به سوى همه كس سرازير مىكند و دست برتر همان است و خود ميانجى است در ميان‌دهنده و گيرنده و خود نعمت‌بخش هردو است و خداوند بىنياز است و شما تهيدستانيد . « 2 » اگر توانگر يا مستمندى باشد خداوند به هردو ، سزاوارتر است . « 3 »\r\nكمونيست ، كمونيست نخواهد بود ، مگر هنگامى كه از حقايق دين ، ناآگاه باشد و براى رسوخ كمونيسم در دل مردم ، پيش از هرچيز بايد نگذاشت كه شناخت درستى از دين داشته باشند كه اگر در گوشه و كنار كشور شوروى يا ديگر سرزمين‌هايى كه هم مسلك آنند به جستجو پردازى . مىبينى بيشتر كسانى كه هدف‌هاى كمونيستى را دنبال مىكنند و آنهايند كه آگاهى درستى از قوانين دينى ندارند امّا كشورهايى كه دانايان دينى در آن فراوان باشند از چنين هدف‌هايى به دور است و به همين‌گونه هركس بهره‌اى از دانش داشته باشد ، خرد او راه نمىدهد كه در چنان مسيرى بيافتد . تا چه رسد به ابو ذر - همان ظرف لبريز از دانش - و ماننده‌هاى او ؟\r\nآرى ، كشورهاى اسلامى ويژگىاى دارند كه نمىگذارد يكسره به دامن كمونيسم\r\n\r\n\r\n","description":"","footnote":"\r\n( 1 ) . اين گزارش را بيهقى در شعب الايمان و نيز دارقطنى آورده‌اند .\r\n( 2 ) . محمّد 47 / 38 .\r\n( 3 ) . نساء 4 / 135 .\r\n","page_name":" 554 ","page_number":564},
  {"content":"\r\n\r\nافتند و آن نيز شناخت درست از قوانين دينى است كه اينجا و آنجا نزد دانايان يافت مىشود - و البته نه آنچه هيأت داوران الازهر عرضه مىكند - و نيز اين سرمايه‌هاى زندگى ساز كه در كيش يگانه‌پرستى اسلام جايگزين گرديده و اين و آنان دو مانع نيرومند هستند در برابر آن سيلى كه بدين سوى روان است ، پس براى برابرى با كمونيستم و نبرد با آن ، چيزى تواناتر از دين و دانش و روشن ساختن انديشهء توده‌هاى مسلمان به يارى آن دو نيست و سرپرستان جوامع مسلمان بايستى در همين راه به كار برخاسته زمينهء دانش را گسترش دهند و قوانين دين را در همه جا برنامه گردانيده و با روح فرهنگ دينى ، انسانى را كه نادان آفريده شده از خواب بيدار ساخته و فرزندان ميهن گرامى را از كلامىهاى آموزشگاه‌هاى ابتدايى تا عالى با آموختن دانش‌هاى نيكو پرورش دهند و قوانين دين مبين را اجرا نموده و دانايان شايسته را بزرگ بدارند و مردان سخنور و اندرزگوى را ارج نهاده حقوق ناتوانان توده را پاسدار باشند و كسانى را كه به يارى عائله‌مندان مىشتابند همراهى كنند تا كشورشان در برابر مرام كمونيسم از پاى نيفتد .\r\nخداوند زنده بدارد دانايانى را كه به كار برخيزند و سرپرستان آن جوامع اسلامى را كه به پاسدارى از بندگان خدا و كشور ايشان بپردازند .\r\nبدين‌سان اى پيامبر تو همه را به راه راست بخوان و چنان كه دستور دارى پايدارى كن و پيرو هوس‌هاى ايشان مباش و بگو من به نامه‌اى كه خدا فرستاد گرويدم و دستور دارم كه در ميان شما ، دادگرانه داورى نمايم ، خداى يگانه پروردگار ما و شماست و پاداش كار ما بر ما و كار شما بر شماست ، ديگر هيچ حجت و گفتگويى ميان ما و شما نيست خدا ( در روز سزا ، براى داورى درست ) ميان ما جمع مىكند و همه به سوى او بازمىگرديم . « 1 »\r\nدر آغاز و انجام ، خدا را سپاس !\r\n\r\n\r\n","description":"","footnote":"\r\n( 1 ) . شورى 42 / 15 .\r\n","page_name":" 555 ","page_number":565},
  {"content":"\r\n . \r\n\r\n","description":"","footnote":"","page_name":" 556 ","page_number":566}
  ]