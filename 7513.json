[
  {"content":"\r\n\r\nتاريخ پيامبران\r\nحزقيل - عيسى\r\n\r\n","description":"","footnote":"","page_name":" 809 ","page_number":1},
  {"content":"\r\n\r\nمجلسي ، محمد باقر بن محمد تقي ، 1037 - 1111 ق .\r\nحيوة القلوب / مجلسي ، تحقيق سيد علي اماميان . - قم : سرور . 1384 .\r\nISBN 964 - 6314 - 01 - 5\r\nچاپ ششم : 1384 .\r\nفهرستنويسى بر أساس اطلاعات فيپا .\r\nكتابنامه : همچنين به صورت زير نويس .\r\nمندرجات : ج . 1 . تاريخ پيامبران عليهم السلام وبعضى از قصه‌هاى قرآن ( آدم - موسى ) . - - ج . 2 . تاريخ پيامبران عليهم السلام وبعضى از قصه‌هاى قرآن ( حزقيل - عيسى ) .\r\n1 . قرآن - - قصه‌ها . 2 . پيامبران .\r\nالف . اماميان ، سيد علي ، محقق ، ب . عنوان .\r\n9 ح 3 م / BP 88 - 156 / 297\r\n1383\r\nكتابخانه ملى إيران 9064 - 76 م\r\n\r\n","description":"","footnote":"","page_name":" 810 ","page_number":2},
  {"content":"\r\n\r\nحيوة القلوب 2\r\nتاريخ پيامبران عليهم السلام\r\nوبعضى از\r\nقصه‌هاى قرآن\r\nعلامه مجلسي ره\r\nتحقيق\r\nسيد علي اماميان\r\nانتشارات سرور\r\n\r\n","description":"","footnote":"","page_name":" 811 ","page_number":3},
  {"content":"\r\n\r\nانتشارات سرور\r\nقم ، خيابان حجتيه ، كوچهء 4 ، تلفاكس 7736810 ، صندوق پستى 496 - 37185\r\nتاريخ پيامبران عليهم السلام\r\n( حيوة القلوب / ج 2 )\r\nتأليف : علامه محمد باقر مجلسي قدس سره\r\nتحقيق : سيد علي اماميان\r\nناشر : انتشارات سرور\r\nليتوگرافي : تيزهوش\r\nچاپ : ستاره\r\nصحافي : ياس\r\nنوبت چاپ : ششم\r\nتاريخ انتشار : 1384 ه‍ ش\r\nتيراژ : 1400 دوره\r\nبهاى دورهء دو جلدي : 7500 تومان\r\n* كليه حقوق براي ناشر محفوظ است *\r\nشابك 964 - 6314 - 01 - 5\r\n\r\n","description":"","footnote":"","page_name":" 812 ","page_number":4},
  {"content":"\r\n\r\n\r\nجلد دوم\r\nبِسْمِ اللَّهِ الرَّحْمنِ الرَّحِيمِ\r\n\r\n","description":"","footnote":"","page_name":" 813 ","page_number":5},
  {"content":"\r\n . \r\n","description":"","footnote":"","page_name":" 814 ","page_number":6},
  {"content":"\r\n\r\n\r\nفهرست مطالب\r\n[ تصوير نسخه خطى 
  ] باب چهاردهم در بيان قصص حضرت حزقيل عليه السّلام 819\r\nباب پانزدهم در بيان قصص حضرت إسماعيل كه حق تعالى أو را در قرآن مجيد « صادق الوعد » ناميده است 829\r\nباب شانزدهم در بيان قصه‌هاى حضرت الياس ويسع واليا عليهم السّلام 835\r\nباب هفدهم در بيان قصهء حضرت ذو الكفل است 849\r\nباب هجدهم در بيان قصه‌ها وحكمتهاى حضرت لقمان حكيم عليه السّلام 855\r\nباب نوزدهم در بيان قصص اشمويل وطالوت وجالوت عليهما السّلام است 881\r\nباب بيستم در بيان ساير قصص حضرت داود عليه السّلام است 897\r\nفصل أول در بيان فضايل وكمالات ومعجزات ووجه تسميه وكيفيت حكم وقضا ومدت عمر ووفات آن حضرت است 899\r\n\r\n","description":"","footnote":"","page_name":" 815 ","page_number":7},
  {"content":"\r\n\r\nفصل دوم در بيان ترك اولاى حضرت داود عليه السّلام است 915\r\nفصل سوم در بيان وحيهائى است كه بر آن حضرت نازل شده وحكمتهائى است كه از آن جناب به ظهور رسيده وبعضي از نوادر أحوال آن حضرت است 928\r\nباب بيست ويكم در بيان قصهء أصحاب سبت است 945\r\nباب بيست ودوم در بيان قصص حضرت سليمان بن داود عليهما السّلام 955\r\nفصل أول در بيان فضايل وكمالات ومعجزات ومجملات حالات آن حضرت 957\r\nفصل دوم در بيان قصهء گذشتن آن حضرت به وادى موران وساير معجزات آن حضرت كه در باب وحوش وطيور به ظهور پيوسته است 984\r\nفصل سوم در بيان قصهء آن حضرت است با بلقيس 991\r\nفصل چهارم در بيان مواعظ واحكام ووحيها كه بر آن حضرت نازل گرديده ونوادر أحوال آن حضرت است تا وفات أو وآنچه بعد از وفات آن حضرت سانح شد 1002\r\nباب بيست وسوم در بيان قصهء قوم سبأ وأهل ثرثار است 1011\r\nباب بيست وچهارم در بيان قصهء حنظله عليه السّلام وأصحاب رسّ است 1017\r\n\r\n","description":"","footnote":"","page_name":" 816 ","page_number":8},
  {"content":"\r\n\r\nباب بيست وپنجم در بيان قصص حضرت شعيا وحضرت حيقوق عليهما السّلام 1029\r\nباب بيست وششم در بيان قصص حضرت زكريا ويحيى عليهما السّلام است 1035\r\nباب بيست وهفتم در بيان قصص حضرت مريم دختر عمران ، مادر عيسى عليه السّلام است 1059\r\nباب بيست وهشتم در بيان قصص حضرت روح اللّه عيسى بن مريم عليه السّلام است 1071\r\nفصل أول در بيان ولادت آن حضرت است 1073\r\nفصل دوم در بيان فضايل وكمالات وآداب وسير وسنن ومعجزات وتبليغ رسالات ومدت عمر وساير مجملات حالات آن حضرت است 1091\r\nفصل سوم در بيان قصص تبليغ رسالت آن حضرت است وفرستادن رسولان به أطراف براي هدايت خلق وأحوال حواريان آن حضرت است 1109\r\nفصل چهارم در بيان قصهء نزول مائده است بر قوم حضرت عيسى عليه السّلام به دعاى آن حضرت 1136\r\nفصل پنجم در بيان وحىهائى است كه بر حضرت عيسى عليه السّلام نازل گرديده ومواعظ وحكمتهائى كه از آن حضرت صادر شده است 1142\r\nفصل ششم در بيان بالا رفتن عيسى عليه السّلام به آسمان وفرود آمدن آن حضرت در آخر الزمان وأحوال حضرت شمعون بن حمون الصفا است 1187\r\n\r\n","description":"","footnote":"","page_name":" 817 ","page_number":9},
  {"content":"\r\n\r\nباب بيست ونهم در بيان قصه‌هاى ارميا ودانيال وعزيز عليهم السّلام وغرائب قصص بخت نصر است 1199\r\nباب سىام در بيان قصص حضرت يونس بن متى وپدر آن حضرت است 1233\r\nباب سى ويكم در بيان قصهء أصحاب كهف وأصحاب رقيم است 1259\r\nباب سى ودوم در بيان قصهء أصحاب أخدود وپيغمبر مجوس است 1283\r\nباب سى وسوم در بيان قصهء حضرت جرجيس عليه السّلام است 1291\r\nباب سى وچهارم در بيان قصهء حضرت خالد بن سنان عليه السّلام است 1297\r\nباب سى وپنجم در بيان أحوال پيغمبرانى كه تصريح به اسم شريف ايشان نشده است 1301\r\nباب سى وششم در بيان نوادر اخبار غير پيغمبران از بني إسرائيل وغير ايشان است 1309\r\nباب سى وهفتم در بيان أحوال بعض از پادشاهان زمين است 1343\r\nباب سى وهشتم در بيان قصهء هاروت وماروت است 1357\r\nفهرست مصادر تحقيق 1369\r\n\r\n","description":"","footnote":"","page_name":" 818 ","page_number":10},
  {"content":"\r\n\r\n\r\nباب چهاردهم\r\nدر بيان قصص حضرت حزقيل عليه السّلام\r\n\r\n","description":"","footnote":"","page_name":" 819 ","page_number":11},
  {"content":"\r\n . \r\n","description":"","footnote":"","page_name":" 820 ","page_number":12},
  {"content":"\r\n\r\nحق تعالى در قرآن مجيد فرموده است  أَ لَمْ تَرَ إِلَى الَّذِينَ خَرَجُوا مِنْ دِيارِهِمْ وَهُمْ أُلُوفٌ حَذَرَ الْمَوْتِ فَقالَ لَهُمُ اللَّهُ مُوتُوا ثُمَّ أَحْياهُمْ إِنَّ اللَّهَ لَذُو فَضْلٍ عَلَى النَّاسِ وَلكِنَّ أَكْثَرَ النَّاسِ لا يَشْكُرُونَ  « 1 » « آيا نظر نمىكنى بسوى قصهء آن جماعتى كه بيرون رفتند از خانه‌هاى خود وايشان چند هزار كس بودند براي حذر از مرگ پس خدا به ايشان گفت :\r\nبميريد ، پس زنده گردانيد ايشان را بدرستى كه خدا صاحب فضل واحسان است بر مردم وليكن أكثر مردم شكر أو نمىكنند » .\r\nشيخ طبرسى قدّس اللّه روحه فرموده است : ايشان گروهى بودند از بني إسرائيل كه گريختند از طاعونى كه در شهر ايشان بهم رسيده بود ؛ وبعضي گفته‌اند از جهاد گريخته‌اند ؛ وبعضي گفته‌اند كه ايشان قوم حزقيل بودند كه سومين خليفه‌هاى موسى عليه السّلام بود زيرا كه خليفهء أول بعد از موسى در بني إسرائيل يوشع بن نون بود ، بعد از أو كالب بن يوفنا وبعد از أو حزقيل وأو را « ابن العجوز » مىگفتند زيرا مادرش پيرزالى بود واز حق تعالى أولاد طلبيد بعد از آنكه پير وعقيم شده بود وخدا حزقيل را به أو عطا كرد ؛ بعضي گفته‌اند حزقيل « ذو الكفل » است واز براي اين أو را ذو الكفل گفتند كه كفالت وضامنى هفتاد پيغمبر كرد وايشان را از كشتن خلاص كرد وبه ايشان گفت : برويد كه اگر من كشته شوم بهتر است از آنكه شماها همه كشته شويد ، پس چون يهود آمدند وپيغمبران را از أو طلبيدند گفت : رفتند ومن نمىدانم به كجا رفتند ، وحق تعالى حفظ كرد ذو الكفل را كه از ايشان ضررى به أو نرسيد .\r\n\r\n\r\n","description":"","footnote":"\r\n( 1 ) . سورهء بقره : 243 .\r\n","page_name":" 821 ","page_number":13},
  {"content":"\r\n\r\nوگفته است : در عدد اين جماعت خلاف است ميان سه هزار وهشت هزار وده هزار وسى هزار وچهل هزار وهفتاد هزار ، وگفته است : ايشان به دعاى حزقيل زنده شدند ؛ وبعضي گفته‌اند به دعاى « شمعون » . واسم شهر ايشان « داوردان » بود ؛ بعضي گفته‌اند « واسط » بود « 1 » .\r\nوعلى ابن إبراهيم رحمه اللّه روايت كرده است كه : ايشان در بعضي از بلاد شام بودند وطاعون در ميان ايشان بهم رسيد وخلق بسيارى از ايشان از ترس مرگ از شهر بيرون رفته ودر بيابانى فرود آمدند ، پس همه در يك شب مردند ، وچنان بر سر راه مردم بودند كه مردم بر روى استخوانهاى ايشان عبور مىكردند ! پس خدا به دعاى پيغمبرى ايشان را زنده كرد وبه خانه‌هاى خود برگشتند وعمر بسيار بعد از آن كردند وبه تدريج مردند ويكديگر را دفن كردند « 2 » .\r\nبه سند حسن منقول است كه حمران از حضرت امام محمد باقر عليه السّلام پرسيد : آيا چيزى در بني إسرائيل بوده است كه در اين امّت مثل آن نباشد ؟\r\nفرمود : نه .\r\nپس از تفسير اين آية از آن حضرت سؤال كرد وگفت : بعد از آنكه زنده شدند همان قدر ماندند كه مردم ايشان را ديدند ودر همان روز مردند يا به خانه‌هاى خود برگشتند ؟\r\nفرمود : بلكه زنده شدند وبرگشتند وبه خانه‌هاى خود ساكن شدند وطعام خوردند وزنان نكاح كردند ومدتها زنده بودند وبعد از آن به اجلهاى خود مردند « 3 » . وآنها كه در اين امّت در رجعت زنده خواهند شد چنين خواهند بود .\r\n\r\n\r\n","description":"","footnote":"\r\n( 1 ) . مجمع البيان 1 / 346 ، ودر آن به جاى يوفنا ، يوقنا آمده است .\r\n« داوردان » ناحيه‌اى است در شرق واسط كه ميان آنها يك فرسخ است . ( معجم البلدان 2 / 434 ) .\r\n« واسط » شهري است وسط راه ميان بصره وكوفه كه سبب تسميهء آن به اين نام همان است ، واز واسط تا بصره وهمچنين تا كوفه پنجاه فرسخ است . ( معجم البلدان 5 / 347 ) .\r\n( 2 ) . تفسير قمى 1 / 80 .\r\n( 3 ) . مختصر بصائر الدرجات 23 ؛ تفسير عياشى 1 / 130 ؛ مجمع البيان 1 / 347 .\r\n","page_name":" 822 ","page_number":14},
  {"content":"\r\n\r\nمؤلف گويد : اين قصه نيز از شواهد حقيقت رجعت است ، بنا بر اين حديث كه مكرر مذكور شد كه آنچه در بني إسرائيل واقع شد در اين امّت واقع مىشود ، وعلماى شيعه بر مخالفان به اين آية استدلال كرده‌اند .\r\nودر حديث معتبر از حضرت امام محمد باقر عليه السّلام وحضرت امام جعفر صادق عليه السّلام منقول است كه : چون تفسير اين آية را از ايشان پرسيدند فرمود : ايشان أهل شهري بودند از شهرهاى شام وهفتاد هزار خانه بودند ، وطاعون در ميان ايشان بسيار بهم رسيد ، هرگاه اثر طاعون ظاهر مىشد توانگران كه قوّت حركت داشتند بيرون مىرفتند ومردم پريشان به سبب ضعفشان در شهرها مىماندند ، وآنها كه مىماندند بسيار مىمردند وآنها كه بيرون مىرفتند كمتر مىمردند ، پس آنها كه بيرون رفته بودند مىگفتند : اگر ما در شهر مىمانديم بسيار مىمرديم ، وآنها كه در شهر مانده بودند مىگفتند : اگر ما بيرون مىرفتيم آن قدر از ما نمىمردند !\r\nپس رأى ايشان بر اين قرار گرفت كه چون اثر طاعون ظاهر شود همه بيرون روند ، پس در اين مرتبه اثر طاعون كه ظاهر شد همه بيرون رفتند ودر شهرها بسيار گشتند تا رسيدند به شهر خرابى كه أهل آن شهر همه از طاعون مرده بودند ، خانه‌هاى ايشان خالى مانده بود ، پس بارهاى خود را به آن شهر فرود آوردند وهمه در آن شهر قرار گرفتند پس حقتعالى فرمود : بميريد ! همه در يك ساعت مردند ، وماندند بر آن حال تا استخوان شدند ، آن شهر بر سر راه قوافل بود ، أهل قافله‌ها استخوانهاى ايشان را از سر راه دور ودر يك موضع جمع مىكردند .\r\nپس پيغمبرى از پيغمبران بني إسرائيل كه أو را حزقيل مىگفتند به اين موضع عبور نمود ، چون نظرش بر استخوانهاى پوسيده افتاد بسيار گريست گفت : پروردگارا ! اگر خواهى در اين ساعت ايشان را زنده مىتوانى كرد چنانچه در يك ساعت ايشان را ميرانده‌اى ، تا شهرهاى تو را آبادان كنند وبندگان تو از ايشان بوجود آيند وتو را عبادت كنند با ساير عبادت كنندگان تو .\r\nپس خدا وحى كرد به أو كه : آيا مىخواهى من ايشان را زنده كنم ؟\r\n\r\n","description":"","footnote":"","page_name":" 823 ","page_number":15},
  {"content":"\r\n\r\nعرض كرد : بلى اى پروردگار من .\r\nپس خدا اسم أعظم را به أو وحى كرد وفرمود : مرا به اين نام بخوان تا ايشان را زنده گردانم .\r\nچون حزقيل اسم أعظم الهى را خواند ، نظر كرد به استخوانها كه پرواز مىكردند بسوى يكديگر تا بدنها ايشان درست شد ، همه به يكديگر نظر مىكردند وتسبيح وتكبير وتهليل مىگفتند ، پس حزقيل گفت : شهادت مىدهم كه حق تعالى بر همه چيز قادر است « 1 » .\r\nوبه سند معتبر از حضرت امام جعفر صادق عليه السّلام منقول است كه : اين جماعت در روز نوروز زنده شدند ، وخدا وحى فرستاد بسوى آن پيغمبرى كه براي ايشان دعا كرد كه : آب بريز بر استخوانهاى ايشان ، چون بر ايشان آب ريخت زنده شدند وايشان سى هزار كس بودند ، به اين سبب در ميان عجم شايع شده است كه در روز نوروز بر يكديگر آب مىپاشند وسببش را نمىدانند « 2 » .\r\nدر حديث معتبر ديگر از آن حضرت منقول است كه : در ضمن حجتها كه بر يكى از زنادقة تمام كرد وأو را به اسلام در آورد اين حديث بود وفرمود كه : جماعتى از وطنهاى خود بيرون آمدند واز طاعون گريختند وعدد ايشان را احصا نمىتوانست كرد از بسيارى ايشان ، پس خدا ايشان را هلاك كرد وآن قدر ماندند كه استخوانهاى ايشان پوسيد وبندهاى بدن ايشان گسيخته شد وخاك شدند .\r\nپس خدا در وقتي كه خواست قدرت خود را بر خلق ظاهر گرداند ، پيغمبرى را برانگيخت كه أو را حزقيل مىگفتند ، پس دعا كرد وايشان را ندا كرد ، پس بدنهاى ايشان جمع شد وروحهاى ايشان به بدنها برگشت وبه هيئت روزى كه مرده بودند زنده شدند ويك كس از ايشان كم نيامد ، بعد از آن مدت بسيار زندگانى كردند « 3 » .\r\nبه سند معتبر منقول است كه : حضرت امام رضا عليه السّلام چون در حضور مأمون با جاثليق\r\n\r\n\r\n","description":"","footnote":"\r\n( 1 ) . كافى 8 / 198 .\r\n( 2 ) . المهذب البارع 1 / 195 .\r\n( 3 ) . احتجاج 2 / 231 .\r\n","page_name":" 824 ","page_number":16},
  {"content":"\r\n\r\nنصارى حجت تمام كرد فرمود كه : اگر عيسى را از براي آن مىگويند خدا است كه مرده را زنده مىكرد ، پس يسع هم كرد آنچه عيسى كرد وامّت أو أو را خدا نخواندند ، وحزقيل پيغمبر نيز كرد آنچه عيسى كرد وسى وپنج هزار كس را بعد از آنكه شصت سال از مردن ايشان گذشته بود زنده كرد .\r\nپس به جاثليق خطاب فرمود : آيا نيافته‌اى كه اينها از جوانان بنى اسرائيلند كه در تورات مذكورند وبخت نصر وقتي كه بيت المقدس را خراب كرد بني إسرائيل را كشت وايشان را أسير كرد وبرد به بابل « 1 » ، پس خدا حزقيل را مبعوث گردانيد وبسوى بني إسرائيل فرستاد وايشان را زنده كرد ؟ اى جاثليق ! اينها قبل از عيسى بودند يا بعد از أو ؟\r\nجاثليق گفت : بلكه قبل از عيسى بودند .\r\nحضرت فرمود : هرگاه عيسى عليه السّلام را براي مرده زنده كردن ، خدا مىدانيد ، پس يسع وحزقيل را نيز خدا بدانيد زيرا اينها هم مرده زنده كردند ، بدرستى كه گروهى از بني إسرائيل از شهرهاى خود گريختند از طاعون وايشان چندين هزار كس بودند از ترس مرگ پس خدا ايشان را در يك ساعت ميراند ، پس أهل شهر بر دور ايشان حصارى ساختند ودر آن حصار بودند تا رميم شدند واستخوانهايشان پوسيد ، پس پيغمبرى از پيغمبران بني إسرائيل بر ايشان گذشت وتعجب كرد از بسيارى استخوانهاى پوسيدهء ايشان . پس حق تعالى به أو وحى فرستاد : مىخواهى ايشان را براي تو زنده كنم تا تبليغ رسالت خود به ايشان نمائى ؟\r\nعرض كرد : بلى اى پروردگار من .\r\nپس خدا وحى فرستاد بسوى أو كه : ندا كن ايشان را .\r\nآن پيغمبر ندا كرد ايشان را كه : اى استخوانهاى پوسيده ! برخيزيد به اذن خداى عزّ وجل . پس همه زنده شدند وبرخاستند وخاك از سرهاى خود مىافشاندند « 2 » .\r\n\r\n\r\n","description":"","footnote":"\r\n( 1 ) . « بابل » ناحيه‌اى است كه كوفه وحلّه از توابع آن مىباشند . ( معجم البلدان 1 / 309 ) .\r\n( 2 ) . توحيد شيخ صدوق 422 ؛ عيون أخبار الرضا 1 / 159 ؛ احتجاج 2 / 407 .\r\n","page_name":" 825 ","page_number":17},
  {"content":"\r\n\r\nمؤلف گويد : از اين روايت چنان ظاهر مىشود كه اين جماعت را كه از طاعون گريخته بودند پيغمبر ديگر غير از حزقيل زنده كرده باشد وحزقيل كشته‌هاى بخت نصر را زنده كرده باشد ، اين مخالف أحاديث گذشته است ، وممكن است كه حضرت امام رضا عليه السّلام در اين حديث موافق آنچه نزد أهل كتاب مشهور بوده بيان فرموده باشد براي آنكه حجت بر أو تواند بود ، در عبارت اين حديث نيز تكلفى مىتوان كرد كه موافق شود با أحاديث گذشته .\r\nدر حديث معتبر از امام محمد باقر عليه السّلام منقول است كه : چون پادشاه قبط به قصد خراب كردن بيت المقدس لشكر كشيد وبيت المقدس را محاصره كرد ، مردم به نزد حزقيل جمع شدند وبراي دفع اين داهيه ورفع اين بليّه به آن حضرت استغاثه كردند ، حزقيل گفت : شايد امشب با پروردگار خود در اين باب مناجاة كنم .\r\nپس چون شب شد ، براي دفع اين بليّه به درگاه قاضى الحاجات مناجاة كرد ، حق تعالى وحى فرمود : من كفايت شرّ ايشان مىكنم . پس امر فرمود حق تعالى ملكي كه موكّل بود بر هوا كه : نفسهاى ايشان را بگير ؛ پس همه به يك مرتبه مردند .\r\nچون صبح شد حزقيل قوم خود را خبر داد كه خدا ايشان را هلاك كرد ، چون بني إسرائيل از شهر بيرون رفتند ديدند كه ايشان همه مرده‌اند ، پس عجبي در نفس حزقيل بهم رسيد ، ودر خاطر گذرانيد كه : چه فرق است ميان من وسليمان عليه السّلام ؟ به اين سبب قرحه‌اى در كبد آن حضرت بهم رسيد براي تنبيه أو وبسيار أو را آزار كرد ، پس خشوع وتذلّل نمود به درگاه حق تعالى وبر روى خاكستر نشست واستغاثه كرد براي دفع آن مرض ، پس حق تعالى به أو وحى فرمود : شير درخت انجير را بگير وبه سينهء خود بمال ، چون چنين كرد آن مرض برطرف شد « 1 » .\r\nمؤلف گويد : از اين حديث وحديث سابق بر اين چنان ظاهر مىشود كه حزقيل بعد از حضرت سليمان عليه السّلام بوده است بر خلاف آنچه مشهور است ميان مفسران كه نزديك به\r\n\r\n\r\n","description":"","footnote":"\r\n( 1 ) . محاسن 2 / 371 ؛ قصص الأنبياء راوندى 241 .\r\n","page_name":" 826 ","page_number":18},
  {"content":"\r\n\r\nزمان حضرت موسى عليه السّلام بوده وخليفهء سوم آن حضرت بوده است .\r\nبه سند حسن از حضرت صادق عليه السّلام منقول است كه : حق تعالى وحى نمود به حزقيل پيغمبر كه خبر ده فلان پادشاه را كه : من تو را در فلان روز مىميرانم ، پس حزقيل به نزد آن پادشاه رفت ورسالت حق تعالى را به أو رسانيد ، پس پادشاه دعا كرد بر روى تخت وتضرع وتذلّل به درگاه خدا نمود تا از تخت خود به زير افتاد ، عرض كرد : پروردگارا ! آن قدر مرگ مرا پس‌انداز كه فرزند من بزرگ شود وأو را جانشين خود گردانم .\r\nحق تعالى وحى فرمود بسوى حزقيل كه : برو به نزد پادشاه بگو كه عمرش را پانزده سال زياد كردم .\r\nحزقيل گفت : خداوندا ! هرگز قوم من از من دروغ نشنيده‌اند ، چون اين را بگويم بر دروغ من حمل خواهند كرد .\r\nحق تعالى به أو وحى كرد كه : تو بندهء منى وآنچه مىگويم بايد بشنوى ، برو وتبليغ رسالت من به أو بكن « 1 » .\r\n\r\n\r\n","description":"","footnote":"\r\n( 1 ) . قصص الأنبياء راوندى 241 .\r\n","page_name":" 827 ","page_number":19},
  {"content":"\r\n . \r\n","description":"","footnote":"","page_name":" 828 ","page_number":20},
  {"content":"\r\n\r\n\r\nباب پانزدهم در بيان قصص حضرت إسماعيل عليه السّلام كه حق تعالى أو را در قرآن مجيد « صادق الوعد » ناميده است\r\n\r\n","description":"","footnote":"","page_name":" 829 ","page_number":21},
  {"content":"\r\n . \r\n","description":"","footnote":"","page_name":" 830 ","page_number":22},
  {"content":"\r\n\r\nحق تعالى فرموده است   وَاذْكُرْ فِي الْكِتابِ إِسْماعِيلَ إِنَّهُ كانَ صادِقَ الْوَعْدِ وَكانَ رَسُولًا نَبِيًّا . وَكانَ يَأْمُرُ أَهْلَهُ بِالصَّلاةِ وَالزَّكاةِ وَكانَ عِنْدَ رَبِّهِ مَرْضِيًّا   « 1 » يعنى : « ياد كن إسماعيل را در قرآن بدرستى كه صادق الوعد بود يعنى وفاكننده بود به وعدهء خود وأو پيغمبر مرسل بود وامر مىكرد أهل خود را به نماز كردن وزكات دادن ونزد پروردگار خود پسنديده بود » .\r\nودر حديث معتبر از حضرت امام رضا عليه السّلام منقول است كه : حق تعالى براي اين أو را صادق الوعد ناميد كه با شخصي در مكاني وعده كرد ويك سال از براي انتظار وعدهء أو در آن مكان ماند واز آنجا حركت نكرد « 2 » .\r\nوبه سندهاى معتبر بسيار از حضرت صادق عليه السّلام منقول است كه : اين إسماعيل كه حق تعالى أو را صادق الوعد ناميده است غير از إسماعيل فرزند إبراهيم خليل عليه السّلام است بلكه پيغمبرى بود از پيغمبران كه خدا أو را به قوم خود مبعوث گردانيد وقوم أو گرفتند أو را وپوست سر وروى مبارك أو را كندند . پس حق تعالى ملكي را بسوى أو فرستاد وگفت :\r\nپروردگار عالميان تو را سلام مىرساند ومىفرمايد كه : ديدم كه قوم تو با تو چه كردند ومرا فرستاده است بسوى تو كه هر حكم در باب ايشان بفرمائى من أو را بعمل آورم .\r\nإسماعيل عليه السّلام گفت : نمىخواهم در دنيا از قوم خود انتقام بكشم ومىخواهم در اين بليّه صبر كنم وتأسّى نمايم به حسين بن علي عليه السّلام فرزند پيغمبر آخر الزمان صلّى اللّه عليه وآله وسلّم تا از\r\n\r\n\r\n","description":"","footnote":"\r\n( 1 ) . سورهء مريم : 54 و 55 .\r\n( 2 ) . علل الشرايع 77 ؛ معاني الأخبار 50 ؛ عيون أخبار الرضا 2 / 79 .\r\n","page_name":" 831 ","page_number":23},
  {"content":"\r\n\r\nمرتبهء ثواب آن حضرت بهره‌اى داشته باشم « 1 » .\r\nبه سندهاى موثق كالصحيح منقول است كه بريد عجلى از حضرت صادق عليه السّلام سؤال كرد : إسماعيل كه حق تعالى أو را صادق الوعد ناميده است ، إسماعيل پسر إبراهيم است يا غير اوست ؟ مردم مىگويند : إسماعيل بن إبراهيم است .\r\nفرمود : إسماعيل قبل از إبراهيم عليه السّلام به رحمت الهى واصل شد وإبراهيم حجت خدا وصاحب شريعت تازه بود ودر زمان أو پيغمبر مرسل ديگر نمىتوانست بود ، پس چون إسماعيل فرزند أو رسول تواند بود ؟ بلكه پيغمبر بود امّا رسول نبود . إسماعيل كه خدا در اين آية فرموده است پسر حزقيل پيغمبر است كه حق تعالى أو را مبعوث گردانيد بر قوم أو ، وتكذيب أو كردند وأو را كشتند ، وأول مرتبه پوست سر وروى أو را كندند پس حق تعالى بر ايشان غضب كرد وسطاطائيل ملك عذاب را فرستاد به نزد آن حضرت ، چون فرود آمد گفت : اى إسماعيل ! من سطاطائيل ملك عذابم ، ربّ العزّة مرا بسوى تو فرستاده است كه قوم تو را به أنواع عذابها معذّب گردانم اگر خواهى .\r\nإسماعيل فرمود : مرا به عذاب ايشان حاجتي نيست اى سطاطائيل .\r\nحق تعالى به أو وحى فرمود كه : چه حاجت دارى ؟\r\nعرض كرد : خداوندا ! تو پيمان گرفتى از ما براي خود به پروردگارى وبراي محمد صلّى اللّه عليه وآله وسلم به پيغمبرى وبراي اوصياى أو به ولايت ، وخبر دادى خلق خود را به آنچه امّت أو با حسين بن علي عليه السّلام بعد از پيغمبر خواهند كرد وبه آنكه وعده داده‌اى كه امام حسين عليه السّلام را به دنيا برگردانى كه خود از كشندگان خود انتقام بكشد ، پروردگارا ! حاجت من در درگاه تو آن است كه مرا به دنيا برگردانى كه خود انتقام بكشم از اينها كه نسبت به من چنين كردند چنانچه امام حسين عليه السّلام را برخواهى گردانيد .\r\nپس خدا وعده فرمود إسماعيل بن حزقيل را كه أو را با حضرت امام حسين عليه السّلام به دنيا\r\n\r\n\r\n","description":"","footnote":"\r\n( 1 ) . علل الشرايع 77 ؛ كامل الزيارات 64 ؛ امالى شيخ مفيد 40 .\r\n","page_name":" 832 ","page_number":24},
  {"content":"\r\n\r\nبرگرداند در زمان رجعت « 1 » .\r\nدر حديث معتبر ديگر از آن حضرت منقول است كه حضرت رسول صلّى اللّه عليه وآله وسلم فرمود :\r\nبهترين تصدّقها تصدّق زبان است كه به سخن خير جانهاى مردم را حفظ مىكنى وبديها را دفع مىكنى ونفع به برادر مسلمان خود مىرسانى . پس فرمود : عابدترين بني إسرائيل آن كسى بود كه نزد پادشاه سعى در حوائج مؤمنان مىكرد ، روزى يكى از عبّاد به نزد پادشاه مىرفت براي كارسازى مؤمني ، پس در راه برخورد به إسماعيل پسر حزقيل عليه السّلام وگفت :\r\nاز اينجا حركت مكن تا من بسوى تو برگردم .\r\nوچون به نزد ملك رفت ، وعده را فراموش كرد ، إسماعيل به انتظار وعده در آن مكان يك سال ماند ، پس خدا از براي أو آنجا چشمه‌اى جارى كرد وگياهى رويانيد كه از آن گياه وآب مىخورد ومىآشاميد وابرى را فرستاد بر أو كه سايه افكند ، پس روزى آن ملك به عزم سير وتنزّه با آن عابد سوار شدند تا به آن مكان رسيدند كه إسماعيل در آنجا بود ، پس آن عابد چون إسماعيل را ديد گفت : تو هنوز اينجائى ؟\r\nفرمود : تو گفتى از اينجا حركت مكن ، من نيز حركت نكردم . وبه اين سبب حق تعالى أو را « صادق الوعد » ناميد .\r\nپس مرد جبارى با آن پادشاه همراه بود گفت : اى پادشاه ! اين دروغ مىگويد كه در اين مدت در اين مكان مانده است ، من مكرر به اين صحرا گذشته‌ام أو را در اينجا نديده‌ام ، إسماعيل عليه السّلام به أو گفت : اگر دروغ‌گوئى خدا از چيزهاى شايسته‌اى كه به تو داده است بعضي را از تو بردارد ! در همان ساعت دندانهاى آن جبار فرو ريخت ، پس آن جبار به پادشاه گفت : من دروغ گفته‌ام وافترا كردم بر اين بندهء صالح ، از أو التماس كن دعا كند كه خدا دندانهاى مرا به من برگرداند كه من مرد پيرى شده‌ام وبه دندان محتاجم !\r\nچون آن پادشاه التماس كرد إسماعيل فرمود : دعا خواهم كرد .\r\nپادشاه گفت : الحال دعا كن .\r\n\r\n\r\n","description":"","footnote":"\r\n( 1 ) . كامل الزيارات 65 .\r\n","page_name":" 833 ","page_number":25},
  {"content":"\r\n\r\nفرمود : سحر دعا خواهم كرد ، چون سحر شد دعا كرد تا حق تعالى دندانهاى أو را به أو برگردانيد .\r\nپس حضرت صادق عليه السّلام فرمود : بهترين وقتها از براي دعا ، سحر است چنانچه حق تعالى در مدح جماعتى فرموده است  وَبِالْأَسْحارِ هُمْ يَسْتَغْفِرُونَ  « 1 » يعنى : « در سحرها ايشان از خدا طلب آمرزش مىكنند » « 2 » .\r\nودر حديث معتبر ديگر فرمود : إسماعيل پيغمبر خدا شخصي را وعده كرد در « صلاح » كه موضعي است در حوالي مكة ، براي انتظار وعدهء أو يك سال در آنجا ماند ، در آن مدت أهل مكة آن حضرت را طلب مىكردند ونمىدانستند كه در كجاست تا آنكه شخصي به آن حضرت رسيد گفت : اى پيغمبر خدا ! ما بعد از تو ضعيف شديم وهلاك شديم چرا از ما كناره كردى ؟\r\nآن حضرت فرمود : فلان مرد از أهل طايف با من وعده كرده است كه از اينجا حركت نكنم تا أو بيايد !\r\nأهل مكة كه اين خبر را شنيدند رفتند به نزد آن مرد طايفى وگفتند : اى دشمن خدا ! با پيغمبر خدا وعده كرده‌اى وخلف وعدهء أو كرده‌اى ويك سال أو را در تعب انداخته‌اى ؟\r\nآن مرد به خدمت آن حضرت شتافت وزبان به معذرت گشود وگفت : اى پيغمبر خدا ! واللّه كه وعده را فراموش كردم .\r\nآن حضرت فرمود : واللّه اگر نمىآمدى در همين موضع مىماندم تا بميرم واز اينجا مبعوث شوم . لهذا حق تعالى فرموده است  وَاذْكُرْ فِي الْكِتابِ إِسْماعِيلَ إِنَّهُ كانَ صادِقَ الْوَعْدِ  « 3 » .\r\n\r\n\r\n","description":"","footnote":"\r\n( 1 ) . سورهء ذاريات 18 .\r\n( 2 ) . قصص الأنبياء راوندى 188 .\r\n( 3 ) . قصص الأنبياء راوندى 189 ، ودر آن به جاى « صلاح » ، « صفاح » آمده است .\r\n","page_name":" 834 ","page_number":26},
  {"content":"\r\n\r\n\r\nباب شانزدهم در بيان قصه‌هاى حضرت الياس ويسع واليا عليهم السّلام\r\n\r\n","description":"","footnote":"","page_name":" 835 ","page_number":27},
  {"content":"\r\n . \r\n","description":"","footnote":"","page_name":" 836 ","page_number":28},
  {"content":"\r\n\r\nابن بابويه رحمه اللّه از ابن عباس روايت كرده است كه : حضرت يوشع بن نون بعد از حضرت موسى عليه السّلام بني إسرائيل را در شام جا داد وبلاد شام را در ميان ايشان قسمت نمود ، يك سبط ايشان را فرستاد به زمين بعلبك وآن سبطي بودند كه الياس پيغمبر عليه السّلام از آن سبط بود ، پس حق تعالى الياس را بر ايشان مبعوث گردانيد ، ودر آن وقت پادشاهى در آنجا بود كه ايشان را گمراه كرده بود به پرستيدن بتي كه آن را « بعل » مىگفتند چنانچه حق تعالى مىفرمايد  وَإِنَّ إِلْياسَ لَمِنَ الْمُرْسَلِينَ  « 1 » « بدرستى كه الياس از پيغمبران فرستاده شده بود » ،  إِذْ قالَ لِقَوْمِهِ أَ لا تَتَّقُونَ  « 2 » « در وقتي كه گفت به قوم خود : آيا نمىپرهيزيد از عذاب خدا ؟ » ،  أَ تَدْعُونَ بَعْلًا وَتَذَرُونَ أَحْسَنَ الْخالِق‌ِينَ  « 3 » « آيا مىخوانيد ومىپرستيد بعل را وترك مىكنيد عبادت بهترين آفرينندگان را ؟ » ،  اللَّهَ رَبَّكُمْ وَرَبَّ آبائِكُمُ الْأَوَّلِينَ  « 4 » « خداوند عالميان كه پروردگار شماست وپروردگار پدران گذشتهء شما » ،  فَكَذَّبُوهُ  « 5 » « پس الياس را تكذيب كردند وسخن أو را باور نداشتند » .\r\nوآن پادشاه زن فاجره‌اى داشت ، هرگاه كه خود غايب مىشد زن را جانشين خود مىكرد كه در ميان مردم حكم كند ، وآن ملعونه را نويسنده‌اى مؤمن دانائى بود كه سيصد مؤمن را از دست آن ملعونه از كشتن خلاص كرد ، ودر روى زمين زناكارتر از آن زن زنى\r\n\r\n\r\n","description":"","footnote":"\r\n( 1 ) . سورهء صافات : 123 .\r\n( 2 ) . سورهء صافات : 124 .\r\n( 3 ) . سورهء صافات : 125 .\r\n( 4 ) . سورهء صافات : 126 .\r\n( 5 ) . سورهء صافات : 127 .\r\n","page_name":" 837 ","page_number":29},
  {"content":"\r\n\r\nنبود وهفت پادشاه از پادشاهان بني إسرائيل آن زن را نكاح كرده بودند ونود فرزند بهم رسانيده بود بغير از فرزند فرزند .\r\nوپادشاه همسايهء صالحي داشت از بني إسرائيل ، آن مرد باغي داشت در پهلوى قصر پادشاه كه معيشت آن مرد منحصر بود در حاصل آن باغ ، وپادشاه آن مرد را گرامى مىداشت . پس در يك مرتبه كه پادشاه به سفري رفت ، آن زن فرصت غنيمت شمرد ، آن بندهء صالح را كشت وباغ أو را از أهل وفرزندان أو غصب كرد ، به اين سبب حق تعالى بر ايشان غضب فرمود .\r\nچون شوهرش آمد خبر را به أو نقل كرد ، پادشاه گفت : خوب نكردى .\r\nپس حق تعالى حضرت الياس عليه السّلام را بر ايشان مبعوث گردانيد كه ايشان را به عبادت الهى دعوت نمايد ، پس ايشان تكذيب أو كردند وأو را دور كردند واهانت به أو رسانيدند وبه كشتن أو را ترسانيدند ، الياس صبر نمود بر اذيت ايشان وباز ايشان را بسوى خدا دعوت نمود ، هر چند بيشتر ايشان را دعوت ونصيحت فرمود طغيان وفساد ايشان زيادة شد ، پس حق تعالى سوگند به ذات مقدس خود ياد كرد كه اگر توبه نكنند پادشاه وزن زانيهء أو را هلاك كند .\r\nالياس عليه السّلام اين رسالت را به ايشان رسانيد ، پس غضب ايشان بر الياس زيادة شد وقصد كشتن وتعذيب أو را كردند ، پس از ايشان گريخت وبه صعب‌ترين كوهها پناه برد ودر آنجا هفت سال ماند كه از گياه زمين وميوهء درخت تعيّش مىكرد ، حق تعالى مكان أو را از ايشان مخفى كرده بود ، پس پسر پادشاه بيمار شد ومرض صعبى أو را عارض شد كه از أو نااميد شدند وعزيزترين فرزند آن پادشاه بود نزد أو ، پس رفتند به نزد عبادت كنندگان بت كه ايشان نزد بت شفاعت كنند كه فرزند پادشاه را شفا بدهد ، فايده نبخشيد . پس فرستادند جمعى را به زير كوهى كه گمان داشتند كه الياس عليه السّلام در آنجاست وفرياد واستغاثه كردند به آن حضرت كه به زير آيد واز براي پسر پادشاه دعا كند .\r\nپس حضرت الياس از كوه پائين آمد وگفت : حق تعالى مرا فرستاده است بسوى شما وبسوى پادشاه وساير أهل شهر ، پس بشنويد رسالت پروردگار خود را ، حق تعالى\r\n\r\n","description":"","footnote":"","page_name":" 838 ","page_number":30},
  {"content":"\r\n\r\nمىفرمايد : برگرديد بسوى پادشاه وبگوئيد كه : منم خداوندى كه بجز من خداوندى نيست ، منم پروردگار بني إسرائيل كه ايشان را آفريده‌ام وايشان را روزى مىدهم ومىميرانم وزنده مىگردانم ونفع وضرر به دست من است وتو شفاى پسر خود را از غير من طلب مىكنى ؟ !\r\nپس چون برگشتند بسوى پادشاه وقصه را به أو نقل كردند ، پادشاه در خشم شد وگفت : أو را كه ديديد بايست أو را بگيريد وببنديد واز براي من بياوريد كه أو دشمن من است .\r\nگفتند : چون أو را ديديم ترسى از أو در دل ما افتاد كه نتوانستيم أو را گرفت ، پس پادشاه پنجاه نفر از اقويا وشجاعان لشكر خود را طلبيد وگفت : برويد ودر أول اظهار كنيد كه ما به تو ايمان آورديم تا به نزديك شما بيايد وبعد از آن بگيريد أو را وبه نزد من بياوريد .\r\nپس آن پنجاه نفر به آن كوه بالا رفتند وبه أطراف كوه متفرق شده به آواز بلند أو را ندا مىكردند كه : اى پيغمبر خدا ! ظاهر شو از براي ما كه به تو ايمان آورده‌ايم .\r\nدر آن وقت حضرت الياس در بيابان بود ، چون صداى ايشان را شنيد به طمع افتاد كه شايد ايمان بياورند وگفت : خداوندا ! اگر ايشان صادقند در آنچه مىگويند مرا رخصت فرما كه به نزد ايشان بروم ، واگر دروغ مىگويند كفايت شرّ ايشان از من بكن وآتشى بفرست كه ايشان را بسوزاند .\r\nهنوز دعاى حضرت الياس تمام نشده بود كه آتشى بر ايشان نازل شد وهمه سوختند .\r\nچون خبر ايشان به پادشاه رسيد خشم أو زيادة شد وكاتب زن خود را كه مؤمن بود طلبيد ، با أو جمعى را همراه كرد وبه أو گفت كه : الحال وقت آن شده است كه ما به الياس ايمان بياوريم وتوبه كنيم ، تو برو والياس را بياور كه ما را امر ونهى كند به آنچه موجب رضاى پروردگار ما است . وامر كرد قومش را كه ترك بت‌پرستى كردند . چون آن كاتب وآن جماعت كه با أو بودند بالا رفتند بر آن كوه كه حضرت الياس در آنجا ساكن بود ، كاتب ، الياس عليه السّلام را ندا كرد ، الياس صداى أو را شناخت ، حق تعالى به أو وحى فرستاد كه : برو به\r\n\r\n","description":"","footnote":"","page_name":" 839 ","page_number":31},
  {"content":"\r\n\r\nنزد برادر شايستهء خود وبر أو سلام كن وبا أو مصافحه كن .\r\nچون الياس به نزد آن كاتب مؤمن آمد قصهء پادشاه را به أو نقل كرد وگفت : مىترسم كه اگر بروم وتو را نبرم مرا بكشد .\r\nپس حق تعالى وحى نمود به حضرت الياس كه : آنچه آن پادشاه به تو پيغام كرده است همه حيله ومكر است ومىخواهد كه بر تو دست بيابد وتو را بكشد ، آن مؤمن را بگو كه از أو نترسد كه من پسر أو را مىميرانم كه أو مشغول به تعزيهء أو شود وضرر به آن مؤمن نرساند .\r\nپس چون كاتب با آن جماعت به نزد پادشاه برگشتند درد فرزندش عظيم شده بود ومرگ گلوى أو را گرفته بود ، به ايشان نپرداخت والياس به سلامت به جاى خود برگشت تا بعد از مدتي كه جزع پادشاه بر مردن فرزندش تسكين يافت از آن كاتب سؤال كرد ، أو گفت : من الياس را نيافتم .\r\nپس الياس از كوه فرود آمد ويك سال نزد مادر يونس بن متّى عليه السّلام پنهان شد ويونس متولد شده بود ، پس باز به كوه برگشت ودر جاى خود قرار گرفت ، اندك زماني كه از برگشتن الياس عليه السّلام گذشت ، يونس عليه السّلام را مادرش از شير گرفت وفوت شد .\r\nپس مصيبت آن زن عظيم شد ودر طلب حضرت الياس به كوه بالا رفت وگرديد تا الياس عليه السّلام را يافت ، قصهء پسر خود را به أو نقل كرد گفت : خدا مرا الهام كرد كه بيايم وتو را در درگاه أو شفيع گردانم كه پسر مرا زنده كند وأو را به همان حال گذاشته‌ام وبه نزد تو آمده‌ام وأو را دفن نكرده‌ام ومردن أو را مخفى داشتم .\r\nالياس پرسيد : چند روز است كه پسر تو مرده است ؟\r\nگفت : هفت روز .\r\nپس حضرت الياس هفت روز ديگر آمد تا به خانهء يونس رسيد ودست به دعا برداشت ومبالغه نمود در دعا تا حق تعالى به قدرت كاملهء خود يونس را زنده كرد والياس به جاى خود برگشت .\r\nوچون يونس چهل سال از عمرش گذشت بر قوم خود مبعوث گرديد ، چون الياس عليه السّلام\r\n\r\n","description":"","footnote":"","page_name":" 840 ","page_number":32},
  {"content":"\r\n\r\nاز خانهء يونس برگشت وهفت سال ديگر گذشت حق تعالى به أو وحى فرستاد كه : آنچه خواهى از من سؤال كن تا به تو عطا نمايم .\r\nالياس گفت : مىخواهم مرا بميرانى وبه پدران خود ملحق گردانى كه ملال بهم رسانيده‌ام از بني إسرائيل واز براي تو دشمن مىدارم ايشان را .\r\nحق تعالى به أو وحى فرستاد كه : اى الياس ! اين زمان وقت آن نيست كه زمين وأهل زمين را از تو خالى كنم ، وامروز قوام زمين به توست ، در هر زمان خليفه‌اى از من در زمين مىبايد كه باشد وليكن سؤال ديگر بكن تا عطا كنم .\r\nالياس گفت : پس انتقام مرا بكش از آنها كه از براي تو با من دشمنى مىكنند ، هفت سال بر ايشان باران مفرست مگر به شفاعت من .\r\nپس قحط وگرسنگى بر بني إسرائيل زور آورد ومرگ در ميان ايشان بسيار شد ، دانستند كه از نفرين الياس است ، پس به نزد آن حضرت به استغاثه آمدند وگفتند : ما مطيع توايم ، آنچه مىفرمايى بفرما .\r\nپس الياس از كوه فرود آمد وشاگرد أو « يسع » همراه أو بود ، به نزد پادشاه آمد ، پادشاه به أو گفت كه : بني إسرائيل را به قحط فانى كردى .\r\nالياس عليه السّلام گفت : هر كه ايشان را گمراه كرد ايشان را كشت .\r\nپادشاه گفت : پس دعا كن تا خدا باران بر ايشان ببارد .\r\nچون شب شد الياس عليه السّلام به مناجاة ايستاد ودعا كرد ويسع را گفت : به أطراف آسمان نظر كن .\r\nيسع گفت : ابرى مىبينم كه بلند مىشود .\r\nالياس عليه السّلام گفت : بشارت باد تو را كه باران مىآيد ، بگو كه خود را ومتاعهاى خود را از غرق شدن حفظ كنند .\r\nپس باران عظيم بر ايشان باريد وگياههاى ايشان روئيد وقحط از ايشان برطرف شد .\r\nومدتي حضرت الياس در ميان ايشان ماند وايشان به صلاح ونيكى بودند ، پس باز به طغيان وفساد برگشتند وانكار حق الياس كردند واز أطاعت أو تمرّد كردند ، پس\r\n\r\n","description":"","footnote":"","page_name":" 841 ","page_number":33},
  {"content":"\r\n\r\nحق تعالى دشمنى را بر ايشان مسلط كرد كه ناگاه بر سر ايشان آمد تا بر ايشان مستولى شد وآن پادشاه را با زنش كشت ودر باغ آن مرد صالح كه زن پادشاه أو را كشته بود انداخت .\r\nپس الياس عليه السّلام يسع را وصى خود گردانيد والياس را خدا پر داد ولباس نور بر أو پوشانيد وأو را به آسمان بالا برد وعباى خود را از ميان هوا از براي يسع به زير انداخت ويسع را حق تعالى پيغمبر بني إسرائيل گردانيد ووحى بسوى أو فرستاد وتقويت أو نمود ، وبني إسرائيل تعظيم أو مىنمودند وبه سيرت حسنهء أو هدايت مىيافتند « 1 » .\r\nدر حديث معتبر منقول است از مفضّل بن عمر كه گفت : روزى رفتيم به در خانهء حضرت صادق عليه السّلام وخواستيم كه رخصت بطلبيم وداخل شويم ، پس شنيديم صداى مبارك آن حضرت را كه به كلامي تكلّم مىنمود كه عربى نبود ، ما توهّم كرديم كه لغت سريانى است ، پس آن حضرت بسيار گريست ، وما نيز به گريهء آن حضرت بسيار گريستيم ، پس غلامي بيرون آمد وما را رخصت داد كه داخل شديم ، پس من عرض كردم :\r\nفداى تو شوم ما در در خانهء تو شنيديم كه شما به سخنى تكلّم مىنموديد كه عربى نبود ، ما توهّم نموديم كه سريانى است وتو گريستى وما نيز به گريهء تو گريستيم .\r\nفرمود كه : بلى به خاطرم آمد الياس پيغمبر عليه السّلام وأو از عبّاد پيغمبران بني إسرائيل بود ، پس دعائي كه أو در سجده مىخواند من خواندم . وشروع كرد آن حضرت به خواندن آن دعا به زبان سريانى ، واللّه كه هرگز نديده بوديم هيچ‌يك از علماى يهود ونصارى كه به آن فصاحت بخوانند ، پس به عربى از براي ما ترجمه نمود وفرمود : در سجده مىگفت :\r\n« أتراك معذّبي وقد اظمأت لك هواجري ؟ أتراك معذّبي وقد عفّرت لك في التّراب وجهي ؟ أتراك معذّبي وقد اجتنبت لك المعاصي ؟ أتراك معذّبي وقد اسهرت لك ليلي » يعنى : « آيا مىبينى خود را كه مرا عذاب كنى وحال آنكه تشنه بوده‌ام به روزه داشتن از براي تو در هواهاى گرم ؟ آيا مىبينى خود را كه مرا عذاب كنى وحال آنكه روى خود را نزد تو در خاك ماليده‌ام ؟ آيا مىبينى خود را كه مرا عذاب كنى وحال آنكه از گناهان براي\r\n\r\n\r\n","description":"","footnote":"\r\n( 1 ) . قصص الأنبياء راوندى 248 .\r\n","page_name":" 842 ","page_number":34},
  {"content":"\r\n\r\nرضاى تو دورى كرده‌ام ؟ آيا مىبينى خود را كه مرا عذاب كنى وحال آنكه شبهاى خود را براي تو به بيدارى گذرانيده‌ام ؟ » .\r\nپس حق تعالى به أو وحى فرستاد كه : سر بردار كه من تو را عذاب نمىكنم .\r\nپس الياس مناجاة كرد كه : پروردگارا ! اگر بگوئى كه تو را عذاب نمىكنم پس عذاب كنى چه خواهد شد ؟ آيا نيستم من بندهء تو وتو پروردگار من ؟\r\nحق تعالى وحى نمود كه : سر بردار كه من وعده‌اى كه كردم البتة وفا مىكنم « 1 » .\r\nودر حديث معتبر ديگر همين قصه را بعينه موسى بن أكيل از حضرت امام محمد باقر عليه السّلام روايت كرده است ودر آنجا به جاى الياس ، اليا واقع شده است « 2 » .\r\nودر حديث معتبر ديگر از حضرت صادق عليه السّلام منقول است كه : بر شما باد به خوردن كرفس كه آن طعام الياس ويسع ويوشع بن نون بوده است « 3 » .\r\nدر حديث معتبر ديگر از حضرت امام محمد تقي عليه السّلام منقول است كه : حضرت امام جعفر صادق عليه السّلام فرمود كه : روزى پدرم امام محمد باقر عليه السّلام در طواف بود كه ناگاه مردى به أو برخورد كه چيزى بر روى خود بسته بود وطواف آن حضرت را قطع نمود وبرد آن حضرت را به خانه‌اى كه در پهلوى صفا بود وفرستاد ومرا نيز طلبيدند ، بغير از ما سه نفر ديگر كسى نبود ، پس به من گفت : مرحبا ! خوش آمدى اى فرزند رسول خدا ، پس دست خود را بر سر من گذاشت وگفت : خدا بركت دهد در علوم وكمالات تو اى امين خدا بر علوم أو بعد از پدران خود .\r\nپس رو كرد به پدرم وگفت : اگر مىخواهى تو مرا خبر ده واگر مىخواهى من تو را خبر دهم ، واگر مىخواهى تو از من سؤال كن واگر مىخواهى من از تو سؤال كنم ، واگر مىخواهى تو به من راست بگو واگر مىخواهى من به تو راست بگويم .\r\nپدرم گفت كه : همه را مىخواهم .\r\n\r\n\r\n","description":"","footnote":"\r\n( 1 ) . كافى 1 / 227 .\r\n( 2 ) . بصائر الدرجات 341 .\r\n( 3 ) . كافى 6 / 366 ؛ محاسن 2 / 322 .\r\n","page_name":" 843 ","page_number":35},
  {"content":"\r\n\r\nگفت : زنهار كه در وقتي كه من از تو سؤال كنم به زبان چيزى را نگوئى كه در دلت غير آن را احتمال دهى .\r\nپدرم گفت : اين را كسى مىكند كه در دلش دو علم باشد مخالف يكديگر وعلمش از روى اجتهاد وگمان باشد ، ودر علم خدائى اختلاف نمىباشد .\r\nگفت : سؤال من همين بود ، قدرى از آن را براي من بيان كردى ، اكنون مرا خبر ده كه آن علمي كه در آن اختلاف نيست كسى مىداند ؟\r\nپدرم گفت : جميع آن علم نزد خداست وآنچه از آن مردم را ضرور است نزد اوصياى پيغمبران است .\r\nپس آن مرد نقاب را از رو گشود ودرست نشست وشاد وخندان شد وگفت : من همين را مىخواستم واز براي اين آمده بودم ، گفتى : علمي كه مردم را چاره از آن نيست نزد أوصيا است ، پس بگو كه آنها به چه نحو مىدانند ؟\r\nفرمود : به آن طريقي كه پيغمبر صلّى اللّه عليه وآله وسلم از جانب خدا مىدانست ايشان نيز مىدانند والهام به ايشان مىرسد وصداى ملك را مىشنوند ، امّا پيغمبر صلّى اللّه عليه وآله وسلم در وقت سخن گفتن مىديد وايشان نمىبينند ، زيرا كه أو پيغمبر بود وايشان محدّثند يعنى سخن گفته‌شدهء ملكند ، وپيغمبر صلّى اللّه عليه وآله وسلم به معراج مىرفت وبىواسطه سخن خدا را مىشنيد وايشان را آن معنى حاصل نمىشود .\r\nگفت : راست گفتى اى فرزند رسول خدا ! الحال مسألهء دشوارى از تو مىپرسم ، بگو كه علم أوصيا چرا حالا پنهان است وايشان تقيه مىكنند وعلم خود را به همه كس اظهار نمىكنند چنانچه رسول خدا صلّى اللّه عليه وآله وسلم اظهار مىكرد ؟\r\nپس پدرم خنديد وگفت : خدا نخواسته است كه بر علم خود مطّلع گرداند مگر كسى را كه دلش را براي ايمان امتحان نموده باشد چنانچه سألها رسول خدا صلّى اللّه عليه وآله وسلم در مكة به امر الهى صبر نمود بر آزار قوم خود ورخصت نيافت كه با ايشان جهاد كند ، ومدتي دين خود را وپيغمبرى خود را از مردم مخفى مىداشت تا خدا به أو وحى نمود كه : ظاهر كن وعلانيه بگو آنچه تو را به آن امر نموده‌ايم واعراض نما از مشركان ، واللّه كه اگر پيشتر\r\n\r\n","description":"","footnote":"","page_name":" 844 ","page_number":36},
  {"content":"\r\n\r\nمىگفت أيمن بود از ضرر امّا براي اين نگفت كه مىخواست وقتي بگويد كه أطاعت أو بكنند ، از مخالفت مردم ترسيد پس به اين سبب نگفت ، ما نيز براي اين اظهار نمىكنيم كه مىدانيم كه أطاعت ما نمىكنند ، از جانب خدا مأمور نيستيم كه با ايشان جهاد كنيم مىخواهيم كه به چشم خود ببينى آن وقت را كه مهدى اين امّت ظاهر شود وملائكة شمشيرهاى آل داود را بكشند در ميان آسمان وزمين وأرواح كافران گذشته را در ميان هوا عذاب نمايند وأرواح أشباه ايشان را از زنده‌ها به آنها ملحق گردانند .\r\nپس آن شخص شمشيرى بيرون آورد وگفت : اين شمشير نيز از آن شمشيرها است ومن نيز از أنصار آن حضرت خواهم بود .\r\nپدرم گفت : بلى بحقّ آن خداوندى كه محمد صلّى اللّه عليه وآله وسلم را از همهء خلق برگزيده است چنين است كه مىگوئى .\r\nپس آن مرد باز نقاب خود را بر رو بست وگفت : منم الياس ، آنچه از تو پرسيدم همه را مىدانستم وشما را مىشناختم وليكن مىخواستم كه باعث قوّت ايمان أصحاب تو شود .\r\nوسؤال بسيار ديگر از آن حضرت نمود وبرخاست وناپيدا شد « 1 » .\r\nدر تفسير حضرت امام حسن عسكرى عليه السّلام مذكور است كه : حضرت رسول صلّى اللّه عليه وآله وسلم به زيد بن أرقم فرمود : اگر مىخواهى كه أيمن گرداند خدا تو را از غرق شدن وسوختن ولقمه در گلو گرفتن پس در صبح اين دعا بخوان : « بسم اللّه ما شاء اللّه لا يصرف السّوء الّا اللّه ، بسم اللّه ما شاء اللّه لا يسوق الخير الّا اللّه ، بسم اللّه ما شاء اللّه ما يكون من نعمة فمن اللّه ، بسم اللّه ما شاء اللّه لا حول ولا قوّة الّا باللّه العليّ العظيم ، بسم اللّه ما شاء اللّه صلّى اللّه على محمّد وآله الطّيّبين » بدرستى كه هر كه سه مرتبه بعد از صبح اين دعا بخواند أيمن گردد از سوخته شدن وغرق شدن ولقمه در گلو گرفتن تا شام ، وهر كه بعد از شام سه مرتبه بگويد باز أيمن باشد از اين بلاها تا صبح ، بدرستى كه خضر والياس عليهما السّلام يكديگر را ملاقاة مىكنند در هر موسم حج ، چون از يكديگر جدا مىشوند اين كلمات را مىخوانند واز\r\n\r\n\r\n","description":"","footnote":"\r\n( 1 ) . كافى 1 / 242 .\r\n","page_name":" 845 ","page_number":37},
  {"content":"\r\n\r\nيكديگر جدا مىشوند « 1 » .\r\nمؤلف گويد : از اين حديث وحديث سابق بر اين معلوم مىشود كه حضرت الياس مانند حضرت خضر عليهما السّلام در زمين است وزنده است تا زمان حضرت صاحب الامر صلوات اللّه عليه ، ومؤيد اين معنى است آنچه شيخ محمد بن شهرآشوب رحمه اللّه از طرق عامه روايت كرده است كه :\r\nروزى حضرت رسول خدا صلّى اللّه عليه وآله وسلم صدائى از قلهء كوهى شنيد كه شخصي مىگفت :\r\nخداوندا ! بگردان مرا از امّت مرحومهء آمرزيده شده يعنى امّت پيغمبر آخر الزمان صلّى اللّه عليه وآله وسلم .\r\nپس آن حضرت به كوه بالا رفت ، ناگاه مرد سفيد موى را ديد كه قامتش سيصد ذراع بود ، چون آن حضرت را مشاهده نمود برخاست دست در گردن آن حضرت آورد وگفت : من سالى يك مرتبه چيزى مىخورم واين وقت طعام خوردن من است .\r\nناگاه در اين وقت خوانى از آسمان فرود آمد كه أنواع طعامها در آن بود ، وحضرت رسول صلّى اللّه عليه وآله وسلم با أو از آن طعامها تناول نمودند . أو الياس پيغمبر بود « 2 » .\r\nبه سند موثق از حضرت صادق عليه السّلام منقول است كه : در زمان بني إسرائيل مردى بود كه أو را « اليا » مىگفتند وسركردهء چهارصد نفر از بني إسرائيل بود ، پادشاه بني إسرائيل عاشق زنى شد از جماعتى كه بت‌پرست بودند از غير بني إسرائيل پس أو را خواستگارى كرد ، زن گفت : به شرطي به عقد تو در مىآيم كه رخصت بدهى كه بت خود را بياورم ودر شهر تو آن را بپرستم ؛ پادشاه ابا كرد .\r\nچون مكرر در ميان ايشان مراسله شد وآن زن بغير از اين شرط راضى نشد ، پادشاه به شرط أو راضى شد ، زن را خواستگارى كرد وآن زن را با بتش به شهر خود آورد ، زن هشتصد نفر از بت‌پرستان را با خود آورد كه در شهر أو بت مىپرستيدند .\r\nپس اليا به نزد آن پادشاه آمد وگفت : خدا تو را پادشاه گردانيد ، عمر تو را دراز كرد\r\nو \r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 19 .\r\n( 2 ) . مناقب ابن شهرآشوب 1 / 180 .\r\n","page_name":" 846 ","page_number":38},
  {"content":"\r\n\r\nتو بغى وطغيان نمودى . پادشاه به سخن اليا التفاتى ننمود . اليا بر ايشان نفرين كرد كه حق تعالى يك قطرهء باران بر ايشان نبارد .\r\nپس سه سال قحطى شديدي در ميان ايشان بهم رسيد تا آنكه چهار پايان خود را همه كشتند وخوردند ونماند از چهار پايان ايشان مگر يك يابو كه پادشاه بر آن سوار مىشد .\r\nووزير پادشاه مسلمان بود ، وأصحاب اليا نزد وزير پنهان بودند در سردابى وأو ايشان را طعام مىداد .\r\nپس حق تعالى وحى نمود به اليا كه : برو ومتعرض پادشاه بشو كه مىخواهم توبهء أو را قبول كنم . چون اليا به نزد أو آمد پادشاه گفت : چه كردى با ما ؟ بني إسرائيل را همه كشتى .\r\nاليا گفت : آنچه تو را به آن امر كنم أطاعت من خواهى كرد ؟\r\nپادشاه گفت : بلى .\r\nپس اليا پيمانها از أو گرفت وأصحاب خود را از جاهايى كه پنهان شده بودند بيرون آورد وتقرّب جستند بسوى خدا به دو گاو كه قرباني كردند ، وزن پادشاه را طلبيد سر أو را بريد وبت أو را سوزاند . پادشاه توبهء نيكوئى كرد وجامه‌هاى موئين پوشيد تا آنكه حق تعالى قحط را از ميان ايشان برطرف نمود وباران براي ايشان فرستاد وفراوانى در ميان ايشان بهم رسيد « 1 » .\r\nبه سندهاى معتبر از حضرت امام رضا عليه السّلام منقول است كه با جاثليق نصارى فرمود در اثناى حجتي كه بر أو تمام مىكرد كه : يسع عليه السّلام بر روى آب راه رفت ومرده را زنده كرد وپيس وكور را شفا بخشيد « 2 » .\r\nمؤلف گويد : دور نيست كه اليا والياس يكى بوده باشند چون قصه‌هاى ايشان ونامهاى ايشان به يكديگر شبيه است وأرباب تفسير وتاريخ اليا را ذكر نكرده‌اند .\r\nشيخ طبرسى رحمه اللّه فرموده است كه : علما خلاف كرده‌اند در الياس ؛ بعضي گفته‌اند أو\r\n\r\n\r\n","description":"","footnote":"\r\n( 1 ) . قصص الأنبياء راوندى 242 .\r\n( 2 ) . توحيد شيخ صدوق 422 ؛ عيون أخبار الرضا 1 / 159 ؛ احتجاج 2 / 407 .\r\n","page_name":" 847 ","page_number":39},
  {"content":"\r\n\r\nإدريس عليه السّلام است ؛ وبعضي گفته‌اند از پيغمبران بني إسرائيل است از نسل هارون پسر عمران وپسر عم يسع بوده است وپدرش پسر پسر فنحاص پسر عيزار پسر عمران بوده است ؛ ومشهور اين است ، وگفته‌اند كه : بعد از حزقيل أو مبعوث شد بعد از آنكه أو به آسمان رفت يسع پيغمبر شد ؛ بعضي گفته‌اند كه الياس در صحراها هدايت گمشدگان وأعانت ضعيفان مىكند وخضر عليه السّلام در جزيره‌هاى دريا وهر روز عرفه در عرفات يكديگر را مىبينند ؛ وبعضي گفته‌اند كه الياس ذو الكفل است ؛ وبعضي گفته‌اند كه خضر والياس يكى است ؛ وبعضي گفته‌اند كه يسع پسر اخطوب است وأو را ابن العجوز مىگفته‌اند « 1 » .\r\n\r\n\r\n","description":"","footnote":"\r\n( 1 ) . مجمع البيان 2 / 330 و 4 / 457 .\r\n","page_name":" 848 ","page_number":40},
  {"content":"\r\n\r\n\r\nباب هفدهم در بيان قصهء حضرت ذو الكفل عليه السّلام است\r\n\r\n","description":"","footnote":"","page_name":" 849 ","page_number":41},
  {"content":"\r\n . \r\n","description":"","footnote":"","page_name":" 850 ","page_number":42},
  {"content":"\r\n\r\nبه سند معتبر از امامزاده عبد العظيم رحمه اللّه منقول است كه به خدمت امام محمد تقي عليه السّلام نوشت سؤال نمود كه : ذو الكفل چه نام داشت ؟ آيا پيغمبر بود يا نه ؟\r\nآن حضرت در جواب نوشتند كه : حق تعالى صد وبيست وچهار هزار پيغمبر بر خلق مبعوث گردانيد كه سيصد وسيزده نفر از ايشان مرسل بودند وذو الكفل از جملهء ايشان بود ، وبعد از سليمان بن داود عليه السّلام مبعوث گرديد ودر ميان مردم حكم مىكرد به نحوى كه سليمان عليه السّلام حكم مىكرد وغضب نكرد هرگز مگر از براي خدا ، ونام أو « عويديا » بود وهمان است كه حق تعالى در قرآن فرموده است : « ياد كن إسماعيل ويسع وذو الكفل را هر يك از ايشان از نيكان بودند » « 1 » . « 2 »\r\nابن بابويه رحمه اللّه به سند ديگر روايت كرده است كه : از حضرت رسول صلّى اللّه عليه وآله وسلم سؤال نمودند از حال ذو الكفل ، فرمود : مردى بود از حضرموت ونام أو « عويديا » بود وپدرش « ادريم » بود وپيغمبرى پيش از أو بود كه أو را يسع مىگفتند ، روزى گفت : كي خليفهء من مىشود كه بعد از من هدايت مردم نمايد به شرط آنكه به غضب نيايد ؟ - به روايت ديگر :\r\nبه شرط آنكه روزها روزه باشد وشبها به عبادت بيدار باشد واز كسى به خشم نيايد « 3 » - .\r\nپس عويديا برخاست وگفت : من مىكنم .\r\nپس باز يسع اين سخن را اعاده كرد ، باز آن جوان برخاست وگفت : من مىكنم .\r\nپس يسع فوت شد وخدا عويديا را به جاى أو بعد از أو پيغمبر گردانيد ، أو در أول روز\r\n\r\n\r\n","description":"","footnote":"\r\n( 1 ) . سورهء ص : 48 .\r\n( 2 ) . قصص الأنبياء راوندى 213 ؛ مجمع البيان 4 / 59 .\r\n( 3 ) . مجمع البيان 4 / 59 .\r\n","page_name":" 851 ","page_number":43},
  {"content":"\r\n\r\nميان مردم حكم مىكرد . روزى شيطان به اتباع خود گفت : كيست كه أو را از عهد خود برگرداند وأو را به خشم آورد ؟\r\nيكى از شياطين كه أو را « ابيض » مىگفتند گفت : من اين كار را مىكنم .\r\nإبليس گفت : برو وسعى كن شايد أو را به خشم آورى .\r\nچون ذو الكفل از حكم ميان مردم فارغ شد رفت به خانهء خود وخوابيد كه استراحت كند ، ابيض آمد وفرياد كرد كه : من مظلومم .\r\nذو الكفل گفت : به خصم خود بگو به نزد من بيايد .\r\nگفت : به گفتهء من نمىآيد .\r\nپس انگشتر خود را به أو داد كه : اين نشانه را به أو بنما وبگو كه بيايد . ابيض رفت وذو الكفل امروز خواب نتوانست كرد ، وشب هم خواب نكرد .\r\nروز ديگر چون از قضا فارغ شد رفت كه بخوابد ، ابيض آمد فرياد كرد كه : بر من ظلم كرده است كسى وانگشتر تو را بردم قبول نكرد كه بيايد . پس دربان ذو الكفل به أو گفت :\r\nبگذار استراحت كند كه ديروز وديشب خواب نكرده است . ابيض گفت : نمىشود ، من مظلومم مىبايد كه رفع ظلم از من بكند . پس حاجب رفت وذو الكفل را اعلام كرد ، ذو الكفل نامه‌اى نوشت به أو داد كه برود وخصم خود را حاضر كند . امروز نيز خواب نكرد ، شب را به عبادت أحيا كرد .\r\nچون روز سوم از قضا فارغ شد به رختخواب رفت كه بخوابد ، باز ابيض آمد وفرياد كرد كه : نامهء تو را خصم من قبول نكرد . پس آن حضرت برخاست از براي أو بيرون آمد دست أو را گرفت وهمراه أو روانه شد در روز بسيار گرمى كه اگر گوشت را به آفتاب مىگذاشتند بريان مىشد ، چون ابيض اين صبر را از آن حضرت مشاهده كرد از أو نااميد شد ودست خود را از دست آن حضرت جدا كرد وناپيدا شد .\r\nپس به اين سبب أو را ذو الكفل گفتند كه متكفّل آن وصيت شد وبعمل آورد . حق تعالى قصهء أو را براي آن حضرت ياد فرمود كه آن حضرت نيز صبر نمايد بر آزارهاى امّت\r\n\r\n","description":"","footnote":"","page_name":" 852 ","page_number":44},
  {"content":"\r\n\r\nچنانچه پيغمبران پيش از أو صبر كردند « 1 » .\r\nشيخ طبرسى رحمه اللّه گفته است كه : مفسران خلاف كرده‌اند در ذو الكفل : بعضي گفته‌اند مرد صالحي بود امّا پيغمبر نبود وليكن از براي پيغمبرى متكفل شد كه روزها روزه بدارد وشبها به عبادت بايستد وبه غضب نيايد وبه حق عمل نمايد ، ووفا كرد به آنها ؛ وبعضي گفته‌اند پيغمبرى بود كه نامش ذو الكفل بود يا أو را ذو الكفل گفتند كه خدا ثواب أو را مضاعف گردانيد ؛ وبعضي گفته‌اند الياس بود ؛ وبعضي گفته‌اند كه يسع پسر اخطوب است كه با الياس بود واين غير يسع است كه خدا در قرآن ياد كرده است « 2 » . وما در أول كتاب حديثي نقل كرديم كه دلالت مىكرد بر آنكه ذو الكفل يوشع عليه السّلام است « 3 » ، وروايتي كه در أول اين باب نقل كرديم معتبرتر است .\r\nثعلبى گفته است كه : ذو الكفل [ بشر 
  ] « 4 » پسر أيوب صابر است ، خدا أو را بعد از پدرش به رسالت فرستاد در زمين روم ، پس ايمان به أو آوردند وتصديق أو كردند ومتابعت أو نمودند ، پس خدا امر فرمود ايشان را به جهاد پس ايشان گفتند : اى بشر ! ما زندگانى دنيا را دوست مىداريم ومرگ را نمىخواهيم وبا اين حال نمىخواهيم معصيت خدا ورسول بكنيم ، تو از خدا سؤال كن كه تا ما نخواهيم مرگ را ، نميريم تا عبادت خدا بكنيم وبا دشمنان أو جهاد بكنيم .\r\nپس بشر برخاست نماز كرد وبعد از نماز با قاضى الحاجات مناجاة كرد وگفت :\r\nخداوندا ! مرا امر كردى كه با دشمنان تو جهاد كنم ، من مالك نفس خودم ومىدانى كه قوم من چه گفتند ، پس مرا به گناه ايشان مگير بدرستى كه پناه مىآورم به خشنودى تو از غضب تو وبه عفو تو از عقوبت تو .\r\nپس حق تعالى به أو وحى كرد كه : من سخن قوم تو را شنيدم وآنچه طلبيدند به ايشان\r\n\r\n\r\n","description":"","footnote":"\r\n( 1 ) . قصص الأنبياء راوندى 212 .\r\n( 2 ) . مجمع البيان 4 / 59 ، ودر آن به جاى « اخطوب » ، « خطوب » آمده است .\r\n( 3 ) . علل الشرايع 596 ؛ عيون أخبار الرضا 1 / 245 .\r\n( 4 ) . كلمهء « بشر » از مصدر اضافه شد .\r\n","page_name":" 853 ","page_number":45},
  {"content":"\r\n\r\nعطا كردم كه نميرند تا نخواهند ، تو كفيل شو از جانب من براي ايشان .\r\nپس رسالت الهى را به ايشان رسانيد ، به اين سبب أو را ذو الكفل ناميدند . پس توالد وتناسل در ميان ايشان بسيار شد وآن قدر زياد شدند كه شهرها بر ايشان تنگى كرد وعيش بر ايشان تلخ شد واز بسيارى متأذى شدند وبه تنگ آمدند ، از بشر سؤال كردند كه دعا كند خدا ايشان را به حال أول برگرداند ، پس خدا وحى نمود براي بشر كه : قوم تو نمىدانستند كه آنچه من براي ايشان مصلحت ديده‌ام واختيار كرده‌ام بهتر است از براي ايشان از آنچه خود اختيار كردند .\r\nپس ايشان را باز به حال أول برگردانيد كه به اجلهاى خود مىمردند ، به اين سبب روم از همهء طوايف عالم بيشتر شدند « 1 » .\r\nمؤلف گويد : اين قصه را ان شاء اللّه در آخر كتاب ايراد خواهيم كرد به عنوان حديث ، امّا در حديث چنان است كه : از پيغمبرى اين سؤال كردند وتعيين آن پيغمبر در آنجا مذكور نيست ، ومسعودى در مروج الذهب گفته است كه : حزقيل والياس وذو الكفل وأيوب عليهم السّلام همه بعد از سليمان عليه السّلام وپيش از حضرت عيسى عليه السّلام بوده‌اند « 2 » ، از آن حديث در باب ذو الكفل چنين ظاهر شد وما موافق مشهور أو را در اين مرتبه ذكر كرديم .\r\n\r\n\r\n","description":"","footnote":"\r\n( 1 ) . عرائس المجالس 164 .\r\n( 2 ) . مروج الذهب 1 / 75 .\r\n","page_name":" 854 ","page_number":46},
  {"content":"\r\n\r\n\r\nباب هجدهم در بيان قصه‌ها وحكمتهاى حضرت لقمان حكيم عليه السّلام\r\n\r\n","description":"","footnote":"","page_name":" 855 ","page_number":47},
  {"content":"\r\n . \r\n","description":"","footnote":"","page_name":" 856 ","page_number":48},
  {"content":"\r\n\r\nحق تعالى قصهء أو را در قرآن مجيد ياد فرموده است كه : « بتحقيق كه عطا كرديم به لقمان حكمت را كه شكر كن از براي خدا ، وهر كه شكر مىكند پس نمىكند آن شكر را مگر از براي نفس خود ، ونفع آن به خدا عايد نمىگردد ، وهر كه كفران نعمت خدا كند پس خدا بىنياز است از شكر شكركنندگان وعبادت عابدان ومستحقّ حمد است بر همه حال ، يادآور آن وقت را كه لقمان به پسرش گفت در هنگامى كه أو را پند مىداد كه : اى فرزند عزيز من ! شرك مياور به خدا بدرستى كه شريك براي خدا قرار دادن ستمى است بزرگ بر خود .\r\nاى پسر عزيز من ! كار نيك يا بد تو اگر به قدر سنگينى حبّهء خردلى باشد وآن در ميان سنگى پنهان باشد يا در آسمانها باشد يا در زمين خدا آن را در قيامت حاضر مىگرداند وتو را بر آن حساب مىكند ، بدرستى كه خدا لطيف است يعنى صاحب لطف واحسان است يا علمش به لطايف أمور محيط است وخبير است - يعنى علمش به خفاياى أمور رسيده است - .\r\nاى پسر عزيز من ! نماز را برپا دار وامر كن به نيكى ونهى كن از بدى وصبر كن بر آنچه به تو مىرسد از بلاها بدرستى كه اين يا اينها از أموري است كه خدا رعايت آنها را بر مردم لازم گردانيده است ، وروى خود را از مردم مگردان از روى تكبر ، ودر زمين راه مرو از روى فرح وشادى وگردنكشى ، بدرستى كه خدا دوست نمىدارد هر كسى را كه از روى تكبر وخيلا راه رود وبر مردم فخر كند ، وميانه راه رو نه بسيار تند ونه بسيار آهسته ،\r\n\r\n","description":"","footnote":"","page_name":" 857 ","page_number":49},
  {"content":"\r\n\r\nصداى خود را پست كن وفرياد مكن بدرستى كه بدترين صداها صداى خران است » « 1 » .\r\nشيخ طبرسى رحمه اللّه ذكر كرده است كه خلاف است در لقمان : بعضي گفته‌اند أو عالم به حكمتهاى رباني بود وپيغمبر نبود ؛ وبعضي گفته‌اند كه پيغمبر بود « 2 » . وغير أو از مفسّران گفته‌اند كه لقمان پسر باعورا بود از أولاد آزر پسر خواهر ايّوب عليه السّلام يا پسر خالهء أيوب وماند تا زمان حضرت داود عليه السّلام واز أو علم آموخت « 3 » .\r\nوبه سند معتبر از حضرت صادق عليه السّلام منقول است كه فرمود : بخدا سوگند مىخورم كه خدا حكمت را به لقمان نداد براي حسبي يا مالي يا أهلي يا جثهء بزرگى يا حسن وجمالى كه أو را بوده باشد وليكن مردى بود توانا در فرمانبردارى حق تعالى وپرهيزكار از معاصي خدا وخاموش بود از غير كلام حكمت ، آرام وبا اطمينان بود ، صاحب انديشهء عميق وفكر طويل ونظر تند بود ، وبه عبرت گرفتن از أمور مستغنى از پند ديگران گرديده بود ، هرگز در روز نخوابيد ، وكسى أو را در حالت بول وغائط وغسل كردن نديد از بسيارى پنهان شدن أو از مردم در اين أحوال ونظر عميق أو وخود را محافظت نمودن از اطلاع مردم بر أمور پنهان أو ، وهرگز از چيزى نخنديد از ترس گناه خود ، وهرگز به غضب نيامد بر كسى از براي خود ، وهرگز با كسى مزاح نكرد ، وهرگز براي حاصل شدن أمور دنيا از براي أو شاد نشد واز فوت أمور دنيا هرگز اندوهناك نشد ، وزنان بسيار خواست وفرزندان بسيار بهم رسانيد ، أكثر ايشان مردند وايشان را فرط خود حساب كرد ، بر مرگ هيچ‌يك گريه نكرد ، نگذشت هرگز به دو كس كه با يكديگر مخاصمه ومنازعه يا مقاتله كنند مگر آنكه در ميان ايشان اصلاح كرد وتا ايشان از يكديگر جدا نشدند نگذشت ، وهرگز سخن نيكى كه أو را خوش آيد از كسى نشنيد مگر آنكه تفسير آن سخن را از أو پرسيد وسؤال كرد كه از كي اين سخن را اخذ كرده‌اى ، وبا فقيهان وحكيمان ودانايان بسيار مىنشست وبه خانهء قاضيان وپادشاهان وسلاطين مىرفت براي عبرت گرفتن از\r\n\r\n\r\n","description":"","footnote":"\r\n( 1 ) . سورهء لقمان : 12 - 19 .\r\n( 2 ) . مجمع البيان 4 / 315 .\r\n( 3 ) . تفسير كشّاف 3 / 492 ؛ تفسير روح المعاني 11 / 82 .\r\n","page_name":" 858 ","page_number":50},
  {"content":"\r\n\r\nأحوال ايشان .\r\nپس بر أحوال قاضيان رقّت مىكرد وترحّم مىكرد بر ايشان از آنچه به آن مبتلا شده‌اند ، وبر ملوك وپادشاهان ترحّم مىكرد كه به خدا مغرور شده‌اند وبه دنياي فانى مطمئن گرديده‌اند ، عبرت مىگرفت از أحوال ايشان وياد مىگرفت از مشاهدهء أحوال ناشايست ايشان چيزى چند كه به آنها غالب گردد بر نفس خود ومجاهده نمايد با خواهش خود واحتراز نمايد از مكر شيطان ، ودواى دردهاى دل خود را به تفكر مىكرد ودواى بيمارى نفس خود را به عبرت گرفتن از أحوال دنيا وأهل دنيا مىكرد ، وحركت نمىكرد از جاى خود مگر از براي امرى كه فايده‌اى به أو بخشد .\r\nپس به اين سببها خدا حكمتهاى خود را به أو عطا فرمود وأو را از گناهان معصوم گردانيد ، حق تعالى امر كرد گروهى چند از ملايك را كه در وسط روز هنگامى كه ديده‌ها در خواب قيلوله بودند به نزد لقمان آمدند وأو را ندا كردند به نحوى كه صداى ايشان را مىشنيد وايشان را نمىديد وگفتند : اى لقمان ! مىخواهى كه حق تعالى تو را خليفهء خود گرداند در زمين كه حكم كنى در ميان مردم ؟\r\nپس لقمان گفت : اگر خدا مرا به حتم امر مىفرمايد كه بكنم ، مىشنوم وأطاعت مىكنم ، زيرا كه اگر چنين كند مرا بر آن كار يارى خواهد كرد وآنچه در آن ضرور است تعليم من خواهد داد ومرا از لغزش نگاه خواهد داشت ، واگر مرا مخيّر گردانيده است ، عافيت را اختيار مىكنم .\r\nملائكة گفتند : چرا اى لقمان ؟ !\r\nلقمان گفت : زيرا كه حكم كردن در ميان مردم اگر چه منزلت عظيم دارد در دين خدا امّا فتنه‌ها وبلاهاى آن عظيم است ، اگر خدا كسى را به خود بگذارد وأعانت أو نكند ظلم يا تاريكى أو را از همه جانب فرو مىگيرد وصاحب اين شغل مردّد است ميان دو چيز : يا آنكه درست حكم كند وسالم بماند ، يا خطا كند وراه بهشت را گم كند ؛ كسى كه در دنيا خوار وضعيف باشد آسانتر است بر أو در آخرت از آنكه حكم‌كننده وبزرگ وشريف باشد در ميان مردم ، وكسى كه دنيا را بر آخرت اختيار كند زيانكار هر دو مىشود زيرا كه\r\n\r\n","description":"","footnote":"","page_name":" 859 ","page_number":51},
  {"content":"\r\n\r\nدنيا بزودى از أو زايل مىشود وبه آخرت نمىرسد .\r\nپس ملائكة تعجب كردند از وفور حكمت أو ، وحق تعالى پسنديد گفتار أو را . چون شب شد وبه جاى خواب خود رفت ، حق تعالى أنوار حكمت را بر أو فرستاد تا سر تا پاى أو را فرو گرفت ، أو در خواب بود وأو را پوشانيد به حكمت پوشانيدنى ، پس بيدار شد وأو حكيم‌ترين مردم بود در زمان خود ، بيرون آمد بسوى مردم وزبانش گويا بود به حكمت ، وبيان مىكرد علوم وحكم ومعارف رباني را براي مردم .\r\nچون أو پيغمبرى را قبول نكرد حق تعالى ملائكة را امر فرمود كه حضرت داود عليه السّلام را ندا كردند به خلافت ، وأو قبول كرد وآن شرطي كه حضرت لقمان كرد ، أو نكرد .\r\nپس حق تعالى أو را خليفهء خود گردانيد در زمين ، ومكرر حق تعالى أو را امتحانها فرمود ، از آن حضرت ترك اولائى چند صادر شد كه خدا بر أو بخشيد .\r\nلقمان بسيار به ديدن داود عليه السّلام مىآمد وأو را پند مىداد به مواعظ وحكم وزيادتى علم خود ، داود عليه السّلام به أو مىگفت : خوشا حال تو اى لقمان كه حكمت را به تو دادند وابتلا وامتحان را از تو گردانيدند وخلافت را به داود دادند وأو را در معرض امتحانها در آوردند .\r\nپس لقمان پسرش را پند داد آن قدر كه دل أو شكافته شد وحكمت در أو فرو رفت واسرار حكمت لقمانى در دلش جا كرد ، از جمله موعظه‌هاى لقمان براي أو اين بود كه :\r\nاى فرزند ! بدرستى كه تو از روزى كه به دنيا آمده‌اى پشت به دنيا گردانيده‌اى ورو به آخرت نموده‌اى ومراحل آخرت را طي مىنمائى ، پس خانه‌اى كه تو بسوى آن مىروى به تو نزديكتر است از خانه‌اى كه هر روز از آن دور مىشوى .\r\nاى فرزند ! همنشينى كن با علما ودانايان وزانو به زانوى ايشان بنشين وبا ايشان مجادله مكن كه علم خود را از تو منع كنند ، واز دنيا بگير آنچه تو را كافى باشد وبالكلّيّه تحصيل دنيا را ترك مكن كه عيال مردم گردى ومحتاج ايشان شوى ، وچنان هم در دنيا فرو مرو كه به آخرت خود ضرر رسانى ، وروزه بدار آن قدر كه مانع شهوت تو شود وآن قدر روزه مدار كه مانع نماز تو گردد ، زيرا كه نماز نزد خدا محبوبتر است از روزه .\r\nاى فرزند ! دنيا دريائى است عميق ودر آن غرق شده‌اند وهلاك گرديده‌اند گروه\r\n\r\n","description":"","footnote":"","page_name":" 860 ","page_number":52},
  {"content":"\r\n\r\nبسيارى ، پس بايد كه ايمان را كشتى خود گردانى براي نجات از مهالك اين دريا ، وتوكل بر خدا را بادبان آن كشتى گردانى ، وتوشهء خود در آن كشتى پرهيزكارى از محرّمات ومكروهات گردانى ، پس اگر نجات يأبى به رحمت خدا نجات يافته‌اى واگر هلاك شوى به گناهان خود هلاك شده‌اى .\r\nودر روايت ديگر چنين وارد شده است كه : پرهيزكارى را كشتى خود قرار ده ، ومتاعي كه در آن كشتى مىگذارى بايد كه ايمان به خدا وأنبيا ورسل وفرموده‌هاى ايشان باشد ، وبادبان آن كشتى توكل باشد ، وناخداى آن كشتى عقل باشد كه به تدبير أو به راه رود ، ودليل ومعلّم آن كشتى علم باشد ، ولنگر آن كشتى يا دنبالهء آن صبر وشكيبائى بر بلاها وبر مشقت وترك محرّمات وفعل طاعات باشد « 1 » .\r\nاى فرزند ! اگر در خردسالى قبول أدب كردى ، در بزرگى از آن بهره خواهى برد ، وكسى كه فضيلت آداب حسنه را بداند اهتمام در تحصيل آن مىنمايد ، وكسى كه اهتمام در آن داشته باشد مشقت را متحمل مىشود در دانستن آن ، وكسى كه آداب حسنه را به اين نحو آموخت سعى عظيم مىنمايد كه آنها را دريابد وخود را به آنها متصف گرداند ، وچون خود را به آنها متصف گرداند منفعتش را در دنيا وعقبى خواهد يافت .\r\nپس به آداب پسنديده عادت فرما خود را تا خلف نيكان گذشته باشى ونفع بخشي به آنها گروهى را كه بعد از تو خواهند بود كه پيروى تو كنند در آن أطوار حسنه ودوستان از تو اميدوار ودشمنان از تو هراسان باشند .\r\nزنهار كه تنبلى وسستى مكن در طلب آنها ومتوجه تحصيل غير آنها نشو ، واگر بر دنياي خود مغلوب گردى ودنيا را از تو بگيرند سهل است ، سعى كن كه در امر آخرت مغلوب نشوى وآخرت را از تو نگيرند ، مغلوب شدن در امر آخرت به آن مىشود كه علم را از جائى كه بايد تحصيل كنى ، نكنى . وقرار ده در روزها وشبها وساعتهاى خود از براي خود بهره‌اى از براي طلب علم ، زيرا كه هيچ چيز علم آدمي را ضايع نمىكند مثل\r\n\r\n\r\n","description":"","footnote":"\r\n( 1 ) . كافى 1 / 16 ؛ تحف العقول 386 .\r\n","page_name":" 861 ","page_number":53},
  {"content":"\r\n\r\nترك تحصيل آن نمودن ، يعنى ترك تحصيل علم سبب آن مىشود كه علمي كه تحصيل كرده‌اى نيز از دست تو بيرون رود .\r\nدر علم ، ممارات « 1 » ومجادله مكن با لجوجى ، ومنازعه مكن با دانائى ، ودشمنى مكن با صاحب سلطنتى ، ومماشات وهمراهى مكن با ستمكارى وبا أو دوستى مكن ، وبا فاسقى برادرى مكن ، وبا متّهمى كه مردم گمان بد به أو مىبرند مصاحبت مكن ، وعلم خود را ضبط كن وپنهان دار چنان كه زر خود را پنهان مىدارى .\r\nاى فرزند گرامى ! از خدا بترس ترسيدنى كه اگر با نيكى جنّ وانس به قيامت بيائى ترسى كه تو را عذاب كنند ، اميد بدار از خدا اميدى كه اگر به محشر بيائى با گناه جنّ وانس اميد داشته باشى كه خدا تو را بيامرزد .\r\nپس پسر لقمان گفت : اى پدر ! چگونه طاقت اين مىتوانم آورد كه خوف ورجا را با يكديگر جمع كنم ومن بيش از يك دل ندارم ؟\r\nلقمان گفت : اى فرزند ! اگر دل مؤمن را بيرون آورند وبشكافند هرآينه در آن دو نور خواهند يافت : نوري از براي ترس از خدا ، ونوري از براي اميد از حق تعالى ، كه اگر با يكديگر وزن كنند وبسنجند هيچ‌يك بر ديگرى به قدر سنگينى ذرّه‌اى زيادتى نكند ، پس كسى كه ايمان به خدا دارد ، تصديق فرموده‌هاى خدا مىنمايد ؛ وكسى كه تصديق كند فرموده‌هاى خدا را ، آنچه خدا فرموده است بعمل مىآورد ؛ وكسى كه بعمل نياورد فرموده‌هاى خدا را ، باور نداشته است فرموده‌هاى أو را زيرا كه اين اخلاق بعضي از براي بعضي شهادت مىدهند . پس هر كه ايمان آورد به خدا ايمان درست صادق ، عمل خواهد كرد از براي خدا عمل خالصى از روى خير خواهى ، وهر كه چنين عمل كند از براي خدا پس ايمان صادق به خدا آورده است . وهر كه أطاعت خدا كند از خدا ترسيده است ، وهر كه از خدا ترسد أو را دوست داشته است ، وهر كه خدا را دوست دارد پيروى امر أو مىكند ، وهر كه پيروى امر أو مىكند مستوجب بهشت خدا وخشنودى أو مىشود ، وكسى\r\n\r\n\r\n","description":"","footnote":"\r\n( 1 ) . ممارات : جدال يا جنگ كردن است .\r\n","page_name":" 862 ","page_number":54},
  {"content":"\r\n\r\nكه طلب خشنودى خدا نكند پس بر أو سهل نموده است غضب خدا ، پناه مىبريم به خدا از غضب خدا .\r\nاى فرزند عزيز من ! ميل بسوى دنيا مكن ودل خود را مشغول آن مگردان كه هيچ مخلوقى نزد حق تعالى بىمقدارتر از دنيا نيست ، مگر نمىبينى كه حق تعالى نعيم دنيا را ثواب مطيعان نگردانيده وبلاى دنيا را عقوبت عاصيان نگردانيده است « 1 » ؟ !\r\nودر حديث معتبر ديگر فرمود كه : حضرت لقمان عليه السّلام پسرش « نافان » را وصيت نمود كه : اى فرزند ! بايد كه حربه‌اى براي دشمن خود مهيّا گردانيدى كه به آن حربه أو را بر زمين افكنى ، آن باشد كه با أو مصافحه نمائى واظهار خشنودى از أو بكنى ، واز أو دورى مكن واظهار دشمنى أو مكن كه آنچه أو در خاطر دارد براي تو ظاهر گرداند ومهيّاى ضرر تو گردد .\r\nاى فرزند من ! سنگ وآهن وهر بار گرانى را برداشته‌ام وهيچ بارى را گرانتر از همسايهء بد نيافته‌ام ، چيزهاى تلخ همه را چشيده‌ام وهيچ چيز را تلختر از پريشانى واحتياج به خلق نيافته‌ام « 2 » .\r\nودر حديث ديگر منقول است كه لقمان فرمود : اى فرزند ! هزار دوست بگير وهزار كم است ، يك دشمن مگير كه يك دشمن بسيار است « 3 » .\r\nدر حديث معتبر ديگر از حضرت صادق عليه السّلام منقول است كه : حضرت أمير المؤمنين عليه السّلام فرمود : از جمله پندهاى لقمان عليه السّلام پسرش را اين بود كه گفت : اى پسر گرامى ! بايد عبرت بگيرد كسى كه يقين أو به روزى دادن خدا قاصر باشد ونيّت أو در طلب روزى ضعيف باشد به آنكه حق تعالى أو را از كتم عدم به وجود آورده ، ودر سه حال أو را روزى داده است كه در هيچ‌يك از آن أحوال أو را چاره وحيله نبوده است پس به يقين بداند كه در حال چهارم نيز أو را روزى خواهد داد : امّا أول آن أحوال آن است كه در رحم\r\n\r\n\r\n","description":"","footnote":"\r\n( 1 ) . تفسير قمى 2 / 162 .\r\n( 2 ) . امالى شيخ صدوق 532 ، ودر آن به جاى « نافان » ، « ناتان » است .\r\n( 3 ) . امالى شيخ صدوق 532 .\r\n","page_name":" 863 ","page_number":55},
  {"content":"\r\n\r\nمادر أو را روزى دارد وأو را در محلّ آرامى واطمينانى پناه داد كه نه أو را گرما آزار مىرساند ونه سرما ؛ وامّا حال دوم آن است كه أو را از رحم بيرون آورد وروزى از براي أو جارى كرد از پستان مادرش از شير پاكيزه كه أو را كافى بود وأو را در آن حال تربيت كرد ونشو ونما فرمود بىآنكه أو را چاره وحيله وقوّتى بر كسب معيشتى وجلب نفعي ودفع ضررى بوده باشد ؛ امّا حال سوم پس چون روزى أو از شير منقطع شد از كسب پدر ومادر روزى براي أو جارى كرد كه به طيب خاطر خود از روى نهايت شفقت ومهربانى صرف أو كردند وأو را در بسيارى أحوال بر خود مقدّم داشتند تا آنكه عاقل شد وبزرگ شد وخود مشغول كسب معيشت گرديد ، كار را بر خود تنگ گرفت وگمانهاى بدى به پروردگار خود برد وحقوق الهى را در مال خود انكار كرد وبر خود وعيال خود تنگ گرفت از ترس كمي روزى واز عدم يقين به آنكه آنچه صرف كند در راه رضاى حق تعالى به أو عوض خواهد داد در دنيا وآخرت پس بد بنده‌اى است چنين بنده‌اى فرزند من « 1 » .\r\nاى پسر گرامى ! هر چيز را علامتي هست كه آن را به آن علامت مىتوان شناخت وآن علامت براي آن چيز گواهى مىدهد :\r\nبدرستى كه دين را سه علامت است : علم ، وعمل كردن به آن ، وايمان .\r\nوايمان را سه علامت است : تصديق به خدا ، وپيغمبران خدا ، وبه كتابهاى خدا .\r\nوعالم را سه علامت هست : آنكه پروردگار خود را بشناسد ، وبداند كه پروردگار أو كدام عمل را دوست مىدارد ، وكدام عمل را نمىخواهد .\r\nوعمل كنندهء به علم را سه علامت هست : نماز ، وروزه ، وزكات .\r\nوكسى كه علم را بر خود مىبندد وعالم نيست سه علامت دارد : منازعه مىكند با كسى كه از أو داناتر است ، ومىگويد چيزى چند را كه نمىداند ، ومرتكب امرى چند مىشود كه به آنها نمىتواند رسيد .\r\nوظالم را سه علامت هست : ظلم مىكند بر كسى كه از أو بلندمرتبه‌تر است به آنكه\r\n\r\n\r\n","description":"","footnote":"\r\n( 1 ) . خصال 122 .\r\n","page_name":" 864 ","page_number":56},
  {"content":"\r\n\r\nنافرمانى أو مىكند ، وستم مىكند بر زيردستان خود به غلبه واستيلاى بر ايشان ، ويارى مىكند ستمكاران را .\r\nومنافق را سه علامت هست : زبانش با دلش موافق نيست ، ودلش با كردارش موافق نيست ، وآشكارش با پنهانش موافق نيست .\r\nوگناهكار را سه علامت هست : خيانت مىكند در أموال مردم ، ودروغ مىگويد ، وآنچه مىگويد خلاف آن مىكند .\r\nورياكننده را سه علامت هست : چون تنهاست تنبلى مىكند در عبادت خدا ، وچون در ميان مردم است مردانه متوجه عبادت مىشود ، وهر چه مىكند براي آن مىكند كه مردم أو را ستايش كنند .\r\nوحسود را سه علامت هست : در غايبانهء مردم غيبت ايشان مىكند ، ودر حضور ايشان تملّق مىكند ، ومصيبتى كه به مردم مىرسد شاد مىشود .\r\nواسراف‌كننده را سه علامت هست : مىخرد چيزى را كه مناسب أو نيست ، ومىپوشد چيزى را كه مناسب أو نيست ، ومىخورد چيزى را كه مناسب أو نيست .\r\nوتنبل را سه علامت هست : سستى مىكند وپس مىاندازد كار خير را تا تفريط وتقصير مىكند ، وتقصير مىنمايد تا آنكه ضايع مىگرداند آن عمل را ، وضايع مىكند تا آنكه گناهكار مىشود .\r\nوغافل را سه علامت هست : سهو وشك كردن در عبادات ، وغافل شدن از ياد خدا ، وفراموشى كارهاى خير « 1 » .\r\nاى فرزند ! طلب مكن امرى را كه پشت كرده است بر تو واسبابش از براي تو حاصل نيست ، وترك مكن امرى را كه رو به تو دارد واسبابش براي تو مهيّا گرديده است تا رأى تو گمراه وعقل تو ضايع نشود .\r\nاى فرزند ! بايد كه يارى بجوئى بر دشمن خود به پرهيزكارى از محرّمات وكسب\r\n\r\n\r\n","description":"","footnote":"\r\n( 1 ) . خصال 121 .\r\n","page_name":" 865 ","page_number":57},
  {"content":"\r\n\r\nفضيلت در دين خود ونگاه داشتن مروّت خود وگرامى داشتن نفس خود از آنكه آن را آلوده كنى به معصيت حق تعالى واخلاق ناپسنديده واعمال ناشايست ، وپنهان‌دار راز خود را ونيكو گردان پنهان خود را ، بدرستى كه هرگاه چنين كنى أيمن خواهى بود به ستر الهى از آنكه دشمن تو بر عيب تو مطّلع گردد يا لغزشى از تو ببيند ، وأيمن مباش از مكر أو كه در بعضي از أحوال تو را غافل بيابد وبر تو مستولى گردد واز تو عذرى قبول نكند وبايد كه پيوسته اظهار خشنودى از أو بكنى .\r\nاى فرزند عزيز من ! آزار بسيار را در طلب آنچه به تو نفع رساند ، اندك شمار ، واندك آزارى را در مرتكب شدن امرى كه به تو ضرر رساند ، بسيار دان .\r\nاى فرزند ! با مردم همنشينى مكن بغير طريقهء ايشان ، واز ايشان توقع امرى چند مدار كه بر آنها دشوار باشد ، كه آن همنشين از تو پيوسته متنفّر مىشود وآن ديگرى از تو كناره مىگيرد پس تنها مىمانى ومصاحبى نخواهى داشت كه مؤنس تو باشد ونه برادرى كه ياور تو باشد ، وچون تنها ماندى مخذول وخوار وبىمقدار مىشوى ، عذر خواهى مكن از كسى كه قبول عذر از تو نكند وحقّى از تو بر خود نداند ، ودر كارهاى خود استعانت مجو مگر به كسى كه در قضاى آن حاجت مزدى از تو بگيرد ، زيرا هرگاه چنين باشد طلب قضاى حاجت تو مىكند مثل آنچه از براي خود طلب مىكند ، زيرا كه بعد از برآوردن آن حاجت هم در دار فانى دنيا سودمند مىشود وهم در آخرت مثاب ومأجور مىگردد ، پس سعى مىكند در برآوردن حاجت تو ؛ بايد كه برادران ويارانى كه از براي خود مىگيرى ودر أمور خود از ايشان يارى مىجوئى أهل مروّت وثروت ومال وعزت وعقل وعفّت باشند كه اگر نفعي به ايشان رسانى تو را شكر كنند ، واگر از ايشان غائب شوى تو را ياد كنند « 1 » .\r\nاى فرزند ! در مقام اصلاح ياران وبرادران كه از أهل علم گرفته‌اى باش اگر با تو در مقام وفا باشند ، واز ايشان در حذر باش اگر از تو برگردند كه عداوت ايشان ضررش بر تو\r\n\r\n\r\n","description":"","footnote":"\r\n( 1 ) . قصص الأنبياء راوندى 193 .\r\n","page_name":" 866 ","page_number":58},
  {"content":"\r\n\r\nبيشتر است از عداوت دوران ، زيرا كه آنچه ايشان در حقّ تو مىگويند مردم تصديق ايشان مىكنند چون بر أحوال تو مطّلع گرديده‌اند « 1 » .\r\nاى فرزند عزيز ! زنهار كه حذر كن از دلتنگ شدن وكج خلقي كردن وصبر نكردن بر آنچه از دوستان خود بيني ، كه با اين اخلاق دوستى از براي تو نمىماند ، ولازم نفس خود گردان تأنّى در أمور خود را كه بزودى مبادرت به امرى نكنى بىآنكه تأمّل در عواقب آن بكنى ، وصبر فرما بر مشقتها وزحمتهاى برادران خود نفست را ، ونيكو گردان با جميع مردم خلق خود را .\r\nاى فرزند ! اگر نداشته باشى آن قدر مال كه صله با خويشان خود بكنى وتفضّل بر برادران مؤمن خود بكنى پس در خوش‌خوئى وخوش‌روئى با ايشان تقصير مكن ، زيرا كه هر كه خلق خود را نيكو مىكند نيكان أو را دوست مىدارند وبدكاران از أو كناره مىكنند ، وراضى باش به آنچه خدا از براي تو قسمت كرده است تا هميشه با دل خوش زندگانى كنى ، اگر خواهى كه جمع كنى جميع عزتهاى دنيا را پس قطع كن طمع خود را از آنچه در دست مردم است ، زيرا كه نرسيده‌اند پيغمبران وصدّيقان به آن مراتبى كه رسيدند مگر به قطع طمع از آنچه در دست مردم است .\r\nاى فرزند ! اگر به پادشاهى محتاج شوى در امرى ، بسيار الحاح مكن بر أو وطلب مكن حاجت خود را از أو مگر در جائى ووقتي كه مناسب طلب باشد ، وآن در وقتي است كه از تو خشنود باشد وخاطرش از اندوه وفكرها فارغ باشد ؛ دلتنگ مشو به آنكه حاجتي را طلب نمائى وبرنيايد زيرا كه برآوردن آن به دست خداست ، وقتي چند هست از براي آنها كه چون وقتش شود بعمل آيد ، وليكن رغبت كن بسوى خدا واز أو سؤال كن ؛ انگشتان خود را به تذلّل در وقت دعا حركت بده .\r\nاى فرزند ! دنيا اندك است وعمر تو كوتاه ، در عمر كوتاه خود متوجه تحصيل دنياي قليل مشو .\r\n\r\n\r\n","description":"","footnote":"\r\n( 1 ) . قصص الأنبياء راوندى 194 .\r\n","page_name":" 867 ","page_number":59},
  {"content":"\r\n\r\nاى فرزند ! حذر كن از حسد وآن را شأن خود وكار خود قرار مده ، واجتناب كن از بدى خلق وآن را طبع خود مگردان ، بدرستى كه تو به اين دو صفت ضرر نمىرسانى مگر به نفس خود ، وهرگاه تو به خود ضرر رسانى كارسازى دشمن خود را از خود كرده‌اى زيرا كه دشمنى تو نسبت به خود ضرر بيشتر دارد براي تو از دشمنى ديگران .\r\nاى فرزند ! نيكى را به كسى بكن كه أهل ومستحقّ آن نيكى باشد وبايد كه غرضت از آن ثواب خدا باشد نه نفع دنيا ، در احسان كردن به مردم ميانه رو باش نه تقصير كن كه نگاه دارى وندهى ونه تبذير كن كه خود را محتاج ديگران كنى .\r\nاى فرزند ! بهترين اخلاق حكمت كه تحصيل آن از همه ضرورتر است ، دين خداست ؛ ومثل دين خدا مثل درختى است كه روئيده باشد ، پس ايمان به خدا آب آن درخت است كه درخت به آن زنده است ، ونماز ريشه‌هاى آن درخت است كه به آن برپاست ، وزكات ساق آن درخت است ، وبرادرى با برادران مؤمن از براي خدا كردن شاخه‌هاى آن درخت است ، واخلاق پسنديده برگهاى آن درخت است ، وبيرون آمدن از معصيتهاى خدا ميوهء آن درخت است ، چنانچه هيچ درخت كامل نيست مگر به ميوهء نيكو همچنين دين آدمي كامل نمىشود مگر به ترك محرّمات خدا « 1 » .\r\nاى فرزند ! بدترين پريشانيها پريشانى عقل است ، وعظيم‌ترين مصيبتها مصيبت دين است ، بدترين آفتها آفت ايمان است ، ونافع‌ترين توانگريها توانگرى دل است ، پس دل خود را به علم ويقين واخلاق حسنه توانگر گردان وقناعت كن از روزى دنيا به آنچه به تو مىرسد وبه قسمت خدا راضى باش ، بدرستى كه شخصي كه دزدى مىكند يا خيانت به أموال مردم مىكند خدا روزى حلالش را كه براي أو مقدّر فرموده بوده است از أو حبس مىكند وگناه از براي أو مىماند ، اگر صبر مىكرد روزى حلال از براي أو مىرسيد وعقوبت دنيا وآخرت از براي أو نبود .\r\nاى فرزند ! خالص گردان طاعت خدا را كه مخلوط نگردانى به چيزى از گناهان ، پس\r\n\r\n\r\n","description":"","footnote":"\r\n( 1 ) . قصص الأنبياء راوندى 195 .\r\n","page_name":" 868 ","page_number":60},
  {"content":"\r\n\r\nزينت ده طاعت خود را به متابعت أهل حق ، بدرستى كه أطاعت أهل حق أطاعت خداست ، وزينت‌بخش أطاعت ايشان را به علم ودانائى ، وعلم خود را حفظ كن به بردبارى كه حماقتى با آن نباشد ، ومخزون گردان علم خود را به نرمى كه با آن سفاهت وبىخردى مخلوط نباشد ، درش را محكم كن به دور دورانديشى كه با آن ضايع‌كردنى نباشد ، ودورانديشى خود را مخلوط گردان به مدارائى كه به آن عنفى ودرشتى مخلوط نباشد .\r\nاى فرزند ! هرگز جاهلي را به رسالت به جائى مفرست كه پيغام تو را برساند ، اگر عاقل دانائى نيابى كه پيغام تو را برساند پس خود رسول نفس خود شو وپيغام خود را برسان .\r\nاى فرزند ! از بدى دورى كن تا آن نيز از تو دورى نمايد « 1 » .\r\nحضرت أمير المؤمنين عليه السّلام فرمود : از لقمان عليه السّلام پرسيدند : كداميك از مردم افضلند ؟\r\nفرمود : مؤمن غنى .\r\nگفتند : غنى از مال را مىگوئى ؟\r\nفرمود : نه ، وليكن غنى از علم را مىگويم كه اگر مردم به أو محتاج شوند از علم أو منتفع شوند ، واگر از أو مستغنى شوند خود به علم خود اكتفا تواند كرد .\r\nگفتند : پس كدام يك از مردم بدترند ؟\r\nفرمود : كسى كه پروا نكند از آن كه مردم أو را گناهكار وبدكردار بينند « 2 » .\r\nفرمود : اى فرزند ! هرگاه با جماعتى به سفر روى با ايشان بسيار مشورت كن در امر خود ودر أمور ايشان ، وتبسّم بر روى ايشان بسيار بكن ، وصاحب كرم باش در توشهء خود ، وتو را هرگاه بخوانند أجابت ايشان بكن ، وهرگاه از تو در كارى يارى طلبند يارى ايشان بكن ، بر ايشان زيادتى كن به سه چيز : به بسيارى خاموشى ، وبسيارى نماز خواندن ، وسخاوت وجوانمردى در آنچه با خود دارى از چهار پايان ومال وتوشه ؛ وهرگاه تو را خواهند بر حقّى گواه بگيرند گواه شو از براي ايشان ، چون با تو مشورت كنند\r\n\r\n\r\n","description":"","footnote":"\r\n( 1 ) . قصص الأنبياء راوندى 196 .\r\n( 2 ) . قصص الأنبياء راوندى 197 .\r\n","page_name":" 869 ","page_number":61},
  {"content":"\r\n\r\nبسيار سعى كن در رأى خود كه هر چه خير ايشان است بگوئى ، جزم مكن در رأيي كه براي ايشان مىپسندى تا آنكه تأمّل وفكر بسيار در آن نكنى ، وجواب ايشان در آن مشورت مگو تا در آن مشورت برخيزى وبنشينى وبخوابى ونماز كنى ودر همهء اين أحوال فكر وحكمت خود را در مشورت ايشان به كار برى ، زيرا كسى كه خالص نمىگرداند نصيحت وخير خواهى خود را براي كسى كه از أو مشورت نمايد حق تعالى رأى وعقل أو را از أو سلب مىكند وامانت أو را از أو برمىدارد ، چون بيني رفقاى خود را كه پياده مىروند با ايشان پياده برو ، چون بيني كارى مىكنند با ايشان در آن كار شريك شو ، چون تصدّقى كنند يا قرضى دهند تو نيز با آنها بده ، بشنو سخن كسى را كه سالش از تو بيشتر است ، وهرگاه تو را به كارى امر كنند يا از تو چيزى سؤال كنند بگو بلى ونه مگو كه نه گفتن از عجز وزبونى نفس است ، چون راه را گم كنيد فرود آئيد ، اگر شك كنيد كه راه كدام است بايستيد وبا يكديگر مشورت كنيد ، اگر يك شخص را ببينيد از أو أحوال راه مپرسيد وبر گفتهء أو اعتماد مكنيد كه يك شخص در بيابان آدمي را به شك مىاندازد ، گاه باشد كه جاسوس دزدان باشد يا شيطانى باشد كه خواهد شما را در راه حيران كند ، از دو شخص نيز حذر كنيد مگر آنكه ببينيد چيزى چند از علامات راستگوئى ايشان كه من نمىبينم ، زيرا كه عاقل چون به چشم خود چيزى را مىبيند حق را از آن مىيابد وحاضر چيزى چند مىبيند كه غايب نمىبيند .\r\nاى فرزند ! چون وقت نماز شود ، از براي كارى آن را به تأخير مينداز ونماز بكن واز آن راحت بياب كه نماز أصل دين است ، ونماز جماعت را ترك مكن اگر چه بر سر نيزه باشى ، وبر روى چهارپا خواب مكن كه زود پشتش را زخم مىكند واين از كردار دانايان نيست مگر آنكه در كجاوه باشى كه ممكنت باشد خود را بكشى براي سستى مفاصل ، چون نزديك به منزل رسى از چهارپا فرود آي وپياده برو ، چون به منزل رسى ابتدأ كن به علف چهارپا قبل از آنكه خود طعام بخورى ، چون خواهى فرود آيى زمينى را اختيار كن كه خوش‌رنگ‌تر وخاكش نرمتر وگياهش بيشتر باشد ، وچون فرود آيى دو ركعت نماز بكن قبل از آنكه بنشينى ، چون به قضاى حاجت خواهى بروى بسيار دور شو از مردم ،\r\nو \r\n","description":"","footnote":"","page_name":" 870 ","page_number":62},
  {"content":"\r\n\r\nچون بار كنى دو ركعت نماز بكن ووداع كن آن زمينى را كه در آن فرود آمده بودى ، وسلام كن بر آن زمين وبر أهل آن زمين زيرا كه در هر بقعه از زمين جمعى از ملائكة هستند ، واگر توانى طعام مخور تا قدرى از آن را تصدّق نكنى ، بر تو باد به تلاوت كتاب خدا ما دام كه سوار باشى وبه تسبيح وذكر خدا ما دام كه مشغول كارى باشى ، بر تو باد به دعا ما دام كه فارغ باشى ، زنهار كه أول شب راه مرو ، وبر تو باد به راه رفتن از نصف شب تا آخر شب ، زنهار كه در راه صدا بلند مكن « 1 » .\r\nدر حديث معتبر از امام محمد باقر عليه السّلام منقول است كه از لقمان پرسيدند : كدام حكمت است از حكمتهاى تو كه بيش از همه به آن اعتقاد دارى وآن را هرگز ترك نمىكنى ؟\r\nفرمود : مرتكب نمىشوم امرى را كه خدا متكفّل شده است از براي من ، وآنچه را به من گذاشته است كه بكنم ، ضايع نمىكنم « 2 » .\r\nودر حديث معتبر ديگر منقول است كه لقمان عليه السّلام به فرزند خود گفت : اى فرزند ! با صد كس مصاحبت كن وبا يك كس دشمنى مكن .\r\nاى فرزند ! از براي تو به كار نمىآيد مگر اخلاق تو وخلق تو ، پس اخلاق تو دين توست كه ميان توست وخدا ، وخلق تو ميان تو وميان مردم است ، پس كسب دشمنى مردم مكن ويادگير اخلاق پسنديده را .\r\nاى فرزند ! بندهء نيكان باش وفرزند بدان مباش .\r\nاى فرزند ! هر كه أمانتي به تو سپارد پس ده تا سالم باشد براي تو دنيا وآخرت تو ، وامين باش تا توانگر وبىنياز گردى « 3 » .\r\nدر حديث معتبر از حضرت موسى بن جعفر عليه السّلام منقول است كه حضرت لقمان به پسر خود گفت : اى فرزند ! چگونه مردم نمىترسند از عذابها كه ايشان را وعده كرده‌اند وحال آنكه أحوال ايشان هر روز در پستى است ؟ ! چگونه مهيّا نمىشوند براي وعده‌هاى خدا\r\nو \r\n\r\n","description":"","footnote":"\r\n( 1 ) . كافى 8 / 348 ؛ مجمع البيان 4 / 317 .\r\n( 2 ) . قرب الإسناد 72 .\r\n( 3 ) . معاني الأخبار 253 .\r\n","page_name":" 871 ","page_number":63},
  {"content":"\r\n\r\nحال آنكه عمر ايشان بزودى به نهايت مىرسد ؟ !\r\nاى فرزند ! علم را مياموز براي آنكه مباهات كنى با آن به علما ودانايان يا مجادله كنى با آن با سفيهان وبىخردان يا خودنمائى وفخر كنى با آن در مجالس ، وترك علم مكن براي عدم رغبت در آن .\r\nاى فرزند ! به ديدهء بصيرت در مجالس نظر كن ، اگر بيني جمعى را كه ياد خدا مىكنند با ايشان بنشين كه : اگر عالمي ، علم تو نفع مىبخشد به تو وعلمت را مىافزايد مجالست ايشان ؛ واگر ناداني ، از ايشان علم كسب مىكنى شايد رحمتي از خدا بر ايشان نازل شود وتو را نيز با ايشان فروگيرد « 1 » .\r\nودر حديث معتبر از حضرت امام محمد باقر عليه السّلام منقول است كه : از موعظه‌هاى لقمان به پسرش آن بود كه : اى فرزند ! اگر در مرگ شك دارى ، خواب را از خود بر طرف كن ونمىتوانى كردن ، اگر شك دارى در زنده شدن بعد از مرگ بيدار شدن خواب را از خود برطرف كن وهرگز نمىتوانى كردن ، پس چون در اين دو حالت فكر كنى مىدانى كه جان تو در دست ديگرى است وخواب به منزلهء مرگ است وبيدارى به منزلهء مبعوث شدن بعد از مرگ است .\r\nاى فرزند ! بسيار نزديك مشو به مردم واختلاط را بيش از اندازه مكن كه باعث مفارقت ودورى مىشود ، از مردم دورى هم مكن كه خوار وذليل مىشوى ، هر حيواني مثل خود را دوست مىدارد وفرزندان آدم يكديگر را دوست نمىدارند ، نيكى واحسان خود را پهن مكن مگر نزد كسى كه طالب آن باشد ، همچنان كه ميان گرگ وگوسفند دوستى نيست همچنين ميان نيكوكار وبدكردار دوستى نيست ، هر كه نزديك مىشود به زفت « 2 » البتة قدرى از آن به أو مىچسبد ، همچنين هر كه با فاجرى شريك ومصاحب مىشود از راههاى بد أو مىآموزد ، وهر كه مجادله با مردم را دوست دارد دشنام داده\r\n\r\n\r\n","description":"","footnote":"\r\n( 1 ) . قصص الأنبياء راوندى 190 .\r\n( 2 ) . زفت : ماده‌اى است مانند قير ؛ در مصدر « رفث » مىباشد .\r\n","page_name":" 872 ","page_number":64},
  {"content":"\r\n\r\nمىشود ، وهر كه در مجالس بد داخل مىشود تهمت زده مىشود ، وهر كه با بدان همنشينى مىكند از بديهايشان سالم نمىماند ، وهر كه مالك زبان خود نيست پشيمانى مىكشد .\r\nاى فرزند ! امين باش كه خدا خيانت كنندگان را دوست نمىدارد .\r\nاى فرزند ! به مردم چنين منما كه از خدا مىترسى ودل تو فاجر وبدكار باشد « 1 » .\r\nدر حديث ديگر منقول است كه فرمود : اى فرزند من ! دروغ مىگويد كسى كه مىگويد شرّ وبدى را به شرّ مىتوان فرونشانيد ، اگر راست مىگويد دو آتش برافروزد ببيند كه هيچ‌يك ديگرى را خاموش مىكند ؟ ! بلكه خير ونيكى آتش شرّ وفتنه را فرو مىنشاند چنانچه آب آتش را خاموش مىكند .\r\nاى فرزند ! دنياي خود را به آخرت خود بفروش تا سودمند دنيا وآخرت گردى ، وآخرت خود را به دنيا مفروش كه زيانكار هر دو مىشوى « 2 » .\r\nمروى است كه : لقمان عليه السّلام بسيار تنها مىنشست ، پس غلام أو بر أو مىگذشت ومىگفت : اى لقمان ! تو دائم تنها مىنشينى ، اگر با مردم بنشينى انس بيشتر خواهى يافت .\r\nلقمان عليه السّلام مىفرمود : تنها بودن معين بر تفكّر است ، وبسيارى تفكّر راهنماى بهشت است « 3 » .\r\nبه سند معتبر از حضرت امام جعفر صادق عليه السّلام منقول است كه حضرت لقمان عليه السّلام نصيحت فرمود پسرش را كه : اى فرزند ! پيش از تو مردم از براي فرزندان خود مالها جمع كردند پس باقي نماندند نه آنچه جمع كردند ونه آنها كه از براي ايشان جمع كردند ، نيستى تو مگر بنده‌اى مزدور كه تو را به كارى چند امر كرده‌اند ومزدى چند از براي تو مقرّر كرده‌اند ، پس عمل خود را تمام كن ومزد خود را بگير ، مباش در اين دنيا مانند گوسفندى كه در علفزارى بيفتد وبخورد تا فربه شود پس براي فربهى آن را بكشند ومرگ آن در فربهى آن باشد ، وليكن بگردان دنيا را براي خود مانند پلى كه بر روى نهرى بسته باشند از\r\n\r\n\r\n","description":"","footnote":"\r\n( 1 ) . قصص الأنبياء راوندى 190 .\r\n( 2 ) . تنبيه الخواطر 46 .\r\n( 3 ) . تنبيه الخواطر 258 .\r\n","page_name":" 873 ","page_number":65},
  {"content":"\r\n\r\nآن پل بگذرى وهرگز به آن پل برنگردى ، خراب كن دنياي خود را وآبادان مكن آن را كه تو را امر نكرده‌اند كه آن را آبادان كنى ، بدان كه چون تو را در قيامت نزد پروردگار تو بازدارند چهار چيز از تو سؤال خواهند كرد : از جوانى تو سؤال خواهند كرد كه در چه چيز كهنه كردى ؟ از عمر تو كه در چه كار فانى كردى ؟ از مال تو كه از كجا كسب كردى ؟ ودر چه مصرف خرج كردى ؟ پس مهيّاى جواب اينها بشو ، واندوهناك مشو بر هر آنچه از دنيا از تو فوت مىشود زيرا كه اندك دنيا باقي نمىماند وبسيار دنيا از بلاى آن أيمن نمىتوان بود ، پس پيوسته از شرّ دنيا در حذر باش ، در كار آخرت خود مردانه باش ، پردهء غفلت از روى خود بگشا وخود را با اعمال صالحه در معرض نيكيهاى پروردگار خود برآور ، پيوسته توبه را در دل خود تازه كن ، سعى كن تا فارغى ومهلت يافته‌اى قبل از آنكه قصد تو كنند وقضاهاى الهى متوجه تو گردد وحائل شوند ميان تو وآنچه اراده دارى « 1 » .\r\nدر روايت ديگر منقول است كه لقمان عليه السّلام فرمود : اى فرزند ! اگر حكيم ودانا تو را بزند وآزار برساند بهتر است براي تو از آنكه نادان روغن خوشبو بر تو بمالد « 2 » .\r\nمنقول است كه شخصي به لقمان عليه السّلام گفت : آيا تو بندهء آل فلان نبودى ؟\r\nگفت : بلى .\r\nگفتند : پس چه چيز تو را به اين مرتبه رسانيد ؟\r\nفرمود : راستگوئى ، وامانت را خيانت نكردن ، وترك گفتار وكردارى كه فايده به من نبخشد ، وپوشيدن چشم خود را از چيزهائى كه خدا بر من حرام گردانيده است ، وبازداشتن زبان خود از سخنى كه لغو باشد ولقمهء حلال خوردن ! پس هر كه كمتر از آنچه من گفتم بكند از من پست‌تر خواهد بود ، وهر كه زيادة از اينها بكند از من بهتر خواهد بود ، وهر كه مثل اينها را بعمل آورد مثل من خواهد بود .\r\nفرمود : اى فرزند ! توبه را تأخير مينداز كه مرگ بىخبر مىرسد ، وشماتت بر مرگ\r\n\r\n\r\n","description":"","footnote":"\r\n( 1 ) . كافى 2 / 134 .\r\n( 2 ) . تنبيه الخواطر 345 .\r\n","page_name":" 874 ","page_number":66},
  {"content":"\r\n\r\nكسى مكن كه به تو نيز مىرسد ، واستهزا مكن به كسى كه به بلائي مبتلا باشد ، ومنع احسان خود از مردم مكن .\r\nاى فرزند ! امين باش در أموال مردم تا توانگر شوى .\r\nاى فرزند ! پرهيزكارى خدا را تجارتي دان كه سودش به تو مىرسد بىآنكه مايه داشته باشى ، چون گناهى بكنى دنبالش تصدّقى بفرست تا آن را خاموش كند .\r\nاى فرزند ! موعظه وپند بر بىخرد دشوار است چنانچه بر بلندى بالا رفتن بر مرد پير دشوار است .\r\nاى فرزند ! رحم مكن بر كسى كه بر أو ستمى كنى بلكه بر خود رحم كن كه ضرر آن ظلم را به خود مىرسانى ؛ چون قدرت تو را داعى شود بر ستم كردن بر مردم ، قدرت خدا را بر خود به يادآور .\r\nاى فرزند ! آنچه را نمىدانى ، از علما ياد گير ؛ آنچه را دانستى ، به مردم ياد ده « 1 » .\r\nدر حديث ديگر منقول است كه : چون حضرت لقمان عليه السّلام از بلاد خود بيرون آمد ، به قريه‌اى فرود آمد در موصل كه آن را « كوماش » « 2 » مىگفتند ، چون در آن قريه هيچ‌كس متابعت أو نكرد وهمزبانى نيافت دلتنگ شد پس درهاى خانهء خود را بر روى خود بست با فرزند خود خلوت كرد وأو را نصيحت وموعظه فرمود ، واز جملهء نصايح أو اين بود :\r\nاى فرزند ! سخن كم بگو وخدا را در همه مكان ياد كن زيرا كه خدا تو را از عذاب خود ترسانيده وتو را بينا ودانا گردانيده است .\r\nاى فرزند ! از مردم پند بگير قبل از آنكه مردم از تو پند بگيرند ، وپند گير ومتنبّه شو از بلاى كوچك قبل از آنكه بلاى بزرگ بر تو نازل شود وچاره نتوانى كرد .\r\nاى فرزند ! خود را در هنگام غضب نگاهدار تا هيزم جهنم نگردى .\r\nاى فرزند ! پريشانى بهتر است از آنكه مال بهم رسانى وظالم وطاغى شوى .\r\n\r\n\r\n","description":"","footnote":"\r\n( 1 ) . تنبيه الخواطر 549 .\r\n( 2 ) . در مصدر « كومليس » آمده است .\r\n","page_name":" 875 ","page_number":67},
  {"content":"\r\n\r\nاى فرزند ! جانهاى مردم در گرو كردارهاى ايشان است ، پس واي بر ايشان از گناهان دستها ودلهاى ايشان .\r\nاى فرزند ! تا شيطان در دنيا است از گناهان أيمن مباش .\r\nاى فرزند ! صالحان پيشينيان فريب دنيا را خوردند ، پس چگونه نجات خواهند يافت از آن پسينيان ؟ !\r\nاى فرزند ! دنيا را زندان خود گردان تا آخرت بهشت تو باشد .\r\nاى فرزند ! مجاورت پادشاهان را اختيار مكن كه بكشند تو را ، وأطاعت ايشان مكن در هر چه كه گويند كه كافر شوى .\r\nاى فرزند ! همنشينى كن با فقرا وبيچارگان مسلمانان ، واز براي يتيمان مانند پدر مهربان باش ، واز براي زنان بىشوهر مانند شوهر مشفق باش .\r\nاى فرزند ! هر كه بگويد مرا بيامرز أو را نمىآمرزند ، بلكه نمىآمرزند مگر گناه كسى را كه عمل كند به طاعت پروردگار خود .\r\nاى فرزند ! أول به أحوال همسايه بپرداز وبعد از آن به أحوال خانهء خود .\r\nاى فرزند ! أول رفيق پيدا كن بعد از آن سفر اختيار كن .\r\nاى فرزند ! تنهائى بهتر است از مصاحب بد ، ومصاحب نيكو بهتر از تنهائى است .\r\nاى فرزند ! هر كه با تو نيكى كند مكافات أو به نيكى بكن ، وهر كه با تو بدى كند أو را به بدى خود بگذار كه هر چند تو سعى كنى بدتر از آنچه أو نسبت به خود مىكند تو نسبت به أو نمىتوانى كرد .\r\nاى فرزند ! كي بندگى خدا كرد كه خداوند أو را يارى نكرد ، وكي خدا را طلب كرد كه أو را نيافت ، وكي خدا را ياد كرد كه خدا أو را ياد نكرد ، وكي بر خدا توكل كرد كه خدا أو را به ديگرى گذاشت ، وكي تضرع به درگاه خدا كرد كه خدا أو را رحم نكرد ؟\r\nاى فرزند ! مشورت با پيران بكن واز مشورت كردن با خردسالان شرم مكن .\r\nاى فرزند ! زنهار با فاسقان مصاحبت مكن كه ايشان به منزلهء سگانند ، اگر نزد تو چيزى مىيابند مىخورند واگر چيزى نمىيابند تو را مذمت مىكنند ورسوا مىكنند ، ومحبت\r\n\r\n","description":"","footnote":"","page_name":" 876 ","page_number":68},
  {"content":"\r\n\r\nايشان بيش از يك ساعت نيست .\r\nاى فرزند ! دشمنى صالحان بهتر از دوستى فاسقان است ، زيرا كه مؤمن صالح را اگر بر أو ستم كنى بر تو ستم نمىكند ، واگر نزد أو عذر خواهى كنى از تو راضى مىشود ، وفاسق حقّ نعمت خدا را مراعاة نمىكند چگونه حقّ تو را رعايت خواهد نمود ؟ !\r\nاى فرزند ! دوستان بسيار بگير واز شرّ دشمنان أيمن مباش كه كينه در سينهء ايشان مانند آب در زير خاكستر پنهان است .\r\nاى فرزند ! هر كه را ملاقاة كنى ابتدأ كن به سلام ومصافحه وبعد از آن سخن بگوى .\r\nاى فرزند ! گزندگى مكن مردم را كه تو را دشمن دارند وزبونى مكش از ايشان كه تو را خوار شمارند ، بسيار شيرين مباش كه تو را بخورند وتلخ مباش كه تو را دور افكنند .\r\nاى فرزند ! از خدا بترس ترسيدنى كه از رحمت أو نااميد نباشى ، واميد بدار از خدا اميدى كه أيمن از عذاب أو نباشى .\r\nاى فرزند ! نهى كن نفس خود را از خواهشهاى أو كه هلاك أو در خواهشهاى اوست .\r\nاى فرزند ! زنهار كه تجبّر وتكبّر وفخر مكن كه مجاور شيطان شوى در جهنم ، بدان كه خانهء آخر تو قبر خواهد بود .\r\nاى فرزند ! واي بر كسى كه تكبّر وتجبّر مىكند چگونه خود را بزرگ مىشمارد وحال آنكه از خاك خلق شده است وبازگشت أو بسوى خاك است ، وبعد از آن نمىداند كه بسوى بهشت خواهد رفت كه فايز ورستگار گردد يا به جهنم خواهد رفت كه خاسر وزيانكار گردد ؟ ! وچگونه تجبّر نمايد كسى كه دو مرتبه از مجراى بول بيرون آمده است ؟ ! اى فرزند ! چگونه به خواب مىرود فرزند آدم ومرگ أو را طلب مىكند ؟ ! وچگونه غافل باشد واز أو غافل نيستند ؟ !\r\nاى فرزند ! مردند پيغمبران ودوستان وبرگزيدگان خدا ، پس بعد از ايشان كي در دنيا هميشه خواهد ماند ؟ !\r\nاى فرزند ! راز خود را به زن خود مگو ودرب خانهء خود را محلّ نشستن خود قرار مده .\r\n\r\n","description":"","footnote":"","page_name":" 877 ","page_number":69},
  {"content":"\r\n\r\nاى فرزند ! زن از استخوان دندهء كج خلق شده است ، اگر خواهى أو را درست كنى مىشكند ، واگر به حال خود بگذارى كج مىماند ، ايشان را مگذار كه از خانه به در روند ، پس اگر نيكى بكنند نيكى ايشان را قبول كن واگر بدى بكنند صبر كن كه چاره بجز اين نيست .\r\nاى فرزند ! زنان چهار نوعند : دو شايسته ودو ملعونه ، امّا يكى از آن دو شايسته آن است كه نزد قوم خود شريف وعزيز است ونزد شوهر خود ذليل است ، اگر به أو عطا مىكند شوهر شكر مىكند ، اگر مبتلا مىشود صبر مىكند واندكى از مال در دست أو بسيار است ؛ ودوم زنى است كه فرزند بسيار مىآورد ودوست ونيكخواه شوهر است ، واز براي خويشان وفرزندان شوهر مانند مادر مهربان است ، با بزرگان مهربانى مىكند وبر أطفال رحم مىكند وفرزندان شوهر را دوست مىدارد هر چند از زن ديگر باشند ، وشوهرش را دوست مىدارد واصلاح كنندهء خود وأهل ومال وفرزندان است ، اگر شوهرش حاضر است أو را يارى مىكند واگر غايب است رعايت أو مىكند ، چنين زنانى مانند گوگرد سرخ ناياب است ، خوشا حال كسى كه چنين زنى روزى أو شود ؛ وامّا يكى از آن دو زن ملعونه آن است كه خود را بسيار عظيم مىشمارد ودر ميان قوم خود ذليل است ، اگر شوهر چيزى به أو مىدهد به خشم مىآيد ، واگر نمىدهد عتاب مىكند وغضب مىكند ، پس شوهر از أو در بلا است وهمسايگانش از أو در تعبند ، پس أو مانند شير است ، اگر با أو مىمانى تو را مىخورد واگر از أو مىگريزى تو را مىكشد ؛ وملعونهء دوم آن است كه زود به خشم مىآيد وزود گريه مىكند ، اگر شوهرش حاضر است به أو نفع نمىرساند ، واگر غائب است أو را رسوا مىكند ، پس أو به منزلهء زمين شوره است كه اگر آن را آب مىدهى آب در آن فرو مىرود ونفعي نمىبخشد ، واگر آب نمىدهى آن را تشنه مىشود ، اگر فرزندى از اين زن بهم رسد از آن فرزند منتفع نخواهى شد .\r\nاى فرزند ! كنيز مردم را به عقد خود در مياور كه مبادا فرزندى بهم رسد ودر برابر تو فرزند تو را بفروشند .\r\nاى فرزند ! اگر زنان را مىچشيدند ومىخواستند چنانچه چيزهاى ديگر را مىچشند\r\nو \r\n","description":"","footnote":"","page_name":" 878 ","page_number":70},
  {"content":"\r\n\r\nمىخرند ، هيچ‌كس زن بد تزويج نمىكرد .\r\nاى فرزند ! احسان كن با كسى كه با تو بدى كند ، ودنيا را بسيار جمع مكن كه تو را از آن رحلت مىبايد كرد ، ببين كه از آنجا به كجا خواهى رفت .\r\nاى فرزند ! مال يتيم را مخور كه رسوا شوى در قيامت ودر آن روز تو را تكليف كنند كه به أو پس دهى ونداشته باشى .\r\nاى فرزند ! آتش جهنم در قيامت به همه كس احاطه خواهد كرد ونجات نخواهد يافت از آن مگر كسى كه خدا أو را رحم كند .\r\nاى فرزند ! تو را خوش نيايد كسى كه زبان بد دارد ومردم از زبان أو مىترسند كه در قيامت بر دل وزبانش مهر خواهند زد واعضا وجوارحش بر أو گواهى خواهند داد .\r\nاى فرزند ! دشنام مده به مردم كه چنان است كه خود دشنام به پدر ومادر خود داده باشى .\r\nاى فرزند ! هر روز كه مىآيد روز تازه‌اى است ، ونزد خداوند كريمى گواهى بر كرده‌هاى تو خواهد داد .\r\nاى فرزند ! بخاطر آور كه تو را در كفنها خواهند پيچيد وبه قبر خواهند افكند وكرده‌هاى خود را همه در آنجا خواهى ديد .\r\nاى فرزند ! فكر كن كه چگونه مىتوانى ساكن بود در خانهء كسى كه أو را به خشم آورده‌اى ونافرمانى أو كرده‌اى .\r\nاى فرزند ! هيچ‌كس را بر خود اختيار مكن ، ومالت را براي دشمنانت به ميراث مگذار .\r\nاى فرزند ! قبول كن وصيت پدر مهربان خود را ، ومبادرت كن بعمل صالح پيش از آنكه أجلت برسد وپيش از آنكه در قيامت كوهها به راه افتند وآفتاب وماه در يكجا جمع شوند واز حركت بيفتند وآسمانها را در هم بپيچند وصفوف ملائكة خائف وترسان از آسمانها به زير آيند وتو را تكليف كنند كه از صراط بگذرى ، در آن وقت عمل خود را ببينى وترازوها براي سنجيدن عملها برپا كنند وديوان اعمال خلايق را بگشايند .\r\nاى فرزند ! هفت هزار كلمه حكمت آموختم ، تو چهار كلمه را حفظ نما كه تو را كافى\r\n\r\n","description":"","footnote":"","page_name":" 879 ","page_number":71},
  {"content":"\r\n\r\nاست اگر به آنها عمل كنى : كشتى خود را محكم بساز كه دريا بسيار عميق است ؛ بار خود را سبك كن كه گردنگاهى كه در پيش دارى از آن گذشتن بسيار دشوار است ؛ توشهء بسيار بردار كه سفرت بسيار دور ودراز است ؛ عمل را خالص كن كه قبول كنندهء عمل بسيار بينا ودانا است « 1 » .\r\nودر روايت ديگر منقول است كه : لقمان عليه السّلام فرمود كه بر در بيت الخلاها نوشتند كه بسيار نشستن در بيت الخلا مورث بواسير است « 2 » .\r\n\r\n\r\n","description":"","footnote":"\r\n( 1 ) . اختصاص 336 .\r\n( 2 ) . مجمع البيان 4 / 317 با كمي اختلاف .\r\n","page_name":" 880 ","page_number":72},
  {"content":"\r\n\r\n\r\nباب نوزدهم در بيان قصص اشمويل وطالوت وجالوت است\r\n\r\n","description":"","footnote":"","page_name":" 881 ","page_number":73},
  {"content":"\r\n . \r\n","description":"","footnote":"","page_name":" 882 ","page_number":74},
  {"content":"\r\n\r\nحق تعالى در قرآن مىفرمايد  أَ لَمْ تَرَ إِلَى الْمَلَإِ مِنْ بَنِي إِسْرائِيلَ مِنْ بَعْدِ مُوسى إِذْ قالُوا لِنَبِيٍّ لَهُمُ ابْعَثْ لَنا مَلِكاً نُقاتِلْ فِي سَبِيلِ اللَّهِ  « 1 » « آيا نظر نمىكنى در قصهء اشراف بني إسرائيل بعد از موسى در وقتي كه گفتند به پيغمبرى از براي ايشان كه : برانگيز از براي ما پادشاهى كه جنگ كنيم در راه خدا » .\r\nعلي بن إبراهيم وغير أو به سندهاى صحيح وحسن از امام محمد باقر عليه السّلام روايت كرده‌اند كه : بني إسرائيل بعد از موسى عليه السّلام گناهان بسيار كردند ودين خدا را تغيير دادند واز امر پروردگار خود طغيان كردند ، در ميان ايشان پيغمبرى بود كه ايشان را امر ونهى مىكرد وأطاعت أو نكردند ، پس حق تعالى « جالوت » را كه از پادشاهان قبط بود بر ايشان مسلط گردانيد كه ايشان را ذليل كرد ومردان ايشان را كشت وايشان را از خانه‌ها وأموال خود بيرون كرد وزنان ايشان را به كنيزى گرفت ، پس پناه بردند بسوى پيغمبر خود واستغاثه نمودند كه : از حق تعالى سؤال كن كه پادشاهى از براي ما برانگيزد تا مقاتله كنيم با كافران در راه خدا . ودر بني إسرائيل چنين بود كه پيغمبرى در خانهء آباده‌اى بود وپادشاهى در خانهء آبادهء ديگر بود ، حق تعالى جمع نكرده بود از براي ايشان پيغمبرى وپادشاهى را در يك خانهء آباده ، پس به اين سبب گفتند : برانگيز از براي ما پادشاهى كه با أو جهاد كنيم  قالَ هَلْ عَسَيْتُمْ إِنْ كُتِبَ عَلَيْكُمُ الْقِتالُ أَلَّا تُقاتِلُوا  « 2 » « پس پيغمبر ايشان گفت به ايشان كه : آيا نزديك است حال شما به آنكه هرگاه بر شما نوشته شود قتال\r\nو \r\n\r\n","description":"","footnote":"\r\n( 1 ) . سورهء بقره : 246 .\r\n( 2 ) . سورهء بقره : 246 .\r\n","page_name":" 883 ","page_number":75},
  {"content":"\r\n\r\nواجب گرداند خدا بر شما جنگ كردن را اينكه جنگ نكنيد » .\r\n قالُوا وَما لَنا أَلَّا نُقاتِلَ فِي سَبِيلِ اللَّهِ وَقَدْ أُخْرِجْنا مِنْ دِيارِنا وَأَبْنائِنا  « گفتند :\r\nچيست ما را كه قتال نكنيم در راه خدا وحال آنكه بيرون كرده‌اند ما را از خانه‌هاى ما وپسران ما ؟ » ،  فَلَمَّا كُتِبَ عَلَيْهِمُ الْقِتالُ تَوَلَّوْا إِلَّا قَلِيلًا مِنْهُمْ وَاللَّهُ عَلِيمٌ بِالظَّالِمِينَ  « 1 » « پس چون نوشته شد بر ايشان قتال ، پشت كردند وقبول نكردند مگر اندكى از ايشان وخدا دانا است به ستمكاران » ،  وَقالَ لَهُمْ نَبِيُّهُمْ إِنَّ اللَّهَ قَدْ بَعَثَ لَكُمْ طالُوتَ مَلِكاً  « وگفت به ايشان پيغمبر ايشان : بدرستى كه خدا برانگيخته است از براي شما طالوت را كه پادشاه شما باشد » ،  قالُوا أَنَّى يَكُونُ لَهُ الْمُلْكُ عَلَيْنا وَنَحْنُ أَحَقُّ بِالْمُلْكِ مِنْهُ وَلَمْ يُؤْتَ سَعَةً مِنَ الْمالِ  « 2 » « گفتند : كجا أو را بر ما پادشاهى مىباشد وحال آنكه ما سزاوارتريم به پادشاهى از أو وداده نشده است أو را گشادگى در مال » .\r\nحضرت امام محمد باقر عليه السّلام فرمود : پيغمبرى در فرزندان لاوى بود وپادشاهى در فرزندان يوسف عليه السّلام بود ، طالوت از فرزندان بنيامين بود برادر مادر وپدرى يوسف ، نه از خانه آبادهء پيغمبرى بود نه از خانه آبادهء پادشاهى ،  قالَ إِنَّ اللَّهَ اصْطَفاهُ عَلَيْكُمْ وَزادَهُ بَسْطَةً فِي الْعِلْمِ وَالْجِسْمِ وَاللَّهُ يُؤْتِي مُلْكَهُ مَنْ يَشاءُ وَاللَّهُ واسِعٌ عَلِيمٌ  « 3 » « گفت به ايشان پيغمبر ايشان : بدرستى كه خدا طالوت را برگزيده واختيار كرده است بر شما وزيادة كرده است أو را گشادگى در علم ودر بدن وخدا عطا مىكند پادشاهى را به هر كه مىخواهد ، وحق تعالى گشاده است بخشش أو وحق تعالى دانا است به مصلحت بندگان » .\r\nحضرت فرمود : طالوت به حسب بدن از همه عظيم‌تر بود وشجاع وقوى بود واز همه داناتر بود ، امّا فقير بود ، پس ايشان أو را به فقر عيب كردند وگفتند : خدا به أو گشادگى در مال نداده است .\r\n وَقالَ لَهُمْ نَبِيُّهُمْ إِنَّ آيَةَ مُلْكِهِ أَنْ يَأْتِيَكُمُ التَّابُوتُ فِيهِ سَكِينَةٌ مِنْ رَبِّكُمْ وَبَقِيَّةٌ مِمَّا تَرَكَ \r\n\r\n\r\n","description":"","footnote":"\r\n( 1 ) . سورهء بقره : 246 .\r\n( 2 ) . سورهء بقره : 247 .\r\n( 3 ) . سورهء بقره : 247 .\r\n","page_name":" 884 ","page_number":76},
  {"content":"\r\n\r\n آلُ مُوسى وَآلُ هارُونَ تَحْمِلُهُ الْمَلائِكَةُ إِنَّ فِي ذلِكَ لَآيَةً لَكُمْ إِنْ كُنْتُمْ مُؤْمِنِينَ  « 1 » « وگفت مر ايشان را پيغمبر ايشان : بدرستى كه علامت پادشاهى أو آن است كه بيايد بسوى شما تابوت كه در آن سكينه هست از جانب پروردگار شما ودر آن هست بقيه‌اى از آنچه گذاشته‌اند آل موسى وآل هارون در حالتي كه ملائكة آن تابوت را بردارند وبسوى شما بياورند ، بدرستى كه در اين علامتي هست از براي شما اگر هستيد ايمان‌آورندگان » .\r\nحضرت فرمود : آن تابوتى كه حق تعالى از براي موسى عليه السّلام از آسمان فرستاد كه مادرش أو را در آن تابوت گذاشت ودر دريا انداخت ، در ميان بني إسرائيل بود كه تبرّك مىجستند به آن . پس چون هنگام وفات موسى عليه السّلام شد ألواح تورات وزره خود را وآنچه نزد أو بود از آثار پيغمبرى همه را در آن تابوت گذاشت وبه وصىّ خود يوشع سپرد ، پس پيوسته تابوت در ميان ايشان بود تا آنكه ترك كردند احترام تابوت را واستخفاف كردند به حقّ آن حتى آنكه أطفال در ميان راهها به تابوت بازى مىكردند ، ما دام كه تابوت در ميان بني إسرائيل بود ايشان در عزت وشرف بودند ، چون گناهان بسيار كردند واستخفاف به شأن تابوت كردند حق تعالى تابوت را از ميان بني إسرائيل برداشت ودر اين وقت از براي ايشان فرستاد « 2 » .\r\nدر حديث صحيح فرمود كه : ملائكة آن را بسوى بني إسرائيل آوردند « 3 » .\r\nوبه سند معتبر ديگر فرمود كه : ملائكة به صورت گاو تابوت را بسوى بني إسرائيل آوردند « 4 » .\r\nوبه سند حسن فرمود كه : مراد از بقيّه ، ذرّيّهء پيغمبرانند كه تابوت نزد ايشان مىبود « 5 » .\r\nدر تفسير « سكينه » فرمود كه : تابوت را بني إسرائيل مىگذاشتند در ميان صف\r\n\r\n\r\n","description":"","footnote":"\r\n( 1 ) . سورهء بقره : 248 .\r\n( 2 ) . تفسير قمى 1 / 81 .\r\n( 3 ) . كافى 8 / 316 ؛ مجمع البيان 1 / 353 .\r\n( 4 ) . كافى 8 / 317 .\r\n( 5 ) . تفسير عياشى 1 / 133 .\r\n","page_name":" 885 ","page_number":77},
  {"content":"\r\n\r\nمسلمانان وكافران ، پس از آن باد نيكوى خوشبوئى بيرون مىآمد كه آن را صورتي بود مانند صورت آدمي ، به آن سبب كافران مىگريختند « 1 » .\r\nبه سند معتبر از حضرت امام رضا عليه السّلام منقول است كه : سكينه بادي است كه از بهشت بيرون مىآيد كه آن را روئى هست مانند روى آدمي ، وچون اين تابوت را در ميان مسلمانان وكافران مىگذاشتند اگر كسى مقدّم بر تابوت مىشد بر نمىگشت تا كشته مىشد يا مغلوب مىشد ، وكسى كه از تابوت برمىگشت ومىگريخت كافر مىشد وامام أو را مىكشت « 2 » .\r\nودر حديث حسن از حضرت صادق عليه السّلام منقول است كه : بعد از موسى عليه السّلام چون بني إسرائيل گناهان بسيار كردند ، حق تعالى بر ايشان غضب كرد وتابوت را به آسمان برد .\r\nپس چون جالوت بر بني إسرائيل غالب شد ، از پيغمبر خود استدعا كردند كه دعا كند كه حق تعالى پادشاهى براي ايشان برانگيزد كه در راه خدا جهاد كند ، خدا طالوت را پادشاه ايشان گردانيد وتابوت را براي ايشان فرستاد كه ملائكة آوردند به زمين ، چون تابوت را ميان ايشان ودشمنان ايشان مىگذاشتند هر كه از تابوت برمىگشت كافر مىشد وكشته مىشد « 3 » .\r\nبرگشتيم به تتمهء حديث أول ؛ پس حق تعالى وحى كرد بسوى پيغمبر ايشان كه :\r\nجالوت را كسى مىكشد كه زره حضرت موسى عليه السّلام بر قامت أو درست آيد ، وآن مردى است از فرزندان لاوى كه نام أو داود پسر ايشا « 4 » است ، وايشا مرد شبانى بود كه ده پسر داشت وكوچكتر ايشان حضرت داود عليه السّلام بود ، چون طالوت بني إسرائيل را براي جنگ جالوت جمع كرد فرستاد به نزد ايشا كه : حاضر شو وفرزندان خود را حاضر گردان .\r\nچون حاضر شدند ، يك يك از فرزندان أو را طلبيد زره را بر أو پوشانيد ، بر هيچ‌يك\r\n\r\n\r\n","description":"","footnote":"\r\n( 1 ) . تفسير قمى 1 / 82 .\r\n( 2 ) . تفسير قمى 1 / 82 .\r\n( 3 ) . تفسير قمى 2 / 230 .\r\n( 4 ) . در مصدر « آسى » آمده است .\r\n","page_name":" 886 ","page_number":78},
  {"content":"\r\n\r\nموافق نيامد ، بر بعضي دراز بود وبر بعضي كوتاه ، پس طالوت به ايشا گفت كه : آيا هيچ‌يك از فرزندان خود را گذاشته‌اى كه نياورده باشى ؟\r\nگفت : بلى ، كوچكتر ايشان را گذاشته‌ام كه گوسفندان مرا بچراند .\r\nپس طالوت فرستاد أو را طلبيد وأو داود عليه السّلام بود ، چون داود روانه شد بسوى طالوت فلاخنى وتوبره‌اى با خود داشت ، در عرض راه سه سنگ أو را صدا زدند كه : اى داود ! ما را بگير ، پس گرفت آنها را در توبرهء خود انداخت ، داود عليه السّلام در نهايت قوّت وتوانائى وشجاعت بود ، چون به نزد طالوت آمد زره موسى عليه السّلام را پوشيد بر قامت مباركش درست آمد .\r\nپس طالوت با لشكر خود روانه به جانب جالوت شدند چنانكه حق تعالى فرموده است  فَلَمَّا فَصَلَ طالُوتُ بِالْجُنُودِ قالَ إِنَّ اللَّهَ مُبْتَلِيكُمْ بِنَهَرٍ فَمَنْ شَرِبَ مِنْهُ فَلَيْسَ مِنِّي وَمَنْ لَمْ يَطْعَمْهُ فَإِنَّهُ مِنِّي إِلَّا مَنِ اغْتَرَفَ غُرْفَةً بِيَدِهِ فَشَرِبُوا مِنْهُ إِلَّا قَلِيلًا مِنْهُمْ  « 1 » « پس چون روانه شد طالوت با لشكرهاى خود گفت : بدرستى كه خدا شما را امتحان خواهد كرد به نهرى ، پس هر كه از آن نهر آب بياشامد پس از من نيست ، وهر كه از آن آب نياشامد پس أو از من است مگر كسى كه مقدار يك كف آب بخورد به دست خود ، پس همه خوردند از آن آب مگر اندكى از ايشان » .\r\nفرمود : يعنى نهرى در اين بيابان بر سر راه شما پيدا خواهد شد ، پس هر كه از آن نهر بياشامد از خدا نيست وهر كه نياشامد از خداست واز فرمانبرداران اوست ؛ پس چون به نهر رسيدند حق تعالى تجويز نمود براي ايشان كه يك كف از آن آب بياشامند ، پس خوردند از آن نهر مگر اندكى از ايشان . پس آنها كه خوردند شصت هزار كس بودند ، اين امتحانى بود كه خدا ايشان را به آن آزمود « 2 » .\r\nبه روايت ابن بابويه كه به سند صحيح از حضرت امام محمد باقر عليه السّلام روايت كرده است\r\n\r\n\r\n","description":"","footnote":"\r\n( 1 ) . سورهء بقره : 249 .\r\n( 2 ) . تفسير قمى 1 / 82 .\r\n","page_name":" 887 ","page_number":79},
  {"content":"\r\n\r\nكه : آن قليلي كه نخوردند شصت هزار كس بودند « 1 » .\r\nعلي بن إبراهيم از حضرت صادق عليه السّلام روايت كرده است كه : آن قليلي كه يك كف هم نخوردند سيصد وسيزده مرد بودند ، چون از نهر گذشتند نظر كردند به لشكرهاى جالوت وقوّت وصولت أو ولشكر أو را مشاهده كردند ، آنها كه از آن آب خورده بودند گفتند : ما امروز تاب مقاومت جالوت ولشكرهاى أو را نداريم ، چنانچه حق تعالى فرموده است كه  فَلَمَّا جاوَزَهُ هُوَ وَالَّذِينَ آمَنُوا مَعَهُ قالُوا لا طاقَةَ لَنَا الْيَوْمَ بِجالُوتَ وَجُنُودِهِ  « پس چون گذشتند از آن نهر طالوت وآنها كه به أو ايمان آورده بودند گفتند : نيست ما را طاقتى امروز به جالوت ولشكرهاى أو » ،  قالَ الَّذِينَ يَظُنُّونَ أَنَّهُمْ مُلاقُوا اللَّهِ كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ اللَّهِ وَاللَّهُ مَعَ الصَّابِرِينَ  « 2 » « گفتند آنها كه يقين به خدا وروز قيامت داشتند كه : چه بسيار گروه كمي غالب شدند بر گروه بسيارى به توفيق ويارى خدا وخدا با صبر كنندگان است » ،  وَلَمَّا بَرَزُوا لِجالُوتَ وَجُنُودِهِ قالُوا رَبَّنا أَفْرِغْ عَلَيْنا صَبْراً وَثَبِّتْ أَقْدامَنا وَانْصُرْنا عَلَى الْقَوْمِ الْكافِرِينَ  « 3 » « وچون ظاهر شدند براي جالوت ولشكرهاى أو ، در برابر ايشان ايستادند وگفتند : اى پروردگار ما ! فروريز بر ما صبري عظيم وثابت گردان قدمهاى ما را كه نگريزيم ويارى ده ما را بر گروه كافران » .\r\nحضرت فرمود : اين سخنان را آنها گفتند كه از آب نهر نخورده بودند .\r\nپس داود عليه السّلام آمد ودر برابر جالوت ايستاد وجالوت بر فيلى سوار شده بود ، وتاجى بر سر داشت ، در پيشانى أو ياقوتى بود كه نورش ساطع بود ولشكرش نزد أو صف كشيده بودند ، پس حضرت داود عليه السّلام يك سنگ را از آن سه سنگ كه در راه برداشته بود بيرون آورد وبه فلاخن گذاشت به جانب راست لشكر أو افكند ، پس آن سنگ در هوا بلند شد فرود آمد بر ميمنهء لشكر أو وبر هر كه مىخورد أو را مىكشت تا همه گريختند ، سنگ ديگر را به جانب چپ لشكر أو انداخت تا همه گريختند ، سنگ سوم را به جالوت افكند پس\r\n\r\n\r\n","description":"","footnote":"\r\n( 1 ) . معاني الأخبار 151 .\r\n( 2 ) . سورهء بقره : 249 .\r\n( 3 ) . سورهء بقره : 250 .\r\n","page_name":" 888 ","page_number":80},
  {"content":"\r\n\r\nسنگ سوم بلند شد بر ياقوتى كه در پيشانى جالوت بود خورد وياقوت را سوراخ كرد به مغزش رسيد وبه همان سنگ جالوت بر زمين افتاد به جهنم واصل شد چنانچه حق تعالى فرموده است كه  فَهَزَمُوهُمْ بِإِذْنِ اللَّهِ وَقَتَلَ داوُدُ جالُوتَ وَآتاهُ اللَّهُ الْمُلْكَ وَالْحِكْمَةَ وَعَلَّمَهُ مِمَّا يَشاءُ وَلَوْ لا دَفْعُ اللَّهِ النَّاسَ بَعْضَهُمْ بِبَعْضٍ لَفَسَدَتِ الْأَرْضُ وَلكِنَّ اللَّهَ ذُو فَضْلٍ عَلَى الْعالَمِينَ  « 1 » يعنى : « پس گريزانيدند ايشان را به توفيق خدا وداود كشت جالوت را ، وحق تعالى عطا كرد به داود پادشاهى وحكمت را وتعليم كرد أو را از آنچه مىخواست ، اگر نه دفع كردن خدا باشد مردم را بعضي ايشان را به بعضي هرآينه فاسد گردد زمين وليكن خدا صاحب فضل واحسان است بر عالميان » « 2 » .\r\nودر چند حديث صحيح وموثق از حضرت امام رضا عليه السّلام منقول است كه : سكينه بادي است كه از بهشت بيرون مىآيد كه آن را صورتي است مانند صورت انسان وبوى نيكوئى دارد ، همان است كه بر حضرت إبراهيم عليه السّلام نازل شد در وقتي كه خانهء كعبه را مىساخت ، وآن سكينه به جاى پىهاى كعبه حركت مىكرد وحضرت إبراهيم عليه السّلام پى خانه را عقب آن مىگذاشت ، اين سكينه در ميان تابوت بني إسرائيل بود طشتى نيز در تابوت بود كه دلهاى پيغمبران را در آن مىشستند « 3 » ، در بني إسرائيل چنين بود كه تابوت در هر خانه‌اى كه بود پيغمبرى در آنجا بود ؛ تابوت اين امّت شمشير وسلاح حضرت پيغمبر صلّى اللّه عليه وآله وسلم است در هر جا كه هست امامت در آنجا است « 4 » .\r\nدر حديث معتبر ديگر فرمود كه : تابوت حضرت موسى عليه السّلام سه ذراع در دو ذراع بود ، عصاي موسى عليه السّلام وسكينه در آن بود ، پرسيدند كه : سكينه چيست ؟\r\nفرمود : روح خدائى بود كه هرگاه در چيزى اختلاف مىكردند با ايشان سخن مىگفت\r\n\r\n\r\n","description":"","footnote":"\r\n( 1 ) . سورهء بقره : 251 .\r\n( 2 ) . تفسير قمى 1 / 82 .\r\n( 3 ) . تفسير عياشى 1 / 133 ؛ قرب الإسناد 373 ؛ كافى 3 / 472 .\r\n( 4 ) . كافى 1 / 238 .\r\n","page_name":" 889 ","page_number":81},
  {"content":"\r\n\r\nوخبر مىداد ايشان را به بيان آنچه مىخواستند « 1 » .\r\nبه سندهاى معتبر از حضرت صادق عليه السّلام منقول است كه : چون حضرت يوشع عليه السّلام به دار بقا رحلت فرمود أوصيا وامامان وپيشوايان كه بعد از آن حضرت بودند خائف وترسان ومخفى بودند از جباران زمان خود در مدت چهار صد سال كه از زمان يوشع عليه السّلام بود تا زمان داود عليه السّلام ، ودر اين مدت يازده نفر از امامان بودند ، هر يك از ايشان در زماني كه بودند قوم أو مخفى بسوى أو مىآمدند ومسائل دين خود را از أو اخذ مىكردند ، چون منتهى شد به آخر ايشان مدتي از قوم خود پنهان شد پس ظاهر شد وايشان را بشارت داد كه حضرت داود عليه السّلام مبعوث خواهد شد وشما را از شرّ جباران نجات خواهد داد وزمين را از لوث وجود جالوت ولشكر أو پاك خواهد كرد وفرج شما از اين شدّتها به ظهور أو خواهد بود .\r\nپس ايشان پيوسته منتظر ظهور آن حضرت بودند تا آنكه چون زمان ظهور آن حضرت رسيد أو چهار برادر داشت وپدر پيرى داشتند وداود در ميان ايشان گمنام بود واز همهء برادران كوچكتر بود ونمىدانستند داودى كه منتظر أو هستند وزمين را از جالوت ولشكر أو پاك خواهد كرد ، اوست ، وليكن شيعه مىدانستند كه به خبر امام كه پيشتر بود كه أو متولد شده است وبه حدّ كمال رسيده است وداود را مىديدند وبا أو سخن مىگفتند ونمىدانستند كه داود موعود اوست .\r\nچون طالوت بني إسرائيل را جمع كرد كه به قتال جالوت برود ، پدر داود با چهار برادر أو همراه لشكر طالوت رفتند ، وداود را حقير شمردند وهمراه خود نبردند وگفتند : از أو در اين سفر چه كار خواهد آمد ؟ بايد كه مشغول گوسفند چرانيدن باشد .\r\nپس نايرهء قتال در ميان بني إسرائيل وجالوت مشتعل شد واز أو بسيار خائف شدند وتنگى نيز در ميان ايشان بهم رسيد ، پس پدر داود برگشت وطعامي به داود عليه السّلام داد وگفت :\r\nبراي برادران خود ببر كه قوّت يابند بر جهاد دشمن خود - وداود مردى بود كوتاه قامت\r\nو \r\n\r\n","description":"","footnote":"\r\n( 1 ) . معاني الأخبار 284 .\r\n","page_name":" 890 ","page_number":82},
  {"content":"\r\n\r\nكبود چشم وكم مو وپاكدل وپاكيزه اخلاق - پس داود وقتي بيرون رفت كه لشكرها برابر يكديگر رسيده بودند وهر يك در جاى خود قرار گرفته بودند ، پس در اثناى راه كه مىرفت بر سنگى گذشت وآن سنگ به آواز بلند أو را ندا كرد كه : اى داود ! مرا بردار وبا من بكش جالوت را كه من از براي كشتن أو آفريده شده‌ام ؛ پس برداشت آن سنگ را وانداخت در كيسه‌اى كه با خود داشت كه سنگهاى فلاخن خود را براي گوسفند چرانيدن در آنجا مىگذاشت .\r\nچون داخل لشكر بني إسرائيل شد شنيد كه ايشان امر جالوت را بسيار عظيم ياد مىكنند ، پس گفت : چه عظيم مىشماريد امروز امر أو را ، واللّه كه اگر چشم من بر أو افتد أو را مىكشم .\r\nپس سخن أو در ميان لشكر مشهور شد تا به سمع طالوت رسيد ، أو را طلبيد ، چون داخل مجلس أو شد گفت : اى جوان ! چه قوّت نزد خود گمان دارى وچه شجاعت از خود تجربه كرده‌اى كه جرأت بر مقاتلهء جالوت مىنمائى ؟\r\nگفت : مكرر شير آمده است وگوسفند از گلهء من ربوده است ، از پى بىآن رفته‌ام وسرش را پيچانيده‌ام وگوسفند را از دهان آن گرفته‌ام .\r\nحق تعالى وحى فرستاده بود بسوى طالوت كه نمىكشد جالوت را مگر كسى كه زره تو را بپوشد وآن را پر كند وموافق بدن وقامت أو باشد . پس طالوت زره خود را طلبيد ، چون داود پوشيد با حقارت جثّهء أو به امر الهى آن زره به آن گشادگى را پر كرد پس طالوت وبني إسرائيل از أو در بيم شدند وعظمت وقدر أو را دانستند ، طالوت گفت : اميد است كه جالوت را اين جوان بكشد .\r\nپس چون روز ديگر صبح شد وصف قتال از دو طرف آراسته شد حضرت داود گفت كه : جالوت را به من بنمائيد ، چون جالوت را به أو نمودند همان سنگ را كه در راه برداشته بود بيرون آورد ودر فلاخن گذاشت وبه جانب جالوت انداخت ، پس آن سنگ به ميان دو ديدهء آن اجل رسيده آمد در مغز سرش جا كرد واز مركوب گرديد وبر زمين افتاد .\r\nپس مشهور شد در ميان مردم كه داود جالوت را كشت وأو را پادشاه خود گردانيدند\r\nو \r\n","description":"","footnote":"","page_name":" 891 ","page_number":83},
  {"content":"\r\n\r\nكسى بعد از آن أطاعت امر طالوت نمىكرد ، بني إسرائيل بر سر أو جمعيت كردند ، حق تعالى بر أو زبور را فرستاد وزره ساختن را تعليم أو نمود ، وآهن را مانند موم در دست أو نرم كرد ، امر فرمود مرغان وكوهها را كه با أو تسبيح بگويند ، وآوازى به أو عطا فرمود كه هيچ‌كس به آن خوشى آواز نشنيده بود ، وبه أو قوّت عظيم براي بندگى خود كرامت فرمود ، ودر ميان بني إسرائيل به پيغمبرى وخلافت الهى قيام نمود « 1 » .\r\nودر حديث معتبر ديگر فرمود : در بني إسرائيل پيغمبرى وپادشاهى از يكديگر جدا بود تا آنكه در زمان حضرت داود عليه السّلام در يكجا جمع شد ، پادشاه كسى بود كه لشكر مىكشيد وجهاد مىكرد وپيغمبر امر أو را انتظام مىداد ، وخبرها از جانب خدا به أو مىرسانيد .\r\nپس بني إسرائيل در زمان جالوت از پيغمبر خود پادشاه طلبيدند ، پيغمبر به ايشان گفت كه : در ميان شما وفا وراستگوئى ورغبت در جهاد نيست .\r\nگفتند : چون جهاد نكنيم در اين وقت كه ما را از خانه‌ها وفرزندان خود دور كرده‌اند ؟\r\nچون حق تعالى طالوت را پادشاه ايشان گردانيد بزرگان بني إسرائيل گفتند : طالوت كجا رتبهء آن دارد كه پادشاه ما باشد ، أو نه از خانهء پيغمبرى است ونه از خانهء پادشاهى ، وپيغمبرى در سبط لاوى مىباشد وپادشاهى در سبط يهودا ، وطالوت از سبط بنيامين است .\r\nپيغمبر گفت : خدا أو را تنومندى وشجاعت وعلم ودانائى داده است ، وپادشاهى به دست خداست به هر كه مىخواهد مىدهد ، شما را نيست كه كسى را كه خدا اختيار كرده است رد كنيد ، علامت پادشاهى أو آن است كه تابوت مدتي است كه از دست شما به در رفته است ، ملائكة از براي شما خواهند آورد وشما هميشه به بركت تابوت لشكرها را مىگريزانديد .\r\n\r\n\r\n","description":"","footnote":"\r\n( 1 ) . كمال الدين وتمام النعمة 154 ؛ تفسير عياشى 1 / 134 .\r\n","page_name":" 892 ","page_number":84},
  {"content":"\r\n\r\nگفتند : اگر تابوت بيايد ما راضى مىشويم وپادشاهى أو را انقياد مىكنيم « 1 » .\r\nفرمود كه : در تابوت ريزه‌هاى شكستهء ألواح بود وعلومى كه از آسمان بر حضرت موسى عليه السّلام نازل شد وبر ألواح نوشتند ودر آنجا بود « 2 » .\r\nدر حديث معتبر ديگر فرمود : ملائكة كه حامل تابوتند ذرّيّت پيغمبرانند كه اوصياى ايشانند وتابوت وعلوم وآثاري كه در آن بود همه نزد ماست « 3 » .\r\nدر حديث معتبر ديگر فرمود كه : حضرت داود عليه السّلام از مسجد سهله متوجه جنگ جالوت شد « 4 » .\r\nدر حديث معتبر ديگر از حضرت أمير المؤمنين عليه السّلام منقول است كه : در نحوست چهارشنبهء آخر ماه فرمود كه : در اين روز عمالقه تابوت را از بني إسرائيل گرفتند « 5 » .\r\nمؤلف گويد : در پيغمبر آن زمان خلاف است : بعضي گفته‌اند شمعون بن صفيه بود از فرزندان لاوى ؛ بعضي گفته‌اند يوشع بود ؛ أكثر گفته‌اند كه اشمويل بود كه به زبان عربى إسماعيل است ، از حضرت امام محمد باقر عليه السّلام منقول است كه : اشمويل بود « 6 » .\r\nوعلي بن إبراهيم گفته كه : روايت شده است كه ارميا بود « 7 » .\r\nوشيخ طبرسى عليه الرحمة گفته است : بعضي گفته‌اند كه : چون بني إسرائيل كارهاى بد بسيار كردند حق تعالى عمالقه را بر ايشان مسلط كرد كه تابوت را از دست ايشان گرفتند ودر ميان ايشان بود تا حق تعالى ملائكة را فرستاد كه از ميان ايشان برداشتند واز براي بني إسرائيل آوردند ، واز حضرت صادق عليه السّلام چنين منقول است « 8 » .\r\n\r\n\r\n","description":"","footnote":"\r\n( 1 ) . تفسير عياشى 1 / 132 .\r\n( 2 ) . تفسير عياشى 1 / 133 .\r\n( 3 ) . تفسير عياشى 1 / 133 با كمي اختلاف .\r\n( 4 ) . كافى 3 / 494 ؛ من لا يحضره الفقيه 1 / 232 .\r\n( 5 ) . عيون أخبار الرضا 1 / 247 ؛ علل الشرايع 598 .\r\n( 6 ) . مجمع البيان 1 / 350 .\r\n( 7 ) . تفسير قمى 1 / 81 .\r\n( 8 ) . مجمع البيان 1 / 353 .\r\n","page_name":" 893 ","page_number":85},
  {"content":"\r\n\r\nوبعضي گفته‌اند كه : عمالقه چون تابوت را بردند ودر بتخانهء خود گذاشتند پس بتهاى ايشان سرنگون شد ، چون از آنجا بيرون آوردند ودر يك ناحيهء شهر گذاشتند ، درد گلو وطاعون در ميان ايشان بهم رسيد ، در هر موضع كه گذاشتند بلائي در ميان ايشان حادث شد تا آخر بر عرّاده گذاشتند وبر دو گاو بستند كه از شهر خود بيرون كردند ، پس ملائكة آمدند وگاوها را راندند تا به ميان بني إسرائيل آوردند « 1 » .\r\nبعضي گفته‌اند كه : يوشع عليه السّلام آن را در صحراى تيه گذاشته بود وملائكة از براي بني إسرائيل آوردند « 2 » .\r\nوبعضي گفته‌اند : سه ذراع در دو ذراع از چوب شمشاد بود وبر آن صحيفه‌هاى طلا چسبانيده بودند ودر جنگ آن را پيش مىكردند ، چون صدائى از ميان تابوت شنيده مىشد وتند مىشد مردم از پيش مىرفتند تا فتح مىكردند ، چون صدا برطرف مىشد ومىايستاد ايشان مىايستادند « 3 » .\r\nبدان كه مشهور آن است كه : مجموع أصحاب طالوت هشتاد هزار كس بودند ، بعضي هفتاد هزار نيز گفته‌اند « 4 » .\r\nاشهر آن است كه : آنها كه زيادة از يك كف نياشاميدند از آن نهر سيصد وسيزده تن بودند - به عدد أصحاب حضرت رسول صلّى اللّه عليه وآله وسلم در جنگ بدر - وآنها با أو ثابت ماندند وايمان به نصرت الهى آوردند ، وآنها كه زيادة آشاميدند برگشتند .\r\nواز خطبهء طالوتيهء حضرت أمير المؤمنين عليه السّلام وساير أحاديث ظاهر مىشود كه عدد أصحابي كه با أو ماندند همين سيصد وسيزده تن بودند ، واز بعضي اخبار ظاهر مىشود آنها كه از آن نهر هيچ آب نخوردند سيصد وسيزده نفر بودند وآنها كه يك كف بيشتر\r\n\r\n\r\n","description":"","footnote":"\r\n( 1 ) . تفسير قرطبى 3 / 248 ؛ تفسير بغوى 1 / 229 .\r\n( 2 ) . تفسير بغوى 1 / 230 ؛ تفسير طبري 2 / 623 .\r\n( 3 ) . مجمع البيان 1 / 353 .\r\n( 4 ) . مجمع البيان 1 / 355 .\r\n","page_name":" 894 ","page_number":86},
  {"content":"\r\n\r\nنخوردند زيادة از اين بودند ، وبه اين نحو جمع ميان أكثر أحاديث مختلفه مىتوان نمود « 1 » .\r\nوبدان كه أكثر مفسران ومورخان عامه نسبت خطا وكفر به طالوت داده‌اند وگفته‌اند كه أو بعد از كشتن داود عليه السّلام جالوت را ، با داود عليه السّلام آغاز دشمنى كرده وارادهء قتل آن حضرت نمود وأمور شنيعه‌اى بسيار به أو نسبت داده‌اند « 2 » ؛ واز أحاديث شيعه اينها ظاهر نمىشود بلكه ظاهر آية وأكثر روايات آن است كه أو خوب بوده است ودر بعضي از خطب غير مشهوره نقل كرده‌اند كه حضرت أمير المؤمنين عليه السّلام فرمود كه : من طالوت اين امّتم .\r\nبدان كه اين آيات دليل است بر آنكه حضرت أمير المؤمنين عليه السّلام احقّ است به خلافت وامامت از آنها كه غصب خلافت أو كردند ، زيرا كه اين آيات صريحند در آنكه پادشاهى ورياست خدائى زيادتى در شجاعت وعلم معتبر است ، وبه اتفاق جميع امّت كه أمير المؤمنين عليه السّلام از همهء صحابه شجاع‌تر وعالمتر بود وهيچ‌كس را در اين خلافي نيست ، پس آن حضرت به خلافت وامامت أحق بوده باشد از آنها كه در أكثر جنگها گريختند ودر أكثر قضايا اقرار به ناداني مىكردند وبه آن حضرت رجوع مىنمودند .\r\n\r\n\r\n","description":"","footnote":"\r\n( 1 ) . مجمع البيان 1 / 355 .\r\n( 2 ) . عرائس المجالس 272 ؛ قصص الأنبياء ابن كثير 420 ؛ تفسير بغوى 1 / 233 ؛ تفسير روح المعاني 1 / 564 .\r\n","page_name":" 895 ","page_number":87},
  {"content":"\r\n . \r\n","description":"","footnote":"","page_name":" 896 ","page_number":88},
  {"content":"\r\n\r\n\r\nباب بيستم در بيان ساير قصص حضرت داود عليه السّلام است ومشتمل بر چند فصل است\r\n\r\n","description":"","footnote":"","page_name":" 897 ","page_number":89},
  {"content":"\r\n . \r\n","description":"","footnote":"","page_name":" 898 ","page_number":90},
  {"content":"\r\n\r\n\r\nفصل أول در بيان فضايل وكمالات ومعجزات ووجه تسميه وكيفيت حكم وقضا ومدت عمر ووفات آن حضرت است\r\nپيش گذشت كه آن حضرت از جملهء پيغمبرانى است كه ختنه كرده متولد شده‌اند « 1 » ، وگذشت كه از جملهء چهار پيغمبر است كه حق تعالى ايشان را براي جهاد كردن به شمشير اختيار كرده است « 2 » ، وخواهد آمد كه آن حضرت را براي اين داود ناميدند كه جراحت دل خود را كه از ترك أولى به هم رسيده بود به مودّت الهى مداوا كرد .\r\nبه سند معتبر از امام محمد باقر عليه السّلام منقول است كه : حق تعالى بعد از نوح عليه السّلام پيغمبرى كه پادشاه باشد مبعوث نگردانيد مگر ذو القرنين وداود وسليمان ويوسف عليهم السّلام ، وپادشاهى داود عليه السّلام از بلاد شام بود تا بلاد إصطخر فارس « 3 » .\r\nودر حديث معتبر از حضرت صادق عليه السّلام مروى است كه : داود عليه السّلام در روز شنبه به مرگ فجأه از دنيا رفت ، پس مرغان هوا به بالهاى خود بر أو سايه افكندند « 4 » ، حق تعالى فرموده است كه  وَسَخَّرْنا مَعَ داوُدَ الْجِبالَ يُسَبِّحْنَ وَالطَّيْرَ وَكُنَّا فاعِلِينَ  « 5 » يعنى : « مسخّر\r\n\r\n\r\n","description":"","footnote":"\r\n( 1 ) . علل الشرايع 594 ؛ عيون أخبار الرضا 1 / 242 .\r\n( 2 ) . خصال 225 .\r\n( 3 ) . خصال 248 .\r\n( 4 ) . كافى 3 / 111 ؛ كتاب الزهد 80 .\r\n( 5 ) . سورهء أنبياء : 79 .\r\n","page_name":" 899 ","page_number":91},
  {"content":"\r\n\r\nگردانيديم با داود كوهها را كه تسبيح مىگفتند با أو ومرغان را نيز كه با أو تسبيح مىگفتند وبوديم ما كنندگان ، أمثال اينها را واينها از قدرت ما بعيد نيست » .\r\nبعضي گفته‌اند كه : به اعجاز آن حضرت چون شروع به ذكر الهى وتسبيح أو مىكرد كوهها ومرغان با أو به صدا مىآمدند وبا أو همراهى مىكردند « 1 » .\r\nبعضي گفته‌اند : كوهها ومرغان با أو راه مىرفتند « 2 » .\r\n وَعَلَّمْناهُ صَنْعَةَ لَبُوسٍ لَكُمْ لِتُحْصِنَكُمْ مِنْ بَأْسِكُمْ فَهَلْ أَنْتُمْ شاكِرُونَ  « 3 » « وآموختيم أو را ساختن پوشيدنى از براي شما - يعنى زره - تا نگاه دارد شما را از تأثير حربه وسلاح در وقت جنگ ، پس آيا هستيد شكر كنندگان خدا را بر اين نعمت ؟ » .\r\nوگفته‌اند : أول كسى كه زره ساخت داود عليه السّلام بود وپيشتر صفيحه‌هاى آهن را بر خود مىبستند واز گرانى آن جنگ نمىتوانستند كرد ، پس حق تعالى آهن را نرم كرد در دست أو مانند خمير كه به دست خود زره مىساخت كه با سبكى محافظت كند از تأثير حربه وسلاح در بدن « 4 » .\r\nباز فرموده است  وَلَقَدْ آتَيْنا داوُدَ مِنَّا فَضْلًا يا جِبالُ أَوِّبِي مَعَهُ وَالطَّيْرَ  « 5 » « بتحقيق كه عطا كرديم داود را از جانب خود فضلى وزيادتى بر ساير مردم به اينكه گفتيم : اى كوهها واى مرغان ! هرگاه كه أو رجوع كند به تسبيح وناله وگريه واستغفار شما نيز با أو موافقت كنيد » .\r\nگفته‌اند كه : حق تعالى صدائى در كوهها ومرغان خلق مىكرد در وقت ذكر كردن آن حضرت ؛ بعضي گفته‌اند كه خدا ايشان را در آن وقت شعور وزبان مىداد كه با آن حضرت ذكر مىكردند ؛ بعضي گفته‌اند كه با آن حضرت حركت مىكردند ؛ وبعضي گفته‌اند كه :\r\n\r\n\r\n","description":"","footnote":"\r\n( 1 ) . مجمع البيان 4 / 58 ؛ تفسير قرطبى 11 / 319 .\r\n( 2 ) . مجمع البيان 4 / 58 و 381 .\r\n( 3 ) . سورهء أنبياء : 80 .\r\n( 4 ) . مجمع البيان 4 / 58 .\r\n( 5 ) . سورهء سبأ : 10 .\r\n","page_name":" 900 ","page_number":92},
  {"content":"\r\n\r\nمسخّر آن حضرت بودند هر اراده كه در كوه كند از بيرون آوردن معدنها وكندن چاهها وغير آن به آسانى ميسّر شود ، هر حكم كه مرغان را بفرمايد أطاعت كنند « 1 » .\r\n  وَأَلَنَّا لَهُ الْحَدِيدَ أَنِ اعْمَلْ سابِغاتٍ وَقَدِّرْ فِي السَّرْدِ وَاعْمَلُوا صالِحاً إِنِّي بِما تَعْمَلُونَ بَصِيرٌ   « 2 » « ونرم گردانيديم از براي أو آهن را وامر كرديم أو را كه : بعمل‌آور زره‌هاى گشاده وحلقه‌هاى آنها را اندازه كن ومناسب يكديگر ساز - به روايت علي بن إبراهيم :\r\nميخهاى حلقه‌ها را به اندازهء حلقه‌ها بساز « 3 » - وبكنيد عملهاى شايسته بدرستى كه من به آنچه مىكنيد بينايم » .\r\nدر جاى ديگر فرموده است  وَلَقَدْ آتَيْنا داوُدَ وَسُلَيْمانَ عِلْماً وَقالا الْحَمْدُ لِلَّهِ الَّذِي فَضَّلَنا عَلى كَثِيرٍ مِنْ عِبادِهِ الْمُؤْمِنِينَ  « 4 » « وبتحقيق كه عطا كرديم داود وسليمان را علمي بزرگ وگفتند : سپاس خداوندى را سزاست كه فضيلت وزيادتى داد ما را بر بسيارى از بندگان مؤمن خود » .\r\nعلي بن إبراهيم رحمه اللّه روايت كرده است كه : حق تعالى عطا كرد داود وسليمان را آنچه عطا نكرده بود احدى از پيغمبران خود را از آيات ومعجزات وتعليم كرد ايشان را زبان مرغان ونرم كرد از براي ايشان آهن وارزيزه را بدون آتش ، وكوهها با داود عليه السّلام تسبيح مىگفتند وزبور را بر أو فرستاد كه در آن توحيد وتمجيد الهى ودعا ومناجاة بود ، ودر زبور اخبار حضرت رسول خدا صلّى اللّه عليه وآله وسلم وأمير المؤمنين وائمهء طاهرين صلوات اللّه عليهم أجمعين بود ، واخبار رجعت أئمة ومؤمنان در آن بود واخبار ظاهر شدن حضرت صاحب الأمر عليه السّلام در آن مذكور بود چنانچه حق تعالى در قرآن فرموده است كه  وَلَقَدْ كَتَبْنا فِي الزَّبُورِ مِنْ بَعْدِ الذِّكْرِ أَنَّ الْأَرْضَ يَرِثُها عِبادِيَ الصَّالِحُونَ  « 5 » يعنى : « بتحقيق كه\r\n\r\n\r\n","description":"","footnote":"\r\n( 1 ) . مجمع البيان 4 / 381 ؛ تفسير روح المعاني 11 / 287 .\r\n( 2 ) . سورهء سبأ : 11 .\r\n( 3 ) . تفسير قمى 2 / 199 .\r\n( 4 ) . سورهء نمل : 15 .\r\n( 5 ) . سورهء أنبياء : 105 .\r\n","page_name":" 901 ","page_number":93},
  {"content":"\r\n\r\nنوشتيم در زبور بعد از ياد كردن پيغمبر آخر الزمان كه زمين به ميراث خواهد رسيد به بندگان شايستهء ما » كه مراد ائمهء معصومين عليهم السّلام‌اند » « 1 » .\r\nموافق أحاديث بسيار بازهم علي بن إبراهيم روايت كرده است كه : چون داود در صحراها زبور تلاوت مىنمود ، كوهها ومرغان هوا ووحشيان صحرا با أو تسبيح مىگفتند ، وآهن مانند موم در دست أو نرم بود كه هر چه مىخواست بىتعب وبىآتش از آن مىساخت « 2 » .\r\nوبه سند معتبر از حضرت صادق عليه السّلام منقول است كه : هر كه كارها بر أو دشوار شود پس در روز سه شنبه آنها را طلب كند ، كه آن روزى است كه خدا آهن را در آن روز براي داود عليه السّلام نرم كرد « 3 » .\r\nدر حديث معتبر ديگر فرمود كه : حق تعالى وحى فرستاد بسوى داود عليه السّلام كه : تو نيكو بنده‌اى بودى اگر نه اين بود كه كسب نمىكنى واز بيت المال مىخورى .\r\nچون اين وحى به داود رسيد بسيار گريست ، پس خدا وحى كرد بسوى آهن كه : نرم شو براي بندهء من داود ، پس هر روز يك زره به دست خود مىساخت وبه هزار درهم مىفروخت تا آنكه سيصد وشصت زره ساخت وبه سيصد وشصت هزار درهم فروخت واز بيت المال مستغنى شد « 4 » .\r\nحضرت أمير المؤمنين صلوات اللّه عليه در بعضي از خطب خود فرموده است : اگر خواهى تأسّى كن به داود صاحب مزامير كه زبور را به آواز خوش مىخواند وقارى أهل بهشت خواهد بود ، بدرستى كه زنبيلها از برگ خرما به دست خود مىبافت وبه همنشينان خود مىگفت : كداميك از شما مىبرد كه اين را بفروشد ، واز قيمت آن نان جو مىخريد\r\n\r\n\r\n","description":"","footnote":"\r\n( 1 ) . تفسير قمى 2 / 126 .\r\n( 2 ) . تفسير قمى 2 / 199 .\r\n( 3 ) . كافى 8 / 143 ؛ خصال 386 .\r\n( 4 ) . كافى 5 / 74 .\r\n","page_name":" 902 ","page_number":94},
  {"content":"\r\n\r\nومىخورد « 1 » .\r\nمؤلف گويد : شايد زنبيل بافتن پيش از نرم شدن آهن باشد .\r\nونقل كرده‌اند كه : حسن صوت آن حضرت به مرتبه‌اى بود كه چون مشغول خواندن زبور مىشد در محراب عبادت خود ، مرغان هوا بر سر أو هجوم مىآوردند ووحشيان صحرا كه صداى أو را مىشنيدند بىتابانه از پى آواز أو به ميان مردم مىآمدند كه به دست آنها را مىتوانست گرفت « 2 » .\r\nدر أحاديث معتبر منقول است كه : آن حضرت يك روز روزه مىداشت ويك روز افطار مىكرد « 3 » .\r\nبه سند معتبر از حضرت صادق عليه السّلام منقول است كه روزى داود عليه السّلام گفت كه : امروز خدا را عبادتي بكنم وزبور را تلاوتى بكنم كه هرگز مثل آن نكرده باشم . پس به محراب خود رفت وآنچه شرط سعى در بندگى بود بعمل آورد ، چون از نماز فارغ شد ناگاه وزغى در محراب پيدا شد به امر الهى به سخن آمد وگفت : اى داود ! آيا تو را خوش آمد اين عبادت وقرائتى كه امروز كردى ؟\r\nداود گفت : بلى .\r\nوزغ گفت : خوش نيايد تو را اين عبادتها وتلاوتها ، بدرستى كه من خدا را در هر شبى هزار تسبيح مىگويم كه با هر تسبيحى از براي من سه هزار حمد الهى منشعب مىشود ومن در قعر آب مىباشم وصداى مرغى را در هوا مىشنوم گمان مىكنم كه آن گرسنه است پس به روى آب مىآيم كه مرا بخورد بىآنكه گناهى كرده باشم « 4 » .\r\nدر حديث معتبر ديگر از امام محمد باقر عليه السّلام منقول است كه : حضرت داود عليه السّلام روزى در محراب عبادت خود بود ، ناگاه كرم سرخ ريزه‌اى از جانب محرابش حركت نمود تا به\r\n\r\n\r\n","description":"","footnote":"\r\n( 1 ) . نهج البلاغة 227 ، خطبه 160 .\r\n( 2 ) . عرائس المجالس 275 .\r\n( 3 ) . كافى 4 / 89 ؛ ثواب الأعمال وعقاب الأعمال 105 .\r\n( 4 ) . كتاب الزهد 64 .\r\n","page_name":" 903 ","page_number":95},
  {"content":"\r\n\r\nموضع سجودش رسيد ، چون نظر داود عليه السّلام بر آن كرم افتاد در خاطرش خطور كرد كه آيا از براي چه حق تعالى اين كرم را خلق كرده است ؟\r\nپس حق تعالى براي تنبيه وتأديب آن حضرت به آن كرم وحى نمود كه : با داود سخن بگو . پس كرم به امر الهى به سخن آمد وگفت : اى داود ! آيا صداى مرا شنيدى يا بر روى سنگ سخت اثر پاى مرا ديدى ؟\r\nداود گفت : نه .\r\nكرم گفت : بدرستى كه خداوند عالميان صداى پا ونفس وآواز مرا مىشنود واثر رفتار مرا بر روى سنگ سخت مىبيند ، پس صداى خود را پست كن ، اين قدر فرياد در درگاه أو مكن « 1 » .\r\nدر حديث معتبر از حضرت صادق عليه السّلام منقول است كه : حضرت داود عليه السّلام چون به حج آمد وبه عرفات حاضر شد وكثرت مردم را در عرفات مشاهده نمود به بالاى كوه رفت وتنها مشغول دعا شد ، چون از مناسك حج فارغ شد جبرئيل عليه السّلام به نزد آن حضرت آمد وگفت : اى داود ! پروردگار تو مىفرمايد كه : چرا به كوه بالا رفتى ؟ آيا گمان كردى كه صداى تو به سبب صداى ديگران بر من مخفى مىباشد ؟\r\nپس جبرئيل داود عليه السّلام را برد بسوى جدّه ، واز آنجا أو را به دريا فرو برد به قدر چهل روز راه كه در صحرا راه روند تا به سنگى رسيد ، پس سنگ را شكافت ناگاه در ميان آن سنگ كرمى ظاهر شد ، پس گفت : اى داود ! پروردگار تو مىفرمايد كه : من صداى اين كرم را در ميان اين سنگ در قعر اين دريا مىشنوم واز آن غافل نيستم پس گمان كردى كه اختلاط آوازها مرا مانع شنيدن آواز تو مىشود « 2 » .\r\nمؤلف گويد : معلوم است كه بر حضرت داود عليه السّلام اين معنى پوشيده نبود كه علم الهى به همه چيز محيط است وليكن خواست كه در دعا ممتاز باشد از ديگران ، وچون اين كار\r\n\r\n\r\n","description":"","footnote":"\r\n( 1 ) . كتاب الزهد 64 .\r\n( 2 ) . كافى 4 / 214 .\r\n","page_name":" 904 ","page_number":96},
  {"content":"\r\n\r\nمظنّهء چنين گمان بود حق تعالى آن حضرت را تنبيه فرمود كه : چون امرى از من پوشيده نيست پس با داعيان ديگر مخلوط بودن بهتر است از آنكه از ايشان كناره كنى ، يا آنكه شايد به سبب فعل آن حضرت ديگران اين توهّم كرده باشند ، حق تعالى براي تأديب آن حضرت وتعليم ديگران اين امر را بر آن حضرت ظاهر فرموده باشد كه نقل كند به آن جماعت تا آن توهّم از خاطر ايشان بيرون رود ، واللّه تعالى يعلم .\r\nوبه سندهاى معتبر از حضرت صادق عليه السّلام منقول است كه : حضرت داود عليه السّلام از حق تعالى سؤال نمود در هر مرافعه كه به نزد أو بياورند حق تعالى آنچه حكم واقع است كه در علم كامل أو هست به أو وحى نمايد كه به آن نحو ميان ايشان حكم نمايد ، پس حق تعالى وحى فرمود كه : اى داود ! مردم تاب اين نمىآورند ومن حكم خواهم كرد از براي تو .\r\nپس شخصي آمد تظلّم كرد نزد داود عليه السّلام وبر ديگرى دعوى نمود كه أو بر من ستم كرده است ، حق تعالى وحى فرمود كه : حكم واقع آن است كه بگوئى مدّعى عليه را كه گردن آن كسى را بزند كه بر أو دعوى كرده است ومالهاى أو را به مدّعى عليه بدهى ؛ چون چنين كرد بني إسرائيل به فغان آمدند وگفتند : مردى آمد اظهار كرد كه : بر من ستم شده است ، تو حكم كردى كه ظالم گردن مظلوم را بزند ومالهاى أو را بگيرد ؟ !\r\nپس حضرت داود عليه السّلام دعا كرد كه : پروردگارا ! مرا از اين بليّه نجات ده .\r\nحق تعالى وحى فرمود به داود كه : تو از من سؤال كردى من حكم واقع را به تو الهام كنم ، وآن كه پيش تو به دعوى آمده بود پدر مدّعى عليه را كشته بود ومالهاى أو را گرفته بود ومن حكم كردم به قصاص پدر خود أو را بكشد ومالهاى پدر خود را از أو بگيرد ، پدرش در فلان باغ در زير فلان درخت مدفون است برو به آنجا وأو را به نام صدا كن تا تو را جواب گويد واز أو بپرس كه كي أو را كشته است . پس داود عليه السّلام بسيار شاد شد ، به بني إسرائيل گفت : خدا مرا در اين قضية فرج كرامت فرمود .\r\nوايشان را با خود برد به زير آن درخت وندا كرد پدر آن مرد را به نامش ، پس صدا از زير آن درخت آمد : لبّيك اى پيغمبر خدا .\r\n\r\n","description":"","footnote":"","page_name":" 905 ","page_number":97},
  {"content":"\r\n\r\nفرمود : كي تو را كشته است ؟\r\nگفت : فلان مرد مرا كشت ومالهاى مرا متصرّف شد !\r\nپس بني إسرائيل راضى شدند .\r\nداود عليه السّلام استدعا كرد كه حق تعالى تكليف حكم واقع را از أو بردارد ، پس حق تعالى وحى فرستاد بسوى أو كه : بندگان من در دنيا تاب نمىآورند حكم واقع را ، پس از مدّعى گواه بطلب ومدّعى عليه را سوگند بده وحكم واقع را به من گذار كه در روز قيامت ميان ايشان حكم خواهم كرد « 1 » .\r\nبه سند صحيح از امام محمد باقر عليه السّلام منقول است كه : حضرت داود عليه السّلام از پروردگار خود سؤال كرد كه يك قضية از قضاياى آخرت را كه در ميان بندگان خود خواهد كرد به أو بنمايد . پس حق تعالى به أو وحى فرمود : آنچه از من سؤال كردى احدى از خلق خود را من بر آن مطّلع نكرده‌ام ، سزاوار نيست كه بغير از من كسى به آن نحو حكم كند .\r\nپس بار ديگر داود عليه السّلام اين استدعا نمود ، پس جبرئيل آمد وگفت : از پروردگارت چيزى سؤال كردى كه پيش از تو هيچ پيغمبرى اين را سؤال نكرده است ، حق تعالى دعاى تو را مستجاب فرمود ، در أول قضيه‌اى كه فردا بر تو وارد مىشود حكم آخرت را بر تو ظاهر خواهد نمود .\r\nچون صبح شد داود عليه السّلام در مجلس قضا نشست ، مرد پيرى آمد به جوانى چسبيده بود ، در دست آن جوان خوشهء انگورى بود ، آن مرد پير گفت : اى پيغمبر خدا ! اين جوان داخل باغ من شده است ودرختهاى تاك مرا خراب كرده است وبىرخصت من انگور مرا خورده است .\r\nآن حضرت به آن جوان گفت : چه مىگوئى ؟\r\nآن جوان اقرار كرد كه : آنچه أو دعوى مىكند ، كرده‌ام .\r\nپس حق تعالى وحى نمود كه : اگر به حكم آخرت ميان ايشان حكم كنى ، دل تو\r\n\r\n\r\n","description":"","footnote":"\r\n( 1 ) . قصص الأنبياء راوندى 200 .\r\n","page_name":" 906 ","page_number":98},
  {"content":"\r\n\r\nبرنمىتابد وبني إسرائيل قبول نخواهند كرد ؛ اى داود ! اين باغ از پدر اين جوان بود ، اين مرد پير به باغ أو رفت وأو را كشت وچهل هزار درهم مال أو را غصب كرد ودر كنار باغ دفن كرده است ، پس شمشيرى به دست آن جوان بده تا گردن آن مرد پير را بزند به قصاص پدر خود ، وباغ را تسليم آن جوان كن وبگو كه : جوان فلان موضع از باغ را بكند ومال خود را بيرون آورد . پس داود عليه السّلام بترسيد واين حكم را موافق فرمودهء خدا جارى كرد « 1 » .\r\nدر روايت ديگر منقول است كه : دو شخص مخاصمه كردند بسوى داود عليه السّلام در گاوى وهر دو بر ملكيت خود گواه گذرانيدند ! پس آن حضرت به نزد محراب رفت وگفت :\r\nخداوندا ! مرا مانده كرد حكم كردن در ميان اين دو مرد ، تو حكم فرما در ميان ايشان . پس حق تعالى وحى فرستاد : بيرون رو وبگير گاو را از آن كه در دست اوست وبه ديگرى بده وگردن أو را بزن !\r\nچون چنين كرد بني إسرائيل به فرياد آمدند وگفتند : هر دو گواه گذرانيدند وآن كه در دستش بود أحق بود كه گاو با أو باشد وداود از أو گرفت وگردن أو را بزد .\r\nپس حضرت داود برگشت بسوى محراب وگفت : پروردگارا ! بني إسرائيل به فرياد آمدند از حكمي كه فرمودى .\r\nحق تعالى وحى فرستاد كه : آن كه گاو در دستش بود پدر آن شخص ديگر را كشته بود وگاو را از پدر أو گرفته بود ، پس هرگاه بعد از اين چنين أمور تو را پيش آيد به ظاهر شرع ميان ايشان حكم كن واز من سؤال مكن كه ميان ايشان حكم كنم وحكم مرا بگذار به روز قيامت « 2 » .\r\nدر حديث صحيح از حضرت صادق عليه السّلام منقول است كه در عهد داود عليه السّلام زنجيرى از آسمان آويخته بود كه مردم محاكمه را به نزد آن زنجير مىبردند ، هر كه محق بود دستش به زنجير مىرسيد وهر كه مبطل بود دستش نمىرسيد ، در آن زمان شخصي گوهرى به\r\n\r\n\r\n","description":"","footnote":"\r\n( 1 ) . قصص الأنبياء راوندى 200 ؛ كافى 7 / 421 .\r\n( 2 ) . قصص الأنبياء راوندى 201 ؛ كافى 7 / 432 .\r\n","page_name":" 907 ","page_number":99},
  {"content":"\r\n\r\nديگرى سپرد وأو انكار كرد وگوهر را در ميان عصاي خود پنهان كرده بود . پس صاحب مال به نزد أو آمد وگفت : بيا به نزد زنجير رويم تا حق ظاهر شود ؛ چون به نزد زنجير رفتند صاحب مال كه دست دراز كرد دستش به زنجير رسيد ، چون نوبت امانت‌دار شد به صاحب مال گفت : اين عصاي مرا نگاهدار تا من نيز دست برسانم ! پس دست أو نيز رسيد ( چون گوهر در ميان عصا بود وعصا را به صاحب مال داده بود ) .\r\nچون اين حيله از ايشان صادر شد حق تعالى زنجير را به آسمان برد ووحى نمود به داود كه : به گواه وقسم در ميان ايشان حكم كن « 1 » .\r\nدر أحاديث معتبر بسيار منقول است كه : چون قائم آل محمد صلّى اللّه عليه وآله وسلم ظاهر شود ، به حكم داود عليه السّلام حكم خواهد كرد . فرمود : به علم خود وبه حكم واقع وگواه نخواهد طلبيد « 2 » .\r\nبه سند معتبر از امام محمد باقر عليه السّلام منقول است كه : روزى حضرت أمير المؤمنين عليه السّلام داخل مسجد شد ، پس ديد كه جوانى از برابر آن حضرت مىآيد ومىگريد ، جمعى بر دور أو هستند أو را تسلّى مىدهند ، پس حضرت از أو پرسيد : چرا مىگريى ؟\r\nعرض كرد : يا أمير المؤمنين ! شريح قاضى حكمي بر من كرده است كه نمىدانم چون است ، اين جماعت پدر مرا با خود به سفر بردند اكنون برگشته‌اند وپدرم با ايشان نيست ، چون أحوال پدر خود را از ايشان پرسيدم گفتند : مرد ! پرسيدم : مال أو چه شد ؟ گفتند :\r\nمالي نگذاشت ! پس ايشان را به نزد شريح بردم ، شريح به ايشان سوگند فرمود ، من مىدانم يا أمير المؤمنين كه پدرم مال بسيارى با خود به سفر برده بود .\r\nپس حضرت أمير المؤمنين عليه السّلام فرمود كه : برگرديد به نزد شريح .\r\nچون به نزد شريح آمدند حضرت فرمود : اى شريح ! چگونه ميان اين گروه حكم كردى ؟\r\n\r\n\r\n","description":"","footnote":"\r\n( 1 ) . قصص الأنبياء راوندى 202 ؛ در عرائس المجالس 277 وقصص الأنبياء ابن كثير 425 همين معنى از طرق عامه ذكر شده است .\r\n( 2 ) . مناقب ابن شهرآشوب 4 / 464 ؛ خرايج 1 / 432 ؛ ارشاد شيخ مفيد 2 / 386 ؛ إعلام الورى 3 / 264 .\r\n","page_name":" 908 ","page_number":100},
  {"content":"\r\n\r\nگفت : اين جوان دعوى كرد بر اين جماعت كه پدرم با ايشان به سفر رفت وبرنگشت ، از آنها پرسيدم ، گفتند : مرد ، پرسيدم : مالش چه شد ؟ گفتند : مالي نگذاشت ، جوان را گفتم : گواه دارى ؟ گفت : نه ، پس ايشان را قسم دادم .\r\nحضرت فرمود : هيهات ! در چنين واقعه به اين نحو حكم مىكنى ؟ واللّه كه در اين واقعه حكمي بكنم كه كسى پيش از من نكرده باشد مگر داود پيغمبر عليه السّلام . پس فرمود : اى قنبر ! پهلوانان لشكر را بطلب ، چون حاضر شدند بر هر يك از آن جماعت يكى از آنها را موكّل گردانيد ، پس نظر فرمود بسوى آن جماعت وگفت : چه مىگوئيد ؟ گمان مىكنيد كه من نمىدانم كه شما با پدر اين جوان چه كرديد ؟ اگر اين را ندانم مرد ناداني خواهم بود .\r\nپس فرمود : اينها را پراكنده كنيد وهر يك را در پشت ستونى از ستونهاى مسجد بازداريد وسرهاى ايشان را به جامه‌هاى خود بپوشانيد كه يكديگر را نبينند .\r\nپس عبيد اللّه بن أبي رافع كاتب خود را طلبيد وفرمود : نامه‌اى ودواتى حاضر كن . ودر مجلس قضا متمكن گرديد ، مردم بر دور آن حضرت جمع شدند پس فرمود : هرگاه من « اللّه أكبر » بگويم شما نيز همه « اللّه أكبر » بگوئيد .\r\nپس يكى از ايشان را تنها طلبيد در پيش روى مبارك خود نشانيد ، رويش را گشود وفرمود : اى عبيد اللّه ! آنچه مىگويد بنويس .\r\nپس شروع فرمود به سؤال كردن از أو وفرمود : چه روز از خانه‌هاى خود بيرون رفتيد وپدر اين جوان با شما بود ؟\r\nگفت : در فلان روز .\r\nفرمود : در چه ماه بود ؟\r\nگفت : در فلان ماه .\r\nفرمود : به كدام منزل كه رسيديد أو مرد ؟\r\nگفت : در فلان منزل .\r\nفرمود : در خانهء كي أو مرد ؟\r\nگفت : در خانهء فلان شخص .\r\n\r\n","description":"","footnote":"","page_name":" 909 ","page_number":101},
  {"content":"\r\n\r\nفرمود : چه مرض داشت ؟\r\nگفت : فلان مرض .\r\nفرمود : چند روز بيمار بود ؟\r\nگفت : فلان عدد از روز .\r\nپس آن حضرت أحوال أو را همگى سؤال نمود كه چه روز مرد وكي أو را غسل داد وكي أو را كفن نمود وكفن أو از چه بود وكي بر أو نماز كرد وكي أو را به قبر برد . چون حضرت همه را از أو سؤال نمود وأو جواب گفت ، اللّه أكبر فرمود ، مردم همه صدا به تكبير بلند كردند ، پس رفقاى أو جزم كردند كه أو اقرار كرده است بر خود وبر ايشان به كشتن آن مرد كه مردم صدا به تكبير بلند كردند .\r\nپس فرمود سر وروى اين مرد را بستند وبه جاى خود بردند وديگرى را طلبيد ونزد خود نشانيد ورويش را گشود فرمود : گمان مىكردى من نمىدانم كه شما چه كرده‌ايد ؟\r\nأو گفت : يا أمير المؤمنين ! من يكى از آنها بودم وراضى به كشتن أو نبودم . اقرار نمود ، پس هر يك را طلبيد اقرار كرد تا همه اقرار كردند .\r\nمردى را كه أول طلبيده بود حاضر كردند أو نيز اقرار كرد كه : ما پدر اين جوان را كشتيم ومال أو را برداشتيم !\r\nپس حكم فرمود به مال وخون بر ايشان از براي آن جوان .\r\nپس شريح گفت : يا أمير المؤمنين ! بيان فرما كه حكم داود عليه السّلام چگونه بود ؟\r\nفرمود : حضرت داود عليه السّلام روزى گذشت بر جمعى از أطفال كه بازى مىكردند ، در ميان خود طفلى را آواز مىكردند : « مات الدّين » يعنى « مرد دين » ! پس داود عليه السّلام آن كودك را طلبيد فرمود : چه نام دارى ؟\r\nگفت : مات الدّين !\r\nفرمود : كي تو را به اين نام مسمّى گردانيده است ؟\r\nگفت : مادر من .\r\nپس داود عليه السّلام آن كودك را با خود آورد به نزد مادر أو وفرمود : اى زن ! كي فرزند تو را\r\n\r\n","description":"","footnote":"","page_name":" 910 ","page_number":102},
  {"content":"\r\n\r\nبه اين نام مسمّى گردانيده است ؟\r\nعرض كرد : پدرش .\r\nفرمود : چگونه بوده است ؟\r\nآن زن گفت : پدر اين طفل با جماعتى به سفر رفت واين طفل در شكم من بود ، پس آن جماعت برگشتند وشوهر من برنگشت ، چون أحوال أو را از ايشان سؤال كردم گفتند :\r\nمرد ! گفتم : مالش چه شد ؟ گفتند : مالي نگذاشت ! پرسيدم : آيا وصيتي كرد ؟ گفتند : بلى گفت زن من آبستن است به أو بگوييد خواه پسر بزايد وخواه دختر أو را « مات الدين » نام كند ، پس من به آن سبب اين طفل را به اين نام ناميدم .\r\nحضرت داود عليه السّلام فرمود : آيا مىشناسى آن گروه را كه با شوهر تو به سفر رفتند ؟\r\nگفت : بلى .\r\nفرمود : زنده‌اند يا مرده‌اند ؟\r\nگفت : زنده‌اند .\r\nفرمود : پس بيا با من ايشان را به من نشان ده .\r\nپس حضرت آن جماعت را از خانه‌هاى ايشان بيرون آورد وبه اين نحو ميان ايشان حكم كرد تا اقرار كردند ومال وخون را بر ايشان ثابت گردانيد ، بعد از آن به آن زن فرمود :\r\nاكنون نام كن فرزند خود را « عاش الدّين » يعنى : « زنده شد دين » « 1 » .\r\nبه سند معتبر از حضرت صادق عليه السّلام منقول است كه حضرت رسول صلّى اللّه عليه وآله وسلم فرمود : عمر شريف حضرت داود عليه السّلام صد سال بود ، واز آن جمله چهل سال مدت پادشاهى آن حضرت بود « 2 » .\r\nبه سند معتبر از حضرت امام محمد باقر عليه السّلام منقول است كه : حق تعالى گروهى از ملائكة را بر آدم عليه السّلام فرستاد در وادى روحا كه ميان طايف ومكهء معظمه واقع است ، پس\r\n\r\n\r\n","description":"","footnote":"\r\n( 1 ) . ارشاد شيخ مفيد 1 / 215 ؛ كافى 7 / 371 .\r\n( 2 ) . كمال الدين وتمام النعمة 524 .\r\n","page_name":" 911 ","page_number":103},
  {"content":"\r\n\r\nندا كرد حق تعالى ذرّيّت أو را در عالم أرواح كه مانند مورچگان بودند ، پس همه بيرون آمدند از پشت آدم عليه السّلام ومانند مگس عسل در كنار وادى جمع شدند ، پس حق تعالى وحى نمود به آدم كه : نظر كن چه مىبينى ؟\r\nعرض كرد : مورچه ريزهء بسيارى در كنار وادى مىبينم .\r\nحق تعالى فرمود : اينها فرزندان تواند كه از پشت تو بيرون آوردم كه پيمان بگيرم براي خود به پروردگارى واز براي محمد صلّى اللّه عليه وآله وسلم به پيغمبرى چنانچه در آسمان از ايشان پيمان گرفتم .\r\nآدم عليه السّلام عرض كرد : پروردگارا ! چگونه اينها همه را پشت من گنجايش دارد ؟\r\nفرمود : اى آدم ! به صنع لطيف وقدرت نافذ خود همه را در پشت تو جا داده‌ام .\r\nآدم عرض كرد : خداوندا ! چه مىخواهى از ايشان در پيمان گرفتن ؟\r\nفرمود : آن را مىخواهم كه در معبوديت وخداوندى هيچ چيز را با من شريك نگردانند وهمتا ندانند .\r\nآدم عرض كرد : خداوندا ! پس كسى كه تو را أطاعت كند پاداش أو چه خواهد بود ؟\r\nفرمود : أو را در بهشت خود ساكن مىگردانم .\r\nآدم گفت : پس هر كه از ايشان تو را معصيت كند جزاى أو چه خواهد بود ؟\r\nفرمود : أو را در جهنم ساكن مىگردانم .\r\nآدم عرض كرد : خداوندا ! عدالت كرده‌اى در باب ايشان ، واگر ايشان را نگاه ندارى وتوفيق ندهى أكثر ايشان معصيت تو خواهند كرد .\r\nپس حق تعالى عرض كرد بر آدم نامهاى پيغمبران وعمرهاى ايشان را .\r\nچون آدم عليه السّلام به نام داود عليه السّلام گذشت وعمر أو را چهل سال ديد گفت : خداوندا ! چه بسيار كم است عمر داود وبسيار است عمر من ، پروردگارا ! اگر من از عمر خود سى سال بر عمر أو زياد كنم آيا جارى خواهى نمود ؟\r\nفرمود : بلى اى آدم .\r\nعرض كرد : پروردگارا ! پس من از عمر خود سى سال بر عمر أو افزودم ، از عمر من\r\n\r\n","description":"","footnote":"","page_name":" 912 ","page_number":104},
  {"content":"\r\n\r\nبينداز وبر عمر أو اضافه فرما .\r\nپس حق تعالى چنين كرد ، چنانكه حق تعالى در قرآن مجيد مىفرمايد كه : « محو مىكند خدا آنچه را مىخواهد واثبات مىنمايد آنچه را مىخواهد ونزد اوست امّ الكتاب » « 1 » يعنى : كتابي كه مادر همهء كتابها است وكتابهاى ديگر از روى آن نوشته مىشود .\r\nپس چون مدت عمر آدم عليه السّلام منتهى شد ، ملك الموت نازل شد كه قبض روحش بكند ، پس آدم عليه السّلام گفت : اى ملك الموت ! سى سال از عمر من مانده است .\r\nملك الموت گفت : آن سى سال را از عمر خود كم كردى وبر عمر داود عليه السّلام افزودى در وادى « روحا » در هنگامى كه حق تعالى نامهاى پيغمبران ذرّيّت تو را بر تو عرض مىكرد .\r\nآدم عليه السّلام گفت : اى ملك الموت ! به خاطرم نمىآيد .\r\nملك الموت گفت : اى آدم ! آيا تو خود سؤال نكردى كه حق تعالى براي داود بنويسد واز عمر تو محو نمايد ؟ پس حق تعالى براي داود در زبور ثبت كرد واز عمر تو در ذكر محو فرمود .\r\nآدم عليه السّلام فرمود كه : اگر نوشته‌اى در اين باب هست حاضر نما تا من بدانم ؛ ودر واقع از خاطر آدم عليه السّلام محو شده بود .\r\nپس از آن روز حق تعالى امر فرمود بندگان خود را كه در قرضها ومعاملات خود قباله ونامه بنويسند تا از خاطرشان محو نشود وانكار نكنند « 2 » .\r\nودر روايت ديگر از حضرت صادق عليه السّلام منقول است كه : پنجاه سال اضافه بر عمر داود عليه السّلام نمود ، چون انكار كرد جبرئيل وميكائيل فرود آمدند وگواهى دادند نزد أو ، پس راضى شد وملك الموت قبض روح آن حضرت نمود « 3 » .\r\nدر روايت ديگر چنان است كه : عمر داود چهل سال بود وآدم عليه السّلام شصت سال بر آن\r\n\r\n\r\n","description":"","footnote":"\r\n( 1 ) . سورهء رعد : 39 .\r\n( 2 ) . تفسير عياشى 2 / 218 .\r\n( 3 ) . كافى 7 / 379 .\r\n","page_name":" 913 ","page_number":105},
  {"content":"\r\n\r\nافزود « 1 » .\r\nأحاديث در اين معنى در باب قصهء آدم عليه السّلام گذشت واشكالى چند كه بر اينها وارد مىآيد در آنجا مذكور شد .\r\nعلي بن إبراهيم ذكر كرده است كه : ميان زمان موسى وزمان داود عليهما السّلام پانصد سال فاصله بود ، وميان داود وعيسى عليهما السّلام هزار وصد سال فاصله بود « 2 » .\r\n\r\n\r\n","description":"","footnote":"\r\n( 1 ) . كافى 7 / 378 .\r\n( 2 ) . تفسير قمى 1 / 165 .\r\n","page_name":" 914 ","page_number":106},
  {"content":"\r\n\r\n\r\nفصل دوم در بيان ترك اولاى حضرت داود عليه السّلام است\r\nحق تعالى در قرآن مجيد فرموده است كه  وَاذْكُرْ عَبْدَنا داوُدَ ذَا الْأَيْدِ إِنَّهُ أَوَّابٌ  « وياد كن بندهء ما داود را كه صاحب قوّت وتوانائى بود در بندگى خدا ، بدرستى كه أو بسيار رجوع‌كننده بود بسوى خدا » .\r\n إِنَّا سَخَّرْنَا الْجِبالَ مَعَهُ يُسَبِّحْنَ بِالْعَشِيِّ وَالْإِشْراقِ  « بدرستى كه ما تسخير كرديم كوهها را كه با أو تسبيح مىگفتند در وقت پسين وچاشت يا برآمدن آفتاب » ،  وَالطَّيْرَ مَحْشُورَةً كُلٌّ لَهُ أَوَّابٌ  « ومسخّر گردانيده بوديم مرغان را كه جمع مىشدند بسوى أو هر يك از كوهها ومرغان براي أو رجوع‌كننده بودند به تسبيح ، هرگاه كه أو تسبيح مىكرد آنها با أو تسبيح مىكردند » .\r\n وَشَدَدْنا مُلْكَهُ وَآتَيْناهُ الْحِكْمَةَ وَفَصْلَ الْخِطابِ  « ومحكم گردانيديم پادشاهى أو را وعطا كرديم به أو حكمت را - يعنى پيغمبرى را ، يا كمال علم وعمل را - وخطاب جدا كنندهء ميان حق وباطل را » ،  وَهَلْ أَتاكَ نَبَأُ الْخَصْمِ إِذْ تَسَوَّرُوا الْمِحْرابَ  « آيا آمده است بسوى تو خبر آنها كه با يكديگر مخاصمه ومنازعه كردند نزد أو در وقتي كه به ديوار محراب - يا غرفهء داود - بالا رفتند ؟ » ،  إِذْ دَخَلُوا عَلى داوُدَ فَفَزِعَ مِنْهُمْ  « چون داخل شدند بر داود پس ترسيد از ايشان » ،  قالُوا لا تَخَفْ خَصْمانِ بَغى بَعْضُنا عَلى بَعْضٍ فَاحْكُمْ بَيْنَنا بِالْحَقِّ وَلا تُشْطِطْ وَاهْدِنا إِلى سَواءِ الصِّراطِ  « گفتند : مترس ما دو خصميم بعضي از ما بر بعضي ستم وزيادتى كرده‌اند پس حكم كن ميان ما به حق وراستى ، وجور مكن در\r\n\r\n","description":"","footnote":"","page_name":" 915 ","page_number":107},
  {"content":"\r\n\r\nحكم ، وراهنمائى نما ما را به راه راست » ،  إِنَّ هذا أَخِي لَهُ تِسْعٌ وَتِسْعُونَ نَعْجَةً وَلِيَ نَعْجَةٌ واحِدَةٌ فَقالَ أَكْفِلْنِيها وَعَزَّنِي فِي الْخِطابِ  « بدرستى كه اين برادر من است أو را نود ونه ميش هست ومرا يك ميش هست پس مىگويد كه آن يك ميش را به من بده وبر من زيادتى مىكند در مخاطبه ومخاصمه » ،  قالَ لَقَدْ ظَلَمَكَ بِسُؤالِ نَعْجَتِكَ إِلى نِعاجِهِ  « داود گفت : بتحقيق كه ظلم كرده است بر تو كه سؤال كرده است ميش تو را كه با ميشهاى خود ضم كند » ،  وَإِنَّ كَثِيراً مِنَ الْخُلَطاءِ لَيَبْغِي بَعْضُهُمْ عَلى بَعْضٍ إِلَّا الَّذِينَ آمَنُوا وَعَمِلُوا الصَّالِحاتِ وَقَلِيلٌ ما هُمْ  « بدرستى كه بسيارى از شركا ستم مىكنند بعضي از ايشان بر بعضي مگر آنها كه ايمان آورده‌اند واعمال شايسته كرده‌اند وبسيار كم‌اند ايشان » ،  وَظَنَّ داوُدُ أَنَّما فَتَنَّاهُ فَاسْتَغْفَرَ رَبَّهُ وَخَرَّ راكِعاً وَأَنابَ  « وگمان كرد داود كه ما أو را امتحان كرديم به اين حكومت پس طلب آمرزش كرد از پروردگار خود وبه سجده در افتاد وانابه وتوبه وبرگشت كرد بسوى خدا » .\r\nاز حضرت امام محمد باقر عليه السّلام منقول است كه : مراد از گمان در اينجا علم است « 1 » ، يعنى به يقين دانست كه خدا أو را امتحان كرد .\r\n فَغَفَرْنا لَهُ ذلِكَ وَإِنَّ لَهُ عِنْدَنا لَزُلْفى وَحُسْنَ مَآبٍ  « پس آمرزيديم از براي أو اين را بدرستى كه هست أو را نزد ما قرب ومنزلت وبازگشت نيكو »  يا داوُدُ إِنَّا جَعَلْناكَ خَلِيفَةً فِي الْأَرْضِ  « اى داود ! بدرستى كه گردانيديم ما تو را جانشين خود در زمين »  فَاحْكُمْ بَيْنَ النَّاسِ بِالْحَقِّ  « پس حكم كن در ميان مردم به راستى » ،  وَلا تَتَّبِعِ الْهَوى فَيُضِلَّكَ عَنْ سَبِيلِ اللَّهِ  « وپيروى مكن خواهش نفس خود را پس گمراه كند تو را از راه خدا » ،  إِنَّ الَّذِينَ يَضِلُّونَ عَنْ سَبِيلِ اللَّهِ لَهُمْ عَذابٌ شَدِيدٌ بِما نَسُوا يَوْمَ الْحِسابِ  « 2 » « بدرستى كه آنها كه گمراه مىشوند از راه خدا ايشان را است عذابي سخت به فراموش كردن ايشان روز حساب را » .\r\n\r\n\r\n","description":"","footnote":"\r\n( 1 ) . تفسير قمى 2 / 234 .\r\n( 2 ) . آياتي كه از ابتداى فصل تا به اينجا ذكر شده است آيات 17 - 26 سورهء ص مىباشند .\r\n","page_name":" 916 ","page_number":108},
  {"content":"\r\n\r\nعلي بن إبراهيم به سند حسن از حضرت صادق عليه السّلام روايت كرده است كه : چون جناب مقدس ايزدى تعالى شأنه حضرت داود عليه السّلام را خليفهء خود گردانيد در زمين وزبور را بر أو نازل گردانيد ، وحى فرمود بسوى كوهها ومرغان كه با أو تسبيح بگويند ، وسببش آن بود كه چون آن حضرت از نماز فارغ مىشد وزير آن حضرت برمىخاست حمد وتسبيح وتهليل وتكبير الهى مىكرد ومدح مىكرد يك يك از پيغمبران گذشته را وفضائل وافعال پسنديدهء ايشان را ياد مىكرد وشكر وعبادت وصبر كردن ايشان را بر بلاها مذكور مىساخت ، وحضرت داود عليه السّلام را ياد نمىكرد .\r\nپس آن حضرت مناجاة كرد كه : پروردگارا ! بر پيغمبران ثنا فرموده‌اى به آنچه كرده‌اى وبر من ثنا نكرده‌اى ؟\r\nحق تعالى وحى فرستاد بسوى أو كه : ايشان بنده‌اى چندند كه ايشان را امتحان كرده‌ام ومبتلا گردانيده‌ام وصبر وشكيبائى كردند ، به اين سبب ثنا ومدح ايشان كرده‌ام .\r\nداود عليه السّلام گفت : خداوندا ! مرا نيز مبتلا گردان وامتحان فرما تا صبر كنم وبه درجهء ايشان برسم .\r\nحق تعالى فرمود : اى داود ! اختيار نمودى بلا را بر عافيت ، آنها را امتحان كردم وخبر نكردم وتو را خبر مىكنم وامتحان مىكنم ، ابتلاى من در فلان روز از فلان ماه از فلان سال بر تو وارد خواهد شد .\r\nعادت حضرت داود چنان بود كه يك روز در مجلس ديوان مىنشست وحكم مىفرمود در ميان مردم ويك روز خود را فارغ مىگردانيد براي عبادت خدا وبا پروردگار خود خلوت مىكرد ، چون آن روزى شد كه حق تعالى أو را وعدهء ابتلا فرموده بود عبادت خود را شديدتر نمود ودر محراب خود خلوت گزيد ومنع فرمود مردم را كه كسى به نزد أو نرود ، ناگاه مرغى را ديد كه در پيش أو فرود آمد كه بالهاى آن مرغ از زمرّد سبز بود وپاهاى آن از ياقوت سرخ وسر ومنقارش از مرواريد وزبرجد !\r\nپس آن مرغ بسيار خوش آمد أو را وفراموش كرد حال خود را وبرخاست كه آن را بگيرد ، پس آن مرغ پرواز نمود وبر ديوارى نشست كه در ميان خانهء داود عليه السّلام وخانهء أوريا\r\n\r\n","description":"","footnote":"","page_name":" 917 ","page_number":109},
  {"content":"\r\n\r\nپسر حنان بود ، وداود أوريا را به جنگى فرستاده بود ، چون داود عليه السّلام بر ديوار بالا رفت كه مرغ را بگيرد ، ناگاه نظرش بر زن أوريا افتاد كه نشسته بود وغسل مىكرد ، چون سايهء داود را ديد موهاى سرش را بر بدن خود افشاند وبدنش را به موى خود پوشانيد .\r\nآن حضرت فريفتهء محبت زن أوريا گرديده به محراب خود برگشت واز حال خود كه داشت افتاد ! نوشت به سپهسالار خود : به فلان موضع برويد به جنگ وتابوت را ميان لشكر خود ولشكر دشمن بگذاريد ؛ ونوشت كه : أوريا را پيش تابوت بدار كه جنگ كند .\r\nپس سپهسالار داود ، أوريا را پيش تابوت فرستاد وأو كشته شد !\r\nپس در آن وقت دو ملك از سقف خانه به نزد داود عليه السّلام آمدند به صورت دو مرد به مرافعه ودر پيش روى أو نشستند ! آن حضرت ترسيد از ايشان ، گفتند : مترس ما مرافعه داريم ، اين برادر من نود ونه ميش دارد ومن يك ميش دارم مىخواهد يك ميش مرا بگيرد وبه گوسفندان خود ضم كند ، بر من ظلم مىكند وبه قهر وجبر مىخواهد آن را از من بگيرد .\r\nدر آن وقت آن حضرت نود ونه زن در خانه داشت ، از زن نكاحي وكنيزان ، پس داود فرمود : ظلم بر تو كرده است كه خواسته است گوسفند تو را بگيرد وبا گوسفندانش ضم كند .\r\nپس آن ملك ديگر كه مدّعى عليه بود خنديد وگفت : خود بر خود حكم كرد .\r\nداود گفت : معصيت خدا كرده‌اى ومىخندى ؟ دهانت را مىبايد شكست .\r\nچون ايشان به آسمان رفتند ، آن حضرت يافت كه حق تعالى ايشان را براي تنبيه أو فرستاده بود .\r\nپس چهل روز به سجده افتاد ومىگريست وبجز وقت نماز سر از سجده برنمىداشت تا آنكه پيشانى نورانيش مجروح شد وخون از ديده‌هاى مباركش جارى شد !\r\nبعد از چهل روز حق تعالى أو را ندا كرد : اى داود ! چيست تو را كه اين قدر گريه مىكنى ؟ آيا گرسنه‌اى كه تو را طعام دهم ؟ يا تشنه‌اى كه تو را آب دهم ؟ يا عريانى كه تو را جامه بپوشانم ؟ يا ترسانى كه تو را أيمن گردانم ؟\r\n\r\n","description":"","footnote":"","page_name":" 918 ","page_number":110},
  {"content":"\r\n\r\nعرض كرد : خداوندا ! چگونه ترسان نباشم ، كرده‌ام آنچه مىدانى ومىدانم كه تو عادلى ، وستم ستمكارى از تو نمىگذرد .\r\nحق تعالى وحى فرمود به أو : اى داود ! توبه كن .\r\nعرض كرد : خداوندا ! چگونه توبهء من قبول مىشود وصاحب حق زنده نيست كه از أو برائت ذمّت خود را بطلبم .\r\nحق تعالى فرمود : برو به نزد قبر أوريا تا أو را براي تو زنده كنم وسؤال كن از أو كه ببخشد بر تو تا من تو را بيامرزم .\r\nعرض كرد : پروردگارا ! اگر نبخشد چه كنم ؟\r\nفرمود : من سؤال مىكنم كه تو را ببخشد .\r\nپس آن حضرت روانه شد به جانب قبر أوريا ومىگريست وتلاوت زبور مىكرد ، وچون آن حضرت تلاوت زبور مىنمود هيچ سنگ ودرخت وكوه ومرغ ودرنده نمىماند مگر آنكه با أو هم آواز مىشدند ، پس بر اين حال رفت تا به كوهى رسيد كه در آن كوه غارى بود ودر آنجا پيغمبر عابدى بود كه أو را « حزقيل » مىگفتند ، چون حزقيل صداى كوهها وجانوران را شنيد دانست كه داود عليه السّلام مىآيد گفت : اين پيغمبر گناهكار است .\r\nچون داود به نزد آن غار رسيد گفت : اى حزقيل ! مرا رخصت مىدهى كه به نزد تو بالا آيم ؟\r\nگفت : نه ، زيرا كه تو گناهكارى .\r\nپس گريهء آن حضرت زيادة شد ، حق تعالى وحى فرستاد بسوى حزقيل عليه السّلام كه :\r\nاى حزقيل ! سرزنش مكن داود را به خطاى أو واز من عافيت بطلب كه اگر تو را به خود بگذارم تو نيز گناه خواهى كرد .\r\nپس حزقيل برخاست دست آن حضرت را گرفت وبسوى خود برد ، پس داود عليه السّلام گفت : اى حزقيل ! هرگز قصد گناه كرده‌اى ؟\r\nگفت : نه .\r\nپرسيد : هرگز تو را عجبي حاصل شده است از عبادتي كه مىكنى ؟\r\n\r\n","description":"","footnote":"","page_name":" 919 ","page_number":111},
  {"content":"\r\n\r\nگفت نه .\r\nپرسيد : هرگز ميل به دنيا كرده‌اى كه خواسته باشى از شهوات ولذّات دنيا چيزى اختيار كنى ؟\r\nگفت : بلى ، گاه هست كه چنين امرى در دل من مىافتد .\r\nداود عليه السّلام گفت : هرگاه تو را چنين امرى عارض شود به چه چيز علاج أو مىكنى ؟\r\nحزقيل عليه السّلام گفت : داخل رخنهء اين كوه مىشوم واز آنچه در آنجا هست عبرت مىگيرم .\r\nپس آن حضرت داخل آن رخنه شد ناگاه ديد تختى از آهن گذاشته است وبر روى آن تخت كلّهء كهنه شده واستخوانهاى پوسيده ريخته است ، ودر آنجا لوحى ديد كه در آن لوح نوشته بود : منم آروى پسر شلم « 1 » هزار سال پادشاهى كردم وهزار شهر بنا كردم وهزار دختر را بكارت بردم ، آخر كار من اين شد كه خاك فرش من شد وسنگ بالش زير سر من گرديد ومارها وكرمها همسايگان ومصاحبان من شدند ! پس هر كه مرا بر اين حال ببيند فريب دنيا نخورد .\r\nپس داود عليه السّلام از آنجا گذشت ورفت به نزد قبر أوريا ، أو را صدا زد ، جواب نداد ؛ بار ديگر أو را ندا كرد ، جواب نداد ؛ در مرتبهء سوم أوريا گفت : اى پيغمبر خدا ! چه كار دارى كه مرا از شادى وسروري كه داشتم بازآوردى ؟\r\nگفت : اى أوريا ! مرا بيامرز وگناهانم را ببخش .\r\nپس حق تعالى وحى فرستاد به آن حضرت كه : اى داود ! ظاهر كن بر أو كه چه كرده‌اى وبعد طلب آمرزش از أو بطلب .\r\nباز سه مرتبه أو را ندا كرد تا جواب گفت ، پس آن حضرت گفت : اى أوريا ! من چنين كارى كرده‌ام .\r\nأوريا گفت : آيا پيغمبران چنين كارى مىكنند ؟\r\nوچون بار ديگر أو را ندا كرد ، جواب نشنيد ، پس آن حضرت بر زمين افتاد به گريه\r\nو \r\n\r\n","description":"","footnote":"\r\n( 1 ) . در مصدر : « اروى بن سلمه » آمده است .\r\n","page_name":" 920 ","page_number":112},
  {"content":"\r\n\r\nزارى ، پس حق تعالى وحى فرمود به خزانه‌دار فردوس كه اعلاى مراتب بهشت است تا پرده بردارد وأوريا فردوس را ببيند ، چون پرده برداشته شد وأوريا فردوس را ديد پرسيد :\r\nاين بهشت از براي كيست ؟\r\nحق تعالى فرمود كه : اين بهشت براي كسى است كه گناه داود را ببخشد .\r\nأوريا گفت : پروردگارا ! گناه أو را بخشيدم .\r\nپس داود عليه السّلام بسوى بني إسرائيل برگشت .\r\nبعد از آن هرگاه از نماز فارغ مىشد وزير أو برمىخاست حمد وثناى خدا مىگفت وبر پيغمبران ثنا مىكرد وبعد از آن مىگفت كه : داود قبل از گناه چنين وچنين فضيلتهائى داشت ؛ پس داود غمگين شد ، وحق تعالى به أو وحى فرمود : اى داود ! گناه تو را بخشيدم وننگ گناه تو را بر بني إسرائيل لازم گردانيدم .\r\nداود گفت : خداوندا ! تو عادلى وجور نمىكنى ، چگونه ننگ گناه مرا بر بني إسرائيل لازم مىگردانى ؟\r\nفرمود : براي آنكه چون ارادهء آن عمل كردى بر تو انكار نكردند .\r\nپس بعد از آن ، زن أوريا را به امر الهى خواست وحضرت سليمان عليه السّلام از أو بهم رسيد « 1 » .\r\nاز حضرت امام محمد باقر عليه السّلام روايت كرده است كه : أوريا كشته نشد ، وبعد از توبه داود فرستاد وأوريا را طلبيد ، وبعد از آمدن هشت روز زنده بود ، بعد از آن فوت شد وبعد از فوت أو ، داود عليه السّلام زن أو را خواست « 2 » .\r\nمؤلف گويد : اين قصه نيز از جمله قصه‌هائى است كه متمسك به آنها شده‌اند جمعى كه تجويز گناه نسبت به پيغمبران مىكنند از أهل سنّت ، وايشان اين قصه را به اين نحو نقل كرده‌اند كه در اين روايت مذكور شد ، بعضي از اين شنيع‌تر نيز نقل كرده‌اند ؛ چون سابقا\r\n\r\n\r\n","description":"","footnote":"\r\n( 1 ) . تفسير قمى 2 / 229 .\r\n( 2 ) . تفسير قمى 2 / 234 .\r\n","page_name":" 921 ","page_number":113},
  {"content":"\r\n\r\nدانستى كه ضروري دين شيعه است عصمت پيغمبران از گناهان پس بايد كه بعضي از اجزاى اين روايت محمول بر تقيه باشد .\r\nچنانچه به سند معتبر از أبو بصير منقول است كه گفت : به حضرت صادق عليه السّلام عرض كردم : چه مىفرمائيد در آنچه مردم در باب داود عليه السّلام وزن أوريا مىگويند ؟\r\nفرمود : آنها را عامه افترا كرده‌اند بر آن حضرت « 1 » .\r\nدر حديث موثق ديگر منقول است كه آن حضرت فرمود : اگر دست بيابم بر كسى كه گويد داود عليه السّلام دست بر زن أوريا گذاشت ، هرآينه أو را دو حد خواهم زد : يكى براي فحش گفتن ويكى براي ناسزا گفتن به پيغمبر خدا « 2 » .\r\nوهمين مضمون را عامه نيز از حضرت أمير المؤمنين عليه السّلام روايت كرده‌اند « 3 » .\r\nوبنابر مذهب شيعه وبعضي از مخالفان كه تجويز گناه نسبت به پيغمبران نمىكنند خلاف است كه استغفار حضرت داود براي چه بود وافتتان وامتحان خدا نسبت به أو چه بود ؟\r\nدر اين مقام چند وجه گفته‌اند :\r\nأول آنكه : استغفار براي گناه نبود بلكه براي تذلّل وخشوع وشكستگى نزد حق تعالى بود .\r\nدوم آنكه : أوريا زنى را خواستگارى كرده بود وآن حضرت بعد از أو ، أو را خواستگارى كرد وأوريا زن نداشت وداود نود ونه زن داشت ، وأولى آن بود كه آن زن را براي أوريا بگذارد ، چون چنين نكرد حق تعالى أو را به اين مكروه معاتبه فرمود .\r\nسوم آنكه : داود عليه السّلام أوريا را به جنگ فرستاده بود ، چون خبر شهادت أو رسيد بسيار متأثر نشد به اعتبار آنكه دانست كه زن مقبوله‌اى دارد وأو را خواهد خواست ، اين نيز مكروهى بود كه مناسب شأن آن حضرت نبود امّا موجب گناه نبود ، پس خدا دو ملك را\r\n\r\n\r\n","description":"","footnote":"\r\n( 1 ) . قصص الأنبياء راوندى 202 .\r\n( 2 ) . قصص الأنبياء راوندى 203 .\r\n( 3 ) . عرائس المجالس 281 ؛ تفسير قرطبى 15 / 181 .\r\n","page_name":" 922 ","page_number":114},
  {"content":"\r\n\r\nبراي تنبيه آن حضرت فرستاد .\r\nچهارم آنكه : آن دو شخص ملك نبودند بلكه دزدان بودند وبراي ضرر رسانيدن به آن حضرت آمده بودند ، چون دست نيافتند ، اين مرافعه را به عذر خود القا كردند وآن حضرت به ايشان گمان برد كه دزدند وخواست ايشان را آزار كند پس از گمان خود كه ترك أولى بود استغفار كرد ومتعرّض ايشان نشد .\r\nپنجم آنكه : معاتبهء الهى نسبت به أو براي آن بود كه چون مدّعى دعواي خود را گفت قبل از آنكه از مدّعى عليه سؤال نمايد ، فرمود : بر تو ستم كرده است ، وغرض آن حضرت آن بود كه اگر راست مىگوئى بر تو ستم كرده است ، أولى آن بوده كه پيش از آنكه از خصم أو جواب دعوى را بشنود اين را نگويد ، وبراي اين ترك أولى استغفار نمود « 1 » .\r\nچنانچه به سند معتبر منقول است كه : علي بن الجهم در مجلس مأمون از حضرت امام رضا عليه السّلام از اين آيات سؤال نمود ؟\r\nحضرت فرمود : علماى شما در اين باب چه مىگويند ؟\r\nعلي بن الجهم گفت : مىگويند روزى داود عليه السّلام در محراب خود نماز مىكرد ، ناگاه شيطان نزد أو به صورت نيكوترين مرغى از مرغان ظاهر شد ، پس داود نمازش را قطع كرد برخاست كه مرغ را بگيرد ، پس مرغ به ميان خانه رفت ، أو نيز دنبال آن رفت ، پس مرغ پرواز كرد بر بأم خانه نشست ، آن حضرت نيز بر بأم بالا رفت .\r\nپس مرغ به خانهء أوريا پسر حنان رفت ، داود عليه السّلام مشرف شد بر خانهء أوريا ، ناگاه نظرش بر زن أوريا افتاد كه غسل مىكرد وبرهنه بود ، همين كه ديد أو را ، از محبت أو بىقرار شد وأوريا را به بعضي از جنگها فرستاده بود ، پس نوشت به سركردهء آن لشكر كه مقدّم دارد أوريا را پيش روى لشكر خود ، چون أو را مقدّم داشتند فتح كرد وبر كافران غالب شد .\r\nچون اين خبر به داود رسيد غمگين شد ، بار ديگر نوشت : أو را بر تابوت مقدّم بدار در\r\n\r\n\r\n","description":"","footnote":"\r\n( 1 ) . براي اطلاع بيشتر مراجعه شود به مجمع البيان 4 / 471 ؛ تفسير قرطبى 15 / 180 .\r\n","page_name":" 923 ","page_number":115},
  {"content":"\r\n\r\nجنگ ، چون چنين كردند أوريا شهيد شد ، پس داود زن أوريا را نكاح كرد !\r\nچون حضرت امام رضا عليه السّلام اين قصه را به اين وجه شنيع از علي بن الجهم استماع نمود دست مبارك را بر پيشانى خود زد وگفت : انّا للّه وانّا اليه راجعون ! شما نسبت مىدهيد پيغمبرى از پيغمبران خدا را به آنكه نماز خود را سبك شمرد وبراي مرغى آن را قطع كرد ، وبه آنكه عاشق زن مردم شد وبه اين سبب شوهر أو را كشت ؟ !\r\nپس علي بن الجهم گفت : يا بن رسول اللّه ! پس گناه أو چه بود ؟\r\nحضرت امام رضا عليه السّلام فرمود : داود عليه السّلام گمان كرد كه حق تعالى خلقي از أو داناتر نيافريده است ، پس دو ملك را خدا فرستاد كه از ديوار غرفهء أو بالا رفتند ، وچون به نزد أو رفتند مدّعى دعواي خود را نقل كرد چنانچه حق تعالى ياد فرموده است ، حضرت داود مبادرت نمود قبل از آنكه از ديگرى بپرسد كه آنچه أو در حقّ تو مىگويد راست است يا نه ، پيش از آنكه از مدّعى گواه بر دعواي أو بطلبد فرمود : بر تو ظلم كرده است كه گوسفند تو را خواسته است كه با گوسفندان خود ضم كند ، پس اين خطا ترك اولائى بود كه در حكم كردن از آن حضرت صادر شد ، نه آنچه شما مىگوئيد ، آيا نمىشنوى كه حق تعالى بعد از آن مىفرمايد : « اى داود ! ما تو را خليفه گردانيديم در زمين پس حكم كن در ميان مردم به حق » ؟\r\nپس علي بن الجهم گفت : يا بن رسول اللّه ! پس قصهء أو با أوريا چه بود ؟\r\nفرمود كه : در زمان داود عليه السّلام مقرّر چنين بود زنى كه شوهرش مىمرد يا در جنگ كشته مىشد ديگر شوهر نمىكرد هرگز ، وأول كسى را كه حق تعالى براي أو حلال گردانيد زنى را كه شوهرش كشته شده باشد بخواهد ، داود عليه السّلام بود . چون أوريا كشته شد وعدّهء زن أو منقضى شد آن حضرت زن أو را خواست ، اين معنى بر روح أوريا گران آمد كه داود عليه السّلام أول مرتبه اين حكم را دربارهء زوجهء أو جارى گردانيد « 1 » .\r\nمؤلف گويد : منسوخ شدن حكمي در زمان غير پيغمبران أولو العزم خلاف مشهور\r\n\r\n\r\n","description":"","footnote":"\r\n( 1 ) . عيون أخبار الرضا 1 / 193 ؛ امالى شيخ صدوق 83 ، ودر آن « أوريا بن حتان » است .\r\n","page_name":" 924 ","page_number":116},
  {"content":"\r\n\r\nاست ، وممكن است حضرت موسى عليه السّلام خبر داده باشد كه اين حكم تا زمان داود خواهد بود وبعد از آن حكم ديگر خواهد بود ، يا آنكه نسخ كلّى مخصوص زمان پيغمبران أولو العزم است ، واستبعادى ندارد كه بعضي از احكام جزئيه در زمان پيغمبر مرسل ديگر منسوخ تواند شد .\r\nبدان كه اين بعضي از وجوهى است كه در اين قصه گفته‌اند ، ووجه آخر كه موافق حديث است بهترين وجوه است ، وساير وجوه را در كتاب « بحار الأنوار » بيان كرده‌ام « 1 » ، ومجملا بايد دانست كه از پيغمبران گناه صادر نمىشود وليكن چون نهايت مرتبهء كمال انساني اقرار به عجز وناتوانى وتذلّل وشكستگى وانكسار است واين معنى بدون صدور في الجملة مخالفتي حاصل نمىشود ، لهذا حق تعالى گاهى أنبيا ودوستان خود را به خود مىگذارد كه مكروهى يا ترك اولائى از ايشان صادر گردد تا به عين اليقين بدانند كه امتياز ايشان از ساير خلق به عصمت به تأييد ربّانى است ودرجات كمال ايشان به سبب هدايت سبحانى است ، وبه سبب صدور اين معنى در مقام توبه وانابه وتذلّل وتضرع وانكسار درآيند ، واين معنى موجب مزيد محبت وقرب وكمالات وعلوّ درجات ايشان گردد ، ومرتبهء ايشان به اضعاف مضاعفه زيادة از پيش از صدور اين معنى از ايشان گردد .\r\nولهذا حق تعالى به شيطان خطاب فرمود : « بدرستى كه بندگان مرا تو بر ايشان سلطنتى ندارى مگر آنها كه متابعت تو مىنمايند از گمراهان » « 2 » ، زيرا كه اگر گاهى شيطان ايشان را اندك لغزشى بفرمايد ، بزودى الطاف سبحانى شامل حال ايشان گرديده وبه رغم انف شيطان درجات ايشان رفيع‌تر ومراتب قرب ومحبت ايشان افزونتر مىشود .\r\nچنانچه در قصهء آدم عليه السّلام مىفرمايد كه : « آدم نافرمانى كرد وگمراه شد ، پس خدا أو را برگزيد وتوبهء أو را قبول كرد وبه درجات معرفت وقرب خويش هدايت نمود » « 3 » ، در اين قصه بعد از صدور آن امر از داود مىفرمايد كه : « أو را آمرزيديم وأو را نزد ما قرب\r\nو \r\n\r\n","description":"","footnote":"\r\n( 1 ) . بحار الأنوار 14 / 30 .\r\n( 2 ) . سورهء حجر : 42 .\r\n( 3 ) . سورهء طه : 121 و 122 .\r\n","page_name":" 925 ","page_number":117},
  {"content":"\r\n\r\nمنزلت بزرگ هست وبازگشت نيكو بسوى ما دارد » « 1 » ، وبعد از آن أو را خطاب خلافت وجانشينى خود در زمين فرمود ، واگر در اين معنى اندك تفكّر نمائى به عقل مستقيم حكمتها براي وجود شيطان وتزيين شهوات در نفس انسان بر تو ظاهر مىشود ، وبسى ظاهر هست كه ارتكاب ترك اولائى كه موجب سيصد سال تضرع وزارى كردن شود در درگاه خدا عين صلاح اوست ، واگر به ظاهر أو را از بهشت جسماني بيرون كردند امّا به توبه وانابه وتضرع أو را در بهشتهاى قرب ومحبت ومعرفت سبحانى داخل كردند ، وبه هر قطره‌اى كه از ديدهء مبارك أو ريخته شد در باغهاى محبت وقرب أو ميوه‌ها به بار آمد ودر بساتين معرفت أو أنواع رياحين وألوان گلها شاداب گرديد ، وهر آهى كه كشيد خرمن‌سوز گناه صد هزار عاصى ومجرم گرديد ، وبه هر ناله چندين هزار لبّيك از درگاه عزت وجلال رباني شنيد ، به هر اندوهى سرمايهء شادى ابدى براي خود وگروهى مهيّا گردانيد ، وهر مرواريد اشكى كه از ديدهء دريا نشان باريد درّ شاهوار تاج عزتش گرديد ، وهر سرشك خونين كه بر چهرهء محبت گزين أو روانه گرديد مانند لعل آبدار إكليل رفعتش را زيبائى بخشيد ، ويك جهت تفضيل انسان بر ملك اين است ، وكمال مرتبهء محبت ومعرفت غالبا بدون اين ميسّر نمىشود ، اگر ترك أولى نباشد نيز مقرّبان را در هر تغيير حالي يا منتقل شدن از درجهء قرب ومؤانست ومتوجه شدن به أمور ضروريهء هدايت خلق ومعاشرت با ايشان يا ارتكاب بعضي از لذّات حلال چون به مرتبهء أولى عود مىفرمايند در درگاه عالم الاسرار به قدم عجز وانكسار ايستاده زبان افتقار واعتذار مىگشايند ونسبت گناهان بزرگ وجرمهاى عظيم به سبب يك لحظه حرمان هجران به خود مىدهند ، چنانچه در مناجاتهاى أنبياء ومرسلين وائمهء طاهرين خصوصا حضرت سيّد الساجدين صلوات اللّه عليه ظاهر است .\r\nودر اين مقام سخن بسيار است ومجال حرف تنگ است ومعنى نازك است وعقلها قاصر است ، هر كه از اين دريا قطره‌اى چشيده است يا از رحيق مختوم محبت بهره‌اى به\r\n\r\n\r\n","description":"","footnote":"\r\n( 1 ) . سورهء ص : 25 .\r\n","page_name":" 926 ","page_number":118},
  {"content":"\r\n\r\nكأم جانش رسيده است واز نشئهء قرب مناجاة لذّتى يافته است واز ساحل درياى محبت دامنى تر كرده واز مرتبهء زاهدان خشك اندكى برتر نشسته است ، يا اندكى حلاوت آب شور گريهء محبت را يافته است يا چاشنى آب ديدهء توبه‌كاران را شناخته است ، قدر اين تحقيق را مىداند ونشئهء اين رحيق را مىيابد ، ومىداند كه تأثير نغمهء داود نه از نوا وسرود است بلكه از نالهء شورانگيز هجران رحيم ودود است ، ومىفهمد كه دلربائى وزيبائى دود آه مجرمان از اميدوارى آمرزش خداوند معبود وقبول كنندهء هر خطاكار مردود است .\r\nچنانچه به سند معتبر از حضرت مبيّن الحقائق ومربّى الخلايق جعفر بن محمد الصادق عليهما السّلام منقول است كه : هيچ‌كس گريه نكرد مثل سه كس : آدم ويوسف وحضرت داود عليهما السّلام ، امّا آدم چون أو را از بهشت بيرون كردند آن قدر بلند بود كه سرش در درى از درهاى آسمان بود وآن قدر گريست كه أهل آسمان از گريهء أو متأذى شدند وبه حق تعالى شكايت كردند پس خدا قامت أو را كوتاه گردانيد ، امّا داود عليه السّلام پس آن قدر گريست كه گياه از آب ديده‌اش روئيد وناله‌اى چند آتشين مىكشيد كه آن گياهها كه از آب ديده‌اش روئيده بود به آه آتش بار أو مىسوخت ، امّا يوسف عليه السّلام پس آن قدر بر مفارقت حضرت يعقوب گريست كه أهل زندان از گريهء أو متأذى شدند پس با ايشان صلح كرد كه يك روز گريه كند ويك روز ساكت باشد « 1 » .\r\n\r\n\r\n","description":"","footnote":"\r\n( 1 ) . تفسير عياشى 2 / 177 .\r\n","page_name":" 927 ","page_number":119},
  {"content":"\r\n\r\n\r\nفصل سوم در بيان وحيهائى است كه بر آن حضرت نازل شده وحكمتهائى است كه از آن جناب به ظهور رسيده وبعضي از نوادر أحوال آن حضرت است\r\nبه سند معتبر از حضرت صادق عليه السّلام منقول است كه : زبور در شب هيجدهم ماه مبارك رمضان بر حضرت داود عليه السّلام نازل گرديد « 1 » .\r\nاز حضرت رسول صلّى اللّه عليه وآله وسلم منقول است كه : زبور يكجا نوشته بر آن حضرت نازل شد « 2 » .\r\nدر حديث معتبر از حضرت صادق عليه السّلام منقول است كه حق تعالى وحى نمود به حضرت داود عليه السّلام كه : اى داود ! چرا تو را چنين تنها مىبينم ؟\r\nگفت : از براي رضاى تو از مردم دورى كردم وايشان نيز از من دورى كردند .\r\nفرمود : چرا تو را چنين ساكت مىبينم ؟\r\nگفت : ترس تو مرا ساكت گردانيده است .\r\nفرمود : چرا در تعب ومشقّت مىبينم ؟\r\nگفت : محبت تو مرا در بندگى تو به تعب افكنده است .\r\nفرمود : چرا تو را فقير مىبينم وحال آنكه مال بسيار به تو داده‌ام ؟\r\n\r\n\r\n","description":"","footnote":"\r\n( 1 ) . كافى 2 / 629 ؛ تفسير عياشى 1 / 80 .\r\n( 2 ) . علل الشرايع 470 .\r\n","page_name":" 928 ","page_number":120},
  {"content":"\r\n\r\nگفت : قيام به حقّ نعمت تو مرا فقير گردانيده است .\r\nفرمود : چرا تو را چنين در تذلّل وشكستگى مىبينم ؟\r\nگفت : آن عظمت وجلال تو كه به وصف در نمىآيد مرا نزد تو ذليل گردانيده است وسزاوار است شكستگى نزد تو اى سيّد وآقاى من .\r\nحق تعالى فرمود : پس مژده باد تو را به فضل وزيادتى از جانب من ، چون به نزد من آيى از براي تو مهيّا است آنچه خواهى ، با مردم مخلوط باش وبه طريقهء ايشان با ايشان سلوك نما امّا از اعمال بد ايشان اجتناب كن تا بيابى آنچه مىخواهى از من در روز قيامت .\r\nدر حديث معتبر ديگر فرمود كه حق تعالى به داود عليه السّلام وحى نمود : اى داود ! به من شاد باش وبس ، وبه ياد من لذت بياب ، وبه راز گفتن با من تنعّم كن كه بزودى خالى مىكنم خانهء دنيا را از فاسقان ولعنت خود را مقرر مىگردانم بر ستمكاران « 1 » .\r\nدر حديث معتبر ديگر فرمود كه حضرت رسول صلّى اللّه عليه وآله وسلم فرمود كه : خداوند عالميان وحى نمود بسوى داود عليه السّلام كه : اى داود ! چنانچه آفتاب تنگ نيست بر هر كه در پرتو آن بنشيند ، همچنين رحمت من تنگ نيست بر هر كه داخل رحمت من شود ، وهمچنان كه طيره وفال بد ضرر نمىرساند كسى را كه از آن پروا نكند همچنين نجات نمىيابند از فتنه وبليّه آنها كه تطيّر به فال بد مىكنند ، وچنانكه نزديكترين مردم بسوى من در روز قيامت تواضع‌كنندگانند همچنين دورترين مردم از من در روز قيامت متكبّرانند « 2 » .\r\nدر چند حديث حسن ومعتبر از آن حضرت منقول است كه حق تعالى وحى نمود بسوى داود عليه السّلام : بدرستى كه بنده‌اى از بندگان من حسنه‌اى بسوى من مىآورد وبهشت خود را بر أو مباح مىگردانم .\r\nداود عليه السّلام گفت : پروردگارا ! آن حسنه كدام است .\r\n\r\n\r\n","description":"","footnote":"\r\n( 1 ) . امالى شيخ صدوق 164 ؛ قصص الأنبياء راوندى 199 .\r\n( 2 ) . امالى شيخ صدوق 251 .\r\n","page_name":" 929 ","page_number":121},
  {"content":"\r\n\r\nفرمود : آن است كه بندهء مؤمن مرا شاد گرداند اگر چه به يك دانه خرما باشد .\r\nپس داود عليه السّلام گفت : سزاوار است كسى را كه تو را بشناسد آنكه اميد خود را از تو قطع نكند « 1 » .\r\nوبه سند معتبر از حضرت امام محمد باقر عليه السّلام منقول است كه حضرت داود عليه السّلام به حضرت سليمان گفت : اى فرزند ! زنهار كه بسيار خنده مكن كه بسيارى خنده بنده را در روز قيامت فقير وتنگدست مىگرداند .\r\nاى فرزند ! بر تو باد به بسيارى خاموشى مگر از چيزى كه دانى كه خير تو در گفتن آن است ، بدرستى كه يك پشيمانى كه بر خاموشى مىباشد بهتر است از پشيمانيهاى بسيار كه در بسيار سخن گفتن مىباشد .\r\nاى فرزند ! اگر سخن گفتن از نقره باشد ، سزاوار است كه خاموشى از طلا باشد « 2 » .\r\nدر حديث معتبر ديگر فرمود : در حكمت آل داود نوشته است كه : اى فرزند آدم ! چگونه به هدايت ديگران سخن مىگوئى وخود از خواب غفلت بيدار نشده‌اى ؟ ! اى فرزند آدم ! دل تو صبح كرده است با قساوت وفراموش كارى عظمت پروردگار خود ، اگر عالم بودى به عظمت وجلال پروردگار خود هرآينه پيوسته از عذاب أو ترسان واز براي وعده‌هاى أو اميدوار مىبودى ، واي بر تو چگونه ياد نمىكنى لحد خود را وتنهائى خود را در آن مكان وحشت نشان « 3 » ؟\r\nبه سند معتبر از حضرت رسول صلّى اللّه عليه وآله وسلم منقول است كه حق تعالى وحى نمود بسوى داود عليه السّلام كه : اى داود ! بدرستى كه بنده‌اى حسنه‌اى به نزد من مىآورد در روز قيامت ومن أو را به سبب آن حسنه حاكم مىگردانم هر جاى بهشت را كه خواهد به أو بدهند .\r\nداود عليه السّلام گفت : پروردگارا ! آن كدام بنده است ؟\r\nفرمود : آن بندهء مؤمني است كه سعى كند در حاجت برادر مسلمان خود وخواهد كه آن\r\n\r\n\r\n","description":"","footnote":"\r\n( 1 ) . امالى شيخ صدوق 483 ؛ عيون أخبار الرضا 1 / 313 ؛ قرب الإسناد 119 ؛ قصص الأنبياء راوندى 198 .\r\n( 2 ) . قرب الإسناد 69 .\r\n( 3 ) . امالى شيخ طوسي 203 .\r\n","page_name":" 930 ","page_number":122},
  {"content":"\r\n\r\nحاجت برآورده شود ، خواه بشود وخواه نشود « 1 » .\r\nدر روايات معتبره منقول است : در تفسير قول خدا  وَلَقَدْ كَتَبْنا فِي الزَّبُورِ مِنْ بَعْدِ الذِّكْرِ أَنَّ الْأَرْضَ يَرِثُها عِبادِيَ الصَّالِحُونَ  « 2 » مراد آن است كه : « بتحقيق كه ما نوشتيم در زبور بعد از آنكه در ساير كتابهاى پيغمبران ديگر نوشته بوديم كه زمين به ميراث خواهد رسيد به بندگان شايستهء ما » كه قائم آل محمد صلّى اللّه عليه وآله وسلم وأصحاب آن حضرتند ؛ وفرمود : در زبور خبرهاى وقايع آينده هست ومشتمل است بر تحميد وتمجيد وذكر خدا ودعا « 3 » .\r\nودر حديث صحيح از حضرت صادق عليه السّلام منقول است كه حق تعالى وحى نمود بسوى داود عليه السّلام كه : به قوم خود برسان كه هر بنده‌اى كه من أو را به امرى مأمور گردانم وأو أطاعت من بكند البتة بر من لازم است كه أو را يارى كنم بر طاعت خود ، واگر از من حاجتي بطلبد به أو عطا كنم ، اگر مرا بخواند أو را أجابت كنم ، اگر از من طلب نگهدارى بكند أو را نگاهدارم ، اگر از من بطلبد كفايت از شرّ دشمن خود را أو را كفايت كنم ، اگر بر من توكل كند أو را حفظ كنم ، اگر جميع خلق با أو در مقام كيد ومكر باشند ردّ كيد همه از أو بكنم « 4 » .\r\nودر حديث معتبر ديگر فرمود : حق تعالى وحى فرستاد بسوى داود عليه السّلام : بدرستى كه بندگان من با يكديگر دوستى مىكنند به زبانها ودشمنى مىكنند به دلها ، وظاهر مىگردانند عمل نيكو را براي دنيا وپنهان مىكنند در دلهاى خود فريب ودغل را « 5 » .\r\nدر حديث ديگر منقول است كه خدا وحى نمود بسوى حضرت داود كه : مرا ياد كن در أيام شادى ونعمت تا مستجاب گردانم دعاى تو را در أيام بلا وشدّت « 6 » .\r\n\r\n\r\n","description":"","footnote":"\r\n( 1 ) . امالى شيخ طوسي 515 .\r\n( 2 ) . سورهء أنبياء : 105 .\r\n( 3 ) . تفسير قمى 2 / 77 .\r\n( 4 ) . قصص الأنبياء راوندى 198 .\r\n( 5 ) . قصص الأنبياء راوندى 199 .\r\n( 6 ) . قصص الأنبياء راوندى 198 .\r\n","page_name":" 931 ","page_number":123},
  {"content":"\r\n\r\nفرمود كه : اى داود ! مرا دوست دار ومحبوب گردان مرا بسوى خلق من .\r\nداود عليه السّلام گفت : پروردگارا ! من تو را دوست مىدارم چگونه تو را دوست گردانم نزد خلق تو ؟\r\nفرمود : ياد كن نعمتهاى مرا نزد ايشان تا مرا دوست دارند « 1 » .\r\nدر حديث معتبر از حضرت صادق عليه السّلام منقول است كه در حكمت آل داود نوشته است كه : بر عاقل لازم است كه عارف باشد به زمان خود وأهل زمان خود را بشناسد ، وپيوسته متوجه اصلاح نفس خود باشد ، زبان خود را از لغو وبىفايده نگاهدارد « 2 » .\r\nدر حديث معتبر ديگر فرمود كه حق تعالى وحى نمود بسوى داود عليه السّلام كه : اى داود ! بشارت ده گناهكاران را وبترسان صدّيقان را .\r\nآن حضرت گفت : پروردگارا ! چگونه گناهكاران را با بدى ايشان بشارت دهم وصدّيقان را با فرمانبردارى ايشان بترسانم ؟\r\nفرمود : اى داود ! بشارت ده گناهكاران را كه من توبه را قبول مىكنم واز گناهان به رحمت خود عفو مىكنم ، وبترسان صدّيقان را كه عجب ننمايند به كرده‌هاى خود ، هر بنده‌اى كه من در مقام حساب بدارم البتة هلاك شود « 3 » .\r\nبه سند معتبر از امام محمد باقر عليه السّلام منقول است كه : روزى حضرت داود عليه السّلام نشسته بود وجوانى نزد آن حضرت نشسته بود در نهايت پريشانى با جامه‌هاى كهنه وپيوسته به خدمت آن حضرت مىآمد ومىنشست وسخن نمىگفت .\r\nپس در اين روز ملك الموت به نزد آن حضرت آمد وسلام كرد به آن حضرت ونظر تندى بسوى آن جوان كرد . پس آن حضرت از سبب اين نظر كردن از ملك الموت سؤال كرد .\r\nملك الموت گفت : من مأمور شده‌ام كه بعد از هفت روز قبض روح أو بكنم در همين\r\n\r\n\r\n","description":"","footnote":"\r\n( 1 ) . قصص الأنبياء راوندى 205 .\r\n( 2 ) . كافى 2 / 116 .\r\n( 3 ) . كافى 2 / 314 .\r\n","page_name":" 932 ","page_number":124},
  {"content":"\r\n\r\nموضع .\r\nپس داود عليه السّلام بر أو رحم كرد ، پرسيد : اى جوان ! آيا زن دارى ؟\r\nگفت : نه ، هرگز زنى تزويج نكرده‌ام .\r\nآن حضرت گفت : برو به نزد فلان مرد - ومرد عظيم القدري از بني إسرائيل را نام برد - بگو به أو كه : داود تو را امر مىكند كه دختر خود را به عقد من درآورى وامشب زفاف كنى ؛ وآنچه از خرجى مىخواهى بردار ونزد زن خود باش تا هفت روز وروز هشتم به نزد من بيا به همين موضع .\r\nپس چون آن جوان رسالت آن حضرت را به آن مرد رساند ، آن مرد أطاعت كرد ودختر خود را به عقد أو درآورد ، وهفت روز نزد آن زن ماند ، روز هشتم به خدمت آن حضرت آمد ، حضرت از أو پرسيد : چون يا فتى خود را در اين هفت روز ؟\r\nگفت : هرگز مرا نعمت وشادى زيادة از اين حاصل نشده بود .\r\nداود عليه السّلام گفت : بنشين ومنتظر آمدن ملك الموت باش كه بيايد وقبض روح تو بكند ؛ چون دير شد وملك الموت نيامد به آن جوان گفت : برو به خانهء خود وبا أهل خود باش ، روز هشتم باز به نزد ما بيا .\r\nپس آن جوان رفت باز روز هشتم به خدمت آن حضرت آمد ، چون ملك الموت نيامد باز أو را مرخّص فرمود گفت : روز هشتم بيا .\r\nدر اين مرتبه كه آن جوان آمد ، ملك الموت نيز آمد ، حضرت داود به أو گفت : تو نگفتى كه مأمور شده‌ام به قبض روح اين جوان تا هفت روز ديگر ؟\r\nگفت : بلى .\r\nآن حضرت گفت : سه هشت روز گذشت وأو زنده است .\r\nملك الموت گفت : اى داود ! حق تعالى رحم كرد بر أو به رحم كردن تو بر أو واجل أو را سى سال پس انداخت « 1 » .\r\n\r\n\r\n","description":"","footnote":"\r\n( 1 ) . قصص الأنبياء راوندى 204 .\r\n","page_name":" 933 ","page_number":125},
  {"content":"\r\n\r\nبه سند موثق معتبر از حضرت صادق عليه السّلام منقول است كه حق تعالى وحى نمود بسوى داود عليه السّلام كه : خلاده دختر أوس را بشارت بده به بهشت واعلام نما أو را كه أو قرين تو خواهد بود در بهشت .\r\nپس داود عليه السّلام به در خانهء أو رفت ودر زد ، زن بيرون آمد وگفت : آيا در باب من چيزى نازل شده است ؟\r\nفرمود : بلى .\r\nگفت : چه چيز نازل شده است ؟\r\nآن حضرت رسالت خدا را به أو نقل كرد .\r\nزن گفت : آيا كسى ديگر هست كه مثل نام من نامى داشته باشد ؟\r\nداود عليه السّلام گفت : نه ، خدا تو را به خصوص فرموده است .\r\nگفت : اى پيغمبر خدا ! من تو را تكذيب نمىكنم ، بخدا سوگند كه در خود نمىيابم چيزى كه سبب آن تواند بود كه تو مىفرمائى .\r\nآن حضرت گفت : مرا خبر ده از أحوال پنهان خود .\r\nگفت : هرگز دردى يا پريشانى يا گرسنگى به من نرسيد مگر آنكه بر آن صبر كردم واز خدا نطلبيدم كه مرا به حالت ديگر بگرداند وبه آن حال راضى بودم وشكر كردم خدا را بر آن حال وحمد گفتم .\r\nآن حضرت گفت : به همين خصلت به اين مرتبه رسيده‌اى ، اين دين وطريقه‌اى است كه حق تعالى براي شايستگان بندگان خود پسنديده است « 1 » .\r\nدر بعضي از روايات منقول است كه : زبور داود عليه السّلام صد وپنجاه سوره بود « 2 » ، ودر آنجا مكتوب بود كه : اى داود ؟ بشنو از من آنچه مىگويم وآنچه مىگويم حقّ است ، هر كه نزد من آيد ومرا دوست دارد أو را داخل بهشت گردانم . اى داود ! از من بشنو آنچه مىگويم\r\n\r\n\r\n","description":"","footnote":"\r\n( 1 ) . قصص الأنبياء راوندى 206 .\r\n( 2 ) . مروج الذهب 1 / 69 ؛ عرائس المجالس 275 .\r\n","page_name":" 934 ","page_number":126},
  {"content":"\r\n\r\nوآنچه مىگويم حقّ است ، هر كه به نزد من آيد وشرمنده باشد از گناهانى كه كرده است گناهان أو را بيامرزم واز خاطر حافظان اعمال أو محو مىكنم « 1 » .\r\nدر روايت ديگر وارد است كه حق تعالى وحى نمود بسوى داود عليه السّلام كه : اى داود ! حذر نما از دلهائى كه چسبيده‌اند به شهوتهاى دنيا كه عقلهاى آنها محجوبند از من وفيض من به آنها نمىرسد .\r\nاى داود ! هر كه محبوبى را دوست دارد تصديق قول أو مىنمايد ، هر كه انس به حبيب خود دارد گفتهء أو را قبول مىكند وكردار أو را مىپسندد ، هر كه وثوق واعتماد به حبيب خود دارد كارهاى خود را به أو مىگذارد ، هر كه بسوى حبيب خود مشتاق است اهتمام مىكند در رفتار بسوى أو كه زود خود را به أو برساند .\r\nاى داود ! ياد كردن من براي يادكنندگان من است ، وبهشت من براي أطاعت كنندگان من است ، وزيارة من براي مشتاقان من است ، خود به تنهائى براي مطيعان خود هستم « 2 » .\r\nمنقول است كه حق تعالى به آن حضرت وحى نمود كه : بگو به فلان پادشاه جبار كه من تو را پادشاهى نداده‌ام كه دنيا را بر روى دنيا جمع كنى وليكن تو را استيلا داده‌ام كه دعاى مظلومان را از من رد كنى وايشان را يارى كنى ، بدرستى كه من سوگند به ذات مقدس خود خورده‌ام كه مظلوم را يارى كنم وانتقام مىكشم از براي أو از آن كسى كه در حضور أو بر أو ستم كردند ويارى أو نكرد « 3 » .\r\nمنقول است كه حق تعالى وحى نمود بسوى داود عليه السّلام كه : اى داود ! مرا شكر كن چنانچه سزاوار شكر من است .\r\nداود گفت : خداوندا ! چگونه تو را شكر كنم چنانچه حقّ شكر توست وحال آنكه شكر كردن من تو را نعمتي است از جانب تو .\r\nپس خدا وحى نمود كه : چون اقرار كردى كه حقّ شكر مرا بجا نمىتوانى آورد ، شكر\r\n\r\n\r\n","description":"","footnote":"\r\n( 1 ) . امالى شيخ طوسي 107 .\r\n( 2 ) . ارشاد القلوب 60 .\r\n( 3 ) . ارشاد القلوب 76 .\r\n","page_name":" 935 ","page_number":127},
  {"content":"\r\n\r\nكردى مرا چنانچه حقّ شكر من است « 1 » .\r\nدر روايت ديگر وارد شده است كه : داود عليه السّلام روزى تنها به صحرا رفت ، پس حق تعالى وحى نمود بسوى أو كه : اى داود ! چرا تو را چنين تنها مىبينم ؟\r\nداود گفت : خداوندا ! شوق لقاى تو ومناجاة تو بر من غالب شد وحايل گرديد ميان من وخلق تو .\r\nپس خدا وحى نمود به أو كه : برگرد بسوى خلق من كه اگر يك بندهء گريختهء مرا به درگاه من بياورى تو را در لوح حمد كرده شده مىنويسم « 2 » .\r\nدر روايت ديگر وارد است كه در حكمت آل داود نوشته است كه : لازم است بر عاقل كه غافل نگردد از چهار ساعت : ساعتي كه با پروردگار خود مناجاة بكند ، وساعتي كه محاسبهء نفس خود بكند ، وساعتي كه صحبت بدارد با برادران مؤمني كه عيبهاى أو را به أو راست مىگويند ، وساعتي كه مشغول لذّت نفس خود گردد در چيزى كه حلال وپسنديده باشد ، واين ساعت ياور اوست بر ساعتهاى ديگر « 3 » .\r\nبه سند صحيح منقول است كه : زنى بود در زمان حضرت داود عليه السّلام ومردى مىآمد أو را اكراه مىكرد بر زنا ، پس خدا روزى در دل آن زن انداخت كه به آن مرد گفت : هرگاه تو نزد من مىآئى كه زنا كنى ، ديگرى به نزد زن تو مىرود وبا أو زنا مىكند .\r\nپس آن مرد در همان ساعت به خانهء خود برگشت ديد كه مردى با زن أو زنا مىكند .\r\nپس آن مرد را برداشت وبه نزد داود عليه السّلام آورد وگفت : اى پيغمبر خدا ! بلائي بر سر من آمده است كه بر سر كسى نيامده است .\r\nداود گفت : آن بلا چيست ؟\r\nگفت : اين مرد را نزد زن خود يافتم .\r\n\r\n\r\n","description":"","footnote":"\r\n( 1 ) . ارشاد القلوب 122 .\r\n( 2 ) . ارشاد القلوب 171 .\r\n( 3 ) . تنبيه الخواطر 342 .\r\n","page_name":" 936 ","page_number":128},
  {"content":"\r\n\r\nپس خدا وحى كرد به داود عليه السّلام كه : به أو بگو : به آنچه مىكنى جزا مىيابى « 1 » .\r\nبه سند معتبر از حضرت صادق عليه السّلام منقول است كه حق تعالى وحى فرستاد بسوى داود عليه السّلام كه : هر بنده‌اى كه پناه بسوى من آورد در نگاه داشتن از بلاها وجلب نعمتها وبر من توكل كند نه بر ديگران ، ودانم از نيّت أو كه در اين دعوى صادق است ، اگر آسمانها وزمين وهر كه در آنها است با أو در مقام كيد وضرر درآيند البتة براي أو به در شدى از ميان آنها قرار دهم وأو را از شرّ آنها نجات دهم ، وهر بنده‌اى كه از نيّت أو دانم كه اعتماد بر غير من مىكند وپناه بغير من مىبرد البتة قطع كنم أسباب آسمانها را از دست أو وزمين را در زير أو سخت گردانم وپروا نكنم در هر وادى كه أو هلاك شود « 2 » .\r\nودر حديث معتبر ديگر فرمود كه حق تعالى وحى نمود به داود عليه السّلام كه : بگو به جباران وستمكاران كه مرا ياد نكنند با آن حالي كه دارند ، كه هر بنده‌اى كه مرا ياد مىكند من أو را ياد مىكنم ، وچون ايشان را ياد كنم با آن حال بر ايشان لعنت مىفرستم « 3 » .\r\nبه سند صحيح از امام محمد باقر عليه السّلام منقول است كه : در بني إسرائيل عابدى بود كه حضرت داود عليه السّلام را عبادت أو بسيار خوش مىآمد ، پس حق تعالى وحى فرستاد بسوى داود عليه السّلام كه : هيچ كار أو تو را خوش نيايد كه أو مرائي است وعبادت مرا براي مردم مىكند .\r\nپس چون آن شخص فوت شد ، به نزد آن حضرت آمدند وگفتند : فلان عابد مرد ، آن حضرت گفت : أو را دفن كنيد ؛ وبه جنازهء أو حاضر نشد . پس بني إسرائيل بر داود عليه السّلام انكار كردند وكار أو را نپسنديدند وتعجب كردند كه چرا به جنازهء أو حاضر نشد ، وچون أو را غسل دادند پنجاه كس برخاستند وگفتند : به خدا شهادت مىدهيم كه بغير از نيكى از أو چيزى نمىدانيم ودر نماز أو نيز پنجاه نفر اينچنين شهادت دادند .\r\nپس حق تعالى وحى فرستاد بسوى داود عليه السّلام كه : چرا به جنازهء فلان مرد حاضر نشدى ؟\r\n\r\n\r\n","description":"","footnote":"\r\n( 1 ) . من لا يحضره الفقيه 4 / 21 ؛ وسائل الشيعة 20 / 355 .\r\n( 2 ) . كافى 2 / 63 .\r\n( 3 ) . فلاح السائل 37 .\r\n","page_name":" 937 ","page_number":129},
  {"content":"\r\n\r\nآن حضرت گفت : براي آنچه خود خبر دادى مرا از حال أو .\r\nحق تعالى فرمود : بلى چنين بود أو ، وليكن جمعى از أحبار ورهبانان در جنازهء أو حاضر شدند ونزد من شهادت دادند كه از أو نمىدانند مگر نيكى ، پس شهادت ايشان را قبول كردم وآنچه خود مىدانستم از أو آمرزيدم « 1 » .\r\nودر حديث معتبر منقول است كه : حضرت امام رضا عليه السّلام در مجلس مأمون به رأس الجالوت كه اعلم علماى يهود بود فرمود كه : داود عليه السّلام در زبور خود فرمود :\r\nخداوندا ! مبعوث گردان برپا دارندهء سنّت را بعد از فترت ، يعنى بعد از آنكه مدتها پيغمبر بر مردم مبعوث نگرديده باشد .\r\nپس حضرت فرمود : آيا مىشناسى پيغمبرى را كه سنّت را بعد از فترت برپا داشته باشد بغير از محمد صلّى اللّه عليه وآله وسلم « 2 » ؟\r\nوسيّد ابن طاووس رضى اللّه عنه ذكر كرده است كه : در زبور داود عليه السّلام ديدم در سورهء دوم كه : اى داود ! تو را گردانيدم خليفهء خود در زمين وگردانيدم تو را تنزيه كنندهء خود وپيغمبر خود ، وبزودى عيسى را جمعى خدا خواهند دانست بغير از من به سبب قوّتى كه من به أو خواهم داد كه مرده را به اذن من زنده خواهد كرد .\r\nاى داود ! مرا وصف كن براي خلق من به كرم ورحمت وبه آنكه بر همه چيز قادرم .\r\nاى داود ! كي از خلق گسيخته شد وبه من پيوست كه من أو را نااميد كردم ؟ وكي بازگشت به درگاه من كرد كه من أو را از درگاه انابت خود راندم ؟ چرا خدا را به قدس وپاكى ياد نمىكنيد ، أو صورت دهنده وآفريدگار شما است به رنگهاى مختلف ؟ چرا حفظ نمىكنيد طاعت خدا را در ساعتهاى شب وروز ؟ وچرا دفع نمىكنيد ياد معصيت مرا از دلهاى خود ؟ گويا هرگز نخواهيد مرد وگويا دنياي شما باقي خواهد بود وهرگز از شما زايل نخواهد شد وحال آنكه از براي شما در بهشت نعمت من گشاده‌تر وفراوان‌تر است از\r\n\r\n\r\n","description":"","footnote":"\r\n( 1 ) . كتاب الزهد 66 .\r\n( 2 ) . توحيد شيخ صدوق 428 ؛ عيون أخبار الرضا 1 / 166 ؛ احتجاج 2 / 416 .\r\n","page_name":" 938 ","page_number":130},
  {"content":"\r\n\r\nدنيا اگر تعقّل وتفكّر نمائيد ، بزودى خواهيد دانست در هنگامى كه به نزد من مىآئيد كه من بينا ومطّلعم بر كرده‌هاى خلايق ، منزّه است خداوندى كه خلق كنندهء نور است .\r\nودر سورهء دهم نوشته است كه : اى گروه مردمان ! غافل مشويد از آخرت وفريب ندهد شما را اين زندگانى براي حسن وطراوت دنيا .\r\nاى بني إسرائيل ! اگر تفكر نمائيد در بازگشت خود بسوى آخرت وياد آوريد قيامت را وآنچه در آن مهيّا گردانيده‌ام براي عاصيان ، هرآينه كم خواهد بود خندهء شما وبسيار خواهد شد گريهء شما وليكن غافل گرديده‌ايد از مرگ وعهد مرا پس پشت انداخته‌ايد وحقّ مرا سبك شمرده‌ايد ، گويا گناهكار نيستيد وگويا حساب شما را نخواهند كرد ، چند بگوئيد ونكنيد ، وچند وعده كنيد وخلف آن كنيد ، وچند عهد كنيد وبشكنيد ، اگر فكر كنيد در درشتى خاك وتنهائى وتاريكى قبر هرآينه كم سخن خواهيد گفت وياد من بسيار خواهيد كرد ومشغول به طاعت من بسيار خواهيد گرديد ، بدرستى كه كمال حقيقي كمال آخرت است وكمال دنيا متغيّر وزايل است ، آيا فكر نمىكنيد در خلق آسمانها وزمين وآنچه مهيّا گردانيده‌ام در آنها از آيات وتخويفات ومرغ را در ميان هوا نگاه داشته‌ام كه مرا تسبيح مىگويد ودر طلب روزى من مىپويد ومنم بخشنده ومهربان ، ومنزّه است خداوند خلق كنندهء نور .\r\nودر سورهء هفتم نوشته است : اى داود ! بشنو آنچه مىگويم وامر كن سليمان را كه بگويد بعد از تو كه زمين را به ميراث خواهم داد به محمد صلّى اللّه عليه وآله وسلم وامّت أو وايشان بر خلاف شما خواهند بود ونماز ايشان با طنبور وساز ونوا نخواهد بود . پس زيادة كن تقديس مرا ، وچون نغمه به تقديس من بلند كنى در هر ساعت گريه بسيار بكن .\r\nاى داود ! بگو بني إسرائيل را كه جمع نكنند مال از حرام كه من نماز ايشان را قبول نخواهم كرد ، واز پدر خود دورى كن به سبب معصيت ، واز برادر خود كناره كن به سبب حرام ، وبخوان بر بني إسرائيل خبر دو مرد را كه در عهد إدريس بودند واز براي هر دو تجارتي آمد در وقت نماز واجبي ، پس يكى از ايشان گفت : من ابتدأ به امر خدا مىكنم ، وديگرى گفت : من ابتدأ به تجارت خود مىكنم وبعد از آن به امر الهى مىپردازم . پس\r\n\r\n","description":"","footnote":"","page_name":" 939 ","page_number":131},
  {"content":"\r\n\r\nيكى متوجه تجارت شد وديگرى متوجه نماز شد . پس وحى كردم بسوى ابر كه با باد وبرق وصاعقه أو را فرو گرفت ومشغول شد به ابر وظلمت ، وتجارت ونماز هر دو از دست أو رفت ودر در خانه‌اش نوشته شد : نظر كنيد كه دنيا وزيادة طلبي آن چه مىكند با صاحبش .\r\nاى داود ! هرگاه ببينى ظالمي را كه دنيا أو را برداشته است ، آرزوى حال أو مكن كه البتة يكى از دو چيز از براي أو خواهد بود : يا مسلّط مىگردانم بر أو ظالمي را كه از أو ظالم‌تر باشد كه از أو انتقام بكشد ، يا بر أو لازم مىگردانم در روز قيامت كه حقوق مردم را به صاحبش رد كند .\r\nاى داود ! اگر ببينى آنها را كه حقهاى مردم بر ذمّت ايشان مانده است در قيامت ، هرآينه خواهى ديد در گردن ايشان طوقى از آتش خواهد بود ، پس حساب كنيد نفسهاى خود را ودر مقام انصاف باشيد با مردم وترك كنيد دنيا وزينتهاى آن را .\r\nاى بسيار غافل ! چه مىكنى دنيائى را كه در آن آدمي صبح صحيح از خانه بيرون مىرود وشام بيمار برمىگردد ؟ وبا ناز ونعمت بيرون مىرود وبا غلها وزنجيرها برمىگردد ؟ وصحيح بيرون مىرود وكشته برش مىگردانند ؟ واي بر شما اگر ببينيد بهشت را وآنچه در آن مهيّا كرده‌ام براي دوستان خود از نعمتها هرآينه هيچ چيز دنيا را به لذت نچشيد ودر قيامت ندا خواهم كرد دوستان خود را كه : كجايند آنها كه در دنيا مشتاق بودند به طعام وشراب لذيذ واز براي رضاى من ترك كردند ؟ كجايند آنها كه با خنده گريه را مخلوط كردند ؟ كجايند آنها كه در زمستان وتابستان به مسجدهاى من هجوم مىآوردند ؟ نظر كنيد امروز ببينيد كه چه نعمتها براي شما مهيّا كرده‌ام ، بسيار بيدار بوديد در هنگامى كه مردم در خواب بودند ، پس امروز از هر چه مىخواهيد لذّت بيابيد كه از شما راضى شدم ، وبدرستى كه عملهاى پاكيزهء شما دفع مىكرد غضب مرا از أهل دنيا . اى رضوان ! ايشان را آب ده ، چون آب بخورند نضارت وحسن روهاى ايشان زيادة گردد ، پس رضوان گويد كه : براي اين حق تعالى اين نعمتها را به شما عطا كرد كه فرجهاى شما به فرج حرام نرسيد وآرزوى حال پادشاهان وتوانگران نكرديد .\r\n\r\n","description":"","footnote":"","page_name":" 940 ","page_number":132},
  {"content":"\r\n\r\nپس گويم : اى رضوان ! ظاهر گردان آنچه من براي بندگان خود مهيّا كرده‌ام هشت هزار برابر .\r\nاى داود ! هر كه با من تجارت كند ، سودمندترين تجارت كنندگان است ، هر كه دل به دنيا بندد ودنيا أو را به زمين افكند زيانكارترين زيانكاران است ، واي بر تو اى فرزند آدم ! چه بسيار سنگين است دل تو ، پدر ومادرت مىميرند واز أحوال ايشان عبرت نمىگيرى ؟ !\r\nاى فرزند آدم ! آيا نمىبينى كه حيواني مىميرد وباد مىكند ومردار گنديده مىشود وآن حيواني است وگناهى ندارد ، واگر گناههاى تو را بر كوهها بگذارند كوهها را در هم مىشكند ؟ !\r\nاى داود ! بعزت خود سوگند مىخورم كه هيچ چيز ضررش بر شما مانند مالها وفرزندان شما نيست ، وهيچ چيز فتنهء آن در دل شما مانند اينها نيست ، وعمل شايستهء شما نزد من بلند مىشود وعلم من به همه چيز محيط است ، منزّه پروردگارى كه آفريدگار نور است .\r\nودر سورهء بيست وسوم نوشته است كه : اى فرزندان خاك وآب گنديده ! وفرزندان غفلت ومغرور شده ! بسيار ملتفت مشويد بسوى آنچه بر شما حرام كرده‌ام ، زيرا كه اگر بدانيد كه حرام شما را به كجا مىبرد هرآينه آن را بسيار بد خواهيد شمرد ، واگر ببينيد زنان خوش‌بوى بهشت را كه عافيت يافته‌اند از هيجان طبايع بشريت ، پس ايشان هميشه راضيند وهرگز به خشم نمىآيند وهميشه باقيند وهرگز نمىميرند ، وهر چند شوهر ايشان بكارت ايشان را مىبرد باز باكره مىشوند واز كره نرم‌تر واز عسل شيرين‌ترند ودر پيش تخت ايشان نهرهاى شراب وعسل موج مىزند . واي بر تو ! پادشاهى بزرگ ونعيم ابدى وزندگانى بىتعب وشادى دائم ونعيم باقي نزد من است ، ومنزّه خداوندى كه خالق نور است .\r\nودر سورهء سىام نوشته است : اى فرزندان كه در گرو مرگيد ! كارى كنيد براي آخرت خود ، بخريد آن را به دنيا ومباشيد مانند گروهى كه دنيا را به غفلت وبازى گذرانيدند ، وبدانيد كه هر كه به من قرض مىدهد سرمايهء أو با سود بسيار به أو مىرسد وهر كه به شيطان\r\n\r\n","description":"","footnote":"","page_name":" 941 ","page_number":133},
  {"content":"\r\n\r\nقرض مىدهد در جهنم با أو قرين خواهد بود ، چيست شما را كه به دنيا رغبت مىنمائيد واز حق رو مىگردانيد ؟ آيا حسبهاى شما فريب داده است شما را ؟ چه باشد حسب كسى كه از خاك خلق شده باشد ؟ حسب نزد من به پرهيزكارى است .\r\nاى فرزندان آدم ! بدرستى كه شما وآنچه مىپرستيد بغير از خدا در آتش جهنم خواهيد بود وشما از من بيزاريد ومن از شما بيزارم ومرا حاجتي نيست به عبادت شما تا اسلام بياوريد ، اسلامى با اخلاص ، ومنم عزيز حكيم ، منزّه است خالق نور .\r\nودر سورهء چهل وششم نوشته است كه : اى فرزندان آدم ! سبك مشماريد حقّ مرا كه من سبك شمارم شما را ، در جهنم خورندگان ربا وسود روده‌ها وجگرهاى ايشان پاره پاره خواهد شد ، وچون تصدّق دهيد آن را به آب يقين بشوئيد كه أول به دست من مىآيد پيش از آنكه به دست سايل درآيد ، اگر از مال حرام است مىزنم آن را بر روى آن كه تصدّق كرده است ، واگر از حلال است مىگويم بنا كنيد از براي أو قصرها در بهشت ورياست ، رياست پادشاهى دنيا نيست ؛ رياست ، رياست آخرت است ، منزّه است خالق نور .\r\nدر سورهء چهل وهفتم نوشته است كه : اى داود ! مىدانى چرا بني إسرائيل را مسخ كردم به ميمون وخوك ؟ زيرا كه چون غنى ومالدار گناه بزرگى مىكرد سهل مىشمردند ومىگذرانيدند ، وچون مسكين گناهى از آن پست‌تر مىكرد از أو انتقام مىكشيدند ، پس واجب ولازم شده است لعنت من بر هر كه در زمين تسلّطى بهم رساند ومالدار وپريشان را به يك نحو حكم بر ايشان جارى نگرداند ، وشما متابعت خواهشهاى نفساني مىكنيد ، در دنيا از من كجا خواهيد گريخت در وقتي كه خلوت كنم با شما ؟ چه بسيار نهى كردم شما را كه متعرض حرمتهاى مؤمنان مشويد ، زبانهاى خود را دراز كرده‌ايد در عرضهاى مردم ، منزّه است خالق نور .\r\nدر سورهء شصت وپنجم مكتوب است كه : اى داود ! بخوان بر بني إسرائيل خبر مردى را كه مطيع أو شدند تمام أطراف زمين تا آنكه چون مستقل شد سعى كرد در زمين به فساد وحق را خاموش كرد وباطل را ظاهر گردانيد ودنيا را عمارت كرد وقلعه‌ها ساخت ومالها\r\n\r\n","description":"","footnote":"","page_name":" 942 ","page_number":134},
  {"content":"\r\n\r\nجمع كرد ، پس ناگاه در عين عيش ونعمت أو وحى كردم به زنبورى كه بر أو داخل شود وروى أو را بگزد ، پس زنبور داخل شد در وقتي كه وزرا وأعوان ودربانان أو همه حاضر بودند ونيشى بر پهلوى روى أو زد كه در همان ساعت ورم كرد ، وچشمه‌هاى خون وچرك از رويش جارى شد وگوشت رويش را همه فاسد كرد كه كسى از تعفّن وگند أو نزديك أو نمىتوانست نشست تا آنكه چون مرد ، جثهء أو را بىسر دفن كردند ، اگر آدميان را عبرتي مىبود اين قصه ايشان را از نافرمانى من بازمىداشت وليكن مشغول گرديده‌اند به لهو ولعب دنيا ، پس بگذار ايشان را در لهو ولعب خود تا امر من به ايشان برسد ومن ضايع نمىگردانم مزد نيكوكاران را ، سبحان خالق النور « 1 » .\r\n\r\n\r\n","description":"","footnote":"\r\n( 1 ) . سعد السعود 47 .\r\n","page_name":" 943 ","page_number":135},
  {"content":"\r\n . \r\n","description":"","footnote":"","page_name":" 944 ","page_number":136},
  {"content":"\r\n\r\n\r\nباب بيست ويكم در بيان قصهء أصحاب سبت است\r\n\r\n","description":"","footnote":"","page_name":" 945 ","page_number":137},
  {"content":"\r\n . \r\n","description":"","footnote":"","page_name":" 946 ","page_number":138},
  {"content":"\r\n\r\nحق تعالى فرموده است كه  وَلَقَدْ عَلِمْتُمُ الَّذِينَ اعْتَدَوْا مِنْكُمْ فِي السَّبْتِ فَقُلْنا لَهُمْ كُونُوا قِرَدَةً خاسِئِينَ  « 1 » يعنى : « بتحقيق كه دانستيد حال آن جماعتى را كه تجاوز از حد ونافرمانى كردند از شما در حكم روز شنبه كه شكار ما هي در شنبه كردند ، پس گفتيم مر ايشان را كه بوده باشيد ميمونى چند دور مانده از رحمت خدا يا ذليل وبىمقدار » .\r\nحضرت امام حسن عسكرى عليه السّلام فرمود : يعنى دور گردانيده شده از هر خيرى « 2 » .\r\n فَجَعَلْناها نَكالًا لِما بَيْنَ يَدَيْها وَما خَلْفَها وَمَوْعِظَةً لِلْمُتَّقِينَ  « 3 » « پس گردانيديم مسخ كردن ايشان را عقوبتي وزجر كننده‌اى مر آنچه را پيش روى آنها بود وآنچه پشت سر ايشان بود پندى وموعظه‌اى براي پرهيزكاران » .\r\nبعضي گفته‌اند : يعنى مسخ شدن ايشان عبرت گرديد براي شهرها كه در پيش روى شهر ايشان بود وشهرهائى كه در عقب شهر ايشان بود .\r\nوبعضي گفته‌اند : عقوبتي بود بر كارهائى كه پيش از شكار ما هي وبعد از آنها كه كردند .\r\nاز امام محمد باقر وامام جعفر صادق عليهما السّلام منقول است كه : يعنى عبرتي گرديد براي آنها كه در زمان ايشان بودند وآنها كه بعد از ايشان آمدند وقصهء ايشان را شنيدند همچنانچه ما از قصهء ايشان پند مىگيريم « 4 » .\r\nدر تفسير امام حسن عسكرى عليه السّلام مذكور است كه : يعنى اين مسخى كه ما ايشان را به\r\n\r\n\r\n","description":"","footnote":"\r\n( 1 ) . سورهء بقره : 65 .\r\n( 2 ) . تفسير امام حسن عسكرى عليه السّلام 268 .\r\n( 3 ) . سورهء بقره : 66 .\r\n( 4 ) . مجمع البيان 1 / 130 .\r\n","page_name":" 947 ","page_number":139},
  {"content":"\r\n\r\nآن خوار وذليل گردانيديم ودور از رحمت خود ساختيم ، عقوبتي وبازدارنده‌اى بود ايشان را از آنچه پيش از مسخ مرتكب بودند از گناهان هلاك‌كننده ومنع‌كننده بود گروهى را كه ايشان را بر اين حال مشاهده كردند از آنكه مرتكب مثل اعمال قبيحهء ايشان بشوند ، وپند دهنده وموعظه فرماينده بود پرهيزكارانى را كه پند گيرند به عقوبت ايشان وترك محرّمات نمايند ومردم مرا پند دهند واز گناهانى كه سبب عقوبتها است حذر فرمايند .\r\nپس فرمود كه : حضرت امام زين العابدين عليه السّلام فرمود : اين جماعت گروهى بودند كه در كنار دريائى ساكن بودند ، حق تعالى وپيغمبران أو نهى كرده بودند ايشان را از شكار كردن ما هي در روز شنبه ، پس متمسّك شدند به حيله كه بر خود حلال كنند آنچه خدا بر ايشان حرام گردانيده است ، پس نقبها وجدولها كندند بسوى حوضها كه ما هي از آن راهها داخل حوضها تواند شد وبر نتواند گشت ، چون روز شنبه مىشد ماهيها به أمان الهى مىآمدند ، از راه نقبها وجدولها داخل حوضها وغديرهاى ايشان مىشدند ، چون آخر روز مىشد مىخواستند برگردند به دريا كه از شرّ شكاركنندگان أيمن گردند نمىتوانستند برگشت ، وشب در آن حوضها محصور مىماندند كه به دست آنها را مىتوانست گرفت بىشكاركردنى ، چون روز يكشنبه مىشد آنها را مىگرفتند ومىگفتند : ما در شنبه شكار نكرديم ودر يكشنبه شكار كرديم ، ودروغ مىگفتند آن دشمنان خدا بلكه به همان حيله‌ها ورخنه‌ها كه در روز شنبه كرده بودند شكار كردند ، وبر اين حال ماندند تا مال ايشان بسيار شد وبه سبب گشادگى دست وثروت در أموال زنان بسيار گرفتند وبه أنواع نعمتها متنعّم شدند ، ايشان زيادة از هشتاد هزار نفر بودند وهفتاد هزار كس از ايشان مرتكب اين عمل شدند ، باقي بر ايشان انكار كردند ، چنانچه حق تعالى در جاى ديگر فرموده است كه  وَسْئَلْهُمْ عَنِ الْقَرْيَةِ الَّتِي كانَتْ حاضِرَةَ الْبَحْرِ  يعنى : « سؤال كن يا محمد از ايشان از حال آن شهري كه نزديك دريا بود » ،  إِذْ يَعْدُونَ فِي السَّبْتِ  « در وقتي كه از حكم خدا بيرون مىرفتند در شكار كردن روز شنبه » ،  إِذْ تَأْتِيهِمْ حِيتانُهُمْ يَوْمَ سَبْتِهِمْ شُرَّعاً وَيَوْمَ لا يَسْبِتُونَ لا تَأْتِيهِمْ  « در وقتي كه مىآمدند بسوى ايشان ماهيهاى ايشان در روز شنبهء\r\n\r\n","description":"","footnote":"","page_name":" 948 ","page_number":140},
  {"content":"\r\n\r\nايشان بر روى آب ، يا پياپى وبسيار ، يا سرها از آب بيرون كرده وروزى كه شنبه نبود نمىآمدند بسوى ايشان » ،  كَذلِكَ نَبْلُوهُمْ بِما كانُوا يَفْسُقُونَ  « 1 » « چنين امتحان مىكرديم ايشان را به فسق ايشان »  وَإِذْ قالَتْ أُمَّةٌ مِنْهُمْ لِمَ تَعِظُونَ قَوْماً اللَّهُ مُهْلِكُهُمْ أَوْ مُعَذِّبُهُمْ عَذاباً شَدِيداً  « 2 » « ويادآور وقتي را كه گفتند گروهى از ايشان كه : چرا پند مىدهيد گروهى را كه خدا هلاك كنندهء ايشان خواهد بود در دنيا يا عذاب كنندهء ايشان خواهد بود به عذابي سخت در آخرت » .\r\nحضرت امام عليه السّلام فرمود كه : مراد از هلاك كردن ، عذاب استيصال است ؛ ومراد از عذاب ، عذابها وبلاهاى ديگر است . وفرمود كه : اين سخن را گناهكاران وشكاركنندگان در جواب واعظان گفتند « 3 » .\r\nومشهور آن است كه ايشان سه طايفه بودند : يك طايفه شكار مىكردند ، ويك طايفه ايشان را نهى ومنع مىكردند ، ويك طايفه نه شكار مىكردند ونه نهى آنها مىكردند « 4 » ، اين سخن را اين طايفهء أخير گفتند ،  قالُوا مَعْذِرَةً إِلى رَبِّكُمْ وَلَعَلَّهُمْ يَتَّقُونَ  « 5 » « گفتند پنددهندگان كه : ما ايشان را موعظه مىكنيم تا معذور باشيم نزد پروردگار شما شايد ايشان پرهيزكار شوند وترك گناه بكنند » ،  فَلَمَّا نَسُوا ما ذُكِّرُوا بِهِ أَنْجَيْنَا الَّذِينَ يَنْهَوْنَ عَنِ السُّوءِ وَأَخَذْنَا الَّذِينَ ظَلَمُوا بِعَذابٍ بَئِيسٍ بِما كانُوا يَفْسُقُونَ  « 6 » « پس چون فراموش كردند وترك نمودند آنچه را به ياد ايشان آوردند واز موعظهء ايشان پندپذير نشدند ، نجات داديم آنها را كه نهى مىكردند از گناه وبدى وگرفتيم آنها را كه ستم بر خود مىكردند به عذابي سخت به سبب فسق ونافرمانى ايشان » ،  فَلَمَّا عَتَوْا عَنْ ما نُهُوا عَنْهُ قُلْنا لَهُمْ كُونُوا قِرَدَةً \r\n\r\n\r\n","description":"","footnote":"\r\n( 1 ) . سورهء أعراف : 163 .\r\n( 2 ) . سورهء أعراف : 164 .\r\n( 3 ) . تفسير امام حسن عسكرى عليه السّلام 269 .\r\n( 4 ) . تفسير قمى 1 / 244 ؛ مجمع البيان 2 / 492 ؛ تفسير عياشى 2 / 35 .\r\n( 5 ) . سورهء أعراف : 164 .\r\n( 6 ) . سورهء أعراف : 165 .\r\n","page_name":" 949 ","page_number":141},
  {"content":"\r\n\r\n خاسِئِينَ  « 1 » « پس چون طغيان كردند وترك نكردند آنچه ايشان را از آن نهى كردند گفتيم به ايشان كه : باشيد بوزينگان واز رحمت الهى دور افتادگان » .\r\nپس حضرت امام زين العابدين عليه السّلام فرمود : چون آن ده هزار وكسرى كه مطيعان وواعظان بودند ديدند كه آن هفتاد هزار كس پند ايشان را قبول نمىكنند واز نزول عقوبت خدا پروا نمىكنند ، از ايشان كناره كردند واز ميان ايشان بيرون رفتند ودر شهري ديگر كه نزديك شهر ايشان بود قرار گرفتند كه مبادا عذاب بر آنها نازل شود وايشان را نيز فروگيرد . پس در همان شب عذاب الهى بر ايشان نازل شد وهمه ميمون شدند ودروازهء شهر ايشان بسته ماند كه از ايشان كسى بيرون نمىآمد وكسى از بيرون به شهر ايشان نمىرفت ، چون أهل شهرهاى ديگر شنيدند اين حال را آمدند واز ديوارهاى شهر بالا رفتند وديدند مردان وزنان ايشان همه ميمون شده‌اند ومىگردند .\r\nپس به شهر ايشان درآمدند وآنها كه ايشان را نصيحت مىكردند به نزد خويشان وياران ودوستان خود مىآمدند ومىپرسيدند كه : تو فلانى ؟ أو آب از ديده‌اش مىريخت وبه سر اشاره مىكرد : بلى ؛ سه روز بر اين حال ماندند ، پس حق تعالى بادي وبارانى فرستاد كه ايشان را به دريا انداخت وهلاك كرد ، هيچ مسخ‌شده‌اى بعد از سه روز باقي نماند واينها كه مىبينيد ، شبيه آنهايند ، نه آنهايند ونه از نسل آنهايند .\r\nپس حضرت امام زين العابدين عليه السّلام فرمود : اين جماعت براي شكار ما هي چنين شدند ، پس چگونه خواهد بود نزد خدا حال جمعى كه فرزندان پيغمبر صلّى اللّه عليه وآله وسلم را كشتند وهتك حرمت آن حضرت كردند ؟ حق تعالى اگر چه ايشان را در دنيا مسخ نكرد امّا عذابي كه در آخرت براي ايشان مهيّا گردانيده است اضعاف اضعاف مسخ است .\r\nپس فرمود : اگر آن جماعت كه تعدّى در حكم شنبه كردند متوسل به أنوار مقدسهء محمد صلّى اللّه عليه وآله وسلم وآل طيّبين أو عليهم السّلام مىشدند ، به آن معصيت مبتلا نمىشدند ، واگر آنها كه ايشان را پند مىدادند از خدا سؤال مىكردند به جاه محمد وآل طيّبين أو كه ايشان را از آن\r\n\r\n\r\n","description":"","footnote":"\r\n( 1 ) . سورهء أعراف : 166 .\r\n","page_name":" 950 ","page_number":142},
  {"content":"\r\n\r\nگناه بازدارد هرآينه دعاى ايشان مستجاب مىشد وليكن نكردند تا آنچه خدا در لوح نوشته بود بر ايشان جارى شد « 1 » .\r\nبه سند معتبر از حضرت صادق عليه السّلام منقول است كه : حق تعالى امر كرد يهود را كه ترك كار دنيا در روز جمعه بكنند ، ايشان قبول نكردند وروز شنبه را اختيار كردند ، پس به اين سبب شكار روز شنبه را بر ايشان حرام گردانيد « 2 » .\r\nودر حديث معتبر ديگر فرمود : حق تعالى طايفه‌اى از بني إسرائيل را مسخ نمود ، پس آنچه به دريا رفتند جرّى ومارماهى وساير حيوانات مسخ‌شدهء دريا شدند ، وآنچه به صحرا رفتند خوك وميمون وراسو وسوسمار وساير حيوانات صحرا شدند « 3 » .\r\nعلي بن إبراهيم رحمة اللّه عليه روايت كرده است كه : أصحاب سبت را حق تعالى مهلت داد آن قدر كه بسيار شدند وأموال بيشمار اندوختند وگفتند : شكار شنبه بر ما حلال است وبر پيشينيان حرام بوده است ، زيرا كه تا ما شكار ما هي كنيم در روز شنبه در نعمت ورفاهيتيم ومال ما بسيار شد وبدنهاى ما صحيح است . پس در شبى كه غافل بودند حق تعالى ايشان را به ناگاه گرفت « 4 » .\r\nأيضا روايت كرده است كه : ايشان از بني إسرائيل بودند ودر شهري بودند كه نزديك به دريا بود . در مدّ وجزر ، آب دريا داخل نهرها وزراعتهاى ايشان مىشد وما هي در روز شنبه مىآمد تا آخر زراعتهاى ايشان ودر روز يكشنبه ما هي نمىآمد به نهرها وزراعتهاى ايشان ، پس ايشان در روز شنبه دامها نصب مىكردند در پيش نهرهاى خود كه چون آب دريا پست مىشد ما هي در ميان دامها ونهرهاى ايشان مىماند ودر روز يكشنبه آنها را مىگرفتند ! پس علماى ايشان نهى كردند ايشان را از اين عمل ، فايده نبخشيد تا مسخ شدند به خوك وميمون . وسبب حرام شدن شكار ما هي بر ايشان آن بود\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 269 .\r\n( 2 ) . علل الشرايع 69 ؛ قصص الأنبياء راوندى 206 .\r\n( 3 ) . كافى 6 / 221 .\r\n( 4 ) . تفسير قمى 1 / 181 .\r\n","page_name":" 951 ","page_number":143},
  {"content":"\r\n\r\nكه عيد جميع مسلمانان وغير ايشان روز جمعه بود ، پس يهود مخالفت كردند وگفتند :\r\nعيد ما شنبه است ! پس خداى تعالى شكار شنبه را بر ايشان حرام كرد ومسخ شدند به ميمون وخوك « 1 » .\r\nوبه سند حسن روايت كرده است وغير أو به سند صحيح از حضرت امام محمد باقر عليه السّلام كه فرمود : در كتاب أمير المؤمنين عليه السّلام نوشته است كه : جمعى از أهل بلدهء بصره « 2 » از قوم ثمود بودند وحق تعالى به جهت امتحان ايشان در روز شنبه ما هي بسيار بسوى ايشان مىفرستاد كه به در خانه‌هاى ايشان مىآمدند ودر جميع حوضها ونهرهاى ايشان داخل مىشدند وروزهاى ديگر نمىآمدند ، پس جمعى از سفيهان ايشان شروع كردند به شكار ما هي در شنبه ومدتي اين كار مىكردند ، علما وعبّاد ايشان منعشان نمىكردند ، تا آنكه شيطان به نزد طايفه‌اى از ايشان آمد گفت : خدا شما را نهى فرموده است از خوردن ما هي در روز شنبه ونهى نكرده است شما را از شكار كردن ما هي در روز روز شنبه ، پس در شنبه شكار كنيد ودر روزهاى ديگر بخوريد !\r\nپس ايشان سه طايفه شدند : يك طايفه گفتند : ما شكار ما هي مىكنيم در شنبه كه بر ما حلال است ؛ ويك طايفه به جانب راست رفتند وگفتند : ما شما را نهى مىكنيم از آنكه خلاف امر الهى بكنيد ؛ ويك طايفه به جانب چپ رفتند وشكار نمىكردند وايشان را هم نصيحت نمىكردند ومىگفتند به جماعت نصيحت كنندگان كه : چرا موعظه مىكنيد گروهى را كه خدا ايشان را هلاك خواهد كرد يا عذاب خواهد كرد عذابي سخت ؟\r\nپس آن طايفه‌اى كه ايشان را پند مىدادند گفتند : واللّه ما امشب با شما نمىمانيم در اين شهري كه معصيت خدا در آن كرده‌ايد كه مبادا بلا بر شما نازل شود وما را هم فروگيرد .\r\nپس از آن شهر بيرون رفتند در صحرائى نزديك آن شهر ودر زير آسمان خوابيدند ،\r\n\r\n\r\n","description":"","footnote":"\r\n( 1 ) . تفسير قمى 1 / 244 .\r\n( 2 ) . در تفسير قمى : « أهل ايكه » است ؛ ودر تفسير عياشى وسعد السعود : « ايله » مىباشد . وياقوت حموى گفته است كه : « ايله » شهري است در كنار درياى قلزم بعد از شام ، وگفته‌اند ايله آخر حجاز وأول شام است .\r\n( معجم البلدان 1 / 292 ) .\r\n","page_name":" 952 ","page_number":144},
  {"content":"\r\n\r\nچون صبح شد آمدند كه حال أهل معصيت را مشاهده كنند ، چون به در شهر رسيدند ديدند كه دروازهء شهر بسته است ، هر چند در زدند جواب وصداى آدمي نشنيدند بلكه صدائى چند مانند صداى حيوانات به گوششان مىرسيد ، پس نردبانى بر ديوار شهر گذاشتند وشخصي را به بالا فرستادند ، چون آن مرد بر آن شهر مشرف شد ديد كه همه به صورت ميمون شده‌اند ودمها بهم رسانيده‌اند وبه صداى ميمون فرياد مىكنند ، پس در را شكستند وداخل شهر شدند پس آن ميمونها خويشان خود را شناختند وبه نزد ايشان مىآمدند ، واينها كه به شكل انسان بودند آنها را نمىشناختند ، پس گفتند به آنها : آيا شما را نهى نكرديم از مخالفت حق تعالى « 1 » ؟\r\nودر روايت ديگر وارد شده است : آنها كه شكار مىكردند ، ميمون شدند ؛ وآنها كه شكار نمىكردند وانكار هم نمىكردند ، به شكل مورچه شدند چون حكم حق تعالى را حقير شمردند « 2 » .\r\nدر حديث ديگر از حضرت أمير المؤمنين عليه السّلام منقول است كه : شهري در كنار دريا بود گفتند أهل آن شهر به پيغمبر خود كه : اگر راست مىگوئى دعا كن پروردگار تو ما را « جرّيث » كند وآن نوعي است از ماهيهاى بىفلس ! چون شب شد آن شهر به دريا فرو رفت واهلش همه جرّيثهاى بزرگ شدند كه سواره با أسب در ميان دهان ايشان مىتوانست رفت « 3 » .\r\nودر روايت ديگر منقول است كه : روزى جمعى از أهل كوفه به خدمت حضرت أمير المؤمنين عليه السّلام آمدند وگفتند : يا أمير المؤمنين ! اين مارماهى وجرّيث را در بازارهاى ما مىفروشند .\r\nآن حضرت تبسّم نمود وفرمود : برخيزيد وبا من بيائيد تا امر عجيبى به شما بنمايم ودر حقّ وصىّ پيغمبر خود مگوئيد مگر سخن نيك .\r\n\r\n\r\n","description":"","footnote":"\r\n( 1 ) . تفسير قمى 1 / 244 ؛ سعد السعود 118 ؛ تفسير عياشى 2 / 33 .\r\n( 2 ) . سعد السعود 119 .\r\n( 3 ) . تفسير عياشى 2 / 32 .\r\n","page_name":" 953 ","page_number":145},
  {"content":"\r\n\r\nپس آورد ايشان را به كنار فرات وآب دهان مبارك خود را در فرات انداخت وبه دعائي چند تكلّم فرمود ، ناگاه جرّيثى سر از آب بدر آورد ودهان خود را گشود .\r\nحضرت فرمود : تو كيستى ؟ واي بر تو وبر قوم تو .\r\nگفت : ما از أهل آن شهريم كه در كنار دريا بود كه خدا قصهء ما را در قرآن ياد كرده است ، پس خدا بر ما عرض كرد ولايت تو را وما قبول نكرديم ، وخدا ما را مسخ كرد ، پس بعضي از ما در دريا مىباشند وبعضي در صحرا ، امّا آنها كه در دريا مىباشند أنواع ما است يعنى مارماهى وجرّيث ، وآنها كه در صحرا مىباشند سوسمار وموش دشتى است .\r\nپس حضرت أمير المؤمنين عليه السّلام رو به أصحاب خود كرد وفرمود : شنيديد ؟\r\nگفتند : بلى .\r\nفرمود : بحقّ خداوندى كه محمد صلّى اللّه عليه وآله وسلم را به پيغمبرى فرستاده است كه حائض مىشوند مانند زنان شما « 1 » .\r\nبدان كه ظاهر أحاديث ومشهور ميان مفسران آن است كه ايشان أهل بصره بودند ؛ وبعضي گفته‌اند كه أهل مدين بودند ؛ وبعضي گفته‌اند أهل طبريه بودند « 2 » . وظاهر أحاديث معتبره آن است كه ايشان در زمان حضرت داود عليه السّلام بودند ، واز بعضي أحاديث ظاهر مىشود كه بعضي خوك شدند وبعضي ميمون گرديدند « 3 » ؛ وبعضي گفته‌اند كه : جوانان ايشان ميمون شدند وپيران ايشان خوك شدند « 4 » ، واللّه اعلم .\r\n\r\n\r\n","description":"","footnote":"\r\n( 1 ) . تفسير عياشى 2 / 35 .\r\n( 2 ) . مجمع البيان 2 / 491 ؛ تفسير فخر رازي 15 / 36 . ودر اين دو مصدر وبقيهء مصادرى كه در دسترس بود نامى از بصره نيامده است .\r\n( 3 ) . تفسير قمى 1 / 244 .\r\n( 4 ) . مجمع البيان 2 / 493 ؛ تفسير طبري 6 / 102 .\r\n","page_name":" 954 ","page_number":146},
  {"content":"\r\n\r\n\r\nباب بيست ودوم در بيان قصص حضرت سليمان بن داود عليهما السّلام ومشتمل است بر چند فصل\r\n\r\n","description":"","footnote":"","page_name":" 955 ","page_number":147},
  {"content":"\r\n . \r\n","description":"","footnote":"","page_name":" 956 ","page_number":148},
  {"content":"\r\n\r\n\r\nفصل أول در بيان فضايل وكمالات ومعجزات ومجملات حالات آن حضرت\r\nحق تعالى در كلام مجيد مىفرمايد كه  وَلِسُلَيْمانَ الرِّيحَ عاصِفَةً تَجْرِي بِأَمْرِهِ إِلى الْأَرْضِ الَّتِي بارَكْنا فِيها وَكُنَّا بِكُلِّ شَيْءٍ عالِمِينَ  « 1 » يعنى : « مسخّر گردانيديم براي سليمان باد را در حالتي كه بسيار تند وسخت بود وجارى مىشد به امر أو بسوى زمينى كه بركت داده بوديم در آن وبوديم به همه چيز عالم ودانا » .\r\nعلي بن إبراهيم روايت كرده است كه : اين زمين مبارك شام وبيت المقدس بود « 2 » .\r\n وَمِنَ الشَّياطِينِ مَنْ يَغُوصُونَ لَهُ وَيَعْمَلُونَ عَمَلًا دُونَ ذلِكَ وَكُنَّا لَهُمْ حافِظِينَ  « 3 » « وبودند از ديوان وشياطين جمعى كه فرو مىرفتند براي أو به دريا ونفايس آنها را براي أو بيرون مىآوردند ومىكردند براي أو كارى چند غير از اين ساختن شهرها وقصرها وكندن كوهها وساختن صنعتهاى غريب وبوديم مر ايشان را حفظكننده از آنكه نافرمانى آن حضرت كنند ، يا ضررى به كسى برسانند » .\r\nدر جاى ديگر فرموده است كه  وَوَرِثَ سُلَيْمانُ داوُدَ  « وميراث برد سليمان از داود مال وعلم وپيغمبرى را » ،  وَقالَ يا أَيُّهَا النَّاسُ عُلِّمْنا مَنْطِقَ الطَّيْرِ وَأُوتِينا مِنْ كُلِّ شَيْءٍ إِنَّ \r\n\r\n\r\n","description":"","footnote":"\r\n( 1 ) . سورهء أنبياء : 81 .\r\n( 2 ) . تفسير قمى 2 / 74 .\r\n( 3 ) . سورهء أنبياء : 82 .\r\n","page_name":" 957 ","page_number":149},
  {"content":"\r\n\r\n هذا لَهُوَ الْفَضْلُ الْمُبِينُ  « 1 » « وگفت سليمان : اى گروه مردم ! تعليم كرده شده‌ايم ما زبان مرغان را وداده شده‌ايم از هر چيزى بهره‌اى ، بدرستى كه اين فضل وزيادتى است ظاهر وهويدا » .\r\nباز فرموده است كه  وَلِسُلَيْمانَ الرِّيحَ غُدُوُّها شَهْرٌ وَرَواحُها شَهْرٌ  « ومسخّر گردانيديم از براي سليمان باد را كه بامداد به قدر يك ماه راه مىرفت وپسين به قدر يك ماه راه » ،  وَأَسَلْنا لَهُ عَيْنَ الْقِطْرِ  « وجارى گردانيديم از براي أو چشمهء مس را » وگفته‌اند : سه شبانه روز مانند آب از براي أو جارى بود وآنچه مردم بيرون مىآورند تا حال از آن مس است « 2 » ،  وَمِنَ الْجِنِّ مَنْ يَعْمَلُ بَيْنَ يَدَيْهِ بِإِذْنِ رَبِّهِ  « ومسخّر گردانيديم براي أو از جنّيان جمعى را كه كار مىكردند در پيش روى أو به اذن وامر پروردگار أو » ،  وَمَنْ يَزِغْ مِنْهُمْ عَنْ أَمْرِنا نُذِقْهُ مِنْ عَذابِ السَّعِيرِ  « 3 » « وهر كه عدول مىكرد از جنّيان از امر ما ، وفرمان آن حضرت نمىبرد ، مىچشانيديم به أو از عذاب آتش سوزندهء افروختهء آخرت يا دنيا را » .\r\nچنانكه گفته‌اند : خدا ملكي را موكّل گردانيده بود به ايشان كه در دستش تازيانه‌اى بود از آتش ، وهر كه فرمان سليمان نمىبرد آن تازيانه را بر أو مىزد كه مىسوخت « 4 » .\r\n يَعْمَلُونَ لَهُ ما يَشاءُ مِنْ مَحارِيبَ وَتَماثِيلَ وَجِفانٍ كَالْجَوابِ وَقُدُورٍ راسِياتٍ  « مىساختند جنّيان از براي أو آنچه مىخواست از قصرها وبناهاى رفيع ومثالها وصورتها وكاسه‌ها مانند حوضهاى بزرگ وديگهاى بزرگ كه نصب كرده بودند واز بسيارى بزرگى آنها را حركت نمىتوانستند داد » ،  اعْمَلُوا آلَ داوُدَ شُكْراً وَقَلِيلٌ مِنْ عِبادِيَ الشَّكُورُ  « 5 » « گفتيم كه : عمل كنيد وعبادت كنيد اى آل داود به شكر اين نعمتها\r\nو \r\n\r\n","description":"","footnote":"\r\n( 1 ) . سورهء نمل : 16 .\r\n( 2 ) . مجمع البيان 4 / 382 .\r\n( 3 ) . سورهء سبأ : 12 .\r\n( 4 ) . مجمع البيان 4 / 382 .\r\n( 5 ) . سورهء سبأ : 13 .\r\n","page_name":" 958 ","page_number":150},
  {"content":"\r\n\r\nاندكى از بندگان من شكركننده‌اند » .\r\nودر جاى ديگر فرموده است كه  وَلَقَدْ فَتَنَّا سُلَيْمانَ وَأَلْقَيْنا عَلى كُرْسِيِّهِ جَسَداً ثُمَّ أَنابَ  « 1 » « بتحقيق كه امتحان كرديم سليمان را وانداختيم بر كرسي أو جسدي را پس انابه وتوبه كرد بسوى ما » ،  قالَ رَبِّ اغْفِرْ لِي وَهَبْ لِي مُلْكاً لا يَنْبَغِي لِأَحَدٍ مِنْ بَعْدِي إِنَّكَ أَنْتَ الْوَهَّابُ  « 2 » گفت : « پروردگارا ! بيامرز مرا وببخش مرا ملك وپادشاهى كه سزاوار نباشد براي كسى بعد از من بدرستى كه توئى بسيار بخشنده » ،  فَسَخَّرْنا لَهُ الرِّيحَ تَجْرِي بِأَمْرِهِ رُخاءً حَيْثُ أَصابَ  « 3 » « پس مسخّر گردانيديم براي أو باد را كه جارى مىشد به امر أو نرم وهموار به هر جا كه مىخواست » .\r\nگفته‌اند : در أول تند بود كه بساط را از جا مىكند ، در آخر كه به راه مىافتاد هموار مىرفت ، وبعضي گفته‌اند كه : گاهى چنان بود وگاهى چنين ؛ بعضي گفته‌اند كه تند مىرفت وهموار بود ؛ بعضي گفته‌اند كه هموارى كناية است از آنكه فرمانبردار آن حضرت بود « 4 » .\r\n  وَالشَّياطِينَ كُلَّ بَنَّاءٍ وَغَوَّاصٍ . وَآخَرِينَ مُقَرَّنِينَ فِي الْأَصْفادِ   « 5 » « ومسخّر گردانيديم براي أو ديوها را هر بنا كننده‌اى وهر غوص كننده‌اى در دريا وديوهاى ديگر را كه بر يكديگر بسته بودند به زنجيرها » يعنى متمرّدان يا كافران ايشان كه دو وسه وزياد را با يكديگر به زنجير مىكشيد .\r\n هذا عَطاؤُنا فَامْنُنْ أَوْ أَمْسِكْ بِغَيْرِ حِسابٍ  « 6 » « به أو گفتيم : اين بخشش ماست مر تو را ، خواهى بده به مردم وخواهى نگاه دار كه تو را در قيامت بر آن حساب نخواهيم كرد » .\r\nشيخ طبرسى روايت كرده است كه : شياطين براي حضرت سليمان عليه السّلام بساطى ساخته\r\n\r\n\r\n","description":"","footnote":"\r\n( 1 ) . سورهء ص : 34 .\r\n( 2 ) . سورهء ص : 35 .\r\n( 3 ) . سورهء ص : 36 .\r\n( 4 ) . مجمع البيان 4 / 477 .\r\n( 5 ) . سورهء ص : 37 و 38 .\r\n( 6 ) . سورهء ص : 39 .\r\n","page_name":" 959 ","page_number":151},
  {"content":"\r\n\r\nبودند از طلا وابريشم كه يك فرسخ در يك فرسخ بود ، وبراي آن حضرت منبرى از طلا در ميان بساط مىگذاشتند كه بر آن مىنشست ودر دور آن سه هزار كرسي از طلا ونقره بود كه پيغمبران بر كرسيهاى طلا وعلماء بر كرسيهاى نقره مىنشستند وبر دور ايشان ساير مردم مىنشستند ، وبر دور مردم ديوان وشياطين وجنّيان مىايستادند ومرغان ايشان را به بال خود سايه مىكردند ، وباد صبا آن بساط را برمىداشت واز صبح تا پسين يك ماه راه مىبرد واز پسين تا صبح يك ماه راه مىبرد « 1 » .\r\nبه روايت ديگر از امام محمد باقر عليه السّلام روايت كرده است كه : حق تعالى پادشاهى مشرق ومغرب زمين را به حضرت سليمان عطا فرمود وهفتصد سال وهفت ماه پادشاهى تمام دنيا كرد كه جنّيان وآدميان وديوان وچهار پايان ومرغان ودرندگان همه در فرمان أو بودند ، وعلم هر چيز وزبان هر چيز را خدا به أو تعليم كرده بود ، ودر زمان آن حضرت صنعتهاى عجيب پيدا شد كه مردم ياد مىكنند « 2 » .\r\nمؤلف گويد : اين حديث غريب است از جهت اشتمال بر اين مقدار از عمر آن حضرت ومالك شدن تمام دنيا وهر دو مخالف أحاديث ديگر است ، واللّه يعلم .\r\nأيضا روايت كرده است كه لشكرگاه آن حضرت صد فرسخ بود : بيست وپنج فرسخ از آدميان بود ، وبيست وپنج فرسخ از جنّيان بود ، وبيست وپنج فرسخ از وحشيان ، وبيست وپنج فرسخ از مرغان ؛ وهزار خانه از آبگينه بر روى چوب تعبيه كرده بودند كه سيصد زن نكاحي وهفتصد كنيز براي آن حضرت در آن خانه‌ها بودند . پس باد تند را امر مىكرد كه اينها را از جا مىكند وباد نرم را امر مىكرد كه به راه مىبرد ، پس خدا به آن حضرت وحى نمود در ميان زمين وآسمان كه : بر پادشاهى تو اين را افزودم كه هر كه سخنى بگويد باد از براي تو بياورد « 3 » .\r\nثعلبى روايت كرده است كه : چون سليمان عليه السّلام بر بساط سوار مىشد أهل وحشم\r\nو \r\n\r\n","description":"","footnote":"\r\n( 1 ) . مجمع البيان 4 / 215 .\r\n( 2 ) . مجمع البيان 4 / 214 .\r\n( 3 ) . مجمع البيان 4 / 215 .\r\n","page_name":" 960 ","page_number":152},
  {"content":"\r\n\r\nخدمتكاران ونويسندگان ولشكر خود را با خود مىبرد واينها در سقفها بودند بر روى يكديگر در خور درجه‌هاى خود ، ومطبخ آن حضرت همراه أو بود با تنورهاى آهن وديگهاى بزرگ كه در هر ديگى بيست شتر پخته مىشد ، وميدانها براي چهار پايان در پيش مجلس أو بود ، وطبّاخان مشغول طبخ بودند وساير صنّاع مشغول اعمال خود بودند ، واسبان در پيش روى آن حضرت بودند وبساط در هوا مىرفت .\r\nپس ، از إصطخر شيراز يك روز به يمن رفت وگذشتند بر مدينهء طيّبه ، پس سليمان عليه السّلام فرمود كه : اين محل هجرت پيغمبر آخر الزمان صلّى اللّه عليه وآله وسلم خواهد بود ، خوشا حال كسى كه به أو ايمان بياورد ومتابعت أو بكند ، وچون به مكهء معظّمه گذشت بتها ديد كه بر دور كعبه گذاشته‌اند ، وچون سليمان عليه السّلام گذشت كعبه گريست ، پس خدا وحى كرد به أو كه : چرا مىگريى ؟\r\nكعبه گفت : براي آن مىگريم كه پيغمبرى از پيغمبران تو وجمعى از دوستان تو بر من گذشتند ونزد من فرود نيامدند ونزديك من نماز نكردند وبتها را بر دور من گذاشته‌اند ومىپرستند .\r\nپس خدا وحى فرستاد بسوى أو كه : گريه مكن ، بزودى تو را پر خواهم كرد از روهاى سجده‌كننده ، وقرآن تازه در تو خواهم فرستاد ، وپيغمبرى در آخر الزمان نزد تو مبعوث خواهم كرد كه بهترين پيغمبران من باشد ، وجمعى را مقرر خواهم كرد كه تو را آبادان گردانند ، وفريضه‌اى بر ايشان واجب خواهم كرد كه به سبب آن از أطراف عالم بسوى تو بشتابند مانند مرغان كه بسوى آشيانه‌هاى خود شتابند ومانند ناقه‌اى كه بسوى فرزند خود ميل كند ، وتو را پاك خواهم كرد از لوث بتها وبت‌پرستان « 1 » .\r\nوروايت كرده است كه : چون سليمان عليه السّلام بعد از پدر خود پيغمبر وپادشاه شد امر فرمود تختى براي أو ساختند بسيار غريب وبديع كه در هنگام قضا وحكم در ميان مردم كه بر روى آن نشيند كه مبطلى يا گواه ناحقى به نزد أو آيد بترسد ودروغ نگويد ودعوى\r\n\r\n\r\n","description":"","footnote":"\r\n( 1 ) . عرائس المجالس 296 .\r\n","page_name":" 961 ","page_number":153},
  {"content":"\r\n\r\nناحق نكند وگواه گواهى باطل ندهد .\r\nپس تخت را از دندان فيل ساختند وبه ياقوت ومرواريد وزبرجد وأنواع جواهر مرصّع كردند ، ودر دور آن چهار درخت از طلا ساختند كه خوشه‌هاى آن از ياقوت سرخ وزمرّد سبز بود ، وبر سر دو درخت دو طاووس از طلا تعبيه كردند وبر سر دو درخت ديگر دو كركس از طلا روبروى يكديگر ، ودر دو جانب تخت دو شير از طلا ساختند كه بر سر هر يك از ايشان عمودى بود از زمرّد سبز ، وبر آن چهار درخت از درختان تاك از طلاى سرخ بسته بودند وخوشه‌هاى آنها از ياقوت سرخ بود ، وآن درختان تاك وآن چهار درخت سايه مىافكندند بر تخت آن حضرت .\r\nچون حضرت سليمان مىخواست كه بر آن تخت بالا رود ، چون قدم بر پايهء أول مىگذاشت جميع آن تخت به روش آسيا به گردش مىآمد وكركس‌ها وطاووس‌ها بالهاى خود را مىگشودند وشيرها دستهاى خود را به زمين پهن مىكردند ودمهاى خود را به زمين مىزدند ، همچنين بر هر پايه كه قدم مىگذاشت چنين مىكردند تا به تخت بالا مىرفت ، چون بر روى تخت قرار مىگرفت آن دو كركس تاج را بر سر آن حضرت مىگذاشتند .\r\nپس تخت با آن درختان ومرغان به گردش مىآمدند واز دهانهاى خود مشك وعنبر بر آن حضرت مىپاشيدند ، پس كبوترى كه در پايهء تخت تعبيه كرده بودند از طلا ومكلّل به جواهر گرانبها تورات را به دست حضرت سليمان عليه السّلام مىداد وآن حضرت بر مردم مىخواند ، بعد از آن مردم به مرافعه به نزد آن حضرت مىآمدند ، وعظماى بني إسرائيل بر هزار كرسي طلا مىنشستند در جانب راست آن حضرت ، وعظماى جن بر هزار كرسي نقره مىنشستند در جانب چپ آن حضرت .\r\nپس مرغان حاضر مىشدند وبر سر ايشان بالهاى خود را مىگستردند ، چون كسى به دعوى مىآمد وحضرت سليمان عليه السّلام گواه از أو مىطلبيد تخت با هر چه در دور آن بود به گردش مىآمدند وشيرها دمها را بر زمين مىزدند ومرغان مرصّع بالها را مىگشودند ، پس\r\n\r\n","description":"","footnote":"","page_name":" 962 ","page_number":154},
  {"content":"\r\n\r\nدر دل مدّعيان وشهود رعبى بهم مىرسيد كه خلاف واقع نمىتوانستند گفت « 1 » .\r\nمؤلف گويد : اينها موافق روايات عامه است ، وگفته‌اند مفسّران كه : در شريعت آن حضرت ساختن صورت حيوانات حرام نبود ودر اين امّت حرام شد « 2 » .\r\nودر أحاديث معتبره از حضرت صادق عليه السّلام منقول است كه : تماثيلى كه خدا فرموده است كه جنّيان براي آن حضرت مىساختند ، تماثيل مردان وزنان نبود بلكه صورت درخت ومثل آن بود « 3 » .\r\nوبه سند صحيح از حضرت امام محمد باقر عليه السّلام منقول است كه : ملك سليمان عليه السّلام ما بين بلاد إصطخر بود تا بلاد شام « 4 » .\r\nمؤلف گويد : ممكن است كه در أول پادشاهى ، ملك آن حضرت اين قدر بوده باشد .\r\nوبه سند معتبر از حضرت موسى بن جعفر عليهما السّلام منقول است كه : حق تعالى پيغمبرى را مبعوث نگردانيد مگر عاقل وبعضي در عقل كاملتر از بعضي بودند ، وداود عليه السّلام سليمان را خليفه نكرد تا عقلش را آزمود ، وسليمان در ابتداى خلافت سيزده سال بود عمر أو وچهل سال مدت پادشاهى آن حضرت بود وذو القرنين دوازده‌ساله پادشاه شد وسى سال سلطنت كرد « 5 » .\r\nوبه سند معتبر منقول است كه : از حضرت امام جعفر صادق عليه السّلام پرسيدند از تفسير قول حق تعالى كه : « اى آل داود ! شكر كنيد » « 6 » ؟\r\nحضرت فرمود : آل داود هشتاد مرد وهفتاد زن بودند ويك روز ترك مواظبت محراب عبادت خود نكردند ، پس چون داود عليه السّلام به عالم قدس رحلت نمود سليمان پادشاه شد\r\nو \r\n\r\n","description":"","footnote":"\r\n( 1 ) . عرائس المجالس 306 .\r\n( 2 ) . تفسير قرطبى 14 / 273 .\r\n( 3 ) . محاسن 2 / 458 ؛ كافى 6 / 527 .\r\n( 4 ) . قصص الأنبياء راوندى 208 .\r\n( 5 ) . محاسن 1 / 307 .\r\n( 6 ) . سورهء سبأ : 13 .\r\n","page_name":" 963 ","page_number":155},
  {"content":"\r\n\r\nگفت : اى گروه مردمان ! خدا به ما تعليم كرده است زبان مرغان را .\r\nپس خدا مسخّر أو گردانيد جنّيان وآدميان را ، وهر پادشاهى را كه مىشنيد در أطراف زمين هست بر سر أو مىرفت تا أو را ذليل مىكرد وبه دين خود در مىآورد وباد را خدا مسخّر أو نمود ، وچون به مجلس خود مىنشست مرغان بر سرش جمع مىشدند وبه بالهاى خود سايه بر أو مىافكندند وجنّيان وآدميان در خدمتش صف مىكشيدند ، وچون مىخواست با لشكر خود به جنگ برود به ناحيه‌اى بساطى از چوب براي أو مىزدند ولشكرى وچهار پايان وآلات حرب همه را بر آن بساط مىگذاشت ، وآنچه أو را در كار بود همه را بر آن بساط جا مىداد ، پس امر مىفرمود باد تند سخت را كه در زير بساط چوب داخل مىشد برمىداشت ومىبرد به هر جا كه مىخواست ، بامداد يك ماه راه مىرفت وپسين يك ماه راه « 1 » .\r\nبه سند موثق كالصحيح از حضرت أمير المؤمنين عليه السّلام منقول است كه : روزى حضرت سليمان عليه السّلام بيرون آمد از بيت المقدس وبر بساط خود نشست وسيصد هزار كرسي در جانب راست آن حضرت بود كه آدميان بر آنها نشسته بودند ، وسيصد هزار كرسي در جانب چپ أو بود كه جنّيان بر آنها نشسته بودند ، امر فرمود مرغان را كه بر سر همه سايه افكندند ، وحكم فرمود باد را كه ايشان را برداشت وآورد به مدائن واز مدائن برداشت ايشان را وشب را در إصطخر شيراز گذرانيدند ، چون بامداد شد حكم كرد باد ايشان را به جزيرهء بركاوان « 2 » برد وامر كرد باد را آن قدر پست شد كه نزديك شد پاهاى ايشان به آب برسد ! در آن حال بعضي از ايشان به بعضي گفتند : هرگز پادشاهى از اين عظيمتر ديده‌ايد ؟\r\nپس ملكي از آسمان ندا كرد كه : ثواب يك سبحان اللّه گفتن از براي خدا بزرگتر است از اين پادشاهى كه مىبينيد « 3 » .\r\n\r\n\r\n","description":"","footnote":"\r\n( 1 ) . قصص الأنبياء راوندى 208 .\r\n( 2 ) . در مصدر « بركادان » آمده است . ياقوت حموى گفته است : « بركاوان » ناحيه‌اى است در فارس ( معجم البلدان 1 / 399 ) .\r\n( 3 ) . قصص الأنبياء راوندى 208 .\r\n","page_name":" 964 ","page_number":156},
  {"content":"\r\n\r\nبه سند صحيح از حضرت امام محمد باقر عليه السّلام منقول است كه : حضرت سليمان عليه السّلام قلعه‌اى داشت كه شياطين براي آن حضرت بنا كرده بودند كه در آن هزار حجره بود ، ودر هر حجره يك زن از زنان آن حضرت بود ، هفتصد كنيز قبطي بودند وسيصد زن نكاحي ، حق تعالى قوّت چهل مرد در مجامعت زنان به آن حضرت عطا كرده بود ودر هر شبانه روز همهء ايشان را مىديد وبه مجامعت خود مىرسانيد ، آن حضرت مأمور ساخته بود شياطين را كه از موضعي به موضع ديگر سنگ مىبردند ، پس إبليس به آنها رسيد واز ايشان پرسيد : چون است حال شما ؟\r\nگفتند : طاقت ما به نهايت رسيده است .\r\nإبليس گفت : سنگ را كه به موضع خود رسانيدند خالى بر مىگرديد ؟\r\nگفتند : بلى .\r\nگفت : پس شما در راحتيد .\r\nچون باد اين سخن را به گوش سليمان عليه السّلام رسانيد حكم فرمود كه چون شياطين سنگ را به موضع مقرر برسانند به قدر آن خاك از آن موضع برگردانند به آن موضعي كه سنگ را برداشته‌اند .\r\nپس باز إبليس به ايشان رسيد وأحوال ايشان را پرسيد ، گفتند : حال ما بدتر شد .\r\nگفت : آيا شبها مىخوابيد ؟\r\nگفتند : بلى .\r\nگفت : پس در راحتيد .\r\nچون باد اين سخن را به گوش سليمان رسانيد حكم فرمود كه شب وروز هر دو كار كنند . پس اندك وقتي كه از اين گذشت حضرت سليمان عليه السّلام از دنيا رحلت فرمود « 1 » .\r\nمؤلف گويد : در اينجا اشاره‌اى است به اينكه كار را بر مردم تنگ گرفتن عاقبتى ندارد هر چند آنها مردم بد باشند .\r\n\r\n\r\n","description":"","footnote":"\r\n( 1 ) . قصص الأنبياء راوندى 209 .\r\n","page_name":" 965 ","page_number":157},
  {"content":"\r\n\r\nودر حديث معتبر از حضرت امام رضا عليه السّلام منقول است كه : پيرزالى به خدمت حضرت سليمان عليه السّلام آمد از باد شكايت كرد ، پس حضرت سليمان باد را طلبيد فرمود : چرا آزار كرده‌اى اين زن را كه از تو شكايت مىنمايد ؟\r\nباد گفت : پروردگار عزت مرا فرستاد بسوى كشتى فلان جماعت كه كشتى ايشان را از غرق نجات دهم ومشرف بر غرق شده بود ، من به سرعت مىرفتم براي نجات آن كشتى ، پس به اين زن گذشتم كه در بأم خانهء خود ايستاده بود وبىاختيار من افتاد از بأم ودستش شكست .\r\nپس سليمان عليه السّلام مناجاة كرد كه : پروردگارا ! چه حكم كنم بر باد ؟\r\nحق تعالى وحى فرستاد : حكم كن بر أهل آن كشتى كه ديهء شكستن دست اين زن را بدهند چون باد براي خلاصي كشتى ايشان مىرفته است ، زيرا كه نزد من ظلم كرده نمىشود احدى از عالميان « 1 » .\r\nدر حديث معتبر از حضرت صادق عليه السّلام منقول است كه : حضرت سليمان عليه السّلام به سبب پادشاهى دنيا ، بعد از همهء پيغمبران داخل بهشت خواهد شد « 2 » .\r\nدر حديث معتبر ديگر فرمود كه : أول كسى كه خانهء كعبه را جامهء بافته پوشانيد حضرت سليمان عليه السّلام بود كه جامه‌هاى مصرى سفيد بر كعبه پوشانيد « 3 » .\r\nدر حديث صحيح از امام محمد باقر عليه السّلام منقول است كه : حضرت سليمان به حجّ خانهء كعبه رفت با جنّيان وآدميان ومرغان بر روى هوا ، وكعبه را جامه‌هاى قبطي پوشانيد « 4 » .\r\nدر حديث گذشت كه سليمان ختنه كرده متولد شد « 5 » ونقش نگين انگشتر آن حضرت\r\n\r\n\r\n","description":"","footnote":"\r\n( 1 ) . محاسن 2 / 11 ؛ كافى 7 / 369 ؛ تهذيب الأحكام 10 / 203 .\r\n( 2 ) . سرائر ابن إدريس 3 / 564 .\r\n( 3 ) . من لا يحضره الفقيه 2 / 235 .\r\n( 4 ) . من لا يحضره الفقيه 2 / 235 ؛ كافى 4 / 213 .\r\n( 5 ) . علل الشرايع 594 ؛ عيون أخبار الرضا 1 / 242 .\r\n","page_name":" 966 ","page_number":158},
  {"content":"\r\n\r\nاين بود : « سبحان من الجم الجنّ بكلماته » « 1 » يعنى « منزّه است خداوندى كه لجام كرد جنّيان را به كلمات خود » يعنى مسخّر گردانيد ايشان را به نامهاى بزرگ خود يا به فرمان واجب الاذعان خود .\r\nودر حديث معتبر از امام محمد باقر عليه السّلام مروى است كه : شبى بعد از خفتن ، حضرت أمير المؤمنين عليه السّلام از خانه بيرون آمدند وآهسته مىفرمودند : امام شما بسوى شما بيرون آمده است وپيراهن آدم عليه السّلام را پوشيده است ودر دست اوست انگشتر سليمان وعصاي موسى « 2 » .\r\nودر روايت ديگر وارد شده است : روزى حضرت سليمان با آن شوكت خود گذشت بر عابدى از عبّاد بني إسرائيل ، آن عابد گفت : واللّه اى پسر داود ! خدا به تو پادشاهى عظيمى عطا كرده است .\r\nپس باد آن صدا را به گوش سليمان رسانيد ، سليمان در جواب أو گفت : واللّه كه يك تسبيح در صحيفهء مؤمن بهتر است از آنچه خدا به پسر داود داده است ، زيرا كه آنچه به أو داده است برطرف مىشود وثواب آن تسبيح هميشه باقي است « 3 » .\r\nروايت كرده‌اند كه : چون صبح مىشد سليمان عليه السّلام نظر مىكرد به روهاى مردم واز توانگران واشراف مىگذشت ، چون به مساكين مىرسيد با ايشان مىنشست ومىگفت :\r\nمسكينى با مساكين نشسته است « 4 » !\r\nوبا آن پادشاهى كه داشت ، جامهء موئين مىپوشيد ، چون شب مىشد دستهاى خود را به گردن خود مىبست وتا صبح برپا ايستاده بود ومىگريست ، وخوراك أو از زنبيلى بود كه به دست خود مىبافت ومىفروخت ، وپادشاهى را براي آن طلبيد كه بر پادشاهان كافر\r\n\r\n\r\n","description":"","footnote":"\r\n( 1 ) . عيون أخبار الرضا 2 / 55 ؛ امالى شيخ صدوق 370 ؛ مكارم الأخلاق 90 .\r\n( 2 ) . كافى 1 / 231 ؛ بصائر الدرجات 178 و 188 .\r\n( 3 ) . تنبيه الخواطر 137 .\r\n( 4 ) . تنبيه الخواطر 211 .\r\n","page_name":" 967 ","page_number":159},
  {"content":"\r\n\r\nغالب شود وايشان را به اسلام درآورد « 1 » .\r\nبه سند معتبر منقول است كه شخصي به خدمت امام محمد تقي عليه السّلام عرض كرد : مردم در باب خردسالى شما گفتگو مىكنند ومىگويند : چون مىشود كه طفل نه ساله‌اى امام باشد ؟\r\nحضرت فرمود كه : حق سبحانه وتعالى وحى نمود بسوى داود كه سليمان را خليفهء خود گرداند وسليمان طفلى بود كه گوسفند مىچرانيد ، چون عبّاد وعلماى بني إسرائيل اين را انكار كردند خدا وحى نمود به داود كه : بگير عصاهاى آنها را كه در اين باب سخن مىگويند وبا عصاي سليمان در خانه‌اى بگذار وبه مهر همهء ايشان آن خانه را مهر كن ، فردا در را بگشا ، پس عصاي هر كه برگ بر آورده باشد وميوه داده باشد أو خليفهء من است .\r\nچون داود رسالت الهى را به ايشان رسانيد ، گفتند : راضى شديم « 2 » . چون عصاي سليمان برگ كرد وميوه داد ، انقياد كردند براي خلافت أو .\r\nودر حديث معتبر منقول است كه شخصي از حضرت صادق عليه السّلام پرسيد : چگونه شياطين به آسمان بالا مىروند وحال آنكه ايشان مانند مردمند در خلقت وكثافت ، واگر چنين نبودند چگونه از براي حضرت سليمان عمارتها وكارهاى دشوار مىكردند كه فرزندان آدم از آنها عاجز بودند ؟\r\nحضرت فرمود : ايشان أجسام لطيفه‌اند وغذاى ايشان نسيم است ، به اين سبب بىنردبان به آسمان بالا مىتوانند رفت ، وليكن حق تعالى چنانچه ايشان را مسخّر حضرت سليمان گردانيد همچنين ايشان را غليظ وكثيف گردانيد كه آن كارها از ايشان متمشّى تواند شد « 3 » .\r\nدر حديث معتبر منقول است كه علي بن يقطين از حضرت موسى بن جعفر عليه السّلام پرسيد :\r\nآيا جايز است كه پيغمبر خدا بخيل بوده باشد ؟\r\n\r\n\r\n","description":"","footnote":"\r\n( 1 ) . ارشاد القلوب 157 .\r\n( 2 ) . كافى 1 / 383 .\r\n( 3 ) . احتجاج 2 / 220 .\r\n","page_name":" 968 ","page_number":160},
  {"content":"\r\n\r\nفرمود : نه .\r\nگفت : پس چه معنى دارد قول سليمان عليه السّلام كه : پروردگارا ! مرا بيامرز وببخش مرا ملكي كه سزاوار نباشد از براي احدى بعد از من .\r\nآن حضرت فرمود : پادشاهى دو پادشاهى است : يك پادشاهى آن است كه به جور وغلبه واستيلا باشد ، وپادشاهى ديگر آن است كه از جانب خدا باشد مانند پادشاهى آل إبراهيم وپادشاهى طالوت وذو القرنين . پس سليمان گفت : به من عطا كن پادشاهى كه سزاوار نباشد بعد از من كسى را كه به غلبه واستيلا وجور وستم مثل آن تواند تحصيل كرد ؛ تا بدانند مردم كه پادشاهى آن حضرت زيادة از طاقت بشر است تا معجزهء أو باشد بر حقيقت أو ودليل باشد بر پيغمبرى أو ، وغرض آن حضرت آن نبود كه حق تعالى به أنبيا وأوصيا از پادشاهى حق مثل آن ندهد .\r\nپس حق تعالى براي أو باد را مسخّر گردانيد هر جا كه خواهد أو را ببرد هر روز دوماهه راه ، وشياطين را مسخّر أو گردانيد كه براي أو بنا كنند وغوّاصى كنند وزبان مرغان را تعليم أو نمود ، پس مردم دانستند در زمان أو وبعد از أو كه پادشاهى آن حضرت شباهتى ندارد به پادشاهى ملوكى كه مردم از براي خود اختيار مىكنند وبه جور وغلبه بر مردم مستولى مىشوند .\r\nپس حضرت فرمود : واللّه كه خدا داده است به ما آنچه به سليمان داده بود وآنچه به سليمان واحدى غير أو نداده بود . حق تعالى در قصهء سليمان عليه السّلام فرمود : « اين عطاى ماست پس ببخش يا نگاهدار بىحساب » « 1 » ، ودر قصهء محمد صلّى اللّه عليه وآله وسلم فرمود : « آنچه به شما مىدهد ومىگويد به آن اخذ كنيد وآنچه شما را از آن نهى مىكند ترك كنيد » « 2 » ، واختيار دين ودنياي همه را به آن حضرت گذاشت « 3 » .\r\nمؤلف عفى عنه گويد كه : در جواب اين شبهه وجوه بسيار در كتاب بحار الأنوار ذكر\r\n\r\n\r\n","description":"","footnote":"\r\n( 1 ) . سورهء ص : 39 .\r\n( 2 ) . سورهء ص : 39 .\r\n( 3 ) . معاني الأخبار 353 ؛ علل الشرايع 71 .\r\n","page_name":" 969 ","page_number":161},
  {"content":"\r\n\r\nكرده‌ام « 1 » وچون اين وجه كه از معدن وحى والهام ظاهر گرديده بهترين وجوه است در اين كتاب به همين اكتفا نمود .\r\nدر حديث معتبر منقول است كه از حضرت صادق عليه السّلام پرسيدند : آنچه سليمان در اين آية سؤال كرد ، خدا به أو عطا فرمود ؟\r\nگفت : بلى ، وخدا بعد از أو به كسى نداد از استيلاى بر شيطان آنچه به پيغمبر آخر الزمان صلّى اللّه عليه وآله وسلّم داد ، گلوى شيطان را بر ستونى از ستونهاى مسجد چنان فشرد كه زبانش آويخته شد وبه دست مبارك آن حضرت رسيد . پس فرمود : اگر نه دعاى سليمان عليه السّلام بود هرآينه به شما مىنمودم أو را « 2 » .\r\nابن بابويه رحمه اللّه به سند معتبر از آن حضرت روايت كرده است كه : چون حق تعالى وحى فرستاد بسوى داود عليه السّلام كه سليمان را خليفهء خود گرداند ، بني إسرائيل به فرياد آمدند وگفتند : خردسالى را بر ما خليفه مىكند ودر ميان ما از أو بزرگتر هست ؟ !\r\nپس داود سركرده‌ها وأكابر أسباط بني إسرائيل را طلبيد وگفت : به من رسيد آنچه شما در باب خلافت سليمان گفتيد ، شما عصاهاى خود را بياوريد وهر يك نام خود را بر عصاي خود بنويسيد وبا عصاي سليمان شب در خانه‌اى مىگذاريم وصبح بيرون مىآوريم ، پس عصاي هر كه سبز شده باشد وميوه داده باشد أو به خلافت الهى سزاوارتر خواهد بود .\r\nپس چنين كردند وعصاها را در خانه گذاشتند ودر خانه را بستند وسركرده‌هاى قبائل بني إسرائيل همه حراست آن خانه كردند ، چون داود عليه السّلام نماز صبح را با ايشان بجا آورد در را گشود وعصاها را بيرون آورد ، چون بني إسرائيل ديدند كه در ميان عصاها عصاي سليمان عليه السّلام برگ برآورده وميوه داده است به خلافت آن حضرت راضى شدند . پس حضرت داود در حضور بني إسرائيل امتحان نمود علم آن حضرت را وپرسيد : اى فرزند !\r\n\r\n\r\n","description":"","footnote":"\r\n( 1 ) . بحار الأنوار 14 / 86 .\r\n( 2 ) . قرب الإسناد 174 .\r\n","page_name":" 970 ","page_number":162},
  {"content":"\r\n\r\nچه چيز خنك‌تر وراحت‌بخش‌تر است ؟\r\nسليمان گفت : عفو كردن خدا از مردم وعفو كردن بعضي جرم بعضي را .\r\nپس پرسيد : اى فرزند ! چه چيز شيرين‌تر است ؟\r\nگفت : محبت ودوستى واين رحمت خداست در ميان بندگانش .\r\nداود عليه السّلام خنديد وشاد گرديد وگفت : اى بني إسرائيل ! اين خليفهء من است در ميان شما بعد از من .\r\nپس بعد از آن سليمان امر خود را مخفى داشت وزنى خواست ، مدتي از شيعيان خود پنهان شد ، پس زنش روزى به أو گفت : پدر ومادرم فداى تو باد چه بسيار خصلتهاى تو كامل وبوى تو خوش است ودر تو نمىبينم خصلتى كه از آن كراهت داشته باشم مگر آنكه خرج تو با پدر من است ، اگر بروى به بازار ومتعرض روزى خدا شوى اميدوارم كه خدا تو را نااميد برنگرداند .\r\nسليمان گفت : واللّه كه من هرگز از كارهاى دنيا كارى نكرده‌ام ونمىدانم .\r\nپس در آن روز به بازار رفت ودر تمام روز گشت ، چيزى نيافت ، شب به نزد زن خود برگشت وگفت : امروز چيزى نيافتم .\r\nزن گفت : باكى نيست ، اگر امروز نشد فردا خواهد شد .\r\nپس روز ديگر نيز رفت تا شام گشت وبرگشت گفت : امروز نيز چيزى نيافتم .\r\nزن گفت : فردا ان شاء اللّه خواهى يافت .\r\nپس در روز سوم به ساحل دريا رفت ، ناگاه مردى را ديد كه شكار ما هي مىكند ، به أو گفت : راضى مىشوى كه من تو را مدد كنم در شكار كردن ومزدى به من بدهى ؟\r\nصيّاد گفت : بلى .\r\nپس سليمان عليه السّلام صيّاد را مدد كرد در شكار ما هي ، چون فارغ شدند صيّاد دو ما هي به مزد به آن حضرت داد .\r\nپس سليمان ماهيها را گرفت وخدا را حمد كرد وشكم يكى از آنها را شكافت انگشترى در ميان شكم أو يافت ، پس انگشتر را گرفت ودر جامهء خود بست وخدا را\r\n\r\n","description":"","footnote":"","page_name":" 971 ","page_number":163},
  {"content":"\r\n\r\nشكر كرد وماهيها را پاكيزه كرد وبه خانه آورد ، پس آن زن بسيار شاد شد وگفت :\r\nمىخواهم پدر ومادر مرا بطلبى تا بدانند كه تو كسب كرده‌اى .\r\nچون ايشان را طلبيدند واز آن ما هي تناول نمودند ، سليمان به ايشان گفت : آيا مرا مىشناسيد ؟\r\nگفتند : نه واللّه نمىشناسيم تو را ، امّا از تو بهتر كسى را نديده‌ايم .\r\nپس انگشتر خود را كه در شكم ما هي يافته بود بيرون آورد ودر دست كرد ودر همان ساعت مرغان وجنّيان همه بر أو گرد آمدند وباد در فرمان أو شد وپادشاهى أو ظاهر گرديد ، وآن زن را وپدر ومادر أو را برداشت وبه بلاد إصطخر آورد وشيعيان أو از أطراف عالم به نزد أو جمع شدند وشاد گرديدند واز شدّتها كه ايشان را در غيبت آن حضرت رو داده بود فرج يافتند ، مدتي پادشاهى كرد چون هنگام وفات آن حضرت شد آصف پسر برخيا را وصىّ خود گردانيد به امر الهى ، وپيوسته شيعيان به نزد آصف مىآمدند ومسائل دين خود را از أو اخذ مىنمودند .\r\nپس خدا آصف را از ميان ايشان غايب گردانيد به غيبت طولانى ، پس باز از براي شيعيان ظاهر شد ومدتي در ميان ايشان ماند ، پس ايشان را وداع كرد ، گفتند : ديگر كجا تو را ببينيم ؟\r\nفرمود : نزد صراط در قيامت . واز ايشان غايب گرديد ، وبه سبب غايب شدن أو بليّه بر بني إسرائيل سخت شد وبخت‌نصر بر ايشان مستولى شد وكرد نسبت به ايشان آنچه كرد « 1 » .\r\nشيخ طوسي عليه الرحمة در كتاب امالى به سند معتبر ديگر از آن حضرت روايت كرده است كه : چون پادشاهى سليمان عليه السّلام از أو برطرف شد ، از ميان قوم خود بيرون رفت ومهمان مرد بزرگى شد ، آن مرد ضيافت نيكو كرد آن حضرت را واحسان بسيار به آن حضرت نمود وتعظيم وتوقير بسيار به آن حضرت فرمود به سبب فضايل وكمالات\r\nو \r\n\r\n","description":"","footnote":"\r\n( 1 ) . كمال الدين وتمام النعمة 156 ، ودر آنجا روايت از امام جواد عليه السّلام نقل شده است .\r\n","page_name":" 972 ","page_number":164},
  {"content":"\r\n\r\nعباداتى كه از آن حضرت مشاهده مىنمود ، پس دختر خود را به آن حضرت تزويج نمود ، پس روزى آن دختر به آن حضرت گفت : چه بسيار نيكو است اخلاق تو وكامل است خصلتهاى تو ، در تو نمىبينم خصلت بدى مگر آنكه در خرج پدر منى .\r\nپس سليمان عليه السّلام به ساحل دريا آمد وأعانت كرد صيّادى را بر شكار ما هي ، وصيّاد ، ما هي به أو داد واز شكم آن ما هي انگشتر پادشاهى خود را يافت « 1 » .\r\nبدان كه در اين قصه نزاع عظيمى ميان علماى خاصه وعامه هست :\r\nحق تعالى در قرآن مجيد مىفرمايد كه  وَوَهَبْنا لِداوُدَ سُلَيْمانَ نِعْمَ الْعَبْدُ إِنَّهُ أَوَّابٌ  « 2 » يعنى : « بخشيديم به داود سليمان را نيكو بنده‌اى بود سليمان بدرستى كه بود أو بسيار رجوع‌كننده به درگاه ما به طاعت وبندگى »  إِذْ عُرِضَ عَلَيْهِ بِالْعَشِيِّ الصَّافِناتُ الْجِيادُ  « 3 » « يادآور وقتي را كه عرض كردند بر أو در وقت پسين اسبان نجيب را كه بر سه دست وپا مىايستادند واز يك پا سر سم را بر زمين مىگذاشتند ونيك‌رفتار وتندرو بودند » ، گفته‌اند كه : هزار أسب نفيس بودند كه از حضرت داود به آن حضرت رسيده بود ، بعضي گفته‌اند كه اسبان بال‌دار بودند كه از دريا براي آن حضرت بيرون آمده بودند « 4 » .\r\n فَقالَ إِنِّي أَحْبَبْتُ حُبَّ الْخَيْرِ عَنْ ذِكْرِ رَبِّي حَتَّى تَوارَتْ بِالْحِجابِ  « 5 » « پس گفت سليمان : بدرستى كه من دوست داشتم دوست داشتن اسبان را از ياد پروردگار خود تا پنهان شد آفتاب در پرده » يعنى : پست شد يا غروب كرد ،  رُدُّوها عَلَيَّ فَطَفِقَ مَسْحاً بِالسُّوقِ وَالْأَعْناقِ  « 6 » « برگردانيد اسبان را بر من ، پس شروع كرد به زدن ساقها وگردنهاى اسبان ؛ يا برگردانيد آفتاب را براي من ، پس مسح كرد ساق وگردن خود را براي\r\n\r\n\r\n","description":"","footnote":"\r\n( 1 ) . امالى شيخ طوسي 658 .\r\n( 2 ) . سورهء ص : 30 .\r\n( 3 ) . سورهء ص : 31 .\r\n( 4 ) . مجمع البيان 4 / 474 .\r\n( 5 ) . سورهء ص : 32 .\r\n( 6 ) . سورهء ص : 33 .\r\n","page_name":" 973 ","page_number":165},
  {"content":"\r\n\r\nوضو ونماز كردن » .\r\n وَلَقَدْ فَتَنَّا سُلَيْمانَ وَأَلْقَيْنا عَلى كُرْسِيِّهِ جَسَداً ثُمَّ أَنابَ  « 1 » « وبتحقيق كه امتحان كرديم سليمان را وانداختيم بر كرسي أو بدني را ، پس انابه وتوبه كرد بسوى ما » .\r\nعلي بن إبراهيم رحمه اللّه گفته است در تفسير اين آيات كه : حضرت سليمان عليه السّلام اسبان را بسيار دوست مىداشت ومكرّر مىطلبيد وبراي أو عرض مىكردند ، پس روزى مشغول أسب ديدن شد تا آفتاب فرو رفت ونماز عصر از أو فوت شد وغم عظيمى به اين سبب آن حضرت را عارض شد ، پس دعا كرد كه حق تعالى آفتاب را براي أو برگرداند تا نماز عصر بكند ، پس برگشت آفتاب تا وقت نماز عصر وأو نماز عصر را ادا كرد ، پس اسبان را طلبيد وبه شمشير گردن زد آنها را وپى كرد تا همه را كشت ، چنانچه حق تعالى فرموده است كه :\r\n« شروع كرد به مسح ساق وگردن آنها » .\r\nدر تفسير افتتان وامتحان أو گفته است كه : چون حضرت سليمان زن يمنى را تزويج كرد ، از براي أو پسرى از آن زن بهم رسيد ، بسيار آن پسر را دوست مىداشت ، ملك الموت بسيار به نزد آن حضرت مىآمد ، روزى آمد ونظر تندى بسوى آن پسر كرد ، پس سليمان عليه السّلام از نظر كردن ملك الموت ترسيد به مادر آن پسر گفت كه : ملك الموت نظري به پسر من كرد گمان دارم كه به قبض روح أو مأمور شده باشد .\r\nپس به جنّيان وشياطين گفت : آيا شما را حيله است در اينكه أو را از مرگ بگريزانيد ؟\r\nپس يكى از ايشان گفت كه : من أو را در زير چشمهء آفتاب مىگذارم در مشرق . حضرت سليمان گفت كه : ملك الموت در ما بين مشرق ومغرب بيرون مىآيد .\r\nپس ديگرى گفت : من أو را در زير زمين هفتم مىگذارم . حضرت سليمان گفت :\r\nملك الموت به آنجا نيز مىرسد .\r\nپس ديگرى گفت : من أو را در ميان ابر وهوا مىگذارم . پس برد أو را ودر ميان ابر گذاشت .\r\n\r\n\r\n","description":"","footnote":"\r\n( 1 ) . سورهء ص 34 .\r\n","page_name":" 974 ","page_number":166},
  {"content":"\r\n\r\nپس ملك الموت در ميان ابر روح آن پسر را قبض كرد ومرده بر روى كرسي حضرت سليمان افتاد ، وچون دانست كه خطا كرده است ، توبه وانابه كرد وگفت : پروردگارا ! بيامرز مرا وببخش مرا پادشاهى كه سزاوار نباشد احدى را بعد از من بدرستى كه توئى بسيار بخشنده .\r\nپس حق تعالى مىفرمايد كه : « مسخّر گردانيديم براي أو باد را كه جارى مىشد به امر أو نرم هر جا كه مىخواست ، وشياطين را مسخّر گردانيديم براي أو كه عمارتها بنا كنند ودر دريا غوّاصى كنند براي أو ، وديگران را از شيطان كه بر يكديگر بسته بودند به زنجيرها » « 1 » وآنها شياطينى چند بودند كه مقيّد كرده بود ايشان را وبر هم بسته بود به سبب آنكه نافرمانى أو كردند در وقتي كه خدا ملك أو را سلب كرده بود .\r\nچنانچه از حضرت صادق عليه السّلام منقول است كه : حق تعالى پادشاهى حضرت سليمان را در انگشترش گذاشته بود ، پس هرگاه آن انگشتر را در دست مىكرد جميع جن وانس وشياطين ومرغان هوا ووحشيان صحرا نزد أو حاضر مىشدند وأو را أطاعت مىكردند پس بر تخت خود مىنشست ، حق تعالى بادي فرستاد كه تخت أو را با جميع شياطين ومرغان وآدميان وچهارپايان واسبان بر روى هوا مىبرد به هر جايى كه مىخواست سليمان عليه السّلام . پس نماز صبح را در شام مىكرد ونماز ظهر را در فارس مىكرد ، وامر مىفرمود شياطين را كه سنگ را از فارس برمىداشتند ودر شام مىفروختند ، چون اسبان را گردن زد وپى كرد حق تعالى پادشاهى أو را سلب كرد ، وچون داخل بيت الخلا مىشد انگشتر را به بعضي از خدمهء خود مىسپرد ، پس شيطانى آمد وفريب داد خادم آن حضرت را وانگشتر را از أو گرفت ودر دست كرد ، پس شياطين وجنّيان وآدميان ومرغان ووحشيان همه نزد أو حاضر شدند وأو را أطاعت كردند .\r\nچون حضرت سليمان به طلب انگشتر بيرون آمد انگشتر را نيافت وپادشاهى را با ديگرى يافت ، گريخت وبه كنار دريا شتافت ، بني إسرائيل أطوار شيطان را كه به صورت\r\n\r\n\r\n","description":"","footnote":"\r\n( 1 ) . سورهء ص : 36 - 38 .\r\n","page_name":" 975 ","page_number":167},
  {"content":"\r\n\r\nسليمان شده بود ودعوى سليمانى مىكرد ، منكر يافتند وموافق أطوار حسنهء آن حضرت نيافتند وبه شك افتادند .\r\nپس به نزد مادر سليمان رفتند واز أو پرسيدند كه : در اين أوقات از سليمان چيزى مشاهده مىنمائى كه خلاف عادت معهود أو باشد ؟\r\nگفت : أو پيشتر نيكوكارترين مردم بود نزد من ، در اين أيام مخالفت من مىكند . وچون از كنيزان وزنان آن حضرت پرسيدند ، گفتند : سليمان پيشتر در حيض با ما نزديكى نمىكرد ، در اين أوقات در حيض به نزديك ما مىآيد .\r\nچون شيطان ترسيد كه بيابند كه أو سليمان نيست ، انگشتر را در دريا انداخت وگريخت ، وحق تعالى ما هي را امر فرمود كه انگشتر را فرو برد .\r\nبني إسرائيل چهل روز متحيّر ماندند وسليمان را تفحّص مىكردند ، وسليمان در كنار دريا مىگرديد توبه وانابه مىكرد وبه درگاه خدا تضرع مىنمود . بعد از چهل روز به صيّادى رسيد كه ما هي شكار مىكرد از أو استدعا كرد كه : رخصت بده كه من تو را يارى كنم واز ما هي كه شكار مىكنى حصّه‌اى به من بدهى ، وچون أو را أعانت كرد بر شكار ما هي ، صيّاد يك ما هي به آن حضرت داد ، چون حضرت سليمان شكم آن را شكافت كه آن را بشويد انگشتر خود را در شكم آن يافت .\r\nپس انگشتر را در انگشت خود كرد وجميع جنّيان وشياطين وآدميان ومرغان ووحشيان بر دور أو جمع شدند وبه جاى خود برگشت وآن شيطان را با لشكرهاى أو گرفت ومقيّد گردانيد ، بعضي را در ميان آب وبعضي را در ميان سنگ به نامهاى بزرگ خدا محبوس گردانيد ، وايشان محبوس ومعذّب خواهند بود تا روز قيامت .\r\nچون حضرت سليمان به ملك خود برگشت ، به آصف - كه كاتب ووزير أو بود وخدا در حقّ أو فرموده است كه : علمي از كتاب نزد أو بود ، كه قصر بلقيس را به يك چشم زدن حاضر گردانيد - حضرت سليمان اعتراض نمود كه : من مردم را معذور مىدارم كه نمىدانستند كه أو شيطان است ، تو را چگونه معذور دارم كه مىدانستى ؟\r\nآصف در جواب گفت : بخدا سوگند مىخورم كه مىشناختم آن ما هي را كه انگشتر تو\r\n\r\n","description":"","footnote":"","page_name":" 976 ","page_number":168},
  {"content":"\r\n\r\nرا برداشته بود وپدر ومادر وعمو وخالوى آن ما هي را نيز مىشناختم ، امّا امر الهى چنين بود ، وآن شيطان به من گفت : براي من بنويس چنانچه براي سليمان مىنوشتى ، من گفتم :\r\nقلم من به جور وظلم جارى نمىشود ، گفت : پس بنشين وچيزى منويس ، من مىنشستم به ضرورت وچيزى براي أو نمىنوشتم ، وليكن مرا خبر ده اى سليمان كه چرا هدهد را دوست مىدارى وحال آنكه از همهء مرغان خسيس‌تر وبد بوتر است ؟\r\nحضرت سليمان فرمود : براي آن دوست مىدارم آن را كه آب را در زير سنگ سخت مىبيند .\r\nآصف گفت : چرا آب را در زير سنگ مىبيند ودام را در زير يك مشت خاك نمىبيند تا به دام مىافتد ؟\r\nحضرت سليمان فرمود : چون امرى مقدّر شد ديده كور مىشود « 1 » .\r\nتا اينجا روايت علي بن إبراهيم رحمة اللّه عليه بود ، وعامه نيز نزديك به اين روايت كرده‌اند كه : حضرت سليمان عليه السّلام خبر به أو رسيد كه شهري در ميان دريا هست ، پس بر بساط خود نشست با لشكر خود وباد آن را برد به آن شهر وآن شهر را فتح كرد وپادشاه آن شهر را كشت ، وآن پادشاه دخترى داشت كه أو را « جراده » مىگفتند ودر نهايت حسن وجمال بود ، پس آن دختر را براي خود گرفت ومسلمان كرد أو را وبا أو مقاربت نمود وأو را بسيار دوست مىداشت .\r\nچون جراده بر مفارقت پدر خود بسيار مىگريست ، حضرت سليمان شياطين را امر فرمود كه صورتي شبيه پدر أو ساختند ، وآن دختر جامه‌اى مثل جامهء پدر خود ساخت وبر آن صورت پوشانيد ، هر صبح وشام با كنيزان خود به نزد آن صورت مىرفتند وآن را سجده مىكردند ، پس آصف خبر داد حضرت سليمان را به اين واقعه وسليمان عليه السّلام آن صورت را شكست وآن زن را عقوبت نمود وخود به خلوت رفت وبر روى خاكستر نشست وتضرع وتوبه واستغفار مىنمود ، كنيزى داشت أو را « أمينه » مىگفتند وهرگاه به\r\n\r\n\r\n","description":"","footnote":"\r\n( 1 ) . تفسير قمى 2 / 234 .\r\n","page_name":" 977 ","page_number":169},
  {"content":"\r\n\r\nبيت الخلا مىرفت يا با زنى مقاربت مىكرد ، انگشتر خود را به أو مىسپرد .\r\nپس روزى انگشتر خود را به أو سپرد وداخل بيت الخلا شد ، پس شيطانى كه سر كردهء شياطين دريا بود به صورت سليمان عليه السّلام به نزد أمينه آمد وگفت : اى أمينه ! انگشتر مرا بده ؛ انگشتر را گرفت ورفت بر تخت حضرت سليمان نشست ، جن وانس وحيوانات همه مطيع أو شدند . وصورت سليمان عليه السّلام متغيّر شد ، چون به نزد أمينه آمد وانگشتر را طلبيد ، أمينه أو را نشناخت ودور كرد ، پس دانست كه اثر آن گناه كه در خانهء أو واقع شده بود به أو رسيده است ، وبه نزد هر يك از زنان وكنيزان خود كه رفت أو را نشناختند ودور كردند ، پس به كنار دريا رفت وخدمت صيّادان مىكرد وما هي از براي ايشان به خانه‌هاى ايشان نقل مىكرد ، هر روز دو ما هي به أو مىدادند ، بر اين حال بود تا چهل روز به قدر آنچه در خانهء أو بت پرستيده بودند .\r\nوچون آصف وعظماى بني إسرائيل أطوار شيطان وحكم أو را مخالف آداب وحكم سليمان يافتند ، از زنان سليمان أحوال أو را پرسيدند ، گفتند كه : در حيض با ما مقاربت مىكند وغسل جنابت نمىكند . بعضي گفته‌اند حكم شيطان بر همه چيز سليمان جارى شد بغير از زنان أو كه بر ايشان دست نيافت .\r\nپس شيطان پرواز كرد وانگشتر را در دريا انداخت ، سليمان عليه السّلام در ميان شكم ما هي انگشتر خود را يافت ودر انگشت خود كرد وپادشاهى به أو برگشت ، وآن شيطان را گرفت ودر ميان سنگى حبس كرد ودر دريا انداخت « 1 » ؛ اين است معنى قول حق تعالى كه : « ما امتحان كرديم سليمان را وجسدي بر كرسي أو انداختيم » « 2 » ، مراد از آن جسد آن شيطان است كه به صورت أو بر كرسي أو نشست .\r\nجميع متكلّمان ومفسران شيعه هر دو اين قصه را انكار كرده‌اند وگفته‌اند كه : پيغمبر خدا منزّه است از آنكه حيواني چند را بىگناه گردن بزند وپى كند به سبب غافل شدن خود\r\n\r\n\r\n","description":"","footnote":"\r\n( 1 ) . تفسير فخر رازي 26 / 207 .\r\n( 2 ) . سورهء ص : 34 .\r\n","page_name":" 978 ","page_number":170},
  {"content":"\r\n\r\nاز نماز ، وپيغمبرى وپادشاهى خدا به انگشتر نمىباشد كه هر كه انگشتر را بپوشد پادشاه شود ، اگر شيطان را آن اقتدار بوده باشد كه به صورت پيغمبران متمثّل شود هرآينه اعتماد از كلام پيغمبران وفرموده‌هاى ايشان وكردار ايشان بر طرف مىشود ، زيرا كه محتمل خواهد بود كه آنچه ايشان مىگويند ومىكنند شيطانى بر ايشان افترا كند ، وأيضا اگر شيطان را چنين اقتدارى بر دوستان خدا مىبود مىبايست يكى از ايشان را بر روى زمين نگذارد بلكه همه را بكشد وكتابهاى ايشان را بسوزاند وخانه‌هاى ايشان را خراب كند وآنچه مقتضاى عداوت اوست نسبت به ايشان بعمل آورد ، وأيضا چون تواند بود كه حق تعالى كافرى را متمكن گرداند كه در حرمت پيغمبرى داخل كند ؟ أيضا اگر آن بت‌پرستى به رخصت حضرت سليمان ورضاى أو بود پس آن موجب كفر است وچگونه بر پيغمبر خدا كفر روا باشد ؟ واگر بدون اطلاع أو بود پس أو را چه تقصير بود كه اين عقوبتها بر آن مترتب شود ؟\r\nپس بدان كه محققان شيعه در تأويل اين آيات وجوه بسيار ايراد نموده‌اند كه ما به ذكر بعضي از آنها در اين مقام براي دفع شبهه از خواص وعوام اكتفا مىنمائيم :\r\nامّا آيات عرض خيل پس در آن چند وجه گفته‌اند :\r\nوجه أول : آن است كه ابن بابويه رحمة اللّه عليه در كتاب « من لا يحضره الفقيه » به سند صحيح از زراره وفضيل بن يسار روايت كرده است كه : ايشان از امام محمد باقر عليه السّلام پرسيدند از تفسير قول حق تعالى  إِنَّ الصَّلاةَ كانَتْ عَلَى الْمُؤْمِنِينَ كِتاباً مَوْقُوتاً  « 1 » كه ترجمهء لفظيش آن است : « بدرستى كه نماز بود بر مؤمنان واجب گردانيده شده ووقت آن معيّن گرديده » .\r\nحضرت فرمود : موقوت به معنى مفروض وواجب است ، ومراد آن نيست كه اگر وقت به در رود بىاختيار يا وقت فضيلت بگذرد مطلقا وبعد از آن نماز را بكند ، باطل باشد ، اگر چنين مىبود مىبايست سليمان بن داود هلاك شود كه نماز أو ترك شد تا وقت به در\r\n\r\n\r\n","description":"","footnote":"\r\n( 1 ) . سورهء نساء : 103 .\r\n","page_name":" 979 ","page_number":171},
  {"content":"\r\n\r\nرفت ، وليكن هر كه نماز را فراموش كند هر وقت كه به ياد أو مىآيد بجا مىآورد .\r\nپس ابن بابويه بعد از نقل اين حديث گفته است كه : جاهلان أهل سنّت مىگويند كه حضرت سليمان عليه السّلام روزى مشغول به عرض اسبان گرديد تا آفتاب پنهان شد در حجاب ، پس امر كرد كه اسبان را برگردانيدند وآنها را گردن زد وپى كرد وگفت : اين اسبان مرا از ياد پروردگار خود مشغول كردند . چنان نيست كه ايشان مىگويند زيرا كه اسبان را گناهى نبود كه آنها را گردن بزند وپى كند ، زيرا كه آنها خود نيامده بودند كه آن حضرت را مشغول گردانند بلكه ايشان را به جبر آوردند وحال آنكه حيواني چند بودند ومكلّف نبودند . وآنچه صحيح است در اين باب آن است كه از حضرت امام جعفر صادق عليه السّلام منقول است كه :\r\nروزى سليمان عليه السّلام مشغول ديدن اسبان گرديد در طرف پسين تا آفتاب در حجاب پنهان شد ، پس خطاب نمود به ملائكة كه : برگردانيد آفتاب را بر من تا نماز را در وقت خود بجا آورم . پس برگردانيدند ملائكة آفتاب را وآن حضرت ساقها وگردن خود را مسح كرد وامر كرد اصحابش را كه نماز از آنها نيز فوت شده بود كه ساقها وگردن خود را مسح كنند ووضوى ايشان براي نماز چنين بود ، پس برخاست ونماز كرد ، وچون از نماز فارغ شد آفتاب غروب كرد وستاره‌ها ظاهر گرديدند . پس اين است مراد خدا از آنكه فرموده است كه  فَطَفِقَ مَسْحاً بِالسُّوقِ وَالْأَعْناقِ  « 1 » . « 2 »\r\nمؤلف گويد : بعضي گفته‌اند كه آفتاب غروب نكرده بود كه نماز آن حضرت فوت شده باشد بلكه پشت كوه وديوارها پنهان شده بود كه وقت فضيلتش فوت شده بود ، پس برگردانيد آفتاب را كه نماز را در وقت فضيلت بجا آورد چنانچه ظاهر حديث أول اين است ، وحديث دوم نيز ابا از آن ندارد زيرا كه ستاره‌ها بعد از غروب ظاهر شدن ممكن است كه براي اين باشد كه آفتاب تندتر حركت كرده باشد تا تدارك مدت توقف بشود وحساب ساعات روز وشب بر هم نخورد ، واگر آفتاب غروب كرده باشد باز ممكن است\r\n\r\n\r\n","description":"","footnote":"\r\n( 1 ) . سورهء ص : 33 .\r\n( 2 ) . من لا يحضره الفقيه 1 / 202 .\r\n","page_name":" 980 ","page_number":172},
  {"content":"\r\n\r\nكه وقت نماز ايشان به غروب فوت نمىشده باشد ، يا آنكه چون حضرت مىدانست كه آفتاب براي أو برخواهد گشت بر أو تأخير كردن حرام نباشد ، وكسى كه سهو را بر پيغمبران تجويز كند حمل بر سهو مىتوان كرد ، واين وجه در تأويل آيهء كريمه أوجه وجوه است وعامه نيز اين وجه را از حضرت أمير المؤمنين عليه السّلام روايت كرده‌اند وأحاديث بسيار دلالت مىكند بر ردّ شمس بر سليمان عليه السّلام ، وبنابر آنكه مكرّر مذكور شد كه آنچه در أمم سابقه واقع شده است در اين امّت نيز مثل آن واقع مىشود ، همچنانكه در بني إسرائيل دو مرتبه آفتاب برگشت : يك مرتبه از براي يوشع وصىّ موسى عليه السّلام ويك مرتبه براي حضرت سليمان عليه السّلام همچنين در اين امّت دو مرتبه آفتاب برگشت از براي حضرت أمير المؤمنين عليه السّلام : يك مرتبه در حيات حضرت رسول صلّى اللّه عليه وآله وسلّم در مدينه در مسجد فضيح ، ويك مرتبه بعد از وفات آن حضرت در حلّه در مسجد شمس ، چنانچه در أبواب معجزات آن حضرت مذكور خواهد شد ان شاء اللّه تعالى « 1 » .\r\nعامه وخاصه از عبد اللّه بن عباس روايت كرده‌اند كه : آفتاب برنگشت مگر از براي سه كس : يوشع وسليمان وعلي بن أبي طالب عليهم السّلام « 2 » ، بنابراين تأويل ضمير  تَوارَتْ  و  رُدُّوها  هر دو به آفتاب راجع است .\r\nوجه دوم : آن است كه هر دو ضمير به اسبان راجع باشند ، يعنى اسبان را بردند تا از نظر آن حضرت غايب شدند ، پس امر فرمود كه باز اسبان را برگردانيدند ودست بر يال وپاهاى آنها كشيد يا يا لها وپاهاى آنها را شست براي اظهار آنكه اكرام اسبان وخدمت ايشان كردن براي جهاد در راه خدا ممدوح وپسنديده است ، پس بنابراين مراد از  أَحْبَبْتُ حُبَّ الْخَيْرِ عَنْ ذِكْرِ رَبِّي  آن است كه من محبت اسبان را اختيار كردم يا ظاهر گردانيدم به سبب آنكه در ذكر پروردگارم - يعنى در تورات - مدح آن واقع شده است ، يا آنكه به سبب أطاعت پروردگار خود در جهاد كردن آنها را دوست مىدارم نه از براي\r\n\r\n\r\n","description":"","footnote":"\r\n( 1 ) . مناقب ابن شهرآشوب 2 / 353 ؛ كافى 4 / 561 . ودر هر دو مصدر بجاى « فضيح » ، « فضيخ » آمده است .\r\n( 2 ) . مناقب ابن شهرآشوب 2 / 355 .\r\n","page_name":" 981 ","page_number":173},
  {"content":"\r\n\r\nخواهش نفس خود .\r\nوجه سوم : آن است كه ضمير أول راجع به آفتاب باشد وضمير دوم راجع به اسبان ، يعنى عرض خيل نمود تا آفتاب پنهان شد ، پس امر فرمود كه اسبان را برگردانيدند وگردن زد وپى كرد آنها را نه از براي عقوبت آنها بلكه از براي آنكه گوشت آنها را در راه خدا تصدّق كند وبعد از آن ديگر مانع أو نشوند از ياد خدا ، يا آنكه چون عزيزترين مالش بود وتصدّق به اعزّ مال خود سنّت است ، آنها را كشته وگوشت آنها را تصدّق كرد براي كفّارهء ترك اولائى كه از أو صادر شده بود ، يا آنكه دست بر گردن وپاى اسبان ماليد وآنها را سرداد در راه خدا كه هر كه خواهد متصرّف شود ونكشت آنها را .\r\nامّا تأويل افتتان آن حضرت وجسدي كه بر كرسي آن حضرت افتاد پس به چند وجه كرده‌اند :\r\nأول آنكه : روزى آن حضرت بر تخت خود نشسته بود ، پس گفت : امشب هفتاد زن را مىبينم كه هر يك از ايشان يك پسر بياورند كه در راه خدا جهاد كنند ؛ و « ان شاء اللّه » نگفت . پس چون با آن زنان نزديكى كرد هيچ‌يك از ايشان حامله نشد مگر يك زن واز أو فرزندى بهم رسيد كه ناقص بود ونصف بدن داشت ، چون آن فرزند را آوردند وبر روى تخت أو گذاشتند دانست كه به سبب آن ترك أولى وترك مستحب است كه ان شاء اللّه نگفت ، پس توبه وانابه به درگاه خدا كرد .\r\nدوم آن است كه : از حضرت صادق عليه السّلام روايت كرده‌اند كه : پسرى از براي آن حضرت متولد شد ، پس جنّيان وشياطين گفتند كه : اگر پسر أو بماند ما از پسر أو خواهيم كشيد از محنت وآزار آنچه از أو كشيديم ، پس آن حضرت ترسيد كه مبادا آسيبى از ايشان به فرزند أو برسد ، پس أو را در ميان ابر گذاشت كه در آنجا شير بخورد وتربيت بيابد ، پس ناگاه ديد كه آن پسر مرده بر روى تختش افتاد ، اين تنبيهي بود آن حضرت را كه حذر كردن براي دفع قدر فايده نمىبخشد ، وتأديبى بود براي آنكه چرا بر حق تعالى اعتماد ننمود واز شياطين ترسيد وبر تدبير خود اعتماد نمود وتوبه وانابه از براي اين مكروه بود .\r\nسوم آنكه : آن حضرت را بيمارى شديدي عارض شد وبر روى تخت خود افتاد مانند\r\n\r\n","description":"","footnote":"","page_name":" 982 ","page_number":174},
  {"content":"\r\n\r\nجسدي بىروح ، پس بازگشت به صحّت يا دعا وتضرع كرد خدا أو را شفا بخشيد .\r\nاينها وجوهى است كه علماى شيعه وغير ايشان در تأويل اين آية گفته‌اند ، آنچه علي بن إبراهيم در اين باب روايت كرده است رد كرده‌اند به آن وجوهى كه مذكور شد وحمل بر تقيه كرده‌اند .\r\nامّا آن دو حديث أول كه ابن بابويه وشيخ طوسي روايت كرده‌اند ، چون در آنها ذكر استيلاى شيطان نيست ممكن است كه حق تعالى براي امتحانى كه قوم آن حضرت را فرموده باشد ، يا تأديبى كه آن حضرت را بر فعل مكروهى نموده باشد مدتي پادشاهى ظاهري آن حضرت را سلب نموده باشد واز ميان قوم خود غايب شده باشد وباز به امر الهى بسوى قوم خود برگشته باشد ، چنانچه گذشت كه بسيارى از پيغمبران از قوم خود غايب شدند وباز بسوى ايشان برگشتند وآن انگشتر سبب پادشاهى نباشد بلكه علامت عود پادشاهى ظاهري وامر به برگشتن بسوى قوم خود بوده باشد ، واللّه تعالى يعلم « 1 » .\r\n\r\n\r\n","description":"","footnote":"\r\n( 1 ) . براي اطلاع بيشتر در مورد اين اشكالات وپاسخ آنها مراجعه شود به مجمع البيان 4 / 475 وتفسير فخر رازي 26 / 203 .\r\n","page_name":" 983 ","page_number":175},
  {"content":"\r\n\r\n\r\nفصل دوم در بيان قصهء گذشتن آن حضرت به وادى موران وساير معجزات آن حضرت كه در باب وحوش وطيور به ظهور پيوسته است\r\nحق تعالى وحى فرموده است كه  وَحُشِرَ لِسُلَيْمانَ جُنُودُهُ مِنَ الْجِنِّ وَالْإِنْسِ وَالطَّيْرِ فَهُمْ يُوزَعُونَ  يعنى : « جمع كرده شد براي سليمان لشكرهاى أو از جنّيان وآدميان ومرغان پس أول وآخر ايشان به يكديگر پيوسته شد كه پراكنده نباشند » ،  حَتَّى إِذا أَتَوْا عَلى وادِ النَّمْلِ قالَتْ نَمْلَةٌ يا أَيُّهَا النَّمْلُ ادْخُلُوا مَساكِنَكُمْ لا يَحْطِمَنَّكُمْ سُلَيْمانُ وَجُنُودُهُ وَهُمْ لا يَشْعُرُونَ  « تا چون گذشتند بر وادى موران گفت مورى كه : اى گروه موران ! داخل شويد در خانه‌هاى خود تا در هم نشكنند شما را سليمان ولشكرهاى أو به ناداني » ،  فَتَبَسَّمَ ضاحِكاً مِنْ قَوْلِها وَقالَ رَبِّ أَوْزِعْنِي أَنْ أَشْكُرَ نِعْمَتَكَ الَّتِي أَنْعَمْتَ عَلَيَّ وَعَلى والِدَيَّ وَأَنْ أَعْمَلَ صالِحاً تَرْضاهُ وَأَدْخِلْنِي بِرَحْمَتِكَ فِي عِبادِكَ الصَّالِحِينَ  « 1 » « پس سليمان تبسّم كرد وخندان شد از گفتار أو وگفت : پروردگارا ! مرا الهام كن وتوفيق بده كه شكر نمايم نعمت تو را كه انعام كرده‌اى بر من وبر پدر ومادر من واينكه بجا آورم عمل شايسته‌اى كه بپسندى آن را وداخل گردان مرا به رحمت خود در ميان بندگان شايستهء خود » .\r\nبعضي گفته‌اند : اين وادى بود در طايف ؛ وبعضي گفته‌اند كه : در شام بود « 2 » .\r\n\r\n\r\n","description":"","footnote":"\r\n( 1 ) . سورهء نمل : 17 - 19 .\r\n( 2 ) . مجمع البيان 4 / 215 .\r\n","page_name":" 984 ","page_number":176},
  {"content":"\r\n\r\nعلي بن إبراهيم رحمه اللّه روايت كرده است كه : چون باد تخت آن حضرت را برداشت ، گذشت بر وادى موران ، وآن وادى است كه طلا ونقره مىرويد از آن .\r\nچنانچه حضرت صادق عليه السّلام فرمود كه : خدا را واديى هست كه طلا ونقره از آن مىرويد ، وآن را حمايت نموده است به ضعيف‌ترين خلقش كه آن مورچه است ، واگر خواهند شتران قوى داخل آن وادى شوند نمىتوانند شد « 1 » .\r\nوابن بابويه به سند معتبر از حضرت صادق عليه السّلام روايت كرده است كه : چون مورچه آن سخن را گفت ، باد صداى أو را به حضرت سليمان رسانيد در هنگامى كه بر روى هوا راه مىرفت ، پس امر فرمود باد را كه ايستاد ومورچه را طلبيد ، چون آن را حاضر كردند فرمود : مگر ندانستى كه من پيغمبر خدايم وستم بر كسى نمىكنم ؟\r\nگفت : بلى مىدانستم .\r\nفرمود : پس چرا ايشان را از ظلم من ترسانيدى وگفتى : داخل خانه‌هاى خود شويد ؟\r\nگفت : ترسيدم كه چون نظر ايشان بر زينت تو بيفتد مفتون شوند به زينت دنيا واز خدا دور شوند . پس مورچه گفت : تو بزرگترى يا پدر تو داود ؟\r\nحضرت سليمان گفت : بلكه پدرم داود بزرگتر است وبهتر است از من .\r\nمورچه گفت : پس چرا حروف اسم تو را يك حرف زيادتر كرده‌اند از حروف اسم پدر تو ؟\r\nحضرت سليمان گفت : نمىدانم .\r\nمورچه گفت : از براي آنكه چون پدرت به سبب ترك أولى جراحتي در دل أو بهم رسيد وجراحت دل خود را به مودّت خدا مداوا كرد ، پس به اين سبب أو را داود ناميدند ، چون تو از آن جراحت سالمى تو را سليمان مىگويند ، امّا جراحت پدر تو سبب كمال أو شد واميد دارم كه تو نيز به مرتبهء كمال أو برسى .\r\nپس مورچه گفت : مىدانى كه خدا چرا باد را از ميان ساير مخلوقات خود در فرمان تو\r\n\r\n\r\n","description":"","footnote":"\r\n( 1 ) . تفسير قمى 2 / 126 .\r\n","page_name":" 985 ","page_number":177},
  {"content":"\r\n\r\nگردانيد ؟\r\nحضرت سليمان گفت : نمىدانم .\r\nمورچه گفت : از براي آنكه بدانى كه ملك تو بر باد است واعتماد را نمىشايد ، واگر همهء چيزها را خدا در دنيا در فرمان تو كند چنانچه باد را در فرمان تو كرده است هرآينه همه از دست تو بدر خواهد رفت چنانچه باد در دست كسى نمىماند .\r\nپس در اين وقت حضرت سليمان عليه السّلام تبسّم فرمود وخنديد از سخنان آن « 1 » .\r\nاى عزيز ! لطف واحسان جناب مقدس الهى را نسبت به دوستانش ملاحظه نما كه در چه مرتبه است وايشان را به چه وسيله‌ها متنبّه ومتذكّر مىگرداند ، ومورچهء ضعيف را واعظ سليمان با آن عظمت شأن مىسازد وتا موران عجب وخودبينى ونخوت رخنه در أساس منيع جلالت ورفعت ايشان نيندازد ودر همهء أحوال نزد خداوند ذو الجلال در مقام تذلل وتضرع وابتهال بوده باشند ، فسبحانه ما أعظم شأنه واجلّ امتنانه .\r\nچنانچه به دو سند صحيح ومعتبر از حضرت صادق عليه السّلام منقول است كه : روزى حضرت سليمان با جنّيان وآدميان براي طلب باران به صحرا رفت ، پس گذشت به مورچهء لنگى كه بالهاى خود را پهن كرده بود بر زمين ودست بسوى آسمان بلند كرده بود ومىگفت : ما خلقيم از مخلوقات تو ومحتاجيم به روزى تو ، پس ما را مؤاخذه منما وهلاك مكن به گناهان فرزندان آدم وباران از براي ما بفرست .\r\nپس حضرت سليمان به أصحاب خود فرمود : برگرديد كه شفاعت ديگرى را در حقّ شما قبول كردند « 2 » ؛ وبه روايت ديگر شما را به بركت ديگرى باران دادند « 3 » .\r\nوبه سند معتبر از حضرت امام زين العابدين عليه السّلام منقول است كه : اين كاكلى كه بر سر قبّره يعنى هوجه هست ، از دست ماليدن حضرت سليمان است وسببش آن بود كه : روزى\r\n\r\n\r\n","description":"","footnote":"\r\n( 1 ) . علل الشرايع 72 ؛ عيون أخبار الرضا 2 / 78 .\r\n( 2 ) . قصص الأنبياء راوندى 210 ، وروايت در آنجا از امام باقر عليه السّلام نقل شده است .\r\n( 3 ) . خصال 327 ؛ من لا يحضره الفقيه 1 / 524 ؛ واين معنى از طرق عامه نيز آمده است از جمله در قصص الأنبياء ابن كثير 433 وعرائس المجالس 296 .\r\n","page_name":" 986 ","page_number":178},
  {"content":"\r\n\r\nنرى با مادة خواست كه جفت شود ومادة قبول نمىكرد ، پس آن نر گفت : از من امتناع مكن كه من مطلبي ندارم بغير از اينكه از ما فرزندى بهم رسد كه ذكر حق تعالى بكند ، پس مادة راضى شد ، چون خواست كه تخم بگذارد نر از آن پرسيد كه : در كجا مىخواهى تخم را بگذارى ؟\r\nمادة گفت : مىخواهم دور شوم از راه وتخم بگذارم .\r\nنر گفت : من چنين مصلحت مىدانم كه تخم را نزديك راه بگذارى كه كسى كه تو را ببيند نداند كه تخم گذاشته‌اى ، بلكه گمان كند كه براي دانه برچيدن نزديك راه آمده‌اى .\r\nپس نزديك راه تخم گذاشت وبر روى آن نشست ، چون نزديك شد كه جوجه برآورد ناگاه شوكت سليمانى پيدا شد كه با لشكرش مىآيد ومرغان بر سر أو سايه افكنده‌اند ، پس مادة به جفت خود گفت كه : اينك سليمان با لشكرش پيدا شدند وأيمن نيستم از آنكه تخم مرا پامال كنند .\r\nنر گفت : سليمان مرد رحيمى است ، آيا نزد تو چيزى هست كه براي جوجه‌هاى خود پنهان كرده باشى ؟\r\nگفت : بلى ، ملخى دارم كه براي جوجه‌هاى خود پنهان كرده‌ام ، آيا تو چيزى دارى ؟\r\nنر گفت : بلى ، من خرمائى دارم كه از تو پنهان كرده بودم وبراي جوجه‌هاى خود نگاه داشته‌ام .\r\nمادة گفت كه : تو خرماى خود را بردار ومن ملخ خود را برمىدارم ومىرويم بر سر راه سليمان واين هديه‌ها را به خدمت أو مىگذاريم زيرا كه أو مردى است كه هديه را دوست مىدارد .\r\nپس نر خرما را به منقار خود گرفت ومادة ملخ را به پاهاى خود گرفت وپرواز كردند وبر سر راه آن حضرت آمدند وآن حضرت بر تخت خود نشسته بود ، چون نظر مباركش بر ايشان افتاد دست راست خود را گشود تا نر بر آن نشست ودست چپ خود را گشود تا مادة بر آن نشست واز أحوال ايشان سؤال نمود ، چون أحوال خود را عرض كردند هديهء ايشان را قبول فرمود ولشكر خود را به جانب ديگر گردانيد كه ضرر به ايشان وتخم ايشان\r\n\r\n","description":"","footnote":"","page_name":" 987 ","page_number":179},
  {"content":"\r\n\r\nنرسانند ودست مبارك خود را بر سر ايشان كشيد ودعاى بركت براي ايشان كرد ، پس اين تاج عزت بر سر ايشان از بركت دست با ميمنت آن حضرت بهم رسيد « 1 » .\r\nمؤلف گويد كه : در اين قصه وقصهء مور ممكن است كه توهّم ايشان از لشكر حضرت سليمان با آنكه آن حضرت با لشكر خود در هوا مىرفتند ، از جهت هجوم نظارگيان بوده باشد ، يا به توهّم اينكه مبادا در آنجا بساط فرو نشيند ، يا آنكه در آن وقت آن حضرت بر زمين سواره مىرفته باشند ، ودر حديث سابق از قصهء مورچه جواب ديگرى براي اين شبهه ظاهر مىشود ، غافل مباش .\r\nوبه روايت ديگر منقول است كه : خرج مقرري هر روزهء حضرت سليمان هفت كر بود ، پس حيواني از حيوانات دريا روزى سر برآورد وگفت : اى سليمان ! امروز مرا ضيافت كن .\r\nحضرت سليمان فرمود كه آذوقهء يك‌ماههء لشكر خود را براي أو حاضر كردند در كنار دريا تا مانند كوه عظيمى شد ، پس آن ما هي سر از دريا بيرون آورد وهمهء آن آذوقه را خورد وگفت : اى سليمان ! تمام قوت من كو ؟ اين بعضي از قوت يك روزهء من بود .\r\nپس حضرت سليمان تعجب كرد وفرمود : آيا در دريا مثل تو جانورى در بزرگى هست ؟\r\nگفت : هزار گروه هستند مثل من .\r\nپس حضرت گفت : « سبحان اللّه الملك العظيم » « 2 » .\r\nودر روايت ديگر نقل كرده‌اند كه روزى گنجشك نرى با مادهء خود گفت : چرا نمىگذارى با تو جفت شوم ؟ اگر خواهم قبّهء سليمان را به منقار خود مىتوانم بكنم ودر دريا افكنم .\r\nچون باد سخن آن را به سمع شريف حضرت سليمان رسانيد ، آن حضرت تبسّم نمود\r\nو \r\n\r\n","description":"","footnote":"\r\n( 1 ) . كافى 6 / 225 ، ودر آن بجاى « قبّره » ، « قنبره » آمده است كه هر دو يك معنى دارند ؛ ونزديك به مضمون اين روايت در عرائس المجالس 295 آمده است .\r\n( 2 ) . مشارق أنوار اليقين 41 .\r\n","page_name":" 988 ","page_number":180},
  {"content":"\r\n\r\nحكم فرمود كه هر دو را حاضر كنند ، پس به گنجشك نر خطاب نمود كه : آيا آن دعوى كه كردى بعمل مىتوانى آورد ؟\r\nگفت : نه يا رسول اللّه ! وليكن آدمي خود را زينت مىدهد وعظيم مىنمايد نزد زن خود ، وعاشق را ملامت نمىتوان كرد بر آنچه بگويد .\r\nپس سليمان عليه السّلام با مادة خطاب فرمود كه : چرا با أو مضايقه مىكنى در آنچه مىخواهد وحال آنكه أو دعوى عشق ومحبت تو مىكند ؟\r\nگنجشك مادة گفت : اى پيغمبر خدا ! أو دوست من نيست ، دروغ مىگويد ودعوى باطلى مىكند زيرا كه با من ديگرى را دوست مىدارد .\r\nپس سخن آن گنجشك در دل سليمان اثر كرد وبسيار گريست وچهل روز از معبد خود بيرون نيامد ودعا مىكرد كه حق تعالى دل أو را از لوث محبت غير خود پاك گرداند ومخصوص محبت خود گرداند « 1 » .\r\nودر روايت ديگر وارد شده است كه : روزى سليمان عليه السّلام شنيد كه گنجشك نرى با مادة مىگويد كه : نزديك من بيا تا با تو جفت شوم شايد كه خدا پسرى به ما كرامت فرمايد كه ياد خدا بكند كه ما پير شده‌ايم .\r\nحضرت سليمان عليه السّلام از سخن أو تعجب كرد وگفت : اين نيّت خير آن گنجشك از پادشاهى من بهتر است « 2 » .\r\nوروزى بلبلى خوانندگى ورقص مىكرد ، حضرت سليمان گفت كه : مىگويد كه : من نيم خرما كه بخورم پروا ندارم اگر دنيا نباشد .\r\nوفاخته‌اى صدا زد ، گفت : مىگويد : كاش اين خلايق خلق نشده بودند .\r\nوطاووسى صدا زد ، فرمود كه : مىگويد : هر چه مىكنى جزا مىيابى .\r\nوهدهدى صدا كرد ، فرمود : مىگويد : كسى كه رحم نكند أو را رحم نمىكنند .\r\n\r\n\r\n","description":"","footnote":"\r\n( 1 ) . بحار الأنوار 14 / 95 .\r\n( 2 ) . بحار الأنوار 14 / 95 .\r\n","page_name":" 989 ","page_number":181},
  {"content":"\r\n\r\nوصرد - كه جانورى است در نخلستان مىباشد - صدا زد ، فرمود : مىگويد : استغفار كنيد اى گناهكاران .\r\nوطوطى صدا كرد ، فرمود : مىگويد كه : هر زنده‌اى مىميرد وهر نوى كهنه مىشود .\r\nوپرستكى خوانندگى كرد ، فرمود : مىگويد كه : كار خيرى پيش بفرستيد تا مزد أو را بيابيد .\r\nوكبوترى خواند ، فرمود كه : مىگويد : « سبحان ربّي الاعلى ملء سماواته وارضه » .\r\nوقمري خواند ، فرمود : مىگويد : « سبحان ربّي الاعلى » .\r\nوفرمود كه : كلاغ بر عشّاران نفرين مىكند . وكور كوره مىگويد : « كلّ شيء هالك الّا وجهه » يعنى : « همه چيز هلاك مىشود بغير ذات مقدس حق تعالى » .\r\nواسفرود مىگويد : هر كه ساكت شد سالم ماند .\r\nوسبز قبا مىگويد : واي بر كسى كه همّت أو به تحصيل دنيا مصروف باشد .\r\nووزغ مىگويد : « سبحان ربّي القدّوس » .\r\nوبازمىگويد : « سبحان ربّي وبحمده » .\r\nودرّاج مىگويد : « الرّحمن على العرش استوى » « 1 » .\r\n\r\n\r\n","description":"","footnote":"\r\n( 1 ) . عرائس المجالس 294 .\r\n","page_name":" 990 ","page_number":182},
  {"content":"\r\n\r\n\r\nفصل سوم در بيان قصهء آن حضرت است با بلقيس\r\nعلي بن إبراهيم رحمه اللّه روايت كرده است كه : چون حضرت سليمان بر تخت خود مىنشست ، جميع مرغان كه حق تعالى مسخّر أو گردانيده بود حاضر مىشدند وسايه مىافكندند بر هر كه نزد تخت آن حضرت حاضر بود ، پس روزى هدهد غايب شد از ميان آن مرغان واز جاى آن آفتاب بر دامن آن حضرت تأبيد ، پس به جانب بالا نظر كرد وهدهد را نديد ، چنانچه حق تعالى فرموده است كه  وَتَفَقَّدَ الطَّيْرَ فَقالَ ما لِيَ لا أَرَى الْهُدْهُدَ أَمْ كانَ مِنَ الْغائِبِينَ  « 1 » « 2 » يعنى : « جستجو نمود مرغان را ، پس گفت : چيست مرا كه نمىبينم هدهد را بلكه أو غائب است وحاضر نيست »  لَأُعَذِّبَنَّهُ عَذاباً شَدِيداً  « البتة أو را عذاب خواهم كرد عذابي سخت » ، مروى است كه : يعنى پرش را مىكنم ودر آفتاب مىاندازم « 3 » ،  أَوْ لَأَذْبَحَنَّهُ  « يا أو را ذبح مىكنم » ،  أَوْ لَيَأْتِيَنِّي بِسُلْطانٍ مُبِينٍ  « 4 » « يا بياورد براي من حجتي قوى وعذرى ظاهر » .\r\n فَمَكَثَ غَيْرَ بَعِيدٍ  « پس مكث كرد اندك زماني كه هدهد پيدا شد » وحضرت سليمان عليه السّلام از أو پرسيد : كجا بودى ؟  فَقالَ أَحَطْتُ بِما لَمْ تُحِطْ بِهِ وَجِئْتُكَ مِنْ سَبَإٍ بِنَبَإٍ \r\n\r\n\r\n","description":"","footnote":"\r\n( 1 ) . سورهء نمل : 20 .\r\n( 2 ) . تفسير قمى 2 / 127 .\r\n( 3 ) . مجمع البيان 4 / 218 .\r\n( 4 ) . سورهء نمل : 21 .\r\n","page_name":" 991 ","page_number":183},
  {"content":"\r\n\r\n يَقِينٍ  « 1 » « پس گفت هدهد كه : دانستم وعلم من احاطه كرد به چيزى كه علم تو به آن احاطه نكرده است وآورده‌ام از براي تو از جانب شهر سبا خبر محقق متيقّنى كه در آن شكى نيست » ،  إِنِّي وَجَدْتُ امْرَأَةً تَمْلِكُهُمْ وَأُوتِيَتْ مِنْ كُلِّ شَيْءٍ وَلَها عَرْشٌ عَظِيمٌ  « 2 » « بدرستى كه من يافتم زنى را كه پادشاه ايشان است - يعنى : بلقيس دختر شراحيل بن مالك - وأو داده شده است از هر چيز كه پادشاهان را به آن احتياج مىباشد وأو را هست تختى بزرگ » ،  وَجَدْتُها وَقَوْمَها يَسْجُدُونَ لِلشَّمْسِ مِنْ دُونِ اللَّهِ  « يافتم أو را وقوم أو را كه سجده مىكنند از براي آفتاب بغير از خدا »   وَزَيَّنَ لَهُمُ الشَّيْطانُ أَعْمالَهُمْ فَصَدَّهُمْ عَنِ السَّبِيلِ فَهُمْ لا يَهْتَدُونَ . أَلَّا يَسْجُدُوا لِلَّهِ الَّذِي يُخْرِجُ الْخَبْءَ فِي السَّماواتِ وَالْأَرْضِ وَيَعْلَمُ ما تُخْفُونَ وَما تُعْلِنُونَ   « 3 » « وزينت داده است از براي ايشان شيطان اعمال قبيحهء ايشان را پس منع كرده است ايشان را از راه حق ، پس ايشان هدايت نمىيابند بسوى حق ، وزينت داده است براي ايشان كه سجده نكنند از براي خداوندى كه بيرون مىآورد چيزهاى پنهان را در آسمانها وزمين ومىداند آنچه پنهان مىكنند وآنچه آشكار مىكنند »  اللَّهُ لا إِلهَ إِلَّا هُوَ رَبُّ الْعَرْشِ الْعَظِيمِ  « 4 » « خداوند عالميان كه بجز أو خداوندى نيست پروردگار عرش عظيم است » .\r\n قالَ سَنَنْظُرُ أَ صَدَقْتَ أَمْ كُنْتَ مِنَ الْكاذِبِينَ  « 5 » « سليمان گفت : بزودى نظر خواهيم كرد كه آيا راست گفته‌اى يا بوده‌اى از دروغگويان ؟ » ،  اذْهَبْ بِكِتابِي هذا فَأَلْقِهْ إِلَيْهِمْ ثُمَّ تَوَلَّ عَنْهُمْ فَانْظُرْ ما ذا يَرْجِعُونَ  « 6 » « ببر نامهء مرا اينك ، پس بينداز آن را بسوى ايشان ، پس پشت كن از ايشان وپنهان شو ، پس ببين با يكديگر در باب اين نامه چه مىگويند ؟ » ،\r\n\r\n\r\n","description":"","footnote":"\r\n( 1 ) . سورهء نمل : 22 .\r\n( 2 ) . سورهء نمل : 23 .\r\n( 3 ) . سورهء نمل : 24 و 25 .\r\n( 4 ) . سورهء نمل : 26 .\r\n( 5 ) . سورهء نمل : 27 .\r\n( 6 ) . سورهء نمل : 28 .\r\n","page_name":" 992 ","page_number":184},
  {"content":"\r\n\r\n   قالَتْ يا أَيُّهَا الْمَلَأُ إِنِّي أُلْقِيَ إِلَيَّ كِتابٌ كَرِيمٌ . إِنَّهُ مِنْ سُلَيْمانَ وَإِنَّهُ بِسْمِ اللَّهِ الرَّحْمنِ الرَّحِيمِ . أَلَّا تَعْلُوا عَلَيَّ وَأْتُونِي مُسْلِمِينَ    « 1 » .\r\nوعلي بن إبراهيم رحمة اللّه عليه روايت كرده است كه هدهد گفت كه : أو بر تخت عظيمى نشسته است ومن داخل تخت أو نمىتوانم شد .\r\nسليمان عليه السّلام گفت : نامه را از بالاى قبّهء أو بينداز .\r\nپس هدهد رفت به شهر سبا واز روزنهء قصر بلقيس نامه را به دامن أو انداخت ، پس چون نامه را خواند ترسيد ورؤساى لشكر خود را جمع كرد وگفت آنچه خدا ياد فرموده است : « اى گروه اشراف لشكر من ! بدرستى كه انداخته شد بسوى من نامه‌اى كريم وبزرگوار - علي بن إبراهيم گفته است : يعنى مهر كرده شده « 2 » ، واز حضرت صادق عليه السّلام منقول است كه : از كرامت نامه آن است كه سرش را مهر كنند « 3 » - بدرستى كه آن نامه‌اى است از سليمان عليه السّلام ودر ابتداى آن نوشته است « بسم اللّه الرحمن الرحيم » ، ومضمون نامه آن است كه : سربلندى وتكبر مكنيد وبياييد بسوى من اسلام‌آورندگان وانقياد كنندگان » .\r\n قالَتْ يا أَيُّهَا الْمَلَأُ أَفْتُونِي فِي أَمْرِي ما كُنْتُ قاطِعَةً أَمْراً حَتَّى تَشْهَدُونِ  « 4 » « بلقيس گفت : اى بزرگواران ! فتوى دهيد مرا در كار من ، نبودم من جزم‌كننده وامضا كنندهء امرى را تا شما حاضر شويد » .\r\n قالُوا نَحْنُ أُولُوا قُوَّةٍ وَأُولُوا بَأْسٍ شَدِيدٍ وَالْأَمْرُ إِلَيْكِ فَانْظُرِي ما ذا تَأْمُرِينَ  « 5 » « گفتند : ما صاحب قوّتيم وصاحب بأس شديد وشجاعت عظيم هستيم وامر بسوى توست واختيار با توست ، پس نظر كن چه مىفرمائى تا ما أطاعت كنيم » .\r\n\r\n\r\n","description":"","footnote":"\r\n( 1 ) . سورهء نمل : 29 - 31 .\r\n( 2 ) . تفسير قمى 2 / 127 .\r\n( 3 ) . مجمع البيان 4 / 219 ، بدون تعيين قائل روايت .\r\n( 4 ) . سورهء نمل : 32 .\r\n( 5 ) . سورهء نمل : 33 .\r\n","page_name":" 993 ","page_number":185},
  {"content":"\r\n\r\nوشيخ طبرسى روايت كرده است كه : سركرده‌هاى لشكر أو سيصد ودوازده نفر بودند كه با ايشان مشورت مىكرد ، وهر يك سركردهء هزار نفر بودند از لشكريان أو « 1 » .\r\n قالَتْ إِنَّ الْمُلُوكَ إِذا دَخَلُوا قَرْيَةً أَفْسَدُوها وَجَعَلُوا أَعِزَّةَ أَهْلِها أَذِلَّةً وَكَذلِكَ يَفْعَلُونَ  « 2 » « بلقيس گفت : بدرستى كه پادشاهان چون داخل شهري مىشوند فاسد مىگردانند أهل آن را وعزيزان أهل آن شهر را ذليل مىگردانند » ، پس خدا تصديق قول أو فرمود كه : « چنين مىكنند پادشاهان وعادت ايشان اين است » .\r\nچنين تفسير كرده است علي بن إبراهيم وروايت كرده است كه : پس بلقيس به قوم خود گفت : اگر اين پيغمبر است از جانب خدا ، چنانچه دعوى مىكند ، پس ما را تاب مقاومت أو نيست زيرا كه بر خدا غالب نمىتوان شد « 3 » .\r\n وَإِنِّي مُرْسِلَةٌ إِلَيْهِمْ بِهَدِيَّةٍ فَناظِرَةٌ بِمَ يَرْجِعُ الْمُرْسَلُونَ  « 4 » « وبدرستى كه من مىفرستم بسوى ايشان هديه‌اى پس انتظار مىبرم كه چه چيز مىآورند رسولان من » .\r\nعلي بن إبراهيم گفته است : بلقيس گفت : هديه مىفرستم ، اگر پادشاه است ، ميل به دنيا مىكند وهديهء ما را قبول مىكند وخواهيم دانست كه قدرت ندارد كه بر ما غالب شود .\r\nپس حقّه‌اى براي حضرت سليمان فرستاد كه در آن حقّه گوهر گرانبهاى بزرگ بود وبه رسول خود گفت كه : بگو به أو كه بىآهن وآتش اين گوهر را سوراخ كند .\r\nچون رسول آن دانه را به نزد آن حضرت آورد وپيغام بلقيس را رسانيد سليمان عليه السّلام كرمى را حكم فرمود كه رشته را در دهان گرفت وآن دانه را سوراخ كرد ورشته را از طرف ديگر بيرون برد « 5 » .\r\n فَلَمَّا جاءَ سُلَيْمانَ قالَ أَ تُمِدُّونَنِ بِمالٍ فَما آتانِيَ اللَّهُ خَيْرٌ مِمَّا آتاكُمْ بَلْ أَنْتُمْ بِهَدِيَّتِكُمْ \r\n\r\n\r\n","description":"","footnote":"\r\n( 1 ) . مجمع البيان 4 / 218 .\r\n( 2 ) . سورهء نمل : 34 .\r\n( 3 ) . تفسير قمى 2 / 127 .\r\n( 4 ) . سورهء نمل : 35 .\r\n( 5 ) . تفسير قمى 2 / 128 .\r\n","page_name":" 994 ","page_number":186},
  {"content":"\r\n\r\n تَفْرَحُونَ  « 1 » « پس چون رسول بلقيس به نزد سليمان عليه السّلام آمد ، سليمان گفت : آيا مرا امداد وأعانت به مال خود مىكنيد ؟ ! پس آنچه خدا به من عطا فرموده است بهتر است از آنچه به شما داده است بلكه شما به هديهء خود شاد مىشويد » .\r\n ارْجِعْ إِلَيْهِمْ فَلَنَأْتِيَنَّهُمْ بِجُنُودٍ لا قِبَلَ لَهُمْ بِها وَلَنُخْرِجَنَّهُمْ مِنْها أَذِلَّةً وَهُمْ صاغِرُونَ  « 2 » يعنى : « برگرد با هديه‌هائى كه آورده‌اى بسوى ايشان ، پس البتة من خواهم آمد بسوى ايشان با لشكرى چند كه ايشان را تاب مقاومت آنها نبوده باشد وبيرون خواهم كرد ايشان را از شهر خود با مذلّت وخوارى » .\r\nوعلي بن إبراهيم روايت كرده است كه : چون رسول بلقيس بسوى أو برگشت عظمت وشوكت وقوّت سليمان عليه السّلام را براي أو بيان كرد وأو دانست كه تاب برابرى ومقاومت ندارد ، از روى انقياد وأطاعت به جانب آن حضرت روانه شد « 3 » .\r\nچون حق تعالى خبر داد سليمان را كه أو متوجه گرديده ومىآيد وبه نزديك رسيده است ، آن حضرت به جنّيان وشياطين كه در خدمتش بودند گفت : مىخواهم پيش از آنكه بلقيس داخل شود تخت أو را نزد من حاضر سازيد ، چنانچه حق تعالى مىفرمايد كه  قالَ يا أَيُّهَا الْمَلَؤُا أَيُّكُمْ يَأْتِينِي بِعَرْشِها قَبْلَ أَنْ يَأْتُونِي مُسْلِمِينَ  « 4 » « سليمان گفت : اى گروه اشراف وبزرگان لشكر من ! كدام‌يك از شما مىآورد تخت أو را به نزد من پيش از آنكه بيايند انقياد كنندگان واسلام‌آورندگان ؟ » .\r\n قالَ عِفْرِيتٌ مِنَ الْجِنِّ أَنَا آتِيكَ بِهِ قَبْلَ أَنْ تَقُومَ مِنْ مَقامِكَ وَإِنِّي عَلَيْهِ لَقَوِيٌّ أَمِينٌ  « 5 » « گفت خبيث متمرّد صاحب قوّتى از جنّيان كه : من مىآورم آن را براي تو پيش از آنكه از جاى خود برخيزى ، بدرستى كه من بر برداشتن آن تخت توانا وامينم » .\r\n\r\n\r\n","description":"","footnote":"\r\n( 1 ) . سورهء نمل : 36 .\r\n( 2 ) . سورهء نمل : 37 .\r\n( 3 ) . تفسير قمى 2 / 128 .\r\n( 4 ) . سورهء نمل : 38 .\r\n( 5 ) . سورهء نمل : 39 .\r\n","page_name":" 995 ","page_number":187},
  {"content":"\r\n\r\nپس سليمان گفت : از اين زودتر مىخواهم .\r\n قالَ الَّذِي عِنْدَهُ عِلْمٌ مِنَ الْكِتابِ أَنَا آتِيكَ بِهِ قَبْلَ أَنْ يَرْتَدَّ إِلَيْكَ طَرْفُكَ  « گفت آن كسى كه نزد أو علمي از كتاب - يعنى لوح محفوظ يا كتابهاى آسمانى بود كه آصف بن برخيا وزير آن حضرت بود واسم أعظم مىدانست - كه : من مىآورم آن تخت را براي تو پيش از آنكه ديده بر هم زنى » ، پس خدا را به نام بزرگ أو خواند ، وپيش از چشم زدن سليمان عليه السّلام تخت بلقيس را از زير تخت سليمان بيرون آورد .\r\n فَلَمَّا رَآهُ مُسْتَقِرًّا عِنْدَهُ قالَ هذا مِنْ فَضْلِ رَبِّي لِيَبْلُوَنِي أَ أَشْكُرُ أَمْ أَكْفُرُ وَمَنْ شَكَرَ فَإِنَّما يَشْكُرُ لِنَفْسِهِ وَمَنْ كَفَرَ فَإِنَّ رَبِّي غَنِيٌّ كَرِيمٌ  « 1 » « پس چون سليمان تخت را ديد قرار يافته نزد خود گفت : اين از فضل واحسان پروردگار من است تا امتحان نمايد مرا كه آيا شكر مىكنم أو را يا كفران نعمت أو مىنمايم ، وهر كه شكر كند خدا را پس شكر نكرده است مگر از براي نفس خود ، وهر كه كفران كند نعمت خدا را پس بدرستى كه پروردگار من بىنياز است از شكر أو وصاحب كرم وبزرگوارى است » .\r\n قالَ نَكِّرُوا لَها عَرْشَها نَنْظُرْ أَ تَهْتَدِي أَمْ تَكُونُ مِنَ الَّذِينَ لا يَهْتَدُونَ  « 2 » « گفت سليمان عليه السّلام كه : تغيير دهيد هيئت تخت أو را تا ببينم كه آيا به زيركى وفطانت هدايت مىيابد به آنكه تخت اوست يا از آنها خواهد بود كه هدايت نمىيابند » .\r\n فَلَمَّا جاءَتْ قِيلَ أَ هكَذا عَرْشُكِ قالَتْ كَأَنَّهُ هُوَ وَأُوتِينَا الْعِلْمَ مِنْ قَبْلِها وَكُنَّا مُسْلِمِينَ  « 3 » « پس چون آمد بلقيس به نزد سليمان به أو گفتند : آيا چنين است عرش تو ؟ گفت : گويا آن است وپيش از اين معجزه علم پيغمبرى وحقيقت تو به ما داده شده بود وبوديم اسلام‌آورندگان » .\r\n وَصَدَّها ما كانَتْ تَعْبُدُ مِنْ دُونِ اللَّهِ إِنَّها كانَتْ مِنْ قَوْمٍ كافِرِينَ  « 4 » « ومنع كرده بود أو\r\n\r\n\r\n","description":"","footnote":"\r\n( 1 ) . سورهء نمل : 40 .\r\n( 2 ) . سورهء نمل : 41 .\r\n( 3 ) . سورهء نمل : 42 .\r\n( 4 ) . سورهء نمل : 43 .\r\n","page_name":" 996 ","page_number":188},
  {"content":"\r\n\r\nرا از ايمان آوردن به خدا آنچه مىپرستيد بغير از خدا ، يا منع كرد خدا يا سليمان أو را از آنچه مىپرستيد بغير از خدا ، بدرستى كه أو بود از جماعتى كافران » .\r\n قِيلَ لَهَا ادْخُلِي الصَّرْحَ فَلَمَّا رَأَتْهُ حَسِبَتْهُ لُجَّةً وَكَشَفَتْ عَنْ ساقَيْها قالَ إِنَّهُ صَرْحٌ مُمَرَّدٌ مِنْ قَوارِيرَ قالَتْ رَبِّ إِنِّي ظَلَمْتُ نَفْسِي وَأَسْلَمْتُ مَعَ سُلَيْمانَ لِلَّهِ رَبِّ الْعالَمِينَ  « 1 » .\r\nوعلي بن إبراهيم روايت كرده است : پيش از آمدن بلقيس ، سليمان عليه السّلام امر كرده بود جنّيان را كه خانه‌اى از شيشه براي أو ساخته بودند وبر روى آب گذاشته بودند ، پس چون بلقيس آمد گفتند به أو كه : داخل شو در عرصهء قصر ، پس أو گمان كرد آب است ، جامهء خود را از ساقهايش بالا كشيد ، پس ظاهر شد كه موى بسيارى بر ساق أو بود .\r\nپس سليمان گفت : اين عرصه‌اى است نرم كه از شيشه ساخته‌اند وآب نيست ، بلقيس گفت : من ستم كرده بودم بر نفس خود كه غير خدا را مىپرستيدم ، واسلام آوردم ومنقاد شدم با سليمان براي خداوندى كه پروردگار عالميان است « 2 » .\r\nعلي بن إبراهيم روايت كرده است كه : پس سليمان عليه السّلام أو را به عقد خود درآورد ، بلقيس دختر شرح جسريه « 3 » بود ، وشياطين را حكم فرمود كه : چيزى بسازيد كه مو را از پاى أو زايل گرداند ، پس حمّامها بعمل آوردند ونوره را براي أو ساختند ، پس حمّام ونوره از چيزهائى است كه شياطين براي بلقيس ساختند ، همچنين آسيابى كه آب مىگرداند در زمان آن حضرت بهم رسيد « 4 » .\r\nحضرت صادق عليه السّلام فرمود : از جمله علومى كه حق تعالى به سليمان عليه السّلام عطا فرموده بود ، دانستن جميع لغتها وزبان مرغان وحيوانات ودرندگان بود ، وچون هنگام جنگ مىشد به فارسي سخن مىگفت ، وچون به مجلس ديوان مىنشست براي نسق لشكريان\r\nو \r\n\r\n","description":"","footnote":"\r\n( 1 ) . سورهء نمل : 44 .\r\n( 2 ) . تفسير قمى 2 / 128 .\r\n( 3 ) . در مصدر « شرح حميريه » است .\r\n( 4 ) . تفسير قمى 2 / 128 ؛ أبو هلال عسكرى مىگويد : گفته شده است كه أول كسى كه براي أو نوره ساخته شد سليمان عليه السّلام بود ( الأوائل 285 ) .\r\n","page_name":" 997 ","page_number":189},
  {"content":"\r\n\r\nعمّال أهل مملكت خود به لغت رومى سخن مىگفت ، چون با زنان خود خلوت مىفرمود به زبان سريانى ونبطي سخن مىگفت ، وچون در محراب عبادت خلوت مىكرد با پروردگار خود به لغت عربى مناجاة مىكرد ، وچون بر مسند شريف قضا وحكم ومرافعه وملاقاة ملوك وايلچيان متمكّن مىشد به لغت عبرى سخن مىگفت « 1 » .\r\nمؤلف گويد : در كيفيت حاضر شدن تخت بلقيس از آن مكان بعيد به اين زمان قليل خلاف است : بعضي گفته‌اند كه ملائكة از روى هوا آوردند ؛ وبعضي گفته‌اند كه باد از روى هوا آورد ؛ وبعضي گفته‌اند كه حق تعالى حركت سريعى در آن تخت قرار داد كه خود آمد ؛ وبعضي گفته‌اند كه خدا أو را در مكان خود معدوم كرد ومثل آن را به قدرت كاملهء خود در اين مكان موجود كرد « 2 » .\r\nوآنچه از أحاديث معتبره ظاهر مىشود يكى از دو وجه است :\r\nأول آنكه : حق تعالى قطعه‌هاى زمين كه در ما بين مكان حضرت سليمان وزمينى كه تخت بر آن قرار داشت فرو برد ، وزمين تخت حركت كرد تا تخت را به سليمان رسانيد وزمين برگشت وزمينهاى ديگر به حالت أولى عود كردند . اگر كسى گويد كه : بناها وعمارات وحيوانات ودرختان كه در اين ما بين بودند چه شدند ؟ جواب آن است كه :\r\nممكن است كه حق تعالى به قدرت كاملهء خود آنها را به جانب راست وچپ برده باشد كه چيزى محاذى تخت نمانده باشد .\r\nدوم آنكه : حق تعالى تخت را به زمين فرو برد واز زير زمين آن را حركت فرمود تا به زير تخت سليمان عليه السّلام رسيد واز آنجا بيرون آمد . اين وجه به عقل نزديكتر است ، وهر دو وجه در أحاديث معتبره وارد شده است .\r\nچنانچه به سند صحيح از حضرت صادق عليه السّلام منقول است كه : وصى ووزير حضرت سليمان به اسم أعظم خدا تكلّم نمود ، پس فرورفت آنچه در ميان تخت سليمان وتخت\r\n\r\n\r\n","description":"","footnote":"\r\n( 1 ) . تفسير قمى 2 / 129 .\r\n( 2 ) . مجمع البيان 4 / 223 .\r\n","page_name":" 998 ","page_number":190},
  {"content":"\r\n\r\nبلقيس بود از زمين هموار وناهموار تا زمين آن تخت به زمين اين تخت رسيد وسليمان تخت را كشيد وزمين برگشت در كمتر از چشم زدن ، سليمان گفت : چنان خيال كردم كه از زير تخت من بيرون آمد « 1 » .\r\nدر أحاديث صحيح ومعتبرهء بسيار از امام محمد باقر وامام جعفر صادق وامام على نقى عليهم السّلام منقول است كه : خدا را هفتاد وسه اسم أعظم است ، ونزد آصف وزير سليمان يكى از آنها بود كه تكلّم به أو مىنمود كه شكافته شد يا فرو رفت آنچه از زمين ميان أو وتخت بلقيس بود تا به دست خود تخت را گرفت . وبه روايات ديگر دو قطعه زمين به يكديگر رسيد وتخت از آن قطعه به اين قطعه منتقل شد ودر كمتر از چشم زدن زمين به حال خود برگشت ، از آن اسماى أعظم هفتاد ودوتا را خدا به ما داده است ويكى مخصوص خدا است كه به احدى از خلق خود نداده است « 2 » .\r\nبه سند معتبر منقول است كه : شخصي از حضرت موسى بن جعفر عليه السّلام پرسيد : آيا جميع علوم پيغمبران عليه السّلام به پيغمبر آخر الزمان صلّى اللّه عليه وآله وسلّم به ميراث رسيد از آدم تا آن حضرت ؟\r\nفرمود : بلى ، خدا هيچ پيغمبرى را مبعوث نگردانيده است مگر آنكه محمد صلّى اللّه عليه وآله وسلّم از أو داناتر است .\r\nراوي عرض كرد : عيسى عليه السّلام مرده را زنده مىكرد به اذن خدا .\r\nفرمود : راست گفتى وسليمان عليه السّلام نيز زبان مرغان را مىفهميد ورسول خدا صلّى اللّه عليه وآله وسلّم به همهء اين منزلتها قادر بود . پس فرمود : بدرستى كه سليمان طلب هدهد كرد ، چون نيافت أو را در جاى خود به خشم آمد وگفت آنچه خدا از أو ياد كرده است ، واز براي آن به غضب آمد كه أو را بر آب دلالت مىكرد وبه أو محتاج بود ، وهدهد مرغى بود وبه أو علمي داده بودند كه به سليمان نداده بودند وحال آنكه باد وموران وجنّيان وآدميان وديوان ومتمرّدان همه در فرمان أو بودند وآب را در زير هوا نمىدانست ومرغ آن را مىدانست ،\r\n\r\n\r\n","description":"","footnote":"\r\n( 1 ) . كامل الزيارات 59 .\r\n( 2 ) . كافى 1 / 230 ؛ بصائر الدرجات 208 .\r\n","page_name":" 999 ","page_number":191},
  {"content":"\r\n\r\nحق تعالى در قرآن مىفرمايد كه : « اگر قرآني هست كه كوهها را به آن به راه مىتوان انداخت وزمين را به آن پاره پاره مىتوان كرده ومرده‌ها را به آن زنده مىتوان كرد » « 1 » اين قرآن است وآن قرآن نزد ماست وما آب را در زير هوا مىدانيم ودر كتاب خدا آيه‌اى چند هست كه براي هر امرى كه بخوانيم آن حاصل مىشود « 2 » .\r\nوبه سند معتبر منقول است كه يحيى بن أكثم قاضى سؤال كرد : آيا سليمان عليه السّلام محتاج بود به علم آصف بن برخيا ؟\r\nحضرت امام على نقى عليه السّلام فرمود : آن كسى كه علمي از كتاب نزد أو بود آصف بن برخيا بود ، وسليمان عاجز نبود از دانستن آنچه آصف مىدانست وليكن مىخواست فضيلت آصف را بر جنّيان وآدميان ظاهر گرداند كه بدانند آصف بعد از أو حجت خدا وخليفهء أو خواهد بود ، وآن علم آصف از علومى بود كه سليمان عليه السّلام به أو سپرده بود به امر خدا وليكن خدا خواست كه علم أو ظاهر شود تا در امامت أو اختلاف نكنند ، چنانچه در حيات داود عليه السّلام سليمان را حكم خود آموخت تا امامت وپيغمبرى أو را بعد از داود بدانند از براي تأكيد حجت بر خلق « 3 » .\r\nوبه سند حسن منقول است كه حضرت صادق عليه السّلام فرمود : چگونه انكار مىكنند گفتهء أمير المؤمنين عليه السّلام را كه فرمود : اگر خواهم مىتوانم اين پاى خود را بردارم وبر سينهء معاوية بزنم در شام كه أو را از تختش سرنگون بيندازم ، وانكار نمىكنند اين را كه آصف وصىّ سليمان به يك چشم زدن تخت بلقيس را گرفت وبه نزد سليمان عليه السّلام حاضر گردانيد ؟ آيا پيغمبر ما بهترين پيغمبران نيست ووصىّ أو بهترين أوصيا نيست ؟ آيا وصىّ پيغمبر ما را كمتر از وصىّ سليمان مىدانند ؟ خدا حكم كند ميان ما وميان آنها كه انكار حق ما مىكنند وفضيلت ما را منكر مىشوند « 4 » .\r\n\r\n\r\n","description":"","footnote":"\r\n( 1 ) . سورهء رعد : 31 .\r\n( 2 ) . كافى 1 / 226 ؛ بصائر الدرجات 114 .\r\n( 3 ) . تحف العقول 476 ؛ اختصاص شيخ مفيد 91 ؛ مناقب ابن شهرآشوب 4 / 435 .\r\n( 4 ) . اختصاص 212 .\r\n","page_name":" 1000 ","page_number":192},
  {"content":"\r\n\r\nودر روايت معتبر ديگر وارد شده است : أبو حنيفة از حضرت صادق عليه السّلام پرسيد : چرا سليمان عليه السّلام از ميان ساير مرغان هدهد را تفقّد نمود ؟\r\nفرمود : براي آنكه هدهد آب را در زير زمين مىديد چنانچه شما روغن را در ميان شيشه مىبينيد .\r\nأبو حنيفة خنديد . حضرت فرمود : چرا مىخندى ؟\r\nعرض كرد : آن كه آب را در زير زمين مىبيند چرا دام را در زير خاك نمىبيند تا به دام مىافتد ؟\r\nحضرت فرمود : مگر نمىدانى كه قضا وقدر بصر را مىپوشاند « 1 » .\r\nدر دعاى نوره منقول است كه : خدا رحمت فرستد بر سليمان بن داود چنانچه ما را امر كرد به نوره كشيدن « 2 » .\r\nوبه سند معتبر از حضرت امام حسن عسكرى عليه السّلام منقول است كه : حق تعالى مخصوص گردانيد محمد صلّى اللّه عليه وآله وسلّم را به سورهء « فاتحة الكتاب » وبا أو شريك نگردانيد احدى از پيغمبرانش را بغير از سليمان عليه السّلام كه  بِسْمِ اللَّهِ الرَّحْمنِ الرَّحِيمِ  را از اين سوره به أو عطا فرمود چنانچه حق تعالى ياد كرده است كه أو را در أول نامهء خود نوشته بود « 3 » .\r\nمؤلف گويد : غرائب بسيار در اين قصه در كتب مذكور است ، وبعضي را در بحار الأنوار ذكر كرده‌ام « 4 » وچون به أسانيد معتبره روايت نشده بود در اين كتاب اكتفا به روايات معتبره كردم .\r\n\r\n\r\n","description":"","footnote":"\r\n( 1 ) . مجمع البيان 4 / 217 .\r\n( 2 ) . كافى 6 / 506 ؛ مكارم الأخلاق 62 .\r\n( 3 ) . تفسير امام حسن عسكرى عليه السّلام 29 ؛ امالى شيخ صدوق 148 ؛ عيون أخبار الرضا 1 / 302 .\r\n( 4 ) . بحار الأنوار 14 / 128 .\r\n","page_name":" 1001 ","page_number":193},
  {"content":"\r\n\r\n\r\nفصل چهارم در بيان مواعظ واحكام ووحيها كه بر آن حضرت نازل گرديده ونوادر أحوال آن حضرت است تا وفات أو وآنچه بعد از وفات آن حضرت سانح شد\r\nحق تعالى مىفرمايد كه   وَداوُدَ وَسُلَيْمانَ إِذْ يَحْكُمانِ فِي الْحَرْثِ إِذْ نَفَشَتْ فِيهِ غَنَمُ الْقَوْمِ وَكُنَّا لِحُكْمِهِمْ شاهِدِينَ . فَفَهَّمْناها سُلَيْمانَ وَكُلًّا آتَيْنا حُكْماً وَعِلْماً   « 1 » « وياد كن داود وسليمان را در وقتي كه حكم مىكردند در زراعت در هنگامى كه در شب گوسفند قوم در آن زراعت چريده بود ، وما بوديم مر حكم ايشان را حاضر ودانا ، پس فهمانيديم حكم را به سليمان وهر يك را حكمت ودانائى داده بوديم » .\r\nوبه سند حسن از حضرت صادق عليه السّلام منقول است كه : در بني إسرائيل مردى بود أو را باغ انگورى بود ، وگوسفندان شخصي شب در آن باغ افتادند وافساد كردند ، پس صاحب باغ صاحب گوسفند را به مرافعه آورد به خدمت داود عليه السّلام ، پس آن حضرت فرمود : برويد نزد سليمان تا حكم كند ميان شما .\r\nچون به نزد آن حضرت رفتند فرمود : اگر گوسفند أصل وفرع درخت را همه خورده است ، بر صاحب گوسفندان لازم است كه گوسفندان را به صاحب باغ بدهد با هر فرزندى كه در شكم آنها است ، واگر ميوه را ضايع كرده است وأصل درختها به حال خود هست\r\n\r\n\r\n","description":"","footnote":"\r\n( 1 ) سورهء أنبياء : 78 و 79 .\r\n","page_name":" 1002 ","page_number":194},
  {"content":"\r\n\r\nپس فرزندان گوسفندان را مىبايد به صاحب باغ بدهد نه أصل گوسفندان را .\r\nوحكم داود نيز چنين بود وليكن مىخواست كه بني إسرائيل بدانند كه سليمان بعد از أو وصىّ اوست ، واختلافى در حكم نكردند ، واگر اختلاف مىكردند حق تعالى مىفرمود كه  وَكُنَّا لِحُكْمِهِمْ شاهِدِينَ  « 1 » .\r\nودر حديث معتبر ديگر از امام محمد باقر عليه السّلام منقول است كه : هيچ‌يك حكم نكردند بلكه با يكديگر گفتگو مىكردند وانتظار وحى الهى را مىكشيدند ، پس حق تعالى به سليمان حكم اين قصه را وحى نمود تا فضيلت أو را ظاهر گرداند « 2 » .\r\nوبه سند معتبر از امام جعفر صادق عليه السّلام منقول است كه : امامت عهدي است از جانب خدا كه از براي جماعتى به خصوص مقرر گردانيده است وايشان را نام برده وتعيين كرده است ، وامام را اختيار آن نيست كه امامت را از امام بعد از خود كه خدا مقرر كرده است بگرداند بسوى ديگرى ، بدرستى كه حق تعالى وحى نمود بسوى داود عليه السّلام كه وصيّى از أهل خود براي خود قرار ده زيرا كه در علم من گذشته است ولازم گردانيده‌ام هر پيغمبرى را كه مبعوث گردانم البتة از براي أو وصيّى از أهل أو قرار دهم ، وداود عليه السّلام چند فرزند داشت ودر ميان آنها طفلى بود كه مادرش را بسيار دوست مىداشت ، پس حضرت داود به نزد أو رفت وگفت : حق تعالى بسوى من وحى فرمود كه وصيّى از أهل خود بگيرم .\r\nآن زن گفت : فرزند مرا وصىّ خود كن .\r\nفرمود : من نيز أو را مىخواهم .\r\nودر علم محتوم الهى چنان بود كه سليمان وصىّ أو باشد . پس حق تعالى وحى نمود بسوى داود كه : تعجيل منما در تعيين كردن وصى تا امر من به تو برسد ، پس بعد از اندك زماني دو شخص به نزد أو به مخاصمه آمدند دربارهء گوسفندان وباغ انگور ، پس حق تعالى وحى نمود به داود كه : فرزندان خود را جمع كن وهر يك از آنها كه در اين قضية\r\n\r\n\r\n","description":"","footnote":"\r\n( 1 ) . تفسير قمى 2 / 73 .\r\n( 2 ) . من لا يحضره الفقيه 3 / 100 .\r\n","page_name":" 1003 ","page_number":195},
  {"content":"\r\n\r\nبه حق حكم كند أو بعد از تو وصىّ تو خواهد بود ؛ پس داود فرزندان خود را جمع كرد وچون هر دو خصم ماجراى خود را ذكر كردند ، سليمان عليه السّلام فرمود : اى صاحب باغ ! اين گوسفندان در چه وقت داخل باغ تو شدند ؟\r\nگفت : در شب .\r\nفرمود : حكم كردم بر تو اى صاحب گوسفندان كه فرزندان وپشم گوسفندان خود را در اين سال به صاحب باغ بگذارى !\r\nداود عليه السّلام گفت : چرا حكم نكردى كه گوسفندان همه از صاحب باغ باشند چنانچه علماى بني إسرائيل حكم مىكنند ؟\r\nسليمان گفت : درخت از أصل كنده نشده است بلكه سال ديگر ميوه خواهد داد وهمين ميوهء امسال را خورده است ، پس بايد كه حاصل امسال گوسفندان از أو باشد ، واگر درختان را از بيخ كنده بودند بايد گوسفندان را به أو بدهد .\r\nپس حق تعالى وحى فرستاد بسوى داود كه : حكم حق آن است كه سليمان كرد اى داود ، تو امرى را خواستى وما امر ديگر را خواستيم .\r\nپس داود به نزد زن خود رفت وگفت : ما ارادهء امرى داشتيم وخدا اراده‌اى ديگر داشت ونشد مگر آنچه خدا مىخواست ، ما راضى شديم به امر خدا ومنقاد شديم حكم أو را « 1 » .\r\nمؤلف گويد كه : أكثر أهل سنّت اين آية را چنين تفسير كرده‌اند كه : ميان داود وسليمان نزاع شد در حكم اين واقعه وهر يك به اجتهاد حكم كردند واجتهاد سليمان عليه السّلام درست‌تر بود ، وبه اين قضية متمسك شده‌اند كه اجتهاد بر پيغمبران جايز است ، چون به دلايل ونصوص ثابت شده است واجماعى بلكه ضروري مذهب شيعه شده است كه پيغمبران خدا به ظن وگمان واجتهاد سخنى نمىگويند وآنچه مىگويند به علم قطعي ووحى والهام يقيني بر ايشان ظاهر گرديده است ؛ پس بايد كه اختلاف در ميان ايشان نباشد وآيهء كريمه دلالت بر اختلاف ندارد ، وأحاديث معتبره دلالت كرده است بر آنكه حضرت داود چون\r\n\r\n\r\n","description":"","footnote":"\r\n( 1 ) . كافى 1 / 278 .\r\n","page_name":" 1004 ","page_number":196},
  {"content":"\r\n\r\nمىخواست فضيلت سليمان را ظاهر گرداند بر بني إسرائيل اين حكم را به آن حضرت گذاشت كه حكم واقع را أو بكند وخطاى بني إسرائيل را در حكمي كه براي خود مىكردند بر ايشان ظاهر گرداند ، يا آنكه چون اين قضية ظاهر شد منتظر وحى شدند ، حق تعالى اين حكم را به سليمان وحى نمود تا فضيلت أو را ظاهر نمايد .\r\nبعضي از أحاديث كه دلالت مىكند بر منازعهء داود با سليمان عليهما السّلام در اين قضية محمول بر تقيه است يا بر آنكه به حسب ظاهر بر سبيل مصلحت آن حضرت معارضه مىفرمود كه بر ديگران حقيقت وفضيلت سليمان ظاهر شود ، اگر چه محتمل است كه اين حكم در آن زمان منسوخ شده باشد وحكمي كه داود فرمود از جانب خدا مقرر شده باشد ، بنابراين كه نسخ جزئي در زمان پيغمبران غير أولو العزم مجوز باشد يا آنكه حضرت موسى خبر داده باشد كه اين حكم تا زمان سليمان عليه السّلام خواهد بود .\r\nودر حديث معتبر از امام محمد باقر عليه السّلام منقول است كه حضرت سليمان عليه السّلام فرمود :\r\nخدا به ما عطا كرده است آنچه به مردم عطا فرموده وآنچه به ايشان عطا نفرموده است ، وبه ما تعليم كرده است آنچه به مردم تعليم كرده وآنچه نكرده است ، پس نيافتيم چيزى را بهتر از ترسيدن از خدا در حضور مردم ودر غيبت ايشان ، وميانه روى كردن در خرج كردن در حال توانگرى ودر حال پريشانى ، وحق را گفتن در حال خشنودى ودر حالت غضب ، وتضرع به جانب مقدس الهى كردن بر هر حالي « 1 » .\r\nبه سند معتبر از حضرت رسول خدا صلّى اللّه عليه وآله وسلّم منقول است كه مادر سليمان به سليمان گفت : اى فرزند ! زنهار كه خواب در شب بسيار مكن كه در شب خواب بسيار كردن آدمي را پريشان وفقير مىگرداند در روز قيامت « 2 » .\r\nودر حديث ديگر منقول است كه حضرت سليمان با فرزند خود گفت : اى فرزند ! زنهار كه مجادله با مردم مكن كه در آن منفعتى نيست وموجب حدوث عداوت مىگردد\r\n\r\n\r\n","description":"","footnote":"\r\n( 1 ) . خصال 241 ؛ روضة الواعظين 450 .\r\n( 2 ) . من لا يحضره الفقيه 3 / 556 ؛ امالى شيخ صدوق 193 .\r\n","page_name":" 1005 ","page_number":197},
  {"content":"\r\n\r\nميان برادران مؤمن « 1 » .\r\nوبه سند معتبر از حضرت صادق عليه السّلام منقول است كه حضرت سليمان عليه السّلام روزى به أصحاب خود گفت : حق تعالى ملكي بخشيده است مرا كه سزاوار نيست احدى را بعد از من ، ومسخّر گردانيده است براي من باد وآدميان وجنّيان ومرغان ووحشيان را ، وآموخته است به من سخن مرغان را ، واز هر چيزى به من عطا فرموده است ، وبا اين نعمتها كه مرا كرامت كرده است يك روز تا شب به شادى نگذرانيده‌ام ومىخواهم فردا داخل قصر خود شوم وبه بأم قصر برآيم وبسوى مملكتهاى خود نظر كنم ، پس كسى را رخصت مدهيد كه به نزد من آيد تا بر من امرى وارد نشود كه عيش وشادى مرا به كدورت مبدّل كند .\r\nگفتند : چنين باشد .\r\nچون روز ديگر شد ، بامداد عصايش را به دست گرفت وبر بلندترين جائى از قصرش بالا رفت وايستاد وتكيه بر عصاي خود كرد ونظر مىكرد بسوى مملكتهاى خود وشاد بود به آنچه حق تعالى به أو عطا فرموده بود ، ناگاه نظرش بر جوان خوش‌روئى پاكيزه جامه‌اى افتاد كه از بعضي گوشه‌هاى قصرش پيدا شد ، چون أو را ديد گفت : كي تو را داخل اين قصر كرد ؟ امروز مىخواستم كه تنها باشم ، وبه رخصت كي داخل شدى ؟\r\nآن جوان در جواب گفت : پروردگار اين قصر مرا داخل كرد وبه رخصت أو داخل شدم ! سليمان گفت : پروردگار قصر احقّ است به آن از من ، پس بگو كيستى تو ؟\r\nگفت : من ملك المؤتم !\r\nپرسيد : براي چه كار آمده‌اى ؟\r\nگفت : آمده‌ام كه روح تو را قبض كنم !\r\nگفت : بيا وآنچه مأمور شده‌اى بعمل آور كه امروز مىخواستم روز شادى من باشد وخدا نخواست كه شادى من در غير لقاى فرح‌افزاى أو باشد .\r\n\r\n\r\n","description":"","footnote":"\r\n( 1 ) . تنبيه الخواطر 331 .\r\n","page_name":" 1006 ","page_number":198},
  {"content":"\r\n\r\nپس ملك الموت روح مطهر آن حضرت را قبض كرد بر همان حالت كه بر عصا تكيه داده بود ! پس مدتها بعد از موت به همان هيئت بر عصا تكيه داشت ومردم بسوى أو نظر مىكردند وگمان مىكردند كه زنده است ، پس آن حال فتنه شد براي ايشان واختلاف در ميان ايشان بهم رسيد : بعضي گفتند أو در اين ايّام بسيار به اين عصا تكيه كرد وبه تعب نيفتاد ، أو را خواب نبرد ، چيزى نخورد ونياشاميد ، مىبايد أو پروردگار ما باشد وواجب است أو را بپرستيم ؛ گروهى گفتند كه : سليمان جادوگر است وبه جادو در ديدهء ما چنين مىنمايد كه ايستاده است ودر واقع چنين نيست ؛ ومؤمنان گفتند : أو بنده وپيغمبر خدا است ، وحق تعالى به هر نحوى كه مىخواهد امر أو را تدبير مىنمايد .\r\nپس اختلاف در ميان ايشان بهم رسيد وخدا ارضه « 1 » را فرستاد كه ميان عصاي آن حضرت را تهى كرد ، عصا شكست ، آن حضرت از قصر خود به رو در افتاد ، پس جنّيان شكر نعمت ارضه را بر خود لازم گردانيدند ، وبه اين سبب هر جا كه ارضه است نزد أو آبى وخاكى حاضر مىسازند كه آلت عمل أو باشد ، اين است معنى قول حق تعالى  فَلَمَّا قَضَيْنا عَلَيْهِ الْمَوْتَ ما دَلَّهُمْ عَلى مَوْتِهِ إِلَّا دَابَّةُ الْأَرْضِ تَأْكُلُ مِنْسَأَتَهُ  يعنى : « پس چون مقدّر كرديم وحكم كرديم بر أو مرگ را ، دلالت نكرد جنّيان را بر مرگ أو مگر كرم زمين يعنى ارضه كه خورد عصاي أو را » ،  فَلَمَّا خَرَّ تَبَيَّنَتِ الْجِنُّ أَنْ لَوْ كانُوا يَعْلَمُونَ الْغَيْبَ ما لَبِثُوا فِي الْعَذابِ الْمُهِينِ  « 2 » « پس چون سليمان به رو در افتاد ظاهر شد بر جنّيان يا ظاهر شد أحوال ايشان بر آدميان كه اگر جنيان علم به غيب مىداشتند نمىماندند در عذاب خواركننده » .\r\nحضرت صادق عليه السّلام فرمود : واللّه كه اين آية به اين نحو نازل شد كه : « فلمّا خرّ تبيّنت الانس انّ الجنّ لو كانوا يعلمون الغيب ما لبثوا في العذاب المهين » يعنى : چون افتاد ، بر آدميان معلوم شد كه اگر جنّيان مىدانستند غيب را نمىماندند در اين مدت در عذاب\r\n\r\n\r\n","description":"","footnote":"\r\n( 1 ) . ارضه به معنى موريانه است .\r\n( 2 ) . سورهء سبأ : 14 .\r\n","page_name":" 1007 ","page_number":199},
  {"content":"\r\n\r\nخواركننده ، يعنى آن خدمت وعملي كه بعد از فوت سليمان به فرمودهء أو مىكردند « 1 » .\r\nوبه سند حسن از حضرت امام محمد باقر عليه السّلام منقول است كه : حضرت سليمان عليه السّلام امر فرمود جنّيان را براي أو قبّه‌اى از آبگينه ساختند ودر ميان دريا گذاشتند ، آن حضرت داخل آن قبّه شد وبر عصاي خود تكيه فرمود وتلاوت زبور مىكرد ، وشياطين در برابر أو خدمت مىكردند وأو ايشان را مىديد وايشان أو را مىديدند ، ناگاه ملتفت شد به كنار قبّه ، پس مردى را ديد در ميان قبّه گفت : تو كيستى ؟\r\nگفت : منم آنكه رشوه قبول نمىكنم واز پادشاهان نمىترسم ، من ملك المؤتم .\r\nپس به همان هيئت كه بر عصا تكيه فرموده بود أو را قبض روح نمود ، جنّيان نظر مىكردند وأو را بر همان حالت ايستاده وتكيه بر عصا كرده مىديدند ، تا يك سال به خدمات مرجوعه قيام مىنمودند وجرأت بر استعلام أحوال آن حضرت نمىكردند وتغييرى در أحوال أو نمىديدند تا آنكه حق تعالى ارضه را فرستاد كه عصاي آن حضرت را خورد ، حضرت افتاد ، پس جنّيان شكر ارضه مىكنند هر جا كه باشد آب وخاك به آن مىرسانند .\r\nوچون سليمان از دنيا مفارقت نمود ، شيطان كتابي در سحر نوشت ودر پشت آن كتاب نوشت : اين كتابي است كه وضع كرده است آصف پسر برخيا براي پادشاه خود سليمان پسر داود از ذخيره‌هاى گنجهاى علم ، ودر آن كتاب نوشت : هر كه فلان كار خواهد بكند بايد فلان سحر بكند ، وهر كه فلان امر را خواهد متمشّى سازد بايد فلان جادو بكند . واين كتاب را در زير تخت سليمان دفن كرد واز آنجا بر مردم ظاهر گردانيد ، پس كافران گفتند :\r\nغلبهء سليمان بر ما به سبب سحرهائى بود كه در اين كتاب نوشته است ، ومؤمنان گفتند كه :\r\nأو بندهء خدا وپيغمبر أو بود وآنچه مىكرد به اعجاز پيغمبرى وبه قدرت رباني مىكرد . واشاره به اين قصه است آنچه حق تعالى فرموده است كه  وَاتَّبَعُوا ما تَتْلُوا الشَّياطِينُ عَلى \r\n\r\n\r\n","description":"","footnote":"\r\n( 1 ) . علل الشرايع 73 ؛ عيون أخبار الرضا 1 / 265 .\r\n","page_name":" 1008 ","page_number":200},
  {"content":"\r\n\r\n مُلْكِ سُلَيْمانَ وَما كَفَرَ سُلَيْمانُ وَلكِنَّ الشَّياطِينَ كَفَرُوا يُعَلِّمُونَ النَّاسَ السِّحْرَ  « 1 » « ومتابعت كردند يهودان آنچه را خواندند يا افترا كردند شياطين در پادشاهى سليمان يا در زمان أو ، وكافر نشد سليمان واين سحر از أو نبود وليكن شياطين كافر شدند كه جادو را تعليم مردم كردند » « 2 » .\r\nبه سند صحيح از حضرت صادق عليه السّلام منقول است كه حق تعالى وحى فرستاد بسوى سليمان عليه السّلام كه : علامت مرگ تو آن است كه درختى در بيت المقدس بيرون خواهد آمد كه آن را « خرنوبه » گويند . پس روزى آن حضرت را نظر افتاد بر درختى كه در بيت المقدس روئيده بود ، پس خطاب نمود به آن درخت كه : نام تو چيست ؟ گفت : خرنوبه نام دارم ! پس پشت كرد وبه جانب محراب خود رفت وتكيه فرمود بر عصاي خود وايستاد ، ودر همان ساعت حق تعالى قبض روح أو نمود وآدميان وجنّيان به طريق معهود خدمت أو مىكردند ودر آنچه ايشان را به آن امر فرموده بود مىشتافتند وگمان مىكردند كه أو زنده است تا آنكه ارضه عصاي أو را تهى كرد وافتاد ، پس دست از عمل خود كشيدند « 3 » .\r\nابن بابويه رحمة اللّه عليه به سند معتبر از حضرت صادق عليه السّلام روايت كرده است كه حضرت رسول صلّى اللّه عليه وآله وسلّم فرمود كه : حضرت سليمان بن داود عليه السّلام هفتصد ودوازده سال زندگانى كرد « 4 » .\r\nمؤلف گويد : مشهور آن است كه عمر شريف آن حضرت پنجاه وسه سال باشد ، ومدت پادشاهى وپيغمبرى آن حضرت چهل سال بود ، وبعد از چهار سال كه از ابتداى پادشاهى آن حضرت گذشت شروع كرد به ساختن بيت المقدس وقدرى از آن مانده بود كه در مدت يك سال كه فوت آن حضرت معلوم نبود ، تمام كردند « 5 » .\r\n\r\n\r\n","description":"","footnote":"\r\n( 1 ) . سورهء بقره : 102 .\r\n( 2 ) . رجوع شود به علل الشرايع 74 وتفسير قمى 2 / 199 .\r\n( 3 ) . قصص الأنبياء راوندى 209 ؛ كافى 8 / 144 .\r\n( 4 ) . كمال الدين وتمام النعمة 524 .\r\n( 5 ) . عرائس المجالس 328 .\r\n","page_name":" 1009 ","page_number":201},
  {"content":"\r\n\r\nبه سند معتبر از حضرت امام جعفر صادق عليه السّلام منقول است كه : بني إسرائيل از حضرت سليمان عليه السّلام التماس كردند كه : پسر خود را بر ما خليفه گردان .\r\nسليمان فرمود : أو صلاحيت خلافت ندارد .\r\nچون بسيار الحاح كردند فرمود : مسئله‌اى چند از أو مىپرسم ، اگر جواب گفت از آنها أو را خليفهء خود مىگردانم . پس پرسيد : اى فرزند ! چيست مزهء آب ومزهء نان ؟ وضعف وقوّت آواز از چه چيز مىباشد ؟ وموضع عقل از بدن آدمي كجاست ؟ واز چه چيز سنگينى وبيرحمى ورقّت ورحم بهم مىرسد ؟ وتعب بدن واستراحت آن از كدام عضو مىباشد ؟\r\nوكسب بدن ومحرومى آن از كدام عضو مىباشد ؟\r\nپس أو از هيچ‌يك جواب نتوانست گفت .\r\nپس حضرت صادق عليه السّلام فرمود : مزهء آب زندگانى است ، ومزهء نان قوّت است ؛ وقوّت آواز وضعف آواز از زيادتى وكمي گوشت گرده « 1 » مىباشد ؛ وموضع عقل ودانائى دماغ است ، مگر نمىبينى كسى را كه كم عقل است مىگويند چه سبك است دماغ أو ؛ وبىرحمى ورحم از سنگينى ونرمى دل مىباشد ، نمىشنوى كه حق تعالى مىفرمايد :\r\n« واي بر آنها كه سنگين است دلهاى ايشان از ياد خدا » ؟ « 2 » ؛ وتعب واستراحت بدن از پاها است ، هرگاه پاها به تعب افتادند در راه رفتن ، بدن به تعب مىافتد ، وچون پاها استراحت يافتند بدن استراحت مىيابد ؛ وكسب كردن بدن ومحرومى آن از دستها است ، اگر عمل مىكند آدمي به دستهاى خود براي بدن روزى ومنفعت دنيا وعقبى بهم مىرسد ، واگر به دست كارى نمىكند بدن آدمي محروم مىشود « 3 » .\r\n\r\n\r\n","description":"","footnote":"\r\n( 1 ) . در مصدر « كليتين » است .\r\n( 2 ) . سورهء زمر : 22 .\r\n( 3 ) . تفسير قمى 2 / 238 .\r\n","page_name":" 1010 ","page_number":202},
  {"content":"\r\n\r\n\r\nباب بيست وسوم در بيان قصهء قوم سبأ وأهل ثرثار است\r\n\r\n","description":"","footnote":"","page_name":" 1011 ","page_number":203},
  {"content":"\r\n . \r\n","description":"","footnote":"","page_name":" 1012 ","page_number":204},
  {"content":"\r\n\r\nحق تعالى مىفرمايد كه  لَقَدْ كانَ لِسَبَإٍ فِي مَسْكَنِهِمْ آيَةٌ جَنَّتانِ عَنْ يَمِينٍ وَشِمالٍ كُلُوا مِنْ رِزْقِ رَبِّكُمْ وَاشْكُرُوا لَهُ بَلْدَةٌ طَيِّبَةٌ وَرَبٌّ غَفُورٌ  يعنى « بتحقيق كه بود قبيلهء سبا را در مسكنهاى ايشان وشهر ايشان آيتي وحجتي بر وجود حق تعالى وكمال قدرت ونهايت احسان ورحمت أو كه آن دو باغستان بود از جانب راست وچپ شهر ايشان ، به ايشان گفتند كه : بخوريد از روزى پروردگار خود وشكر كنيد براي أو كه شهر شما شهري است طيّب ونيكو وخداوند شما پروردگارى است آمرزندهء گناهان » .\r\n فَأَعْرَضُوا فَأَرْسَلْنا عَلَيْهِمْ سَيْلَ الْعَرِمِ وَبَدَّلْناهُمْ بِجَنَّتَيْهِمْ جَنَّتَيْنِ ذَواتَيْ أُكُلٍ خَمْطٍ وَأَثْلٍ وَشَيْءٍ مِنْ سِدْرٍ قَلِيلٍ  « پس اعراض نمودند وشكر نعمت ما نكردند ، پس فرستاديم بر ايشان سيل عرم را - يعنى سيل سخت را ؛ يا سيلى را كه از باران تند عظيم برخاست ؛ يا سيلى را كه از آن موشهاى بزرگ بهم رسيد - كه سدّ ايشان را خراب كردند وبدل كرديم براي ايشان به عوض آن ، دو باغستان ديگر كه در آنها درخت خار مغيلان « 1 » يا مسواك ويا درخت گز واندكى از درخت سدر بود » .\r\n ذلِكَ جَزَيْناهُمْ بِما كَفَرُوا وَهَلْ نُجازِي إِلَّا الْكَفُورَ  « اينطور جزا داديم ايشان را به سبب آنكه كفران نعمت ما كردند ، آيا جزا مىدهيم به عقوبت مگر كسى را كه بسيار كفران نعمت ما كند ؟ » .\r\n وَجَعَلْنا بَيْنَهُمْ وَبَيْنَ الْقُرَى الَّتِي بارَكْنا فِيها قُرىً ظاهِرَةً وَقَدَّرْنا فِيهَا السَّيْرَ سِيرُوا فِيها \r\n\r\n\r\n","description":"","footnote":"\r\n( 1 ) . درخت خار مغيلان : درختى است خاردار ، خارهايش كج ودرشت ، ودر ابتدأ سبز وپس از مدتي سياه يا سرخ تيره رنگ مىشود . به عربى « أم غيلان » مىگويند . ( فرهنگ عميد 3 / 2284 ) .\r\n","page_name":" 1013 ","page_number":205},
  {"content":"\r\n\r\n لَيالِيَ وَأَيَّاماً آمِنِينَ  « وگردانيده بوديم ميان ايشان وميان شهرهائى كه بركت كرده بوديم بر آنها - يعنى شهرهاى شام - شهرها وقريه‌هاى متصل به يكديگر كه هر يك از ديگرى نمودار بود ، واندازه‌اى قرار داده بوديم در سير وسفر ايشان كه مسافر ايشان هر بامداد وپسين در شهري از آن شهرها فرود مىآمد وبه ايشان گفته مىشد - به زبان مقال يا حال - كه سير كنيد در اين شهرها شبها وروزها با ايمنى از هر خوفي » .\r\nودر بعضي از روايات وارد شده است كه : اين ايمنى در زمان حضرت صاحب الامر عجّل اللّه تعالى فرجه بهم خواهد رسيد « 1 » .\r\n فَقالُوا رَبَّنا باعِدْ بَيْنَ أَسْفارِنا وَظَلَمُوا أَنْفُسَهُمْ فَجَعَلْناهُمْ أَحادِيثَ وَمَزَّقْناهُمْ كُلَّ مُمَزَّقٍ إِنَّ فِي ذلِكَ لَآياتٍ لِكُلِّ صَبَّارٍ شَكُورٍ  « 2 » « پس گفتند به سبب بسيارى طغيان در نعمت كه :\r\nاى پروردگار ما ! دورى بينداز ميان سفرهاى ما كه اين شهرها بسيار به يكديگر نزديك است ، وستم كردند بر نفس خود پس ايشان را ضرب المثل كرديم كه مثل مىزنند مردم را به پراكندگى ايشان در ميان عرب ، وپراكنده كرديم ايشان را هر گونه پراكندگى كه هر قبيله‌اى از ايشان به طرفي افتادند از شام ومدينه ومكة وعمان وعراق ، بدرستى كه در قصهء ايشان آيتي چند هست براي عبرت گرفتن هر صبركننده وشكر كننده‌اى » .\r\nوبه سند حسن از حضرت صادق عليه السّلام منقول است كه آن حضرت در تفسير اين آيات كريمه فرمود كه : اينها گروهى بودند كه شهرهاى متصل به يكديگر داشتند كه يكديگر را مىتوانستند ديد ، ونهرهاى جارى وأموال ومزرعه‌هاى ظاهر داشتند ، پس كفران نعمت الهى كردند وتغيير دادند نعمتهاى خدا را نسبت به خود ، پس حق تعالى بر ايشان سيلى فرستاد كه شهرهاى ايشان را خراب كرد وخانه‌هاى ايشان را غرق كرد ومالهاى ايشان را برد وبه عوض باغهاى معمور ايشان آن باغها بهم رسيد كه خدا در قرآن ياد فرموده است « 3 » .\r\n\r\n\r\n","description":"","footnote":"\r\n( 1 ) . علل الشرايع 91 ؛ تفسير برهان 3 / 347 .\r\n( 2 ) . آياتي كه از ابتداى فصل آورده شد ، آيات 15 - 19 سورهء سبأ مىباشد .\r\n( 3 ) . كافى 2 / 274 .\r\n","page_name":" 1014 ","page_number":206},
  {"content":"\r\n\r\nوعلي بن إبراهيم روايت كرده است كه : سليمان عليه السّلام امر كرده بود لشكرهاى خود را كه خليجى از درياى شيرين بسوى بلاد هند جارى كرده بودند وسدّ عظيمى از سنگ وآهك بسته بودند كه آب از آن سد بر شهرهاى قوم سبأ جارى مىشد ، واز آن خليج راهى چند بسوى آن سد گشوده بودند ، وآن سد سوراخها داشت هر وقت كه مىخواستند آن سوراخها را مىگشودند وآب به قدر احتياج ايشان بر شهرها ومزارع ايشان جارى مىشد ، ودو باغستان از جانب راست وچپ داشتند كه امتداد آنها ده روز راه بود ، وكسى كه در ميان باغستان ايشان مىرفت تا ده روز آفتاب بر أو نمىتابيد از معمورى باغات ايشان ، چون گناهان بسيار كردند واز امر وفرمان پروردگار خود تجاوز نمودند وبه نهى ونصيحت صالحان منزجر از اعمال قبيحهء خود نشدند حق تعالى بر سدّ ايشان موشهاى بزرگ را مسلط گردانيد كه هر يك از آنها سنگ بزرگى چند را مىكند وبه دور مىانداخت كه مرد تنومندى نمىتوانست برداشت ، پس بعضي از ايشان چون اين حال را مشاهده كردند گريختند وترك آن بلاد كردند وپيوسته آن موشها به كندن آن سد مشغول بودند تا آن سد را خراب كردند وبه ناگاه سيلى ايشان را فرو گرفت كه شهرهاى ايشان را خراب كرد ودرختان ايشان را از بيخ كند ، چنانچه حق تعالى قصهء ايشان را بيان فرموده است « 1 » .\r\nوبه سندهاى معتبر از حضرت صادق عليه السّلام منقول است كه فرمود : من انگشتهاى خود را بعد از طعام مىليسم به مرتبه‌اى كه مىترسم خادم من گمان كند كه اين از حرص من است ، چنين نيست بلكه از براي احترام نعمت الهى است ، بدرستى كه گروهى بودند كه حق تعالى نعمت فراوان به ايشان كرامت فرموده بود وايشان نهرى داشتند كه آن را « ثرثار » مىگفتند . پس ، از وفور نعمت ، به نانهاى نفيس كه از مغز خالص گندم پخته بودند استنجا مىكردند أطفال خود را تا آنكه كوهى از آن نانهاى نجس جمع شد ، روزى مرد صالحي گذشت بر زنى كه طفل خود را به اين نان استنجا مىكرد ، پس گفت : از خدا بترسيد وبه نعمت الهى مغرور مشويد وكفران نعمت خدا مكنيد .\r\n\r\n\r\n","description":"","footnote":"\r\n( 1 ) . تفسير قمى 2 / 200 .\r\n","page_name":" 1015 ","page_number":207},
  {"content":"\r\n\r\nآن زن گفت : گويا ما را به گرسنگى مىترسانى ! تا اين نهر ثرثار ما جارى است ، ما از گرسنگى نمىترسيم .\r\nپس حق تعالى بر ايشان غضب فرمود وآن ثرثار را از ايشان قطع كرد وباران آسمان وگياه زمين را بر ايشان حبس كرد ، پس محتاج شدند به آنچه در خانه‌هاى خود داشتند ، چون آنها تمام شد محتاج شدند به آن كوهى كه از نانهاى استنجا جمع كرده بودند كه در ميان خود به ترازو قسمت مىكردند « 1 » .\r\n\r\n\r\n","description":"","footnote":"\r\n( 1 ) . محاسن 2 / 417 ؛ كافى 6 / 301 .\r\n","page_name":" 1016 ","page_number":208},
  {"content":"\r\n\r\n\r\nباب بيست وچهارم در بيان قصهء حنظله عليه السّلام وأصحاب رسّ است\r\n\r\n","description":"","footnote":"","page_name":" 1017 ","page_number":209},
  {"content":"\r\n . \r\n","description":"","footnote":"","page_name":" 1018 ","page_number":210},
  {"content":"\r\n\r\nبه سند معتبر از حضرت امام رضا عليه السّلام منقول است كه : شخصي از اشراف قبيلهء بنى تميم كه أو را عمرو مىگفتند به خدمت حضرت أمير المؤمنين صلوات اللّه عليه آمد پيش از شهادت آن حضرت به سه روز وگفت : يا أمير المؤمنين ! مرا خبر ده از قصهء أصحاب رس كه در كدام عصر بوده‌اند ومنزلهاى ايشان در كجا بوده است وپادشاه ايشان كي بوده است ، آيا خدا پيغمبرى بر ايشان مبعوث گردانيده بود يا نه ؟ وبه چه چيز هلاك شدند ؟ زيرا كه من در كتاب خدا ذكر ايشان را مىبينم وخبر ايشان را نمىبينم .\r\nپس حضرت أمير المؤمنين صلوات اللّه عليه فرمود كه : از حديثي سؤال كردى كه كسى پيش از تو از من سؤال نكرده بود وبعد از من كسى خبر ايشان را به تو نخواهد گفت مگر آنكه از من روايت كند ، ودر كتاب خدا هيچ آية نيست مگر آنكه من تفسير آن را مىدانم ومىدانم كه در كجا نازل شده از كوه ودشت ، ودر چه ساعت وچه وقت فرود آمده است از شب وروز . پس اشاره به سينهء مبارك خود نمود وفرمود كه : در اينجا علم بىپايان هست وليكن طلبكارانش كمند ودر اين زودى پشيمان خواهند شد در وقتي كه مرا نيابند ، اى تميمي ! قصهء ايشان آن است كه ايشان گروهى بودند كه درخت صنوبرى را مىپرستيدند كه آن را شاه درخت مىگفتند ، آن را يافث پسر نوح عليه السّلام در كنار چشمه‌اى غرس كرده بود كه آن چشمه را روشناب « 1 » مىگفتند ، وآن چشمه را بعد از طوفان از براي نوح عليه السّلام بيرون آورده بودند وايشان را براي آن أصحاب رس ناميدند كه پيغمبر خود را در زير زمين دفن كردند .\r\n\r\n\r\n","description":"","footnote":"\r\n( 1 ) . در عيون أخبار الرضا « دوشاب » ، ودر علل الشرايع « روشاب » آمده است .\r\n","page_name":" 1019 ","page_number":211},
  {"content":"\r\n\r\nوايشان بعد از حضرت سليمان عليه السّلام بودند ، وايشان را دوازده شهر بر كنار نهرى كه آن نهر را رس مىگفتند كه در بلاد مشرق واقع شده بود ، وظاهرا آن نهرى باشد كه در اين زمان « ارس » مىگويند وايشان را به اعتبار آن نهر أصحاب رس مىگفتند ، ودر آن زمان در زمين نهرى از آن پرآب‌تر وشيرين‌تر نبود وشهري بزرگتر ومعمورتر از شهرهاى ايشان نبود ، ونام شهرهاى ايشان اينها بود : آبان ، آذر ، دى ، بهمن ، اسفندارمذ ، فروردين ، ارديبهشت ، خرداد ، مرداد ، تير ، مهر ، شهريور « 1 » ، وبزرگترين شهرهاى ايشان اسفندارمذ بود كه پايتخت پادشاه ايشان بود ، پادشاه ايشان تركوذ پسر غابور پسر يارش پسر سازن پسر نمرود بن كنعان بود كه در زمان حضرت إبراهيم عليه السّلام بود ، وآن چشمه وصنوبر در اين شهر واقع بود .\r\nودر هر شهري از آن شهرها ميوهء تخمى از اين صنوبر كشته بودند ونهرى از اين چشمه كه در پاى صنوبر بزرگ جارى بود برده بودند ، تا آنها نيز درختهاى بزرگ شده بودند وآب آن چشمه را ونهرهائى كه از آن چشمه جارى شده بود بر خود وچهار پايان خود حرام كرده بودند ، واز آن آب نمىآشاميدند ومىگفتند : اين آبها سبب زندگانى خداهاى ماست وسزاوار نيست كه كسى از زندگى خداى خود كم كند بلكه خود وچهار پايان ايشان از نهر رس كه شهرهاى ايشان بر كنار آن بود آب مىآشاميدند ، ودر هر ما هي از ماههاى سال در يك شهر از آن شهرها يك روز را عيد مىكردند كه أهل آن شهر حاضر مىشدند نزد آن صنوبرى كه در آن شهر بود ، بر روى آن صنوبر پرده‌ها از حرير مىكشيدند كه أنواع صورتها در آن پرده بود ، پس گوسفندها وگاوها مىآوردند وبراي آن درخت قرباني مىكردند وهيزم جمع مىكردند وآتش در آن قربانيها مىانداختند ، چون دود وبخار آن قربانيها در هوا بلند مىشد وميان ايشان وآسمان حايل مىشد همه از براي درخت به سجده مىافتادند ومىگريستند وتضرع مىكردند بسوى آن درخت كه از ايشان خشنود گردد ، پس شيطان مىآمد وشاخه‌هاى آن درخت را به حركت درمىآورد واز\r\n\r\n\r\n","description":"","footnote":"\r\n( 1 ) . در علل الشرايع نام شهرها وپادشاهان كمي اختلاف دارد با آنچه در اينجا ودر عيون أخبار الرضا آمده است .\r\n","page_name":" 1020 ","page_number":212},
  {"content":"\r\n\r\nساق درخت مانند صداى طفلى فرياد مىكرد كه : اى بندگان من ! از شما راضى شدم ، پس خاطرهاى شما شاد وديده‌هاى شما روشن باد ، پس در آن وقت سر از سجده برمىداشتند وشراب مىخوردند ودف وسنج وأنواع سازها را به نغمه در مىآوردند ، در آن روز وشب پيوسته مشغول عيش وطرب بودند ، وروز ديگر به جاهاى خود برمىگشتند .\r\nبه اين سبب عجم ماههاى خود را به اين نامها مسمّى گردانيدند ، چنانچه آبان ماه وآذر ماه مىگويند به اعتبار نام آن شهرها ، وچون هر ما هي كه عيد شهري بود مىگفتند اين عيد ماه فلان شهر است ، پس اين ماهها به نام آن شهرها مشهور شد ، چون عيد شهر بزرگ ايشان مىشد صغير وكبير ايشان به آن شهر مىآمدند نزد صنوبر بزرگ وچشمهء أصل حاضر مىشدند ، وسراپردهء رفيعى از ديبا كه به أنواع صورتها آن را زينت داده بودند بر سر آن درخت مىزدند واز براي آن سراپرده دوازده درگاه مقرر كرده بودند كه هر درگاهى مخصوص أهل يكى از آن شهرها بود واز بيرون آن سراپرده براي آن صنوبر سجده مىكردند ، وقربانيها براي آن درخت مىآوردند چندين برابر آنچه از براي درختان ديگر مىآوردند وقرباني مىكردند .\r\nپس إبليس لعين مىآمد وآن درخت را حركت شديدي مىداد واز ميان آن درخت به آواز بلندى با ايشان سخن مىگفت ووعده‌ها واميدواريها مىداد ايشان را به اضعاف آنچه شياطين ديگر از آن درختان ديگر ايشان را اميدوار مىگردانيدند ، پس سرها از سجده برمىداشتند ، وچندان به خوردن وشراب وطرب وشادى وساز ولهو ولعب مشغول مىشدند كه مدهوش مىگرديدند ودوازده شبانه روز به عدد تمام عيدهاى سال مشغول اين حالت بودند ، پس به جاهاى خود برمىگشتند .\r\nچون كفر ايشان وپرستيدن ايشان غير خدا را بسيار به طول انجاميد ، حق تعالى پيغمبرى از بني إسرائيل را بر ايشان مبعوث گردانيد از فرزندان يهودا فرزند حضرت يعقوب عليه السّلام ، پس مدت مديدى در ميان ايشان ماند وايشان را بسوى معرفت خدا وعبادت أو وشناختن پروردگارى أو دعوت نمود ، ايشان پيروى أو نكردند ، پس ديد كه ايشان بسيار در گمراهى وضلالت فرو رفته‌اند وبه نصايح أو از خواب گران غفلت بيدار\r\n\r\n","description":"","footnote":"","page_name":" 1021 ","page_number":213},
  {"content":"\r\n\r\nنمىشوند وبه جانب رشد وصلاح خود ملتفت نمىشوند . وهنگام عيد شهر بزرگ ايشان شد ، وبا جناب أقدس الهى مناجاة كرد وگفت : پروردگارا ! اين بندگان تو بغير از تكذيب من وكافر شدن به تو امرى را اختيار نمىكنند ودرختى را مىپرستند كه از آن نفعي وضررى نمىيابند ، پس همهء درختان ايشان را كه مىپرستند خشك كن وقدرت وسلطنت خود را به ايشان بنما .\r\nپس چون روز ديگر صبح شد ديدند كه جميع درختان ايشان خشكيده است ، در اين حالت متعجب وترسان شدند ودو فرقه گرديدند : گروهى از ايشان گفتند : اين مردى كه دعوى پيغمبرى خداى آسمان وزمين مىكند براي خداهاى شما جادو كرده است كه روى شما را از جانب خداهاى شما بسوى خداى خود بگرداند ؛ وگروهى ديگر گفتند : نه ، بلكه خداهاى شما غضب وخشم كرده‌اند بر شما براي آنكه اين مرد عيب ايشان را مىگويد ومذمّت ايشان را مىكند وشما أو را ممنوع نمىسازيد ، پس به اين سبب حسن وطراوت خود را از شما پنهان كرده‌اند تا شما از براي ايشان غضب كنيد وانتقام از اين مرد بكشيد .\r\nپس همه اتفاق كردند بر قتل آن حضرت وانبوبه‌اى « 1 » چند گشاده وطولانى از سرب ساختند وآنها را به يكديگر پيوند كردند به قدر عمق آن چشمهء بزرگ كه نزد درخت بزرگ ايشان بود ، در ميان چشمه گذاشتند كه متصل شد به زمين چشمه ودهانش از آب بيرون بود ، پس آب ميان آن را خالى كردند در ميان آن أنبوبه رفتند وچاه عميقى در ميان آن چشمه كندند وپيغمبر خود را در ميان آن چاه انداختند وسنگ بزرگى بر دهان آن چاه افكندند وبيرون آمدند ، آن انبوبه‌ها را از ميان آب بيرون آوردند تا آب روى آن چاه را پوشانيد ، پس گفتند : الحال اميد داريم كه خداهاى ما از ما راضى شوند كه ديدند ما كشتيم آن كسى را كه ناسزا به ايشان مىگفت ودر زير بزرگ ايشان دفن كرديم شايد كه طراوت آنها براي ما برگردد .\r\n\r\n\r\n","description":"","footnote":"\r\n( 1 ) . « أنبوبه » به هر چيز اسطوانه شكلى ، ميان تهى ، لوله مانندى ، چه از فلز باشد يا از غير آن گفته مىشود ، مثل لولهء آب ولولهء نفط وغير آن .\r\n","page_name":" 1022 ","page_number":214},
  {"content":"\r\n\r\nپس در تمام آن روز صداى نالهء پيغمبر خود را مىشنيدند كه با پروردگار خود مناجاة مىكرد ومىگفت : اى سيّد من ! مىبينى تنگى جا وشدت غم واندوه مرا ، پس رحم كن بر بىكسى وبيچارگى من ، وبزودى قبض روح من بكن وتأخير مكن أجابت دعاى مرا ؛ تا آنكه به رحمت الهى واصل شد صلوات اللّه عليه ، پس حق تعالى بسوى جبرئيل وحى نمود كه : اى جبرئيل ! اين بندگان من كه مغرور گشته‌اند به حلم من وأيمن گرديده‌اند از عذاب من وغير مرا مىپرستند وپيغمبر مرا مىكشند ، آيا گمان مىكنند كه با غضب من مقاومت مىتوانند كرد ؟ ! يا از ملك وپادشاهى من بيرون مىتوانند رفت وحال آنكه منم انتقام‌كشنده از هر كه معصيت من كند واز عقاب من نترسد ؟ ! بعزت خود سوگند مىخورم كه ايشان را عبرتي وپندى گردانم براي عالميان .\r\nپس ايشان مشغول عيد خود بودند كه ناگاه باد تند سرخى بر ايشان وزيد كه حيران شدند وترسيدند وبر يكديگر چسبيدند ، پس زمين را خدا از زير ايشان گوگردى كرد افروخته ، وابرى سياه بر بالاى سر ايشان آمد وآتش بر ايشان باريد تا آنكه بدنهاى ايشان گداخت وآب شد چنانچه سرب در ميان آتش آب مىشود ، پس پناه مىبريم به خدا از غضب أو ، ولا حول ولا قوة الا باللّه العلي العظيم « 1 » .\r\nدر أحاديث معتبرهء بسيار منقول است كه : أصحاب رس جماعتى بودند كه زنان ايشان با يكديگر مساحقه مىكردند ، پس حق تعالى ايشان را هلاك كرد به عذاب خود « 2 » .\r\nوابن بابويه وقطب راوندى رضى اللّه عنهما به سند معتبر از حضرت موسى بن جعفر عليهما السّلام روايت كرده‌اند ، وثعلبى نيز در عرايس روايت كرده است كه : أصحاب رس دو گروه بودند : يكى از ايشان گروهى بودند كه حق تعالى ايشان را در قرآن ياد نفرموده است وأهل آن باديه‌نشين بودند وگوسفندان بسيار داشتند ، پس صالح پيغمبر را بر ايشان رسولي فرستاد أو را كشتند ، باز رسولي ديگر فرستاد وأو را كشتند ، پس رسولي ديگر\r\n\r\n\r\n","description":"","footnote":"\r\n( 1 ) . عيون أخبار الرضا 1 / 205 ؛ علل الشرايع 40 ؛ ودر عرائس المجالس 151 همين روايت را از امام سجاد عليه السّلام نقل كرده است .\r\n( 2 ) . ثواب الأعمال وعقاب الأعمال 318 ؛ كافى 5 / 551 ؛ تفسير قمى 2 / 113 ؛ معاني الأخبار 48 .\r\n","page_name":" 1023 ","page_number":215},
  {"content":"\r\n\r\nفرستاد با ولى ، چون رسول خدا را كشتند ولى بر ايشان حجت تمام كرد وآن ما هي را كه ايشان مىپرستيدند طلبيد تا از دريا بيرون آمد ونزد أو آمد باز تكذيب أو كردند ، پس حق تعالى بادي فرستاد كه ايشان را با حيوانات ايشان به دريا انداخت ، پس ولىّ صالح طلا ونقره وظروف وأموال ايشان را بر أصحاب خود قسمت كرد ونسل آن جماعت منقرض شدند ؛ واين قصه را در باب أحوال صالح عليه السّلام بيان كرديم .\r\nپس حضرت موسى عليه السّلام فرمود : امّا آن جماعتى كه حق تعالى در قرآن ايشان را ياد فرموده است ، پس ايشان گروهى بودند كه نهرى داشتند كه آن را رس مىگفتند ، وايشان را به آن سبب أصحاب رس مىگويند كه در ميان ايشان پيغمبران بسيار بودند وكم روزى بود كه در ميان ايشان پيغمبرى به دعوت الهى قيام نمايد وأو را نكشند ، وآن نهر در منتهاى آذربايجان بود ما بين آذربايجان وارمنيه وايشان چلپا را مىپرستيدند .\r\nبه روايت ديگر : دختران باكره را مىپرستيدند ، چون سى سالش تمام مىشد أو را مىكشتند وديگرى را خدا مىكردند ، وعرض نهر ايشان سه فرسخ بود ودر هر شب وروز بلند مىشد تا به نصف كوههاى ايشان مىرسيد ونمىريخت به دريا وصحرائى بلكه همين كه از مملكت ايشان مىگذشت مىايستاد باز به بلاد ايشان برمىگشت .\r\nپس حق تعالى در يك ماه سى پيغمبر بر ايشان مبعوث گردانيد ، همه را كشتند ، پس خدا پيغمبر ديگر بر ايشان مبعوث گردانيد وأو را به نصرت خود مؤيّد گردانيد وبا أو وليّى نيز مبعوث گردانيد كه معين أو باشد .\r\nپس آن ولى جهاد كرد با ايشان در راه خدا چنانچه حقّ جهاد است ، وچون با أو در مقام مدافعه برآمدند حق تعالى ميكائيل را فرستاد در وقت تخم افشاندن ايشان كه از همه وقت بيشتر احتياج به آب داشتند ، ونهر ايشان را به دريا متصل كرد كه آب نهر ايشان به دريا رفت وچشمه‌هاى آن نهر همه را سد كرد وپانصد هزار ملك « 1 » با ميكائيل آمدند آبهائى كه در نهر مانده بود خالى كردند ، پس حق تعالى جبرئيل را فرستاد كه هر چشمه\r\nو \r\n\r\n","description":"","footnote":"\r\n( 1 ) . در عرائس المجالس « پانصد » است .\r\n","page_name":" 1024 ","page_number":216},
  {"content":"\r\n\r\nنهرى كه در ملك ايشان بود خشك كرد وملك الموت را فرستاد كه جميع حيوانات ايشان را كشت ، وباد شمال وجنوب وصبا ودبور را امر فرمود كه جميع جامه‌ها ومتاعهاى ايشان را پراكنده كرده به سر كوهها ودرياها افكند ، وزمين را امر فرمود كه طلا ونقره وزيورها وظرفهاى ايشان را فرو برد - وآنها در زير زمين خواهند بود تا قائم آل محمد صلّى اللّه عليه وآله وسلم ظاهر گردد وآنها از براي أو از زمين بيرون خواهند آمد - .\r\nچون صبح بيدار شدند ديدند كه نه آب دارند ونه طعام ونه گوسفند ونه گاو ونه لباس ونه فرش ونه ظرف ونه مال ، پس قليلي از ايشان به خدا ايمان آوردند وخدا ايشان را هدايت كرد به غارى كه در كوهى بود كه راهى بسوى ايشان داشت وبه آن غار پناه بردند ونجات يافتند ، وايشان بيست ويك مرد بودند وچهار زن ودو پسر ؛ وآنها كه بر كفر خود ماندند ششصد هزار كس بودند وهمه از تشنگى وگرسنگى مردند واحدى از ايشان باقي نماند ، پس آن قليلي كه ايمان آورده بودند به خانه‌هاى خود برگشتند ديدند كه همه ويران وسرنگون شده است واهلش همه مرده‌اند .\r\nپس از روى اخلاص به درگاه بخشندهء نجات وخلاص تضرع واستغاثه كردند كه حق تعالى زراعت وآب ومواشي به ايشان كرامت فرمايد به قدر حاجت ايشان وزيادة ندهد كه باعث طغيان ايشان گردد ، وسوگند ياد كردند كه اگر پيغمبرى بسوى ايشان مبعوث گردد أو را يارى كنند وبه أو ايمان بياورند ، چون حق تعالى صدق نيّت ايشان را مىدانست بر ايشان ترحم فرمود ونهر ايشان را جارى گردانيد وزيادة از آنچه ايشان سؤال كردند به ايشان عطا فرمود ، وآنها پيوسته به ظاهر وباطن در مقام أطاعت وبندگى بودند تا آنكه آنها منقرض شدند واز نسل ايشان گروهى بهم رسيدند كه به ظاهر أطاعت مىكردند ودر باطن منافق بودند ، پس خدا ايشان را مهلت داد تا آنكه معصيت خدا بسيار كردند ومخالفت دوستان الهى كردند ، پس حق تعالى دشمن ايشان را بر ايشان مسلط گردانيد كه بسيارى از آنها را كشت ، وبر آن قليلي كه ماندند طاعون فرستاد كه احدى از ايشان باقي نماند ونهرها ومنازل آنها در عرض دويست سال بىصاحب وخراب افتاده بود ، پس حق تعالى گروه ديگر را برانگيخت كه در منازل ايشان ساكن شدند وسألها به\r\n\r\n","description":"","footnote":"","page_name":" 1025 ","page_number":217},
  {"content":"\r\n\r\nصلاح وسداد بودند .\r\nپس بعد از آن مرتكب فواحش شدند ودختران وخواهران وزنان خود را به عنوان صله وهديه به همسايه ويار ودوست خود مىدادند كه با أو زنا كنند ، واين را صله واحسان مىشمردند تا آنكه عملي از اين بدتر مرتكب شدند ، مردان با مردان مشغول لواط شدند وزنان را ترك كردند ! چون شهوت بر زنان غالب شد ، « دلهاث » « 1 » دختر إبليس كه با « شيصار » « 2 » خواهر خود از يك تخم بيرون آمده است به صورت زنى به نزد زنان ايشان آمد وبه ايشان تعليم كرد كه شما نيز با يكديگر مساحقه كنيد چنانچه مردان شما با يكديگر لواط مىكنند ، وبه ايشان آموخت كه چگونه اين عمل قبيح را بكنند ! پس أصل اين عمل از « دلهاث » بهم رسيد ، پس حق تعالى بر ايشان مسلط گردانيد صاعقه را در أول شب وبه زمين فرو رفتن را در آخر شب ، وصداى عظيم مهيبى را در وقت طلوع آفتاب كه احدى از ايشان باقي نماندند وگمان ندارم كه تا حال منازل ايشان معمور شده باشد « 3 » .\r\nوشيخ طبرسى رحمة اللّه عليه گفته است كه : أصحاب رس جماعتى بودند كه پيغمبر خود را در چاه انداختند ؛ بعضي گفته‌اند كه أصحاب چهار پايان بودند چاهى داشتند كه بر سر آن چاه مىنشستند وبت مىپرستيدند ، پس حق تعالى شعيب عليه السّلام را بسوى ايشان فرستاد وتكذيب أو كردند ، پس چاهشان خراب شد وايشان به زمين فرو رفتند ؛ بعضي گفته‌اند كه ايشان پيغمبرى داشتند كه أو را حنظله مىگفتند ، پس پيغمبر خود را كشتند وهلاك شدند ؛ بعضي گفته‌اند رس چاهى است در أنطاكية وايشان حبيب نجّار را كشتند ودر آن چاه افكندند .\r\nواز حضرت صادق عليه السّلام منقول است كه : زنان ايشان مساحقه مىكردند خدا ايشان را هلاك كرد « 4 » .\r\n\r\n\r\n","description":"","footnote":"\r\n( 1 ) . در عرائس المجالس « دلهان » است .\r\n( 2 ) . در عرائس المجالس « شيطان » است ، وراوندى هيچ اشاره‌اى به آن نكرده است .\r\n( 3 ) . قصص الأنبياء راوندى 96 ؛ عرائس المجالس 149 .\r\n( 4 ) . مجمع البيان 4 / 170 .\r\n","page_name":" 1026 ","page_number":218},
  {"content":"\r\n\r\nدر تفسير قول حق تعالى كه فرموده است  وَبِئْرٍ مُعَطَّلَةٍ وَقَصْرٍ مَشِيدٍ  « 1 » كه ترجمه‌اش اين است كه « چه بسيار چاه معطلى وقصر محكمى كه اهلش هلاك شده‌اند وبىصاحب مانده است » گفته است كه : بعضي گفته‌اند چاهى است كه در حضرموت بوده است در شهري كه آن را « حاضورا » مىگفته‌اند ودر آنجا نزول كردند چهار هزار كس از آنها كه به حضرت صالح ايمان آورده بودند ، صالح عليه السّلام نيز با ايشان بود ، پس چون به آنجا فرود آمدند حضرت صالح به رحمت الهى واصل شد ، وبه اين سبب آن مكان را حضرموت گفتند ، چون ايشان بسيار شدند وبت‌پرستى آغاز كردند حق تعالى پيغمبرى بسوى ايشان فرستاد كه أو را حنظله مىگفتند ، پس أو را در ميان بازار كشتند وحق تعالى ايشان را هلاك كرد كه همه مردند وچاه ايشان معطّل شد وقصر پادشاه ايشان خراب شد « 2 » .\r\n\r\n\r\n","description":"","footnote":"\r\n( 1 ) . سورهء حج : 45 .\r\n( 2 ) . مجمع البيان 4 / 89 ، ودر آن « حاضور » به جاى « حاضورا » آمده است .\r\n","page_name":" 1027 ","page_number":219},
  {"content":"\r\n . \r\n","description":"","footnote":"","page_name":" 1028 ","page_number":220},
  {"content":"\r\n\r\n\r\nباب بيست وپنجم در بيان قصص حضرت شعيا وحضرت حيقوق عليهما السّلام\r\n\r\n","description":"","footnote":"","page_name":" 1029 ","page_number":221},
  {"content":"\r\n . \r\n","description":"","footnote":"","page_name":" 1030 ","page_number":222},
  {"content":"\r\n\r\nابن بابويه وقطب راوندى رحمة اللّه عليهما از وهب بن منبه روايت كرده‌اند كه : در بني إسرائيل پادشاهى بود در زمان شعيا عليه السّلام كه ايشان مطيع ومنقاد أوامر ونواهى الهى بودند ، پس بدعتها در دين نهادند ، هر چند شعيا عليه السّلام ايشان را نصيحت كرد واز عذاب خدا ترسانيد سودى نبخشيد ، پس حق تعالى پادشاه بابل را بر ايشان مسلط گردانيد ، چون ديدند كه تاب مقاومت لشكر أو را ندارند توبه كردند وبه درگاه حق تعالى تضرع نمودند ، پس وحى الهى به شعيا نازل شد كه : من توبهء ايشان را قبول كردم براي صلاح پدران ايشان وپادشاه ايشان قرحه ودملى در ساق أو بود وبنده‌اى شايسته بود ، پس خدا امر فرمود شعيا را كه : امر كن پادشاه بني إسرائيل را كه وصيتي بكند واز أهل بيت خود كسى را براي بني إسرائيل خليفهء خود گرداند كه من در فلان روز قبض روح أو خواهم كرد .\r\nچون شعيا عليه السّلام رسالت حق تعالى را به أو رسانيد ، أو به درگاه خدا رو آورد به تضرع وگريه ودعا وعرض كرد : خداوندا ! ابتدأ كردى براي من به خير ونيكى در روز أول وهر چيزى را براي من ميسّر گردانيدى وبعد از اين نيز اميدى بغير از تو ندارم ، اعتماد من در همهء أمور بر توست ، تو را حمد مىكنم واز تو چشم احسان دارم بىعمل شايسته‌اى كه كرده باشم ، تو داناترى به أحوال من از من ، سؤال مىكنم از تو كه مرگ مرا به تأخير اندازى وعمر مرا زيادة گردانى وبدارى مرا بر آنچه دوست مىدارى ومىپسندى .\r\nپس حق تعالى وحى فرمود به شعيا كه : من رحم كردم بر تضرع أو ومستجاب كردم دعاى أو را وپانزده سال بر عمر أو افزودم ، پس أو را امر كن كه مداوا كند قرحهء خود را به آب انجير كه آن را شفاى درد أو گردانيدم ، وكفايت كردم از أو واز بني إسرائيل مؤنت دشمن ايشان را .\r\n\r\n","description":"","footnote":"","page_name":" 1031 ","page_number":223},
  {"content":"\r\n\r\nپس چون صبح شد ديدند كه لشكرهاى پادشاه بابل همه مرده‌اند مگر پادشاه ايشان وپنج نفر از لشكر أو ، پس پادشاه با آن پنج نفر بسوى بابل گريختند وبني إسرائيل به نيكى وصلاح ماندند تا پادشاه ايشان دار فانى را وداع كرد پس بعد از أو بدعتها كردند هر يك دعوى پادشاهى براي خود مىكردند ، چندان‌كه شعيا عليه السّلام ايشان را امر ونهى فرمود قبول قول أو نكردند تا خدا ايشان را هلاك كرد « 1 » .\r\nبه روايت ديگر منقول است كه : عبد اللّه بن سلام از حضرت رسول صلّى اللّه عليه وآله وسلّم پرسيد از حال شعيا ؟ فرمود كه : أو بشارت داد بني إسرائيل را به پيغمبرى من وبرادرم عيسى عليه السّلام « 2 » .\r\nوبه سند معتبر از حضرت أمير المؤمنين عليه السّلام منقول است كه حق تعالى وحى نمود بسوى شعيا عليه السّلام كه : من هلاك خواهم كرد از قوم تو صد هزار كس را كه چهل هزار كس از بدان ايشان باشند وشصت هزار كس از نيكان ايشان باشند .\r\nشعيا عليه السّلام گفت : خداوندا ! نيكان را براي چه هلاك مىكنى ؟\r\nفرمود : براي آنكه مداهنه كردند با أهل معاصي وبراي غضب من غضب نكردند « 3 » .\r\nوبه سند معتبر منقول است كه حضرت امام رضا عليه السّلام در مجلس مأمون فرمود به جاثليق نصارى كه : اى نصراني ! چگونه است علم تو به كتاب شعيا عليه السّلام ؟\r\nجاثليق عرض كرد : حرف حرف آن را مىدانم .\r\nپس رو كرد به أو وبه رأس الجالوت عالم يهود وفرمود : آيا اين در كتاب شعيا هست كه : اى قوم ! من ديدم صورت خر سوار را كه جامه‌ها از نور پوشيده بود وديدم شتر سوار را كه نور وروشنائى أو مانند نور ماه بود ؟\r\nهر دو گفتند : بلى ، اين سخن شعيا است .\r\nوباز فرمود : شعيا در تورات گفت : دو سواره مىبينم كه زمين به نور ايشان روشن خواهد شد ، يكى بر درازگوش گوش سوار خواهد بود ، وديگرى بر شتر ، اينها كيستند ؟\r\n\r\n\r\n","description":"","footnote":"\r\n( 1 ) . قصص الأنبياء راوندى 244 .\r\n( 2 ) . قصص الأنبياء راوندى 245 .\r\n( 3 ) . قصص الأنبياء راوندى 244 .\r\n","page_name":" 1032 ","page_number":224},
  {"content":"\r\n\r\nرأس الجالوت گفت : نمىشناسم ايشان را ، تو بگو كيستند .\r\nحضرت فرمود : خر سوار عيسى عليه السّلام است ، وشتر سوار محمد صلّى اللّه عليه وآله وسلّم است ، آيا انكار مىكنيد اين سخن را از تورات ؟\r\nگفتند : نه ، ما انكار نمىكنيم .\r\nپس حضرت فرمود : آيا مىشناسى حيقوق پيغمبر را ؟\r\nگفت : بلى ، مىشناسم .\r\nفرمود : آيا اين سخن أو در كتاب شما هست كه حق تعالى بيان حق را ظاهر گردانيد از كوه فاران وپر شد آسمانها از تسبيح احمد صلّى اللّه عليه وآله وسلّم وامّت أو ، وسواران أو در دريا جنگ خواهند كرد چنانچه در صحرا جنگ خواهند كرد وكتاب تازه خواهند آورد بعد از خراب شدن بيت المقدس ، ومراد به آن كتاب قرآن است ، آيا مىدانى اين سخن را وايمان به آن دارى ؟\r\nرأس الجالوت گفت : بلى ، اين سخن حيقوق عليه السّلام است وما انكار سخن أو نمىكنيم « 1 » .\r\nودر بعضي از كتب مذكور است كه : بني إسرائيل خواستند كه شعيا عليه السّلام را بكشند ، أو از ايشان گريخت تا به درختى رسيد ، پس درخت از براي أو گشوده شد وداخل آن گرديد وشكاف آن بهم آمد ، پس شيطان كنار جامهء أو را گرفت ودر بيرون درخت نگاهداشت وبه بني إسرائيل نشان داد كه شعيا در ميان اين درخت است ، پس ايشان ارّه بر سر آن درخت گذاشتند وأو را در ميان درخت به دونيم كردند « 2 » .\r\n\r\n\r\n","description":"","footnote":"\r\n( 1 ) . عيون أخبار الرضا 1 / 161 ؛ توحيد شيخ صدوق 424 ؛ احتجاج 2 / 411 .\r\n( 2 ) . كامل ابن أثير 1 / 257 .\r\n","page_name":" 1033 ","page_number":225},
  {"content":"\r\n . \r\n","description":"","footnote":"","page_name":" 1034 ","page_number":226},
  {"content":"\r\n\r\n\r\nباب بيست وششم در بيان قصص حضرت زكريا ويحيى عليهما السّلام است\r\n\r\n","description":"","footnote":"","page_name":" 1035 ","page_number":227},
  {"content":"\r\n . \r\n","description":"","footnote":"","page_name":" 1036 ","page_number":228},
  {"content":"\r\n\r\nحق تعالى بعد از بيان قصهء حضرت مريم عليها السّلام مىفرمايد  هُنالِكَ دَعا زَكَرِيَّا رَبَّهُ قالَ رَبِّ هَبْ لِي مِنْ لَدُنْكَ ذُرِّيَّةً طَيِّبَةً إِنَّكَ سَمِيعُ الدُّعاءِ  يعنى : « در وقتي كه زكريا نعمت آسمانى را نزد مريم ديد دعا كرد پروردگار خود را ، پس گفت : خداوندا ! ببخش مرا از جانب خود وبه رحمتهاى خاصّ خود ذرّيّتى ونسلي طيّب وپاكيزه بدرستى كه توئى شنوندهء دعا ومستجاب كنندهء آن » ،  فَنادَتْهُ الْمَلائِكَةُ وَهُوَ قائِمٌ يُصَلِّي فِي الْمِحْرابِ  « پس ندا كردند أو را فرشتگان در حالي كه أو ايستاده بود ونماز مىكرد در محراب » .\r\nوبه سند معتبر از حضرت صادق عليه السّلام منقول است كه : طاعت خدا خدمت اوست در زمين وهيچ خدمت خدا با نماز برابرى نمىكند ، از اين جهت ملائكة زكريا را در وقت نماز در محراب ندا كردند « 1 »  أَنَّ اللَّهَ يُبَشِّرُكَ بِيَحْيى مُصَدِّقاً بِكَلِمَةٍ مِنَ اللَّهِ وَسَيِّداً وَحَصُوراً وَنَبِيًّا مِنَ الصَّالِحِينَ  « بدرستى كه خدا بشارت مىدهد تو را به وجود يحيى كه تصديق‌كننده خواهد بود به كلمه‌اى از خدا را - يعنى عيسى را - وسيّدى وبزرگى خواهد بود - در علم وعبادت واخلاق نيكو - ومنع‌كننده خواهد بود نفس خود را از شهوات دنيا - يا ترك زن خواستن خواهد كرد چنانچه در آن زمان پسنديده بوده است - وپيغمبرى خواهد بود از شايستگان » .\r\nوبه سندهاى معتبر از حضرت صادق عليه السّلام منقول است كه : حصور آن است كه با زنان نزديكى نكند « 2 » .\r\n\r\n\r\n","description":"","footnote":"\r\n( 1 ) . تفسير عياشى 2 / 173 .\r\n( 2 ) . تفسير تبيان 2 / 453 ، ودر آن سند روايت ذكر نشده است .\r\n","page_name":" 1037 ","page_number":229},
  {"content":"\r\n\r\n قالَ رَبِّ أَنَّى يَكُونُ لِي غُلامٌ وَقَدْ بَلَغَنِيَ الْكِبَرُ وَامْرَأَتِي عاقِرٌ  « زكريا گفت : از كجا يا چگونه خواهد بود براي من پسرى وحال آنكه دريافته است مرا پيرى وزن من فرزند نمىآورد ؟ » .\r\nمروى است كه : زكريا در آن وقت صد وبيست سال داشت وزنش نود وهشت سال داشت « 1 » ؛ وعلي بن إبراهيم روايت كرده است كه : عاقر بود يعنى حائض نمىشد « 2 » ، واين سؤال آن حضرت نه از راه استبعاد حصول اين امر از قدرت حق تعالى بود بلكه اظهار عظمت اين نعمت بود ، يا استعلامى بود كه آيا از من وزن من اين فرزند با همين حال پيرى بهم خواهد رسيد ، يا خدا ما را به جوانى برخواهد گردانيد وفرزند خواهد داد ؟\r\n قالَ كَذلِكَ اللَّهُ يَفْعَلُ ما يَشاءُ  « حق تعالى فرمود : چنين است خدا مىكند آنچه مىخواهد » .\r\n قالَ رَبِّ اجْعَلْ لِي آيَةً  « گفت : خداوندا ! براي وقت بهم رسيدن فرزند قرار ده از براي من علامتي » ،  قالَ آيَتُكَ أَلَّا تُكَلِّمَ النَّاسَ ثَلاثَةَ أَيَّامٍ إِلَّا رَمْزاً  « خدا فرمود : علامت تو آن است كه حرف نتوانى زد سه روز با مردم مگر با اشاره » ،  وَاذْكُرْ رَبَّكَ كَثِيراً وَسَبِّحْ بِالْعَشِيِّ وَالْإِبْكارِ  « 3 » « وياد كن در اين سه روز پروردگار خود را بسيار وتسبيح بگو أو را در پسين وبامداد » .\r\nودر سورهء مريم فرموده است   ذِكْرُ رَحْمَتِ رَبِّكَ عَبْدَهُ زَكَرِيَّا . إِذْ نادى رَبَّهُ نِداءً خَفِيًّا   « اين ياد كردن وخبر دادن رحمت پروردگار توست بر بندهء خود زكريا كه دعاى أو را مستجاب گردانيد در وقتي كه ندا كرد پروردگار خود را ندائي آهسته وپنهان » .\r\n قالَ رَبِّ إِنِّي وَهَنَ الْعَظْمُ مِنِّي وَاشْتَعَلَ الرَّأْسُ شَيْباً  « گفت : خداوندا ! بدرستى كه سست شده استخوان از بدن من وسرم از پيرى چون شعلهء سفيدى برآورده است » ،  وَلَمْ أَكُنْ بِدُعائِكَ رَبِّ شَقِيًّا  « وبه دعاى تو اى پروردگار من هرگز محروم نبودم بلكه هميشه\r\n\r\n\r\n","description":"","footnote":"\r\n( 1 ) . عرائس المجالس 375 .\r\n( 2 ) . تفسير قمى 1 / 101 .\r\n( 3 ) . سورهء آل عمران 38 - 41 .\r\n","page_name":" 1038 ","page_number":230},
  {"content":"\r\n\r\nدعاى مرا مستجاب كرده‌اى » ،  وَإِنِّي خِفْتُ الْمَوالِيَ مِنْ وَرائِي وَكانَتِ امْرَأَتِي عاقِراً  « بدرستى كه من مىترسم از خويشان بدكردار خود كه وارث من باشند بعد از من ، وبود زن من عقيم وفرزند نياورد براي من » ،   فَهَبْ لِي مِنْ لَدُنْكَ وَلِيًّا . يَرِثُنِي وَيَرِثُ مِنْ آلِ يَعْقُوبَ وَاجْعَلْهُ رَبِّ رَضِيًّا   « پس ببخش مرا از جانب خود فرزندى كه أولى باشد به ميراث من از ساير خويشان من كه ميراث برد از من وميراث برد از آل يعقوب - يعنى يعقوب پسر ماثان كه عموى مريم بود ، يا يعقوب پسر إسحاق عليه السّلام - وبگردان آن فرزند را خداوندا پسنديدهء خود وپاكيزه اخلاق » .\r\nوعلي بن إبراهيم گفته است : زكريا عليه السّلام در آن وقت فرزندى نداشت كه بعد از أو قائم مقام أو باشد واز أو ميراث برد ، وهدايا ونذرهاى بني إسرائيل از براي عبّاد وعلماى ايشان بود ، وزكريا در آن وقت سركردهء عبّاد وعلماء ايشان بود ، وزن أو خواهر مريم دختر عمران بن ماثان بود ، ويعقوب پسر ماثان بود ، وساير أولاد ماثان در آن وقت سركرده‌هاى بني إسرائيل وشاهزاده‌هاى ايشان بودند ، وايشان از اولادان سليمان بودند « 1 » .\r\n يا زَكَرِيَّا إِنَّا نُبَشِّرُكَ بِغُلامٍ اسْمُهُ يَحْيى لَمْ نَجْعَلْ لَهُ مِنْ قَبْلُ سَمِيًّا  پس حق تعالى فرستاد بسوى أو كه : « اى زكريا ! ما تو را بشارت مىدهيم به پسرى كه نام أو يحيى است وكسى را قبل از أو همنام أو نگردانيده بوديم يا آنكه پيش از أو شبيه أو نيافريده بوديم » .\r\n قالَ رَبِّ أَنَّى يَكُونُ لِي غُلامٌ وَكانَتِ امْرَأَتِي عاقِراً وَقَدْ بَلَغْتُ مِنَ الْكِبَرِ عِتِيًّا  « گفت : خداوندا ! چگونه خواهد بود از براي من پسرى وحال آنكه زن من عقيم است كه در جوانى فرزند نمىآورد وحال آنكه من رسيده‌ام از پيرى به حدّى كه بدنم خشك شده است وبه نهايت پيرى رسيده‌ام » .\r\n قالَ كَذلِكَ قالَ رَبُّكَ هُوَ عَلَيَّ هَيِّنٌ وَقَدْ خَلَقْتُكَ مِنْ قَبْلُ وَلَمْ تَكُ شَيْئاً  « گفت خدا :\r\nبلكه چنين است امر خدا ، گفت پروردگار تو : اين بر من آسان است وبتحقيق كه تو را آفريدم پيشتر ونبودى هيچ چيز » .\r\n\r\n\r\n","description":"","footnote":"\r\n( 1 ) . تفسير قمى 2 / 48 .\r\n","page_name":" 1039 ","page_number":231},
  {"content":"\r\n\r\nاز حضرت امام محمد باقر عليه السّلام منقول است كه : ولادت حضرت يحيى عليه السّلام بعد از بشارت حضرت زكريا عليه السّلام به پنج سال شد « 1 » .\r\n قالَ رَبِّ اجْعَلْ لِي آيَةً قالَ آيَتُكَ أَلَّا تُكَلِّمَ النَّاسَ ثَلاثَ لَيالٍ سَوِيًّا  « گفت : خداوندا ! براي من علامتي قرار ده كه بدانم چه وقت خواهد شد ؟ فرمود : علامت تو آن است كه نتوانى سخن گفت با مردم سه شب در حالي كه صحيح باشى ولآل نباشى وعلّتى نداشته باشى » .\r\nودر چند حديث معتبر از حضرت صادق عليه السّلام منقول است كه : چون زكريا را در آن وقت علم بهم نرسيد كه آن ندا از جانب حق تعالى است واحتمال مىداد كه از جانب شيطان باشد ، از خدا آيتي وعلامتي طلبيد كه حقّيّت آن وعده براي أو ظاهر گردد ، پس حق تعالى وحى فرمود به أو كه : آيت تو آن است كه بىآزارى وعلّتى سه روز با كسى سخن نتوانى گفت ، چون اين حالت أو را حادث شد دانست كه آن ندا از جانب خدا بوده است ودر آن سه روز سخنى كه با مردم مىگفت اشاره به سر مىكرد « 2 » .\r\n فَخَرَجَ عَلى قَوْمِهِ مِنَ الْمِحْرابِ فَأَوْحى إِلَيْهِمْ أَنْ سَبِّحُوا بُكْرَةً وَعَشِيًّا  « پس بيرون آمد بر قوم خود از محراب نماز - يا از غرفهء خود - پس اشاره كرد بسوى ايشان كه تنزيه كنيد وتسبيح بگوئيد خداى خود را - يا نماز كنيد براي أو - در بامداد وپسين » .\r\nوگفته‌اند كه : هر روز از غرفهء خود در وقت نماز صبح وخفتن بيرون مىآمد واذان مىگفت وبني إسرائيل با أو نماز مىكردند ، چون وقت وعدهء خدا رسيد ونتوانست با مردم سخن بگويد در وقت مقرر بيرون آمد وبه اشاره آنها را اعلام كرد به نماز ، پس دانستند كه وقت شده است كه زنش حامله شود ، وسه روز بر اين حال بود كه با كسى سخن نمىتوانست گفت وتسبيح ودعا ونماز مىتوانست نمود « 3 » .\r\n يا يَحْيى خُذِ الْكِتابَ بِقُوَّةٍ وَآتَيْناهُ الْحُكْمَ صَبِيًّا  تقدير كلام آن است كه : پس يحيى\r\n\r\n\r\n","description":"","footnote":"\r\n( 1 ) . مجمع البيان 3 / 505 .\r\n( 2 ) . قصص الأنبياء راوندى 216 .\r\n( 3 ) . مجمع البيان 3 / 505 .\r\n","page_name":" 1040 ","page_number":232},
  {"content":"\r\n\r\nرا به أو عطا كرديم وأو را به حدّ كمال رسانيديم ووحى فرستاديم بسوى أو كه « اى يحيى ! بگير كتاب را - يعنى تورات را - به قوّت روحاني - كه به تو عطا كرده‌ايم ، يا به جدّ واهتمام بگير وعزم كن بر عمل كردن به آن - وعطا كرديم به أو حكم پيغمبرى را در وقتي كه كودك بود » .\r\nوگفته‌اند سه‌ساله بود ؛ وبعضي گفته‌اند مراد از حكم ، حكمت ودانائى است چنانچه از حضرت امام رضا عليه السّلام منقول است در تفسير اين آية كه : كودكان ، حضرت يحيى را تكليف به بازى كردند ، در جواب ايشان فرمود : براي بازى خلق نشده‌ام « 1 » .\r\nومؤيّد أول است آنكه به سند معتبر منقول است كه علي بن أسباط گفت : به خدمت امام محمد تقي عليه السّلام رفتم در وقت امامت آن حضرت ، ودر آن وقت قامت مباركش پنج شبر بود ، پس من تأمّل مىكردم در قامت آن حضرت كه براي أهل مصر نقل كنم ، پس نظر نمود به من وفرمود : خدا در امامت بر مردم حجت تمام مىكند چنانچه در پيغمبرى مىكند ، وچنانچه گاهى پيغمبرى را در چهل سالگى مىدهد گاهى در كودكى چنانچه حضرت يحيى را داد وفرمود :  وَآتَيْناهُ الْحُكْمَ صَبِيًّا  ، همچنين در امامت گاهى در بزرگى مىدهد گاهى در خردسالى « 2 » .\r\n وَحَناناً مِنْ لَدُنَّا وَزَكاةً وَكانَ تَقِيًّا  « شفقت ومهربانى ورحمتي از خود شامل حال أو كرديم ، يا أو را مهربان بر بندگان خود گردانيديم وپاكيزگى از گناهان ، يا نمو در اعمال شايسته يا توفيق صدقات وزكات به أو داديم ، وبود متّقى وپرهيزكار از هر چه پسنديدهء ما نيست » .\r\nدر حديث معتبر از امام محمد باقر عليه السّلام منقول است كه : لطف الهى نسبت به أو به مرتبه‌اى بود كه هر وقت « يا رب » مىگفت حق تعالى مىفرمود : لبّيك اى يحيى « 3 » .\r\n وَبَرًّا بِوالِدَيْهِ وَلَمْ يَكُنْ جَبَّاراً عَصِيًّا  « ونيكوكار بود به پدر ومادر خود ونبود تجبّر\r\n\r\n\r\n","description":"","footnote":"\r\n( 1 ) . مجمع البيان 3 / 506 .\r\n( 2 ) . كافى 1 / 384 ؛ مجمع البيان 3 / 506 .\r\n( 3 ) . كافى 2 / 535 ؛ مجمع البيان 3 / 506 .\r\n","page_name":" 1041 ","page_number":233},
  {"content":"\r\n\r\nوتكبّركننده ومعصيت‌كننده نسبت به ايشان يا نسبت به پروردگار خود » .\r\n وَسَلامٌ عَلَيْهِ يَوْمَ وُلِدَ وَيَوْمَ يَمُوتُ وَيَوْمَ يُبْعَثُ حَيًّا  « 1 » « وسلام ما بر أو باد - يا سلامتى ما از براي اوست از بلاها - در روزى كه متولد شد وروزى كه مرد وروزى كه زنده خواهد شد واز قبر مبعوث خواهد گرديد » .\r\nودر جاى ديگر فرموده است كه  وَزَكَرِيَّا إِذْ نادى رَبَّهُ رَبِّ لا تَذَرْنِي فَرْداً وَأَنْتَ خَيْرُ الْوارِثِينَ  « ياد كن زكريا را در وقتي كه ندا كرد پروردگار خود را كه : پروردگارا ! مگذار مرا تنها وبىفرزند وتو بهترين وارثانى » ،  فَاسْتَجَبْنا لَهُ وَوَهَبْنا لَهُ يَحْيى وَأَصْلَحْنا لَهُ زَوْجَهُ إِنَّهُمْ كانُوا يُسارِعُونَ فِي الْخَيْراتِ وَيَدْعُونَنا رَغَباً وَرَهَباً وَكانُوا لَنا خاشِعِينَ  « 2 » « پس مستجاب كرديم دعاى أو را وبخشيديم به أو يحيى را وبه اصلاح آورديم از براي أو جفت أو را - علي بن إبراهيم روايت كرده است كه : حايض نمىشد ودر آن وقت حايض شد « 3 » - بدرستى كه ايشان پيشى مىگرفتند در نيكيها واعمال شايسته ومىخواندند ما را براي رغبت به ثواب ما وترس از عقاب ما وبودند از براي ما خشوع كنندگان » .\r\nوبه سند معتبر منقول است كه : سعد بن عبد اللّه از حضرت صاحب الامر عجّل اللّه تعالى فرجه الشريف سؤالي چند كرد در هنگامى كه آن حضرت كودك بود ودر دامن حضرت امام حسن عسكرى عليه السّلام نشسته بود ، واز جملهء آن سؤالها اين بود كه پرسيد از تأويل   كهيعص   ؟\r\nفرمود : اين حروف از خبرهاى غيب است كه مطّلع گردانيد خدا بر آنها بندهء خود زكريا عليه السّلام را وبعد از آن براي محمد صلّى اللّه عليه وآله وسلّم ذكر فرموده است ، واين قصه چنان بود كه زكريا از حق تعالى سؤال نمود كه تعليم أو نمايد نامهاى آل عبا صلوات اللّه عليهم را ، پس جبرئيل نازل شد وآن نامهاى مقدس را تعليم أو نمود ، پس زكريا عليه السّلام هرگاه محمد وعلى وفاطمه وحسن عليهم السّلام را ياد مىكرد ، دلگيرى واندوه وألم أو بر طرف مىشد ، وچون نام\r\n\r\n\r\n","description":"","footnote":"\r\n( 1 ) . آياتي كه از سورهء مريم آورده شد ، آيات 2 - 15 مىباشد .\r\n( 2 ) . سورهء أنبياء 89 و 90 .\r\n( 3 ) . تفسير قمى 2 / 75 .\r\n","page_name":" 1042 ","page_number":234},
  {"content":"\r\n\r\nحسين عليه السّلام را ياد مىكرد گريه در گلوى أو گره مىشد واز بسيارى گريستن نفسش تنگ مىشد ، پس روزى مناجاة كرد كه : خداوندا ! چرا آن چهار بزرگوار را كه ياد مىكنم غمها از دلم بيرون مىرود ودلم گشاده مىشود ، وچون حسين عليه السّلام را ياد مىكنم ديده‌ام گريان ودلم محزون مىشود وآه وناله‌ام بلند مىگردد ؟\r\nپس حق تعالى واقعهء كربلا را به أو وحى نمود چنانچه فرموده است :   كهيعص   كه « كاف » اشاره است به كربلا ؛ و « ها » به هلاك عترت رسول صلّى اللّه عليه وآله وسلّم در آن صحرا ؛ و « يا » به يزيد عليه اللعنة والعذاب الشديد كه ظلم‌كننده بر حسين بود ؛ و « عين » عطش وتشنگى آن حضرت است ؛ و « صاد » صبر آن حضرت است .\r\nچون زكريا عليه السّلام اين را شنيد ، سه روز از محراب خود بيرون نيامد ومنع فرمود مردم را كه به نزد أو بروند ورو آورد به گريه وفغان ونوحه ومرثيه مىخواند بر اين مصيبت ومىگفت : الهى ! آيا به درد خواهى آورد دل بهترين جميع خلقت را به مصيبت فرزندان أو ؟\r\nآيا اين بليّه ومحنت را به ساحت عزت أو فرود خواهى آورد ؟ آيا جامهء اين ماتم را بر على وفاطمه عليهما السّلام خواهى پوشانيد ؟ آيا شدّت اين درد ومحنت را به عرصهء قرب ومنزلت ايشان داخل خواهى نمود ؟ پس مىگفت : الهى ! روزى فرما مرا فرزندى كه با اين پيرى ديدهء من به أو روشن گردد ، چون به من عطا فرمائى مرا به محبت أو مفتون گردان ، پس دل مرا به مصيبت آن فرزند به درد آور چنانچه دل محمد حبيب خود را به فرزندش به درد خواهى آورد .\r\nپس خدا حضرت يحيى عليه السّلام را به آن حضرت عطا فرمود ، وبه مصيبت أو دلش را به درد آورد ، ومدت حمل يحيى در شكم مادر شش ماه بود ومدت حمل امام حسين عليه السّلام نيز شش ماه بود « 1 » .\r\nبه سندهاى معتبر وصحيح بسيار از حضرت امام محمد باقر وامام جعفر صادق عليهما السّلام منقول است كه : چنانچه پيش از يحيى عليه السّلام كسى به نام أو مسمّى نشده بود ، همچنين به نام\r\n\r\n\r\n","description":"","footnote":"\r\n( 1 ) . احتجاج 2 / 529 ؛ كمال الدين وتمام النعمة 461 .\r\n","page_name":" 1043 ","page_number":235},
  {"content":"\r\n\r\nامام حسين عليه السّلام كسى پيش از أو مسمّى نشده بود ، وپى كنندهء ناقهء صالح عليه السّلام ولد الزنا بود وكشندهء حضرت يحيى عليه السّلام ولد الزنا بود وكشندهء أمير المؤمنين عليه السّلام ولد الزنا بود وكشندهء امام حسين عليه السّلام ولد الزنا بود ، ونمىكشد پيغمبران وأولاد ايشان را مگر فرزندان زنا ، ونگريست زمين وآسمان مگر بر يحيى وحسين عليهما السّلام ، وآفتاب بر ايشان گريست كه سرخ طالع مىشد وسرخ فرو مىرفت « 1 » .\r\nودر روايت ديگر آن است كه : رشح خون از آسمان مىريخت چنانچه جامهء سفيدى كه در هوا مىداشتند سرخ مىشد ، وهر سنگ كه از زمين برمىداشتند از زيرش خون مىجوشيد « 2 » .\r\nوبه سند معتبر از امام زين العابدين عليه السّلام منقول است كه فرمود : با پدرم امام حسين عليه السّلام چون به كربلا مىرفتيم در هيچ منزل فرود نمىآمديم وبار نمىكرديم مگر آنكه آن حضرت ياد حضرت يحيى عليه السّلام مىكردند ، وروزى فرمودند : از پستى وبىقدرى دنيا نزد خدا آن بود كه سر يحيى بن زكريا عليه السّلام را به هديه فرستادند براي فاحشه‌اى از فاحشه‌هاى بني إسرائيل « 3 » .\r\nوابن بابويه رحمة اللّه عليه به سند خود از وهب بن منبه روايت كرده است كه : روزى إبليس لعنة اللّه عليه در مجالس بني إسرائيل مىگشت وناسزا به مريم عليها السّلام مىگفت ، وآن حضرت را نسبت به زكريا عليه السّلام مىداد ، تا آنكه بني إسرائيل بر زكريا شوريدند ودر مقام قتل آن حضرت شدند ، وحضرت زكريا از ايشان گريخت تا به درختى رسيد وآن درخت براي آن حضرت شكافته شد ، وچون زكريا به ميان درخت رفت ، شكاف درخت بهم آمد\r\n\r\n\r\n","description":"","footnote":"\r\n( 1 ) . مجمع البيان 3 / 504 ؛ قصص الأنبياء راوندى 220 ؛ كامل الزيارات 77 ؛ ارشاد شيخ مفيد 2 / 132 ؛ بحار الأنوار 27 / 240 .\r\n( 2 ) . كامل الزيارات 91 و 93 ؛ ينابيع المودة 3 / 15 . وبراي اطلاع بيشتر از علاماتى كه بعد از شهادت امام حسين عليه السّلام ظاهر شد ، رجوع شود به كتاب ترجمة الإمام الحسين من تاريخ دمشق 242 وفضائل الخمسة 3 / 361 .\r\n( 3 ) . ارشاد شيخ مفيد 2 / 132 ؛ مجمع البيان 3 / 504 .\r\n","page_name":" 1044 ","page_number":236},
  {"content":"\r\n\r\nوآن حضرت از نظر ايشان پنهان شد وإبليس عليه اللعنة با سفهاى بني إسرائيل از پى بىآن حضرت مىآمدند ، چون به آن درخت رسيدند إبليس عليه اللعنة دست گذاشت از پائين تا بالاى درخت وموضع دل آن حضرت را شناخت ، پس امر كرد ايشان را كه آن موضع را با ارّه بريدند وآن حضرت را در ميان درخت به دونيم كردند وآن حضرت را به آن حال گذاشتند وبرگشتند ، وإبليس از ايشان غايب شد وديگر پيدا نشد ؛ وبه آن حضرت از بريدن ارّه هيچ المى نرسيد ، پس حق تعالى ملائكة را فرستاد كه آن حضرت را غسل دادند وسه روز بر أو نماز كردند پيش از آنكه أو را دفن كنند ، وچنين مىباشند پيغمبران جسد مطهر ايشان متغير نمىشود ودر خاك نمىپوسد وپيش از دفن سه روز بر ايشان ملائكة وانس نماز مىكنند « 1 » .\r\nودر تفسير امام حسن عسكرى عليه السّلام مذكور است در تفسير قول حق تعالى كه در قصهء يحيى عليه السّلام فرموده است  لَمْ نَجْعَلْ لَهُ مِنْ قَبْلُ سَمِيًّا  يعنى : « كسى را پيش از أو نيافريده بوديم كه يحيى نام داشته باشد » ، وفرمود در تفسير قول خداى تعالى  وَآتَيْناهُ الْحُكْمَ صَبِيًّا  از حكمتهائى كه خدا به آن حضرت در كودكى عطا فرموده بود آن بود كه أطفال به أو گفتند : بيا تا بازى كنيم ، گفت : آه ، واللّه كه ما را براي بازى نيافريده‌اند بلكه براي جدّ وامر بزرگى آفريده‌اند ،  وَحَناناً مِنْ لَدُنَّا  يعنى : « تحنّن ومهربانى بر پدر ومادر وساير بندگان خود به أو داده بوديم » ،  وَزَكاةً  يعنى : « طهارت وپاكيزگى داده بوديم هر كه را ايمان به أو آورد وتصديق أو بكند » ،  وَكانَ تَقِيًّا  يعنى : « پرهيزكار بود از شرور ومعاصي » ،  وَبَرًّا بِوالِدَيْهِ  « واحسان مىكرد نسبت به پدر ومادر خود وفرمانبردار ايشان بود » ،  وَلَمْ يَكُنْ جَبَّاراً عَصِيًّا  « ونمىكشت مردم را بر وجه غضب ونمىزد ايشان را از روى غضب » وهيچ‌كس نيست مگر آنكه گناه كرده است يا قصد گناه در خاطرش گذشته است بغير از يحيى كه هرگز گناه نكرد وارادهء گناه نيز در خاطرش خطور نكرد .\r\n\r\n\r\n","description":"","footnote":"\r\n( 1 ) . علل الشرايع 80 .\r\n","page_name":" 1045 ","page_number":237},
  {"content":"\r\n\r\nوامام عليه السّلام فرمود در تفسير اين آية  هُنالِكَ دَعا زَكَرِيَّا رَبَّهُ  يعنى : چون زكريا ديد نزد مريم ميوهء زمستان را در تابستان وميوهء تابستان را در زمستان گفت به مريم : از كجاست اين ميوه‌ها از براي تو ؟ مريم گفت : از جانب خدا است وخدا هر كه را مىخواهد روزى مىدهد بىحساب ، ويقين دانست زكريا كه أو راست مىگويد زيرا كه مىدانست كسى بغير أو به نزد مريم نمىرود ، پس در آن وقت در خاطر خود گفت : آن كس كه قادر است از براي مريم ميوهء زمستان را در تابستان وميوهء تابستان را در زمستان بفرستد قادر است كه مرا فرزند عطا فرمايد هر چند پير باشم وزنم سترون « 1 » باشد .\r\nپس در آن وقت دعا كرد كه : پروردگارا ! ببخش مرا از جانب خود ذرّيّت پاكيزهء نيكوئى بدرستى كه تو شنوندهء دعائي ؛ وملائكة ندا كردند زكريا را در وقتي كه در محراب به نماز ايستاده بود : بدرستى كه خدا تو را بشارت مىدهد به يحيى كه تصديق كنندهء كلمهء خدا - يعنى عيسى - خواهد بود ، وسيّدى يعنى سركرده وبزرگى خواهد بود در طاعت خدا وبر أهل طاعت أو ، وحصور خواهد بود وبا زنان نزديكى نخواهد كرد ، وپيغمبرى خواهد بود از شايستگان . وأول تصديق يحيى عليه السّلام عيسى عليه السّلام را آن بود كه صومعه‌اى كه حضرت مريم داشت وعبادت الهى در آنجا مىكرد غرفه‌اى بود كه راهى نداشت وبه نردبان به آن غرفه مىرفتند وكسى بغير از زكريا به آن غرفه نمىرفت ، وچون بيرون مىآمد بر در غرفه قفل مىزد واز بالاى در روزنه‌اى كوچك گشوده بود كه باد از آنجا داخل مىشد ، پس چون ديد مريم آبستن شده است غمگين شد ودر خاطر خود گفت :\r\nكسى جز من به اين غرفه بالا نمىآيد ومريم آبستن شده است ومن رسوا مىشوم در ميان بني إسرائيل وگمان خواهند كرد كه من أو را آبستن كرده‌ام .\r\nپس به نزد زن خود آمد واين قصه را به أو گفت ، آن زن گفت : اى زكريا ! مترس كه خدا براي تو نمىكند مگر آنكه خير تو در آن است ، وبياور مريم را كه من ببينم واز حال أو سؤال كنم ؛ پس زكريا عليه السّلام مريم را به نزد زن خود آورد وحق تعالى از مريم مشقّت جواب\r\n\r\n\r\n","description":"","footnote":"\r\n( 1 ) . سترون يعنى نازا .\r\n","page_name":" 1046 ","page_number":238},
  {"content":"\r\n\r\nگفتن را برداشت ، وچون داخل شد به نزد زن زكريا كه خواهر بزرگ أو بود زن زكريا از براي أو برنخاست ، پس يحيى عليه السّلام به قدرت خدا در شكم مادر دست بر أو زد وأو را از جا كند وبا مادر خود سخن گفت كه : بهترين زنان عالميان با بهترين مردان عالميان كه در شكم اوست به نزد تو مىآيند وتو از براي ايشان برنمىخيزى ؟ پس زن زكريا از جا كنده شد وبرجست واز براي مريم ايستاد ، پس يحيى در شكم أو سجده كرد براي تعظيم عيسى واين أول تصديقي بود كه أو را كرد « 1 » .\r\nمؤلف گويد : مشهور آن است كه مادر يحيى عليه السّلام « ايشاع » بود وخلاف است كه آيا خواهر مريم بود يا خالهء أو ، واين حديث دلالت بر أول مىكند .\r\nودر حديث ديگر از حضرت صادق عليه السّلام منقول است كه : در روز قيامت منادى ندا خواهد كرد : كجاست فاطمه دختر محمد صلّى اللّه عليه وآله وسلّم ؟ كجاست خديجة دختر خويلد ؟ كجاست مريم دختر عمران ؟ كجاست آسيه دختر مزاحم ؟ كجاست أم كلثوم مادر يحيى ؟ « 2 » ( وتمام حديث در جاى خود خواهد آمد ) .\r\nاز حضرت رسول صلّى اللّه عليه وآله وسلّم منقول است كه : زهد حضرت يحيى در اين مرتبه بود كه روزى به بيت المقدس آمد ونظر كرد به عبّاد ورهبانان وأحبار كه پيراهن‌ها از مو پوشيده‌اند وكلاه‌ها از پشم بر سر گذاشته‌اند وزنجيرها در گردن خود كرده وبر ستونهاى مسجد بسته‌اند ، چون اين جماعت را مشاهده نمود به نزد مادرش آمد وگفت : اى مادر ! از براي من پيراهنى از مو وكلاهى از پشم بباف تا بروم به بيت المقدس وعبادت خدا بكنم با عبّاد ورهبانان ، مادر أو گفت : صبر كن تا پدرت پيغمبر خدا بيايد وبا أو مصلحت كنم .\r\nچون حضرت زكريا آمد ، سخن يحيى را نقل نمود ، زكريا عليه السّلام فرمود : اى فرزند ! چه چيز تو را باعث شده است كه اين اراده نمائى وتو هنوز طفلى وخردسالى ؟\r\nيحيى عليه السّلام گفت : اى پدر ! مگر نديده‌اى از من خردسالتر كه مرگ را چشيده است ؟\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 659 .\r\n( 2 ) . تفسير فرات كوفي 298 .\r\n","page_name":" 1047 ","page_number":239},
  {"content":"\r\n\r\nفرمود : بلى .\r\nپس زكريا به مادر يحيى گفت : آنچه مىگويد چنان كن ، پس مادر كلاه پشم وپيراهن مو از براي أو بافت ، يحيى پوشيد ورفت به جانب بيت المقدس وبا عبّاد مشغول عبادت گرديد تا آنكه پيراهن مو بدن شريفش را خورد ، پس روزى نظر كرد به بدن خود ديد كه بدنش نحيف شده است وگريست ، پس خطاب الهى به أو رسيد : اى يحيى ! آيا گريه مىكنى از اينكه بدنت كاهيده است ؟ بعزت وجلال خودم سوگند كه اگر يك نظر به جهنم بكنى پيراهن آهن خواهى پوشيد به عوض پلاس !\r\nپس يحيى عليه السّلام گريست تا آنكه از بسيارى گريه رويش مجروح شد به حدّى كه دندانهايش پيدا شد .\r\nچون اين خبر به مادرش رسيد با زكريا به نزد أو آمدند وعبّاد بني إسرائيل به گرد أو برآمدند وأو را خبر دادند كه : روى تو چنين مجروح وكاهيده شده است .\r\nگفت : من با خبر نشدم .\r\nزكريا گفت : اى فرزند ! چرا چنين مىكنى ؟ من از خدا فرزندى طلبيدم كه موجب سرور من باشد .\r\nگفت : اى پدر ! تو مرا به اين امر كردى وگفتى كه در ميان بهشت وجهنم عقبه‌اى هست كه نمىگذرند از آن عقبه مگر جماعتى كه بسيار گريه كنند از خوف الهى .\r\nفرمود : بلى اى فرزند ! من چنين گفتم ، جهد وسعى نما در بندگى خدا كه تو را به امر ديگر امر فرموده‌اند .\r\nپس مادرش گفت : اى فرزند ! رخصت مىدهى كه دو پارهء نمد از براي تو بسازم كه بر أطراف روى خود نهى تا دندانهايت را بپوشاند وآب چشمت را جذب نمايد ؟\r\nگفت : تو اختيار دارى .\r\nپس مادرش دو قطعه نمد براي أو ساخت وبر رويش گذاشت ، در اندك زماني از گريهء أو چنان تر شد كه چون آن را فشرد آب از ميان انگشتانش جارى شد !\r\nچون حضرت زكريا عليه السّلام اين حال را بديد گريان شد ورو بسوى آسمان نمود وعرض\r\n\r\n","description":"","footnote":"","page_name":" 1048 ","page_number":240},
  {"content":"\r\n\r\nكرد : خداوندا ! اين فرزند من است واين آب ديدهء اوست وتو از همهء رحم كنندگان رحيم‌ترى .\r\nپس هرگاه كه زكريا مىخواست بني إسرائيل را موعظه بگويد ، به جانب چپ وراست نظر مىكرد ، اگر يحيى حاضر بود نام بهشت وجهنم نمىبرد ، پس روزى يحيى حاضر نبود وزكريا شروع به موعظه كرد ، يحيى عليه السّلام سر خود را به عبائى پيچيده آمد در ميان مردم نشست وحضرت زكريا أو را نديد وفرمود : حبيب من جبرئيل مرا خبر داد كه حق تعالى مىفرمايد : در جهنم كوهى است كه آن را « سكران » مىنامند ، ودر ما بين كوه واديى هست كه آن را « غضبان » مىگويند زيرا كه از غضب الهى افروخته شده است ، در آن وادى چاهى هست كه صد سال راه عمق آن است ، ودر آن چاه تابوتها از آتش هست ودر آن تابوتها صندوقها وجامه‌ها وزنجيرها وغلها از آتش هست .\r\nچون يحيى عليه السّلام اينها را شنيد سر برداشت وفرياد برآورد : واغفلتاه ! چه بسيار غافليم از سكران !\r\nبرخاست ومتحيّرانه متوجه بيابان شد ، پس حضرت زكريا از مجلس برخاست وبه نزد مادر يحيى رفت وفرمود : يحيى را طلب نما كه مىترسم أو را نبينى مگر بعد از مرگ أو ، پس مادرش به طلب أو بيرون رفت تا به جمعى از بني إسرائيل رسيد ، ايشان از أو پرسيدند : اى مادر يحيى ! به كجا مىروى ؟\r\nگفت : به طلب فرزندم يحيى مىروم كه نام آتش جهنم شنيده ورو به صحرا رفته است .\r\nپس رفت تا به چوپانى رسيد ، از أو سؤال نمود : آيا جوانى را به اين هيئت وصفت ديدى ؟\r\nگفت : بلكه يحيى را مىخواهى ؟\r\nگفت : بلى .\r\nگفت : الحال أو را در فلان عقبه گذاشتم كه پاهايش در آب ديده‌اش فرو رفته بود وسر به آسمان بلند كرده مىگفت : بعزت وجلال تو اى مولاي من ! كه آب سرد نخواهم چشيد تا منزلت ومكان خود را نزد تو ببينم .\r\n\r\n","description":"","footnote":"","page_name":" 1049 ","page_number":241},
  {"content":"\r\n\r\nچون مادر به أو رسيد ونظرش بر وى افتاد به نزديك أو رفت وسرش را در ميان پستانهاى خود گذاشت وأو را به خدا سوگند داد كه با أو به خانه برگردد . پس با أو به خانه رفت ومادرش به أو التماس نمود كه : اى فرزند ! التماس دارم كه پيراهن مو را بكنى وپيراهن پشم بپوشى كه آن نرم‌تر است ، يحيى قبول فرمود وپيراهن پشم پوشيد ومادر از براي أو عدسى پخت وآن حضرت تناول فرمود وخواب أو را ربود تا هنگام نماز شد ، پس در خواب به أو ندا رسيد : اى يحيى ! خانه‌اى به از خانهء من مىخواهى ؟ همسايه‌اى به از من مىطلبى ؟\r\nچون اين ندا به گوشش رسيد از خواب برخاست وگفت : خداوندا ! از لغزش من در گذر ، بعزت تو سوگند كه ديگر سايه‌اى نطلبم بغير از سايهء بيت المقدس . وبه مادرش گفت : اى مادر ! پيراهن مو را بياور ، مادرش آن را به أو داد ودر أو آويخت كه مانع رفتنش شود ، حضرت زكريا به أو فرمود : اى مادر يحيى ! أو را بگذار كه پردهء دلش را گشوده‌اند وبه عيش دنيا منتفع نمىشود .\r\nپس برخاست يحيى عليه السّلام وپيراهن موئين وكلاه پشمينه را به تن خود نمود وبسوى بيت المقدس برگشت وبا أحبار ورهبانان عبادت مىكرد تا شهيد شد « 1 » .\r\nوبه سند معتبر از حضرت امام رضا عليه السّلام منقول است كه از آباى طاهرين خود عليهم السّلام روايت كرده كه : شيطان به نزد أنبياء مىآمد از زمان آدم تا هنگامى كه حضرت عيسى عليه السّلام مبعوث شد وبا ايشان سخن مىگفت وسؤالها از ايشان مىكرد ، وبه حضرت يحيى بيش از پيغمبران ديگر انس داشت ، روزى حضرت يحيى عليه السّلام به أو فرمود : اى أبو مرّه ! مرا به تو حاجتي است .\r\nگفت : قدر تو از آن عظيمتر است كه حاجت تو را رد توان نمود ، آنچه خواهى سؤال نما كه آنچه فرمائى مخالفت نخواهم نمود .\r\nحضرت يحيى فرمود : مىخواهم دامها وتله‌هاى خود را كه بني آدم را به آنها صيد\r\n\r\n\r\n","description":"","footnote":"\r\n( 1 ) . امالى شيخ صدوق 33 ؛ عرائس المجالس 377 .\r\n","page_name":" 1050 ","page_number":242},
  {"content":"\r\n\r\nمىنمائى به من بنمائى .\r\nآن ملعون قبول كرد وبه روز ديگر وعده كرد ، چون صبح روز ديگر شد حضرت يحيى در خانه نشست ومنتظر أو بود ، ناگاه ديد كه صورتي در برابرش ظاهر شد رويش مانند روى ميمون وبدنش مثل بدن خوك بود ، وطول چشمهايش در طول رويش وهمچنين دهانش در طول رويش ، وذقن نداشت وريش نداشت وچهار دست داشت : دو دست در سينه ودو دست در دوش أو رسته ، وپى پايش در پيش رويش بود وانگشتان پايش در عقب ، قبائى پوشيده وكمربندى بر روى آن بسته وبر آن كمربند رشته‌ها به ألوان مختلف آويخته است بعضي سرخ وبعضي سبز وبه هر رنگى رشته‌اى در آن ميان هست ، وزنگ بزرگى در دست دارد ، وخودى بر سر نهاده وبر آن خود قلّابى آويخته !\r\nچون حضرت أو را به اين هيئت مشاهده فرمود پرسيد : اين كمربند چيست كه در ميان دارى ؟\r\nگفت : اين گبرى ومجوسيت است كه من پيدا كرده‌ام وبراي مردم زينت داده‌ام !\r\nفرمود : اين رشته‌هاى ألوان چيست ؟\r\nگفت : اين أصناف زنان است كه مردم را به ألوان مختلفه ورنگ‌آميزيهاى خود مىربايند !\r\nفرمود : اين زنگ چيست كه در دست دارى ؟\r\nگفت : اين مجموعه‌اى است كه همهء لذتها در اينجا است از طنبور وبربط وطبل وناى وصرنا « 1 » وغير اينها ، وچون جمعى به شراب خوردن مشغول شدند ولذتى نمىيابند از آن من اين جرس را به حركت در مىآورم تا مشغول خوانندگى وساز مىشوند ، چون صداى آن را شنيدند از طرب وشوق از جا بدر مىآيند ، يكى رقص مىكند وديگرى با انگشتان صدا مىكند وديگرى جامه بر تن مىدرد !\r\nپس حضرت فرمود : چه چيز بيشتر موجب سرور وروشنى چشم تو مىگردد ؟\r\n\r\n\r\n","description":"","footnote":"\r\n( 1 ) . صرنا معرّب سرنا است . ( فرهنگ عميد 2 / 1620 ) .\r\n","page_name":" 1051 ","page_number":243},
  {"content":"\r\n\r\nگفت : زنان كه ايشان تله‌ها ودامهاى منند ، وچون نفرينها ولعنتهاى صالحان بر من جمع مىشود به نزد زنان مىروم واز آنها دلخوش مىشوم .\r\nحضرت فرمود : اين خود چيست كه بر سر توست ؟\r\nگفت : به اين خود خود را از نفرينهاى صالحان حفظ مىكنم .\r\nفرمود : اين قلّاب چيست كه بر آن آويخته است ؟\r\nگفت : با اين دلهاى صالحان را مىگردانم وبسوى خود مىكشم .\r\nيحيى عليه السّلام فرمود : هرگز به من يك ساعت ظفر يافته‌اى ؟\r\nگفت : نه ، وليكن در تو يك خصلت مىبينم كه مرا خوش مىآيد .\r\nفرمود : كدام است ؟\r\nگفت : اندكى بيشتر چيزى مىخورى در هنگام افطار واين موجب سنگينى تو مىشود وديرتر به عبادت برمىخيزى .\r\nحضرت فرمود : با خدا عهد كردم كه هرگز از طعام سير نشوم تا خدا را ملاقاة نمايم .\r\nشيطان گفت : من نيز عهد كردم كه هيچ مسلمانى را ديگر نصيحت نكنم تا خدا را ملاقاة كنم .\r\nپس بيرون رفت وديگر به خدمت آن حضرت نيامد « 1 » .\r\nوبه روايت ديگر منقول است كه : لباس حضرت يحيى عليه السّلام از ليف خرما بود وخوراك أو از برگ درخت بود « 2 » .\r\nوبه سندهاى معتبر از حضرت امام موسى وامام رضا عليهما السّلام منقول است كه : يحيى عليه السّلام مىگريست ونمىخنديد ، وعيسى عليه السّلام مىگريست ومىخنديد ، وآنچه عيسى مىكرد بهتر بود از آنچه يحيى مىكرد « 3 » .\r\nوبه سند معتبر از حضرت امام جعفر صادق عليه السّلام منقول است كه : چون خلافت\r\nو \r\n\r\n","description":"","footnote":"\r\n( 1 ) . امالى شيخ طوسي 339 .\r\n( 2 ) . ارشاد القلوب 157 ؛ مكارم الأخلاق 448 .\r\n( 3 ) . كافى 2 / 665 ؛ قصص الأنبياء راوندى 273 .\r\n","page_name":" 1052 ","page_number":244},
  {"content":"\r\n\r\nرياست بني إسرائيل بعد از دانيال عليه السّلام به عزيز عليه السّلام رسيد ، شيعيان جمع مىشدند بسوى أو وبا أو انس مىگرفتند ومسائل دين خود را اخذ مىنمودند ، پس صد سال از ايشان غائب شد ، وباز بر ايشان مبعوث شد وحجتهاى خدا كه بعد از أو بودند غائب شدند وامر بني إسرائيل بسيار شديد شد تا آنكه يحيى عليه السّلام متولد شد ، چون هفت سال از عمر أو گذشت ظاهر شد در ميان بني إسرائيل وتبليغ رسالت الهى به ايشان نمود وخطبه‌اى بليغ در ميان ايشان خواند وحمد وثناى حق تعالى وتبليغ رسالت الهى را به يادشان آورد وخبر داد ايشان را كه محنتهاى صالحان از براي گناهان بني إسرائيل وبديهاى اعمال ايشان است وعاقبت نيكو براي پرهيزكاران است ، ووعده داد ايشان را كه : فرج شما بعد از بيست سال وكسرى خواهد بود كه حضرت مسيح كه عيسى بن مريم عليه السّلام است در ميان شما قيام به امر نبوّت بنمايد « 1 » .\r\nودر حديث معتبر از حضرت أمير المؤمنين عليه السّلام منقول است كه : شهادت حضرت يحيى عليه السّلام در روز چهارشنبهء آخر ماه صفر واقع شد « 2 » .\r\nدر حديث معتبر ديگر از حضرت صادق عليه السّلام منقول است كه : حضرت عيسى عليه السّلام دعا كرد كه حق تعالى حضرت يحيى عليه السّلام را براي أو زنده گرداند ، پس به نزد قبر آن حضرت آمد وأو را ندا كرد ، يحيى عليه السّلام أو را جواب گفت واز قبر بيرون آمد وگفت : اى عيسى ! چه مىخواهى از من ؟\r\nگفت : مىخواهم كه در دنيا باشى ومؤنس من باشى چنانچه پيشتر بودى .\r\nگفت : اى عيسى ! هنوز حرارت مرگ از من ساكن نشده است ومىخواهى به دنيا برگردم وبار ديگر حرارت وشدّت مرگ را دريابم ؟\r\nپس به قبر خود برگشت ، وعيسى عليه السّلام معاودت نمود « 3 » .\r\nودر حديث معتبر ديگر فرمود : شخصي به نزد عيسى عليه السّلام آمد وگفت : يا روح اللّه ! من\r\n\r\n\r\n","description":"","footnote":"\r\n( 1 ) . كمال الدين وتمام النعمة 158 .\r\n( 2 ) . علل الشرايع 597 ؛ عيون أخبار الرضا 1 / 247 ؛ خصال 388 .\r\n( 3 ) . كافى 3 / 260 .\r\n","page_name":" 1053 ","page_number":245},
  {"content":"\r\n\r\nزنا كرده‌ام مرا پاك كن !\r\nحضرت ندا فرمود در ميان قوم : هر كه هست بيرون آيد براي پاك كردن فلان شخص از گناه . چون همه حاضر شدند وآن مرد را در گودال كردند كه سنگسار كنند آن مرد فرياد بر آورد : هر كه حدّى از خدا بر أو لازم گرديده است مرا حد نزند ، همهء مردم برگشتند بغير از عيسى ويحيى عليهما السّلام ، پس يحيى به نزديك آن مرد رفت وگفت : اى گناهكار ! مرا پندى بده .\r\nگفت : نفس خود را با خواهش أو مگذار كه تو را هلاك مىكند .\r\nيحيى فرمود : ديگر بگو .\r\nگفت : نفس خود را با خواهش أو مگذار كه تو را هلاك مىكند .\r\nيحيى فرمود : ديگر بگو .\r\nگفت : هيچ گناهكارى را بر گناهش سرزنش وملامت مكن .\r\nفرمود : ديگر بگو .\r\nگفت : به غضب وخشم ميا .\r\nحضرت يحيى عليه السّلام فرمود : بس است مرا « 1 » .\r\nدر حديث ديگر از حضرت رسول صلّى اللّه عليه وآله وسلم منقول است كه : چون حق تعالى عيسى عليه السّلام را به آسمان برد ، شمعون بن حمون را در ميان قوم خود جانشين خود گردانيد ، پس پيوسته شمعون در ميان بني إسرائيل قيام به هدايت ايشان مىنمود تا أو به رحمت الهى واصل شد ، پس حق تعالى يحيى بن زكريا عليهما السّلام را به پيغمبرى مبعوث گردانيد ، وچون نزديك شد كه يحيى را شهيد كنند ، يحيى أولاد شمعون را وصىّ خود گردانيد « 2 » .\r\nمؤلف گويد : أحاديث در باب يحيى عليه السّلام مختلف است : بعضي دلالت مىكند بر آنكه آن حضرت بعد از عيسى عليه السّلام بود واز اوصياى آن حضرت بود ؛ وبعضي دلالت مىكند بر آنكه در زمان آن حضرت شهيد شد . واگر گوئيم دو يحيى پسر زكريا عليهما السّلام بوده‌اند بعيد است ، ومحتمل است كه خدا بعد از مردن أو را زنده گردانيده باشد وباز مبعوث به پيغمبرى كرده\r\n\r\n\r\n","description":"","footnote":"\r\n( 1 ) - من لا يحضره الفقيه 4 / 33 .\r\n( 2 ) . كمال الدين وتمام النعمة 225 .\r\n","page_name":" 1054 ","page_number":246},
  {"content":"\r\n\r\nباشد ، واظهر آن است كه بعضي از اخبار موافق عامه تقيه وارد شده باشد ، واللّه يعلم .\r\nوبه سند معتبر از حضرت امام محمد باقر عليه السّلام منقول است كه : چون يحيى عليه السّلام متولد شد أو را به آسمان بردند واز نهرهاى بهشت أو را غذا مىدادند ، وچون أو را از شير بازگرفتند أو را بسوى پدرش فرود آوردند ودر هر خانه‌اى كه بود ، خانه از نور رويش روشن مىشد « 1 » .\r\nبه سند حسن از حضرت امام رضا عليه السّلام منقول است كه : سه وقت است كه وحشت آدمي از همهء أوقات بيشتر مىباشد : روزى كه از شكم مادر بيرون مىآيد ودنيا را مىبيند ؛ وروزى كه مىميرد وآخرت را مىبيند ؛ وروزى كه از قبر بيرون مىآيد وحكمي چند را مىبيند كه در دنيا نمىديده است . وحق تعالى بر يحيى عليه السّلام سلام وسلامتى فرستاد در اين سه حالت ، وخوف أو را به ايمنى مبدّل گردانيد چنانچه حق تعالى فرموده است  وَسَلامٌ عَلَيْهِ يَوْمَ وُلِدَ وَيَوْمَ يَمُوتُ وَيَوْمَ يُبْعَثُ حَيًّا  « 2 » . وحضرت عيسى بر خود سلام فرستاد در اين سه حالت وفرمود كه  وَالسَّلامُ عَلَيَّ يَوْمَ وُلِدْتُ وَيَوْمَ أَمُوتُ وَيَوْمَ أُبْعَثُ حَيًّا  « 3 » . « 4 »\r\nبه سند حسن از حضرت امام رضا عليه السّلام منقول است كه : روز أول محرم روزى است كه زكريا عليه السّلام از خدا فرزندى طلبيد وخدا دعاى أو را مستجاب فرمود ، هر كه آن روز را روزه بدارد ودعا كند ، خدا دعاى أو را مستجاب مىگرداند چنانچه دعاى زكريا عليه السّلام را مستجاب گردانيد « 5 » .\r\nوبه سند حسن بلكه صحيح از حضرت صادق عليه السّلام منقول است كه : حضرت زكريا عليه السّلام از بني إسرائيل خائف گرديد ، از ايشان گريخت وپناه به درختى برد ، وآن درخت براي أو شكافته شد وگفت : اى زكريا ! داخل شو در من ، چون در شكاف آن داخل شد درخت بهم\r\n\r\n\r\n","description":"","footnote":"\r\n( 1 ) . قصص الأنبياء راوندى 216 .\r\n( 2 ) . سورهء مريم : 15 .\r\n( 3 ) . سورهء مريم : 33 .\r\n( 4 ) . خصال 107 ؛ عيون أخبار الرضا 1 / 257 .\r\n( 5 ) . عيون أخبار الرضا 1 / 299 ؛ امالى شيخ صدوق 112 .\r\n","page_name":" 1055 ","page_number":247},
  {"content":"\r\n\r\nآمد ، بني إسرائيل چون أو را طلب كردند ونيافتند ، شيطان عليه اللعنة به نزد ايشان آمد وگفت : من ديدم زكريا ميان اين درخت رفت ، آن را ببريد تا أو هلاك شود .\r\nچون آن جماعت آن درخت را مىپرستيدند گفتند : نمىبريم اين درخت را . پس ايشان را وسوسه كرد تا راضى شدند كه آن را بريدند وآن حضرت را در ميان آن درخت به دونيم كردند ، صلوات اللّه عليه ولعنة اللّه على من قتله ومن أعانهم على ذلك « 1 » .\r\nودر حديث معتبر ديگر فرمود : پادشاهى بود در زمان حضرت يحيى عليه السّلام كه با زنان بسيارى كه داشت ، به آنها اكتفا نمىكرد وبا زن زناكارى از بني إسرائيل زنا مىكرد تا آن زن پير شد ، وچون آن زن پير شد دختر خود را براي پادشاه زينت كرد وبه دختر گفت :\r\nمىخواهم كه تو را براي پادشاه ببرم ، چون پادشاه با تو نزديكى كند واز تو بپرسد : چه حاجت دارى ؟ بگو : حاجت من آن است كه يحيى پسر زكريا را بكشى !\r\nچون دختر را به نزد پادشاه برد وبا أو مقاربت كرد از أو پرسيد : چه حاجت دارى ؟\r\nگفت : كشتن يحيى .\r\nتا سه مرتبه از أو پرسيد ودر هر مرتبه اين جواب گفت .\r\nپس طشتى از طلا طلبيد ويحيى عليه السّلام را حاضر كرد وسر مباركش را در ميان آن طشت بريد . وچون خون آن حضرت را بر زمين ريختند به جوش آمد ، وهر چند خاك بر آن خون مىريختند خون مىجوشيد وبه رو مىآمد تا آنكه تلّ عظيمى شد .\r\nوچون آن قرن منقرض شد وبخت نصر بر بني إسرائيل مسلط شد ، از سبب جوشيدن آن خون پرسيد ، هيچ‌كس آن را ندانست وگفتند : مرد پيرى هست أو مىداند ، چون أو را طلبيد واز أو پرسيد ، أو از پدر وجدّ خود قصهء حضرت يحيى عليه السّلام را نقل كرد وگفت : اين خون اوست كه مىجوشد !\r\nپس بخت نصر گفت : البتة آن قدر بكشم از بني إسرائيل كه اين خون از جوشيدن باز\r\n\r\n\r\n","description":"","footnote":"\r\n( 1 ) . قصص الأنبياء راوندى 217 .\r\n","page_name":" 1056 ","page_number":248},
  {"content":"\r\n\r\nايستد ، پس بر روى آن خون هفتاد هزار كس را كشت تا خون از جوشيدن ايستاد « 1 » .\r\nوبه روايت معتبر ديگر منقول است كه : آن زن زناكار زوجهء پادشاه جبار ديگر بود كه قبل از اين پادشاه بود ، واين پادشاه بعد از أو آن زن را خواست ، وچون پير شد أول تكليف كرد پادشاه را كه تزويج نمايد آن دخترى را كه از پادشاه أول داشت ، پادشاه گفت : من از حضرت يحيى عليه السّلام مىپرسم ، اگر أو تجويز مىنمايد من أو را تزويج مىكنم .\r\nچون از آن حضرت پرسيد وتجويز ننمود ، پس آن زن دختر خود را زينت نمود ودر وقتي كه پادشاه مست بود أو را به نظر پادشاه به جلوه در آورد وأو را تعليم كرد كه : از پادشاه استدعا كن كشتن يحيى را ! وبه اين سبب آن حضرت را شهيد كرد « 2 » .\r\nوبه روايت ديگر منقول است كه : حضرت عيسى عليه السّلام حضرت يحيى عليه السّلام را با دوازده نفر از حواريان فرستاد كه مردم را شرايع دين بياموزند ونهى كنند آنها را از نكاح كردن دختر خواهر .\r\nوپادشاه ايشان دختر خواهرى داشت كه أو را دوست مىداشت ومىخواست أو را نكاح كند ! چون خبر به مادر آن دختر رسيد كه يحيى نهى مىكند از مثل اين نكاح ، دختر خود را زينت بسيار كرد وبه نظر پادشاه به جلوه در آورد تا أو را مفتون حسن أو گردانيد ، پس پادشاه از دختر پرسيد : چه حاجت دارى ؟\r\nگفت : حاجت من آن است كه ذبح كنى يحيى بن زكريا را .\r\nپادشاه گفت : حاجت ديگر بطلب .\r\nدختر گفت : مطلب ديگرى ندارم بغير اين .\r\nچون بسيار اهتمام كرد آن ملعون فرستاد وحضرت يحيى عليه السّلام را حاضر كرد وسر آن سرور را بر طشت بريد وقطره‌اى از آن خون مطهر بر زمين ريخت وبه جوش آمد ، وپيوسته در جوش بود تا حق تعالى بخت نصر را بر ايشان مسلط گردانيد پس پيرزالى از\r\n\r\n\r\n","description":"","footnote":"\r\n( 1 ) . قصص الأنبياء راوندى 217 .\r\n( 2 ) . قصص الأنبياء راوندى 218 .\r\n","page_name":" 1057 ","page_number":249},
  {"content":"\r\n\r\nبني إسرائيل به نزد أو آمد وآن خون را به أو نمود وگفت : اين خون يحيى است ، از روزى كه شهيد شده است تا به حال در جوش است .\r\nپس در دل بخت نصر افتاد كه بر بالاى آن خون آن قدر از بني إسرائيل را بكشد تا ساكن گردد ، پس در يك سال هفتاد هزار كس از بني إسرائيل را بر روى آن خون كشت تا ساكن شد « 1 » .\r\nوبه سند معتبر از حضرت صادق عليه السّلام منقول است كه : چون حق تعالى خواهد كه براي دوستان خود انتقام بكشد به بدترين خلق خود انتقام مىكشد ، وچون خواهد كه انتقام از براي خود بكشد به دوستان خود انتقام مىكشد ، واز براي حضرت يحيى به بخت نصر انتقام كشيد « 2 » .\r\nمؤلف گويد : بسيارى از أحوال حضرت يحيى عليه السّلام در باب أحوال حضرت دانيال عليه السّلام وبخت نصر ذكر خواهد شد ان شاء اللّه .\r\n\r\n\r\n","description":"","footnote":"\r\n( 1 ) . قصص الأنبياء راوندى 219 ؛ عرائس المجالس 379 .\r\n( 2 ) . قصص الأنبياء راوندى 218 .\r\n","page_name":" 1058 ","page_number":250},
  {"content":"\r\n\r\n\r\nباب بيست وهفتم در بيان قصص حضرت مريم دختر عمران مادر عيسى عليه السّلام است\r\n\r\n","description":"","footnote":"","page_name":" 1059 ","page_number":251},
  {"content":"\r\n . \r\n","description":"","footnote":"","page_name":" 1060 ","page_number":252},
  {"content":"\r\n\r\nحق تعالى مىفرمايد  إِذْ قالَتِ امْرَأَتُ عِمْرانَ رَبِّ إِنِّي نَذَرْتُ لَكَ ما فِي بَطْنِي مُحَرَّراً فَتَقَبَّلْ مِنِّي إِنَّكَ أَنْتَ السَّمِيعُ الْعَلِيمُ  « 1 » يعنى : « به يادآور آن وقتي را كه گفت زن عمران - كه آن « حنه » جدّهء عيسى بود ، واين عمران غير از عمران پدر موسى عليه السّلام است بلكه عمران پسر ماثان است ، وجمعى گفته‌اند كه خواهر حنه در خانهء زكريا بود وعيشا نام داشت ويحيى ومريم خاله‌زاده بودند - : پروردگارا ! بدرستى كه من نذر كردم براي تو كه آنچه در شكم من است محرّر گردانم - يعنى خادم بيت المقدس گردانم ، يا مخصوص عبادت گردانم كه از محراب بيرون نيايد چنانچه علي بن إبراهيم روايت كرده است « 2 » - بدرستى كه توئى شنوا ودانا « 3 » .\r\nوعياشى به سندهاى معتبر از امام محمد باقر عليه السّلام روايت كرده است كه : چون نذر كرد زن عمران كه آنچه در شكم اوست محرّر گرداند ، ومحرّر آن بود كه براي مسجد ومعبد خود قرار مىدادند كه هرگز از مسجد بيرون نيايد  فَلَمَّا وَضَعَتْها قالَتْ رَبِّ إِنِّي وَضَعْتُها أُنْثى وَاللَّهُ أَعْلَمُ بِما وَضَعَتْ وَلَيْسَ الذَّكَرُ كَالْأُنْثى وَإِنِّي سَمَّيْتُها مَرْيَمَ وَإِنِّي أُعِيذُها بِكَ وَذُرِّيَّتَها مِنَ الشَّيْطانِ الرَّجِيمِ  « 4 » .\r\nحضرت فرمود : چون مريم از « حنه » بوجود آمد گفت : « پروردگارا ! من اين فرزند را دختر بر زمين گذاشتم ، وخدا داناتر بود به آنچه از أو بوجود آمده بود ، ونيست مرد مثل\r\n\r\n\r\n","description":"","footnote":"\r\n( 1 ) . سورهء آل عمران : 35 .\r\n( 2 ) . تفسير قمى 1 / 101 .\r\n( 3 ) . مجمع البيان 1 / 434 . ودر آن به جاى « عيشا » ، « أشياع » آمده است .\r\n( 4 ) . سورهء آل عمران : 36 .\r\n","page_name":" 1061 ","page_number":253},
  {"content":"\r\n\r\nزن در خدمت بيت المقدس وعباد » « 1 » - از حضرت صادق عليه السّلام منقول است كه : زيرا كه زن حايض مىشود ومىبايد از مسجد بيرون رود ومحرّر مىبايد از مسجد بيرون نرود « 2 » - بدرستى كه من أو را مريم نام كردم - يعنى عابده يا خادمه - بدرستى كه در پناه تو در مىآورم أو را وذرّيّت وفرزندان أو را از شرّ شيطان رجيم » .\r\n فَتَقَبَّلَها رَبُّها بِقَبُولٍ حَسَنٍ وَأَنْبَتَها نَباتاً حَسَناً  « پس قبول كرد أو را پروردگار أو براي خدمت بيت المقدس - با دختر بودن أو - به قبول كردن نيكو ورويانيد أو را رويانيدنى نيكو » ، گفته‌اند كه : در روزى نمو مىكرد مثل آنكه ديگران در سالى نمو كنند ؛ وابن عباس روايت كرده است كه : چون نه‌ساله شد ، در روزه وعبادت وزهد وترك دنيا ، بر همهء عبّاد زيادتى مىكرد « 3 » .\r\n وَكَفَّلَها زَكَرِيَّا  « وخدا كفالت ومحافظت أو را به زكريا مفوّض گردانيد » ، چنانچه نقل كرده‌اند كه : مادر مريم أو را در خرقه‌اى پيچيد وبه مسجد آورد به نزد أحبار ورهبانان بني إسرائيل وگفت : بگيريد كه اين نذر بيت المقدس است ، وچون مريم دختر امام وصاحب قرباني آنها بود أحبار بني إسرائيل نزاع كردند در كفالت أو ، پس زكريا گفت : من احقّم به كفالت أو زيرا كه خاله‌اش در خانهء من است ، أحبار گفتند : اگر ما به أحق مىگذاشتيم مادرش از همه أحق بود وليكن قرعه مىافكنيم تا به اسم هر كه در آيد أو متوجه كفالت گردد ، پس به قرعه قرار دادند وايشان بيست ونه نفر بودند وقلمهاى خود را كه كتابت تورات را به آن مىكردند واز فولاد بود در آب انداختند ، پس قلم زكريا عليه السّلام بر خلاف عادت بر روى آب ايستاد ، يا در آب جارى افكندند وقلم ديگران را آب برد وقلم أو بر روى آب ايستاد وحركت نكرد « 4 » .\r\n كُلَّما دَخَلَ عَلَيْها زَكَرِيَّا الْمِحْرابَ وَجَدَ عِنْدَها رِزْقاً قالَ يا مَرْيَمُ أَنَّى لَكِ هذا قالَتْ هُوَ \r\n\r\n\r\n","description":"","footnote":"\r\n( 1 ) . تفسير عياشى 1 / 170 .\r\n( 2 ) . تفسير عياشى 1 / 170 .\r\n( 3 ) . مجمع البيان 1 / 436 .\r\n( 4 ) . مجمع البيان 1 / 436 .\r\n","page_name":" 1062 ","page_number":254},
  {"content":"\r\n\r\n مِنْ عِنْدِ اللَّهِ إِنَّ اللَّهَ يَرْزُقُ مَنْ يَشاءُ بِغَيْرِ حِسابٍ  « 1 » « هرگاه داخل مىشد زكريا بر مريم مىيافت نزد أو روزى از ميوه‌هاى بهشت در غير موسم آن ميوه - وگفته‌اند كه : أو شير نخورد بلكه پيوسته روزى أو از بهشت مىآمد « 2 » - پس زكريا مىگفت : اى مريم ! از كجاست از براي تو اين روزى ؟ مريم مىگفت : از جانب خدا است - واز بهشت است - بدرستى كه خدا روزى مىدهد هر كه را مىخواهد بىحساب » .\r\nحضرت امام محمد باقر عليه السّلام فرمود كه : پيغمبران بر أو قرعه زدند ، پس قرعه براي زكريا بيرون آمد كه شوهر خواهر مريم بود وزكريا متكفّل محافظت أو گرديد وأو را داخل مسجد كرد ، چون به راه افتاد مشغول خدمت پيغمبران وعبّاد گرديد ، وچون به حدّى رسيد كه زنان ديگر حايض شوند حق تعالى امر كرد زكريا را كه أو را در مسجد در پردهء عصمت مستور دارد ومقبول‌ترين زنان بود ، وچون به نماز مىايستاد محراب از نور أو روشن مىشد . پس هرگاه كه زكريا به نزد أو مىرفت ميوهء تابستان را در زمستان نزد أو مىديد وميوهء زمستان را در تابستان نزد أو مىديد پس از أو پرسيد كه : اين ميوه‌ها از كجا براي تو مىآيد ؟ مريم گفت : از جانب حق تعالى مىآيد ؛ پس در آن وقت زكريا از خدا فرزند طلبيد « 3 » .\r\nوبه سندهاى صحيح وحسن از امام جعفر صادق عليه السّلام منقول است كه حق تعالى وحى نمود بسوى عمران كه : من تو را پسر مباركى خواهم بخشيد كه كور را روشن كند وپيس را شفا بخشد ومرده را زنده كند به امر خدا وأو را به رسالت خواهم فرستاد بسوى بني إسرائيل . پس عمران « حنه » زن خود را بشارت داد كه حق تعالى چنين وحى فرستاده است ، چون حنه به مريم حامله شد گمان داشت كه آن پسر است كه عمران أو را بشارت به آن داده بود ، پس گفت : پروردگارا ! نذر كردم كه اين فرزند را كه در شكم من است محرّر گردانم . پس چون دختر زائيد گفت : پروردگارا ! من دختر زائيدم وپسر مانند دختر\r\n\r\n\r\n","description":"","footnote":"\r\n( 1 ) . سورهء آل عمران : 37 .\r\n( 2 ) . مجمع البيان 1 / 436 .\r\n( 3 ) . تفسير عياشى 1 / 170 .\r\n","page_name":" 1063 ","page_number":255},
  {"content":"\r\n\r\nنيست ، ودختر ، پيغمبر نمىتواند شد ؛ چون خدا عيسى را به مريم بخشيد آن بشارت كه خدا عمران را داده بود به ظهور آمد .\r\nپس اگر ما در باب يكى از أهل بيت خبري بدهيم ودر باب أو بعمل نيايد ودر فرزند أو يا فرزند فرزند أو بعمل آيد انكار مكنيد « 1 » .\r\nدر روايت معتبر ديگر منقول است كه از حضرت امام رضا عليه السّلام پرسيدند : آيا مىتواند بود كه پيغمبران خبري بدهند وخلاف آن بعمل آيد ؟\r\nفرمود : بلى ، خدا فرمود بني إسرائيل را در زمان موسى عليه السّلام كه : داخل شويد در ارض مقدسه كه خدا براي شما مقدّر كرده است ونوشته است ، وآنها داخل نشدند وفرزندان فرزندان ايشان داخل شدند ؛ وعمران گفت : خدا مرا وعده داده است كه در اين سال ودر اين ماه پسرى به من عطا فرمايد كه پيغمبر باشد وغايب شد ، وزن أو مريم را زائيد وزكريا أو را محافظت نمود ، پس طائفه‌اى گفتند كه : پيغمبر خدا راست گفته است ؛ وطائفه‌اى گفتند كه : دروغ گفت . چون عيسى از مريم متولد شد ، آن طائفه كه تصديق عمران كرده بودند گفتند : اين است كه خدا عمران را وعده كرده بود « 2 » .\r\nوبه سند صحيح ديگر منقول است كه از امام محمد باقر عليه السّلام پرسيدند : آيا عمران پيغمبر بود ؟ فرمود : بلى ، پيغمبر مرسل بود بسوى قوم خود ، و « حنه » زن عمران و « حنانه » زن زكريا عليه السّلام خواهر بودند ، پس از براي عمران از حنه مريم بهم رسيد ، واز براي زكريا از حنانه يحيى بهم رسيد ، واز مريم عيسى بهم رسيد وعيسى پسر دختر خالهء يحيى بود ، ويحيى پسر خالهء مريم وخالهء مادر به منزلهء خاله است ، پس به اين سبب عيسى ويحيى را خاله‌زادهء يكديگر مىگفتند « 3 » .\r\nمؤلف گويد كه : جمع كردن ميان احاديثى كه دلالت مىكند بر آنكه مادر يحيى خواهر مريم بوده است واحاديثى كه دلالت مىكند بر آنكه خالهء أو بوده است مشكل است مگر به\r\n\r\n\r\n","description":"","footnote":"\r\n( 1 ) . تفسير قمى 1 / 101 .\r\n( 2 ) . قصص الأنبياء راوندى 214 .\r\n( 3 ) . قصص الأنبياء راوندى 214 .\r\n","page_name":" 1064 ","page_number":256},
  {"content":"\r\n\r\nتأويلات بسيار بعيد ، وشايد يكى محمول بر تقيه بوده باشد اگر چه هر دو قول ميان عامه نيز هست بنابر آنكه يك قول در آن عصرها مشهورتر بوده باشد ، واللّه يعلم .\r\nوبه چند سند معتبر منقول است كه إسماعيل جعفى به خدمت امام محمد باقر عليه السّلام عرض كرد : مغيره مىگويد كه : حايض نماز را قضا مىكند چنانچه روزه را قضا مىكند .\r\nفرمود كه : چرا اينها را مىگويد ، خدا توفيقش ندهد ، بدرستى كه زن عمران نذر كرد كه آنچه در شكم اوست محرّر باشد وكسى كه محرّر شد براي مسجد هرگز از مسجد بيرون نمىبايد برود ، وچون مريم از أو متولد شد أو را به مسجد آورد وقرعه زدند براي كفالت أو پيغمبران ، پس قرعه به نام زكريا عليه السّلام بيرون آمد وزكريا أو را محافظت نمود ودر مسجد بود تا آنكه به حدّ حيض زنان رسيد ، پس از مسجد بيرون آمد ، اگر مىبايست نماز را قضا كند در كدام ايّام قضا مىتوانست كرد وحال آنكه هميشه مىبايست كه در مسجد باشد « 1 » .\r\nمؤلف گويد : حلّ اين حديث در نهايت اشكال است ودر كتاب بحار الأنوار به چند وجه توجيه شده است « 2 » ، ويك جهت اشكالش آن است كه : أحاديث وارد شده است كه دختران پيغمبران را حيض ونفاس نمىباشد « 3 » ، ودر أحوال فاطمه عليها السّلام مذكور خواهد شد ، وممكن است كه اين حديث بر سبيل الزام بر عامه وارد شده باشد ، اگر چه خواهد آمد بعضي از أحاديث كه دلالت مىكند بر آنكه أو را حيض مىبوده است وحق تعالى فرموده است  وَإِذْ قالَتِ الْمَلائِكَةُ يا مَرْيَمُ إِنَّ اللَّهَ اصْطَفاكِ وَطَهَّرَكِ وَاصْطَفاكِ عَلى نِساءِ الْعالَمِينَ  « 4 » كه ترجمه‌اش آن است كه : « يادآور وقتي را كه ملائكة گفتند : اى مريم ! بدرستى كه خدا تو را برگزيد - به توفيق عبادت وبندگى يا ولادت حضرت عيسى - ومطهر وپاكيزه گردانيد تو را - از لوث معصيت وكفر واخلاق ناپسنديده وكثافات خون حيض ونفاس واستحاضة - وبرگزيد تو را وزيادتى داد بر زنان عالميان » .\r\n\r\n\r\n","description":"","footnote":"\r\n( 1 ) . تفسير عياشى 1 / 172 ؛ علل الشرايع 579 ؛ كافى 3 / 105 .\r\n( 2 ) . بحار الأنوار 78 / 85 .\r\n( 3 ) . علل الشرايع 290 .\r\n( 4 ) . سورهء آل عمران : 42 .\r\n","page_name":" 1065 ","page_number":257},
  {"content":"\r\n\r\nوبه سند معتبر از حضرت امام محمد باقر عليه السّلام منقول است كه : حق تعالى دو مرتبه اصطفا وبرگزيدگى را براي مريم اثبات فرمود ، پس برگزيدن أول آن است كه أو را از نسل پيغمبران برگزيده گردانيد كه احتمال زنا در نسبت أو از طرف پدر ومادر نبود ، وبرگزيدن دوم آن است كه أو را ممتاز گردانيد از زنان عالميان به آنكه بىنزديكى مردى عيسى عليه السّلام از أو بوجود آمد ، وتأويل برگزيدن ديگر آن است كه قصهء أو را براي پيغمبر آخر الزمان صلّى اللّه عليه وآله وسلم بر وجه تعظيم ياد كرد « 1 » .\r\nودر أحاديث معتبره وارد شده است كه : مراد آن است كه خدا أو را برگزيد بر زنان عالميان زمان خود ، وبهترين زنان جميع عالميان حضرت فاطمه عليها السّلام است ، چنانچه به سند معتبر از حضرت صادق عليه السّلام منقول است كه : حضرت فاطمه را براي اين « محدّثه » مىگويند كه ملائكة از آسمان نازل مىشدند وبا أو سخن مىگفتند وأو را ندا مىكردند چنانچه مريم دختر عمران را ندا مىكردند ، ومىگفتند : يا فاطمه « ان اللّه اصطفاك وطهرك واصطفاك على نساء العالمين » يا فاطمه « اقنتى لربك واسجدي واركعي مع الراكعين » .\r\nپس فاطمه با ملائكة سخن مىگفت وملائكة با أو سخن مىگفتند ، پس شبى آن حضرت با ملائكة گفت : آيا بهترين زنان عالميان مريم دختر عمران نيست ؟ گفتند ملائكة كه : مريم بهترين زنان عالم خود بود وخدا تو را گردانيده است بهترين زنان أهل زمان تو وبهترين زنان أهل زمان مريم وبهترين زنان پيشينيان وآيندگان تا روز قيامت « 2 » .\r\nوعامه وخاصه به طرق متعددة از ابن عباس وغير أو روايت كرده‌اند كه : روزى حضرت رسالت پناه صلّى اللّه عليه وآله وسلم نشسته بودند وچهار خط بر زمين كشيدند وبعد از آن فرمودند : مىدانيد چرا اين خطها را كشيدم ؟\r\nصحابه گفتند : خدا ورسول أو بهتر مىدانند .\r\nفرمود : بهترين زنان بهشت چهار نفرند : خديجة دختر خويلد ، وفاطمه دختر\r\n\r\n\r\n","description":"","footnote":"\r\n( 1 ) . تفسير عياشى 1 / 173 ؛ مجمع البيان 1 / 440 بصورت مختصر نقل شده است .\r\n( 2 ) . علل الشرايع 182 .\r\n","page_name":" 1066 ","page_number":258},
  {"content":"\r\n\r\nمحمد صلّى اللّه عليه وآله وسلم ، ومريم دختر عمران ، وآسيه دختر مزاحم زن فرعون « 1 » .\r\nبه سند معتبر از حضرت موسى بن جعفر عليه السّلام منقول است كه : حضرت رسول صلّى اللّه عليه وآله وسلم فرمود كه : خدا از زنان عالم چهار زن را اختيار كرده وبرگزيده است : مريم وآسيه وخديجة وفاطمه عليهنّ السلام « 2 » .\r\n يا مَرْيَمُ اقْنُتِي لِرَبِّكِ وَاسْجُدِي وَارْكَعِي مَعَ الرَّاكِعِينَ  « 3 » « اى مريم ! قنوت بخوان - يا عبادت كن وبندگى را خالص گردان وخاضع شو - براي پروردگار خود وسجود كن وركوع كن با ركوع كنندگان » يعنى نمازگزارندگان .\r\n ذلِكَ مِنْ أَنْباءِ الْغَيْبِ نُوحِيهِ إِلَيْكَ  « اين خبر از خبرهاى غيب است كه ما وحى مىكنيم بسوى تو » ،  وَما كُنْتَ لَدَيْهِمْ إِذْ يُلْقُونَ أَقْلامَهُمْ أَيُّهُمْ يَكْفُلُ مَرْيَمَ وَما كُنْتَ لَدَيْهِمْ إِذْ يَخْتَصِمُونَ  « 4 » « وحاضر نبودى تو نزد ايشان در وقتي كه مىانداختند قلمهاى خود را براي قرعه زدن كه كدام يك از ايشان كفالت نمايند مريم را وحاضر نبودى تو نزد ايشان در وقتي كه در اين باب مخاصمه ومنازعه مىكردند » .\r\nوبه سند معتبر از حضرت امام محمد باقر عليه السّلام منقول است كه : قلمها انداختن براي قرعهء كفالت مريم بود كه پدر ومادرش هر دو فوت شدند وأو يتيم ماند ، ومخاصمهء آخر كه خدا فرموده است براي كفالت عيسى عليه السّلام بود در وقتي كه متولد شد « 5 » .\r\nودر حديث معتبر ديگر فرمود : أول كسى كه از براي أو قرعه زدند ، مريم دختر عمران بود ، پس حضرت اين آية را خواند وفرمود : سهام قرعه شش تا بود « 6 » .\r\nمؤلف گويد : از اين حديث معلوم مىشود كه شش نفر در كفالت مريم عليها السّلام نزاع كرده\r\n\r\n\r\n","description":"","footnote":"\r\n( 1 ) . خصال 205 ؛ البداية والنهاية 2 / 55 ؛ قصص الأنبياء ابن كثير 486 ؛ ينابيع المودة 2 / 54 .\r\n( 2 ) . خصال 225 .\r\n( 3 ) . سورهء آل عمران : 43 .\r\n( 4 ) . سورهء آل عمران : 44 .\r\n( 5 ) . تفسير عياشى 1 / 173 .\r\n( 6 ) . خصال 156 .\r\n","page_name":" 1067 ","page_number":259},
  {"content":"\r\n\r\nباشند بر خلاف مشهور .\r\nقطب راوندى به سند معتبر از حضرت صادق عليه السّلام روايت كرده است كه : حضرت مريم فرج خود را از حرام محافظت نمود پيش از ولادت حضرت عيسى عليه السّلام در مدت پانصد سال ، وأول كسى كه قرعه زدند براي كفالت أو حضرت مريم بود ، مادرش نذر كرده بود كه آنچه در شكم اوست محرّر باشد براي معبد ايشان ، وچون مريم متولد شد أو را به مسجد آورد ، چون به راه افتاد مشغول خدمت عبّاد ، وچون بالغ شد حق تعالى امر فرمود زكريا را كه از براي أو پرده وحجابى در مسجد قرار دهد كه عبّاد أو را نبينند وبغير از زكريا كسى به نزد أو نمىرفت ، وپانصد سال بعد از پدر خود عمران زندگانى كرد « 1 » .\r\nمؤلف گويد : اين مدت طويل در عمر شريف آن حضرت بسيار غريب است ومخالف ظواهر ساير اخبار وآثار است ، واللّه يعلم .\r\nبه سندهاى معتبر منقول است از طريق عامه وخاصه كه : چون هر چه در أمم سابقه واقع شده است ، در اين امّت نيز مىبايد واقع شود ، چنانچه براي حضرت مريم عليها السّلام از بهشت نعمت الهى نازل مىشد مكرر از براي حضرت فاطمه عليها السّلام نعمتهاى بهشتى ومائدهء آسمانى نازل مىشد ، چنانچه صاحب كشاف وبيضاوى ونيشابورى وساير مفسران عامه با نهايت تعصب كه دارند قصهء نزول مائده را نقل كرده‌اند « 2 » .\r\nوبه سندهاى معتبر از حضرت امام محمد باقر عليه السّلام منقول است كه : روزى حضرت أمير المؤمنين عليه السّلام به حضرت فاطمه عليها السّلام فرمود : آيا چيزى دارى كه بخوريم ؟\r\nحضرت فاطمه عرض كرد : سوگند مىخورم به آن خداوندى كه حقّ تو را عظيم گردانيده است كه سه روز است كه در خانهء ما چيزى نيست بغير آنچه تو را بر خود اختيار كردم واز براي تو حاضر كردم .\r\nحضرت أمير المؤمنين عليه السّلام فرمود : چرا مرا خبر نكردى ؟\r\n\r\n\r\n","description":"","footnote":"\r\n( 1 ) . قصص الأنبياء راوندى 264 .\r\n( 2 ) . تفسير فرات كوفي 525 ؛ كشاف 1 / 358 ؛ تفسير بيضاوى 1 / 252 ؛ تفسير ابن كثير 1 / 310 ؛ الدر المنثور 2 / 20 ؛ عرائس المجالس 373 .\r\n","page_name":" 1068 ","page_number":260},
  {"content":"\r\n\r\nحضرت فاطمه فرمود كه : حضرت رسول خدا صلّى اللّه عليه وآله وسلم مرا نهى فرمود مرا نهى فرمود از آنكه از تو چيزى بطلبم .\r\nپس حضرت أمير المؤمنين عليه السّلام بيرون آمد واز شخصي يك دينار به قرض گرفت وبرگشت كه به خانه بياورد ، در راه مقداد رضي اللّه عنه را ملاقاة نمود واز مقداد پرسيد : براي چه بيرون آمده‌اى ؟\r\nمقداد گفت : از شدت گرسنگى بيرون آمده‌ام !\r\nآن حضرت عليه السّلام فرمود : من نيز براي اين بيرون آمده‌ام ويك دينار بهم رسانيده‌ام وتو را بر خود اختيار مىكنم . پس دينار را به مقداد داد وبا دست خالى به خانه برگشت ، چون داخل خانه شد ديد كه حضرت رسول خدا صلّى اللّه عليه وآله وسلم نشسته است وحضرت فاطمه عليها السّلام نماز مىكند ودر ميان ايشان چيزى گذاشته است كه رويش پوشيده است ، چون حضرت فاطمه عليها السّلام از نماز فارغ گرديد آن ظرف سر پوشيده را به نزد ايشان گذاشت وسرش را گشود ، ديد كه كاسه‌اى است پرگوشت ونان ، وتازه وگرم است ودر جوش است .\r\nحضرت أمير المؤمنين عليه السّلام فرمود : اى فاطمه ! از كجا آوردى اين را ؟ !\r\nفاطمه عليها السّلام گفت : از جانب خدا آمد ، بدرستى كه خدا روزى مىدهد هر كه را مىخواهد بىحساب .\r\nپس حضرت رسول صلّى اللّه عليه وآله وسلم فرمود : مىخواهى بيان كنم براي تو مثل تو ومثل أو را ؟\r\nگفت : بلى .\r\nفرمود : مثل تو مثل زكريا است كه داخل شد در محراب بر مريم ونزد أو روزى يافت واز أو پرسيد كه : اين روزى از كجا آمد از براي تو ؟ مريم همين جواب را گفت كه فاطمه گفت .\r\nپس يك ماه أهل بيت از آن كاسه مىخوردند وكم نمىشد . پس حضرت امام محمد باقر عليه السّلام فرمود كه : آن كاسه نزد ماست وحضرت صاحب الامر عليه السّلام آن را ظاهر خواهد\r\n\r\n","description":"","footnote":"","page_name":" 1069 ","page_number":261},
  {"content":"\r\n\r\nكرد وطعام بهشت از آن كاسه خواهد خورد « 1 » .\r\nوأحاديث بسيار در اين باب هست كه ان شاء اللّه در معجزات حضرت فاطمه عليها السّلام مذكور خواهد شد .\r\nدر حديث از ابن عباس منقول است كه : روزى حضرت رسول صلّى اللّه عليه وآله وسلم خبر داد از ظلمهائى كه بعد از آن حضرت بر أهل بيت كرام أو واقع خواهد شد ، چون مصائب حضرت فاطمه عليها السّلام را بيان نمود فرمود كه : در آن وقت حق تعالى ملائكة را مؤنس أو خواهد گردانيد كه أو را ندا خواهند كرد به ندائي كه مريم دختر عمران را به آن ندا مىكردند ، خواهند گفت : اى فاطمه ! بدرستى كه خدا تو را برگزيده است ومطهر ومعصوم گردانيده است وتو را فضيلت داده است بر زنان عالميان ، اى فاطمه ! قنوت وخضوع وبندگى كن براي پروردگار خود وسجده وركوع كن با ركوع كنندگان . پس چون به سبب آن درى كه به امر عمر عليه اللعنة بر شكم أو زنند مرض أو صعب شود حق تعالى مريم دختر عمران را به پرستارى أو بفرستد كه خدمتكار ومؤنس ويار أو باشد در آن علت واندوه وشدت « 2 » .\r\nوبه سند معتبر ديگر منقول است كه از حضرت صادق عليه السّلام پرسيدند : فاطمه عليها السّلام را كي غسل داد ؟\r\nفرمود : أمير المؤمنين عليه السّلام أو را غسل داد ، زيرا أو صديقه ومعصومه بود نمىتوانست أو را غسل داد بغير از معصوم ديگر ، مگر نمىدانى كه مريم عليها السّلام را غسل نداد مگر عيسى عليه السّلام « 3 » .\r\nمؤلف گويد : ساير قصص آن حضرت عليها السّلام در أبواب قصص حضرت عيسى عليه السّلام مذكور خواهد شد ان شاء اللّه .\r\n\r\n\r\n","description":"","footnote":"\r\n( 1 ) . تفسير عياشى 1 / 171 .\r\n( 2 ) . امالى شيخ صدوق 100 .\r\n( 3 ) . كافى 1 / 459 ؛ علل الشرايع 184 ؛ وسائل الشيعة 2 / 530 .\r\n","page_name":" 1070 ","page_number":262},
  {"content":"\r\n\r\n\r\nباب بيست وهشتم در بيان قصص حضرت روح اللّه عيسى بن مريم عليه السّلام است ودر آن چند فصل است\r\n\r\n","description":"","footnote":"","page_name":" 1071 ","page_number":263},
  {"content":"\r\n . \r\n","description":"","footnote":"","page_name":" 1072 ","page_number":264},
  {"content":"\r\n\r\n\r\nفصل أول در بيان ولادت آن حضرت است\r\nحق تعالى مىفرمايد  إِذْ قالَتِ الْمَلائِكَةُ يا مَرْيَمُ إِنَّ اللَّهَ يُبَشِّرُكِ بِكَلِمَةٍ مِنْهُ اسْمُهُ الْمَسِيحُ عِيسَى ابْنُ مَرْيَمَ وَجِيهاً فِي الدُّنْيا وَالْآخِرَةِ وَمِنَ الْمُقَرَّبِينَ  « يادآور وقتي را كه گفتند ملائكة : - واز ابن عباس منقول است كه جبرئيل گفت : - اى مريم ! بدرستى كه خدا بشارت مىدهد تو را به كلمه‌اى از جانب خود كه نام أو مسيح است يعنى عيسى پسر مريم كه روشناس وصاحب جاه وقدر ومنزلت است در دنيا وآخرت واز مقرّبان درگاه الهى است .\r\nوعيسى عليه السّلام را براي آن كلمهء خدا مىگويند كه به لفظ « كن » بىپدر آفريده شد ، يا براي آنكه بشارت دادند به أو پيغمبران گذشته ، يا براي آنكه به كلام أو حق تعالى مردم را هدايت نمود ؛ وأو را مسيح گفتند براي آنكه مسح كرده شده بود از جانب خدا به ميمنت وبركت وپاكى از گناهان ، يا براي آنكه أو را بعد از ولادت مسح كردند به روغن زيت ، يا آنكه جبرئيل عليه السّلام بال خود را بر آن حضرت ماليد بعد از ولادت كه تعويذ أو گردد از شرّ شيطان ، يا براي آنكه دست بر سر يتيمان مىكشيد ، يا براي آنكه به مسح آن حضرت كوران بينا مىشدند وبيماران شفا مىيافتند ( گويند كه : در لغت عبرى مشيحا بود ودر لغت عرب مسيح گفتند ) « 1 » .\r\n\r\n\r\n","description":"","footnote":"\r\n( 1 ) . مجمع البيان 1 / 442 .\r\n","page_name":" 1073 ","page_number":265},
  {"content":"\r\n\r\n وَيُكَلِّمُ النَّاسَ فِي الْمَهْدِ وَكَهْلًا وَمِنَ الصَّالِحِينَ  « وسخن خواهد گفت با مردم در گهواره ودر سنّ كهولت - كه نزديك به سنّ پيرى است - واز جملهء پيغمبران شايسته خواهد بود » .\r\n قالَتْ رَبِّ أَنَّى يَكُونُ لِي وَلَدٌ وَلَمْ يَمْسَسْنِي بَشَرٌ  « مريم گفت : پروردگارا ! چگونه خواهد بود مرا فرزند وحال آنكه دست بر من نگذاشته است بشرى » ،  قالَ كَذلِكِ اللَّهُ يَخْلُقُ ما يَشاءُ إِذا قَضى أَمْراً فَإِنَّما يَقُولُ لَهُ كُنْ فَيَكُونُ  « ملك گفت : چنين است خدا مىآفريند هر چه را مىخواهد ، چون مقدّر كرد امرى را پس همين است كه مىگويد مر أو را كه : باش ، پس آن مىباشد وموجود مىشود » .\r\n وَيُعَلِّمُهُ الْكِتابَ وَالْحِكْمَةَ وَالتَّوْراةَ وَالْإِنْجِيلَ  « وتعليم خواهد نمود أو را كتاب - يعنى چيزى نوشتن يا همهء كتابهاى آسمانى - وحكمت ودانائى خصوصا تورات وإنجيل » .\r\n وَرَسُولًا إِلى بَنِي إِسْرائِيلَ أَنِّي قَدْ جِئْتُكُمْ بِآيَةٍ مِنْ رَبِّكُمْ  « وحال آنكه أو رسول خواهد بود بسوى بني إسرائيل وخواهد گفت به ايشان : بدرستى كه آمده‌ام بسوى شما با آيتي ومعجزه‌اى چند از جانب پروردگار شما »  أَنِّي أَخْلُقُ لَكُمْ مِنَ الطِّينِ كَهَيْئَةِ الطَّيْرِ فَأَنْفُخُ فِيهِ فَيَكُونُ طَيْراً بِإِذْنِ اللَّهِ  « واين آيت آن است كه مىسازم از براي شما از گل مانند هيئت مرغ پس زنده مىشود ومرغى مىگردد به امر خدا » ،  وَأُبْرِئُ الْأَكْمَهَ وَالْأَبْرَصَ وَأُحْيِ الْمَوْتى بِإِذْنِ اللَّهِ  « وشفا مىدهم كور مادر زاد را وپيس را وزنده مىگردانم مرده را به امر خدا » ،  وَأُنَبِّئُكُمْ بِما تَأْكُلُونَ وَما تَدَّخِرُونَ فِي بُيُوتِكُمْ إِنَّ فِي ذلِكَ لَآيَةً لَكُمْ إِنْ كُنْتُمْ مُؤْمِنِينَ  « وخبر مىدهم شما را به آنچه مىخوريد وآنچه ذخيرة مىكنيد در خانه‌هاى خود ، بدرستى كه در اينها علامت وحجت بر حقّيّت من هست اگر هستيد شما ايمان‌آورندگان » ،   وَمُصَدِّقاً لِما بَيْنَ يَدَيَّ مِنَ التَّوْراةِ وَلِأُحِلَّ لَكُمْ بَعْضَ الَّذِي حُرِّمَ عَلَيْكُمْ وَجِئْتُكُمْ بِآيَةٍ مِنْ رَبِّكُمْ فَاتَّقُوا اللَّهَ وَأَطِيعُونِ . إِنَّ اللَّهَ رَبِّي وَرَبُّكُمْ فَاعْبُدُوهُ هذا صِراطٌ  \r\n\r\n","description":"","footnote":"","page_name":" 1074 ","page_number":266},
  {"content":"\r\n\r\n  مُسْتَقِيمٌ   « 1 » « وحال آنكه تصديق‌كننده‌ام مر آنچه را پيش از من نازل شده است كه آن تورات است ومبعوث گرديده‌ام براي اينكه حلال گردانم براي شما بعضي از آنچه را كه حرام شده بود بر شما در شريعت حضرت موسى ، وآورده‌ام بسوى شما معجزه‌ها از جانب پروردگار شما ، پس بپرهيزيد از عذاب خدا وأطاعت نمائيد مرا بدرستى كه خدا پروردگار من وپروردگار شما است ، پس بپرستيد أو را اين راهى است راست » .\r\nودر جاى ديگر فرموده است كه  إِنَّ مَثَلَ عِيسى عِنْدَ اللَّهِ كَمَثَلِ آدَمَ خَلَقَهُ مِنْ تُرابٍ ثُمَّ قالَ لَهُ كُنْ فَيَكُونُ  « 2 » « بدرستى كه مثل عيسى نزد خدا در خلق شدن بىپدر مانند مثل آدم است كه خلق كرد خدا أو را از خاك پس گفت مر أو را كه : باش ، پس أو بهم رسيد وحيات يافت » .\r\nوباز فرموده است كه  وَاذْكُرْ فِي الْكِتابِ مَرْيَمَ إِذِ انْتَبَذَتْ مِنْ أَهْلِها مَكاناً شَرْقِيًّا  « 3 » « وياد كن در قرآن مريم را در وقتي كه تنها شد وخلوت گزيد از اهلش در مكاني در طرف مشرق » .\r\nوعلي بن إبراهيم روايت كرده است كه : رفت بسوى درخت خرماى خشكى « 4 » ؛ ومفسران گفته‌اند كه : در بيت المقدس يا در خانهء خود در جانب شرقي عزلتى گزيد براي عبادت يا براي شستن بدن خود « 5 » .\r\n فَاتَّخَذَتْ مِنْ دُونِهِمْ حِجاباً  « پس حجابى وپرده آويخت ميان خود وأهل خود كه أو را نبينند » ؛ علي بن إبراهيم گفته است كه : در محراب خود خلوت كرد « 6 » ،  فَأَرْسَلْنا إِلَيْها رُوحَنا فَتَمَثَّلَ لَها بَشَراً سَوِيًّا  « 7 » « پس فرستاديم بسوى أو روح خود را - يعنى\r\n\r\n\r\n","description":"","footnote":"\r\n( 1 ) . آياتي كه از ابتداى فصل تا اينجا آورده شد ، آيات 45 - 51 سورهء آل عمران مىباشد .\r\n( 2 ) . سورهء آل عمران : 59 .\r\n( 3 ) . سورهء مريم : 16 .\r\n( 4 ) . تفسير قمى 2 / 48 .\r\n( 5 ) . مجمع البيان 3 / 507 ؛ تفسير بيضاوى 3 / 45 ؛ تفسير بغوى 3 / 190 .\r\n( 6 ) . تفسير قمى 2 / 49 .\r\n( 7 ) . سورهء مريم : 17 .\r\n","page_name":" 1075 ","page_number":267},
  {"content":"\r\n\r\nجبرئيل را كه از روحانيان است - پس متمثل شد براي أو به صورت بشرى وآدمي مستوى الخلقة » .\r\nگفته‌اند : هر وقت كه حضرت مريم عليها السّلام حايض مىشد از مسجد بيرون مىآمد ونزد خالهء خود زوجهء حضرت زكريا عليه السّلام مىبود تا پاك مىشد ، باز به مسجد برمىگشت ، روزى در خانهء زكريا در مكاني كه آفتاب تابيده بود پرده‌اى آويخته بود وغسل مىكرد ، ناگاه جبرئيل عليه السّلام به صورت جوان سادهء مستوى الخلقة نزد أو پيدا شد « 1 » ،  قالَتْ إِنِّي أَعُوذُ بِالرَّحْمنِ مِنْكَ إِنْ كُنْتَ تَقِيًّا  « 2 » « حضرت مريم عليها السّلام گفت : بدرستى كه من پناه مىبرم به خداوند رحمان از شرّ تو پس دور شو از من اگر متّقى وپرهيزكارى »  قالَ إِنَّما أَنَا رَسُولُ رَبِّكِ لِأَهَبَ لَكِ غُلاماً زَكِيًّا  « 3 » « گفت : نيستم من مگر رسول پروردگار تو كه مرا فرستاده است كه سبب شوم كه خدا ببخشد تو را پسرى پاكيزه از گناهان واخلاق ذميمه - يا نموكننده در علم وكمال - » ،  قالَتْ أَنَّى يَكُونُ لِي غُلامٌ وَلَمْ يَمْسَسْنِي بَشَرٌ وَلَمْ أَكُ بَغِيًّا  « 4 » « مريم گفت : از كجا مىباشد از براي من پسرى وحال آنكه شوهرى دست به من نرسانيده است ونبوده‌ام زناكار » ،  قالَ كَذلِكِ قالَ رَبُّكِ هُوَ عَلَيَّ هَيِّنٌ وَلِنَجْعَلَهُ آيَةً لِلنَّاسِ وَرَحْمَةً مِنَّا وَكانَ أَمْراً مَقْضِيًّا  « 5 » « جبرئيل گفت : چنين گفته است پروردگار تو كه : اين بر من آسان است واز براي اين مىكنم كه علامتي وحجتي باشد براي مردم بر كمال قدرت من ورحمتي باشد از جانب ما وبود خلق شدن اين فرزند به اين نحو امرى مقدّر شده وحكم شده وخلاف اين نخواهد شد » .\r\nوعلي بن إبراهيم رحمه اللّه روايت كرده است كه : جبرئيل عليه السّلام در گريبان مريم عليها السّلام بادي دميد ، پس در آن شب حامله شد به حضرت عيسى عليه السّلام ودر بامداد وضع حمل أو شد\r\nو \r\n\r\n","description":"","footnote":"\r\n( 1 ) . مجمع البيان 3 / 507 ؛ تفسير بغوى 3 / 191 .\r\n( 2 ) . سورهء مريم : 18 .\r\n( 3 ) . سورهء مريم : 19 .\r\n( 4 ) . سورهء مريم : 20 .\r\n( 5 ) . سورهء مريم : 21 .\r\n","page_name":" 1076 ","page_number":268},
  {"content":"\r\n\r\nمدت حمل أو نه ساعت بود ، حق تعالى به عدد ماه حمل زنان ديگر از براي أو ساعت مقرر فرمود « 1 » .\r\nواز حضرت امام محمد باقر عليه السّلام منقول است كه : جبرئيل عليه السّلام گريبان پيراهن حضرت مريم را گرفت ودر آن دميد ، پس حضرت عيسى در رحم در همان ساعت كامل شد چنانچه فرزندان در رحمهاى مادران نه ماه كامل مىشوند ، چون از جاى غسل خود بيرون آمد مانند زن حاملهء سنگينى بود كه نزديك شده باشد زائيدن أو ، چون خاله‌اش را نظر بر أو افتاد متعجب شد ، حضرت مريم از شرمندگى آن حال از خاله وزكريا كناره كرد « 2 » ، چنانچه حق تعالى مىفرمايد كه  فَحَمَلَتْهُ فَانْتَبَذَتْ بِهِ مَكاناً قَصِيًّا  « 3 » « پس حامله شد به عيسى ، پس تنها شد وعزلت نمود از مردم با حمل خود به مكاني بسيار دور » .\r\nودر حديث معتبر از حضرت صادق عليه السّلام منقول است كه : مدت حمل آن حضرت نه ساعت بود « 4 » .\r\nودر دو حديث معتبر ديگر از آن حضرت منقول است كه : فرزندى كه شش‌ماهه متولد شود زنده نمىماند مگر عيسى وامام حسين عليهما السّلام كه هر يك شش‌ماهه متولد شد « 5 » .\r\nمؤلف گويد : محتمل است در حديث ، يحيى عليه السّلام وارد شده باشد وراويان به عيسى عليه السّلام اشتباه كرده باشند ، يا آنكه گوئيم ابتداى مادهء ولادت عيسى عليه السّلام شش ماه پيشتر به قدرت الهى در رحم منعقد شده باشد ، واز وقت دميدن كه روح در آن دميده شد وحمل ظاهر شد تا زمان زائيدن نه ساعت بوده باشد ، ومحتمل است كه يكى بر وجه تقيه وارد شده باشد .\r\n\r\n\r\n","description":"","footnote":"\r\n( 1 ) . تفسير قمى 2 / 49 .\r\n( 2 ) . مجمع البيان 3 / 511 .\r\n( 3 ) . سورهء مريم : 22 .\r\n( 4 ) . كافى 8 / 332 ؛ تفسير صافي 3 / 277 .\r\n( 5 ) . كافى 1 / 465 ؛ علل الشرايع 206 .\r\n","page_name":" 1077 ","page_number":269},
  {"content":"\r\n\r\n فَأَجاءَهَا الْمَخاضُ إِلى جِذْعِ النَّخْلَةِ قالَتْ يا لَيْتَنِي مِتُّ قَبْلَ هذا وَكُنْتُ نَسْياً مَنْسِيًّا  « 1 »\r\n« پس آورد أو را درد زائيدن بسوى درخت خرمائى ، چون عيسى عليه السّلام متولد شد گفت : چه بودى اگر مرده بودم پيش از آنكه اين حال را ببينم ونام من از خاطرهاى مردم رفته بود » ، وآرزوى مرگ از براي آن كرد كه مبادا گمان بد دربارهء أو ببرند .\r\nواز حضرت صادق عليه السّلام منقول است كه : اين آرزو را براي آن كرد كه در ميان قوم صاحب فراست نيكوكارى گمان نداشت كه نسبت بد به أو ندهد « 2 » .\r\nوعلي بن إبراهيم روايت كرده است كه : چون مريم عليها السّلام بيرون آمد براي درد زائيدن كه به جائى پناه برد ، روز بازار بني إسرائيل ومجمع ايشان بود ، پس رسيد به جولاهان « 3 » - در آن زمان جولاهى شريف‌ترين صنعتها بود - وايشان بر استرهاى كبود سوار بودند ، پس مريم از ايشان پرسيد كه : درخت خرماى خشك در كجاست ؟ ايشان استهزاء به أو كردند وزجر كردند أو را ، پس مريم فرمود : خدا كسب شما را زبون گرداند وشما را در ميان مردم عار گرداند ؛ پس جماعتى از سوداگران را ديد ، چون از ايشان أحوال درخت را پرسيد ، ايشان نشان دادند ، پس به ايشان فرمود : خدا بركت در كسب شما قرار دهد ومردم را بسوى شما محتاج گرداند .\r\nچون به درخت رسيد ، نزد آن درخت عيسى عليه السّلام از أو متولد شد ، چون نظرش بر عيسى عليه السّلام افتاد گفت : كاش پيشتر مرده بودم واين روز را نمىديدم ، چه گويم به خالهء خود وچه گويم به بني إسرائيل « 4 » ؟\r\n فَناداها مِنْ تَحْتِها أَلَّا تَحْزَنِي قَدْ جَعَلَ رَبُّكِ تَحْتَكِ سَرِيًّا  « 5 » « پس ندا كرد مريم را عيسى از زير أو - يا جبرئيل از زير تل - كه اندوهناك مباش كه گردانيده است پروردگار تو\r\n\r\n\r\n","description":"","footnote":"\r\n( 1 ) . سورهء مريم : 23 .\r\n( 2 ) . مجمع البيان 3 / 511 .\r\n( 3 ) . جولاهان جمع جولاه است كه به معنى بافنده مىباشد .\r\n( 4 ) . تفسير قمى 2 / 49 .\r\n( 5 ) . سورهء مريم : 24 .\r\n","page_name":" 1078 ","page_number":270},
  {"content":"\r\n\r\nاز زير تو نهرى - يا شريف بزرگى - كه آن عيسى است » « 1 » .\r\nواز حضرت امام محمد باقر عليه السّلام منقول است كه : آن نهرى بود كه سألها خشك شده بود در آن وقت حق تعالى آب در آن جارى كرد « 2 » .\r\n وَهُزِّي إِلَيْكِ بِجِذْعِ النَّخْلَةِ تُساقِطْ عَلَيْكِ رُطَباً جَنِيًّا  « 3 » « وبكش وميل بده بسوى خود ساق درخت خرماى خشك را تا فرو ريزد بر تو رطبى رسيده وچيده شده » .\r\nاز حضرت امام محمد باقر عليه السّلام منقول است كه : استشفا نمىكند زنان تازه زائيده به چيزى كه بهتر از رطب باشد ، زيرا كه خدا آن را طعام مريم گردانيد بعد از زائيدن . وفرمود : آن درخت خشك شده بود وميوه نداشت زيرا كه اگر ميوه مىداشت احتياج نبود كه مريم را امر كنند كه درخت را حركت دهد ، خود خواهش كرد ، در فصل زمستان بود ودر هيچ درخت رطب نبود پس خدا براي ظهور اعجاز أو در همان ساعت بر درخت برگ رويانيد ورطب رسانيد « 4 » .\r\nواز ابن عباس روايت كرده‌اند كه : چون حضرت مريم را درد زائيدن گرفت مضطرب بيرون آمد به تلّى رسيد ، بر آن تل بالا رفت ، پس در آنجا ساق درخت خرماى خشكيده‌اى ديد كه برگ وشاخ نداشت « 5 » ، در آنجا وضع حمل نمود ، چون آرزوى مرگ كرد جبرئيل در پائين تل أو را صدا زد كه : مترس واندوهناك مباش كه خدا آب از براي تو جارى گردانيده در نهر كه بخورى وخود را پاك كنى ، ودرخت را حركت ده كه رطب از براي تو فرو ريزد .\r\n فَكُلِي وَاشْرَبِي وَقَرِّي عَيْناً فَإِمَّا تَرَيِنَّ مِنَ الْبَشَرِ أَحَداً فَقُولِي إِنِّي نَذَرْتُ لِلرَّحْمنِ صَوْماً فَلَنْ \r\n\r\n\r\n","description":"","footnote":"\r\n( 1 ) . مجمع البيان 3 / 511 ؛ تفسير بغوى 3 / 192 .\r\n( 2 ) . مجمع البيان 3 / 511 .\r\n( 3 ) . سورهء مريم : 25 .\r\n( 4 ) . مجمع البيان 3 / 511 .\r\n( 5 ) . مجمع البيان 3 / 511 .\r\n","page_name":" 1079 ","page_number":271},
  {"content":"\r\n\r\n أُكَلِّمَ الْيَوْمَ إِنْسِيًّا  « 1 » « پس بخور اى مريم از رطب وبياشام از آب وديده‌ات روشن باد وشاد باش ، اگر ببينى از بشر احدى را پس بگو كه : من نذر كرده‌ام از براي خداوند مهربان كه امروز روزه بدارم پس امروز با آدمي سخنى نمىگويم » .\r\nمؤلف گويد : ممكن است كه مأمور شده باشد كه بغير اين ، سخن نگويد ، يا اين سخن را به اشاره به ايشان بفهماند ، وروزهء ايشان خاموشى از غير ياد خدا بود ، يا آنكه اين هم در روزهء ايشان داخل بود ، وأصح آن است كه : اين سخنان را حضرت عيسى فرمود ، چنانچه علي بن إبراهيم روايت كرده است كه : چون مريم عليها السّلام بعد از ولادت عيسى محزون شد وآرزوى مرگ كرد ، حضرت عيسى به سخن آمد از زير پاى أو وگفت : محزون مباش كه خدا از زير پاى تو نهرى جارى گردانيده ودرخت خرماى خشك را حركت ده تا رطب براي تو ريخته شود ، وآن درختى بود كه سألها خشكيده بود ، چون دست بسوى درخت دراز كرد برگ بر آورد ورطب در أو بهم رسيد واز براي أو رطب تازه ريخت ، وبه ديدن اين معجزات خاطر مريم عليها السّلام شاد شد ، پس عيسى به أو گفت : مرا در قماط « 2 » بپيچ ودر دست بگير ، وآنچه بايست كرد همه را به أو گفت ، وگفت : بخور وبياشام وشاد باش وهر كه را ببينى بگو : نذر كرده‌ام كه امروز روزه باشم وخاموش باشم « 3 » .\r\nاز حضرت امام جعفر صادق عليه السّلام به سندهاى معتبر منقول است كه : روزه همين از خوردن وآشاميدن نمىباشد ، نمىبينى مريم گفت كه : من نذر روزه كرده‌ام ، يعنى خاموشى از غير ياد خدا « 4 » ؟ !\r\nودر أحاديث معتبر ديگر منقول است كه : درخت خرمائى كه حضرت مريم از آن\r\n\r\n\r\n","description":"","footnote":"\r\n( 1 ) . سورهء مريم : 26 .\r\n( 2 ) . قماط به معنى قنداق است .\r\n( 3 ) . تفسير قمى 2 / 49 .\r\n( 4 ) . وسائل الشيعة 10 / 166 ؛ ونزديك به اين مضمون در كافى 4 / 87 و 89 وتهذيب الأحكام 4 / 194 ومن لا يحضره الفقيه 2 / 108 آمده است .\r\n","page_name":" 1080 ","page_number":272},
  {"content":"\r\n\r\nتناول فرمود خرماى عجوه بود كه بهترين أنواع خرما است « 1 » .\r\nابن بابويه رضى اللّه عنه از وهب بن منبه روايت كرده است كه : چون مريم عليها السّلام به نزد درخت خرما رفت سرما بر أو غالب شد پس يوسف نجّار هيزمى جمع كرد بر دور آن حضرت مانند حظيرة وآتش در آن زد تا مريم گرم شد وهفت گردكان « 2 » در ميان خورجين يافت وآنها را بيرون آورد وداد كه آن حضرت تناول نمود ، پس به اين سبب نصارى در شب ولادت آن حضرت آتش مىافروزند وبه گردكان بازى مىكنند « 3 » .\r\n فَأَتَتْ بِهِ قَوْمَها تَحْمِلُهُ قالُوا يا مَرْيَمُ لَقَدْ جِئْتِ شَيْئاً فَرِيًّا  « 4 » « پس مريم عيسى را برداشته آورد به نزد قوم خود ، گفتند : اى مريم ! چيز غريبى آورده‌اى كه بىشوهر فرزند آورده‌اى يا كار بدى كرده‌اى » ،  يا أُخْتَ هارُونَ ما كانَ أَبُوكِ امْرَأَ سَوْءٍ وَما كانَتْ أُمُّكِ بَغِيًّا  « 5 » « اى خواهر هارون ! نبود پدر تو مرد بدى ونبود مادر تو زنا كار » .\r\nعلي بن إبراهيم روايت كرده است كه : چون حضرت مريم را در محراب أو نديدند به طلب أو بيرون آمدند وزكريا نيز بيرون آمد به تجسّس مريم ، پس ديدند كه مريم مىآيد وعيسى را در پيش سينهء خود گرفته است ، پس زنان بني إسرائيل جمع شدند وأو را تشنيع مىكردند وآب دهان بر روى شريفش مىانداختند ، وآن حضرت مطلقا با ايشان سخن نفرمود تا داخل محراب خود شد پس زكريا وبني إسرائيل نزد أو آمدند وگفتند : اى مريم ! كار بدى كردى اين چه بلا وچه عار است از براي بني إسرائيل ظاهر كردى ؟ ! وأو را خواهر هارون گفتند بر سبيل تشنيع زيرا كه هارون مرد فاسق زنا كارى بود كه به بدى مشهور بود ، آن حضرت را به أو تشبيه كردند « 6 » ؛ وبعضي گفته‌اند كه هارون مرد بسيار\r\n\r\n\r\n","description":"","footnote":"\r\n( 1 ) . محاسن 2 / 339 ؛ كافى 6 / 347 .\r\n( 2 ) . گردكان به معنى گردو است .\r\n( 3 ) . علل الشرايع 79 .\r\n( 4 ) . سورهء مريم : 27 .\r\n( 5 ) . سورهء مريم : 28 .\r\n( 6 ) . تفسير قمى 2 / 49 .\r\n","page_name":" 1081 ","page_number":273},
  {"content":"\r\n\r\nخوبى بود در ميان بني إسرائيل وهر كه را به صلاح مىستودند به أو نسبت مىدادند ؛ وبعضي گفته‌اند هارون برادر مادرى أو بود « 1 » .\r\nاز حضرت امام محمد باقر عليه السّلام منقول است كه : هفتاد زن بودند از بني إسرائيل كه افترا كردند بر مريم وبه أو خطاب كردند كه  لَقَدْ جِئْتِ شَيْئاً فَرِيًّا  ، پس حق تعالى عيسى را به سخن در آورد با آن زنان خطاب فرمود كه : واي بر شما ! افترا مىبنديد بر مادر من ومنم بندهء خدا كه مرا پيغمبر گردانيده است وكتاب به من داده است ، سوگند مىخورم به خدا كه هر يك از شما را حد خواهم زد براي فحشى كه به مادر من گفتيد ؛ وبعد از پيغمبرى همه را حدّ فحش زد « 2 » .\r\n فَأَشارَتْ إِلَيْهِ قالُوا كَيْفَ نُكَلِّمُ مَنْ كانَ فِي الْمَهْدِ صَبِيًّا  « 3 » چون اين سخنان به مريم عليها السّلام گفتند جواب ايشان نفرموده « اشاره نمود به عيسى كه با أو سخن بگوئيد واز أو جواب بشنويد ، ايشان گفتند : چگونه سخن بگوئيم با كسى كه در گهواره است وطفل شيرخواره است ؟ »  قالَ إِنِّي عَبْدُ اللَّهِ آتانِيَ الْكِتابَ وَجَعَلَنِي نَبِيًّا  « 4 » پس عيسى به امر الهى به سخن آمد در روز أول ولادت أو وگفت : « بدرستى كه من بندهء خدايم به من كتاب داده است - يعنى إنجيل را براي من خواهد فرستاد - ومرا پيغمبر گردانيده است » ،  وَجَعَلَنِي مُبارَكاً أَيْنَ ما كُنْتُ  « 5 » « ومرا با بركت گردانيده است هر جا كه باشم » .\r\nاز حضرت صادق عليه السّلام منقول است كه : يعنى مرا صاحب نفع گردانيده است كه از جهت علم وكمال وشفاى بيماران وزنده كردن مردگان صوري ومعنوي ، هر جا كه باشم نفع من به خلق مىرسد « 6 » ،  وَأَوْصانِي بِالصَّلاةِ وَالزَّكاةِ ما دُمْتُ حَيًّا  « 7 » « ووصيت كرده است\r\n\r\n\r\n","description":"","footnote":"\r\n( 1 ) . مجمع البيان 3 / 512 ؛ تفسير بغوى 3 / 193 .\r\n( 2 ) . قصص الأنبياء راوندى 265 .\r\n( 3 ) . سورهء مريم : 29 .\r\n( 4 ) . سورهء مريم : 30 .\r\n( 5 ) . سورهء مريم : 31 .\r\n( 6 ) . تفسير قمى 2 / 50 .\r\n( 7 ) . سورهء مريم : 31 .\r\n","page_name":" 1082 ","page_number":274},
  {"content":"\r\n\r\nمرا به كردن نماز ودادن زكات وامر فرمودن مردم به آنها ما دام كه زنده باشم » ،  وَبَرًّا بِوالِدَتِي وَلَمْ يَجْعَلْنِي جَبَّاراً شَقِيًّا  « 1 » « ومرا نيكوكار گردانيده است به مادرم ونگردانيده است مرا تجبركننده وشقّى وبدبخت به جهت عقوق مادر خود » ،  وَالسَّلامُ عَلَيَّ يَوْمَ وُلِدْتُ وَيَوْمَ أَمُوتُ وَيَوْمَ أُبْعَثُ حَيًّا  « 2 » « وسلامتى خدا بر من است يا سلام الهى بر من است در روزى كه متولد شدم وروزى كه مىميرم وروزى كه در قيامت بعد از مردن زنده مىشوم » .\r\nچون اين معجزه ظاهر شد وحضرت عيسى عليه السّلام اين سخنان را فرمود دانستند كه حضرت مريم برى است از آنچه به آن حضرت گمان برده بودن واز آيات قدرت الهى است اين امرى است كه به ظهور آمده است .\r\nاز حضرت امام محمد باقر عليه السّلام منقول است كه : چون بشارت داد حق تعالى مريم را به عيسى عليه السّلام ، روزى حضرت مريم در محراب نشسته بود كه جبرئيل براي آن حضرت متمثّل شد به صورت مردى ، پس آب دهان در گريبان أو انداخت وهمان ساعت به حضرت عيسى حامله شد ، ودر آن زودى آن حضرت متولد شد وبر روى زمين هيچ درختى نبود كه ميوه نداشته باشد ودرختى نبود كه خار داشته باشد تا آنكه فاجران فرزندان آدم نسبت زن وفرزند به خدا دادند ، پس زمين بر خود لرزيد ودرختان از ميوه دادن افتادند وخار بر آوردند ، وشياطين در شب ولادت آن حضرت به نزد إبليس لعين آمدند وگفتند كه : امشب فرزندى متولد شده است كه هر بتي كه بر روى زمين بود به سبب أو سرنگون شد ، پس إبليس مضطرب شد وبراي تفحّص آن فرزند به مشرق ومغرب گرديد وخبري نيافت تا رسيد به خانهء دير ، ديد كه ملائكة دور آن خانه را گرفته‌اند ، رفت كه داخل آن خانه شود ملائكة أو را صدا زدند كه : دور شو از ايشان . پرسيد كه : پدر اين فرزند كيست ؟ ملائكة گفتند كه : مثل أو مثل آدم است كه خدا أو را بىپدر خلق كرد .\r\n\r\n\r\n","description":"","footnote":"\r\n( 1 ) . سورهء مريم : 32 .\r\n( 2 ) . سورهء مريم : 33 .\r\n","page_name":" 1083 ","page_number":275},
  {"content":"\r\n\r\nإبليس لعين گفت : چهار خمس مردم را به سبب اين فرزند گمراه خواهم كرد « 1 » .\r\nوشيخ طوسي رحمه اللّه به سند معتبر از حضرت امام زين العابدين عليه السّلام روايت كرده است كه :\r\nآن مكان دورى كه حق تعالى فرموده است كه مريم عليها السّلام براي ولادت حضرت عيسى به آنجا رفت ، كربلاى معلّى است ، كه حضرت مريم به طىّ الأرض از دمشق به كربلا رفت وحضرت عيسى از أو نزد قبر امام حسين عليه السّلام متولد شد ودر همان ساعت به دمشق برگشت « 2 » .\r\nوقطب راوندى به سند معتبر از يحيى بن عبد اللّه روايت كرده است كه : در حيره در خدمت حضرت امام جعفر صادق عليه السّلام بودم وروزى با آن حضرت سوار شديم ، چون رسيديم به قريه‌اى كه محاذى ماصر است ونزديك به كنار شط فرات رسيديم فرمود كه :\r\nآن است ، پس فرود آمد ودو ركعت نماز گزارد وفرمود كه : مىدانى كه حضرت عيسى در كجا متولد شده است ؟\r\nگفتم : نه .\r\nفرمود : در همين موضع كه من نشسته‌ام متولد شده است .\r\nپس فرمود : مىدانى كه آن نخله كه حضرت مريم حركت داد وخرما از آن ريخت در كجا بوده است ؟\r\nگفتم : نه .\r\nپس دست مبارك خود را به جانب عقب خود دراز كرد وفرمود : در اينجا بود .\r\nپس پرسيد كه : مىدانى معنى « ربوه » را در آنجا كه حق تعالى فرموده است  وَآوَيْناهُما إِلى رَبْوَةٍ ذاتِ قَرارٍ وَمَعِينٍ  « 3 » يعنى : « جا داديم مريم وعيسى را بسوى موضع بلندى كه محل استقرار بود به سبب آبادانى ووفور ميوه‌ها وآب جارى بر روى زمين داشت » ؟\r\nگفتم : نمىدانم .\r\n\r\n\r\n","description":"","footnote":"\r\n( 1 ) . قصص الأنبياء راوندى 264 .\r\n( 2 ) . تهذيب الأحكام 6 / 73 .\r\n( 3 ) . سورهء مؤمنون : 50 .\r\n","page_name":" 1084 ","page_number":276},
  {"content":"\r\n\r\nپس به دست مبارك خود اشاره به جانب راست نمود بسوى نجف اشرف وفرمود : اين كوه است ، وفرمود : « ماء معين » كه فرموده است ، فرات است . وفرمود كه : چون حمل عيسى عليه السّلام از مريم ظاهر شد آن حضرت در واديى بود كه در آن وادى پانصد دختر باكره عبادت خدا مىكردند ، ومدت حمل أو نه ساعت بود ، وچون أو را درد زائيدن به حركت آورد از محراب بيرون آمد ورفت به خانه‌اى كه دير ايشان بود ، واز آنجا رفت بسوى درخت خرماى خشك وحمل خود را در آنجا بر زمين گذاشت ، واز آنجا عيسى را برداشت به نزد قوم خود آمد ، چون قوم أو آن حالت را مشاهده كردند ترسيدند ومتعجب گرديدند ، وبني إسرائيل در باب عيسى اختلاف كردند : بعضي گفته‌اند كه أو پسر خدا است ؛ وبعضي گفته‌اند كه بنده وپيغمبر خدا است ؛ ويهود گفتند : أو فرزند زنا است . وآن نخله درخت خرماى عجوه بود « 1 » .\r\nدر أحاديث معتبرهء بسيار در تفسير اين آية كريمه وارد شده است كه : « ربوه » حيرهء كوفه است وسوادش كه كربلاى معلّى باشد يا نجف اشرف ؛ و « قرار » مسجد كوفه است و « معين » نهر فرات است « 2 » .\r\nودر حديث معتبر از حضرت امام موسى عليه السّلام منقول است كه : جبرئيل خرمائى از بهشت آورد از جنس خرماى صرفان براي حضرت مريم ، چون آن را خورد به حضرت عيسى حامله شد « 3 » .\r\nوبه سند معتبر ديگر منقول است كه : يكى از علماى نصارى به خدمت امام موسى عليه السّلام آمد وحضرت از أو پرسيد كه : مىدانى نهرى كه حضرت عيسى در كنار أو متولد شد كدام نهر است ؟\r\nگفت : نمىدانم .\r\n\r\n\r\n","description":"","footnote":"\r\n( 1 ) . قصص الأنبياء راوندى 265 .\r\n( 2 ) . مجمع البيان 4 / 108 ؛ قصص الأنبياء راوندى 265 ؛ معاني الأخبار 373 ؛ تفسير صافي 3 / 401 . ودر هيچ‌كدام از اين مصادر اشاره‌اى به كربلا نشده است .\r\n( 3 ) . محاسن 2 / 348 ؛ قصص الأنبياء راوندى 266 .\r\n","page_name":" 1085 ","page_number":277},
  {"content":"\r\n\r\nفرمود : نهر فرات است « 1 » .\r\nودر حديث معتبر ديگر منقول است كه : آن حضرت با ديگرى از علماى نصارى در ضمن حجتها كه بر أو أقامت مىنمود فرمود كه : نام مادر مريم « مرتا » بود كه معنى أو در عربى وهيبه است ، روزى كه جبرئيل بر حضرت مريم نازل شد ودر آن روز حامله شد به عيسى عليه السّلام روز جمعه بود وقت زوال وهميشه جمعه عيد بوده است ، وروزى كه عيسى عليه السّلام متولد شد روز سه شنبه بود وچهار ساعت ونيم از روز گذشته بود ، ونهرى كه حضرت عيسى بر كنار أو متولد شد نهر فرات بود ، ودر آن روز زبان أو ممنوع شد از حرف گفتن با مردم ، و « قيدوس » پادشاه آن زمان چون بر آن حال مطّلع شد با فرزندان واتباع خود به قصد آزار آن حضرت بيرون آمد وآل عمران را خبر كرد وايشان را از خانه‌ها بيرون آورد كه مريم عليها السّلام را با آن حال مشاهده كنند تا آنكه گذشت ميان ايشان ومريم عليها السّلام آنچه خدا در قرآن ياد فرموده است « 2 » .\r\nودر روايت معتبر از حضرت امام محمد باقر عليه السّلام منقول است كه : ولادت عيسى عليه السّلام در روز عاشورا شد « 3 » .\r\nودر حديث صحيح از حضرت امام رضا عليه السّلام منقول است كه : ولادت عيسى عليه السّلام در شب بيست وپنجم ماه ذىقعده واقع شد « 4 » .\r\nوكلينى رحمه اللّه به سند معتبر روايت كرده است كه حفص به غياث گفت كه : حضرت امام جعفر صادق عليه السّلام را ديدم كه در ميان باغستانهاى كوفه مىگرديد تا آنكه به درخت خرمائى رسيد پس وضو ساخت ودو ركعت نماز در پاى آن درخت بجا آورد وشمردم در ركوع وسجود پانصد تسبيح فرمود ، پس به درخت تكيه فرمود ودعاى بسيار كرد وبعد از آن فرمود : اى حفص ! واللّه اين درخت خرما است كه حق تعالى مريم را فرمود كه : درخت\r\n\r\n\r\n","description":"","footnote":"\r\n( 1 ) . كافى 1 / 480 .\r\n( 2 ) . كافى 1 / 479 ، ودر آن به جاى « مرتا » ، « مرثا » آمده است .\r\n( 3 ) . تهذيب الأحكام 4 / 300 .\r\n( 4 ) . من لا يحضره الفقيه 2 / 89 ؛ ثواب الأعمال وعقاب الأعمال 104 .\r\n","page_name":" 1086 ","page_number":278},
  {"content":"\r\n\r\nخرما را حركت ده كه رطب براي تو بريزد « 1 » .\r\nوبه سند حسن از حضرت صادق عليه السّلام منقول است كه : جبرئيل در شب معراج به رسول خدا صلّى اللّه عليه وآله وسلم گفت : فرود آي ونماز كن . حضرت رسول صلّى اللّه عليه وآله وسلم چون فرود آمد ونماز كرد پرسيد كه : اين كجا بود ؟ جبرئيل گفت : اين طور سينا است كه خدا با موسى در اينجا سخن گفت .\r\nپس حضرت را سوار كرد وبالا برد ، وچون پاره‌اى راه رفتند جبرئيل گفت : پائين بيا ونماز بكن . چون پرسيد كه : اين كجاست ؟ جبرئيل گفت : اين بيت لحم است وبيت لحم آن جائى است كه عيسى عليه السّلام در آنجا متولد شد در ناحيهء بيت المقدس « 2 » .\r\nودر چند حديث معتبر ديگر از آن حضرت منقول است كه : بقعه‌هاى زمين بر يكديگر فخر كردند ، پس كعبه فخر كرد بر كربلا وحق تعالى وحى نمود بسوى كعبه كه : ساكت باش وفخر مكن بر كربلا ، وآن بقعهء مباركه‌اى است كه موسى را از درخت در آنجا ندا كردم ، وآن است ربوه وبلندى كه مريم ومسيح را در آنجا جاى دادم ، وآن دولابى كه سر مبارك امام حسين عليه السّلام را آنجا شستند ، همانجا مريم عليها السّلام عيسى عليه السّلام را شست وغسل كرد بعد از ولادت أو « 3 » .\r\nبه سند معتبر از حضرت امام زين العابدين عليه السّلام منقول است كه : چون حضرت أمير المؤمنين عليه السّلام از قتال خوارج نهروان مراجعت نمود به مسجد براثا كه نزديك بغداد واقع است نزول اجلال فرمود ودر آنجا ديرى بود وراهبى در آن دير بود ، چون آثار جلالت وعظمت واوصافى كه در كتب مقدسه از آن حضرت ديده بود مشاهده نمود ، فرود آمد وايمان آورد وگفت : من در إنجيل نعت تو را خوانده‌ام ودر آنجا مذكور است كه : تو در مسجد براثا فرود خواهى آمد كه خانهء مريم وزمين عيسى است ؛ پس حضرت أمير المؤمنين عليه السّلام بسوى موضعي كه نزديك آن دير بود آمد وپائى بر زمين زد ناگاه چشمهء\r\n\r\n\r\n","description":"","footnote":"\r\n( 1 ) . كافى 8 / 143 .\r\n( 2 ) . تفسير قمى 2 / 3 .\r\n( 3 ) . مختصر بصائر الدرجات 186 .\r\n","page_name":" 1087 ","page_number":279},
  {"content":"\r\n\r\nصاف پرآبى ظاهر شد پس فرمود كه : اين آن چشمه‌اى است كه براي مريم از زمين جوشيد ، پس فرمود : هفده ذراع از اين چشمه بپيمائيد وزمين را بكاويد ، چون چنين كردند سنگ سفيدى ظاهر شد پس فرمود : بر روى اين سنگ عيسى عليه السّلام را مريم از دوش خود بر زمين گذاشت ودر آنجا نماز كرد ، وفرمود : اين زمين براثا خانهء مريم عليها السّلام است « 1 » .\r\nمؤلف گويد : ممكن است اين چشمه غير از آن چشمه باشد كه در وقت ولادت ظاهر شد ، وبيت لحم ممكن است مكاني باشد كه بعد از مراجعت آنجا قرار گرفته باشد يا آنكه ابتدأ به آنجا رفته باشد وناپيدا شده باشد وبه اعجاز از كربلا وكوفه بيرون آمده باشد ، على اىّ حال چون أحاديث صحيحه ومعتبرهء بسيار دلالت مىكند بر آنكه محلّ ولادت آن حضرت در حوالي فرات وكوفه وكربلا است به خبري چند كه ميان مورخان أهل سنّت مشهور شده است به استبعادات جمعى كه اعتقادي به أحاديث أهل بيت عليهم السّلام ندارند وبه محض عدم موافقت طبع خود أحاديث متواتره را انكار مىكنند ، ردّ أحاديث معتبره نمىتوان كرد ، وممكن است بعضي اخبار كه بر خلاف اين وارد شده است محمول بر تقيه باشد يا به نحوى كه مشهور است ميان أهل كتاب مذكور شده باشد كه بر ايشان حجت باشد ، وهمچنين أحاديث مختلفه كه در روز ولادت ومدت حمل وارد شده است بر يكى از اين وجوه محمول است ، واحتمالات ديگر نيز در جمع ميان آنها به خاطر مىرسد كه ذكر آنها موجب تطويل است ، واللّه تعالى يعلم .\r\nبه سند معتبر از امام جعفر صادق عليه السّلام منقول است كه : چون عيسى عليه السّلام متولد شد حق تعالى ولادت أو را مخفى گردانيد وشخصش را از مردم غائب نمود ، زيرا كه چون مريم به أو حامله شد عزلت نمود به مكان بسيار دور چنانچه حق تعالى فرموده است ، وزكريا وخاله‌اش از پى أو آمدند تا وقتي به أو رسيدند كه عيسى عليه السّلام متولد شده بود ومريم از خجلت آن حال آرزوى مرگ مىكرد ، پس خدا زبان عيسى را به عذر أو گشود واظهار حجت أو نمود ، چون عيسى ظاهر شد بليّه وآزار وطلب كردن دشمنان دين بر بني إسرائيل\r\n\r\n\r\n","description":"","footnote":"\r\n( 1 ) . امالى شيخ طوسي 199 .\r\n","page_name":" 1088 ","page_number":280},
  {"content":"\r\n\r\nشديد شد ومحنت ايشان مضاعف شد ، وپادشاهان وجباران كه در آن زمان بودند در مقام ايذاء واضرار واستيصال ايشان در آمدند تا آنكه مسيح عليه السّلام به آسمان رفت وشمعون وشيعيان أو از ترس جباران پنهان شدند تا آنكه به جزيره‌اى از جزاير دريا رفتند ومدتها در آنجا ماندند وحق تعالى چشمه‌هاى آب شيرين براي ايشان در آن جزيره جارى ساخت ، واز همه ميوه‌اى در آنجا براي ايشان رويانيد وچهار پايان وانعام از براي ايشان آفريد ، وفرستاد براي ايشان ما هي را كه آن را « عمد » « 1 » مىگفتند كه گوشت واستخوان ندارد وپوست وخون است وبس ، وامر كرد آن ما هي را كه بر روى آب آمد ، ووحى نمود به مگسهاى عسل كه بر پشت آن ما هي سوار شدند وآن ما هي مگسها را آورد تا آن جزيره ومگسها پرواز كردند وبر درختان آن جزيره نشستند وخانه ساختند وعسل براي ايشان در آن جزيره بسيار شد ؛ واخبار مسيح عليه السّلام در اين أحوال به ايشان مىرسيد « 2 » .\r\nوابن طاووس رحمه اللّه نقل كرده است از كتاب نبوت ابن بابويه رحمه اللّه كه : چون عيسى عليه السّلام متولد شد گروهى از عظماى گبران به ديدن عيسى ومريم عليهما السّلام آمدند براي تعظيم ايشان وگفتند : ما گروهى هستيم كه نظر در ستارگان واحكام نجوم مىكنيم ، وچون فرزند تو متولد شد ديديم كه ستاره‌اى طلوع كرد از ستاره‌هاى پادشاهان ، وچون نظر كرديم يافتيم كه پادشاهى أو پادشاهى پيغمبرى است كه از أو زائل نخواهد شد تا أو را خدا به آسمان برد وتا دنيا باشد أو در آسمان باشد ، وچون دنيا منقرض گردد أو منتقل شود به پادشاهى ابدى آخرت ، پس از جانب مشرق بيرون آمديم وهمه جا از پى بىآن ستاره آمديم ، چون به اينجا رسيديم ديديم كه آن ستاره بر بالاى سر پسر توست عيسى وبر أو مشرف گرديده است ، وبه اين سبب شناختيم كه صاحب آن ستاره پسر توست ، وبراي أو هديه آورده‌ايم براي قرباني أو كه براي هيچ‌كس چنين چيزى نبرده‌اند زيرا كه اين هديه را شبيه ومناسب أو يافتيم وآن هديه طلا است ومر وكندر ، زيرا كه طلا بهترين متاعهاى دنيا است وفرزند تو\r\n\r\n\r\n","description":"","footnote":"\r\n( 1 ) . در مصدر ودر بحار الأنوار « قمد » آمده است .\r\n( 2 ) . كمال الدين وتمام النعمة 158 ، واين روايت در آنجا از امام جواد عليه السّلام نقل شده است .\r\n","page_name":" 1089 ","page_number":281},
  {"content":"\r\n\r\nتا زنده است بهترين مردم است ، و « مر » به اصلاح‌آورندهء جراحتها وديوانگى وعاهتها است ، وپسر تو چون مداواى اين عاهتها خواهد كرد مناسب اوست ؛ وكندر چون دودش به آسمان مىرسد وهيچ دودى به آسمان نمىرسد ، وچون پسر تو را به آسمان خواهند برد مناسب اوست « 1 » .\r\nدر حديث معتبر منقول است كه أبو بصير از حضرت صادق عليه السّلام پرسيد : خدا چرا عيسى را بىپدر خلق كرد ؟\r\nفرمود : براي آنكه مردم كمال قدرت أو را بدانند ، وبدانند كه همچنان كه قادر است مانند آدم عليه السّلام بىپدر ومادر خلق كند قادر است كه از مادر بىپدر خلق كند ، وحق تعالى أو را چنين خلق كرد تا بدانند كه خدا بر همه چيز قادر است « 2 » .\r\nدر أحاديث معتبرهء بسيار منقول است كه : روحي كه حق تعالى در عيسى عليه السّلام دميد ، روح آفريدهء أو بود كه برگزيده بود بر روحهاى ديگر « 3 » .\r\nودر روايات بسيار از طريق عامه وخاصه منقول است كه حضرت رسول صلّى اللّه عليه وآله وسلم به أمير المؤمنين عليه السّلام فرمود : تو شبيهي به عيسى بن مريم كه بعضي در أو غلو كردند وأو را خدا وپسر خدا گفتند ، وجمعى با أو دشمنى كردند به مرتبه‌اى كه أو را فرزند زنا وفرزند يوسف نجّار گفتند ، وهر دو به جهنم رفتند ، وجمعى بر دين حقّ أو ماندند وأو را بنده وپيغمبر خدا گفتند ، همچنين جمعى تو را خدا خواهند گفت وجمعى تو را كافر خواهند دانست وهر دو به جهنم مىروند ، وآنها كه تو را بندهء مقرّب خدا وخليفهء پيغمبر خدا دانند ناجى خواهند بود « 4 » .\r\n\r\n\r\n","description":"","footnote":"\r\n( 1 ) . بحار الأنوار 14 / 217 .\r\n( 2 ) . علل الشرايع 15 .\r\n( 3 ) . كافى 1 / 133 ؛ توحيد شيخ صدوق 172 .\r\n( 4 ) . تفسير فرات كوفي 403 ؛ مسند أحمد 2 / 468 ؛ مناقب ابن المغازلي 110 .\r\n","page_name":" 1090 ","page_number":282},
  {"content":"\r\n\r\n\r\nفصل دوم در بيان فضايل وكمالات وآداب وسير وسنن ومعجزات وتبليغ رسالات ومدت عمر وساير مجملات حالات آن حضرت است\r\nحق تعالى مىفرمايد  وَآتَيْنا عِيسَى ابْنَ مَرْيَمَ الْبَيِّناتِ وَأَيَّدْناهُ بِرُوحِ الْقُدُسِ  « 1 » يعنى :\r\n« عطا كرديم عيسى پسر مريم را براهين واضحات ومعجزات ظاهرات وتقويت كرديم أو را به روح مقدس ومطهر » ، بعضي گفته‌اند كه مراد روحي است كه خدا آفريد ودر أو دميد ؛ وبعضي گفته‌اند مراد جبرئيل است ؛ وبعضي گفته‌اند اسم أعظم است « 2 » .\r\nودر أحاديث معتبره وارد شده است كه : روح القدس خلقي است بزرگتر از جبرئيل وميكائيل وجميع ملائكة ، وبا پيغمبران أولو العزم وائمهء معصومين عليهم السّلام مىباشد از وقت ولادت تا آخر عمر ومربّى ومعلّم ومسدّد ايشان است « 3 » ، وبعضي از أحاديث در اين باب گذشت در أول كتاب .\r\nودر جاى ديگر فرموده است  إِذْ قالَ اللَّهُ يا عِيسَى ابْنَ مَرْيَمَ اذْكُرْ نِعْمَتِي عَلَيْكَ وَعَلى والِدَتِكَ  « يادآور وقتي را كه گفت خدا : اى عيسى پسر مريم ! يادآور نعمت مرا بر تو وبر مادر تو » ،  إِذْ أَيَّدْتُكَ بِرُوحِ الْقُدُسِ تُكَلِّمُ النَّاسَ فِي الْمَهْدِ وَكَهْلًا وَإِذْ عَلَّمْتُكَ الْكِتابَ وَالْحِكْمَةَ وَالتَّوْراةَ وَالْإِنْجِيلَ  « چون تقويت كردم تو را به روح القدس كه سخن گفتى با\r\n\r\n\r\n","description":"","footnote":"\r\n( 1 ) . سورهء بقره : 87 و 253 .\r\n( 2 ) . مجمع البيان 1 / 156 ؛ تفسير فخر رازي 3 / 177 .\r\n( 3 ) . بصائر الدرجات 445 ؛ كافى 1 / 273 .\r\n","page_name":" 1091 ","page_number":283},
  {"content":"\r\n\r\nمردم در گهواره ودر سنّ پيرى ، وچون تعليم كردم تو را كتاب وحكمت وتورات وإنجيل » ،  وَإِذْ تَخْلُقُ مِنَ الطِّينِ كَهَيْئَةِ الطَّيْرِ بِإِذْنِي فَتَنْفُخُ فِيها فَتَكُونُ طَيْراً بِإِذْنِي وَتُبْرِئُ الْأَكْمَهَ وَالْأَبْرَصَ بِإِذْنِي وَإِذْ تُخْرِجُ الْمَوْتى بِإِذْنِي  « 1 » « وچون خلق مىكنى از گل مانند هيئت مرغ پس مىدمى در آن پس مىگردد مرغى به اذن وامر من ، وشفا مىبخشى كور وپيس را به امر من ، وبيرون مىآورى وزنده مىگردانى مردگان را به اذن وامر من » ؛ مشهور آن است كه مرغى كه آن حضرت زنده كرد شب‌پره بود « 2 » .\r\nودر حديث حضرت أمير المؤمنين عليه السّلام گذشت كه : شش جانورند كه از رحم مادر بيرون نيامده‌اند ، يكى از آنها شب‌پره‌اى است كه عيسى عليه السّلام از گل ساخت وبه اذن خدا زنده شد وپرواز كرد « 3 » .\r\nاز وهب بن منبه روايت كرده‌اند كه : گاه بود كه پنجاه هزار بيمار در يك روز نزد آن حضرت جمع مىشدند ، از آنها كه مىتوانستند به خدمت أو آمد ، وهر كه نمىتوانست آمد عيسى عليه السّلام به نزد أو مىرفت ، وهمه را به دعا دوا مىفرمود به شرط آنكه ايمان بياورند .\r\nونقل كرده‌اند كه آن حضرت چهار مرده را زنده كرد :\r\nأول : دوستى داشت كه أو را « عازر » مىگفتند ، بعد از سه روز از مردنش به خواهرش گفت : ببر مرا بر سر قبر أو ، چون به نزد قبر أو رفت گفت : اى خداوندى كه پروردگار آسمانهاى هفتگانه وزمينهاى هفتگانه‌اى ! بدرستى كه مرا فرستاده‌اى بسوى بني إسرائيل كه ايشان را بسوى دين تو بخوانم وخبر دهم ايشان را كه من مرده را زنده مىگردانم ، پس زنده كن عازر را . پس عازر زنده شد واز قبر بيرون آمد ، وبعد از آن فرزندان از أو بهم رسيدند .\r\nدوم : فرزند پيرزالى بود كه تابوت أو را از پيش عيسى عليه السّلام گذرانيدند وعيسى دعا كرد وأو زنده شد ودر ميان تابوت نشست وپا به گردن مردم گذاشت وپائين آمد وجامه‌هاى\r\n\r\n\r\n","description":"","footnote":"\r\n( 1 ) . سورهء مائده : 110 .\r\n( 2 ) . عرائس المجالس 392 ؛ تفسير فخر رازي 8 / 59 ؛ مجمع البيان 1 / 445 .\r\n( 3 ) . علل الشرايع 595 ؛ عيون أخبار الرضا 1 / 244 .\r\n","page_name":" 1092 ","page_number":284},
  {"content":"\r\n\r\nخود را پوشيده به خانهء خود برگشت ، وبعد از آن فرزندان بهم رسانيد .\r\nسوم آنكه : دختر عياشى « 1 » بود كه گفتند به عيسى عليه السّلام ديروز مرده است تو أو را زنده كن ، دعا كرد زنده شد وفرزندان از أو بهم رسيدند .\r\nچهارم : سام پسر نوح عليه السّلام بود كه دعا كرد به اسم أعظم خدا ، پس سام از قبر بيرون آمد ونصف موى سرش سفيد شده بود ، گفت : مگر قيامت برپا شده است ؟ عيسى عليه السّلام گفت : نه وليكن من دعا كردم خدا را به اسم أعظم كه تو را زنده فرمود . وپانصد سال در دنيا زندگى كرده بود ومويش سفيد نشده بود ودر اين وقت از هول اينكه مبادا قيامت قائم شده باشد مويش سفيد شد ! عيسى عليه السّلام گفت : بمير . سام گفت : به شرط آنكه خدا مرا پناه بدهد از سكرات مرگ ! آن حضرت دعا كرد وأو به رحمت الهى واصل شد « 2 » .\r\n وَإِذْ كَفَفْتُ بَنِي إِسْرائِيلَ عَنْكَ إِذْ جِئْتَهُمْ بِالْبَيِّناتِ فَقالَ الَّذِينَ كَفَرُوا مِنْهُمْ إِنْ هذا إِلَّا سِحْرٌ مُبِينٌ  « 3 » « ويادآور آن وقتي را كه بازداشتم ضرر بني إسرائيل را از تو در وقتي كه يهود خواستند تو را بكشند در وقتي كه آوردى براي ايشان معجزات را پس گفتند كافران ايشان : نيست اين مگر جادوئى هويدا » .\r\nبه سند معتبر از امام محمد باقر عليه السّلام منقول است كه : چون حضرت عيسى عليه السّلام با بني إسرائيل گفت كه : من رسولم از جانب خدا بسوى شما ومرغ از گل مىسازم وزنده مىكنم وكور مادرزاد وپيس را شفا مىبخشم ، بني إسرائيل گفتند : اينها همه جادو است آيت ديگر به ما بنما تا تو را تصديق كنيم !\r\nحضرت عيسى عليه السّلام فرمود : اگر شما را خبر دهم به آنچه مىخوريد وآنچه در خانه‌ها ذخيرة مىكنيد خواهيد دانست كه من صادقم ؟ گفتند : بلى . پس هر روز ايشان را خبر مىداد كه امروز فلان چيز را خورديد وفلان چيز را آشاميديد وفلان چيز را ذخيرة\r\n\r\n\r\n","description":"","footnote":"\r\n( 1 ) . در مجمع البيان وبحار الأنوار « عاشر » ، ودر عرائس المجالس « عشّارى » آمده است .\r\n( 2 ) . مجمع البيان 1 / 445 .\r\n( 3 ) . سورهء مائده : 110 .\r\n","page_name":" 1093 ","page_number":285},
  {"content":"\r\n\r\nكرديد ، پس بعضي ايمان آوردند وبعضي بر كفر خود باقي ماندند « 1 » .\r\nوبه سند موثق از حضرت صادق عليه السّلام منقول است كه : ميان حضرت داود وعيسى عليه السّلام چهار صد وهشتاد سال فاصله بود ، وشريعت عيسى عليه السّلام آن بود كه مبعوث بود به يگانه‌پرستى خدا واخلاص در بندگى أو وترك ريا ، وبه آنچه وصيت كرده بودند به آن نوح وإبراهيم وموسى عليهم السّلام ، وبر أو نازل گردانيد إنجيل را وبر أو گرفت ميثاقي چند كه از پيغمبران ديگر گرفته بود ، ومقرر فرمود در تورات از براي أو برپا داشتن نماز ودادن زكات وامر به نيكيها ونهى از بديها وحرام گردانيدن حرامها وحلال گردانيدن حلالها ، ودر إنجيل مواعظ ومثلها بود ودر آن قصاص واحكام حدود وفرض ميراثها نبود ، ونازل ساخت بر أو تخفيف بعضي از احكام شاقّه را كه در تورات نازل ساخته بود چنانچه در قرآن فرموده است كه عيسى گفت : « مبعوث شده‌ام براي آنكه حلال گردانم از براي شما بعضي از آنها را كه حرام گرديده بود بر شما » « 2 » ، وامر نمود عيسى آنها را كه به أو ايمان آوردند كه ايمان بياورند به شريعت تورات وإنجيل هر دو ؛ وبعد از آنكه عيسى در گهواره سخن گفت ديگر با بني إسرائيل سخن نگفت تا هفت سال يا هشت سال ، بعد از آن تبليغ رسالت نمود بسوى بني إسرائيل وخبر مىداد ايشان را به آنچه مىخوردند وذخيرة مىكردند در خانه‌هاى خود ، ومرده زنده مىكرد وكور وپيس را شفا مىداد وتورات را به ايشان تعليم مىنمود ، وچون خدا خواست حجت را بر بني إسرائيل تمام گرداند إنجيل را بر آن حضرت نازل گردانيد « 3 » .\r\nدر حديث ديگر منقول است كه أبان بن تغلب از آن حضرت پرسيد : آيا عيسى عليه السّلام كسى را زنده كرده كه بعد از زنده شدن مدتي بماند وفرزند از أو بهم رسد ؟\r\nفرمود : بلى ، آن حضرت دوستى داشت كه با أو برادر شده بود از براي خدا ، وهر وقت عيسى عليه السّلام به منزل أو مىرسيد نزد أو فرود مىآمد ، پس مدتي عيسى از أو غائب شد\r\n\r\n\r\n","description":"","footnote":"\r\n( 1 ) . تفسير قمى 1 / 102 .\r\n( 2 ) . سورهء آل عمران : 50 .\r\n( 3 ) . قصص الأنبياء راوندى 268 .\r\n","page_name":" 1094 ","page_number":286},
  {"content":"\r\n\r\nروزى به در خانهء أو رفت كه بر أو سلام كند پس مادر أو بيرون آمد ، چون حضرت از أو أحوال دوست خود را پرسيد گفت : مرد يا رسول اللّه .\r\nحضرت فرمود : مىخواهى كه أو را ببينى ؟\r\nگفت : بلى .\r\nعيسى فرمود : فردا مىآيم وأو را زنده مىكنم از براي تو به اذن خدا .\r\nچون روز ديگر حضرت عيسى به در خانهء آن زن آمد وفرمود : بيا با من وقبر پسرت را به من بنما ، چون به قبر أو رسيدند عيسى عليه السّلام ايستاد ودعا كرد تا قبر شكافته شد وپسر آن زن زنده بيرون آمد ، چون مادر خود را ديد ومادرش أو را ديد هر دو بسيار گريستند ، عيسى عليه السّلام بر ايشان ترحّم نمود وبه آن مرد گفت : مىخواهى با مادرت در دنيا باشى ؟\r\nگفت : يا رسول اللّه ! با خوردنى وروزى مدتي از عمر يا بدون اينها ؟\r\nفرمود : بلكه با اينها كه بيست سال در دنيا بمانى وزن بخواهى وفرزندان براي تو بهم رسد !\r\nآن جوان گفت : مىخواهم .\r\nپس عيسى عليه السّلام أو را به مادرش داد وبيست سال با أو زندگانى كرد وزنى خواست وفرزندان از أو بهم رسانيد « 1 » .\r\nبه روايت معتبر ديگر منقول است كه : أصحاب عيسى عليه السّلام از أو سؤال كردند كه مرده‌اى را براي ايشان زنده كند ، حضرت ايشان را برد به سر قبر سام بن نوح عليه السّلام وفرمود : برخيز به اذن خدا اى سام بن نوح .\r\nپس قبر شكافته شد ، چون بار ديگر اين سخن را فرمود سام به حركت آمد ، چون بار سوم گفت سام از قبر بيرون آمد ، پس عيسى عليه السّلام به أو فرمود : در دنيا بودن را بهتر مىخواهى يا آنكه به حال خود برگردى ؟\r\nسام گفت : اى روح اللّه ! برگشتن را مىخواهم زيرا كه سوختن يا گزيدن مرگ هنوز در\r\n\r\n\r\n","description":"","footnote":"\r\n( 1 ) . تفسير عياشى 1 / 174 ؛ كافى 8 / 337 .\r\n","page_name":" 1095 ","page_number":287},
  {"content":"\r\n\r\nدل من هست تا امروز « 1 » .\r\nمؤلف گويد : قصهء زنده كردن يحيى عليه السّلام در باب أحوال آن حضرت گذشت ، واز اين دو قصه معلوم مىشود كه تلخى وشدت مرگ بعد از مدتي تعيّش در دنيا وتشبّث تعلقات آن به دل مىباشد ، واگر نه بر هر تقدير مردنى ناچار بود واز اينجا معلوم مىشود كه مردن بعد از زنده شدن در قبر نيز براي مؤمنان شدّتى ندارد ، وممكن است اظهار اين أحوال از مقرّبان كه مرگ عين راحت ايشان است براي تنبيه ديگران باشد يا آنكه با وجود آن راحتها يك نحو شدت قليلي براي ايشان نيز بوده باشد ، حق تعالى جميع مؤمنان را از سكرات وشدائد مرگ وبعد از آن أمان بخشد .\r\nبه سند معتبر از حضرت صادق عليه السّلام منقول است كه به عيسى عليه السّلام گفتند : چرا زن نمىخواهى ؟\r\nفرمود : به چه كار من مىآيد زن ؟\r\nگفتند : براي آنكه أولاد براي تو بياورد .\r\nفرمود : چه مىكنم فرزندان را كه اگر زنده باشند باعث فتنهء من گردند واگر بميرند سبب اندوه من شوند « 2 » .\r\nوبه سندهاى معتبر از حضرت أمير المؤمنين عليه السّلام منقول است كه : عيسى بن مريم عليه السّلام سنگ در زير سر مىگذاشت در وقت خوابيدن وجامه‌هاى گنده مىپوشيد ونان خورش أو گرسنگى بود ، وچراغش در شب مهتاب بود ، وسر سايه‌اش در زمستان مشرق ومغرب زمين بود هر جا كه آفتاب مىتابيد ، وميوه وريحانش گياهها بود كه از زمين براي حيوانات مىروئيد ، وزنى نداشت كه مفتون أو گردد ، وفرزندى نداشت كه اندوه أو را بخورد ، ومالي نداشت كه أو را از ياد خدا غافل گرداند ، وطمعى از مردم نداشت كه أو را ذليل گرداند ، چهار پايش دو پاى أو بود وخدمتكارش دستهاى أو بود « 3 » .\r\n\r\n\r\n","description":"","footnote":"\r\n( 1 ) . تفسير عياشى 1 / 174 ؛ قصص الأنبياء راوندى 269 با كمي اختلاف .\r\n( 2 ) . من لا يحضره الفقيه 3 / 558 .\r\n( 3 ) . نهج البلاغة 227 ، خطبه 160 .\r\n","page_name":" 1096 ","page_number":288},
  {"content":"\r\n\r\nودر روايت معتبر از حضرت صادق عليه السّلام منقول است كه حضرت عيسى عليه السّلام در بعضي از خطبه‌هاى خود كه در ميان بني إسرائيل خواند مىفرمود : صبح كرده‌ام وخادم من دستهاى من است ، ودابّهء من پاهاى من است ، وفراش من زمين است ، وبالش من سنگ است ، وآتش من در زمستان جائى است كه آفتاب بر آن بتابد ، وچراغ من در شب ماه است ، ونان وخورش من گرسنگى است ، وپيراهن من ترس خدا است ، وپوشش من پشم است ، وميوه وگل ولالهء من گياه زمين است كه حيوانات مىخورند ، وشب مىگذرانم وهيچ ندارم وصبح مىكنم وهيچ ندارم ، ودر روى زمين هيچ‌كس از من غنىتر وبىنيازتر نيست « 1 » .\r\nودر روايت ديگر منقول است كه : زنى كنعانى پسرى داشت كه زمين‌گير شده بود پس أو را به خدمت حضرت عيسى عليه السّلام آورد كه شفا بخشد .\r\nحضرت عيسى فرمود : من مأمور شده‌ام بيماران بني إسرائيل را شفا بخشم !\r\nآن زن گفت : يا روح اللّه ! سگها ته‌ماندهء خوان بزرگان را مىخورند وقتي كه خوان را برداشتند ، پس تو هم از حكمت خود به ما بهره‌اى بده وما را محروم مكن .\r\nپس از حق تعالى رخصت طلبيد ودعا كرد تا فرزند أو شفا يافت « 2 » .\r\nودر حديث صحيح منقول است كه از حضرت صادق عليه السّلام پرسيدند : آيا به عيسى عليه السّلام مىرسيد دردها كه به ساير فرزندان آدم عليه السّلام مىرسد ؟\r\nفرمود : بلى ، أو را در طفوليت بيماريهاى مردم بزرگ عارض مىشد ، ودر بزرگى دردهاى أطفال عارض مىشد ، چون در طفوليت أو را درد تهيگاه كه امراض سالمندان است عارض مىشد به مادرش مىگفت : عسل وسياهدانه وروغن زيت از براي من بياور ، چون حاضر مىكرد از خوردن آن اظهار كراهت مىنمود ، پس مريم عليها السّلام مىگفت : خود طلبيدى اين دوا را چرا كراهت دارى از خوردنش ؟ مىگفت : به علم پيغمبرى گفتم كه دوا\r\n\r\n\r\n","description":"","footnote":"\r\n( 1 ) . ارشاد القلوب 156 ؛ معاني الأخبار 252 .\r\n( 2 ) . قصص الأنبياء راوندى 270 .\r\n","page_name":" 1097 ","page_number":289},
  {"content":"\r\n\r\nرا بساز واز براي بدمزگى دوا وجزعي كه لازم كودكان است كراهت دارم از خوردنش ، پس مىگرفت ومىخورد « 1 » .\r\nودر حديث معتبر ديگر فرمود : گاه بود عيسى عليه السّلام گريهء بسيار مىكرد كه حضرت مريم مانده مىشد ، پس مىگفت : اى مادر ! بگير پوست فلان درخت را ونرم بساى ودر آب كن وبه من بخوران تا وجع من ساكن شود وگريه نكنم . چون مريم دوا را در گلويش مىكرد بسيار مىگريست ، مريم عليها السّلام مىگفت كه : تو خود نگفتى كه من اين دوا را براي تو بسازم ؟\r\nعيسى عليه السّلام مىفرمود : اى مادر ! علم پيغمبرى است وضعف كودكى « 2 » .\r\nوبه سند معتبر از حضرت امام رضا عليه السّلام منقول است كه رسول خدا صلّى اللّه عليه وآله وسلم فرمود : بر شما باد به خوردن عدس كه مبارك ومقدس است ودل را نرم مىكند وگريه را بسيار مىكند ، وهفتاد پيغمبر بر آن بركت فرستاده‌اند كه آخر ايشان حضرت عيسى عليه السّلام است « 3 » .\r\nبه سند معتبر ديگر از آن حضرت منقول است كه : نقش نگين حضرت عيسى دو كلمه بود كه از إنجيل بيرون آورده بود : « طوبى لعبد ذكر اللّه من اجله وويل لعبد نسي اللّه من اجله » يعنى : « خوشا حال بنده‌اى كه خدا را ياد كند به سبب أو وبدا حال بنده‌اى كه خدا را فراموش كند به سبب أو » « 4 » .\r\nبه سند معتبر از حضرت امام حسن مجتبى عليه السّلام منقول است كه : عمر حضرت عيسى عليه السّلام در دنيا سى وسه سال بود ، پس حق تعالى أو را به آسمان برد وبر زمين فرود خواهد آمد در دمشق ودجّال را أو خواهد كشت « 5 » .\r\nبه سندهاى صحيح وحسن از امام جعفر صادق عليه السّلام منقول است كه : عيسى عليه السّلام به حجّ\r\n\r\n\r\n","description":"","footnote":"\r\n( 1 ) . قصص الأنبياء راوندى 270 .\r\n( 2 ) . قصص الأنبياء راوندى 270 .\r\n( 3 ) . عيون أخبار الرضا 2 / 41 ؛ مكارم الأخلاق 188 .\r\n( 4 ) . عيون أخبار الرضا 2 / 55 ؛ امالى شيخ صدوق 370 ؛ مكارم الأخلاق 90 .\r\n( 5 ) . تفسير قمى 2 / 270 .\r\n","page_name":" 1098 ","page_number":290},
  {"content":"\r\n\r\nخانهء كعبه رفت وبه صفايح روحا گذشت ومىگفت : « لبّيك عبدك وابن أمتك لبّيك » « 1 » .\r\nوبه سند معتبر منقول است كه حضرت رسول صلّى اللّه عليه وآله وسلم فرمود : در شب معراج عيسى عليه السّلام را ديدم ، مردى بود سرخ رو وپيچيده مو وميانه بالا « 2 » .\r\nوبه سند موثق از امام محمد باقر عليه السّلام منقول است كه : حق تعالى حضرت عيسى عليه السّلام را بر بني إسرائيل وبس مبعوث گردانيده بود وپيغمبرى أو در بيت المقدس بود وبعد از أو دوازده نفر از حواريان اوصياى أو بودند « 3 » .\r\nودر حديث أبو ذر از حضرت رسول صلّى اللّه عليه وآله وسلم منقول است كه : أول پيغمبران بني إسرائيل موسى عليه السّلام بود وآخر ايشان عيسى عليه السّلام ، ودر ميان ايشان ششصد پيغمبر مبعوث شدند « 4 » .\r\nبه سند صحيح منقول است كه شخصي از حضرت امام محمد باقر عليه السّلام پرسيد : حضرت عيسى عليه السّلام كه در گهواره سخن گفت ، آيا حجت خدا بود بر أهل زمان خود ؟\r\nفرمود : در آن وقت پيغمبر خدا بود وحجت خدا بود امّا مرسل نبود ، مگر نشنيده‌اى كه خدا مىفرمايد عيسى در گهواره گفت كه : « من بندهء خدايم وخدا به من كتاب داده است ومرا پيغمبر گردانيده است » « 5 » ؟\r\nراوي پرسيد : پس حجت خدا بر زكريا نيز بود در آن وقت كه در گهواره بود ؟\r\nفرمود : در آن حال آيتي بود از براي مردم ورحمت خدا بود از براي مريم كه سخن گفت وپاكى مريم را از گمانهاى بد مردم ظاهر گردانيد ، وپيغمبر خدا بود وحجت خدا بر هر كه سخن أو را شنيد در آن حال ، پس خاموش شد وسخن نگفت تا دو سال بر أو گذشت ، وزكريا حجت خدا بود بر مردم در آن دو سال كه عيسى عليه السّلام خاموش بود ، پس زكريا عليه السّلام به رحمت خدا واصل شد وپسرش يحيى عليه السّلام از أو ميراث برد كتاب وحكمت را\r\n\r\n\r\n","description":"","footnote":"\r\n( 1 ) . كافى 4 / 213 ؛ علل الشرايع 419 .\r\n( 2 ) . قصص الأنبياء راوندى 154 .\r\n( 3 ) . كمال الدين وتمام النعمة 220 .\r\n( 4 ) . معاني الأخبار 333 ؛ خصال 524 .\r\n( 5 ) . سورهء مريم : 30 .\r\n","page_name":" 1099 ","page_number":291},
  {"content":"\r\n\r\nدر وقتي كه كودك وكوچك بود ، نشنيده‌اى خدا فرموده است : گفتيم : « اى يحيى ! بگير كتاب را به قوّت وحكمت ونبوّت را به أو داديم در كودكى » « 1 » ؟ چون عيسى عليه السّلام هفت‌ساله شد دعوى پيغمبرى ورسالت كرد ووحى الهى به أو مىرسيد ، پس عيسى عليه السّلام حجت الهى شد بر يحيى وبر همهء مردم ديگر ، ويك روز زمين باقي نمىماند بدون حجت خدا بر مردم از روزى كه خدا آدم را آفريد تا انقراض عالم « 2 » .\r\nبه سند صحيح منقول است كه صفوان به حضرت امام رضا عليه السّلام عرض كرد : خدا به ما ننمايد روزى را كه تو نباشى ، واگر چنين شود كي امام ما خواهد بود ؟\r\nآن حضرت اشاره فرمود بسوى امام محمد تقي عليه السّلام كه نزد پدر خود ايستاده بود .\r\nصفوان عرض كرد : أو سه سال دارد .\r\nفرمود : چه ضرر دارد ؟ عيسى قيام به حجت پيغمبرى نمود در وقتي كه سه‌ساله بود « 3 » .\r\nودر حديث صحيح ديگر فرمود : خدا حجت را تمام كرد به عيسى عليه السّلام در وقتي كه دوساله بود « 4 » .\r\nودر حديث معتبر از حضرت امام محمد باقر عليه السّلام منقول است كه : چون حضرت عيسى عليه السّلام متولد شد در يك روز آن قدر بزرگ مىشد كه أطفال ديگر در دو ماه بزرگ شوند ، چون هفت ماه از ولادتش گذشت حضرت مريم أو را به مكتب خانه آورد ودر پيش روى معلّم نشانيد ، پس معلّم به أو گفت : بگو « بسم اللّه الرحمن الرحيم » ، وعيسى گفت .\r\nمعلّم گفت : بگو « أبجد » .\r\nعيسى عليه السّلام سر بالا كرد وفرمود : مىدانى « أبجد » چه معنى دارد ؟\r\nمعلّم تازيانه بالا برد كه بر أو بزند ، عيسى فرمود : اى معلّم ! مرا مزن ، اگر مىدانى بگو واگر نمىدانى از من بپرس تا بگويم .\r\n\r\n\r\n","description":"","footnote":"\r\n( 1 ) . سورهء مريم : 12 .\r\n( 2 ) . كافى 1 / 382 ؛ قصص الأنبياء راوندى 266 .\r\n( 3 ) . كافى 1 / 321 .\r\n( 4 ) . كفاية الأثر 275 .\r\n","page_name":" 1100 ","page_number":292},
  {"content":"\r\n\r\nگفت : بگو .\r\nفرمود : « الف » آلاء ونعمتهاى خداست ؛ « با » بهجت وصفات كماليهء خداست ؛ « جيم » جمال الهى است ؛ « دال » دين خداست ؛ « ها » هول جهنم است ؛ « واو » اشاره است به « ويل لأهل النّار » يعنى واي بر أهل جهنم ؛ « زا » زفير وفرياد جهنم است وخروشيدن آن بر عاصيان ؛ « حطّى » يعنى كم مىشود وبر طرف مىشود گناهان از استغفار كنندگان ؛ « كلمن » كلام خداست وكلمات ووعده‌هاى خدا را كسى بدل نمىتواند كرد ؛ « سعفص » يعنى در قيامت جزا خواهند داد صاعى را به صاعى وكيلي را به كيلى ؛ « قرشت » يعنى همه را در قبرها از هم مىباشد ودر قيامت زنده مىكند .\r\nپس معلّم گفت : اى زن ! دست پسرت را بگير وببر كه أو علم رباني دارد واحتياج به معلّم ندارد « 1 » .\r\nوبه سند معتبر از امام جعفر صادق عليه السّلام منقول است كه : عيسى عليه السّلام به كنار دريا رسيد ويك گرده نان از قوت خود به آب انداخت ، پس بعضي از حواريان گفتند : يا روح اللّه ! چرا قوت خود را به آب انداختى ؟\r\nفرمود : براي اين انداختم كه جانورى از جانوران دريا بخورد وثوابش نزد خدا عظيم است « 2 » .\r\nوبه سند معتبر از حضرت صادق عليه السّلام منقول است كه : نامهاى بزرگ خدا هفتاد وسه نام است ، دو نام از آنها را به عيسى عليه السّلام داده بود وآن معجزات از أو به سبب آن دو نام ظاهر مىشد ، وهفتاد ودو نام را به ما داده است ، ويك نام مخصوص خدا است كه به كسى تعليم نكرده است « 3 » .\r\nوبه سند صحيح از آن حضرت منقول است كه فرمود : از خدا بترسيد وحسد بر يكديگر مبريد بدرستى كه عيسى عليه السّلام از جمله شريعتهاى أو سياحت وگرديدن در زمين\r\n\r\n\r\n","description":"","footnote":"\r\n( 1 ) . توحيد شيخ صدوق 236 ؛ معاني الأخبار 45 ؛ قصص الأنبياء راوندى 267 .\r\n( 2 ) . كافى 4 / 9 .\r\n( 3 ) . بصائر الدرجات 208 .\r\n","page_name":" 1101 ","page_number":293},
  {"content":"\r\n\r\nبود ، پس در بعض سياحتهاى خود بيرون رفت ومرد كوتاهى از اصحابش با أو همراه بود واز آن حضرت جدا نمىشد ، چون به دريا رسيدند عيسى عليه السّلام « بسم اللّه » گفت به يقين درست وبر روى آب روان شد ، پس آن مرد نيز « بسم اللّه » گفت به يقين درست وقدم بر آب گذاشت واز پى بىآن حضرت روان شد وبه عيسى رسيد ، پس عجبي در نفس أو بهم رسيد گفت : اينك با عيسى روح اللّه به روى آب راه مىروم پس أو چه فضيلت وبرترى بر من دارد ؟ !\r\nچون اين معنى در خاطرش خطور كرد ، در همان ساعت به آب فرو رفت ! پس استغاثه نمود به حضرت عيسى تا دستش را گرفت واز آب بيرون آورد ، پس از أو پرسيد كه : اى كوتاه ! چه در خاطر تو در آمد كه اين بليّه بر سرت آمد !\r\nآن مرد آنچه در خاطر گذرانده بود به عيسى عليه السّلام عرض كرد .\r\nعيسى عليه السّلام فرمود : نفس خود را در جائى گذاشتى كه خدا تو را در آنجا نگذاشته است ودعوى مرتبه‌اى كردى كه برتر از مرتبهء توست وبه اين سبب خدا تو را دشمن داشت ، پس توبه كن بسوى خدا از آنچه گفتى ودر خاطر گذرانيدى .\r\nآن مرد توبه كرد وبرگشت به حالتي كه داشت ، پس از خدا بترسيد وحسد بر يكديگر مبريد « 1 » .\r\nودر حديث ديگر فرمود : روزى حضرت عيسى عليه السّلام گذشت بر جماعتى كه از روى شادى وطرب فريادها مىكردند ، پرسيد : چيست اين جماعت را ؟\r\nگفتند : دختر فلان را با پسر فلان امشب زفاف مىكنند .\r\nفرمود : امروز شادى مىكنند وفردا گريه ونوحه خواهند كرد !\r\nشخصي پرسيد كه : چرا يا رسول اللّه ؟\r\nفرمود : براي آنكه اين دختر امشب خواهد مرد !\r\nپس آنها كه با حضرت ايمان آورده بودند گفتند : راست است فرمودهء خدا ورسول ،\r\n\r\n\r\n","description":"","footnote":"\r\n( 1 ) . كافى 2 / 306 .\r\n","page_name":" 1102 ","page_number":294},
  {"content":"\r\n\r\nمنافقان گفتند : چه بسيار نزديك است فردا ودروغ أو معلوم خواهد شد ، چون روز ديگر شد منافقان رفتند به در خانهء آن زن كه حال أو را معلوم كنند ، أهل خانه گفتند كه زنده است ! پس آمدند به خدمت آن حضرت گفتند : يا روح اللّه ! آن زن را كه ديروز خبر دادى كه خواهد مرد ، نمرده است .\r\nفرمود : خدا آنچه مىخواهد ، مىكند ، بيائيد تا برويم به خانهء أو .\r\nپس به در خانه أو رسيدند ودر زدند ، شوهرش بيرون آمد ، عيسى عليه السّلام فرمود : رخصت بطلب كه مىخواهيم بيائيم واز عيال تو سؤال بكنيم .\r\nآن جوان رفت وزن خود را گفت كه : حضرت عيسى با جماعتى آمده‌اند ومىخواهند با تو سخن بگويند .\r\nپس آن دختر جامه‌اى بر سر خود كشيد ، عيسى عليه السّلام داخل شد واز أو پرسيد : ديشب چه‌كار كردى ؟\r\nگفت : نكردم كارى مگر كارى كه پيشتر مىكردم ، در هر شب جمعه سائلى مىآمد به نزد ما وآن قدر چيزى به أو مىدادم كه قوت أو بود تا هفتهء ديگر ، چون در اين شب آمد من مشغول بودم وأهل من نيز مشغول زفاف من بودند ، چندان كه صدا زد كسى جواب أو نگفت ، پس من به نحوى برخاستم كه كسى مرا نشناخت رفتم ودادم به أو آنچه هر شب جمعه به أو مىدادم .\r\nحضرت عيسى عليه السّلام فرمود : از روى فرش خود دور شو .\r\nچون دور شد وفرش را برچيدند ، ناگاه در زير فرش أو أفعى ظاهر شد مانند ساق درخت خرما ودم خود را به دهان گرفته بود ! حضرت فرمود : به آن تصدّقى كه ديشب كردى خدا اين بلا را از تو دفع كرد واجل تو را به تأخير انداخت « 1 » .\r\nوبه روايت ديگر از ابن عباس منقول است كه : روزى حضرت عيسى عليه السّلام در عقبهء بيت المقدس بود ، پس شياطين آمدند كه متعرض ضرر أو شوند ، پس حق تعالى امر كرد\r\n\r\n\r\n","description":"","footnote":"\r\n( 1 ) . امالى شيخ صدوق 404 ؛ قصص الأنبياء راوندى 271 بطور اختصار .\r\n","page_name":" 1103 ","page_number":295},
  {"content":"\r\n\r\nجبرئيل را كه : بزن بال راستت را بر روى ايشان وايشان را در آتش افكن ، پس جبرئيل چنين كرد ودفع ضرر آن شياطين از آن حضرت شد « 1 » .\r\nوابن بابويه در روايت ديگر از ابن عباس روايت كرده است كه : چون سى سال از عمر حضرت عيسى عليه السّلام گذشت روزى در عقبهء بيت المقدس بود كه آن را عقبهء « أفيق » مىگويند ، إبليس عليه اللعنة به نزد آن حضرت آمد وگفت : اى عيسى ! توئى آنكه بزرگى پروردگارى تو به مرتبه‌اى رسيده است كه بىپدر بهم رسيده‌اى ؟\r\nحضرت عيسى فرمود : بلكه عظمت آن كسى را است كه مرا آفريد بىپدر وآدم وحوّا را آفريد بىپدر ومادر .\r\nإبليس گفت : اى عيسى ! توئى آنكه بزرگى وپروردگارى تو به آن مرتبه رسيده است كه در گهواره سخن گفتى ؟\r\nفرمود : اى إبليس ! بلكه آن خداوندى عظيم است كه مرا در طفوليت به سخن آورد واگر مىخواست مرا لآل مىتوانست كرد .\r\nباز آن ملعون گفت : توئى آن كسى كه بزرگى پروردگارى تو به مرتبه‌اى است كه از گل مرغ مىسازى ودر آن مىدمى مرغى مىشود ؟\r\nحضرت عيسى فرمود : بلكه عظمت مخصوص خداوندى است كه مرا خلق كرده است وآن مرغ را در دست من خلق مىكند .\r\nإبليس گفت : توئى آنكه پروردگارى عظيم تو به مرتبه‌اى است كه بيماران را شفا مىدهى ؟\r\nحضرت عيسى گفت : بلكه عظمت وبزرگى مخصوص خداوندى است كه به اذن أو وامر أو بيماران را شفا مىدهم ، واگر خواهد مرا بيمار مىكند .\r\nإبليس گفت : پس تو آنى كه از عظمت خداوندى خود مرده‌ها را زنده مىكنى ؟\r\nحضرت گفت : بلكه عظمت مخصوص خداوندى است كه به اذن أو مرده را زنده\r\n\r\n\r\n","description":"","footnote":"\r\n( 1 ) . احتجاج 1 / 110 .\r\n","page_name":" 1104 ","page_number":296},
  {"content":"\r\n\r\nمىكنم ، وآنچه من زنده كرده‌ام ومرا مىميراند وخود باقي است .\r\nإبليس گفت : پس توئى آنكه بزرگى پروردگارى تو به مرتبه‌اى رسيده است كه بر روى آب راه مىروى وقدمت تر نمىشود وبه آب فرو نمىرود ؟\r\nعيسى عليه السّلام گفت : بلكه بزرگى مخصوص خداوندى است كه آب را براي من ذليل كرده است ، واگر خواهد مرا غرق مىكند .\r\nإبليس گفت : اى عيسى ! پس توئى آنكه روزى خواهد بود كه آسمانها وزمين وهر چه در آنها است در زير پاى تو باشند وتو بر بالاى همه باشى وتدبير أمور خلايق كنى وروزيهاى مردم را قسمت كنى ؟\r\nپس اين سخن آن لعين بسيار بر حضرت عيسى عظيم نمود ، فرمود : « سبحان اللّه ملء سماواته وارضه ومداد كلماته وزنة عرشه ورضا نفسه » يعنى : « تنزيه مىكنم خدا را از آنچه تو مىگوئى آن قدر كه آسمانهاى خدا وزمين أو پر شوند وبه عدد مدادهائى كه به آنها نويسند علوم نامتناهى أو را به سنگينى عرش أو وآن قدر كه أو راضى شود » .\r\nچون إبليس ملعون اين سخن را شنيد بىاختيار به رو دويد تا به درياى اخضر افتاد ، پس زنى از جن بيرون آمد وبر كنار دريا راه مىرفت ناگاه نظرش بر شيطان افتاد كه به سجده افتاده است بر روى سنگ سختى وآب ديدهء نحسش بر روى نجسش جارى است ، پس آن جنّيه ايستاد واز روى تعجب بر أو نظر مىكرد ، پس گفت به أو كه : واي بر تو اى إبليس ! به اين طول دادن سجده چه اميد دارى ؟\r\nگفت : اى زن صالحه دختر مرد صالح ! اميد دارم كه چون خدا مرا براي قسمي كه خورده است به جهنم برد ، به رحمت خود بعد از آن مرا از جهنم بدر آورد « 1 » .\r\nوبه سند معتبر از حضرت صادق عليه السّلام منقول است كه : عيسى عليه السّلام بالا رفت بر كوهى در شام كه آن را « أريحا » مىگفتند ، پس إبليس لعين به صورت پادشاه فلسطين به نزد أو آمد گفت : اى روح اللّه ! مرده‌ها را زنده كردى وكور وپيس را شفا دادى ، پس خود را از اين كوه\r\n\r\n\r\n","description":"","footnote":"\r\n( 1 ) . امالى شيخ صدوق 170 .\r\n","page_name":" 1105 ","page_number":297},
  {"content":"\r\n\r\nبه زيرانداز .\r\nحضرت عيسى فرمود كه : آنها را به رخصت وفرمودهء پروردگار خود كردم ، واين را رخصت نفرموده است كه بكنم « 1 » .\r\nدر حديث صحيح از آن حضرت منقول است كه : إبليس پرتلبيس به نزد عيسى عليه السّلام آمد گفت : توئى كه دعوى مىكنى كه مرده را زنده مىكنى ؟\r\nحضرت عيسى فرمود كه : بلى .\r\nإبليس گفت : اگر راست مىگوئى خود را از بالاى ديوار به زيرانداز .\r\nعيسى عليه السّلام فرمود : واي بر تو ! بنده ، پروردگار خود را تجربه نمىبايد بكند .\r\nپس إبليس گفت : اى عيسى ! آيا قادر است پروردگار تو كه جميع دنيا را در ميان تخم مرغى جا دهد بىآنكه دنيا كوچك شود وتخم مرغ بزرگ شود ؟\r\nحضرت عيسى فرمود كه : خداوند عالميان به عجز وناتوانى موصوف نمىشود ، وآنچه تو مىگوئى محال است ونمىتواند شد ، ونشدن اين منافاة با كمال قدرت قادر أزلي ندارد « 2 » .\r\nودر حديث معتبر ديگر منقول است از امام محمد باقر عليه السّلام كه : روزى حضرت عيسى عليه السّلام إبليس عليه اللعنة را ديد واز أو پرسيد كه : آيا از دامهاى مكر تو چيزى به من رسيده است ؟\r\nگفت : چه توانم كرد با تو وحال آنكه جدّهء تو در وقتي كه مادر تو را زائيد گفت :\r\nپروردگارا ! پناه مىدهم أو را وذرّيّت أو را از شرّ شيطان رجيم ، وتو از ذرّيّت اوئى « 3 » .\r\nودر بعضي از كتب مذكور است كه : چون حضرت مريم به مصر وارد شد حضرت عيسى طفل بود به خانهء دهقانى فرود آمد ، وفقرا ومساكين را آن دهقان بسيار به خانه مىآورد ، روزى مالي از أو گم شد مساكين را در اين باب متّهم گردانيد ، حضرت مريم عليها السّلام\r\n\r\n\r\n","description":"","footnote":"\r\n( 1 ) . قصص الأنبياء راوندى 269 .\r\n( 2 ) . قصص الأنبياء راوندى 269 .\r\n( 3 ) . تفسير عياشى 1 / 171 .\r\n","page_name":" 1106 ","page_number":298},
  {"content":"\r\n\r\nبسيار از اين آزرده شد ، چون حضرت عيسى عليه السّلام در آن خردسالى اندوه مادر خود را مشاهده نمود فرمود كه : اى مادر ! مىخواهى بگويم مال دهقان را كي برده است ؟ گفت :\r\nبلى ؛ فرمود كه : آن كور وزمين‌گير با هم شريك شدند واين مال را دزديدند ، وكور زمين‌گير را برداشت وزمين‌گير مال را برداشت .\r\nچون تكليف كردند كور را كه زمين‌گير را بردارد گفت : نمىتوانم . عيسى عليه السّلام فرمود كه : چگونه ديشب مىتوانستى أو را برداشت در وقت دزديدن مال ، امروز نمىتوانى أو را برداشت ؟ پس هر دو اعتراف كردند وديگران از تهمت نجات يافتند .\r\nروز ديگر جمعى از مهمانان به خانهء دهقان وارد شدند وآب در خانهء دهقان نمانده بود براي ايشان ودهقان به اين سبب اندوهناك شد ، چون عيسى عليه السّلام آن حال را مشاهده نمود رفت به حجره‌اى كه در آنجا سبوهاى خالى گذاشته بود ، پس دست با بركت خود را بر دهان آن سبوها ماليد ، همهء سبوها پر از آب شدند ؛ ودر آن وقت دوازده سال داشت « 1 » .\r\nأيضا منقول است كه : روزى در طفوليت ميان جمعى از أطفال ايستاده بود ، ناگاه يكى از آن أطفال طفلى را كشت وآورد آن را در پيش پاى حضرت عيسى عليه السّلام انداخت ، چون أهل طفل آمدند أو را نزد حضرت عيسى كشته يافتند ، عيسى عليه السّلام را به خانهء حاكم بردند وگفتند : اين طفل كودك ما را كشته است . چون حاكم از أو سؤال كرد گفت : من أو را نكشته‌ام .\r\nچون حاكم خواست كه أو را آزار كند گفت : طفل كشته شده را بياوريد تا من از أو بپرسم كه كي أو را كشته است . چون طفل را آوردند حضرت عيسى دعا كرد تا خدا أو را زنده كرد وعيسى از أو پرسيد : كي تو را كشت ؟\r\nگفت : فلان طفل .\r\nپس بني إسرائيل از أو پرسيدند : اين كه نزد تو ايستاده است كيست ؟\r\n\r\n\r\n","description":"","footnote":"\r\n( 1 ) . عرائس المجالس 387 ؛ كامل ابن أثير 1 / 313 .\r\n","page_name":" 1107 ","page_number":299},
  {"content":"\r\n\r\nگفت : عيسى پسر مريم . بازافتاد ومرد « 1 » .\r\nوأيضا روايت كرده‌اند كه : مريم عليها السّلام آن حضرت را به صبّاغى داد كه رنگرزى بياموزد ، پس جامهء بسيارى نزد صبّاغ جمع شد وأو را كارى پيش آمد ، به عيسى گفت : اينها جامه‌ها است كه هر يك مىبايد به رنگى شود ، وهر يك را رشته‌اى به آن رنگ در ميانش گذاشته‌ام ، تا من مىآيم اينها را رنگ كن .\r\nپس حضرت عيسى همهء جامه‌ها را در يك خم انداخت ، چون صبّاغ برگشت پرسيد كه : چه كردى ؟\r\nفرمود كه : رنگ كردم .\r\nپرسيد كه : كجا گذاشتى ؟\r\nگفت : همه در ميان اين خم است .\r\nصبّاغ گفت : همه را ضايع كردى ؛ در خشم شد .\r\nعيسى عليه السّلام فرمود كه : تعجيل مكن ؛ برخاست جامه‌ها را از خم بيرون آورد هر يك را به رنگى كه صبّاغ مىخواست تا همه را بيرون آورد .\r\nپس صبّاغ متعجب شد ودانست كه پيغمبر خداست وبه آن حضرت ايمان آورد .\r\nچون مريم عليه السّلام عيسى را باز به شام برگردانيد در قريهء ناصره قرار گرفت ، ونصارى منسوب به آن قريه‌اند ، حضرت عيسى شروع كرد به هدايت خلق وتبليغ رسالت الهى « 2 » .\r\n\r\n\r\n","description":"","footnote":"\r\n( 1 ) . عرائس المجالس 389 ؛ كامل ابن أثير 1 / 313 .\r\n( 2 ) . عرائس المجالس 389 ؛ كامل ابن أثير 1 / 314 .\r\n","page_name":" 1108 ","page_number":300},
  {"content":"\r\n\r\n\r\nفصل سوم در بيان قصص تبليغ رسالت آن حضرت است وفرستادن رسولان به أطراف براي هدايت خلق وأحوال حواريان آن حضرت است\r\nحق تعالى مىفرمايد  وَاضْرِبْ لَهُمْ مَثَلًا أَصْحابَ الْقَرْيَةِ إِذْ جاءَهَا الْمُرْسَلُونَ  « 1 » « بزن اى محمد براي ايشان مثلي كه آن مثل أصحاب قريه - أنطاكية - است در وقتي كه آمدند به نزد ايشان فرستادگان حضرت عيسى عليه السّلام » ،  إِذْ أَرْسَلْنا إِلَيْهِمُ اثْنَيْنِ فَكَذَّبُوهُما فَعَزَّزْنا بِثالِثٍ فَقالُوا إِنَّا إِلَيْكُمْ مُرْسَلُونَ  « 2 » « در وقتي كه فرستاديم بسوى ايشان دو كس را پس تكذيب كردند آن دو كس را پس تقويت كرديم آنها را به رسول سوم ، پس گفتند : ما رسولان عيسىايم بسوى شما » .\r\nبعضي گفته‌اند آن دو كس « يوحنا » و « شمعون » بودند وسوم « بولس » بود ؛ وبعضي گفته‌اند كه « شمعون » ، سوم بود ؛ وبعضي گفته‌اند دو رسول أول « صادق » و « صدوق » بودند ، سوم « سلوم » بود « 3 » .\r\nشيخ طبرسى وثعلبى وجمعى از مفسّران روايت كرده‌اند كه : حضرت عيسى عليه السّلام دو رسول به شهر أنطاكية فرستاد كه ايشان را هدايت كنند ، چون نزديك به شهر رسيدند مرد پيرى را ديدند كه گوسفندى چند را مىچراند ، وأو حبيب نجّار مؤمن آل يس بود ، پس بر\r\n\r\n\r\n","description":"","footnote":"\r\n( 1 ) . سورهء يس : 13 .\r\n( 2 ) . سورهء يس : 14 .\r\n( 3 ) . مراجعه شود به مجمع البيان 4 / 418 ؛ تفسير بغوى 4 / 8 ؛ عرائس المجالس 404 .\r\n","page_name":" 1109 ","page_number":301},
  {"content":"\r\n\r\nأو سلام كردند ، حبيب گفت : شما كيستيد ؟ گفتند : مائيم رسولان حضرت عيسى عليه السّلام ، وأو مىخواند شما را از عبادت بتها به عبادت خداوند رحمان . گفت : آيا با خود آيتي داريد ؟\r\nگفتند : بلى ، شفا مىدهيم بيماران را وكور وپيس را . گفت : من پسرى دارم كه سألها است بيمار است . گفتند : ببر ما را به خانه تا أو را مشاهده نمائيم . چون ايشان را به خانه برد ، دست بر سر أو كشيدند ، در ساعت به قدرت خدا شفا يافت وبرخاست .\r\nآن خبر در شهر منتشر شد ، وبيمار بسيار را شفا دادند ، وايشان پادشاهى داشتند كه أو را « شلاحن » مىگفتند از پادشاهان روم بود وبت مىپرستيد ، چون خبر ايشان به پادشاه رسيد ايشان را طلبيد ، پرسيد : كيستيد شما ؟ گفتند : ما را عيسى پيغمبر خدا فرستاده است . گفت : معجزهء شما چيست ؟ گفتند : كور وپيس وبيماران را شفا مىدهيم به اذن خدا .\r\nگفت : براي چه شما را فرستاده ؟ گفتند : آمده‌ايم كه تو را منع كنيم از عبادت بتي چند كه نه مىشنوند ونه مىبينند ، وامر نمائيم به عبادت خداوندى كه مىشنود ومىبيند . پادشاه گفت : مگر ما را خدائى بغير از اين بتها هست ؟ گفتند : بلى ، آن كس كه تو را وخداهاى تو را آفريده است . گفت : برخيزيد تا من در امر شما فكرى بكنم . چون ايشان در آن شهر أمثال اين سخنان بسيار گفتند ، پادشاه امر كرد كه ايشان را حبس كردند « 1 » .\r\nوعلي بن إبراهيم وغير أو به سند حسن ومعتبر از امام محمد باقر عليه السّلام روايت كرده‌اند كه در تفسير اين آيات فرمود كه : خدا دو كس را مبعوث گردانيد بسوى أهل أنطاكية پس مبادرت كردند به گفتن امرى چند كه ايشان منكر آنها بودند ، پس بر ايشان خشونت وغلظت كردند وايشان را حبس نمودند در بتخانهء خود ، پس حق تعالى رسول سوم را فرستاد وداخل شهر شد وگفت : مرا راه بنمائيد به در خانهء پادشاه ، چون به در خانهء پادشاه رسيد گفت : من مردىام كه عبادت مىكردم در بيابانى ومىخواهم كه خداى پادشاه را بپرستم ، چون سخن أو را به پادشاه رسانيدند گفت : ببريد أو را بسوى بتخانه تا خداى ما را بپرستد .\r\n\r\n\r\n","description":"","footnote":"\r\n( 1 ) . مجمع البيان 4 / 419 ؛ تفسير قرطبى 15 / 15 ؛ عرائس المجالس 404 ، ودر آن به جاى « شلاحن » ، « سلاحين » آمده است ، ودر بقيهء مصادرى كه ذكر شد نام پادشاه نيامده است .\r\n","page_name":" 1110 ","page_number":302},
  {"content":"\r\n\r\nپس يك سال با آن دو پيغمبر سابق در بتخانه‌اى ماندند وعبادت خدا در آن موضع كردند ، چون به آن دو رسول رسيد گفت : به اين نحو مىخواهيد جمعى را از ديني به ديني بگردانيد به خشونت ودرشتى ؟ ! چرا رفق ومدارا نكرديد ؟ پس به ايشان گفت كه : شما اقرار مكنيد كه مرا مىشناسيد .\r\nپس أو را به مجلس پادشاه بردند ، پادشاه به أو گفت : شنيده‌ام كه خداى مرا مىپرستيدى ، پس تو برادر منى در دين ورعايت تو بر من لازم است ، از من بطلب هر حاجت كه دارى .\r\nگفت : اى پادشاه ! مرا حاجتي نيست وليكن دو شخص را در بتخانه ديدم ، اينها كيستند ؟\r\nپادشاه گفت : اينها دو مردند آمده بودند كه دين مرا باطل گردانند ومرا دعوت مىكردند بسوى عبادت خداى آسمانى .\r\nگفت : اى پادشاه ! خوب است كه با ايشان مباحثهء نيكوئى بكنيم ، اگر حق با ايشان باشد ما متابعت ايشان بكنيم ، اگر حق با ما باشد آنها نيز به دين ما درآيند وآنچه از براي ماست از براي ايشان باشد وآنچه بر ماست بر ايشان باشد .\r\nپس پادشاه فرستاده ايشان را طلبيد ، پس مصاحب ايشان به ايشان گفت : براي چه آمده‌ايد شما به اين شهر ؟\r\nگفتند : آمده‌ايم كه پادشاه را بخوانيم به عبادت خداوندى كه آسمانها وزمين را آفريده است وخلق مىكند در رحمها آنچه مىخواهد وصورت مىبخشد به هر نحو كه مىخواهد ودرختها را أو رويانيده است وميوه‌ها را أو آفريده است وباران را أو مىفرستد از آسمان .\r\nپس به ايشان گفت : آن خدا كه شما ما را به عبادت أو مىخوانيد اگر كورى را حاضر گردانيم قادر هست كه أو را بينا كند ؟\r\nگفتند : اگر ما دعا كنيم كه بكند ، اگر خواهد مىكند .\r\nگفت : اى پادشاه ! بگو نابينائى را بياورند كه هرگز چيزى نديده باشد .\r\nچون أو را حاضر كردند ، به آن دو رسول گفت كه : بخوانيد خداى خود را تا چشم اين\r\n\r\n","description":"","footnote":"","page_name":" 1111 ","page_number":303},
  {"content":"\r\n\r\nكور را روشن كند اگر راست مىگوئيد .\r\nپس برخاستند ودو ركعت نماز كردند ودعا كردند ، همان ساعت چشم أو گشوده شد وبه آسمان نظر كرد .\r\nپس گفت : اى پادشاه ! بفرما تا كور ديگر بياورند ، چون آوردند به سجده رفت ودعا كرد ، چون سر برداشت آن كور نيز بينا شد .\r\nپس به پادشاه گفت : اگر آنها يك حجت آوردند ، ما هم يك حجت در برابر آن آورديم ، اكنون بفرما شخصي را بياورند كه زمين‌گير شده باشد وحركت نتواند كرد ، چون حاضر كردند به ايشان گفت : دعا كنيد تا خداى شما اين بيمار را شفا دهد .\r\nباز ايشان نماز كردند ودعا كردند ، خدا أو را شفا داد وبرخاست وروان شد .\r\nپس گفت : اى پادشاه ! بفرما كه زمين‌گير ديگر بياورند ، چون آوردند خود دعا كرد وأو هم شفا يافت .\r\nپس گفت : اى پادشاه ! آنها دو حجت آوردند ما هم در برابر ايشان آورديم ، امّا يك چيز مانده است كه اگر ايشان مىكنند من در دين ايشان داخل مىشوم . پس گفت : اى پادشاه ! شنيده‌ام كه يك پسر داشته‌اى ومرده است ، اگر خداى ايشان أو را زنده كند من در دين ايشان داخل مىشوم .\r\nپس پادشاه گفت : اگر أو را زنده كنند من نيز در دين ايشان داخل مىشوم .\r\nپس به ايشان گفت : يك چيز باقي مانده ، پسر پادشاه مرده است اگر دعا مىكنيد كه خداى شما أو را زنده كند ما در دين شما داخل مىشويم .\r\nپس ايشان به سجده رفتند ، وسجدهء طولانى كردند وسر برداشتند وگفتند به پادشاه كه : جمعى را بفرست به سر قبر پسرت كه ان شاء اللّه از قبر بيرون آمده است .\r\nپس مردم دويدند بسوى قبر پسر پادشاه ، ديدند كه از قبر بيرون آمده است وخاك از سر خود مىافشاند ، چون أو را به نزد پادشاه آوردند أو را شناخت پرسيد كه : چه حال دارى اى فرزند ؟\r\nگفت : مرده بودم ديدم كه دو شخص نزد پروردگار من در اين وقت در سجده بودند وسؤال مىكردند كه خدا مرا زنده گرداند ، ومرا به دعاى ايشان زنده گردانيد .\r\n\r\n","description":"","footnote":"","page_name":" 1112 ","page_number":304},
  {"content":"\r\n\r\nگفت : اى فرزند ! اگر ببينى ايشان را آيا مىشناسى ؟\r\nگفت : بلى .\r\nپس مردم را به صحرا بيرون برد وپسر خود را بازداشت ، ويك يك مردم را از پيش أو مىگذرانيدند ، پدرش مىپرسيد كه : اين از آنهاست ؟ مىگفت : نه ، تا آنكه بعد از جماعت بسيارى يكى از آن دو رسول را آوردند ، پسر پادشاه گفت : اين يكى از آنها است - واشاره كرد بسوى أو - ، باز بعد از جماعت بسيارى كه گذرانيدند هر يك را كه مىديد مىگفت : نه ، ديگرى را گذرانيدند گفت : اين يكى ديگر است .\r\nپس رسول سوم گفت : من ايمان آوردم به خداى شما ودانستم كه آنچه شما آورده‌ايد حق است .\r\nپادشاه نيز گفت : من هم ايمان آوردم به خداى شما . وأهل مملكت أو همه ايمان آوردند « 1 » .\r\nابن بابويه وقطب راوندى رحمة اللّه عليهما به سند معتبر از حضرت صادق عليه السّلام روايت كرده‌اند كه : حضرت عيسى عليه السّلام چون خواست كه أصحاب خود را وداع كند جمع كرد ايشان را وامر كرد ايشان را كه متوجه هدايت ضعيفان خلق شوند ومتعرض جباران وپادشاهان نشوند ، پس دو نفر از ايشان را بسوى شهر أنطاكية فرستاد ، پس روزى داخل شدند كه عيد ايشان بود ديدند كه بتخانه‌ها را گشوده‌اند وبتان خود را مىپرستند ، پس مبادرت كردند به درشتى وسرزنش وملامت ايشان ، وبه اين سبب ايشان را زنجير كردند ودر زندان افكندند ؛ چون شمعون بر اين معنى مطّلع شد آمد به أنطاكية وتدبيري چند كرد كه داخل زندان شد وايشان را گفت كه : من نگفتم كه متعرض جباران مشويد ؟\r\nپس از نزد ايشان بيرون آمد وبا ضعيفان وبيچارگان مىنشست وكم كم سخنى با ايشان مىگفت از كلمات هدايت آيات ، وآن ضعيفان آن سخنان را به مردم از خود قويتر مىگفتند ، وكلام أو را اخفا مىكردند تا آنكه بعد از مدتي آن سخنان به پادشاه رسيد ، پادشاه پرسيد : چندگاه است كه اين مرد در اين شهر است ؟\r\n\r\n\r\n","description":"","footnote":"\r\n( 1 ) . تفسير قمى 2 / 212 ؛ تفسير صافي 4 / 247 .\r\n","page_name":" 1113 ","page_number":305},
  {"content":"\r\n\r\nگفتند : دو ماه است .\r\nگفت : بياوريد أو را .\r\nچون به مجلس پادشاه رفت وپادشاه أو را ديد وبا أو سخن گفت أو را بسيار دوست داشت وحكم كرد : هر وقت كه من در مجلس بنشينم أو را نزد من حاضر كنيد ، پس روزى خواب هولناكى ديد وبه شمعون نقل كرد وآن حضرت تعبير نيكوئى براي أو كرد كه أو شاد شد ، باز خواب پريشان ديگر ديد وشمعون تعبير شافى كرد كه سرورش زيادة شد ، پس پيوسته با پادشاه صحبت مىداشت تا آنكه در دل أو جا كرد ودانست كه سخنش در أو اثر مىكند ، پس روزى به پادشاه گفت : شنيده‌ام كه دو مرد در زندان تو هستند كه عيب كرده‌اند بر تو دين تو را .\r\nگفت : بلى .\r\nشمعون گفت : بفرما تا ايشان را حاضر كنند .\r\nچون ايشان را آوردند شمعون گفت : كيست آن خدائى كه شما أو را مىپرستيد ؟\r\nگفتند : خداوند عالميان است .\r\nگفت : سؤالي كه از أو بكنيد مىشنود ودعائي كه بكنيد أجابت مىنمايد ؟\r\nگفتند : بلى .\r\nشمعون گفت كه : مىخواهم اين دعوى شما را امتحان كنم كه راست مىگوئيد يا نه .\r\nگفتند : بگو .\r\nگفت : اگر دعا كنيد ، پيس را شفا مىدهد ؟\r\nگفتند : بلى .\r\nپس پيسى را طلبيد وگفت : از خداى خود سؤال كنيد كه اين را شفا بدهد ، پس ايشان دست بر أو ماليدند ، در همان ساعت شفا يافت .\r\nشمعون گفت : من نيز مىكنم آنچه شما كرديد . وچون پيس ديگر را حاضر كردند شمعون دست بر أو ماليد وشفا يافت .\r\nپس شمعون گفت : يك چيز مانده كه اگر شما أجابت من مىنمائيد در آن باب ، من ايمان مىآورم به خداى شما .\r\n\r\n","description":"","footnote":"","page_name":" 1114 ","page_number":306},
  {"content":"\r\n\r\nگفتند : كدام است ؟\r\nشمعون فرمود كه : مرده‌اى را زنده كنيد .\r\nگفتند : مىكنيم .\r\nپس شمعون رو به پادشاه كرد وفرمود : ميّتى كه اعتنا به شأن أو داشته باشى هست ؟\r\nگفت : بلى ، پسر من مرده است .\r\nگفت : بيا برويم به نزد قبر أو كه اينها دعوى كرده‌اند كه ممكن است در اينجا رسوا شوند .\r\nپس چون به نزد قبر پسر پادشاه رفتند آنها دستها را گشودند به دعا آشكارا وشمعون عليه السّلام دست به دعا گشود پنهان ، پس بزودى قبر شكافته شد وپسر پادشاه از قبر بيرون آمد ، پدرش از أو پرسيد كه : چه حال دارى ؟\r\nگفت : مرده بودم ، در اين حال مرا فزعى وترسى بهم رسيد ناگاه ديدم كه سه كس نزد حق تعالى دستها را به دعا گشوده‌اند ودعا مىكنند كه خدا مرا زنده گرداند . وگفت : اين سه كس بودند ؛ واشاره كرد بسوى شمعون وآن دو رسول .\r\nپس شمعون گفت : من ايمان آوردم به خداى شما ، پس پادشاه گفت كه : من نيز ايمان آوردم به آنچه تو به آن ايمان آوردى ، پس وزيران پادشاه گفتند كه : ما نيز ايمان آورديم ، وهمچنين هر ضعيفى تابع قويترى مىشد تا جميع أهل أنطاكية ايمان آوردند « 1 » .\r\nأيضا به سند موثق كالصحيح روايت كرده‌اند از حضرت صادق عليه السّلام كه : چون إنجيل بر حضرت عيسى عليه السّلام نازل شد وخواست كه حجت بر مردم تمام كند ، مردى از أصحاب خود را فرستاد بسوى پادشاه روم وبه أو معجزه‌اى داد كه كور وپيس وبيماران مزمن را كه اطبّا از معالجهء آنها عاجز باشند ، شفا بدهد . پس چون وارد روم شد وجمعى را معالجه كرد خبر أو در روم منتشر شد تا به پادشاه رسيد ، أو را طلبيد وپرسيد كه : كور وپيس را معالجه مىتوانى كرد ؟ گفت : بلى .\r\nپس امر كرد پادشاه كه كور مادرزادى را آوردند كه چشمهايش خشكيده بود وهرگز\r\n\r\n\r\n","description":"","footnote":"\r\n( 1 ) . قصص الأنبياء راوندى 274 .\r\n","page_name":" 1115 ","page_number":307},
  {"content":"\r\n\r\nچيزى نديده بود ، گفت : اين را بينا كن .\r\nرسول حضرت عيسى عليه السّلام دو گلوله از گل ساخت وبه جاهاى ديده‌هاى أو گذاشت ، دعا كرد تا أو بينا شد . پس پادشاه رسول عيسى عليه السّلام را در پهلوى خود نشانيد ومقرّب خود گردانيد وگفت : با من باش واز شهر من بيرون مرو ، وأو را اعزاز واكرام بسيار مىنمود .\r\nپس حضرت عيسى عليه السّلام رسول ديگر فرستاد وبه أو تعليم نمود چيزى كه مرده را زنده تواند كرد ، چون داخل بلاد روم شد به مردم گفت : من از طبيب پادشاه داناترم ، پس چون اين سخن به پادشاه رسيد در غضب شد وامر به قتل أو نمود ، رسول أول گفت : اى پادشاه ! مبادرت منما به قتل أو وأو را بطلب ، اگر خطاى قول أو ظاهر شود أو را بكش تا تو را بر أو حجتي بوده باشد .\r\nچون أو را به نزد پادشاه بردند گفت : من مرده را زنده مىتوانم كرد - وپسر پادشاه در آن ايّام مرده بود - پس پادشاه با امرا وساير أهل مملكت خود سوار شد وآن مرد را برداشت ورفت به نزد قبر پسر خود وبه أو گفت : پسر مرا زنده كن .\r\nپس رسول ثاني حضرت مسيح عليه السّلام دعا كرد ورسول أول آمين گفت تا قبر شكافته شد وپسر پادشاه از قبر بيرون آمد وروان شد بسوى پدر خود ودر دامن أو نشست ، پادشاه از أو پرسيد كه : اى فرزند ! كي تو را زنده كرد ؟\r\nگفت : اين دو مرد ؛ واشاره كرد به رسول أول ودوم ، پس هر دو برخاستند وگفتند : ما هر دو رسوليم از جانب حضرت مسيح عليه السّلام بسوى تو ، وچون تو گوش نمىدادى به سخن رسولان أو وايشان را مىكشتى ما به اين لباس در آمديم ورسالت أو را به تو رسانيديم .\r\nپس أو اسلام آورد به حضرت عيسى عليه السّلام وبه شريعت أو ايمان آورد وامر حضرت عيسى عظيم شد به حدّى كه جمعى از دشمنان خدا أو را خدا وپسر خدا گفتند ويهودان تكذيب أو كردند وارادهء كشتن أو كردند « 1 » .\r\nودر بعضي از روايات مذكور است كه : چون حضرت عيسى عليه السّلام آن دو رسول را به أنطاكية فرستاد مدتي ماندند وبه پادشاه نتوانستند رسيد ، پس روزى پادشاه سوار شد\r\nو \r\n\r\n","description":"","footnote":"\r\n( 1 ) . قصص الأنبياء راوندى 268 .\r\n","page_name":" 1116 ","page_number":308},
  {"content":"\r\n\r\nايشان بر سر راه پادشاه آمدند و « اللّه أكبر » گفتند وخدا را به يگانگى ياد كردند ، پس پادشاه در غضب شد وامر كرد به حبس ايشان وفرمود هر يك را صد تازيانه بزنند .\r\nچون اين خبر به عيسى عليه السّلام رسيد ، سركرده وبزرگ حواريان كه « شمعون الصفا » بود از عقب ايشان فرستاد كه ايشان را يارى كند ، چون أو داخل آن شهر شد اظهار رسالت خود نكرد وبا مقرّبان پادشاه آشنا شد وبه تقريب آشنائى ايشان به مجلس پادشاه داخل شد وپادشاه أطوار أو را پسنديد وأو را مقرّب خود گردانيد ، پس روزى به پادشاه گفت كه :\r\nشنيده‌ام كه دو كس را در زندان حبس كرده‌اى ، آيا با ايشان هيچ سخنى گفتى وحجتي از ايشان طلبيدى ؟\r\nپادشاه گفت : نه ، غضب مانع شد مرا از آنكه از ايشان سؤال كنم . پس پادشاه ايشان را طلبيد وشمعون از ايشان پرسيد : كي شما را به اينجا فرستاده است ؟\r\nگفتند : خدائى كه همه چيز را آفريده است وشريكي در خداوندى ندارد .\r\nشمعون گفت : وصف أو را بگوئيد ومختصر بگوئيد .\r\nگفتند : مىكند هر چه مىخواهد وحكم مىكند به آنچه اراده مىنمايد .\r\nشمعون گفت : آيت وحجت شما بر گفتار شما چيست ؟\r\nگفتند : هر چه آرزو كنى وخواهى .\r\nپس پادشاه امر كرد كه پسرى را آوردند كه جاى ديده‌هاى أو مانند پيشانى صاف بود وفرجه ورخنه نداشت ، پس ايشان دعا كردند تا جاى چشم أو شكافته شد ، ودو بندقه از گل ساختند وبه جاى حدقهء أو گذاشتند ، پس آن بندقه‌ها حدقهء بينا شدند وهمه چيز را ديدند ، وپادشاه متعجب شد ، پس شمعون عليه السّلام به پادشاه گفت : اگر تو هم از خداى خود سؤال مىكردى كه چنين كارى مىكرد ، شرفى بود براي تو وخداى تو .\r\nپادشاه گفت : من چيزى را از تو پنهان نمىدارم ، آن خدائى كه ما أو را مىپرستيم ، نمىبيند ونمىشنود وضرر ونفعي نمىرساند .\r\nپس پادشاه به آن دو رسول گفت كه : اگر خداى شما مرده را زنده مىكند ، من ايمان به أو وبه شما مىآورم .\r\nگفتند : خداى ما بر همه چيز قادر است .\r\n\r\n","description":"","footnote":"","page_name":" 1117 ","page_number":309},
  {"content":"\r\n\r\nپادشاه گفت : در اينجا ميّتى هست كه هفت روز است مرده است ، پسر دهقانى است ومن أو را نگاهداشته‌ام ودفن نكرده‌ام تا پدرش بيايد ، أو را زنده كنيد .\r\nپس آن مرده را حاضر كردند وگنديده بود وباد كرده بود ، وايشان آشكارا دعا كردند وشمعون در پنهان تا آن مرده برخاست وگفت : من هفت روز است كه مرده‌ام ومرا در هفت وادى آتش داخل كردند وحذر مىفرمايم شما را از آن ديني كه داريد وايمان بياوريد به خداوند عالميان ، پس گفت : در اين وقت ديدم كه درهاى آسمان گشوده شد وجوان خوش‌روئى را ديدم كه از براي اين سه مرد كه نزد تو حاضرند شفاعت مىكرد نزد حق تعالى ؛ واشاره كرد به شمعون وآن دو رسول .\r\nپس ايشان تبليغ رسالت حضرت عيسى كردند وپادشاه وجمعى ايمان آوردند ، وأكثر بر كفر خود باقي ماندند ، وبعضي گفته‌اند كه : پادشاه وجميع أهل مملكت أو بر كفر ماندند بغير از حبيب نجّار كه أو ايمان آورد وأو را كشتند « 1 » .\r\nوظاهر آيات بعد از اين آن است كه جمعى ايمان نياوردند ومعذّب شده‌اند ، پس ممكن هست كه آن تتمهء آية ، أحوال أهل قريهء ديگر بوده باشد يا مراد از أحاديث آن باشد كه هر كه بعد از عذاب باقي ماند همه ايمان آوردند چنانچه حق تعالى مىفرمايد كه  قالُوا ما أَنْتُمْ إِلَّا بَشَرٌ مِثْلُنا وَما أَنْزَلَ الرَّحْمنُ مِنْ شَيْءٍ إِنْ أَنْتُمْ إِلَّا تَكْذِبُونَ  « 2 » « گفتند أهل آن شهر به رسولان حضرت عيسى كه : نيستيد شما مگر بشرى مثل ما ، ونفرستاده است خداوند رحمان پيغمبرى وديني را ونيستيد شما مگر آنكه دروغ مىگوئيد » .\r\n  قالُوا رَبُّنا يَعْلَمُ إِنَّا إِلَيْكُمْ لَمُرْسَلُونَ . وَما عَلَيْنا إِلَّا الْبَلاغُ الْمُبِينُ   « 3 » « گفتند رسولان كه : پروردگار ما مىداند كه ما البتة بسوى شما فرستاده شده‌ايم وبر ما نيست مگر آنكه رسالت أو را به شما برسانيم وظاهر گردانيم » .\r\n قالُوا إِنَّا تَطَيَّرْنا بِكُمْ لَئِنْ لَمْ تَنْتَهُوا لَنَرْجُمَنَّكُمْ وَلَيَمَسَّنَّكُمْ مِنَّا عَذابٌ أَلِيمٌ  « 4 » « گفتند\r\n\r\n\r\n","description":"","footnote":"\r\n( 1 ) . عرائس المجالس 405 ؛ مجمع البيان 4 / 419 .\r\n( 2 ) . سورهء يس : 15 .\r\n( 3 ) . سورهء يس : 16 و 17 .\r\n( 4 ) . سورهء يس : 18 .\r\n","page_name":" 1118 ","page_number":310},
  {"content":"\r\n\r\nكافران : بدرستى كه ما شوم مىدانيم شما را در ميان خود ، اگر ترك نمىكنيد آنچه را كه مىگوئيد هرآينه شما را سنگسار خواهيم كرد ، والبتة به شما خواهد رسيد از ما عذابي دردناك » .\r\n قالُوا طائِرُكُمْ مَعَكُمْ أَ إِنْ ذُكِّرْتُمْ بَلْ أَنْتُمْ قَوْمٌ مُسْرِفُونَ  « 1 » « رسولان گفتند : شومى شما با شما است - از اعتقادات واعمال ناشايست شما - آيا چون شما را پند مىدهيم چنين جواب مىگوئيد ، بلكه هستيد شما گروهى از حد بيرون رونده در تكذيب پيغمبران » .\r\n  وَجاءَ مِنْ أَقْصَا الْمَدِينَةِ رَجُلٌ يَسْعى قالَ يا قَوْمِ اتَّبِعُوا الْمُرْسَلِينَ . اتَّبِعُوا مَنْ لا يَسْئَلُكُمْ أَجْراً وَهُمْ مُهْتَدُونَ   « 2 » « وآمد از منتهاى شهر مردى كه مىدويد ومىگفت : اى قوم من ! متابعت كنيد پيغمبران وفرستادگان خدا را ، متابعت كنيد گروهى را كه مزدى از شما سؤال نمىكنند براي پيغمبرى ، وايشان هدايت يافتگانند به حق » .\r\nگفته‌اند كه : نام آن مرد حبيب نجّار بود ، وأول رسولان كه به آن شهر آمدند أو به ايشان ايمان آورد ومنزلش در آخر شهر بود ، چون شنيد كه قوم أو تكذيب رسولان كردند ومىخواهند كه ايشان را بكشند آمد وايشان را نصيحت كرد به اين كلمات « 3 » ، پس أو را به نزد پادشاه بردند از أو پرسيد كه : متابعت رسولان كرده‌اى ؟ در جواب گفت :  وَما لِيَ لا أَعْبُدُ الَّذِي فَطَرَنِي وَإِلَيْهِ تُرْجَعُونَ  « 4 » « چيست مرا كه عبادت نكنم خداوندى را كه مرا از عدم به وجود آورده است وبازگشت شما همه بسوى اوست » .\r\n   أَ أَتَّخِذُ مِنْ دُونِهِ آلِهَةً إِنْ يُرِدْنِ الرَّحْمنُ بِضُرٍّ لا تُغْنِ عَنِّي شَفاعَتُهُمْ شَيْئاً وَلا يُنْقِذُونِ . إِنِّي إِذاً لَفِي ضَلالٍ مُبِينٍ . إِنِّي آمَنْتُ بِرَبِّكُمْ فَاسْمَعُونِ    « 5 » « آيا بگيرم بغير از خداى خود ، خدايانى كه اگر اراده نمايد خداوند مهربان كه ضررى به من برساند ، نفعي نبخشد به من شفاعت ايشان ، ومرا خلاص نتوانند كرد از عذاب أو ، اگر چنين كنم بدرستى كه من در\r\n\r\n\r\n","description":"","footnote":"\r\n( 1 ) . سورهء يس : 19 .\r\n( 2 ) . سورهء يس : 20 و 21 .\r\n( 3 ) . مجمع البيان 4 / 419 .\r\n( 4 ) . سورهء يس : 22 .\r\n( 5 ) . سورهء يس : 23 - 25 .\r\n","page_name":" 1119 ","page_number":311},
  {"content":"\r\n\r\nگمراهى ظاهر خواهم بود ، بدرستى كه من ايمان آوردم به پروردگار شما پس بشنويد از من » .\r\n قِيلَ ادْخُلِ الْجَنَّةَ  « 1 » « به أو گفته شد كه : داخل شو در بهشت » ، وگفته‌اند كه چون اين سخنان را گفت ، قومش أو را لگدكوب كردند تا شهيد شد ، يا سنگسار كردند ، پس حق تعالى أو را داخل بهشت كرد ودر بهشت روزى الهى را مىخورد ؛ وبعضي گفته‌اند كه خدا أو را زنده به آسمان برد ونتوانستند أو را كشت ؛ وبعضي گفته‌اند كه أو را كشتند وخدا أو را زنده كرد وبه بهشت برد « 2 » .\r\n  قالَ يا لَيْتَ قَوْمِي يَعْلَمُونَ . بِما غَفَرَ لِي رَبِّي وَجَعَلَنِي مِنَ الْمُكْرَمِينَ   « 3 » « چون داخل بهشت شد گفت : چه بودى اگر قوم من مىدانستند كه پروردگار من مرا آمرزيد وگردانيد مرا از گرامىداشتگان » .\r\n  وَما أَنْزَلْنا عَلى قَوْمِهِ مِنْ بَعْدِهِ مِنْ جُنْدٍ مِنَ السَّماءِ وَما كُنَّا مُنْزِلِينَ . إِنْ كانَتْ إِلَّا صَيْحَةً واحِدَةً فَإِذا هُمْ خامِدُونَ   « 4 » « ونفرستاديم بر قوم أو بعد از كشتن أو لشكرى از آسمان براي هلاك كردن ايشان ، وهرگز نفرستاديم براي عذاب كافران لشكرى ، ونبود هلاك كردن ايشان مگر به يك صدا پس ناگاه همه مردند » .\r\nوگفته‌اند كه : چون حبيب نجّار را كشتند ، حق تعالى بر ايشان غضب فرمود وجبرئيل عليه السّلام را فرستاد كه دست گذاشت بر دو طرف دروازهء شهر ايشان ونعره‌اى زد كه جان پليد همگى به يك‌دفعه از بدنهاى عنيد ايشان مفارقت نمود « 5 » .\r\nثعلبى وساير مفسران ومحدثان خاصه وعامه به طرق متواتره از حضرت رسول خدا صلّى اللّه عليه وآله وسلم روايت كرده‌اند كه : سبقت‌گيرندگان امّتها كه پيشتر وبيشتر از همهء امّت تصديق واذعان ومتابعت كرده‌اند سه كس بودند كه هرگز به خدا كافر نبوده‌اند يك چشم زدن :\r\n\r\n\r\n","description":"","footnote":"\r\n( 1 ) . سورهء يس : 26 .\r\n( 2 ) . مجمع البيان 4 / 421 .\r\n( 3 ) . سورهء يس : 26 و 27 .\r\n( 4 ) . سورهء يس : 28 و 29 .\r\n( 5 ) . مجمع البيان 4 / 422 .\r\n","page_name":" 1120 ","page_number":312},
  {"content":"\r\n\r\nحزبيل كه مؤمن آل فرعون است ؛ وحبيب نجّار كه مؤمن آل يس است ؛ وعلي بن أبي طالب عليه السّلام كه از همه أفضل است « 1 » .\r\nوبه أسانيد بسيار ديگر از آن حضرت منقول است كه آن حضرت فرمود كه : سه كسند كه يك چشم بهم زدن به وحى خدا كافر نشدند : مؤمن آل يس ؛ وعلي بن أبي طالب عليه السّلام ؛ وآسيه زن فرعون « 2 » .\r\nبه سند حسن منقول است كه از حضرت امام محمد باقر عليه السّلام پرسيدند كه : آيا مؤمن مبتلا به خوره وپيسى وأمثال اين بلاها مىشود ؟ فرمود كه : آيا بلا مىباشد مگر از براي مؤمن ؟ ! بدرستى كه مؤمن آل يس خوره داشت « 3 » .\r\nوبه روايت حسن ديگر فرمود : انگشتهايش به پشت دستهايش خشكيده بود گويا مىبينيم كه به همان دست اشاره بسوى قوم خود مىكرد وايشان را نصيحت مىكرد ومىگفت  يا قَوْمِ اتَّبِعُوا الْمُرْسَلِينَ  ، چون ديگر آمد كه ايشان را نصيحت كند أو را كشتند « 4 » .\r\nحق تعالى در جاى ديگر فرموده است  وَإِذْ أَوْحَيْتُ إِلَى الْحَوارِيِّينَ أَنْ آمِنُوا بِي وَبِرَسُولِي قالُوا آمَنَّا وَاشْهَدْ بِأَنَّنا مُسْلِمُونَ  « 5 » « ويادآور آن وقت را كه وحى كردم بسوى حواريان عيسى - كه خواص أصحاب آن حضرت بودند - كه : ايمان بياوريد به من وبه رسول من - يعنى عيسى - ، گفتند : ايمان آورديم وگواه باش كه مسلمان ومنقاد شديم » .\r\nگفته‌اند كه : وحى بسوى ايشان بر زبان پيغمبران بود كه به ايشان از جانب خدا گفتند « 6 » .\r\nدر حديث معتبر از حضرت امام محمد باقر عليه السّلام منقول است كه : حق تعالى الهام كرد\r\n\r\n\r\n","description":"","footnote":"\r\n( 1 ) . مجمع البيان 4 / 421 ؛ ترجمة الامام على من تاريخ ابن عساكر 2 / 282 .\r\n( 2 ) . خصال 174 ؛ الدر المنثور 5 / 262 ؛ تاريخ بغداد 14 / 155 .\r\n( 3 ) . التمحيص 42 .\r\n( 4 ) . كافى 2 / 254 ؛ مسكّن الفؤاد 114 .\r\n( 5 ) . سورهء مائده : 111 .\r\n( 6 ) . تفسير بيضاوى 1 / 466 ؛ تفسير روح المعاني 4 / 55 .\r\n","page_name":" 1121 ","page_number":313},
  {"content":"\r\n\r\nايشان را « 1 » .\r\nوبه سند موثق منقول است كه حسن بن فضال از امام رضا عليه السّلام پرسيد كه : چرا أصحاب عيسى را حواريان مىگويند ؟ فرمود : مردم مىگويند كه ايشان را براي آن حواري مىگويند كه ايشان گازران بودند وجامه‌ها را به شستن از چرك پاك مىكردند وسفيد مىكردند ، ومشتق است از خبز حوار يعنى نان سفيد خالص ، ما أهل بيت مىگوئيم كه براي اين ايشان را حواريان گفتند كه خود را وديگران را به موعظه ونصيحت از چرك گناهان واخلاق بد پاك مىكردند . پرسيد : چرا اتباع آن حضرت را نصارى مىگويند ؟\r\nفرمود : زيرا أصل ايشان از شهري است از بلاد شام كه آن را « ناصره » مىگويند كه مريم وعيسى عليهما السّلام بعد از برگشتن از مصر در آنجا فرود آمدند « 2 » .\r\nمؤلف گويد : آنچه در اين حديث وارد شده است اشاره است به آنچه نقل كرده‌اند مورخان ومفسران كه : چون « هيردوس » پادشاه شام خبر ولادت حضرت عيسى عليه السّلام وظهور معجزات آن حضرت را شنيد ودر نجوم ديده بودند كه كسى بهم خواهد رسيد كه دينهاى ايشان را بر هم زند ، ارادهء قتل آن حضرت كرد ، پس حق تعالى ملكي را فرستاد به نزد يوسف نجّار كه پسر عمّ مريم عليها السّلام بود ومحافظت أو وعيسى وخدمت ايشان مىنمود كه مريم وعيسى عليهما السّلام را به مصر ببرد ، وچون هيردوس بميرد به بلاد خود برگردند . پس يوسف ايشان را به مصر برد ( وأكثر ايشان ربوه را كه در آية وارد شده است به شهر مصر تفسير كرده‌اند ، ومعين را به نيل مصر ، وگفته‌اند كه : دوازده سال در مصر ماندند ومعجزات عظيمه از آن حضرت در آنجا ظاهر شد ) . چون هيردوس مرد خدا وحى كرد كه برگردند به بلاد شام ، پس برگشتند ودر ناصره نزول اجلال فرمودند ودر آنجا تبليغ رسالت الهى نمود « 3 » .\r\nدر حديث معتبر از حضرت امام جعفر صادق عليه السّلام منقول است كه : حواري عيسى عليه السّلام\r\n\r\n\r\n","description":"","footnote":"\r\n( 1 ) . تفسير عياشى 1 / 350 .\r\n( 2 ) . علل الشرايع 80 ؛ عيون أخبار الرضا 2 / 79 .\r\n( 3 ) . كامل ابن أثير 1 / 312 ؛ تاريخ طبري 1 / 351 .\r\n","page_name":" 1122 ","page_number":314},
  {"content":"\r\n\r\nشيعهء آن حضرت بودند ، وشيعيان ما حواري ما أهل بيتند ، حواري عيسى عليه السّلام أطاعت آن حضرت نكردند آن قدر كه حواري ما أطاعت ما مىكنند زيرا كه عيسى به حواريان گفت :\r\nكيستند ياوران من بسوى خدا ودر أقامت دين خدا ؟ حواريان گفتند : ما ياوران خدائيم ، بخدا سوگند كه يارى أو نكردند از شرّ يهود وبا يهودان از براي آن حضرت جنگ نكردند ، وشيعيان ما واللّه از روزى كه پيغمبر صلّى اللّه عليه وآله وسلم از دنيا رفته است تا حال يارى ما مىكنند واز براي ما جنگ با دشمنان ما مىكنند وايشان را مىسوزانند وآزارها مىكنند واز شهرها ايشان را بدر مىكنند ودست از محبت ما بر نمىدارند ، خدا ايشان را از جانب ما جزاى خير بدهد « 1 » .\r\nودر حديث معتبر ديگر منقول است كه روزى حضرت عيسى عليه السّلام گفت : اى گروه حواريان ! بسوى شما حاجتي دارم ، حاجت مرا برآوريد . گفتند : حاجت تو بر آورده است اى روح اللّه . پس برخاست وپاهاى ايشان را شست ، پس گفتند : اى روح اللّه ! ما سزاوارتر بوديم به اين كار از تو . فرمود كه : سزاوارترين مردم به خدمت كردن ، عالم است ، من براي اين تواضع وفروتنى كردم براي شما تا شما تواضع وشكستگى كنيد بعد از من براي مردم چنانچه من تواضع كردم از براي شما . پس فرمود كه : به تواضع وفروتنى حكمت آبادان مىشود نه به تكبر ، همچنانچه گياه وزراعت در زمين نرم وهموار مىرويد نه در زمين كوه « 2 » .\r\nودر حديث معتبر منقول است كه به حضرت صادق عليه السّلام عرض كردند كه : چرا أصحاب حضرت عيسى بر روى آب راه مىرفتند ودر أصحاب حضرت محمد صلى اللّه عليه وآله وسلم اين نبود ؟\r\nفرمود : أصحاب عيسى عليه السّلام را كفايت امر معيشت ايشان كرده بودند واين امّت را مبتلا وممتحن گردانيده‌اند به تحصيل معاش « 3 » .\r\nمؤلف گويد : گويا مراد اين است كه بالخاصيّه رهبانيت وترك معاشرت خلق وترك\r\n\r\n\r\n","description":"","footnote":"\r\n( 1 ) . كافى 8 / 268 .\r\n( 2 ) . كافى 1 / 37 .\r\n( 3 ) . كافى 5 / 71 ؛ تهذيب الأحكام 6 / 327 .\r\n","page_name":" 1123 ","page_number":315},
  {"content":"\r\n\r\nارتكاب أمور دنيا مستلزم اين أمور مىباشد ، وچون تكليف اين امّت را شديدتر كرده‌اند كه بايد با وجود تحصيل معاش ومعاشرت خلق از ياد خدا غافل نباشند ، ثواب ايشان بيشتر است ، امّا آن معنى را در دنيا از ايشان سلب كرده‌اند ودر ثواب آخرت ايشان افزوده‌اند ، وآنچه در اين حديث روايت شده است گويا اشاره است به آنچه شيخ طبرسى رحمه اللّه روايت كرده است كه : أصحاب حضرت عيسى عليه السّلام در خدمت آن حضرت بودند ، هرگاه كه گرسنه مىشدند مىگفتند : يا روح اللّه ! گرسنه شده‌ايم ، پس عيسى دست مىزد به زمين در هر جا كه بود دو گردهء نان از براي هر يك بيرون مىآورد كه مىخوردند ، چون تشنه مىشدند مىگفتند : يا روح اللّه ! تشنه شده‌ايم ، پس دست به زمين مىزد در هر جا كه بود آب از براي ايشان بيرون مىآورد ، پس گفتند : يا روح اللّه ! كي از ما بهتر است ؟ ! هرگاه مىخواهيم ما را طعام مىدهى وهرگاه مىخواهيم ما را آب مىدهى ، ما ايمان آورده‌ايم به تو ومتابعت تو مىكنيم .\r\nوحضرت عيسى فرمود : بهتر از شما كسى است كه به دست خود كار مىكند واز كسب خود مىخورد . پس بعد آن گازرى مىكردند واز كسب خود معاش مىكردند « 1 » .\r\nوبه سند موثق منقول است كه شخصي از حضرت صادق عليه السّلام پرسيد كه : گاهى است شخصي را مىبينم كه عبادت بسيار مىكند ، خشوع وگريه دارد وبه دين حقّ شما اعتقاد ندارد ، آيا اين عبادت نفعي به أو مىرساند ؟\r\nفرمود : مثل اينها مثل جماعتى است كه در ميان بني إسرائيل بودند ، هر كه از ايشان چهل شب سعى در عبادت خدا مىكرد ودعا مىكرد البتة دعاى أو مستجاب مىشد ، يكى از ايشان چنين كرد ودعاى أو مستجاب نشد ، پس به خدمت حضرت عيسى آمد واز اين حال شكايت كرد واز آن حضرت در اين باب التماس دعا كرد ، پس عيسى وضو ساخت ودو ركعت نماز كرد ودعا كرد ، پس خدا بسوى أو وحى نمود كه : اين بنده به درگاه من آمده است از غير راهى كه من گفته‌ام كه بيايد ، أو مرا مىخواند ودر دلش شكى در پيغمبرى تو هست ، اگر آن قدر دعا كند كه گردنش جدا شود وبندهاى انگشتانش از هم بپاشد من\r\n\r\n\r\n","description":"","footnote":"\r\n( 1 ) . مجمع البيان 1 / 448 .\r\n","page_name":" 1124 ","page_number":316},
  {"content":"\r\n\r\nدعايش را مستجاب نگردانم ، پس عيسى عليه السّلام رو كرد به جانب أو وفرمود : تو پروردگار خود را مىخوانى ودر پيغمبر أو شك دارى ؟ گفت : اى روح اللّه ! بخدا سوگند چنين بود ومىخواهم كه دعا كنى اين حالت از من برطرف شود ، پس آن حضرت دعا كرد وحق تعالى توبهء أو را قبول كرد وأو مثل ساير أهل بيت خود شد « 1 » .\r\nودر حديث معتبر از حضرت امام رضا عليه السّلام منقول است كه : حواريان عيسى عليه السّلام دوازده نفر بودند ، أفضل ايشان « ألوقا » بود ، واعلم علماى نصارى به إنجيل سه نفر بودند : يوحناى بزرگ كه در اج مىبود ، ويوحناى ديگرى كه در قرقيسيا مىبود ، ويوحناى ديلمى كه در زجار مىبود ونزد أو بود ذكر پيغمبر آخر الزمان صلّى اللّه عليه وآله وسلم وذكر أهل بيت عليهم السّلام وامّت آن حضرت ، وأو بشارت داد امّت عيسى وبني إسرائيل را به پيغمبر آخر الزمان صلى اللّه عليه وآله وسلم « 2 » .\r\nودر حديث معتبر از حضرت صادق عليه السّلام منقول است كه : موسى عليه السّلام حديث كرد قوم خود را به حديثي كه تاب آن نداشتند ، پس در مصر بر أو خروج كردند وبا أو قتال كردند وايشان را كشت ؛ وعيسى عليه السّلام حديث كرد قوم خود را به حديثي كه قابل فهميدن آن نبودند وتاب نياوردند وبر أو خروج كردند در تكريت وبا أو مقاتله كردند وايشان را كشت چنانچه حق تعالى مىفرمايد كه  فَآمَنَتْ طائِفَةٌ مِنْ بَنِي إِسْرائِيلَ وَكَفَرَتْ طائِفَةٌ فَأَيَّدْنَا الَّذِينَ آمَنُوا عَلى عَدُوِّهِمْ فَأَصْبَحُوا ظاهِرِينَ  « 3 » « پس ايمان آوردند طائفه‌اى از بني إسرائيل وكافر شدند طايفه‌اى ، پس قوّت بخشيديم آنها را كه ايمان آوردند پس گرديدند غالب بر دشمن خود » « 4 » .\r\nودر حديث معتبر ديگر منقول است كه : روزى حضرت عيسى عليه السّلام متوجه موضعي شد براي حاجتي وسه نفر از اصحابش با أو رفيق شدند ، پس گذشت بر سه خشت طلا كه بر سر راه افتاده بود ، پس به أصحاب خود گفت : اين مردم را خواهد كشت ، ورفت ، پس يكى از ايشان به خدمت آن حضرت آمد وعذر طلبيد كه : كارى دارم ومرخّص شد وبرگشت ،\r\n\r\n\r\n","description":"","footnote":"\r\n( 1 ) . كافى 2 / 400 .\r\n( 2 ) . عيون أخبار الرضا 1 / 158 ؛ توحيد شيخ صدوق 421 ؛ احتجاج 2 / 406 .\r\n( 3 ) . سورهء صف : 14 .\r\n( 4 ) . كتاب الزهد 104 .\r\n","page_name":" 1125 ","page_number":317},
  {"content":"\r\n\r\nوهمچنين هر يك مرخّص شدند تا آنكه هر سه نزد آن خشتهاى طلا جمع شدند ! پس دو نفر از ايشان به يكى از ايشان گفتند : برو وبراي ما طعامي بخر ، پس رفت وطعامي خريد وزهرى داخل آن طعام كرد كه آن دو كس را بكشد وخشتها را خود متصرّف شود ، وآن دو كس گفتند : چون أو مىآيد أو را مىكشيم كه با ما شريك نباشد در اين خشتها ، چون آمد برخاستند وأو را بكشتند وآن طعام را خوردند وهر دو مردند .\r\nچون عيسى عليه السّلام از كار خود برگشت ديد هر سه مرده‌اند ، پس ايشان را به امر خدا زنده كرد وگفت : نگفتم كه اين خشتها بسى مردم را خواهد كشت « 1 » ؟ !\r\nودر بعضي از كتب مذكور است كه : روزى حضرت عيسى عليه السّلام با جمعى از حواريان همراه بود وبه جهت هدايت خلق در زمين مىگرديد وسياحت مىكرد كه هر كه را قابل هدايت يابد از ورطهء ضلالت نجات بخشد وجواهر قابليات واستعدادات كه در طينات افراد بشر كامن است به فراست نبوّت ادراك نموده به تيشهء مواعظ هدايت پيشه استخراج نمايد ، پس در اثناى سياحت به شهري رسيدند ونزديك آن شهر گنجى ظاهر شد وپاهاى خواهشهاى حواريان در طمع گنج رايگان فرو رفته عرض كردند : ما را رخصت فرما كه اين گنج را حيازت نمائيم كه در اين بيابان ضايع نشود . عيسى عليه السّلام فرمود : اين گنج را بجز مشقت ورنج ثمره‌اى نيست ومن گنج بىرنجى در اين شهر گمان دارم ومىروم كه شايد آن را بيرون آورم ، شما در اينجا باشيد تا من بسوى شما برگردم .\r\nگفتند : يا روح اللّه ! اين بد شهري است وهر غريبى كه وارد اين شهر مىشود أو را مىكشند . حضرت فرمود : كسى را مىكشند كه به دنياي ايشان طمع نمايد ومرا با دنياي ايشان كارى نيست .\r\nچون حضرت عيسى داخل آن شهر شد ، در كوچه‌هاى آن شهر مىگرديد وبه نظر فراست اثر بر در وديوار خانه‌ها مىنگريست ، ناگاه نظر انورش بر خانهء خرابى افتاد كه از همهء خانه‌ها پست‌تر وبىرونق‌تر بود ، گفت : گنج در ويرانه مىباشد واگر كسى قابل هدايت باشد در اين شهر ، مىبايد كه در اين خانه باشد ؛ پس در زد پيرزالى بيرون آمد\r\n\r\n\r\n","description":"","footnote":"\r\n( 1 ) . امالى شيخ صدوق 152 ؛ روضة الواعظين 428 .\r\n","page_name":" 1126 ","page_number":318},
  {"content":"\r\n\r\nپرسيد : تو كيستى ؟ گفت : من مرد غريبم وبه اين شهر رسيدم وآخر روز شده است مىخواهم در اين شب مرا پناه دهيد كه امشب در كاشانهء شما بسر برم .\r\nآن زن گفت : پادشاه ما حكم فرموده است كه غريبى را در خانهء خود راه ندهيم ، امّا به حسب سيمائى كه من در تو مشاهده مىكنم تو مهمانى نيستى كه دست رد بر جبين تو توان زد .\r\nپس در هنگامى كه سلطان خورشيد أنور در كاشانهء مغرب سر بر بستر نهاد وآن مهر سپهر نبوت خورشيد وار بر ويرانهء آن عجوزه تأبيد وكلبهء حقير آن سعادت قرين رشك فرماى گلستان جنان گرديد وخانهء تار آن محنت آثار مانند سينهء عارفان از در وديوارش اشعهء أنوار دميد ؛ آن خانه از مرد خاركشى بود كه دار فانى را وداع كرده بود وآن پير زال زوجهء أو بود وفرزند يتيمى از أو مانده بود ، وآن فرزند به شغل پدر مشغول بود ، به قليلي كه تحصيل مىنمود معاش مىكردند ، پس در اين وقت آن پسر از صحرا مراجعت نمود ، مادرش گفت به أو : مهمان عزيزي امشب وارد خانهء ما شده است ، آنچه آورده‌اى به نزد أو ببر ودر قيام به خدمت أو تقصير منما . چون آن پسر نان خشكى كه تحصيل نموده بود به خدمت آن حضرت برد ، آن حضرت تناول فرمود وبا أو آغاز مكالمه نمود كه از جواهر كلمات آبدار بر كوامن اسرار آن درّ يتيم مطّلع گرديد پس به فراست نبوّت أو را در غايت فتوّت وحيا واستعداد وقابليت يافت ، امّا استنباط اندوهى عظيم وشغلى گران در خاطر أو نمود وچندان كه از أو استفسار آن درد پنهانى بيشتر كرد ، أو در اخفاى حال كثير الاختلال خود مبالغه زيادة نمود ، پس برخاست به نزد مادر خود رفت وگفت : اين مهمان در استكشاف أحوال من بسيار مبالغه مىنمايد ومتعهد مىشود كه بعد از وضوح حال حسب المقدور در اصلاح آن اختلال سعى نمايد ، چه مىفرمائى ؟ آيا راز خود را به أو بگويم ؟\r\nمادرش گفت : آنچه من از جبين أنور أو استنباط كرده‌ام أو قابل سپردن هر راز نهان وقادر بر حلّ عقده‌هاى أهل جهان هست ، راز خود را از أو پنهان مدار ودر حلّ هر اشكال دست از دامن أو بر مدار .\r\nپس آن پسر به نزد حضرت عيسى عليه السّلام آمد وعرض كرد : پدر من مرد خاركشى بود ، وچون سراى فانى را وداع نمود من طفل از أو ماندم ومادر من مرا به شغل پدر خود مأمور\r\n\r\n","description":"","footnote":"","page_name":" 1127 ","page_number":319},
  {"content":"\r\n\r\nگردانيد ، پادشاه ما دخترى دارد در نهايت حسن وجمال وعقل وكمال وتعلق بسيار به أو دارد ، وملوك أطراف همه آن دختر را از أو طلبيده‌اند قبول نكرده است كه به ايشان تزويج نمايد ، آن دختر را قصر رفيعى هست كه پيوسته در آنجا مىباشد ، روزى من از پاى قصر أو مىگذشتم نظرم بر أو افتاد واز عشق أو بىتاب شده‌ام ، تا حال اظهار اين درد نهان را بغير مادر خود به ديگرى اظهار نكرده‌ام ، وآن اندوهى كه در خاطر من استنباط فرمودى همين است كه اظهار به كسى نمىتوانم نمود .\r\nحضرت فرمود : مىخواهى آن دختر را براي تو بگيرم ؟ گفت : آن امرى است محال ، واز مثل تو بزرگى عجب مىدانم كه با اين حال كه در من مشاهده مىنمائى با من استهزاء وسخريه نمائى !\r\nحضرت عيسى عليه السّلام فرمود : من هرگز استهزاء به احدى نكرده‌ام وسخريه كار جاهلان است ، واگر قادر بر امرى نباشم اظهار آن به تو نمىكنم ، اگر مىخواهى چنان مىكنم كه فردا شب آن دختر در آغوش تو باشد ! پس پسر به نزد مادر آمد وسخنان آن حضرت را نقل كرد ، مادرش گفت : آنچه مىگويد بعمل مىآورد ودست از دامن أو بر مدار .\r\nپس آن حضرت متوجه عبادت خود گرديد وپسر در آرزوى معشوقهء خود تا صبح در فراش خود غلطيد ، چون صبح طالع شد حضرت عيسى عليه السّلام أو را طلبيد وفرمود : برو به در خانهء پادشاه وچون امراء ووزراى أو آيند كه داخل مجلس أو شوند به ايشان عرض كن :\r\nمن به پادشاه حاجتي دارم ، چون از حاجت تو سؤال كنند بگو : آمده‌ام دختر پادشاه را براي خود خواستگارى نمايم ، آنچه واقع شود بزودى براي من خبر بياور . چون پسر به در خانهء پادشاه رفت ، آنچه حضرت فرموده بود بعمل آورد ، امراء از سخن أو بسيار متعجب شدند ، چون به مجلس پادشاه رفتند بر سبيل سخريه اين سخن را مذكور ساختند ، پادشاه از استماع اين سخن بسيار خنديد وأو را به مجلس خود طلبيد ، چون نظرش بر أو افتاد با آن جامه‌هاى كهنه ، أنوار بزرگى ونجابت ذاتي در جبين أو مشاهده نمود ، چندان كه با أو سخن گفت حرفى كه دلالت بر جنون وخفّت عقل أو كند از أو نشنيد ، پس متعجب شد وبر سبيل امتحان گفت : تو اگر قادر بر كابين دختر من هستى به تو مىدهم ، وكابين دختر من آن است كه يك خوان از ياقوت آبدار بياورى كه هر دانه‌اش كمتر از صد مثقال نباشد !\r\n\r\n","description":"","footnote":"","page_name":" 1128 ","page_number":320},
  {"content":"\r\n\r\nگفت : مرا مهلت دهيد تا از براي شما خبر بياورم .\r\nپس برگشت به نزد حضرت عيسى عليه السّلام وآنچه گذشته بود عرض كرد ، عيسى عليه السّلام فرمود : چه بسيار سهل است آنچه أو طلبيده است . پس عيسى خوانى طلبيد وپسر را به خرابه‌اى برد ودعا كرد هر كلوخ وسنگى كه در آن خرابه بود همه ياقوت آبدار شد وفرمود : خوان را پر كن واز براي أو ببر . چون پسر آن خوان را به مجلس شاه برد وجامه از روى خوان برداشت ، شعاع آن جواهرات ديدهء حاضران را خيره نمود واز أحوال أو همگى متحيّر شدند ، پس پادشاه به جهت مزيد امتحان گفت : يك خوان كم است ، ده خوان مىخواهم كه هر خوانى از نوعي جواهر باشد ! چون جوان به نزد عيسى عليه السّلام برگشت ، حضرت ده خوان ديگر طلبيد واز أنواع جواهر كه ديدهء كسى مثل آن نديده بود آنها را پر كرد وبا آن جوان فرستاد . چون خوانها را به مجلس پادشاه برد ، حيرت آنها زيادة شد ! پس پادشاه آن جوان را به خلوت طلبيد وگفت : اينها نمىتواند از تو باشد ، وتو را جرأت اقدام به چنين امرى وقدرت ابداى اين غرائب نيست ، بگو اينها از جانب كيست ؟ چون آن پسر تمامى أحوال را به پادشاه نقل كرد پادشاه گفت : نيست آنكه مىگوئى مگر عيسى بن مريم عليه السّلام ، برو وأو را بطلب تا دختر مرا به تو تزويج نمايد .\r\nپس حضرت عيسى عليه السّلام رفت ودختر پادشاه را به عقد أو در آورد ، پادشاه جامه‌هاى فاخر براي جوان حاضر كرد وأو را به حمّام فرستاد وبه أنواع زيورها أو را محلّى گردانيد وآن شب أو را به قصر خود برد ودختر را تسليم أو نمود . چون روز ديگر صبح شد پسر را طلبيد واز أو سؤالها نمود وأو را در نهايت مرتبهء فطانت وزيركى يافت ، چون پادشاه را بغير آن دختر فرزندى نبود ، آن پسر را وليعهد خود گردانيد وجميع امرا وأعيان مملكت خود را طلبيد كه با أو بيعت كردند وأو را بر تخت پادشاهى خود نشانيد .\r\nوچون شب ديگر شد پادشاه را عارضه‌اى عارض شد وبه دار بقا رحلت نمود وآن پسر بر تخت سلطنت متمكن شد وجميع خزائن ودفائن وذخائر أو را تصرف نمود وكافهء امراء ووزراء وسپاهيان واهالى واشراف وأعيان أو را أطاعت كردند ، ودر اين چند روز حضرت عيسى عليه السّلام در خانهء آن پير زال بسر مىبرد ، چون روز چهارم شد آن مربع‌نشين فلك چهارم مانند سلطان أنجم ارادهء غروب از آن بلد نمود ، به پايتخت پسر خاركش آمد\r\n\r\n","description":"","footnote":"","page_name":" 1129 ","page_number":321},
  {"content":"\r\n\r\nكه أو را وداع نمايد ، چون به نزديك أو رسيد خاركش از تخت عزت فرود آمده مانند خار در دامن آن گلدستهء گلستان نبوّت چسبيد وعرض كرد : اى حكيم دانا ! واى هادي رهنما ! چندان حق بر اين ضعيف بينوا دارى كه اگر تمام عمر دنيا زنده بمانم وتو را خدمت كنم از عهدهء عشرى از أعشار آن بيرون نمىتوانم آمد وليكن شبهه‌اى در دل من عارض شده است كه ديشب تا صباح در اين خيال بسر بردم واين أسباب عيش كه براي من مهيّا گردانيده‌اى از هيچ‌يك منتفع نشدم ، واگر حلّ اين عقده از دل من نكنى از هيچ‌يك از اينها منتفع نخواهم شد .\r\nحضرت عيسى فرمود : آن خيال كه جمعيت خاطر تو را به اختلال آورده است چيست ؟\r\nعرض كرد : عقدهء خاطر من آن است كه هرگاه تو قادر هستى كه در سه روز مرا از حضيض خاركشى به أوج جهانبخشى برسانى واز خاك مذلّت برگرفته بر تخت رفعت بنشانى ، چرا خود به آن جامه‌هاى كهنه قناعت كرده‌اى ؟ نه خادمي دارى نه مركوبى نه يارى ونه محبوبى ؟\r\nآن حضرت فرمود : هرگاه زيادة از مطلوب تو براي تو حاصل گرديد ديگر تو را با من چه كار است ؟\r\nعرض كرد : اى بزرگوار نيكو كردار ! اگر توجه نكنى واين عقده را از دل من نگشائى هيچ احسان نسبت به من نكرده‌اى واز هيچ‌يك از اينها كه به من داده‌اى منتفع نخواهم شد .\r\nحضرت عيسى فرمود : اى فرزند ! اين لذّات فانيهء دنيا در نظر كسى اعتبار دارد كه از لذت باقيهء عقبى خبري ندارد ، پادشاهى ظاهري را كسى اختيار مىكند كه لذت پادشاهى معنوي را نيافته باشد ، همان شخصي كه چند روز قبل بر اين تخت نشسته بود وبه اين اعتبارات فانية مغرور شده بود اكنون در زير خاك است ودر خاطر هيچ‌كس خطور نمىكند از براي عبرت بس است دولتي كه به مذلّت تمام منتهى شود ولذّتى كه به مشقت مبدّل گردد به چه كار آيد ؟ ودوستان حق را لذّتها از قرب ووصال جناب مقدس يزدانى وحصول معارف رباني وفيضان حقايق سبحانى هست كه اين لذّتها را در جنب آنها قدرى نيست .\r\nچون جناب عيسوى أمثال اين سخنان را به گوش آن درّ يتيم رسانيد ، أو بار ديگر بر دامن آن حضرت چسبيد وعرض كرد : فهميدم آنچه فرمودى ويافتم آنچه بيان كردى\r\nو \r\n","description":"","footnote":"","page_name":" 1130 ","page_number":322},
  {"content":"\r\n\r\nآن عقده را از دل من برداشتى ، امّا عقده‌اى از آن بزرگتر ومحكمتر در دل من گذاشتى !\r\nعيسى عليه السّلام فرمود : آن كدام است ؟\r\nعرض كرد : آن گره تازه آن است كه از تو گمان ندارم كه در آشنائى با كسى خيانت كنى وآنچه حقّ نصيحت ونيكو خواهى أو باشد بعمل نياورى ، هرگاه تو خود سايهء مرحمت بر سر ما افكندى وبىخبر به خانهء ما درآمدى سزاوار نبود امرى را كه أصيل وباقي است از براي من منع نمائى ودر مقام نفع رسانيدن به من امر فانى ناچيز را به من عطا كنى واز آن سلطنت ابدى ولذّت حقيقي مرا محروم گردانى ؟\r\nحضرت عيسى عليه السّلام فرمود : مىخواستم تو را امتحان كنم وببينم كه قابل آن مراتب عاليه هستى ، وبعد از ادراك اين لذّات فانية ، براي لذّات باقيه ترك اينها خواهى كرد ؟\r\nاكنون اگر ترك كنى ثواب تو عظيمتر خواهد بود وحجتي خواهد بود بر آنها كه اين زخارف باطلهء دنيا را مانع تحصيل سعادات كاملهء آخرت مىدانند .\r\nپس آن سعادتمند دست زد وجامه‌هاى زيبا وزيورهاى گرانبها را انداخت ودست از پادشاهى صوري برداشت وقدم يقين در راه خدا وتحصيل سلطنت معنوي گذاشت ، حضرت عيسى عليه السّلام أو را به نزد حواريان آورد وفرمود : آن گنج كه من گمان داشتم ، اين درّ يتيم بود كه در سه روز أو را از خاركشى به سلطنت رسانيدم وبر همه پشت پا زد وقدم در راه متابعت من نهاد ، وشما بعد از سالهاى سال پيروى من به اين گنج پررنج فريفته شديد ودست از من برداشتيد .\r\nوگفته‌اند : آن فرزند عجوز كه حضرت عيسى عليه السّلام بعد از مردن ، أو را زنده كرد ، همين جوان بود واز أكابر دين شد وجماعت بسيار به بركت أو به راه حق هدايت يافتند « 1 » .\r\nوبه سند معتبر از حضرت رسول صلّى اللّه عليه وآله وسلم منقول است كه فرمود : برادرم عيسى عليه السّلام به شهري وارد شد كه در آنجا مرد وزنى با يكديگر منازعه مىكردند وفرياد مىكردند ، عيسى عليه السّلام پرسيد : چيست شما را ؟ مرد گفت : اى پيغمبر خدا ! اين زن من است وزن نيك وصالحه است ، امّا من أو را دوست نمىدارم ، مىخواهم از أو جدا شوم ! عيسى عليه السّلام فرمود :\r\n\r\n\r\n","description":"","footnote":"\r\n( 1 ) . بحار الأنوار 14 / 280 ؛ عرائس المجالس 393 بطور اختصار .\r\n","page_name":" 1131 ","page_number":323},
  {"content":"\r\n\r\nبه همه حال سببش را بگو كه چرا أو را دوست نمىدارى ؟ عرض كرد : رويش كهنه شده است وطراوتى ندارد بىآنكه پير شده باشد ! حضرت عيسى عليه السّلام به آن زن فرمود :\r\nمىخواهى طراوت روى تو برگردد ؟ عرض كرد : بلى . فرمود : چون چيزى خورى كمتر از قدر سيرى بخور ، زيرا كه طعام كه در سينه بسيار شد مىجوشد ورو را كهنه مىكند . پس زن به فرمودهء آن حضرت عمل كرد وطراوتش عود كرد ومحبوب شوهرش گرديد « 1 » .\r\nپس آن حضرت به شهر ديگر رسيد ، شكايت كردند أهل آن شهر كه : در ميوه‌هاى ما كرم بهم رسيده است وفاسد مىكند ميوه‌هاى ما را . فرمود : سببش آن است كه چون درخت را مىكاريد أول خاك مىريزيد بعد از آن آب مىدهيد ، مىبايد أول آب را به ريشهء درخت بريزيد وبعد از آن خاك . چون چنين كردند كرم از ميوه‌هاى ايشان بر طرف شد « 2 » . پس از آنجا گذشت ووارد شهر ديگر شد ، ديد روهاى أهل آن شهر زرد است وچشمهاى ايشان كبود است ، چون از اين حال به آن حضرت شكايت كردند فرمود : سبب اين علتهاى شما آن است كه گوشت را ناشسته مىپزيد ومىخوريد ، وهيچ جانورى روحش از بدن مفارقت نمىكند مگر كه جنابتى در آن بهم رسد وتا نشويند آن را جنابت از آن بر طرف نمىشود . پس بعد از آن گوشت را شستند ومرضهاى ايشان به صحت مبدّل شد . پس از آنجا گذشت ووارد شهر ديگرى شد كه دندانهاى ايشان ريخته بود وروهاى ايشان باد كرده بود ، چون شكايت اين حال به آن حضرت كردند فرمود : چون مىخوابيد دهانهاى خود را بر هم مىگذاريد ، پس باد در سينهء شما مىجوشد تا به دهان شما مىرسد ، چون راه خروج ندارد بيخ دندانها را فاسد مىكند وروهاى شما را متغير مىگرداند . چون عادت كردند بر اينكه در وقت خوابيدن دهانها را بگشايند ، حال ايشان به صلاح آمد « 3 » .\r\nوبه سند معتبر از حضرت صادق عليه السّلام منقول است كه : روزى حضرت عيسى عليه السّلام در سياحت خود به شهري رسيد كه اهلش مرده بودند واستخوانهاى ايشان در خانه‌ها وبر\r\n\r\n\r\n","description":"","footnote":"\r\n( 1 ) . علل الشرايع 497 ؛ قصص الأنبياء راوندى 273 .\r\n( 2 ) . علل الشرايع 574 ؛ قصص الأنبياء راوندى 273 .\r\n( 3 ) . علل الشرايع 575 ؛ قصص الأنبياء راوندى 274 .\r\n","page_name":" 1132 ","page_number":324},
  {"content":"\r\n\r\nسر راهها افتاده بود ! چون اين حال را مشاهده نمود فرمود : اينها به عذاب الهى هلاك شده‌اند زيرا كه اگر به مرگ طبيعي مرده بودند يكديگر را دفن مىكردند ! پس أصحاب آن حضرت عليه السّلام عرض كردند : مىخواهيم بدانيم قصهء ايشان را كه به چه سبب هلاك شده‌اند ؟ پس حق تعالى وحى نمود به آن حضرت كه : اى روح اللّه ! ايشان را ندا كن تا جواب بگويند ، پس حضرت عيسى عليه السّلام فرمود : اى أهل شهر ! پس يكى از ايشان جواب گفت : لبيك اى روح اللّه ، فرمود : چيست حال شما وقصهء شما چه بود ؟ گفت : صبح در عافيت بوديم وشب خود را در هاويه ديديم . حضرت پرسيد : هاويه كدام است ؟ عرض كرد : دريايى چند است از آتش كه در آن درياها كوهها از آتش است . عيسى عليه السّلام فرمود :\r\nچه عمل شما را به چنين حالي انداخت ؟ عرض كرد : محبت دنيا وعبادت طاغوت ؛ يعنى أطاعت أهل باطل . فرمود : محبت دنياي شما به چه مرتبه رسيده بود ؟ گفت : مانند محبت طفل مادرش را كه هرگاه به أو رو مىآورد شاد مىشود وهرگاه پشت مىكند محزون مىشود . فرمود : عبادت طاغوت شما به چه مرتبه رسيده بود ؟ گفت : هر امر باطلى كه ما را به آن مأمور مىساختند ، أطاعت ايشان مىكرديم . فرمود : به چه سبب تو در ميان ايشان با من سخن گفتى ؟ عرض كرد : زيرا كه ايشان را لجامهاى آتش به دهان زده‌اند وملكي چند در نهايت غلظت وشدت بر ايشان موكّلند ، ومن در ميان ايشان بودم از ايشان نبودم وچون عذاب بر ايشان نازل شد مرا نيز فرو گرفت ، پس من به موئى آويخته‌ام در كنار جهنم ومىترسم كه در جهنم بيفتم . پس عيسى عليه السّلام به أصحاب خود فرمود : خواب كردن بر روى مزبله‌ها وخوردن نان جو با سلامتى دين ، خيرى است بسيار « 1 » .\r\nبه روايت ديگر منقول است كه : روزى حضرت عيسى عليه السّلام با حواريان به راهى مىرفتند ، ناگاه به سگ مردهء گنديده‌اى رسيدند ، حواريان گفتند : چه بسيار متعفّن است بوى اين سگ ؟ حضرت عيسى فرمود : چه بسيار سفيد وخوشايند است دندانهاى آن « 2 » ( وتنبيه فرمود ايشان را كه نظر به عيوب مردم مكنيد هر چند عيب بسيار داشته باشند ،\r\nو \r\n\r\n","description":"","footnote":"\r\n( 1 ) . معاني الأخبار 341 ؛ ثواب الأعمال وعقاب الأعمال 303 ؛ علل الشرايع 466 .\r\n( 2 ) . تنبيه الخواطر 125 .\r\n","page_name":" 1133 ","page_number":325},
  {"content":"\r\n\r\nصفات خوب ايشان را منظور داريد ) .\r\nأيضا مروى است كه : روزى آن حضرت را باران تندى ورعدى وصاعقه‌اى گرفت ، مضطرب شد خواست كه پناهى پيدا كند پس خيمه‌اى از دور نمودار شد ، چون به نزد آن خيمه رسيد زنى را در آن خيمه ديد ، از آنجا برگشت ، ناگاه غارى در كوه به نظرش آمد ، چون به آن غار رسيد ديد شيرى در آنجا خوابيده است ، پس دست بر آن شير گذاشت وگفت : خداوندا ! براي هر چيز مأوايى قرار داده‌اى وبراي من پناهى وجايگاهى قرار نداده‌اى ؟ پس حق تعالى وحى فرمود به أو كه : مأواى تو در محلّ قرار رحمت من است ، بعزت خود سوگند مىخورم كه به عقد تو در مىآورم در روز قيامت صد حوريه‌اى را كه به دست قدرت خود آفريده‌ام ، ودر دامادى تو چهار هزار سال مردم را اطعام كنم كه هر روز آن سألها مانند عمر تمام دنيا باشد ، وامر كنم منادى را كه ندا كند : كجايند آنها كه ترك دنيا كرده بودند ؟ حاضر شويد در دامادى زاهد دنيا عيسى بن مريم « 1 » .\r\nودر حديث ديگر منقول است كه : دنيا را مصوّر گردانيدند براي عيسى عليه السّلام به صورت پيرزالى مهيب كه دندانهايش ريخته بود وخود را به همهء زينتها آراسته بود ! پس آن حضرت عليه السّلام از أو پرسيد : چند شوهر كرده‌اى ؟ گفت : احصا نمىتوان كردن ! فرمود : همه مردند يا همه تو را طلاق گفتند ؟ عرض كرد : بلكه همه را كشتم ! عيسى عليه السّلام فرمود : واي بر حال شوهرهاى باقيماندهء تو كه مىبينند كه تو هر روز يكى را مىكشى واز تو حذر نمىكنند وعبرت از حال گذشتگان نمىگيرند « 2 » .\r\nوبه روايت ديگر منقول است كه : روزى حضرت عيسى عليه السّلام نشسته بود ونظر مىنمود به مرد پيرى كه بيلى به دست گرفته وبه اهتمام تمام زمين را براي زراعت مىكند ، آن حضرت عرض كرد : خداوندا ! طول امل را از أو بردار . چون دعاى آن حضرت مستجاب شد ، آن مرد بيل را از دست انداخت وخوابيد ، پس عيسى عليه السّلام گفت : خداوندا ! طول امل را به أو برگردان ، پس همان ساعت برخاست وبيل را گرفته مشغول كار شد ! حضرت از أو\r\n\r\n\r\n","description":"","footnote":"\r\n( 1 ) . تنبيه الخواطر 140 .\r\n( 2 ) . تنبيه الخواطر 417 .\r\n","page_name":" 1134 ","page_number":326},
  {"content":"\r\n\r\nپرسيد : چرا بيل را انداختى وديگر برداشتى ؟ گفت : در اثناى عمل به خاطرم افتاد كه : تا كي كار خواهى كرد ؟ وبه اين مرتبه از پيرى رسيده‌اى ونمىدانى كه از عمر تو چه مقدار باقي خواهد بود ، پس بيل را انداختم وخوابيدم ، باز به خاطرم رسيد كه : تا زنده‌اى معيشتى مىخواهى ، پس برخاستم مشغول كار شدم « 1 » .\r\nوبه سند معتبر از حضرت رسول صلّى اللّه عليه وآله وسلم منقول است كه : حواريان به عيسى عليه السّلام عرض كردند : اى روح اللّه ! باكى همنشينى كنيم ؟ فرمود : با كسى بنشينيد كه خدا را به ياد شما آورد ، ديدن أو ؛ وبيفزايد در علم شما ، گفتار أو ؛ ورغبت فرمايد شما را در آخرت ، كردار أو « 2 » .\r\nوبه سند معتبر از حضرت امام جعفر صادق عليه السّلام منقول است كه : عيسى عليه السّلام گذشت بر جماعتى كه مىگريستند ، پرسيد : بر چه چيز گريه مىكنند اين گروه ؟ گفتند : بر گناهان خود مىگريند . فرمود : ترك كنند تا خدا بيامرزد « 3 » .\r\nودر حديث معتبر ديگر فرمود كه حضرت رسول صلّى اللّه عليه وآله وسلم فرمود : روزى حضرت عيسى عليه السّلام به قبرى گذشت كه صاحبش را عذاب مىكردند ، پس سال ديگر از آن قبر گذشت صاحب قبر را عذاب نمىكردند ، پس مناجاة كرد : خداوندا ! سال قبل بر اين قبر گذشتم صاحبش را عذاب مىكردند وامسال كه گذشتم عذابش برطرف شده بود ، سبب اين چيست ؟ وحى رسيد به آن حضرت : اى روح اللّه ! صاحب اين قبر فرزندى داشت چون به حدّ بلوغ رسيد صالح شد وراهى از راههاى مسلمانان را براي ايشان اصلاح نمود كه عبورشان از آن آسان باشد ، ويتيمى را به نزد خود جا داد ، پس آمرزيدم أو را به آنچه فرزند أو كرد . پس فرمود : روزى عيسى عليه السّلام به يحيى عليه السّلام گفت : اگر در حقّ تو بدى را بگويند كه در تو باشد ، بدان كه آن گناهى است به ياد تو آورده‌اند ، پس توبه واستغفار كن از گناه ؛ واگر بگويند در حقّ تو گناهى را كه در تو نباشد ، پس بدان كه آن حسنه‌اى است كه براي تو نوشته شده است بىآنكه تعبى بكشى وسختى متحمّل شوى « 4 » .\r\n\r\n\r\n","description":"","footnote":"\r\n( 1 ) . تنبيه الخواطر 280 .\r\n( 2 ) . كافى 1 / 39 .\r\n( 3 ) . امالى شيخ صدوق 401 ؛ ثواب الأعمال وعقاب الأعمال 163 .\r\n( 4 ) . امالى شيخ صدوق 414 .\r\n","page_name":" 1135 ","page_number":327},
  {"content":"\r\n\r\n\r\nفصل چهارم در بيان قصهء نزول مائده است بر قوم حضرت عيسى عليه السّلام به دعاى آن حضرت\r\nحق تعالى مىفرمايد  إِذْ قالَ الْحَوارِيُّونَ يا عِيسَى ابْنَ مَرْيَمَ هَلْ يَسْتَطِيعُ رَبُّكَ أَنْ يُنَزِّلَ عَلَيْنا مائِدَةً مِنَ السَّماءِ  « 1 » « به يادآور آن وقتي را كه حواريان گفتند : اى عيسى پسر مريم ! آيا مىتواند پروردگار تو كه فرو فرستد بر ما خوانى از آسمان ؟ » .\r\nگفته‌اند كه : اين سؤال ايشان قبل از كامل شدن ايمان ايشان بود كه كمال قدرت الهى را نمىدانستند ، يا آنكه مراد ايشان آن بود كه آيا مصلحت مىداند كه چنين كند ؟ يا آنكه به معنى أطاعت باشد يعنى آيا أطاعت تو مىكند اگر اين سؤال بكنى ؟ « 2 » .\r\nبه سند معتبر از حضرت امام جعفر صادق عليه السّلام منقول است كه : قرائت أهل بيت عليهم السّلام « تستطيع ربّك » بوده است به صيغهء خطاب ونصب « ربك » يعنى : آيا مىتوانى اين سؤال را از پروردگار خود بكنى « 3 » ؟\r\n قالَ اتَّقُوا اللَّهَ إِنْ كُنْتُمْ مُؤْمِنِينَ  « 4 » « عيسى عليه السّلام گفت : بترسيد از خدا اگر ايمان به خدا وپيغمبر أو داريد » اين سؤالها را مكنيد كه عاقبت اينها خوب نيست ،  قالُوا نُرِيدُ أَنْ نَأْكُلَ \r\n\r\n\r\n","description":"","footnote":"\r\n( 1 ) . سورهء مائده : 112 .\r\n( 2 ) . مجمع البيان 2 / 264 .\r\n( 3 ) . مجمع البيان 2 / 264 با كمي اختلاف .\r\n( 4 ) . سورهء مائده : 112 .\r\n","page_name":" 1136 ","page_number":328},
  {"content":"\r\n\r\n مِنْها وَتَطْمَئِنَّ قُلُوبُنا وَنَعْلَمَ أَنْ قَدْ صَدَقْتَنا وَنَكُونَ عَلَيْها مِنَ الشَّاهِدِينَ  « 1 » « گفتند :\r\nمىخواهيم بخوريم از آن مائدهء آسمانى ومطمئن شود دل ما وصاحب يقين گرديم به كمال قدرت پروردگار خود وبه علم يقين بدانيم كه تو راست گفته‌اى آنچه به ما خبر داده‌اى وبوده باشيم بر اين مائده از گواهان » كه شهادت دهيم چنين معجزه‌اى از تو به ظهور آمده .\r\n قالَ عِيسَى ابْنُ مَرْيَمَ اللَّهُمَّ رَبَّنا أَنْزِلْ عَلَيْنا مائِدَةً مِنَ السَّماءِ تَكُونُ لَنا عِيداً لِأَوَّلِنا وَآخِرِنا وَآيَةً مِنْكَ وَارْزُقْنا وَأَنْتَ خَيْرُ الرَّازِقِينَ  « 2 » « گفت عيسى بن مريم : خداوندا اى پروردگار ما ! فرو فرست بر ما مائده‌اى وخوان نعمتي از آسمان كه بوده باشد روز نازل شدن آن عيدى براي أول ما وآخر ما - يعنى براي آنها كه در زمان ما هستند وآنها كه بعد از ما بيايند ، يا بخورند از آن مائده أول وآخر ما - وآيتي ومعجزه‌اى باشد از جانب تو بر كمال قدرت تو وحقّيّت پيغمبرى تو ، وروزى كن ما را آن مائده - يا شكر آن مائده را - وتو بهترين روزىدهندگانى .\r\nمروى است كه : در روز يكشنبه مائده نازل شد وبه اين سبب نصارى آن روز را عيد كردند « 3 » .\r\n قالَ اللَّهُ إِنِّي مُنَزِّلُها عَلَيْكُمْ فَمَنْ يَكْفُرْ بَعْدُ مِنْكُمْ فَإِنِّي أُعَذِّبُهُ عَذاباً لا أُعَذِّبُهُ أَحَداً مِنَ الْعالَمِينَ  « 4 » « فرمود خداوند عالميان : بدرستى كه من مىفرستم بر شما آن مائده را پس هر كه كافر شود بعد از آن از شما - يا كفران نعمت كند - پس بدرستى كه عذاب مىكنم أو را عذابي كه نكنم چنان عذاب احدى از عالميان را » .\r\nودر حديث معتبر از حضرت صادق عليه السّلام منقول است كه : چون مائده بر عيسى عليه السّلام نازل شد امر نمود حواريان را كه : مخوريد از آن مائده تا شما را مرخّص گردانم ، پس يك مرد از ايشان خورد از آن مائده ، پس بعضي از حواريان گفتند : اى روح اللّه ! فلان شخص خورد از آن مائده ، عيسى عليه السّلام از أو پرسيد : خوردى ؟ گفت : نه ! ساير حواريان گفتند :\r\n\r\n\r\n","description":"","footnote":"\r\n( 1 ) . سورهء مائده : 113 .\r\n( 2 ) . سورهء مائده : 114 .\r\n( 3 ) . مجمع البيان 2 / 266 .\r\n( 4 ) . سورهء مائده : 115 .\r\n","page_name":" 1137 ","page_number":329},
  {"content":"\r\n\r\nخورد ، عيسى عليه السّلام فرمود : چون برادر مؤمن تو انكار كند امرى را وخود ديده باشى تكذيب ديدهء خود بكن وتصديق أو بكن « 1 » .\r\nبه سند معتبر از حضرت امام محمد باقر عليه السّلام منقول است كه : مائده‌اى كه بر بني إسرائيل نازل شد به زنجيرهاى طلا از آسمان آويخته بود ونه رنگ طعام ونه گردهء نان در آن بود « 2 » .\r\nوبه روايت ديگر : نه ما هي ونه گردهء نان بود « 3 » .\r\nبه سند معتبر از حضرت امام رضا عليه السّلام منقول است كه : چون مائده نازل شد وايمان نياوردند ، مسخ شدند به صورت خوك « 4 » .\r\nوبه روايت ديگر : به صورت ميمون وخوك « 5 » .\r\nودر حديث معتبر از حضرت امام موسى عليه السّلام منقول است كه : خنازير جماعتى از گازران بودند كه تكذيب كردند به مائدهء آسمان وبه صورت خوك شدند « 6 » .\r\nودر تفسير امام حسن عسكرى عليه السّلام مذكور است كه : حق تعالى مائده بر عيسى عليه السّلام فرستاد وبركت داد در چند گردهء نان وچند ما هي كه چهار هزار وهفتصد كس از آن خوردند وسير شدند « 7 » . وباز در آن تفسير مذكور است كه حضرت رسول صلّى اللّه عليه وآله وسلم فرمود :\r\nچون قوم عيسى عليه السّلام از خدا سؤال كردند كه مائده بر ايشان نازل شود ونازل شد وايشان كفران كردند ، خدا ايشان را مسخ كرد به چهار صد نوع از حيوان مانند خوك وميمون وخرس وگربه وبعضي از مرغان وبعضي از حيوانات دريا وصحرا « 8 » .\r\nوعلي بن إبراهيم رحمه اللّه روايت كرده است كه : چون مائده بر ايشان نازل مىشد بر سر آن جمع مىشدند وهمه مىخوردند تا سير مىشدند ، پس اغنيا ومتكبران ايشان گفتند :\r\n\r\n\r\n","description":"","footnote":"\r\n( 1 ) . تفسير عياشى 1 / 350 .\r\n( 2 ) . تفسير عياشى 1 / 350 .\r\n( 3 ) . قصص الأنبياء راوندى 185 .\r\n( 4 ) . تفسير عياشى 1 / 351 .\r\n( 5 ) . تفسير امام حسن عسكرى عليه السّلام 565 ؛ تفسير قمى 1 / 190 .\r\n( 6 ) . تفسير عياشى 1 / 351 .\r\n( 7 ) . تفسير امام حسن عسكرى عليه السّلام 195 .\r\n( 8 ) . تفسير امام حسن عسكرى عليه السّلام 565 .\r\n","page_name":" 1138 ","page_number":330},
  {"content":"\r\n\r\nنمىگذاريم كه مردم پست وفقير از مائده بخورند ، پس حق تعالى مائده را برد به آسمان وايشان را مسخ كرد به صورت ميمون وخوك « 1 » .\r\nوشيخ طبرسى رحمه اللّه نقل كرده است كه : خلاف كرده‌اند در كيفيت نزول مائده وآنچه در آن مائده بود :\r\nاز عمار بن ياسر منقول است كه حضرت رسول صلّى اللّه عليه وآله وسلم فرموده : مائده‌اى كه نازل شد نان وگوشت بود ، زيرا كه از عيسى عليه السّلام سؤال كردند طعامي را كه آخر نشود واز آن بخورند ، پس حق تعالى به ايشان گفت : اين نعمت براي شما خواهد بود تا خيانت نكنيد ومخفى نكنيد وبر نداريد وذخيرة نكنيد ، كه اگر چنين كنيد معذّب خواهيد شد ، پس در همان روز خيانت كردند .\r\nواز ابن عباس منقول است كه حضرت عيسى عليه السّلام به بني إسرائيل گفت : سى روز روزه بداريد وبعد از آن هر چه خواهيد از خدا بطلبيد تا به شما عطا فرمايد ، پس سى روز روزه داشتند وچون فارغ شدند گفتند : اى عيسى ! اگر براي مخلوقى كار مىكرديم به ما طعامي مىداد وما سى روز روزه داشتيم وگرسنگى كشيديم پس دعا كن خدا مائده‌اى از آسمان براي ما بفرستد ، پس ملائكة مائده‌اى براي ايشان آوردند كه هفت گردهء نان وهفت ما هي در آن بود ونزد ايشان گذاشتند تا همه خوردند .\r\nواز حضرت امام محمد باقر عليه السّلام نيز اين مضمون منقول است .\r\nوروايت ديگر آن است كه : هر طعامي در مائده بود بجز گوشت ؛ به روايت ديگر : بجز نان وگوشت ؛ وبه روايت ديگر : بغير از ما هي وگوشت ؛ به روايت ديگر آن است كه : ما هي بود ومزهء هر طعامي در آن بود ؛ وبه روايت ديگر آنكه : ميوه‌اى بود از ميوه‌هاى بهشت ؛ وروايت كرده‌اند كه : هر بامداد وپسين بر ايشان نازل مىشد مانند منّ وسلوى .\r\nواز سلمان فارسي رضى اللّه عنه منقول است كه : عيسى عليه السّلام هرگز تتبّع عيوب مردم نكرد وهرگز بلند بر روى كسى سخن نگفت وهرگز در خنده قهقهه نكرد وهرگز مگسى را از روى خود دور نكرد وهرگز بيني خود را از چيز بدبوئى نگرفت وهرگز بازى وفعل عبث نكرد ،\r\n\r\n\r\n","description":"","footnote":"\r\n( 1 ) . تفسير قمى 1 / 190 .\r\n","page_name":" 1139 ","page_number":331},
  {"content":"\r\n\r\nوچون حواريان از آن حضرت سؤال كردند كه مائده بر ايشان نازل شود ، جامهء پشمينه پوشيد وگريست ودعا كرد براي نزول مائده ، پس سفرهء سرخى در ميان هوا از آسمان فرود آمد وايشان مىديدند ودر اندك زماني نزد ايشان فرود آمد ، پس عيسى عليه السّلام گريست وعرض كرد : خداوندا ! بگردان مرا از شكر كنندگان ، خداوندا ! اين مائده را رحمت گردان وسبب عذاب وعقوبت مگردان . پس يهودان كه منكر آن حضرت بودند امر غريبى مشاهده كردند كه هرگز نديده بودند وبوى خوشى از آن مائده استشمام كردند كه هرگز چنين بوئى به دماغ ايشان نرسيده بود . پس عيسى عليه السّلام برخاست ووضو ساخت ونماز طولانى بجا آورد ودستمال را از روى مائده برگرفت وگفت : « بسم اللّه خير الرّازقين » ، پس ديدند ما هي بريانى در ميان آن خوان بود كه فلس نداشت وروغن از آن مىريخت ونزد سرش نمكى گذاشته بود ونزد دمش سركه گذاشته بود ودورش أنواع سبزيها بود بجز گندنا « 1 » وپنج گردهء نان در خوان بود كه بر روى يكى زيتون بود ، وبر روى دوم عسل ، وبر روى سوم روغن ، وبر روى چهارم پنير ، وبر روى پنجم كباب .\r\nپس شمعون عرض كرد : اى روح اللّه ! اين از طعام دنيا است يا از طعام آخرت ؟\r\nفرمود : از هيچ‌يك نيست بلكه خدا به قدرت كاملهء خود در اين وقت آفريد ، بخوريد از آنچه سؤال كرديد تا خدا أعانت كند شما را واز فضل خود زيادة كند نعمت شما را .\r\nپس حواريان عرض كردند : يا روح اللّه ! امروز يك آيت ديگر مىخواهيم كه از تو ظاهر شود .\r\nعيسى عليه السّلام فرمود : اى ما هي ! زنده شو به اذن خدا ؛ پس ما هي به حركت آمد وفلس وخار آن برگشت وايشان را از مشاهدهء آن حال غريب دهشتي عارض شد ! پس عيسى عليه السّلام فرمود : چرا چيزى چند سؤال مىكنيد كه چون به شما مىدهند كراهت داريد از آن ؟ چه بسيار مىترسم كه شما كارى بكنيد كه به عذاب الهى معذّب شويد . پس عيسى عليه السّلام فرمود :\r\nاى ما هي ! برگرد به حالتي كه بودى به امر خدا ، باز ما هي بريان شد چنانچه بود .\r\nعرض كردند : اى روح اللّه ! تو أول بخور از اين ما هي تا ما بعد از تو بخوريم .\r\n\r\n\r\n","description":"","footnote":"\r\n( 1 ) . گندنا به معنى تره است .\r\n","page_name":" 1140 ","page_number":332},
  {"content":"\r\n\r\nپس عيسى عليه السّلام فرمود : پناه مىبرم به خدا از آنكه من از اين ما هي بخورم ، بلكه هر كه سؤال كرده است بخورد ، پس ترسيدند از خوردن آن ، حضرت عيسى فقيران ومحتاجان وبيماران وصاحبان دردهاى مزمن را طلبيد وفرمود كه از آن مائده بخورند ، وفرمود :\r\nبخوريد كه بر شما گوارا است وبر ديگران بلا است ! پس هزار وسيصد نفر از فقيران وبيماران در آن روز از آن مائده خوردند وسير شدند واز ما هي هيچ كم نشد ، پس مائده پرواز كرد وبسوى آسمان بلند شد وايشان مىديدند تا از نظرشان غائب شد ، پس هر بيمارى كه در آن روز از مائده خورد صحيح شد وهر مريضى كه خورد مرضش زائل شد وهر پريشانى كه خورد غنى ومالدار شد ، وپشيمان شدند آنها كه نخوردند ، وهرگاه نازل مىشد اغنيا وفقرا بر سر آن مائده ازدحام مىكردند ، پس عيسى عليه السّلام ميان ايشان به نوبه مقرر فرمود كه يك روز اغنيا بخورند ويك روز فقرا ، وچهل روز مائده نازل شد كه چاشت مىآمد تا ظهر برپا بود كه از آن مىخوردند ، وچون ظهر مىشد بالا مىرفت وسايه‌اش را مىديدند تا از ايشان پنهان مىشد ، ويك روز مىآمد ويك روز نمىآمد .\r\nپس حق تعالى وحى نمود بسوى عيسى عليه السّلام كه : مائدهء مرا از براي فقرا قرار ده واغنيا را از آن منع كن ، پس اغنيا در خشم شدند وشك كردند در مائده ومردم را به شك مىانداختند ، پس حق تعالى وحى فرمود كه : من بر تكذيب كنندگان شرطي كرده‌ام كه هر كه كافر شود بعد از نزول مائده أو را عذابي كنم كه احدى از عالميان را مثل آن عذاب نكرده باشم .\r\nعيسى عليه السّلام عرض كرد : پروردگارا ! اگر ايشان را عذاب كنى بندگان تواند ، واگر بيامرزى ايشان را پس توئى عزيز حكيم ؛ پس سيصد وسى وسه نفر ايشان را مسخ كرد كه شب در رختخواب خود خوابيده بودند با زنان خود در خانه‌هاى خود ، وچون صبح شد خوك شده بودند ودر راهها ومزبله‌ها مىگشتند وعذره مىخوردند ، وچون مردم اين را ديدند ترسيدند وگريان به نزد عيسى عليه السّلام آمدند ، وأهل آنها كه مسخ شده بودند بر آنها مىگريستند ، پس سه روز زنده ماندند وبعد از آن هلاك شدند « 1 » .\r\n\r\n\r\n","description":"","footnote":"\r\n( 1 ) . مجمع البيان 2 / 266 .\r\n","page_name":" 1141 ","page_number":333},
  {"content":"\r\n\r\n\r\nفصل پنجم در بيان وحىهائى است كه بر حضرت عيسى عليه السّلام نازل گرديده ومواعظ وحكمتهائى كه از آن حضرت صادر شده است\r\nحق تعالى مىفرمايد  وَإِذْ قالَ اللَّهُ يا عِيسَى ابْنَ مَرْيَمَ أَ أَنْتَ قُلْتَ لِلنَّاسِ اتَّخِذُونِي وَأُمِّي إِلهَيْنِ مِنْ دُونِ اللَّهِ  « 1 » « يادآور وقتي را كه خدا گفت : اى عيسى پسر مريم ! آيا تو گفتى به مردم كه : بگيريد مرا ومادر مرا دو خدا بغير از خداوند عالميان ؟ » .\r\nدر أحاديث معتبره از حضرت امام محمد باقر وامام جعفر صادق عليهما السّلام منقول است كه :\r\nخدا اين سخن را هنوز به عيسى عليه السّلام خطاب نكرده است ، وبعد از اين در قيامت خطاب خواهد كرد در وقتي كه نصارى را با آن حضرت حاضر گرداند براي اتمام حجت بر نصارى كه آنچه مىگويند بر عيسى افترا كرده‌اند وأو نگفته است ، واين سؤال را از عيسى خواهد كرد با آنكه خود بهتر مىداند كه أو نگفته است ، وحق تعالى هر امر واقع شدني را كه بيان مىفرمايد به عنوان امر واقع شده وگذشته تعبير مىنمايد « 2 » .\r\n قالَ سُبْحانَكَ ما يَكُونُ لِي أَنْ أَقُولَ ما لَيْسَ لِي بِحَقٍّ  « 3 » « عيسى گفت - يعنى گويد - : پاك مىدانم تو را ومنزّه مىدانم از آنكه تو را در خداوندى شريكي بوده باشد ونيست مرا كه بگويم چيزى را كه حق وسزاوار نيست مرا گفتن آن » ،  إِنْ كُنْتُ قُلْتُهُ فَقَدْ \r\n\r\n\r\n","description":"","footnote":"\r\n( 1 ) . سورهء مائده : 116 .\r\n( 2 ) . تفسير قمى 1 / 190 وتفسير عياشى 1 / 351 .\r\n( 3 ) . سورهء مائده : 116 .\r\n","page_name":" 1142 ","page_number":334},
  {"content":"\r\n\r\n عَلِمْتَهُ تَعْلَمُ ما فِي نَفْسِي وَلا أَعْلَمُ ما فِي نَفْسِكَ إِنَّكَ أَنْتَ عَلَّامُ الْغُيُوبِ  « 1 » « اگر من گفته‌ام آن را پس مىدانى تو آن را ، ومىدانى آنچه در نفس من است - يعنى در خاطر خود پنهان كرده‌ام - ومن نمىدانم آنچه تو پنهان كرده‌اى از معلومات خود از مردم - واطلاق نفس در خدا مجاز است - بدرستى كه توئى بسيار داناى غيبها » .\r\nبه سند معتبر از امام محمد باقر عليه السّلام منقول است در تفسير اين آيهء كريمه كه : اسم أعظم خدا هفتاد وسه اسم است وحق تعالى يك اسم را پنهان كرده است كه به هيچ‌كس تعليم ننموده است ، وهفتاد ودو اسم را به آدم عليه السّلام تعليم داده بود وپيغمبران از أو به ميراث بردند تا به عيسى عليه السّلام رسيد ، پس اين است معنى قول عيسى عليه السّلام كه : مىدانى آنچه در نفس من است يعنى هفتاد ودو اسم كه تو تعليم من كرده‌اى ، ومن نمىدانم آنچه در نفس توست يعنى آن يك اسم كه مخصوص خود گردانيده‌اى « 2 » .\r\nمؤلف گويد : اين حديث مخالفت دارد با أحاديث ديگر بسيار كه گذشت وخواهد آمد كه دانستن آن هفتاد ودو اسم مخصوص پيغمبر آخر الزمان صلّى اللّه عليه وآله وسلم واوصياى معصومين اوست مگر آنكه اين أسماء غير آن أسماء بوده باشد واللّه يعلم .\r\n ما قُلْتُ لَهُمْ إِلَّا ما أَمَرْتَنِي بِهِ أَنِ اعْبُدُوا اللَّهَ رَبِّي وَرَبَّكُمْ  « 3 » « نگفتم مر ايشان را مگر آنچه مرا امر كردى به آن كه : عبادت كنيد خدا را كه پروردگار من وپروردگار شما است » ،  وَكُنْتُ عَلَيْهِمْ شَهِيداً ما دُمْتُ فِيهِمْ فَلَمَّا تَوَفَّيْتَنِي كُنْتَ أَنْتَ الرَّقِيبَ عَلَيْهِمْ وَأَنْتَ عَلى كُلِّ شَيْءٍ شَهِيدٌ  « 4 » « وبودم من بر ايشان گواه ما دام كه در ميان ايشان بودم پس چون مرا بردى از ميان ايشان تو گواه ومطّلع بر أحوال ايشان بودى وتو بر همه چيز گواه ومطّلعى » .\r\n إِنْ تُعَذِّبْهُمْ فَإِنَّهُمْ عِبادُكَ وَإِنْ تَغْفِرْ لَهُمْ فَإِنَّكَ أَنْتَ الْعَزِيزُ الْحَكِيمُ  « 5 » « اگر عذاب كنى\r\n\r\n\r\n","description":"","footnote":"\r\n( 1 ) . سورهء مائده : 116 .\r\n( 2 ) . تفسير عياشى 1 / 351 .\r\n( 3 ) . سورهء مائده : 117 .\r\n( 4 ) . سورهء مائده : 117 .\r\n( 5 ) . سورهء مائده : 118 .\r\n","page_name":" 1143 ","page_number":335},
  {"content":"\r\n\r\nايشان را پس ايشان بندگان تواند ، واگر بيامرزى ايشان را پس بدرستى كه توئى عزيز وغالب بر هر چه اراده كنى ودانائى به حكمتها ومصلحتها » .\r\nوبه سند معتبر از امام جعفر صادق عليه السّلام منقول است كه : إنجيل در شب سيزدهم ماه رمضان نازل شد « 1 » .\r\nودر حديث ديگر از آن حضرت منقول است كه : در شب دوازدهم نازل شد « 2 » .\r\nمؤلف گويد : شايد حديث أول محمول باشد بر نازل شدن بيت المعمور ، چنانچه أول حديث به آن اشعارى دارد .\r\nاز حضرت رسول صلّى اللّه عليه وآله وسلم منقول است كه : إنجيل يكجا نازل شد نوشته در ألواح « 3 » .\r\nوبه سند معتبر از حضرت امام رضا عليه السّلام منقول است كه : چون در مجلس مأمون با علماى هر ملت حجت تمام كرد ، به جاثليق كه عالم نصارى بود فرمود : اى نصراني ! آيا خوانده‌اى در إنجيل كه عيسى عليه السّلام گفت : من مىروم بسوى پروردگار خود وپروردگار شما بار قليطا خواهد آمد بعد از من ، واوست كه شهادت خواهد داد براي من به حق چنانچه من شهادت دادم از براي أو ، واوست كه تفسير وبيان خواهد كرد براي شما هر چيزى را ، واوست كه ظاهر خواهد كرد فضيحتهاى امّتها را ، واوست كه عمود كفر را خواهد شكست ؟\r\nپس جاثليق گفت : هر چه از إنجيل ذكر كنى ، ما به آن اقرار داريم .\r\nفرمود : آيا آنچه گفتم در إنجيل هست ؟\r\nگفت : بلى .\r\nحضرت فرمود : اى جاثليق ! آيا مرا خبر نمىدهى كه إنجيل شما كه ناپيدا شد آن را نزد كي يافتيد وكي آن را براي شما وضع كرد ؟\r\nگفت : ما يك روز إنجيل را نيافتيم ، وبعد از آن تر وتازه آن را يافتيم كه يوحنا ومتّى از\r\n\r\n\r\n","description":"","footnote":"\r\n( 1 ) . كافى 2 / 629 .\r\n( 2 ) . كافى 4 / 157 ؛ من لا يحضره الفقيه 2 / 159 .\r\n( 3 ) . علل الشرايع 470 ؛ اختصاص 44 .\r\n","page_name":" 1144 ","page_number":336},
  {"content":"\r\n\r\nبراي ما بيرون آوردند !\r\nحضرت فرمود : چه بسيار كم مىدانى سرّ إنجيل وعلماى إنجيل را ، اگر چنين باشد كه تو مىگوئى پس چرا اختلاف داريد شما در إنجيل ؟ ! ونيست اختلاف مگر در انجيلى كه در دست شماست ، اگر باقي مىبود بر همان نحو كه أول نازل شده بود اختلاف نمىكرديد در آن وليكن من افاده مىنمايم براي تو سرّ اختلاف إنجيل را : بدان كه چون إنجيل أول ناپيدا شد جمع شدند نصارى بسوى علماى خود وگفتند : عيسى كشته شد وإنجيل ناپيدا شد ، وشما علمائيد چه مصلحت مىدانيد ؟\r\nپس الوقا ومرقابوس گفتند : إنجيل در سينهء ماست ، ما در هر روز يكشنبه يك سفر را براي شما بيرون مىآوريم ؛ پس محزون وغمگين مباشيد ومعبدهاى خود را خالى نگذاريد كه تا در هر روز يكشنبه يك سفر إنجيل را از براي شما مىخوانيم تا همه جمع شود ! پس الوقا ومرقابوس ويوحنا ومتّى نشستند اين إنجيل را براي شما وضع كردند بعد از آنكه إنجيل أول ناپيدا شد ، اين چهار نفر شاگردان گذشتگان بودند ، آيا دانسته‌اى اى جاثليق اين را ؟\r\nجاثليق گفت : من اين را نمىدانستم ، الحال دانستم وبر من ظاهر شد از زيادتى علم تو به إنجيل ، وشنيدم از تو چيزى چند از آنها كه مىدانستم كه دلم شهادت مىدهد كه آنچه تو مىگوئى حق است .\r\nپس حضرت به مأمون وحاضران مجلس فرمود : گواه باشيد بر آنچه أو گفت .\r\nگفتند : گواه شديم .\r\nپس رو كرد به جاثليق وفرمود : بحقّ عيسى ومادرش بگو كه آيا مىدانى كه متّى گفته است : مسيح پسر داود پسر إبراهيم پسر إسحاق پسر يعقوب پسر يهودا پسر خضرون است ؛ ومرقابوس در نسب آن حضرت گفته است : عيسى پسر مريم است وأو كلمهء خداست كه أو را حلول فرمود در جسد آدمي پس انسان شد ؛ الوقا گفته است : عيسى بن مريم ومادرش دو انسان بودند از گوشت وخون پس داخل شد بر ايشان روح القدس ، پس تو مىگوئى كه عيسى بر نفس خود شهادت داده است كه به حق وراستى مىگويم به\r\n\r\n","description":"","footnote":"","page_name":" 1145 ","page_number":337},
  {"content":"\r\n\r\nشما كه بالا نمىرود به آسمان مگر كسى كه از آسمان فرود آمده باشد مگر شتر سواري كه خاتم پيغمبران است كه أو به آسمان بالا خواهد رفت وفرود خواهد آمد ، پس چه مىگوئى در اين قول ؟\r\nجاثليق گفت : اين قول گفتهء عيسى است ، ما انكار نمىكنيم .\r\nفرمود : چه مىگويى در گواهى الوقا ومرقابوس ومتّى كه بر عيسى داده‌اند آنچه به أو نسبت داده‌اند ؟\r\nجاثليق گفت : دروغ بسته‌اند بر عيسى !\r\nحضرت فرمود : اى قوم ! نشنيده‌ايد كه ستايش ايشان كرد وگفت : ايشان علماى انجيلند وگفتهء ايشان حق است ؟\r\nپس جاثليق گفت : اى عالم مسلمانان ! مىخواهم مرا معاف دارى از امر اين گروه .\r\nباز بعد از مناظرات بسيار ، حضرت از أو پرسيد : آيا در إنجيل نوشته است كه پسر زن نيكوكار خواهد رفت وبار قليطا بعد از أو خواهد آمد ، وأو سبك خواهد كرد تكليفهاى دشوار را وتفسير خواهد كرد براي شما هر چيز را وگواهى خواهد داد براي من چنانچه من گواهى دادم براي أو ، من مثلها براي شما آوردم وأو تأويل آنها را براي شما خواهد آورد ، آيا ايمان مىآوريد كه اين در إنجيل است ؟\r\nجاثليق گفت : بلى « 1 » .\r\nدر حديث موثق از حضرت صادق عليه السّلام منقول است كه : از جمله مواعظى كه حق تعالى به عيسى عليه السّلام وحى فرمود اين بود كه :\r\nاى عيسى ! منم پروردگار تو وپروردگار پدران تو ، نام من واحد است ، ومنم يگانه كه تنها همه چيز را خلق كردم وهمه چيز از صنع من است وهمهء خلق در قيامت بسوى من بر مىگردند .\r\nاى عيسى ! توئى مسيح وبا بركت به امر من ، وتو خلق مىكنى از گل مانند هيئت مرغ\r\n\r\n\r\n","description":"","footnote":"\r\n( 1 ) . عيون أخبار الرضا 1 / 162 ؛ توحيد شيخ صدوق 424 ؛ احتجاج 2 / 411 .\r\n","page_name":" 1146 ","page_number":338},
  {"content":"\r\n\r\nبه اذن من ، وتو زنده مىكنى مردگان را به كلام من ، بسوى من رغبت نما واز عقاب من ترسان باش كه پناهى نمىيابى از عذاب من مگر آنكه بسوى من آئى .\r\nاى عيسى ! وصيت مىكنم تو را وصيت كسى كه مهربان باشد بر تو به رحمت در وقتي كه لازم شده است براي تو از جانب من دوستى به سبب آنكه طلب كردى امرى چند را كه موجب خشنودى من است ، پس تو را با بركت گردانيدم در بزرگى وخردسالى ودر هر جا كه باشى گواهى مىدهم كه تو بندهء من وپسر كنيز منى .\r\nاى عيسى ! مرا نزديك دان به خود چنانچه آنچه در خاطر تو مىگذرد به تو نزديك است ، وياد كن مرا براي ذخيرهء آخرت خود ، وتقرّب جو بسوى من به كردن نوافل وسنّتها ، وبر من توكل كن تا كارهاى تو را بسازم ، وبر غير من اعتماد مكن كه كارهاى تو را به أو گذارم ويارى تو نكنم .\r\nاى عيسى ! صبر كن بر بلاهاى من وراضى باش به قضاهاى من وچنان باش كه من مىخواهم كه چنان باشى ، بدرستى كه من مىخواهم اطاعتم كنند ومعصيت من نكنند .\r\nاى عيسى ! زنده دار ياد مرا به زبان خود وجا ده محبت مرا در دل خود .\r\nاى عيسى ! بيدار وآگاه باش در ساعتهايى كه مردم در خواب غفلتند ، وبيان كن براي مردم لطايف حكمتهاى مرا .\r\nاى عيسى ! رغبت‌كننده باش به ثواب من وترسان باش از عذاب من ، وبميران دل خود را از خواهش شهوتهاى دنيا به ترس از من .\r\nاى عيسى ! شبها را رعايت كن براي طلب خشنودى من ، وروزها را به تشنگى بگذران به روزه داشتن براي روز حاجت خود نزد من .\r\nاى عيسى ! سعى كن در نيكيها به قدر طاقت خود تا معروف گردى به نيكى به هر جانب كه متوجه شوى .\r\nاى عيسى ! حكم كن در ميان مردم به آنچه به جهت خير خواهى ايشان به تو وحى كرده‌ام ، وحكم مرا در ميان ايشان برپا دار ، بتحقيق كه فرستاده‌ام براي تو كتابي را كه شفا بخشندهء سينه‌ها است از مرضهاى شك وشبههء شيطان .\r\n\r\n","description":"","footnote":"","page_name":" 1147 ","page_number":339},
  {"content":"\r\n\r\nاى عيسى ! به راستى مىگويم كه ايمان نمىآورد به من كسى از خلق من مگر آن كه خاشع وگريان مىشود براي من ، وخاشع نمىشود براي من مگر آن كه اميد مىدارد از من ثواب مرا ، پس گواه مىگيرم تو را كه أو أيمن است از عقاب من تا تغيير ندهد دين مرا وبدل نكند سنّت مرا .\r\nاى عيسى پسر بكر منقطع از دنيا ومتوسل به حق تعالى - يعنى پسر مريم - ! بر خود گريه كن گريه كردن كسى كه وداع أهل خود كرده باشد در دنيا ودنيا را دشمن داشته باشد وبراي اهلش گذاشته باشد ، ونباشد رغبت أو مگر در آنچه نزد خداست از ثواب آخرت .\r\nاى عيسى ! با اين ترك دنيا كه گفتم بايد كه سخن خود را نرم كنى با مردم ، وبه هر كه برسى سلام بكنى ، وبيدار باشى در وقتي كه ديده‌هاى نيكان نيز در خواب است براي حذر كردن از زلزله‌هاى شديد وهولهاى عظيم روز قيامت در وقتي كه نفع نمىبخشد نه أهل ونه فرزندى ونه مال .\r\nاى عيسى ! سرمه كش ديدهء خود را به ميل اندوه در هنگامى كه أهل بطالت مىخندند .\r\nاى عيسى ! با خشوع باش وصبركننده باش ، پس خوشا حال تو اگر برسد به تو آنچه وعده داده‌ام صبر كنندگان را .\r\nاى عيسى ! هر روز تعلقي از تعلقهاى دنيا را از خود دور كن تا آخر بر تو دشوار نباشد ترك دنيا ، بچش از دنيا آنچه مزه‌اش بر طرف شده است ، پس به راستى مىگويم كه در دست تو نيست مگر همان ساعت وروزى كه در ميانش هستى ، پس اكتفا كن از دنيا به قدر كفاف وسعى كن در تحصيل توشهء آخرت خود واكتفا كن به جامه‌هاى درشت وطعامهاى بىمزه ، زيرا كه مىبينى آنچه مىپوشى ومىخورى آخر به چه چيز منتهى مىشود ، ومىپرسند آنچه را متصرف مىشوى از دنيا كه از كجا بهم رسانيدى ودر كجا صرف كردى ؟\r\nاى عيسى ! بدرستى كه از تو سؤال خواهم كرد در قيامت ، پس رحم كن بر ضعفا چنانچه من بر تو رحم مىكنم وقهر وزجر بر يتيمان مكن .\r\nاى عيسى ! گريه كن بر نفس خود در نماز ، ونقل نما قدمهاى خود را بسوى جاهاى نماز ، وبه من بشنوان صداى لذيذ خود را به ذكر من ، زيرا كه احسان من بر تو بسيار است .\r\n\r\n","description":"","footnote":"","page_name":" 1148 ","page_number":340},
  {"content":"\r\n\r\nاى عيسى ! بسا امّتها را هلاك كردم به گناهى چند كه تو را از آنها نگاهداشتم .\r\nاى عيسى ! مدارا كن با ضعيفان وديدهء ناتوان خود را به آسمان بگشا ومرا دعا كن كه من به تو نزديكم ، ودعا مكن مرا مگر با تضرع وفراغ خاطر از ياد غير من كه اگر چنين مرا بخوانى أجابت تو مىكنم .\r\nاى عيسى ! اين دنياي فانى را نپسنديدم براي ثواب آنها كه پيش از تو بودند ، ونه براي عقاب آنها كه انتقام از ايشان كشيدم ، بلكه ثواب وعقاب هر دو را به آخرت انداختم كه ابدى است وزوال ندارد .\r\nاى عيسى ! تو فانى مىشوى ومن باقي مىمانم ، واز جانب من است روزى تو ونزد من است وقت مردن تو وبسوى من است بازگشت تو وبر من است حساب تو ، پس از من سؤال كن واز غير من سؤال مكن ، ونيكو مرا دعا كن تا به نيكو تو را أجابت كنم .\r\nاى عيسى ! چه بسيارند آدميان وچه كمند صبر كنندگان چنانچه درخت بسيار است ودرختى كه ميوه‌اش نيكو باشد كم است ، پس تو را فريب ندهد خوشايندگى درختى تا ميوه‌اش را نچشى ، يعنى از نيكى ظاهر مردم فريب مخور تا اخلاق واعمال ايشان را امتحان نكنى .\r\nاى عيسى ! فريب ندهد تو را حال كسى كه تمرّد ونافرمانى من مىكند وروزى مرا مىخورد وعبادت غير مرا مىكند پس مرا مىخواند نزد شدتها وبلاها ، ومن دعاى أو را مستجاب مىكنم پس باز بر مىگردد به شرك وگناه خود وترك گناه خود نمىكند ، آيا بر من تمرّد مىكند يا غضب مرا متعرض مىشود ؟ ! پس سوگند مىخورم بذات مقدس خود كه أو را بگيرم گرفتنى كه مفرّى وگريزگاهى از آن نداشته باشد وپناهى بجز من نيابد ، به كجا مىگريزد از آسمان وزمين من ؟ !\r\nاى عيسى ! بگو مر ستمكاران بني إسرائيل را كه : نخوانيد مرا وحال آنكه حرامها را در زير بغل خود گرفته‌ايد وبتها را در خانه‌هاى خود گذاشته‌ايد ، يعنى مالها وفرزندان وزنان خود را بت خود گردانيده‌ايد وآنها را بر رضاى خدا اختيار مىكنيد ، بدرستى كه من سوگند خورده‌ام كه هر كه مرا بخواند أجابت أو بكنم وبا اين حال كه مرا بخوانند أجابت من\r\n\r\n","description":"","footnote":"","page_name":" 1149 ","page_number":341},
  {"content":"\r\n\r\nلعنت خواهد بود بر ايشان تا پراكنده شوند .\r\nاى عيسى ! چند نظر جميل بسوى ايشان كنم وانتظار ايشان كشم وايشان را به درگاه خود طلبم واين گروه در غفلت باشند وبازگشت بسوى من نكنند ، وسخنهاى حق از دهان ايشان بيرون مىآيد ودل ايشان از آن خبر ندارد ، ومتعرض غضب من مىشوند به گناهان واظهار محبت مىنمايند نسبت به مؤمنان .\r\nاى عيسى ! بايد كه زبان تو در آشكار وپنهان يكى باشد ، همچنين دل تو وديدهء تو بايد كه بسوى رضاى آنكه أو را دوست مىدارى نظر كند ، بپيچ دل وزبان خود را از حرام وبپوش ديدهء خود را از آنچه خيرى در آن نيست ، بسا كسى كه يك نظر كند وآن نظر كردن در دلش تخم شهوتي بكارد وآن شهوت أو را هلاك گرداند .\r\nاى عيسى ! رحيم ومهربان باش وچنان باش براي بندگان من كه مىخواهى بندگان من با تو چنان باشند ، وبسيار ياد كن مردن ومفارقت كردن أهل وفرزندان خود را ، ومشغول لهو وأمور باطل مشو كه لهو صاحبش را فاسد مىگرداند ، وغافل مشو از ياد من كه غافل از من دور است ؛ ياد كن مرا به اعمال شايسته تا تو را ياد كنم به رحمت وثواب خود .\r\nاى عيسى ! توبه كن بسوى من بعد از گناه ومرا به اعمال شايسته ياد كن وبه ياد توبه‌كنندگان بياور وايمان بياور به آنكه توبه را قبول مىكنم ، ونزديكى بجو بسوى مؤمنان وامر كن ايشان را كه مرا بخوانند با تو ؛ وزنهار مگذار كه دعاى مظلومى در درگاه من بلند شود كه قسم بذات مقدس خود خورده‌ام كه از براي دعاى أو درى از آسمان بگشايم ودعاى أو را مستجاب گردانم اگر چه بعد از مدتي باشد .\r\nاى عيسى ! بدان كه مصاحب بد گمراه مىكند وهمنشين بد هلاك مىكند ، پس بدان كه باكى همنشينى مىكنى واختيار كن براي خود برادران از مؤمنان .\r\nاى عيسى ! توبه كن بسوى من كه بر من عظيم وبزرگ نمىنمايد آمرزش گناهان ، ومنم رحيم‌ترين رحيمان .\r\nاى عيسى ! عمل كن از براي نفس خود در مهلتى كه يافته‌اى از اجل خود پيش از آنكه بميرى وديگرى از براي تو نكند ، بدرستى كه من جزا مىدهم به حسنه چندين برابر آن ،\r\nو \r\n","description":"","footnote":"","page_name":" 1150 ","page_number":342},
  {"content":"\r\n\r\nگناه ، صاحبش را هلاك مىكند ، وپيشى گير وسعى نما در اعمال صالحه چه بسيار مجلسي هست كه چون اهلش برمىخيزند از عذاب جهنم آزاد شدند .\r\nاى عيسى ! ترك نما دنياي فانى منقطع را وراه رو در اثر منزلهاى آنها كه پيش از تو بوده‌اند ، وايشان را بخوان وبا ايشان راز بگو ، آيا از ايشان صدائى مىشنوى ؟ ! پس از أحوال ايشان پند بگير وبدان كه بزودى تو با ساير زندگان به ايشان ملحق خواهيد شد .\r\nاى عيسى ! بگو به آنها كه تمرّد مىكنند به معصيت من ومداهنه مىكنند با أهل معاصي كه متوقع عقوبت من ومنتظر هلاك شدن باشند كه عن‌قريب مستأصل خواهند شد با هلاك‌شدگان ديگر ، خوشا حال تو اى پسر مريم پس خوشا حال تو اگر اخذ كنى به آدابى كه امر فرموده است تو را به آنها خداوند تو كه رحيم ومهربان است بر تو وابتدأ كرده است\r\nتو را به نعمت پيش از آنكه بطلبى از نهايت كرم خود ، ودر هر شدتي وبلائي فريادرس توست ، پس معصيت أو مكن .\r\nاى عيسى ! بدرستى كه حلال نيست تو را معصيت من ، بتحقيق كه عهد كردم بسوى تو چنانچه عهد كردم بسوى پيغمبرانى كه پيش از تو بودند ومن بر اين عهد از گواهانم .\r\nاى عيسى ! گرامى نداشته‌ام خلقي را به مثل دين خود ، وانعام نكرده‌ام بر كسى به مثل رحمت خود .\r\nاى عيسى ! به آب بشوى ظاهر خود را ودوا كن به حسنات وطاعات دردهاى باطن خود را ، زيرا كه بازگشت تو بسوى من است .\r\nاى عيسى ! عطا نمودم به تو آنچه انعام فرموده‌ام به آن بر تو فراوان بىآنكه آن را مكدّر گردانم به بلائي يا مصيبتى ، واز تو قرضى طلبيدم براي نفع تو پس بخل ورزيدى تا هلاك شدى .\r\nمؤلف گويد : اين خطاب وبعضي از خطابهاى ديگر اگر چه به حسب ظاهر با عيسى عليه السّلام است ، امّا مراد امّت آن حضرت است .\r\nاى عيسى ! خود را زينت ده به دين حق وبه دوستى مساكين ودرويشان وراه رو بر روى زمين به هموارى وشكستگى ، ودر هر بقعهء زمين نماز كن كه همه پاك است .\r\n\r\n","description":"","footnote":"","page_name":" 1151 ","page_number":343},
  {"content":"\r\n\r\nاى عيسى ! كمر ببند براي عبادت من كه هر چه آمدنى است - يعنى مرگ - نزديك است ، وبخوان كتاب مرا با طهارت ووضو ، وبشنوان به من از خود صداى حزينى .\r\nاى عيسى ! خيرى نيست در لذّتى كه دائم نباشد ودر عيشى كه از صاحبش زايل شود .\r\nاى پسر مريم ! اگر ببيند ديدهء تو آنچه من مهيّا نموده‌ام از براي دوستان شايستهء خود ، هرآينه بگدازد دل تو وهلاك شود نفس تو از شوق آنها ؛ مثل خانهء آخرت خانه‌اى نيست ، در آنجا مجاورت مىنمايند با پاكان وداخل مىشوند بر ايشان ملائكهء مقرّبان ، واز جميع أهوال قيامت ايمنند أهل آن خانه وآن خانه‌اى است كه نعيم آن متغير نمىشود واز اهلش زايل نمىشود .\r\nاى پسر مريم ! رغبت نما در تحصيل خانهء آخرت با آنها كه رغبت مىنمايند در آن ، زيرا كه آن خانه نهايت آرزوى آرزو كنندگان است وديدنش خوشايند است ، خوشا حال تو اى پسر مريم اگر بوده باشى از عمل كنندگان براي آن وداخل شوى در آن خانه با پدران خود آدم وإبراهيم عليهما السّلام در باغستانها ونعيمهايى كه هرگز نخواهى بدل نمود آنها را به نعمت ديگر يا از آن خانه منتقل شوى به خانهء ديگر ، چنين جزا مىدهم پرهيزكاران را .\r\nاى عيسى ! بگريز بسوى من با آنها كه مىگريزند از آتشى كه پيوسته زبانه‌اش بلند است ، وآتشى كه داراى غلها وزنجيرها وعذابها است ، وهرگز نسيمى داخل آن نمىشود وهرگز غمى از آن بيرون نمىرود ، وقطعه‌ها است مانند قطعه‌هاى شب تار همه از ظلمت ، هر كه از آن نجات يابد فايز ورستگار است ، ونجات نمىيابد از آن كسى كه از هلاك‌شدگان باشد ، وآن خانهء جباران واز حد بدر روندگان وستمكاران است ، وجاى هر درشت بدخو وهر فخر كنندهء متكبر است .\r\nاى عيسى ! بد خانه‌اى است جهنم براي كسى كه بسوى آن ميل نمايد ، وبد قرار گاهى است خانهء ظالمان ، امر مىكنم تو را كه در حذر باشى از شرّ نفس خود ، پس دانا وبينا باش به عظمت وقهر من .\r\nاى عيسى ! هر جا كه باشى مترصد رحمت من ودر ياد من باش واز عقاب من ترسان باش وگواهى بده كه من تو را خلق كرده‌ام وتو بندهء منى ومن تو را صورت بخشيده‌ام واز\r\n\r\n","description":"","footnote":"","page_name":" 1152 ","page_number":344},
  {"content":"\r\n\r\nرحم به زمين فرستادم .\r\nاى عيسى ! چنانچه شايسته نيست دو زبان در يك دهان ودو دل در يك سينه ، همچنين دو غرض ودو محبت ودو خيال در يك دل نمىباشد ، پس محبت غير مرا از دل خود به در كن تا اعمال تو براي من خالص گردد .\r\nاى عيسى ! ديگران را بيدار مكن در هنگامى كه خود در خواب غفلت باشى ، وديگران را آگاه مكن در حالتي كه خود در لهو ولعب باشى ، وبازگير خود را از شهوتهاى هلاك كنندهء دنيا چنانچه طفل را از شير بازمىگيرند ، وهر شهوت وهر خواهشى كه تو را از من دور مىكند از آنها دورى كن ، بدان كه تو نزد من منزلت رسول امين دارى پس از من در حذر باش كه هر كه را قربش بيشتر است بايد كه حذر أو بيشتر باشد ، بدان كه دنياي تو آخر تو را بسوى من مىافكند ومن تو را به علم خود مؤاخذه خواهم كرد ، وبايد كه نفست ذليل وشكسته باشد در وقتي كه مرا ياد مىكنى ودلت با خشوع باشد در هنگامى كه مرا به ياد مردم مىآورى ، وبايد كه بيدار باشى در وقتي كه غافلان در خوابند .\r\nاى عيسى ! اين نصيحت من است مر تو را وپند وموعظهء من است مر تو را پس قبول كن وبگير از من كه منم پروردگار عالميان .\r\nاى عيسى ! هرگاه صبر كند بندهء من در تحصيل رضاى من ، ثواب عمل أو بر من است ، ومن نزد اويم هرگاه مرا مىخواند ومن بسم از براي انتقام كشيدن از عاصيان خود ، به كجا مىگريزند از من ستمكاران ؟ !\r\nاى عيسى ! نيكو كن سخن خود را ، وهر جا كه باشى عالم ودانا وطلب كنندهء علم باش .\r\nاى عيسى ! حسنات وكارهاى نيك خود را بسوى من بفرست تا آنكه هميشه آنها را براي تو ياد كنم ، وچنگ زن در وصيتها ونصيحتهاى من كه در آنها شفاى دلها است .\r\nاى عيسى ! اگر مكر كنى از مكر من أيمن مباش ، در وقتي كه به خلوت تو را گناهى ميسّر شود ياد مرا فراموش مكن .\r\nاى عيسى ! پيوسته در محاسبهء نفس خود باش چون بازگشت تو بسوى من است تا\r\n\r\n","description":"","footnote":"","page_name":" 1153 ","page_number":345},
  {"content":"\r\n\r\nبيابى از من مثل ثواب عمل كنندگان را ، زيرا كه من اجر ايشان را مضاعف مىدهم ومن بهترين مزددهندگانم .\r\nاى عيسى ! تو را به كلام خود آفريدم بىپدر واز مريم متولد شدى به امر من ، وجبرئيل امين روحي كه من از روحها برگزيده بودم به امر من در مريم دميد تا زنده شدى وبر روى زمين راه رفتى ، اينها همه براي مصلحتى چند بود كه پيوسته در علم قديم من بود .\r\nاى عيسى ! زكريا به منزلهء پدر توست ، ومحافظت كنندهء مادر تو بود ، در وقتي كه به نزد أو مىرفت در محراب وروزى بهشت نزد أو مىيافت ؛ ويحيى نظير توست از ميان ساير خلق من ، بخشيدم أو را به مادرش بعد از پيرى أو بىآنكه در أو ودر شوهرش قوّت فرزند بهم رسانيدن باشد ، خواستم كه از براي أو ظاهر گردد قدرت وپادشاهى من ودر تو هويدا شود توانائى من كه هر چه را به هر نحو كه مىخواهم مىتوانم آفريد ؛ وبدان كه محبوبترين شما نزد من كسى است كه أطاعت من بيشتر كند واز من ترسان‌تر باشد .\r\nاى عيسى ! بيدار باش ونااميد از رحمت من مشو ومرا تسبيح بگو با آنها كه مرا تسبيح مىگويند وبه سخن طيّب مرا به پاكى ياد كن .\r\nاى عيسى ! چگونه كافر مىشوند بندگان به من وحال آنكه همه در تحت قدرت منند ودر زمين من مىگردند وجاهلند به نعمتهاى من ودوستى با دشمن من مىكنند وچنين هلاك مىشوند كافران .\r\nاى عيسى ! بدرستى كه دنيا زندانى است بدبو ، وزينت يافته است در اين زندان براي مردم چيزى چند كه جباران براي آنها يكديگر را مىكشند ، زنهار كه ترك كن دنيا را كه هر نعمت أو زايل مىشود ونعيم آن نيست مگر اندكى .\r\nاى عيسى ! مرا طلب كن در وقتي كه به جامهء خواب مىروى كه در آن وقت نيز مرا مىيابى ، ومرا بخوان در حالتي كه مرا دوست دارى كه من شنواترين شنوندگانم ومستجاب مىكنم دعاى دعا كنندگان را .\r\nاى عيسى ! از من بترس وبندگان مرا از عقوبت من بترسان شايد كه دست كوتاه كنند از آنچه مىكنند ، واگر هلاك شوند دانسته هلاك شوند .\r\n\r\n","description":"","footnote":"","page_name":" 1154 ","page_number":346},
  {"content":"\r\n\r\nاى عيسى ! از درنده مىترسى واز مرگ مىترسى ، پس ، از من كه اينها را آفريده‌ام چرا نمىترسى ؟ !\r\nاى عيسى ! پادشاهى مخصوص من است ودر دست من است ، ومنم پادشاه حقيقي ، اگر أطاعت من كنى تو را داخل بهشت خود مىكنم در جوار صالحان .\r\nاى عيسى ! اگر من با تو در خشم باشم نفع نمىبخشد تو را راضى بودن هر كه از تو راضى باشد ، واگر من از تو خشنود باشم ضرر نمىرساند به تو هر كه با تو در غضب باشد .\r\nاى عيسى ! مرا در پنهان ياد كن تا تو را به رحمتهاى خاصّ پنهان خود ياد كنم ، ومرا آشكارا ياد كن تا تو را در مجمعى بهتر از مجمع آدميان در ملكوت اعلا ياد كنم .\r\nاى عيسى ! مرا دعا كن مانند دعاى غرق شده كه أو را فريادرسى نباشد .\r\nاى عيسى ! سوگند دروغ مخور به من كه عرش من از غضب بر تو مىلرزد .\r\nاى عيسى ! دنيا عمرش كوتاه است وآرزوهايش دراز است ونزد من خانه‌اى هست بهتر از آنچه أهل دنيا جمع مىكنند .\r\nاى عيسى ! بگو به ستمكاران بني إسرائيل كه : چه خواهيد كرد در وقتي كه بيرون آورم از براي شما نامه‌اى كه به راستى سخن گويد وظاهر كند رازهائى را كه پنهان مىكرديد ومشتمل باشد بر هر چه شما كرده‌ايد ؟ !\r\nاى عيسى ! بگو به ستمكاران بني إسرائيل كه : شسته‌ايد روهاى خود را به أنواع گناهان ، وبه عيبها آلوده كرده‌ايد دلهاى خود را ، آيا به من مغرور مىشويد يا بر من جرأت مىكنيد ؟ ! خود را براي أهل دنيا به بوهاى خوش خوشبو مىكنيد واندرونهاى شما نزد من مانند مردارهاى گنديده است كه گويا مردگانيد .\r\nاى عيسى ! بگو به ايشان كه : ناخنهاى خود را قطع كنيد از كسب حرام ، وگوشهاى خود را كر كنيد از شنيدن فحش وكلام قبيح ، وبه دلهاى خود رو به من آوريد كه من پاكيزگى ونيكوئى صورتهاى شما را نمىخواهم بلكه پاكى ونيكى دلهاى شما را مىخواهم .\r\nاى عيسى ! شاد شو به حسنه‌اى كه بكنى كه موجب خشنودى من است ، وگريه كن بر گناه خود كه موجب غضب من است ، وآنچه نمىخواهى نسبت به تو بكنند با ديگرى آن را\r\n\r\n","description":"","footnote":"","page_name":" 1155 ","page_number":347},
  {"content":"\r\n\r\nمكن ، اگر بر جانب راست رويت طپانچه بزنند جانب چپ را پيش كن ، وتقرّب جو بسوى من به دوستى كردن با مردم تا توانى ، واز بىخردان وجاهلان رو بگردان وبا ايشان معارضه مكن .\r\nاى عيسى ! ذليل باش براي آنها كه كارهاى نيك مىكنند وبا ايشان شريك شو در نيكى وگواه باش بر ايشان ، بگو به ستمكاران بني إسرائيل كه : اى دوستان بد وهمنشينان بر بدى ! اگر ترك نكنيد اعمال قبيحهء خود را هرآينه شما را مسخ خواهم كرد به ميمون وخوك .\r\nاى عيسى ! بگو به ظالمان بني إسرائيل كه : أهل حكمت وعلم وعمل از ترس من مىگريند وشما هرزه مىگوئيد ومىخنديد با آن گناهان كه داريد ، آيا براتى از من به شما رسيده است ؟ يا نامهء امانى از عذاب من در دست داريد ؟ يا دانسته متعرض عقوبت من مىشويد ؟ پس بذات مقدس خود سوگند مىخورم كه شما را به عذابي معذّب گردانم كه مثلي وعبرتي باشد براي آيندگان ؛ پس بدرستى كه تو را وصيت مىكنم اى پسر مريم بكر بتول ترك كردهء دنيا به سيّد پيغمبران ودوست من از ميان ايشان احمد كه صاحب شتر سرخ است وصاحب روى نوراني كه نورش جهان را روشن خواهد كرد ، آن پاكدل شديد الغضب از براي من وصاحب حياى بسيار كريم ، بدرستى كه أو رحمت است براي عالميان وبهترين فرزندان آدم است نزد من در روز قيامت وگرامىترين گذشتگان است بر من ونزديكترين پيغمبران است بسوى من ، از عرب بهم خواهد رسيد وبىخط وسواد با علوم اولين وآخرين مبعوث خواهد شد ، ودين مرا در ميان مردم جارى خواهد كرد وصبر خواهد كرد در بلاها وآزارها براي رضاى من وجهاد خواهد كرد با مشركان به بدن خود براي حفظ دين من .\r\nاى عيسى ! تو را امر مىكنم كه خبر دهى به آمدن أو بني إسرائيل را وامر كنى ايشان را كه تصديق أو بكنند وايمان به أو بياورند وپيروى ويارى أو بنمايند . [ عيسى گفت : خدايا ! أو كيست ؟ فرمود : اى عيسى ! أو را راضى كن تا از تو راضى باشم ؛ عيسى گفت : خدايا !\r\n\r\n","description":"","footnote":"","page_name":" 1156 ","page_number":348},
  {"content":"\r\n\r\nقبول كردم پس أو كيست ؟ فرمود : 
  ] « 1 » محمد نام اوست ورسول من است بسوى كافهء مردمان ، ومنزلت أو از همه كس به من نزديكتر است وشفاعت أو نزد من از شفاعت همه كس لازمتر است ، خوشا حال آن پيغمبر وخوشا حال امّت أو اگر تا وقت مردن بر راه حقّ أو درست بمانند ، ستايش خواهند كرد أو را أهل زمين واستغفار خواهند كرد براي امّت أو أهل آسمان ، وامين است بر رسالتهاى من وصاحب ميمنت است ، پاك است از اخلاق بد ، معصوم است از گناهان ، بهترين گذشتگان وآيندگان است نزد من ، ودر آخر الزمان خواهد بود ، وچون أو بيرون آيد آسمان بارانهاى رحمت بر زمين ريزد وزمين أنواع نعمتها وزينتهاى خود را بيرون آورد ، ودست بر هر چيز بگذارد من در آن چيز بركت بگذارم ، زنان بسيار داشته باشد وفرزندان كم داشته باشد ، ودر مكة ساكن گردد در جائى كه إبراهيم أساس كعبه را گذاشت .\r\nاى عيسى ! دين أو سهل وآسان است ، قبلهء أو كعبه است ، وأو از گروه من است ومن با اويم ، پس خوشا حال أو خوشا حال أو ، از براي اوست حوض كوثر وبهترين جاهاى بهشت عدن زندگى كند گرامىترين زندگيها واز دنيا بيرون رود با شهادت ، در قيامت أو را حوضي خواهد بود بزرگتر از ما بين مكة تا مطلع آفتاب از شراب ناب سر به مهر بهشت ، ودر دور آن حوض جامها باشد به عدد ستاره‌هاى آسمان وكوزه‌ها باشد به عدد كلوخهاى زمين ، ودر آن آب لذت جميع شرابها وميوه‌هاى بهشت باشد وهر كه يك شربت از آن بياشامد هرگز تشنه نشود ، وأو را مبعوث خواهم كرد بعد از مدتي كه ميان تو وأو فاصله‌اى شود ، پنهان أو با آشكار أو وكردار أو با گفتار أو موافق باشد ، امر نكند مردم را به چيزى مگر آنكه أول آن را بجا آورد ، دين أو جهاد كردن باشد در دشوارى وآسانى ومنقاد أو گردند أهل شهرها وبراي أو خاضع گردد پادشاه روم بر دين أو ودين پدرش إبراهيم ، در هنگام طعام خوردن نام خدا مىبرد ، به هر كه مىرسد سلام مىكند ، ونماز مىكند در هنگامى كه مردم در خوابند .\r\n\r\n\r\n","description":"","footnote":"\r\n( 1 ) . عبارت داخل كروشه از متن عربى روايت اضافه شده است .\r\n","page_name":" 1157 ","page_number":349},
  {"content":"\r\n\r\nأو را پنج نماز واجب هست در هر شبانه روزى ، كه أول نماز أو اللّه أكبر است وآخر نمازش سلام است ، در وقت هر نماز ندا كنند مردم را به نماز كه نماز خوانند چنانچه در معركهء جنگ مردم را براي جنگ ندا مىكنند ، وقدمها را صف مىكنند در نماز چنانچه ملائكة قدمهاى خود را صف مىكنند ، وخاشع است براي من دل أو ونور در سينهء اوست وحق بر زبان اوست وأو با حق است هر جا كه باشد ، اصلش يتيم است ومانند درّ يتيم از خلق ممتاز است ، مدتي در ميان قوم خود باشد كه قدر أو را نشناسند ومرتبهء أو را ندانند ، ديده‌اش به خواب مىرود ودلش به خواب نمىرود ، وشفاعت كردن مخصوص اوست وزمان امّت أو به قيامت متصل خواهد شد ، چون امّت با أو بيعت كنند دست رحمت من بر بالاى دست ايشان است ، وهر كه بيعت أو را بشكند بر خود ستم كرده است ، وكسى كه وفا كند به بيعت أو من وفا كنم براي أو به بهشت ، پس امر كن ستمكاران بني إسرائيل را كه نام أو را از كتابهاى خود محو نكنند وصفت أو را كه من در كتابهاى ايشان فرستاده‌ام تحريف نكنند ، سلام مرا به أو برسانند بدرستى كه أو را در قيامت مرتبهء عظيمى خواهد بود .\r\nاى عيسى ! هر چه تو را به من نزديك مىگرداند تو را بر آن دلالت كردم ، وهر چه تو را از من دور مىگرداند تو را از آن نهى كردم ، پس هر چه از براي خود بهتر مىدانى آن را اختيار كن .\r\nاى عيسى ! بدرستى كه دنيا شيرين است وتو را در دنيا به كار داشته‌ام كه أطاعت من كنى ، پس اجتناب كن از دنيا آنچه تو را از آن حذر فرمودم وبگير از دنيا آنچه به تو عطا كردم به فضل خود ، ونظر كن در كرده‌هاى خود مانند نظر كردن بندهء گناهكار ، ونظر مكن در عمل ديگران مانند نظر كردن پروردگار ، در دنيا زاهد باش وترك كن لذّات آن را ، ورغبت مكن در آنها كه باعث هلاك تو مىشود .\r\nاى عيسى ! تعقّل وتفكّر ونظر كن در نواحي زمين وعبرت بگير كه چگونه بوده است عاقبت ستمكاران .\r\nاى عيسى ! هر وصيتي كه تو را كردم همه نصيحت وخيرخواهى تو است ، گفته‌هاى من همه حقّ است ومنم خداوند حق ظاهركننده ، وبه راستى مىگويم كه اگر معصيت من\r\n\r\n","description":"","footnote":"","page_name":" 1158 ","page_number":350},
  {"content":"\r\n\r\nبكنى بعد از آنكه تو را خبر كردم نخواهد بود تو را از عقوبت من دوستى وياورى كه دفع آن از تو بكند .\r\nاى عيسى ! ذليل گردان دل خود را به ترس از من ، ونظر كن در دنيا به هر كه حالش از تو پست‌تر است وشكر كن ، ونظر مكن به حال كسى كه از تو به حسب دنيا بالاتر است ، وبدان كه سر هر خطا وگناهى محبت دنيا است پس دوست مدار دنيا را كه من آن را دوست نمىدارم .\r\nاى عيسى ! دل خود را به من شاد گردان وبسيار ياد كن مرا در خلوتها وبدان كه من دوست مىدارم كه لابه وتضرع كنى به درگاه من ، وبايد كه در حال مناجاة من زنده دل باشى نه مرده دل .\r\nاى عيسى ! هيچ چيز را در بندگى با من شريك مكن ، واز غضب من در حذر باش ، ومغرور مشو به صحت بدن ، وخود را در دنيا محل آرزوى مردم مكن كه دنيا مانند سايه است كه بزودى بر طرف شود ، وآنچه مىآيد از دنيا مانند گذشته‌هاى آن است ؛ چنانچه از گذشته‌ها اثرى نمانده است وو بالش مانده است ، آينده نيز چنين خواهد گذشت پس سعى كن در اعمال صالحه به قدر طاقت خود وبا حق باش هر جا كه باشى هر چند تو را پاره پاره كنند وبه آتش بسوزانند ، پس كافر مشو به من بعد از شناختن من ومباش از جاهلان .\r\nاى عيسى ! بريز نزد من آب از ديده‌هاى خود وخاشع شو براي من به دل خود .\r\nاى عيسى ! استغاثه كن به من در حالات شدت كه من فريادرس مكروبانم ومستجاب كنندهء دعاى مضطرّانم ومنم رحم‌كننده‌ترين رحم كنندگان « 1 » .\r\nوبه سند موثق از حضرت امام رضا عليه السّلام منقول است كه : حضرت عيسى عليه السّلام به حواريان گفت : اى بني إسرائيل ! اندوهناك مشويد بر آنچه فوت مىشود از دنياي شما هرگاه به سلامت باشد از براي شما دين شما ، چنانچه اندوهناك نمىشوند أهل دنيا بر\r\n\r\n\r\n","description":"","footnote":"\r\n( 1 ) . كافى 8 / 131 ؛ امالى شيخ صدوق 416 ؛ تنبيه الخواطر 457 ؛ اعلام الدين 227 ؛ تحف العقول 496 .\r\n","page_name":" 1159 ","page_number":351},
  {"content":"\r\n\r\nآنچه فوت شود از دين ايشان هرگاه سالم باشد از براي ايشان دنياي ايشان « 1 » .\r\nودر كتب معتبره از حضرت عيسى عليه السّلام منقول است كه فرمود : خوشا حال آنان كه بر يكديگر رحم مىكنند ، ايشان مرحومند به رحمت الهى در روز قيامت ؛ خوشا حال آنان كه اصلاح مىكنند در ميان مردم ، ايشان مقرّبان درگاه حقّند در قيامت ؛ خوشا حال آنان كه دلهاى خود را پاك كرده‌اند از اخلاق ذميمه ، ايشان محل رحمت خاص الهىاند در قيامت ؛ خوشا حال آنها كه تواضع وفروتنى مىكنند در دنيا ، ايشان بر منبرهاى پادشاهى خواهند بود در روز قيامت ؛ خوشا حال مساكين وفقيران كه از براي ايشان است ملكوت آسمان ؛ خوشا حال آنان كه در دنيا به اندوه مىگذرانند كه شادى براي ايشان است در قيامت ؛ خوشا حال آنها كه در دنيا گرسنه وتشنه مىباشند براي خشوع نزد خدا كه از رحيق بهشت در قيامت مىآشامند ؛ خوشا حال آنان كه به پاكدامنى از مردم دشنام مىشنوند وصبر مىكنند كه ملكوت آسمان براي ايشان است ؛ خوشا حال شما اگر حسد بر شما برند مردم ودشنام دهند شما را وهر كلمهء قبيحى در حقّ شما گويند پس شاد شويد وخوش‌حال گرديد كه به سبب اين مزد شما در آسمان بسيار خواهد بود .\r\nوفرمود : اى بنده‌هاى بد ! ملامت مىكنيد مردم را به گمانى كه به ايشان مىبريد وملامت نمىكنيد خود را بر آنچه به يقين از خود مىدانيد ؟ !\r\nاى بنده‌هاى دنيا ! مىتراشيد سرهاى خود را وكوتاه مىكنيد پيراهنهاى خود را وسرها را به زير مىافكنيد وكينه وصفات ذميمه را از سينه‌هاى خود دور نمىكنيد ؟ !\r\nاى بنده‌هاى دنيا ! مثل شما مثل قبرهاى زينت كرده است كه بيرونش خوشايند است براي نظر كنندگان واندرونش استخوانهاى پوسيده كه به گناه آلوده است .\r\nاى بنده‌هاى دنيا ! مثل شما مثل چراغى است كه از براي مردم روشنى مىبخشد وخود را مىسوزاند .\r\nاى بني إسرائيل ! خود را در مجالس علما درآوريد ودو زانو بنشينيد بدرستى كه خدا\r\n\r\n\r\n","description":"","footnote":"\r\n( 1 ) . امالى شيخ صدوق 401 .\r\n","page_name":" 1160 ","page_number":352},
  {"content":"\r\n\r\nزنده مىگرداند دلهاى مرده را به نور حكمت چنانچه زنده مىكند زمين مرده را به باران درشت قطره .\r\nاى بني إسرائيل ! كم سخن گفتن حكمتى است بزرگ پس بر شما باد به خاموشى كه راحت نيكوئى است وموجب كمي وزر ووبال وسبك شدن گناهان است ، پس محكم كنيد درگاه علم را كه درگاه آن خاموشى است ، بدرستى كه حق تعالى دشمن مىدارد بسيار خنده‌كننده را در غير محلّ تعجب وبسيار راه رونده را بدون حاجت ، وخدا دوست مىدارد والى وپيشوائى را كه مانند شبان از رعيت خود غافل نگردد ، پس از خدا شرم داريد در پنهان چنانچه از مردم شرم مىداريد در آشكار ، وبدانيد كه كلمهء حكمت ، گمشدهء مؤمن است پس بر شما باد به سعى كردن در تحصيل حكمت پيش از آنكه بالا رود واز ميان شما بر طرف شود ، وبالا رفتنش به آن مىشود كه روايت كنندگان حكمتهاى الهى برطرف شوند .\r\nاى صاحب علم ! تعظيم نما دانايان را براي علم ايشان وترك كن منازعه كردن با ايشان را ، وخرد وحقير شمار نادانان را براي جهل ايشان ، ومران ودور مكن نادانان را از خود وليكن ايشان را نزديك خود بطلب وعلم به ايشان بياموز .\r\nاى صاحب علم ! بدان كه هر نعمت كه از شكر آن عاجز شوى به منزلهء گناهى است كه بر آن مؤاخذه گردى ، هر معصيت كه از توبهء آن عاجز شوى به منزلهء عقوبتي است كه به آن معاقب شوى .\r\nاى صاحب علم ! چه بسيار شدتها وبلاها است كه نمىدانى چه وقت تو را فرا خواهد گرفت ، پس مستعد شو براي آنها پيش از آنكه به ناگاه به تو رسد .\r\nوباز منقول است كه روزى حضرت عيسى عليه السّلام به أصحاب خود فرمود كه : اگر احدى از شما بگذرد بر برادر مؤمن خود وببيند كه عورت أو گشوده است ، آيا گشوده‌تر خواهد كرد يا جامه را بر روى عورت أو خواهد انداخت وخواهد پوشيد ؟\r\nگفتند : بلكه خواهد پوشيد .\r\nفرمود كه : نه ، بلكه مىگشائيد جامه را وعورت أو را مكشوف‌تر مىكنيد .\r\n\r\n","description":"","footnote":"","page_name":" 1161 ","page_number":353},
  {"content":"\r\n\r\nگفتند : اى روح اللّه ! چگونه حال ما را چنين بيان كردى ؟\r\nفرمود : زيرا كه بر عيبهاى برادر مؤمن خود مطّلع مىشويد وآنها را نمىپوشيد وأو را رسوا مىكنيد ، اين مثل را براي اين به شما گفتم ، به حق وراستى مىگويم به شما كه من شما را علم مىآموزم كه بعمل آوريد وتعليم ديگران نمائيد وبه شما نمىآموزم كه سبب عجب شما شود وخود را بزرگ دانيد ، بدرستى كه نمىرسيد به آنچه مىخواهيد از ثوابهاى آخرت مگر به ترك مشتهيات دنيا ، وظفر نمىيابيد بر آنچه آروزى آن داريد از درجات عاليه مگر به صبر كردن بر مكروهات وشدتها ، وزنهار كه حذر كنيد از نظر كردن كه در دل مىكارد تخم شهوتي وهمين بس است براي فتنهء صاحبش ، خوشا حال آن كسى كه ديدنش به چشم دل باشد نه به چشم سر ، ونظر مكنيد بر عيبهاى مردم مانند آقايان ونظر كنيد در عيبهاى خود مانند بندگان بدرستى كه مردم دو قسمند : بعضي مبتلايند به عيبها وگناهان وبعضي عافيت يافته‌اند از اينها ، پس اگر به مبتلا نظر كنيد بر أو رحم كنيد وحمد كنيد خدا را كه شما را عافيت داده است از بلاهاى ايشان ، واگر به أهل عافيت نظر كنيد سعى كنيد كه خود را مثل ايشان گردانيد واز خدا عافيت بطلبيد .\r\nاى بني إسرائيل ! شرم نمىكنيد از خدا آب كه مىخوريد بر شما گوارا نيست اگر اندك خاشاكى در ميان آب باشد ، واگر به قدر بزرگى فيل از حرام فرو بريد پروا نمىكنيد ؟ !\r\nاى بني إسرائيل ! در تورات شما را امر كرده است خدا كه نيكى كنيد با خويشان خود وهر كه با شما نيكى كند در برابر أو نيكى بكنيد ، ومن امر مىكنم ووصيت مىكنم شما را كه پيوند كنيد با هر كه از شما قطع مىكند ، وعطا كنيد به هر كه از شما منع عطاى خود مىكند ، واحسان نمائيد به هر كه با شما بدى مىكند ، وسلام كنيد به هر كه شما را دشنام مىدهد ، وانصاف بورزيد با هر كه با شما خصمي مىكند ، وعفو كنيد از هر كه بر شما ستم مىكند همچنان كه دوست مىداريد كه عفو كنند از بديهاى شما ، پس عبرت گيريد به عفو خدا از شما ، آيا نمىبينيد كه آفتاب خدا بر نيكوكار وبدكردار شما مىتابد وباران أو بر صالحان وخطاكاران شما مىبارد ؟ ! واگر شما دوست نداريد مگر كسى را كه شما را دوست دارد ، واحسان مكنيد مگر با كسى كه احسان با شما كند ، ومكافات نكنيد مگر با كسى كه عطا\r\n\r\n","description":"","footnote":"","page_name":" 1162 ","page_number":354},
  {"content":"\r\n\r\nنسبت به شما كند ، پس چه فضيلت خواهد بود شمام را بر غير شما ؟ وسفيهانى كه فضلى وعلمي ندارند نيز آنها را مىكنند ، وليكن اگر مىخواهيد كه دوستان وبرگزيدگان خداوند عالميان باشيد پس احسان كنيد با هر كه با شما بدى كند ودرگذريد از هر كه بر شما ظلم كند وسلام كنيد بر هر كه از شما رو بگرداند ، وبشنويد سخن مرا وحفظ نمائيد وصيت مرا ورعايت كنيد عهد مرا تا فقها ودانايان باشيد .\r\nبه راستى مىگويم به شما كه پيوسته دلهاى شما متوجه جائى است كه گنجهاى خود را در آنجا گذاشته‌ايد كه مبادا تلف شود وضايع گردد ، پس گنجهاى خود را در آسمان بگذاريد تا حفظ شود از آنكه آنها را كرم بخورد ويا دزد ببرد .\r\nبه حق وراستى مىگويم به شما كه بنده قادر نيست كه خدمت كند دو خداوند را چنانچه بايد بكند ، والبتة يكى را بر ديگرى اختيار خواهد كرد هر چند سعى كند ، همچنين جمع نمىشود از براي شما محبت خدا ومحبت دنيا .\r\nبه راستى مىگويم به شما كه بدترين مردم ، عالمي است كه اختيار كند دنياي خود را بر علم خود پس دوست دارد دنيا را وطلب نمايد آن را وسعى كند در آن ، واگر تواند كه جميع مردم را به حيرت گذارد براي دنياي خود پروا نكند ؛ چه نفع مىبخشد كور را گشادگى نور آفتاب وحال آنكه أو نمىبيند ، همچنين نفع نمىبخشد به عالم علمي كه به آن عمل نكند ؛ چه بسيار است ميوه‌هاى درختان واز همه منتفع نمىتوان شد وهمه را نمىتوان خورد ، همچنين علما بسيارند واز علم همه منتفع نمىتوان شد ؛ چه بسيار گشاده است زمين ودر همه جاى زمين ساكن نمىتوان شد ، همچنين سخن‌گويان بسيارند وسخن همه راست نمىباشد وبسيار سخنى اعتماد را نمىشايد ، پس خود را حفظ كنيد از علماى دروغگوئى چند كه جامه‌هاى پشم مىپوشند واز روى شيد ومكر سرها به زير مىافكنند وگناهان را به تزوير ومكر در نظر مردم عبادت مىنمايند واز زير ابروهاى خود مانند گرگان نظر مىكنند وگفتار ايشان مخالف كردار ايشان است ، آيا از درخت خار مغيلان انگور مىتوان چيد ؟ ! واز درخت حنظل انجير مىتوان چيد ؟ ! همچنين گفتار علماى كاذب تأثير نمىكند وداعى نمىشود مگر بر گناه ، نه چنين است كه هر كه سخنى\r\n\r\n","description":"","footnote":"","page_name":" 1163 ","page_number":355},
  {"content":"\r\n\r\nگويد راست گويد .\r\nبه راستى مىگويم به شما كه زراعت در زمين نرم مىرويد وبر روى سنگ نمىرويد ، همچنين حكمت در دل متواضع ونرم وشكسته جا مىكند ونمو مىكند ودر دل متكبران وجباران جا نمىكند ، آيا نمىدانيد كه هر كه سر را بسوى سقف پست بلند مىكند سرش مىشكند وهر كه خم مىشود وسر را پست مىكند در زيرش مىنشيند واز سايه‌اش منتفع مىشود ؟ ! همچنين در خانهء پست دنيا هر كه گردنكشى وتكبر مىكند خدا سرش را مىكوبد وأو را پست وذليل مىكند وهر كه تواضع وشكستگى مىكند از دنيا منتفع مىشود وخدا أو را بلند مىكند .\r\nبدانيد كه در هر مشكى عسل نيكو نمىماند بلكه مشكى كه دريده نباشد وخشك نباشد ومتعفن وفاسد نشده باشد عسل را پاكيزه وطيّب نگاه مىدارد ، همچنين دلها ظرف حكم ومعارف است ، اگر شهوتها وخواهشهاى دنيا سر دل را سوراخ نكند وطمع دنيا آن را چركين نكند ونعمتها ولذّتها آن را خشك وسنگين نكند حكمت را درست نگاه مىدارد وفاسد نمىكند .\r\nبه راستى مىگويم به شما گاهى است كه آتشى در خانه مىافتد واز خانه‌اى به خانهء ديگر سرايت مىكند تا خانه‌هاى بسيار را مىسوزاند مگر آنكه خانهء أول را تدارك كنند وخراب كنند تا پىهاى آن كه آتش در آن كارى نتواند كرد وخانه‌هاى ديگر از ضرر آتش سالم مانند ، همچنين ظلم مانند آتش است اگر ظالم أول را منع كنند ودستش را كوتاه كنند بعد از أو ظالم ديگر بهم نمىرسد كه در ظلم پيروى أو كند ، همچنانچه آتش اگر در خانهء أول چوبى وتخته‌اى نيابد كه بسوزاند سرايت به خانهء ديگر نمىكند .\r\nبه راستى مىگويم به شما كه هر كه بيند ماري متوجه برادر مؤمن اوست كه أو را بگزد وخبردار نكند تا مار أو را بكشد ، أيمن نخواهد بود از آنكه شريك باشد در خون أو ، همچنين هر كه بيند كه برادر مؤمن أو گناهى مىكند وأو را از عاقبت آن گناه نترساند تا وبال آن گناه به أو برسد أيمن نباشد از آنكه در گناه أو شريك باشد ، وكسى كه قادر باشد\r\n\r\n","description":"","footnote":"","page_name":" 1164 ","page_number":356},
  {"content":"\r\n\r\nكه ظالمي را از ظلم أو بكيباند « 1 » ونكند چنان است كه خود آن ظلم را كرده باشد ، وچگونه ظالم از ستم خود بترسد وحال آنكه أيمن است در ميان شما وكسى أو را نهى نمىكند وسرزنش نمىكند وكسى دستش را از ظلم نمىگيرد ، پس چرا دست كوتاه كنند ستمكاران وچگونه مغرور نشوند به ستم خود ؟ !\r\nآيا همين بس است شما را كه بگوئيد ما ظلم نمىكنيم وهر كه ظلم خواهد بكند ؟ ! وببينيد كه ظلم مىكند ومنع نكنيد وسعى در دفع آن ننمائيد ؟ ! اگر چنين مىبود كه شما گمان كرده‌ايد حق تعالى در وقتي كه عذاب بر ظالمان مىفرستاد مىبايست كه عذاب أو فرو نگيرد آنها را كه ظلم نكرده‌اند ومنع ظالمان هم نكرده‌اند ، وحال آنكه هرگاه كه خدا بر گروهى عذاب فرستاده است هر دو طايفه را عذاب فرو گرفته است .\r\nواي بر شما اى بنده‌هاى بد ! چگونه اميد داريد كه خدا أيمن گرداند شما را از ترس روز قيامت وحال آنكه از مردم مىترسيد در أطاعت خدا وأطاعت مردم مىكنيد در معصيت خدا ووفا به عهد مردم مىكنيد در امرى چند كه شكنندهء عهد خدا است ؟ !\r\nبه راستى مىگويم به شما كه خدا أيمن نمىگرداند از ترس بزرگ روز جزا كسى را كه بندگان خدا را خداهاى خود داند بغير از خدا .\r\nواي بر شما اى بندگان بد ! از براي دنياي دنى وشهوتهاى فانى تقصير مىنمائيد در تحصيل ملك بهشت ابدى وفراموش مىكنيد هولهاى روز قيامت را ؟ !\r\nواي بر شما اى بندگان دنيا ! از براي نعمت زايل وزندگى منقطع دنيا از خداوند خود مىگريزيد ولقاى ثواب أو را نمىخواهيد ، پس چگونه خدا لقاى شما را خواهد وشما كراهت داريد از لقاى أو ؟ ! وخدا دوست نمىدارد مگر ملاقاة كسى را كه أو ملاقاة خدا را دوست دارد ، وكراهت دارد خدا از لقاى كسى كه لقاى أو را كراهت داشته باشد ، وچگونه دعوايى مىكنيد وگمان مىبريد كه شما دوستان خدائيد بغير از مردم وحال آنكه مىگريزيد از مرگ وچسبيده‌ايد به دنيا ؟ ! چه فايده بخشد مرده را خوشبوئى حنوط أو ويا\r\n\r\n\r\n","description":"","footnote":"\r\n( 1 ) . كيباندن : منحرف ساختن .\r\n","page_name":" 1165 ","page_number":357},
  {"content":"\r\n\r\nسفيدى كفن أو وحال آنكه در خاك اينها مىپوسند ؟ ! همچنين نفعي نمىدهد شما را خوشايندگى دنياي شما كه زينت يافته است براي شما وحال آنكه همه از شما مسلوب وزايل مىشود ؛ وچه فايده بخشد شما را پاكيزگى بدنها وصفاى رنگهاى شما وحال آنكه بازگشت شما بسوى مرگ است ودر خاك خواهيد ماند ودر تاريكى قبرها به سر خواهيد برد چندان كه از خاطرها محو شويد ؟ !\r\nواي بر شما اى بنده‌هاى دنيا ! مثل شما مثل كسى است كه در آفتاب چراغ افروزد وحال آنكه فائده نمىبخشد أو را ، ودر شب تار در ظلمت نشيند وچراغ نيفروزد وحال آنكه چراغ را براي تاريكى به أو داده‌اند ، زيرا كه نور علم خود را براي دنيا به كار مىفرمائيد وحال آنكه معيشت دنياي شما را خداوند شما متكفل شده است وعلم شما در آن فائده نمىدهد ، وبه نور علم راه آخرت را طي نمىكنيد وحال آنكه براي آن علم را به شما داده‌اند ، وبىنور علم آن راه را طي نمىتوانيد كرد ، مىگوئيد كه آخرت حقّ است وپيوسته مشغول تهيهء دنياي خود گرديده‌ايد ، مىگوئيد كه مرگ حقّ است واز مرگ مىگريزيد ، مىگوئيد كه خدا مىشنود ومىبيند ونمىترسيد از آنكه اعمال بد شما را احصا مىكند ، پس چگونه تصديق شما كند كسى كه اين أقوال را از شما شنود وآن اعمال را از شما بيند ؟ !\r\nبدرستى كه كسى كه بىعلم دروغ گويد معذورتر است از كسى كه با علم دروغ گويد اگر چه در هيچ دروغى عذر نمىباشد .\r\nبه راستى مىگويم به شما كه چون چهارپا را سوار نشوند ورياضت وكار نفرمايند چموش مىشود وخلقش متغير مىشود ، همچنين دلها را اگر به ياد مرگ نرم نكنند وبه مشقت عبادت آن را هموار نكنند سنگين وسركش مىشود ، خانهء تاريك را چه فايده مىبخشد چراغى كه در بامش بيفروزند وميان خانه تاريك وبا وحشت باشد ؟ ! همچنين نفع نمىدهد شما را نور علمي كه از دهانهاى شما بيرون مىآيد ودلهاى شما از آن خالى وبىبهره باشد ، پس بزودى در خانه‌هاى تاريك خود چراغ برافروزيد ودلهاى سنگين تيرهء خود را به نور حكمت روشن گردانيد پيش از آنكه زنگ گناهان بر آنها بنشيند واز سنگ\r\n\r\n","description":"","footnote":"","page_name":" 1166 ","page_number":358},
  {"content":"\r\n\r\nسخت‌تر شود ؛ وچگونه طاقت برداشتن بارهاى گران دارد كسى كه يارى نجويد از مردم در برداشتن آنها ؟ ! يا چگونه سبك مىشود گناهان كسى كه طلب آمرزيدن آنها از خداوند خود نكند ؟ ! وچگونه پاكيزه مىباشد جامهء كسى كه پوشد ونشويد آن را ؟ ! يا چگونه پاك مىشود از گناهان كسى كه تكفير آنها به حسنات نكند ؟ ! وچگونه نجات مىيابد از غرق شدن كسى كه دريا را بىكشتى عبور كند ؟ ! يا چگونه نجات مىيابد از فتنه‌هاى دنيا كسى كه دواى آن به سعى واهتمام در عبادت نكند ؟ ! وچگونه مسافر بىراهنما به منزل مىرسد ؟ ! وهمچنين چگونه به بهشت مىرسد كسى كه مسائل دين خود را نداند ؟ ! وچگونه به خشنودى خدا مىرسد كسى كه فرمانبردارى أو نكند ؟ ! وچگونه عيب روى خود را مىبيند كسى كه در آئينه نظر نكند ؟ ! وچگونه كامل مىگرداند دوستى خليل ودوست خود را كسى كه براي أو ندهد بعضي از آنها را كه نزد خود دارد ؟ ! وهمچنين چگونه كامل مىگرداند محبت پروردگارش را كسى كه قرض ندهد به خدا بعضي از آنها را كه روزى أو كرده است ؟ !\r\nبه راستى مىگويم به شما كه چنانچه نقصى به دريا نمىرسد اگر كشتى در آن غرق شود وهيچ ضرر به أو نمىرساند ، همچنين معصيتهاى شما از بزرگى خدا چيزى كم نمىكند وهيچ ضرر به أو نمىرسد ، بلكه نقص وضرر به خود مىرسانيد ؛ وچنانچه نور آفتاب كم نمىشود از بسيارى مردم كه در آن گردند واز آن منتفع شوند بلكه همه در روشنى آن زندگى مىكنند واز آن منتفع مىشوند ونورش كاسته نمىشود ، همچنين از خزانهء خدا كم نمىشود روزى بسيار كه به شما بدهد ، بلكه به روزى أو تعيّش مىكنيد وبه روزى أو زندگانى مىكنيد ، وهر كه شكر كند نعمتش را زيادة مىگرداند وأو جزا دهنده وداناست .\r\nواي بر شما اى مزدوران بد ! مزد را تام مىگيريد وروزى پروردگار خود را مىخوريد وجامهء أو را مىپوشيد وخانه‌ها در زمين أو بنا مىكنيد وعمل آن خداوندى كه شما را كار فرموده است ضايع مىكنيد ، وعن‌قريب پروردگار عمل طلب خواهد كرد از شما آن عملها را كه فاسد كرده‌ايد ونازل خواهد كرد بر شما عذابي كه مورث مذلت شما باشد ، وخواهد فرمود كه گردنهاى شما را از بيخ ببرند ودستهاى شما را از بندها قطع كنند ، وامر خواهد\r\n\r\n","description":"","footnote":"","page_name":" 1167 ","page_number":359},
  {"content":"\r\n\r\nكرد كه جسدهاى شما را بر سر راهها بيفكنند تا پند گيرند از شما پرهيزكاران وعبرتي باشيد براي ستمكاران .\r\nواي بر شما اى علماى بد ! در خاطر خود مگذرانيد كه حق تعالى اجلهاى شما را براي اين از شما تأخير كرده است كه مرگ بر شما نازل نخواهد شد ، بزودى مرگ خواهد رسيد به شما وشما را از خانه‌هاى خود بيرون خواهد كرد ، پس امروز دعوت حق تعالى را در گوشهاى خود جا دهيد ، واز اين روز شروع كنيد در نوحه كردن بر جانهاى خود ، واز اين وقت بگرييد بر گناهان خود ، واز امروز تهيه واستعداد سفر خود را بگيريد ومبادرت نمائيد به توبه بسوى پروردگار خود .\r\nبه راستى مىگويم به شما كه چنانچه بيمار نظر مىكند به طعامهاى لذيذ ورغبت به آنها نمىكند واگر بخورد لذّت نمىيابد به سبب شدت وجعى كه دارد ، همچنين كسى كه درد محبت دنيا در دل أو هست از عبادت لذّت نمىيابد وشيرينى عبادت الهى را نمىفهمد به سبب آنكه محبت مال دنيا أو را رنجور كرده است ؛ چنانچه بيمار را خوش مىآيد كه طبيب دانا براي أو دوائى را وصف كند به اميد شفا ، چون به خاطرش مىآيد تلخى دوا وبدى طعم آن بر أو مكدّر مىشود شفا ، همچنين أهل دنيا لذت مىيابند از بهجت وحسن دنيا وأنواع لذّاتى كه در دنيا هست ، چون بىخبر رسيدن مرگ را به خاطر مىرسانند تلخ مىشود عيشهاى ايشان ومكدّر مىشود لذّتهاى ايشان .\r\nبه راستى مىگويم به شما كه همهء مردم ستاره‌ها را مىبينند وليكن هدايت نمىيابند به آنها مگر كسى كه مجارى ومنازل وطريق حركتهاى آنها را داند ، همچنين همهء شما حكمت وعلوم حق را درس مىگوئيد وهدايت نمىيابد از شما به آنها مگر كسى كه عمل كند به آنها .\r\nواي بر شما اى بندگان دنيا ! گندم را پاك كنيد وپاكيزه بشوئيد ونيكو خرد كنيد تا مزه‌اش را بيابيد وخوردنش بر شما گوارا باشد ، همچنين خالص گردانيد ايمان خود را از خس وخاشاك شك وشبهه وريا وكامل گردانيد آن را به اعمال صالحه تا حلاوت ايمان را بيابيد ونفع بخشد شما را عاقبت آن .\r\n\r\n","description":"","footnote":"","page_name":" 1168 ","page_number":360},
  {"content":"\r\n\r\nبه راستى مىگويم به شما كه اگر چراغى را بيابيد كه به روغن قطران - كه گنديده‌ترين روغنها است - افروخته‌اند در شب تارى هرآينه از نور آن منتفع خواهيد شد ومانع نخواهد شد شما را از انتفاع به آن بوى قطران ، همچنين سزاوار آن است شما را كه حكمت وعلم حق را بگيريد از هر كه آن را نزد أو بيابيد ومانع نشود شما را آنكه خود عمل به آن نمىكند .\r\nواي بر شما اى بنده‌هاى بدكردار ! نيستيد مانند حكيمان كه تعقّل كنيد حق را ، ونيستيد مانند بردباران كه دانا گرديد به مسائل دين خود ، ونيستيد مانند دانايان كه به علوم الهى دانا گرديد ، ونيستيد مانند غلامان پرهيزكار ونه مانند آزادان بزرگوار كه از بندگى تعلقات نفساني آزاد شده‌اند ، ونزديك است كه دنيا شما را از بيخ بركند پس بر رو در اندازد وبينىهاى شما را بر خاك مذلت بمالد وگناهان شما موى پيشانى شما را بگيرد وبكشد وعلم شما بر عقب گردن شما بزند تا تسليم كنند شما را بسوى پادشاه جزا دهنده ، عريان وتنها ، پس جزا دهد شما را به بديهاى اعمال شما .\r\nاى بنده‌هاى دنيا ! شما را به سبب دانائى ، پادشاهى نداده‌اند بر همهء خلايق كه علم خود را پس پشت انداخته‌ايد وبه آن عمل نمىكنيد ورو به دنيا آورده‌ايد وبه اغراض دنيا حكم مىكنيد وبراي دنيا تهيه مىگيريد ودنيا را اختيار كرده‌ايد بر آخرت وآن را آبادان مىكنيد تا يكى از براي دنيا خواهيد بود وخدا را در شما بهره‌اى نخواهد بود .\r\nبه راستى مىگويم به شما كه در نمىيابيد شرف آخرت را مگر به ترك آنچه دوست مىداريد از دنيا ، پس ميندازيد توبه را به فردا كه پيش از آمدن فردا شبى وروزى هست وقضاى الهى در أول وآخر روز به بندگان مىرسد ، پس چه مىدانيد كه تا فردا خواهيد ماند وتوفيق توبه خواهيد يافت .\r\nبه راستى مىگويم به شما كه گناهان كوچك كه مردم حقير مىشمارند از مكيده‌ها ودامهاى شيطان است كه حقير وخرد مىنمايد آنها را در نظر شما كه از كردن آنها پروا نكنيد ، چون جمع شدند بسيار مىشوند وشما را فرو مىگيرند وهلاك مىكنند .\r\nبه راستى مىگويم به شما كه خود را به دروغ مدح كردن وخود را در دين تزكيه كردن\r\nو \r\n","description":"","footnote":"","page_name":" 1169 ","page_number":361},
  {"content":"\r\n\r\nثنا گفتن سر كردهء شرور وبديها است ، ودوستى دنيا سر كردهء هر گناه است .\r\nبه راستى مىگويم به شما كه تأثير هيچ عمل در شرف وبزرگى آخرت ويارى وياورى بر حوادث وبلاهاى دنيا مانند نمازى نيست كه بر آن مداومت نمائيد ، وهيچ عملي آدمي را به خدا نزديكتر نمىگرداند از نماز ، پس مداومت نمائيد بر نماز زيرا هر عمل شايسته‌اى كه بنده را به خدا نزديك گرداند نماز از آن بهتر است ونزد خدا برگزيده‌تر است .\r\nبه راستى مىگويم به شما كه هر عملي كه كند ستم كشيده‌اى وانتقام از ظالم خود نكشيده باشد نه به گفتار ونه به كردار ونه كينه‌اى كه از أو در دل داشته باشد در ملكوت آسمان ثواب آن عظيم است ، بگوئيد كدام يك از شما روشنائى را ديده است كه نامش تاريكى باشد يا تاريكى ديده است كه نامش روشنائى باشد ؟ ! همچنين جمع نمىشود براي بنده كه هم مؤمن باشد وهم كافر ، يا هم اختيار كنندهء دنيا باشد وهم رغبت‌كننده در آخرت ، آيا ديده‌ايد كسى را كه جو بكارد وگندم درو كند يا گندم بكارد وجو درو كند ؟ ! همچنين هر بنده‌اى در آخرت آن را درو كند كه در دنيا كشته است وجزا داده مىشود به آنچه كرده است .\r\nبه راستى مىگويم به شما كه مردم در علم حكمت دو صنفند : يكى آن است كه حكمت را به گفتار خود محكم مىكند وبه كردار خود ضايع مىكند ، وديگرى آن است كه به گفتار خود حكمت را محكم مىكند در ميان مردم وبه نيكى كردار خود تصديق گفتار خود مىكند ، چه بسيار فرق هست ميان اين دو كس ، پس خوشا حال علماى به كردار وواي بر حال علماى به گفتار .\r\nبه راستى مىگويم به شما كسى كه پاك نكند از ميان زراعت خود گياههاى باطل را ، بسيار مىشوند تا زراعت أو را فرا مىگيرند وفاسد مىكنند ، همچنين هر كه از دلش محبت دنيا را بيرون نكند ريشهء آن قوى مىشود تا تمام دل أو را فرا مىگيرد وبعد از آن مزهء محبت آخرت را نمىيابد .\r\nاى بندگان دنيا ! مسجدهاى پروردگار خود را زندان بدنهاى خود گردانيد ودلهاى خود را خانه ومسكن تقوا وپرهيزكارى گردانيد وآنها را مأوى ومحلّ سكناى شهوتها\r\n\r\n","description":"","footnote":"","page_name":" 1170 ","page_number":362},
  {"content":"\r\n\r\nمگردانيد .\r\nبه راستى مىگويم به شما كه هر كه در بلا جزع بيشتر مىكند محبت دنيا را بيشتر دارد ، وهر كه در بلا صبر بيشتر مىكند أو زاهدتر است در دنيا .\r\nواي بر شما اى علماى بد ! آيا مردگان نبوديد خدا شما را زنده كرد ؟ ! چون شما را زنده كرد به علم وكمال ، مرديد به ترك عمل به آنها ؛ واي بر شما ! آيا امّى وبىخط وسواد نبوديد پس شما را عالم كرد ، پس چون عالم كرد شما فراموش كرديد خدا را ؛ آيا نبوديد عارى از آداب پس آداب حسنه را به شما آموخت ، چون ياد گرفتيد به جهالت وسفاهت خود برگشتيد ؟ ! واي بر شما ! آيا گمراه نبوديد شما را هدايت كرد ، چون هدايت كرد شما را گمراه شديد ؟ ! واي بر شما ! آيا كور نبوديد شما را بينا كرد ، چون شما را بينا كرد كور شديد ؟ ! واي بر شما ! آيا كر نبوديد وشما را شنوا كرد ، چون شنوا كرد شما را كر شديد ؟ ! واي بر شما ! آيا لآل نبوديد وشما را گويا كرد ، چون شما را گويا كرد لآل شديد از گفتن حق ؟ ! واي بر شما ! آيا طلب فتح ونصرت نكرديد از خدا وبه شما كرامت كرد ، چون نصرت يافتيد از دين برگشتيد ؟ ! واي بر شما ! آيا ذليل نبوديد در ميان خلق وشما را عزيز كرد ، چون عزيز شديد قهر وجبر كرديد بر زير دستان خود واز حدّ خود تجاوز كرديد ونافرمانى خدا كرديد ؟ ! واي بر شما ! آيا ضعيف نبوديد در زمين كه مىترسيديد مردم شما را بربايند پس شما را يارى كرد خدا وقوّت بخشيد ، چون يارى كرد شما را تكبر وتجبر كرديد ؟ ! پس واي بر شما از خوارى روز قيامت كه چگونه شما را ذليل وبىمقدار وخرد وبىاعتبار خواهد كرد .\r\nواي بر شما اى علماى بد ! كه اعمال ملحدان مىكنيد واميد مرتبهء آنها داريد كه بهشت را خدا به ايشان به ميراث مىدهد وبه روش ايمنان از عقوبات الهى مطمئن گرديده‌ايد ، امر خدا موافق خواهش وآروزهاى شما نخواهد بود وبراي مردن به دنيا آمده‌ايد وبراي خراب شدن خانه‌ها مىسازيد ومزرعه‌ها آباد مىكنيد ، آنچه تهيه مىكنيد از براي وارثان خود مهيّا مىكنيد .\r\nبه راستى مىگويم براي شما كه موسى عليه السّلام به شما مىگفت : قسم دروغ به خدا\r\n\r\n","description":"","footnote":"","page_name":" 1171 ","page_number":363},
  {"content":"\r\n\r\nمخوريد ، من مىگويم كه قسم راست ودروغ مخوريد به خدا وليكن بگوئيد « نه » و « آرى » بىسوگند .\r\nاى بني إسرائيل ! بر شما باد به خوردن سبزيهاى صحرائى ونان جو وشما را حذر مىفرمايم از نان گندم كه مىترسم به شكر آن قيام ننمائيد .\r\nبه راستى مىگويم به شما كه هر سخن بدى كه مىگوئيد جوابش را در قيامت خواهيد شنيد .\r\nاى بنده‌هاى بد ! هر يك از شما كه خواهد قرباني در درگاه خدا بكشد وبه خاطرش آيد كه برادر مؤمنش از أو آزرده است ، پس ترك كند قرباني را وبرود برادر خود را از خود راضى كند وبرگردد قرباني كند تا قبول گردد .\r\nاى بنده‌هاى بد ! اگر كسى رداى شما را بردارد پيراهن خود را نيز به أو بدهيد ، وكسى كه بر شما طپانچه بزند طرف ديگر رو را پيش داريد ، وكسى كه شما را يك ميل راه به زور ببرد كه بارى بر دوش شما گذارد يك ميل ديگر نيز به طيب خاطر خود با أو برويد وبار أو را ببريد .\r\nبه راستى مىگويم به شما كه چه فايده مىبخشد شما را كه ظاهر شما صحيح باشد هرگاه باطن شما فاسد باشد ؟ چه نفع دارد براي شما آنكه بدنهاى شما خوشبو باشد هرگاه اندرونهاى شما بد بو باشد از اخلاق ذميمه ؟ چه فايده دهد پاكيزگى پوستهاى شما ودلهاى شما به لوث گناهان ملوّث باشد ؟\r\nبه راستى مىگويم به شما كه مباشيد مانند آردبيز كه آرد نيكو را بيرون مىكند ونخاله وسبوس را نگاه مىدارد ، وهمچنين شما كلمات حكمت نيكو را از دهان خود بيرون مىكنيد وكينه وصفات ذميمه ونيّات فاسده را در سينه‌هاى خود مىگذاريد .\r\nبه راستى مىگويم به شما كه أول بديها را از خود دور كنيد بعد از آن نيكيها را طلب كنيد تا شما را فايده بخشد ، زيرا كه چون خير وشر را با يكديگر جمع كنيد خير به شما نفع نمىبخشد .\r\nبه راستى مىگويم به شما كسى كه داخل نهر مىشود البتة جامهء أو تر مىشود هر چند\r\n\r\n","description":"","footnote":"","page_name":" 1172 ","page_number":364},
  {"content":"\r\n\r\nسعى كند كه آب به أو نرسد ، همچنين هر كه محبت دنيا دارد خود را از گناهان نگاه نمىتواند داشت .\r\nبه راستى مىگويم به شما خوشا حال آنها كه شبها پهلو از رختخواب تهى مىكنند وبه عبادت پروردگار خود برمىخيزند ، ايشان را نور دائمي در قيامت خواهد بود به سبب آنكه در تاريكى شب بر پاهاى خود ايستاده‌اند در مسجدها وتضرع مىنمايند بسوى پروردگار خود به اميد آنكه نجات يابند از شدائد روز قيامت .\r\nبه راستى مىگويم به شما دنيا مزرعه‌اى است كه بندگان در آن شيرين وتلخ وخير وشر مىكارند ؛ خير را عاقبت نفع‌دهنده‌اى هست در روز حساب ، وبراي شر بجز عنا وتعب ومشقّت ثمره‌اى نيست در روز درو كردن .\r\nبه راستى مىگويم به شما كه حكيمان عبرت مىگيرند از أحوال جاهلان ، وجاهلان وقتي عبرت مىگيرند كه فايده‌اى نمىبخشد عبرت ايشان .\r\nبه راستى مىگويم به شما اى بنده‌هاى دنيا كه چگونه نعمتهاى آخرت را در مىيابد كسى كه رغبت أو از شهوتهاى دنيا كم نمىشود وهرگز خواهش أو به نهايت نمىرسد .\r\nبه راستى مىگويم به شما اى بنده‌هاى دنيا كه شما نه دنيا را دوست داريد ونه آخرت را ، زيرا كه اگر دنيا را دوست مىداشتيد گرامى مىداشتيد عملي را كه سبب رفاهيت دنياي شما شود ، واگر آخرت را دوست مىداشتيد مىكرديد كردار كسى كه اميد آخرت دارد .\r\nاى بندگان دنيا ! هرگاه عيبهاى حقّ شما را بگويند آزرده مىشويد وهرگاه صفت نيكى چند كه در شما نيست براي شما بگويند شاد مىشويد ، بدانيد كه شياطين در هيچ چيز اين قدر عمارت نكرده‌اند كه در دلهاى شما كرده‌اند ، بدانيد كه خدا دنيا را براي آن به شما داده است كه عمل كنيد در آن براي آخرت ونداده است دنيا را به شما كه شما را مشغول گرداند از آخرت ، ونعمتهاى دنيا را براي شما گشوده است كه بدانيد كه شما را يارى كرده است به آنها بر عبادت خود وشما را أعانت نكرده است به آنها بر گناهان خود ، وشما را امر كرده است در دنيا به طاعت خود وامر نكرده است شما را به معصيتهاى خود ، وشما را أعانت كرده است به دنيا بر حلال ويارى نكرده است به دنيا بر حرام ، وگشادگى داده است\r\n\r\n","description":"","footnote":"","page_name":" 1173 ","page_number":365},
  {"content":"\r\n\r\nدر روزى دنيا بر شما كه به يكديگر احسان كنيد ووسعت نداده است به شما كه با يكديگر عداوت ودشمنى كنيد به سبب آن .\r\nبه راستى مىگويم به شما كه ثواب آخرت را همه كس مىخواهد امّا ميسّر نمىشود مگر براي كسى كه براي تحصيل آن كار كرده باشد .\r\nبه راستى مىگويم به شما كه درخت كامل نمىشود مگر به ميوه‌اى نيكو ، همچنين دين كامل نمىشود مگر به ترك محرّمات .\r\nبه راستى مىگويم به شما كه زراعت بعمل نمىآيد مگر به آب وخاك ، همچنين ايمان صلاحيّت نمىيابد مگر به علم وعمل .\r\nبه راستى مىگويم به شما كه چنانچه آب آتش را خاموش مىكند ، همچنين حلم آتش غضب را فرو مىنشاند .\r\nبه راستى مىگويم به شما كه جمع نمىشود آب وآتش در يك ظرف ، همچنين جمع نمىشود دانائى وعجز در ميان يك دل .\r\nبه راستى مىگويم به شما كه باران از غير ابر نمىباشد ، همچنين عملي كه باعث خشنودى پروردگار شود از غير دل پاك صادر نمىشود .\r\nبه راستى مىگويم به شما چنانچه آفتاب باعث روشنى هر چيز مىشود ، همچنين حكمت باعث روشنى دل مىشود ، وتقوا سر حكمت است ، وحق وراستى درگاه هر خير است ، ورحمت خدا درگاه هر حقّ است ، وكليد رحمت خدا دعا وتضرع وعمل است ، چگونه گشوده مىشود درى بغير از كليد ؟ !\r\nبه راستى مىگويم به شما كه مرد دانا نمىكارد مگر درختى كه خواهد وپسندد وسوار نمىشود مگر بر اسبى كه آن را پسندد ، همچنين مؤمن دانا نمىكند مگر عملي كه پروردگار أو پسندد .\r\nبه راستى مىگويم به شما كه صيقل زدن به اصلاح مىآورد شمشير را وجلا مىدهد آن را ، همچنين كلام حكمت دل را صيقل مىزند وجلا مىدهد ؛ وسخن حكمت دل دانا را زنده مىكند چنانچه آب زمين مرده را زنده مىكند ، وحكمت در دل دانا مانند نور است در\r\n\r\n","description":"","footnote":"","page_name":" 1174 ","page_number":366},
  {"content":"\r\n\r\nتاريكى كه با آن نور راه مىرود در ميان مردم .\r\nبه راستى مىگويم به شما كه سنگها را از سر كوهها نقل كردن آسانتر است از آنكه سخن حقّى را به كسى بگوئى كه نفهمد ، وسعى كردن در علم آن مانند خيسانيدن سنگ است در ميان آب كه نرم شود ومثل آن است كه كسى طعام براي أهل قبرستان ببرد كه بخورند .\r\nپس خوشا حال كسى كه زيادتى كلام خود را كه فايده در آن نباشد وترسد كه موجب غضب خدا گردد ، حبس كند ونگويد ، وسخنى را كه نفهمد نگويد به كسى ، وآرزوى حال كسى در گفتار نيك نكند تا كردار نيك أو را نداند .\r\nخوشا حال كسى كه ياد گيرد از علما آنچه را نداند وتعليم نمايد جاهلان را از آنچه داند .\r\nخوشا حال كسى كه تعظيم نمايد علما را براي علم ايشان وترك كند منازعهء ايشان را ، وحقير شمارد جاهلان را به سبب ناداني ايشان ، وجاهلان را نراند از درگاه خود وليكن ايشان را نزديك خود گرداند وعلم خود را به ايشان تعليم كند .\r\nبه راستى مىگويم به شما اى گروه حواريان ! بدرستى كه امروز شما در ميان مردم به منزلهء زندگانيد در ميان مردگان ، پس بميريد به مرگى كه زندگان را مىباشد به سبب متابعت شهوتها ودورى از حق تعالى .\r\nفرمود كه : حق تعالى مىفرمايد كه بندهء مؤمن من محزون مىشود از اينكه دنيا را از أو بگردانم وآن محبوبترين أحوال است نزد من ، وبه سبب آن بنده از همهء أحوال به من نزديكتر است وشاد مىشود از آنكه دنيا را بر أو گشادگى دهم ، ومن اين حال را دشمن مىدارم وصاحب اين حال از من بسيار دور است « 1 » .\r\nبه سند معتبر از حضرت صادق عليه السّلام منقول است كه حضرت عيسى عليه السّلام در ميان بني إسرائيل خطبه خواند وفرمود : اى بني إسرائيل ! سخن حكمت را بر جاهلان مگوئيد كه بر حكمت ظلم كرده خواهيد بود ، از آنها كه أهل حكمت وقابل فهميدن آن هستند منع\r\n\r\n\r\n","description":"","footnote":"\r\n( 1 ) . تحف العقول 501 .\r\n","page_name":" 1175 ","page_number":367},
  {"content":"\r\n\r\nمكنيد كه ستم بر آنها كرده خواهيد بود ، يارى مكنيد ظالم را بر ظلمش كه فضل شما باطل شود « 1 » .\r\nودر حديث معتبر ديگر فرمود : حواريان به حضرت عيسى عليه السّلام گفتند كه : اى تعليم كنندهء خير ! به ما تعليم كن كه كدام چيز است كه از همه چيز شديدتر است .\r\nفرمود كه : شديدتر وسخت‌ترين چيزها غضب خدا است .\r\nگفتند : به چه چيز مىتوان از غضب خدا احتراز كرد ؟\r\nفرمود : به اينكه غضب نكنيد بر مردم .\r\nگفتند : ابتداى غضب چيست واز چه چيز بهم مىرسد ؟\r\nفرمود كه : از تكبر وتجبر وحقير شمردن مردم « 2 » .\r\nودر حديث موثق از آن حضرت منقول است كه حضرت عيسى عليه السّلام به أصحاب خود مىگفت كه : اى فرزندان آدم ! بگريزيد از دنيا بسوى خدا وبيرون كنيد دلهاى خود را از دنيا كه دنيا براي شما شايسته نيست وشما براي دنيا شايسته نيستيد ، وشما در دنيا باقي نمىمانيد ودنيا براي شما باقي نمىماند ، ودنيا فريب دهنده وبه دردآورنده است ، وفريب خورده كسى است كه فريب دنيا را بخورد وزيانكار كسى است كه بسوى دنيا مطمئن گردد ، وهالك كسى است كه دنيا را دوست دارد وخواهش آن داشته باشد ، پس توبه كنيد بسوى آفريدگار خود وبپرهيزيد از عذاب پروردگار خود وبترسيد از روزى كه جزا نمىدهد پدرى از فرزندش وهيچ فرزندى جزا دهنده نيست از پدرش ، كجايند پدران شما ؟ ! كجايند مادران شما ؟ ! كجايند برادران شما ؟ ! كجايند خواهران شما ؟ ! كجايند فرزندان شما ؟ خواندند ايشان را بسوى آخرت پس أجابت كردند ورفتند وايشان را به خاك سپردند وهمسايهء مردگان شدند وبه ميان هالكان رفتند واز دنيا بيرون رفتند واز دوستان خود جدا شدند ومحتاج شدند به آنچه پيش فرستاده‌اند به آخرت ومستغنى\r\n\r\n\r\n","description":"","footnote":"\r\n( 1 ) . امالى شيخ صدوق 251 ؛ معاني الأخبار 196 .\r\n( 2 ) . خصال 6 ؛ قصص الأنبياء راوندى 272 .\r\n","page_name":" 1176 ","page_number":368},
  {"content":"\r\n\r\nشدند از آنچه در دنيا گذاشته‌اند ، چند پند دهند وزجر دهند شما را وشما در فراموشى وغفلت ولهو ولعب باشيد ؟ ! مثل شما در دنيا مثل حيواناتى است كه همّت آنها مصروف است بر شكمها وفرجهاى خود ، آيا شرم نمىكنيد از خداوندى كه شما را آفريده است وحال آنكه ترسانيده است عاصيان خود را به آتش جهنم وشما طاقت عذاب جهنم را نداريد ؟ ! ووعدهء بهشت ومجاورت خود در فردوس اعلا فرموده است أطاعت كنندگان خود را پس رغبت نمائيد در آنچه خدا وعده فرموده است شما را وخود را أهل آن رحمت گردانيد ، وانصاف از خود بدهيد وجور بر ديگران مكنيد وبا ضعيفان خود مهربانى كنيد ومحتاجان را دستگيرى كنيد وتوبه كنيد بسوى خدا از گناهان ، توبه‌اى نصوح كه ديگر به گناه عود نكنيد ، بندگان نيكو كار باشيد نه پادشاهان جبار ، ومباشيد از ظالمان وطاغيان وفرعونها كه تمرّد كردند بر پروردگار كه قهر كرد ايشان را به مرگ يعنى جبار جباران وپروردگار آسمانها وزمينها وخداوند گذشتگان وآيندگان وپادشاه روز جزا كه عقابش شديد است وعذابش دردناك است واز عذاب أو نجات نمىيابد ستمكارى واز تحت قدرت أو هيچ چيز بدر نمىرود ، از علم أو هيچ چيز غايب نمىشود ، بر أو هيچ امرى پنهان نمىماند ، علمش همه چيز را احصا كرده است وهر كس را در منزل خود جا داده است : يا بهشت يا دوزخ .\r\nاى فرزند آدم ناتوان ! به كجا مىگريزى از كسى كه در تاريكى شب وروشنى روز تو را مىطلبد ومىيابد ودر هر حال كه باشى در تحت قدرت اوئى ؟ هر كه پند داد حجت را تمام كرد ، هر كه پندپذير شد رستگار شد « 1 » .\r\nمنقول است كه : در إنجيل نوشته است كه حضرت عيسى عليه السّلام فرمود كه : شنيديد آنچه با گذشتگان گفتند كه : زنا مكنيد ، ومن مىگويم كه هر كه نظر كند بسوى زنى وخواهش أو در دلش بهم رسد ، به دل با أو زنا كرده است ، اگر ديدهء راستت با تو خيانت كند ومتوجه حرام شود آن را بكن وبينداز زيرا كه اگر يك عضوت هلاك شود بهتر است از آنكه جميع\r\n\r\n\r\n","description":"","footnote":"\r\n( 1 ) . امالى شيخ صدوق 446 ؛ روضة الواعظين 447 .\r\n","page_name":" 1177 ","page_number":369},
  {"content":"\r\n\r\nبدنت به جهنم رود .\r\nبه راستى مىگويم به شما كه اهتمام مكنيد كه چه مىخوريد وچه مىآشاميد وبر بدنهاى خود چه مىپوشانيد ، آيا نفس بهتر از خوردن نيست ؟ ! وبدن بهتر از لباس نيست ؟ ! پس بدن وجان خود را از عذاب نجات دهيد ، نظر كنيد به مرغان هوا كه زراعت نمىكنند ودرو نمىكنند وغم روزى نمىخورند پس پروردگار رفيع الشأن شما آنها را روزى مىدهد ، آيا شما بهتر از آنها نيستيد ؟ كي از شما مىتواند كه يك ذراع بر قامت خود بيفزايد ؟ پس چرا غم پوشش خود مىخوريد ؟ هر كه قامت شما را مقدّر كرده است لباس شما را نيز مقدّر كرده است « 1 » .\r\nبه سند معتبر از حضرت صادق عليه السّلام منقول است كه حضرت مسيح عليه السّلام مىگفت : هر كه غم أو بسيار است بدن أو بيمار است ، وهر كه خلقش بد است نفس أو پيوسته از أو در عذاب وآزار است ، وهر كه سخنش بسيار است خطا ولغزش أو بيشمار است ، وهر كه دروغ بسيار مىگويد حسن وجمالش بر طرف مىشود ، وهر كه منازعه با مردم بسيار مىكند مروت ومردى از أو زايل مىشود وبىقدر مىنمايد « 2 » .\r\nودر حديث معتبر از حضرت امام زين العابدين عليه السّلام منقول است كه در إنجيل نوشته شده است كه : طلب مكنيد علم آنچه را نمىدانيد تا عمل نكنيد به آنچه مىدانيد ، زيرا كه علمي كه صاحبش به آن عمل نكند صاحبش را از خدا دورتر مىكند « 3 » .\r\nفرمود كه : حضرت عيسى عليه السّلام روزى با حواريان گفت كه : نيست دنيا مگر پلى ، پس بگذريد از آن وعمارت مكنيد در آن « 4 » .\r\nبه سند معتبر از حضرت أمير المؤمنين عليه السّلام منقول است كه حضرت عيسى عليه السّلام گفت كه :\r\nزر درد دين است وعالم طبيب دين است ، پس هرگاه ببينيد كه طبيب دين درد را بسوى\r\n\r\n\r\n","description":"","footnote":"\r\n( 1 ) . سعد السعود 55 .\r\n( 2 ) . امالى شيخ صدوق 436 ؛ قصص الأنبياء راوندى 274 .\r\n( 3 ) . تفسير قمى 2 / 259 .\r\n( 4 ) . خصال 65 .\r\n","page_name":" 1178 ","page_number":370},
  {"content":"\r\n\r\nخود مىكشد پس أو را بر خود متّهم داريد ، بدانيد كه هرگاه أو غم خود ندارد خيرخواه ديگران نخواهد بود « 1 » .\r\nدر حديث معتبر ديگر فرمود كه حضرت عيسى عليه السّلام گفت : خوشا حال كسى كه خاموشى أو تفكر باشد ونظر كردن أو عبرت باشد ، ملازم خانهء خود باشد وبر گناه خود بسيار بگريد ومردم از ضرر دست وزبان أو سالم باشند « 2 » .\r\nوبه سند معتبر از حضرت صادق عليه السّلام منقول است كه خدا وحى نمود كه : اى عيسى ! به من بده از ديدهء خود آب ديده ، واز دل خود خشوع ، وسرمهء اندوه به ديده‌كش در هنگامى كه أهل باطل خندان باشند ، وبايست بر قبرهاى مردگان وبه آواز بلند ايشان را ندا كن شايد پند از ايشان بگيرى وبگو كه : من به شما ملحق خواهم شد با ديگران كه به شما ملحق خواهند شد « 3 » .\r\nودر حديث معتبر ديگر فرمود كه : حضرت عيسى عليه السّلام أصحاب خود را موعظه نمود كه : عمل مىكنيد از براي دنيا وحال آنكه روزى مىيابيد در آن بىعمل ، وعمل نمىكنيد براي آخرت وحال آنكه در آنجا روزى نخواهيد يافت بدون عمل .\r\nواي بر شما اى علماى بد ! مزد مىگيريد وكار نمىكنيد ؟ ! بزودى صاحب عمل طلب خواهد كرد از شما عمل خود را وبزودى از دنيا به قبر تاريك خواهيد رفت ، چگونه از أهل علم باشد كسى كه بازگشت أو بسوى آخرت باشد وأو به دنيا رو آورده باشد وآنچه أو را ضرر مىرساند بيشتر خواهد از آنچه أو را نفع مىبخشد « 4 » ؟ !\r\nودر روايت ديگر منقول است كه روزى از حضرت عيسى عليه السّلام پرسيدند كه : چه حال دارى اى روح اللّه ؟\r\nگفت : صبح كرده‌ام وپروردگار من بر من مشرف ومطّلع است ، وآتش جهنم در پيش\r\n\r\n\r\n","description":"","footnote":"\r\n( 1 ) . خصال 113 .\r\n( 2 ) . خصال 295 .\r\n( 3 ) . امالى شيخ طوسي 12 ؛ امالى شيخ مفيد 236 .\r\n( 4 ) . امالى شيخ طوسي 208 ؛ كافى 2 / 319 .\r\n","page_name":" 1179 ","page_number":371},
  {"content":"\r\n\r\nروى من است ومرگ در طلب من است ، وآنچه آرزو دارم قادر بر آن نيستم وآنچه را نمىخواهم از خود دفع نمىتوانم كرد ، پس كدام فقير از من فقيرتر وبيچاره‌تر است « 1 » ؟ !\r\nبه سند معتبر از حضرت رسول صلّى اللّه عليه وآله وسلم منقول است كه حق تعالى وحى نمود بسوى حضرت عيسى عليه السّلام كه : اى عيسى ! سعى كن در بندگى من وترك مكن عبادت مرا ، زيرا كه تو را بىپدر آفريدم كه آيتي باشى براي عالميان ، خبر ده بني إسرائيل را كه ايمان آورند به من وبه رسول من پيغمبر امّى كه نسل أو از زن مباركى خواهد بود كه با مادر تو باشد در بهشت ، طوبى براي كسى است كه سخن أو را بشنود وزمان أو را دريابد .\r\nحضرت عيسى عليه السّلام گفت : پروردگارا ! طوبى چيست ؟\r\nفرمود كه : درختى است در بهشت كه در زير آن درخت چشمه‌اى هست كه هر كه از آن چشمه يك شربت بخورد هرگز تشنه نمىشود .\r\nحضرت عيسى عليه السّلام گفت : پروردگارا ! يك شربت از آن چشمه به من بده .\r\nفرمود : اى عيسى ! حرام است بر پيغمبران آشاميدن از آن چشمه تا آن پيغمبر بياشامد ، وحرام است بر امّتها داخل شدن آن بهشت تا امّت آن پيغمبر داخل شوند « 2 » .\r\nودر حديث معتبر از حضرت صادق عليه السّلام منقول است كه حضرت عيسى عليه السّلام از جبرئيل عليه السّلام پرسيد كه : قيامت كي برپا خواهد شد ؟\r\nپس جبرئيل از دهشت ياد روز قيامت لرزيد وبيهوش شد ، وچون به هوش بازآمد گفت : اى روح اللّه ! من نيز مثل تو نمىدانم علم قيامت را ، بغير از خدا كسى نمىداند وقيامت به ناگاه وبىخبر خواهد آمد « 3 » .\r\nودر حديث معتبر ديگر فرمود كه عيسى عليه السّلام گفت : من بيماران را دوا كردم وشفا يافتند به قدرت خدا وكور وپيس را معالجه كردم به اذن خدا ومرده را زنده كردم به اذن خدا وأحمق را معالجه كردم ونتوانستم أو را به اصلاح آورم .\r\n\r\n\r\n","description":"","footnote":"\r\n( 1 ) . امالى شيخ طوسي 640 .\r\n( 2 ) . قصص الأنبياء راوندى 271 .\r\n( 3 ) . قصص الأنبياء راوندى 271 .\r\n","page_name":" 1180 ","page_number":372},
  {"content":"\r\n\r\nگفتند : يا روح اللّه ! أحمق كيست ؟\r\nفرمود : آن كسى است كه خوش مىآيد أو را رأى أو واعمال أو وخود را صاحب فضل واحسان مىداند بر همه كس وهيچ‌كس را صاحب احسان نمىداند بر خود ، وحقّ خود را بر همه كس لازم مىداند وحقّ كسى را بر خود لازم نمىداند ، اين است آن احمقى كه چاره‌اى در مداواى درد أو نتوانستم كرد « 1 » .\r\nودر حديث معتبر ديگر فرمود كه مسيح عليه السّلام به أصحاب خود گفت كه : اگر شما دوستان وبرادران منيد پس بر خود قرار دهيد دشمنى وكينهء مردم را نسبت به خود واگر چنين نكنيد برادران من نيستيد ، خوشا حال كسى كه به چشم خود ببيند مشتهيات دنيا را ودر دل خود نگذراند معصيت خدا را ، وچيزى كه از دست شما بدر رفت وگذشت چه بسيار دور است از شما وآنچه آمدنى است چه بسيار نزديك است به شما ، واي بر آنها كه مغرور شده‌اند به دنيا در وقتي كه نزديك شود به ايشان آنچه كراهت دارند از آن وجدا شود از ايشان آنچه دوست مىدارند وبرسد به ايشان آنچه وعده كرده‌اند به ايشان ، وهمين خلقت روز وشب وآمدن ورفتن آنها بس است از براي عبرت ، پس واي بر كسى كه همّتش مقصور بر تحصيل دنيا باشد وكردار أو گناهان وخطاها باشد ، چگونه رسوا خواهد شد نزد پروردگار خود ! سخن بسيار مگوييد در غير ياد خدا ، آنها كه در غير ذكر خدا سخن بسيار مىگويند دلهاى ايشان سنگين است ونمىدانند ، ونظر مكنيد به عيبهاى مردم كه گويا خدايان ايشانيد وليكن نظر كنيد در خلاصي نفس خود زيرا كه بنده‌هاى مملوكيد ، تا چند آب بر كوه جارى شود ونرم نشود وتا چند حكمت را درس گوئيد ودلهاى شما نرم نشود ؟ مثل شما مثل « دفلى » است كه گلش خوشايند است هر كه مىچشد به دور مىافكند واگر بخورد أو را مىكشد « 2 » .\r\nمؤلف گويد : « دفلى » علفى است كه گل خوشرنگى دارد وعلفش بسيار تلخ است واز\r\n\r\n\r\n","description":"","footnote":"\r\n( 1 ) . اختصاص 221 .\r\n( 2 ) . امالى شيخ مفيد 208 .\r\n","page_name":" 1181 ","page_number":373},
  {"content":"\r\n\r\nزهرهاى كشنده است .\r\nدر روايتي منقول است كه حق تعالى به حضرت عيسى عليه السّلام وحى نمود كه : براي مردم در حلم وبردبارى مانند زمينى باش كه در زير پاى ايشان است ، ودر سخاوت مانند آب جارى باش ، ودر رحم وشفقت مانند آفتاب وماه باش كه بر نيكو كار وبد كار مىتابد « 1 » .\r\nحضرت عيسى عليه السّلام فرمود : خوشا حال كسى كه ترك كند شهوت حاضري را براي ثوابي كه به أو وعده كرده‌اند ونديده است « 2 » .\r\nوفرمود كه : دنيا را خداى خود مگيريد كه آن شما را بندهء خود گرداند ، گنجهاى خود را نزد كسى گذاريد كه ضايع نمىكند كه أو پروردگار شما است ، ودر دنيا گنج مگذاريد كه در معرض آفات است .\r\nوفرمود كه : من از براي شما دنيا را بدور افكنده‌ام ، پس بعد از من أو را بر مداريد وبرپا مكنيد ، بدرستى كه از خباثتهاى دنيا يكى آن است كه معصيت خدا در آن كرده مىشود ، وخباثت ديگرش آن است كه به آخرت نمىتوان رسيد مگر به ترك كردن آن ، پس عبور كنيد از دنيا ومعمور مگردانيد آن را وبدانيد كه أصل هر گناهى محبت دنيا است وچه بسيار شهوتي كه از عقبش اندوه دور ودراز بوده باشد .\r\nوفرمود كه : من دنيا را بر رو افكنده‌ام از براي شما وبر رويش نشسته‌ايد ، پس منازعه نمىكنند با شما در امر دنيا مگر پادشاهان وزنان ، امّا پادشاهان پس با ايشان معارضه مكنيد در باب دنيا وبه ايشان بگذاريد زيرا كه ايشان متعرض شما نمىشوند ما دام كه شما ترك كنيد دنياي ايشان را ، وامّا زنان پس از شرّ ايشان حذر كنيد به روزه ونماز « 3 » .\r\nومنقول است كه روزى به آن حضرت عليه السّلام گفتند كه : خانه‌اى از براي خود بساز . فرمود كه : كهنه‌هاى گذشتگان از براي ما كافى است « 4 » .\r\n\r\n\r\n","description":"","footnote":"\r\n( 1 ) . تنبيه الخواطر 88 .\r\n( 2 ) . تنبيه الخواطر 104 .\r\n( 3 ) . تنبيه الخواطر 137 .\r\n( 4 ) . تنبيه الخواطر 139 .\r\n","page_name":" 1182 ","page_number":374},
  {"content":"\r\n\r\nومنقول است كه به آن حضرت عليه السّلام گفتند كه : بياموز به ما يك عمل را كه خدا ما را به سبب آن دوست دارد .\r\nفرمود كه : دنيا را دشمن داريد تا خدا شما را دوست بدارد « 1 » .\r\nومنقول است كه حق تعالى وحى نمود بسوى حضرت عيسى عليه السّلام كه : هرگاه نعمتي بسوى تو بفرستم استقبال كن آن را به شكستگى وفروتنى تا تمام كنم آن نعمت را بر تو « 2 » .\r\nومروى است كه حضرت عيسى عليه السّلام فرمود كه : چه نفع رسانيده است به نفس خود كسى كه نفس خود را به تمام دنيا بفروشد وبعد از آن آنچه خريده است ميراث از براي ديگرى بگذارد ونفس خود را هلاك كند ، وليكن خوشا حال كسى كه نفس خود را خلاص كند وآن را بر همهء دنيا اختيار كند « 3 » .\r\nودر مذمّت مال فرمود كه : در آن سه خصلت هست : يا از غير حلال كسب مىكند ومعاقب مىشود ؛ واگر از حلال كسب كند ودر غير مصرفش صرف كند باز معاقب مىشود ؛ واگر از حلال كسب كند ودر مصرفش صرف كند اصلاح آن مال أو را از عبادت پروردگارش مشغول مىكند « 4 » .\r\nوچون مىگذشت آن حضرت به خانه‌اى كه صاحبش مرده بود وديگرى در آن خانه نشسته بود مىگفت : واي بر صاحبانى كه تو را به ميراث گرفته‌اند ، چرا عبرت نمىگيرند به أحوال آنها كه پيشتر در اين خانه بوده‌اند « 5 » ؟\r\nمىفرمود : اى خانه ! خراب خواهى شد وساكنان تو فانى خواهند شد ؛ اى نفس ! عمل بكن براي خدا تا روزى بيابى ؛ واى بدن ! تعب بكش تا راحت بيابى « 6 » .\r\n\r\n\r\n","description":"","footnote":"\r\n( 1 ) . تنبيه الخواطر 142 .\r\n( 2 ) . تنبيه الخواطر 210 .\r\n( 3 ) . تنبيه الخواطر 434 .\r\n( 4 ) . تنبيه الخواطر 437 .\r\n( 5 ) . تنبيه الخواطر 538 .\r\n( 6 ) . تنبيه الخواطر 539 .\r\n","page_name":" 1183 ","page_number":375},
  {"content":"\r\n\r\nومىفرمود : اى فرزند آدم ضعيف ! بپرهيز از عذاب پروردگار خود وبينداز طمع خود را ، ودر دنيا ضعيف باش واز شهوت خود عفيف باش وعادت ده بدن خود را به صبر ودل خود را به فكر وروزى از براي فرداى خود حبس مكن وحمد خدا را بر پريشانى بسيار كن كه يكى از أسباب نگاه داشتن تو از گناه آن است كه قادر نباشى بر هر چه خواهى « 1 » .\r\nومىفرمود كه : اى گروه حواريان ! خود را دوست خدا گردانيد به دشمنى أهل معاصي وتقرّب جوئيد بسوى خدا به دورى از ايشان وطلب كنيد خشنودى خدا را به خشم ايشان « 2 » .\r\nوبه سند معتبر از حضرت صادق عليه السّلام منقول است كه : دنيا متمثل شد براي حضرت عيسى به صورت زن كبود چشمى ، وحضرت عيسى عليه السّلام از أو پرسيد كه : چند شوهر كرده‌اى ؟\r\nگفت : بسيار .\r\nپرسيد كه : همه تو را طلاق گفتند ؟\r\nگفت : نه ، بلكه همه را كشتم .\r\nفرمود كه : واي بر حال شوهران باقيماندهء تو كه عبرت نمىگيرند از حال شوهرهاى كشته‌شدهء تو « 3 » .\r\nودر حديث موثق ديگر فرمود كه حضرت عيسى عليه السّلام مىگفت : هولى را كه نمىدانى كه كي به تو خواهد رسيد چه مانع است تو را از آنكه مهيّاى آن شوى پيش از آنكه به ناگاه به تو رسد « 4 » ؟ !\r\nفرمود : دشوار شده است مؤنت دنيا ومؤنت آخرت ، امّا مؤنت دنيا پس دست دراز نمىكنى به چيزى از دنيا مگر آنكه فاجرى سبقت مىگيرد وآن را از دست تو مىستاند ، امّا\r\n\r\n\r\n","description":"","footnote":"\r\n( 1 ) . تنبيه الخواطر 548 .\r\n( 2 ) . تنبيه الخواطر 344 و 554 .\r\n( 3 ) . كتاب الزهد 48 .\r\n( 4 ) . كتاب الزهد 81 .\r\n","page_name":" 1184 ","page_number":376},
  {"content":"\r\n\r\nمؤنت آخرت زيرا كه ياورى نمىيابى كه تو را بر آن أعانت كند « 1 » .\r\nوبه سند صحيح از آن حضرت منقول است كه حواريان به خدمت عيسى عليه السّلام آمدند وگفتند : اى تعليم كنندهء خير ! ما را ارشاد كن بر راه راست .\r\nفرمود كه : موسى كليم خدا شما را امر مىكرد كه قسم دروغ به خدا مخوريد ، من امر مىكنم شما را كه قسم مخوريد به خدا نه راست ونه دروغ .\r\nگفتند : اى روح اللّه ! زيادة كن .\r\nفرمود : موسى پيغمبر خدا شما را امر كرد كه زنا مكنيد ، من امر مىكنم شما را كه زنا را در خاطر خود مگذرانيد چه جاى آنكه زنا كنيد زيرا كه در دلى كه وسوسهء زنا مىشود مانند خانه‌اى است كه منقّش به طلا كرده باشند وآتشى در آن خانه بر افروزند اگر چه خانه نمىسوزد امّا دود نقشها را ضايع مىكند « 2 » .\r\nوبه سند معتبر از حارث أعور منقول است كه گفت : روزى با حضرت أمير المؤمنين عليه السّلام مىرفتم در شهر حيره ناگاه به ديرى رسيديم كه ترسائى در آنجا ناقوس مىنواخت ، پس حضرت فرمود : اى حارث ! آيا مىدانى چه مىگويد اين ناقوس ؟\r\nگفتم : خدا ورسول وپسر عمّ رسول بهتر مىدانند .\r\nفرمود : مثل مىزند براي دنيا وخرابى آن مىگويد : « لا اله الّا اللّه حقّا حقّا صدقا صدقا انّ الدّنيا قد غرّتنا وشغلتنا واستهوتنا ، يا بن الدّنيا مهلا مهلا يا بن الدّنيا دقّا دقّا يا بن الدّنيا جمعا جمعا تفني الدّنيا قرنا قرنا ، ما من يوم يمضي عنّا الّا أوهى منّا ركنا ، قد ضيّعنا دارا تبقى واستوطنّا دارا تفنى لسنا ندري ما فرّطنا فيها الّا لو قد متنا » حاصل مضمون اين كلمات آن است كه : « شهادت مىدهم به يگانگى خدا وحال آنكه حقّ است حقّ است راست است راست است ، بدرستى كه دنيا ما را فريب داد ومشغول كرد از آخرت وعقل ما را ضايع كرد وما را گمراه كرد ، اى فرزند دنيا ! پس‌انداز وبه تأخير انداز كار دنيا را ، اى\r\n\r\n\r\n","description":"","footnote":"\r\n( 1 ) . كافى 8 / 144 .\r\n( 2 ) . كافى 5 / 542 .\r\n","page_name":" 1185 ","page_number":377},
  {"content":"\r\n\r\nفرزند دنيا ! هر روز كوبيده مىشوى به مصيبتها تا چند يكديگر را مىكوبيد براي جمع دنيا ؟ وبزودى در هم شكسته خواهى شد ، اى فرزند دنيا ! تا چند جمع كنى مال وأسباب دنيا را ؟ فانى مىكند دنيا هر قرني را بعد از قرن ديگر ، هيچ روز نمىگذرد از عمر ما مگر آنكه يك ركن از أركان بدن ما را ضعيف وسست مىكند ، بتحقيق كه ضايع كرديم خانهء باقي را ووطن خود گردانيديم خانهء فانى را ، نمىدانيم كه تقصير كرده‌ايم در دنيا مگر بعد از مردن » .\r\nپس حارث گفت : يا أمير المؤمنين ! آيا نصارى مىدانند كه صدا ونواى ناقوس اين معنى دارد ؟\r\nفرمود : اگر مىدانستند ، مسيح را شريك خدا نمىگردانيدند .\r\nحارث گفت : من روز ديگر رفتم به نزد نصراني كه در آن دير بود وگفتم : بحقّ مسيح كه اين ناقوس را بنواز به آن نحو كه پيشتر مىزدى ؛ چون شروع كرد به زدن هر مرتبه كه مىزد من يك فقره‌اى از آنچه حضرت فرموده بود مىخواندم وبر نواى آن منطبق مىشد تا به آخر رسيد ، پس آن ديراني گفت : بحقّ پيغمبر شما سوگند مىدهم تو را كه بگوئى كي اين را به تو گفت ؟\r\nحارث گفت : آن شخصي كه ديروز با من همراه بود أو به من تعليم كرد اين را .\r\nپرسيد كه : ميان أو وپيغمبر شما خويشى هست ؟\r\nحارث گفت : پسر عمّ اوست .\r\nپرسيد كه : آيا اين را از پيغمبر شنيده است ؟\r\nگفت : بلى .\r\nپس آن ديراني مسلمان شد وگفت : واللّه كه من در تورات خوانده‌ام كه آخر پيغمبران پيغمبرى خواهد آمد كه تفسير صداى ناقوس خواهد كرد « 1 » .\r\n\r\n\r\n","description":"","footnote":"\r\n( 1 ) . امالى شيخ صدوق 187 ؛ معاني الأخبار 231 .\r\n","page_name":" 1186 ","page_number":378},
  {"content":"\r\n\r\n\r\nفصل ششم در بيان بالا رفتن عيسى عليه السّلام به آسمان وفرود آمدن آن حضرت در آخر الزمان وأحوال حضرت شمعون بن حمون الصفا است\r\nحق تعالى فرموده است :  إِذْ قالَ اللَّهُ يا عِيسى إِنِّي مُتَوَفِّيكَ وَرافِعُكَ إِلَيَّ وَمُطَهِّرُكَ مِنَ الَّذِينَ كَفَرُوا  « 1 » « يادآور وقتي را كه حق تعالى فرمود : اى عيسى ! تو را مىگيرم وبلند مىكنم بسوى خود - يعنى آسمان - وپاك مىگردانم تو را از لوث كافران » كه در ميان ايشان نباشى وضرر ايشان به تو نرسد .\r\nبعضي گفته‌اند : « توفّى » به معنى مرگ است وخدا أول أو را ميراند وبعد از سه ساعت أو را زنده كرده وبه آسمان برد ؛ بعضي گفته‌اند كه مردن آن حضرت بعد از آمدن به زمين خواهد بود در آخر الزمان « 2 » .\r\n وَجاعِلُ الَّذِينَ اتَّبَعُوكَ فَوْقَ الَّذِينَ كَفَرُوا إِلى يَوْمِ الْقِيامَةِ  « 3 » « وگردانيده‌ام آنها را كه متابعت تو كردند غالب ومسلط بر آنها كه كافر شدند به تو تا روز قيامت » چنانچه نصارى هميشه غالبند بر يهود وامّت پيغمبر آخر الزمان صلّى اللّه عليه وآله وسلم كه ايمان به عيسى عليه السّلام دارند هميشه مسلطند بر يهود وپادشاهى از ميان يهود بر طرف شده است ، واين يكى از معجزات قرآن\r\n\r\n\r\n","description":"","footnote":"\r\n( 1 ) . سورهء آل عمران : 55 .\r\n( 2 ) . مجمع البيان 1 / 449 .\r\n( 3 ) . سورهء آل عمران : 55 .\r\n","page_name":" 1187 ","page_number":379},
  {"content":"\r\n\r\nمجيد است كه خبر داده است به آينده وموافق خبر واقع شده است .\r\nودر جاى ديگر فرموده است  وَبِكُفْرِهِمْ وَقَوْلِهِمْ عَلى مَرْيَمَ بُهْتاناً عَظِيماً  « 1 » « وبه سبب كفر يهودان وگفتن ايشان بر مريم بهتانى عظيم » ، علي بن إبراهيم گفته است : نسبت زنا به مريم عليها السّلام دادند « 2 » .\r\nشيخ طبرسى روايت كرده است كه عيسى عليه السّلام به گروهى از يهودان گذشت گفتند :\r\nساحر پسر زن ساحر ، زناكار پسر زن زناكار آمد ، چون عيسى اين سخن شنيع را از ايشان شنيد گفت : خداوندا ! توئى پروردگار من وتو مرا خلق كردى بىپدر وبه اين سبب مرا فرزند زنا مىگويند ، خداوندا ! لعنت كن بر هر كه مرا ومادر مرا دشنام دهد ؛ پس در همان ساعت ايشان خوك شدند « 3 » .\r\n وَقَوْلِهِمْ إِنَّا قَتَلْنَا الْمَسِيحَ عِيسَى ابْنَ مَرْيَمَ رَسُولَ اللَّهِ وَما قَتَلُوهُ وَما صَلَبُوهُ وَلكِنْ شُبِّهَ لَهُمْ  « 4 » « وبه گفتن ايشان كه : ما كشتيم مسيح را كه عيسى پسر مريم است رسول خدا ، ونكشتند أو را وبر دار نكشيدند وليكن بر ايشان مشتبه شد » ، خلاف است در كيفيت اشتباه : از ابن عباس مروى است كه چون خدا مسخ كرد آنها را كه دشنام دادند عيسى ومادرش را خبر به يهودا پادشاه يهودان رسيد ترسيد كه عيسى بر أو نيز نفرين كند پس جمع كرد يهودان را واتّفاق كردند بر كشتن آن حضرت ، پس حق تعالى جبرئيل را فرستاد به حمايت آن حضرت ، پس جمع شدند يهودان بر دور عيسى واز أو سؤالها مىكردند ، پس عيسى به ايشان گفت : اى گروه يهود ! خدا شما را دشمن مىدارد ، پس متوجه قتل أو شدند پس جبرئيل آن حضرت را بالا برد بسوى طاقي كه در آن خانه بود وروزنه‌اى به بيرون داشت واز آن روزنه أو را به آسمان بالا برد ، پس يهودا شخصي از أصحاب خود را فرستاد كه أو را « ططيانوس » مىگفتند كه به آن طاق بالا رود وعيسى را بگيرد ، چون رفت عيسى\r\n\r\n\r\n","description":"","footnote":"\r\n( 1 ) . سورهء نساء : 156 .\r\n( 2 ) . تفسير قمى 1 / 157 .\r\n( 3 ) . مجمع البيان 2 / 135 .\r\n( 4 ) . سورهء نساء : 157 .\r\n","page_name":" 1188 ","page_number":380},
  {"content":"\r\n\r\nرا در آنجا نيافت ، حق تعالى شباهت عيسى را بر أو انداخت كه هر كه أو را مىديد گمان عيسى مىكرد ، چون بيرون آمد كه به ايشان بگويد كه من عيسى را نديدم أو را گرفتند وكشتند وبه دار كشيدند « 1 » .\r\nنزديك به اين مضمون از حضرت امام حسن عسكرى عليه السّلام نيز منقول است .\r\nپس چون طيطانوس را كشتند ودر آن روزنهء ديگرى را نيافتند گفتند : اگر آن كه ما كشتيم طيطانوس بود عيسى چه شد ؟ ! واگر عيسى بود أو چه شد ؟ ! وبه اين سبب بر ايشان مشتبه ماند .\r\nوروايت ديگر آن است كه : چون عيسى از يهود گريخت با هفده نفر از حواريان داخل خانه‌اى شد ، پس يهود آن خانه را احاطه كردند ، چون داخل شدند حق تعالى همه را به صورت عيسى كرد ، ايشان گفتند : شما سحر كرديد بگوئيد كه عيسى كدام يك از شما است اگر نه همه را مىكشيم ، پس عيسى عليه السّلام به أصحاب خود گفت : كيست از شما كه امروز قبول كند كه شبيه به من شود وكشته شود وداخل بهشت شود ، پس شخصي از ميان ايشان كه نامش « سرجس » بود قبول كرد وبيرون آمد وگفت : منم عيسى ، پس أو را گرفتند وكشتند وبه دار كشيدند ، خدا عيسى را در همان روز به آسمان برد .\r\nبعضي گفته‌اند كه : چون عيسى عليه السّلام را به آسمان بردند ويهود بر أو دست نيافتند شخصي را گرفتند بر جاى بلندى به دار كشيدند وبر مردم تلبيس كردند كه عيسى است وكسى را نگذاشتند كه به نزديك أو برود ، به اين سبب بر مردم مشتبه شد « 2 » .\r\n  وَإِنَّ الَّذِينَ اخْتَلَفُوا فِيهِ لَفِي شَكٍّ مِنْهُ ما لَهُمْ بِهِ مِنْ عِلْمٍ إِلَّا اتِّباعَ الظَّنِّ وَما قَتَلُوهُ يَقِيناً . بَلْ رَفَعَهُ اللَّهُ إِلَيْهِ وَكانَ اللَّهُ عَزِيزاً حَكِيماً   « 3 » « وآنها كه اختلاف كردند در امر عيسى البتة در شكّند از أو ونيست ايشان را به أحوال أو هيچ‌گونه علم مگر پيروى گمان ،\r\nو \r\n\r\n","description":"","footnote":"\r\n( 1 ) . مجمع البيان 2 / 135 ، ودر آن به جاى « ططيانوس » ، « طيطانوس » آمده است .\r\n( 2 ) . مجمع البيان 2 / 135 ، ودر آن بجاى « سرجس » ، « سرخس » آمده است ؛ تفسير امام حسن عسكرى عليه السّلام 371 .\r\n( 3 ) . سورهء نساء : 157 و 158 .\r\n","page_name":" 1189 ","page_number":381},
  {"content":"\r\n\r\nنكشتند أو را به يقين بلكه بالا برد خدا أو را بسوى آسمان خود ، وخدا عزيز وقادر است بر هر چه خواهد وآنچه مىكند موافق حكمت ومصلحت است » .\r\nوبه سند حسن از حضرت امام محمد باقر عليه السّلام منقول است كه : عيسى عليه السّلام وعده كرد أصحاب خود را در شبى كه خدا أو را به آسمان برد وهمه در وقت شام نزد آن حضرت جمع شدند وايشان دوازده نفر بودند ، پس ايشان را داخل خانه كرد وچشمه‌اى در گوشهء آن خانه بود ودر آن چشمه غسل كرد وبسوى ايشان بيرون آمد وآب از سرش مىريخت ومىگفت : خدا وحى كرده است به من كه مرا در اين ساعت به آسمان برد واز لوث يهود پاك گرداند ، كه در ميان شما قبول مىكند كه شبح ومثال من بر أو افتد وبه شباهت من أو را بكشند وبر دار كشند ودر قيامت با من باشد در درجهء من در بهشت ؟\r\nپس جوانى در ميان ايشان گفت : من مىكنم اى روح اللّه .\r\nعيسى عليه السّلام فرمود : خواهى كرد . پس عيسى عليه السّلام فرمود : يكى از شما كافر خواهد شد به من پيش از صبح دوازده مرتبه .\r\nپس يكى از ايشان گفت كه : آن من نيستم .\r\nعيسى فرمود : اگر تو اين را در نفس خود مىيابى ، تو آن خواهى بود .\r\nپس حضرت عيسى عليه السّلام گفت كه : بعد از من سه فرقه خواهيد شد ، دو فرقه بر خدا افترا خواهند كرد وبه جهنم خواهند رفت ، ويك فرقه كه تابع شمعون وصىّ من خواهند شد بر خدا افترا نخواهند كرد وداخل بهشت خواهند شد .\r\nپس حق تعالى حضرت عيسى عليه السّلام را از گوشهء خانه به آسمان برد وايشان مىديدند ، پس يهود به طلب حضرت عيسى عليه السّلام آمدند وگرفتند آن كسى را كه حضرت عيسى فرموده بود كه كافر خواهد شد ، وآن جوانى را كه شباهت حضرت عيسى را قبول كرده بود أو را كشتند وبر دار كشيدند ، وديگرى تا صبح دوازده مرتبه كافر شد چنانچه حضرت عيسى فرموده بود « 1 » .\r\n\r\n\r\n","description":"","footnote":"\r\n( 1 ) . تفسير قمى 1 / 103 .\r\n","page_name":" 1190 ","page_number":382},
  {"content":"\r\n\r\nابن بابويه به سند معتبر از حضرت رسول صلّى اللّه عليه وآله وسلم روايت كرده است كه : جبرئيل نامه‌اى براي آن حضرت آورد كه خبر پادشاهان زمين در آن نامه بود ودر آنجا نوشته بود كه :\r\nچون اشج بن اشجان پادشاه شد دويست وشصت وشش سال پادشاهى كرد ، در سال پنجاه ويك از پادشاهى أو حضرت عيسى مبعوث شد به پيغمبرى وحق تعالى نور وعلم وحكمت وجميع علوم پيغمبران پيش از أو را به أو كرامت فرمود وزايد بر آنها إنجيل را به أو داد وأو را بسوى بيت المقدس فرستاد وبر بني إسرائيل مبعوث گردانيد كه ايشان را بخواند به كتاب خدا وحكمت وبسوى ايمان به خدا ورسول ، پس أكثر ايشان طغيان كردند وكافر شدند ، پس چون ايمان نياوردند دعا كرد پروردگار خود را ونفرين كرد بر ايشان تا مسخ شدند بعضي از ايشان به صورت شياطين از براي آنكه آيتي از براي ايشان بنمايد وايشان عبرت بگيرند ، پس باز طغيان ايشان زيادة شد پس سى وسه سال در بيت المقدس ايشان را دعوت كرد ورغبت فرمود ايشان را به ثوابهاى خدا تا آنكه أو را طلب كردند ، پس بعضي دعوى كردند كه ما أو را عذاب كرديم وزنده در زمين دفن كرديم ، وبعضي گفتند أو را كشتيم وبر دار كشيديم ، ودروغ مىگفتند ، خدا ايشان را بر أو مسلط نگردانيد وبر ايشان مشتبه شد وقدرت نيافتند بر تعذيب ودفن أو ونه بر كشتن ودار كشيدن أو وليكن چنانچه خدا در قرآن فرموده است أو را به آسمان برد بعد از آنكه قبض روح أو نمود ، وچون خواست كه أو را به آسمان برد وحى كرد بسوى أو كه بسپارد نور وحكمت وعلم وكتاب خدا را به شمعون پسر حمون كه أو را صفا مىگفتند وخليفهء خود گردانيد أو را بر مؤمنان ، پس شمعون پيوسته قيام به امر خدا مىنمود وهدايت مىكرد به گفته‌هاى حضرت عيسى قوم خود را از بني إسرائيل وجهاد مىكرد با كافران ، پس هر كه أطاعت أو نمود وايمان آورد به أو وبه آنچه از جانب خدا به أو رسيده بود مؤمن وهر كه انكار ونافرمانى أو كرد كافر بود ، تا آنكه خدا شمعون را به رحمت خود برد وبعد از أو براي بندگان خود پيغمبرى فرستاد از صالحان كه أو يحيى پسر زكريا عليه السّلام بود ، وچون شمعون از دنيا رفت اردشير پسر اشكاس پادشاه شد ، وچهارده سال وده ماه پادشاهى كرد ، مدت هشت سال كه از پادشاهى أو گذشت يهود يحيى بن زكريا عليه السّلام را شهيد كردند ، چون نزديك به شهادت\r\n\r\n","description":"","footnote":"","page_name":" 1191 ","page_number":383},
  {"content":"\r\n\r\nيحيى عليه السّلام رسيد خدا وحى كرد كه وصيت وامامت را در فرزندان شمعون قرار دهد وامر كند حواريان وأصحاب حضرت عيسى را كه با أو باشند وأطاعت أو نمايند ، وأو چنين كرد « 1 » .\r\nوبه سندهاى معتبر از حضرت امام حسن عليه السّلام منقول است كه : حضرت عيسى در شب بيست ويكم ماه رمضان به آسمان رفت « 2 » .\r\nوبه سندهاى معتبر از حضرت امام صادق وامام محمد باقر عليهما السّلام منقول است كه : در شبى كه حضرت عيسى را به آسمان بردند هر سنگى را كه از روى زمين برمىداشتند تا صبح از زير آن خون تازه مىجوشيد ، چنانچه در شهادت أمير المؤمنين وامام حسين عليهما السّلام چنين شد « 3 » .\r\nودر حديث معتبر ديگر از حضرت رسول صلّى اللّه عليه وآله وسلم منقول است كه : چون يهودان جمع شدند كه عيسى عليه السّلام را بكشند جبرئيل آمد آن حضرت را به بال خود فرو گرفت ، وچون عيسى نظر به بالا كرد ديد بر بال جبرئيل نوشته است « اللّهمّ انّي أدعوك باسمك الواحد الاعزّ وأدعوك اللّهمّ باسمك الصّمد وأدعوك اللّهمّ باسمك العظيم الوتر وأدعوك اللّهمّ باسمك الكبير المتعال الّذي ثبّت أركانك كلّها ان تكشف عنّي ما أصبحت وأمسيت فيه » ، پس چون عيسى اين دعا را خواند حق تعالى وحى فرمود به جبرئيل كه : أو را بلند كن به جانب محلّ كرامت من وبه آسمان بالا بر .\r\nپس حضرت رسول صلّى اللّه عليه وآله وسلم فرمود : اى فرزندان عبد المطلب ! سؤال كنيد از پروردگار خود به اين كلمات كه سوگند مىخورم بحقّ آن خداوندى كه جان من در دست قدرت اوست هر بنده‌اى كه به اين كلمات دعا كند به اخلاص ، عرش بلرزد از دعاى أو وحق تعالى به ملائكة وحى فرمايد كه : گواه باشيد دعاى أو را مستجاب كردم وحاجتهاى أو\r\n\r\n\r\n","description":"","footnote":"\r\n( 1 ) . كمال الدين وتمام النعمة 224 ، ودر آن به جاى « اشكاس » ، « بابكان » آمده است .\r\n( 2 ) . امالى شيخ صدوق 262 ؛ ارشاد شيخ مفيد 2 / 8 . ودر هر دو مصدر تصريح به « شب بيست ويكم ماه رمضان » نشده است ، وبه جاى آن عبارت « شبى كه در آن أمير مؤمنان عليه السّلام وفات يافت » آمده است .\r\n( 3 ) . قصص الأنبياء راوندى 143 ؛ كامل الزيارات 76 .\r\n","page_name":" 1192 ","page_number":384},
  {"content":"\r\n\r\nرا در دنيا وآخرت به أو دادم به سبب اين كلمات « 1 » .\r\nوبه سند معتبر از امام جعفر صادق عليه السّلام منقول است كه : چون عيسى عليه السّلام را به آسمان بردند پيراهنى از پشم پوشيده بود كه مريم عليها السّلام رشته وبافته ودوخته بود ، چون به آسمان رسيد از حق تعالى ندا شنيد : اى عيسى ! بينداز از خود زينت دنيا را « 2 » .\r\nودر حديث موثق از حضرت امام رضا عليه السّلام منقول است كه : مشتبه نشد امر كشته شدن ومردن احدى از پيغمبران وحجتهاى خدا بر مردم بغير از عيسى بن مريم عليه السّلام ، زيرا كه أو را زنده از زمين بالا بردند وروحش را در ميان آسمان وزمين قبض كردند ، وچون به آسمان رسيد حق تعالى روحش را به بدنش برگردانيد چنانچه حق تعالى مىفرمايد  إِنِّي مُتَوَفِّيكَ وَرافِعُكَ إِلَيَّ  « 3 » واز عيسى عليه السّلام حكايت مىنمايد :  فَلَمَّا تَوَفَّيْتَنِي كُنْتَ أَنْتَ الرَّقِيبَ عَلَيْهِمْ  « 4 » پس هر دو آية دلالت مىكند بر وفات آن حضرت عليه السّلام « 5 » .\r\nوبه سند معتبر از حضرت صادق عليه السّلام منقول است كه : نازل خواهد شد بر حضرت صاحب الامر عليه السّلام وقتي كه ظاهر شود نه هزار ملك وسيصد وسيزده ملك كه با عيسى عليه السّلام بودند در وقتي كه خدا أو را به آسمان برد « 6 » .\r\nوبه أسانيد معتبره از امام محمد باقر وامام جعفر صادق عليهما السّلام منقول است كه : در حضرت صاحب الامر عليه السّلام سنّت چهار پيغمبر است ، يكى سنّت عيسى عليه السّلام كه مىگويند مرد يا كشته شد ونمرده است وكشته نشده است « 7 » .\r\nودر حديث معتبر از حضرت امام رضا عليه السّلام منقول است كه : چون يهود خواستند عيسى عليه السّلام را بكشند ، خدا را خواند وسوگند داد بحقّ ما أهل بيت ، پس خدا أو را از كشتن\r\n\r\n\r\n","description":"","footnote":"\r\n( 1 ) . قصص الأنبياء راوندى 276 .\r\n( 2 ) . تفسير عياشى 1 / 175 .\r\n( 3 ) . سورهء آل عمران : 55 .\r\n( 4 ) . سورهء مائده : 117 .\r\n( 5 ) . عيون أخبار الرضا 1 / 215 .\r\n( 6 ) . غيبت نعمانى 364 .\r\n( 7 ) . كمال الدين وتمام النعمة 326 و 350 ؛ غيبت شيخ طوسي 60 و 264 ؛ إعلام الورى 428 .\r\n","page_name":" 1193 ","page_number":385},
  {"content":"\r\n\r\nنجات داد وبه آسمان برد « 1 » .\r\nوبه سند معتبر از حضرت صادق عليه السّلام منقول است كه حضرت رسول صلّى اللّه عليه وآله وسلم فرمود :\r\nامّت عيسى عليه السّلام بعد از أو هفتاد ودو فرقه شدند ، كه يك فرقه نجات يافتند وهفتاد ويك فرقه به جهنم رفتند « 2 » .\r\nودر حديث معتبر ديگر وارد شده است كه حضرت أمير المؤمنين عليه السّلام اعلم علماى يهود واعلم علماى نصارى را طلبيد وفرمود : از شما چيزى سؤال مىكنم كه بهتر از شما مىدانم ، پس مپوشانيد وآنچه حقّ است بگوئيد ، پس نزديك طلبيد عالم نصارى را وفرمود : تو را سوگند مىدهم بخدائى كه إنجيل را بر عيسى عليه السّلام فرستاد ودر پاى أو بركت قرار داد وكور وپيس را به دست أو شفا مىداد ومرده را براي أو زنده مىكرد واز گل مرغ مىساخت وبراي أو در آن روح مىدميد وخبر مىداد به آنچه مىخوردند وذخيرة مىكردند كه بگوئى بني إسرائيل بعد از عيسى چند فرقه شدند ؟\r\nگفت : نبودند مگر يك فرقه !\r\nفرمود : دروغ گفتى ، بحقّ خدائى كه بجز أو خداوندى نيست سوگند مىخورم كه هفتاد ودو فرقه شدند وهمه در آتشند بجز يك فرقه كه نجات يافتند چنانچه حق تعالى مىفرمايد  مِنْهُمْ أُمَّةٌ مُقْتَصِدَةٌ وَكَثِيرٌ مِنْهُمْ ساءَ ما يَعْمَلُونَ  « 3 » . « 4 »\r\nابن بابويه رحمه اللّه روايت كرده است كه : حضرت مسيح عليه السّلام چندى غيبت از قوم خود اختيار نمود كه در زمين سياحت مىكرد ومىگرديد وقوم أو وشيعيان أو نمىدانستند كه در كجا است ، پس ظاهر شد ووصى گردانيد شمعون بن حمون را ، چون شمعون به رحمت الهى واصل شد وغائب گرديدند حجتهاى بعد از أو وطلب كردن جباران ايشان را شديد شد وبليّه بر مؤمنان عظيم شد ودين خدا مندرس شد وحقوق ضايع شد وواجبات\r\nو \r\n\r\n","description":"","footnote":"\r\n( 1 ) . قصص الأنبياء راوندى 106 .\r\n( 2 ) . خصال 585 .\r\n( 3 ) . سورهء مائده : 66 .\r\n( 4 ) . تفسير عياشى 1 / 330 .\r\n","page_name":" 1194 ","page_number":386},
  {"content":"\r\n\r\nسنّتها از ميان مردم بر طرف شد ومردم پراكنده شدند در مذهب وهر يك به جانبي رفتند وامر دين بر أكثر مردم مشتبه شد ، ومدت اين غيبت دويست وپنجاه سال شد « 1 » .\r\nوبه سند صحيح از حضرت صادق عليه السّلام منقول است كه : مردم بعد از عيسى عليه السّلام دويست وپنجاه سال ماندند كه حجت وامام ظاهري نداشتند وحجت ايشان غائب بود « 2 » .\r\nدر حديث صحيح ديگر از آن حضرت مروى است كه : ميان عيسى ومحمد صلّى اللّه عليه وآله وسلم پانصد سال فاصله بود واز اين پانصد سال دويست وپنجاه سال بود كه پيغمبرى وامامي ظاهر نبود .\r\nراوي پرسيد : پس چه مىكردند ؟\r\nفرمود : به دين عيسى متمسك بودند وبه آن عمل مىكردند آنها كه مؤمن بودند .\r\nوفرمود كه : هرگز زمين خالى از پيغمبر يا امام نمىباشد وليكن گاهى ظاهرند وگاهى مخفى « 3 » .\r\nمؤلف گويد : از طريق خاصه وعامه متواتر است كه حضرت عيسى عليه السّلام در زمان مهدى آل محمد صلّى اللّه عليه وآله وسلم از آسمان به زير خواهد آمد ودر عقب آن حضرت نماز خواهد كرد واز أنصار آن حضرت خواهد بود چنانچه بعد از اين مذكور خواهد شد ان شاء اللّه تعالى .\r\nحق تعالى مىفرمايد  وَإِنَّهُ لَعِلْمٌ لِلسَّاعَةِ فَلا تَمْتَرُنَّ بِها  « 4 » وأكثر مفسران گفته‌اند :\r\nيعنى بدرستى كه فرود آمدن عيسى از آسمان از علامات قيامت است پس شك مكنيد در قيامت « 5 » .\r\nودر جاى ديگر فرموده است  وَإِنْ مِنْ أَهْلِ الْكِتابِ إِلَّا لَيُؤْمِنَنَّ بِهِ قَبْلَ مَوْتِهِ  « 6 » وأكثر\r\n\r\n\r\n","description":"","footnote":"\r\n( 1 ) . كمال الدين وتمام النعمة 160 .\r\n( 2 ) . كمال الدين وتمام النعمة 161 .\r\n( 3 ) . كمال الدين وتمام النعمة 161 .\r\n( 4 ) . سورهء زخرف : 61 .\r\n( 5 ) . مجمع البيان 5 / 54 ؛ تفسير فخر رازي 27 / 222 ؛ تفسير قرطبى 16 / 105 .\r\n( 6 ) . سورهء نساء : 159 .\r\n","page_name":" 1195 ","page_number":387},
  {"content":"\r\n\r\nمفسران گفته‌اند : مراد آن است كه نيستند هيچ‌يك از أهل كتاب - يعنى يهود ونصارى - مگر آنكه ايمان خواهند آورد به عيسى قبل از مردن أو در وقتي كه آن حضرت از آسمان فرود آيد در زمان مهدى عليه السّلام . بعضي گفته‌اند : اين مخصوص جمعى است از يهود ونصارى كه در آن زمان خواهند بود وممكن است چنانچه لفظ آية ظاهرا عام است ومراد همهء ايشان باشند ودر رجعت همه برگردند وببينند كه عيسى اقرار به ملّت پيغمبر آخر الزمان صلّى اللّه عليه وآله وسلم مىكند ومتابعت صاحب الامر عليه السّلام مىنمايد وايمان آن وقت فايده به حال ايشان نخواهد داد « 1 » .\r\nچنانچه به سند معتبر منقول است كه : حجّاج ، شهر بن حوشب را طلبيد واز تفسير اين آية از أو پرسيد وگفت : عاجز شده‌ام از تفسير اين آية ، ومن مكرر يهودي ونصارى را كشته‌ام ونظر كرده‌ام لب خود را حركت نمىدهد تا مىميرد ، پس چگونه ايمان مىآورد ؟\r\nشهر بن حوشب گفت : اى أمير ! معنى اين آية آن نيست كه تو فهميده‌اى ، بلكه مراد آن است كه عيسى عليه السّلام قبل از قيامت از آسمان به دنيا خواهد آمد وهر صاحب ملتى كه باشد از يهودان وغير ايشان به أو ايمان خواهند آورد ، وپشت سر مهدى عليه السّلام نماز خواهد كرد .\r\nحجّاج گفت : اين تفسير را از كي شنيدى ؟\r\nگفت : از حضرت امام محمد باقر عليه السّلام .\r\nگفت : اين علم را از چشمهء صافي گرفته‌اى « 2 » .\r\nبه سند معتبر از امام حسن مجتبى عليه السّلام منقول است كه : بعد از اين هيچ‌يك از ما أهل بيت نخواهند بود مگر آنكه بيعت ظالمي كه در زمان أو باشد در گردن أو خواهد بود مگر قائم كه امام دوازدهم است وروح اللّه عيسى بن مريم پشت سر أو نماز خواهد كرد كه أو با ظالمي بيعت نخواهد نمود « 3 » .\r\nودر حديث معتبر ديگر از امام محمد باقر عليه السّلام منقول است كه فرمود : بر مردم زماني\r\n\r\n\r\n","description":"","footnote":"\r\n( 1 ) . مجمع البيان 2 / 137 ؛ رجوع شود به تفسير كشّاف 1 / 588 وتفسير طبري 4 / 356 .\r\n( 2 ) . مجمع البيان 2 / 137 ؛ تفسير قمى 1 / 158 .\r\n( 3 ) . كمال الدين وتمام النعمة 316 ؛ إعلام الورى 426 ؛ فرائد السمطين 2 / 124 .\r\n","page_name":" 1196 ","page_number":388},
  {"content":"\r\n\r\nخواهد آمد كه ندانند خدا چيست وتوحيد الهى چه معنى دارد تا آنكه دجّال بيرون آيد وعيسى عليه السّلام از آسمان فرود آيد ودجّال را بكشد وپشت سر حضرت قائم عليه السّلام نماز بكند ، واگر ما بهتر از پيغمبران نمىبوديم عيسى پشت سر ما نماز نمىكرد « 1 » .\r\nودر حديث معتبر ديگر از حضرت رسول صلّى اللّه عليه وآله وسلم منقول است كه فرمود : مهدى از فرزندان من خواهد بود ، وچون بيرون آيد عيسى از آسمان فرود آيد براي نصرت ويارى أو وأو را پيش دارد ودر عقب أو نماز بكند « 2 » .\r\n\r\n\r\n","description":"","footnote":"\r\n( 1 ) . تفسير فرات كوفي 139 .\r\n( 2 ) . امالى شيخ صدوق 181 ؛ احتجاج 1 / 107 .\r\n","page_name":" 1197 ","page_number":389},
  {"content":"\r\n . \r\n","description":"","footnote":"","page_name":" 1198 ","page_number":390},
  {"content":"\r\n\r\n\r\nباب بيست ونهم در بيان قصه‌هاى ارميا ودانيال وعزير عليهم السّلام وغرائب قصص بخت نصر است\r\n\r\n","description":"","footnote":"","page_name":" 1199 ","page_number":391},
  {"content":"\r\n . \r\n","description":"","footnote":"","page_name":" 1200 ","page_number":392},
  {"content":"\r\n\r\nحق تعالى مىفرمايد  أَوْ كَالَّذِي مَرَّ عَلى قَرْيَةٍ وَهِيَ خاوِيَةٌ عَلى عُرُوشِها  « 1 » كه ترجمهء لفظيش آن است كه : « آيا ديده‌ايد مانند كسى كه گذشت بر قريه‌اى كه آن خالى بود وديوارهايش بر سقفهايش افتاده بود وخراب شده بود ؟ » ، بعضي گفته‌اند أو عزير بود چنانچه از حضرت صادق عليه السّلام منقول است ؛ وبعضي گفته‌اند ارميا بود چنانچه از حضرت باقر عليه السّلام منقول است . وآن قريه بعضي گفته‌اند بيت المقدس بود كه بخت نصر خراب كرده بود ؛ وبعضي گفته‌اند ارض مقدسه بود ؛ وبعضي گفته‌اند آن قريه‌اى بود كه پيش مذكور شد وچند هزار كس از آن گريختند از ترس مرگ وهمه مردند « 2 » .\r\n قالَ أَنَّى يُحْيِي هذِهِ اللَّهُ بَعْدَ مَوْتِها  « 3 » « گفت : كي يا چگونه خدا زنده خواهد كرد اين شهر واهلش را بعد از خراب شدن ومردن ايشان ؟ ! » واين را بر وجه انكار نگفت بلكه از براي بيان عظمت وقدرت الهى گفت يا مىخواست بداند كيفيت زنده شدن ايشان را مانند حضرت إبراهيم عليه السّلام به سبب آنكه ظاهر آية موهم ضعف اعتقاد است .\r\nبعضي از مفسران گفته‌اند : اين عزير وارميا نبود بلكه مرد كافرى بود « 4 » ، واين مخالف أحاديث بسيار است .\r\n فَأَماتَهُ اللَّهُ مِائَةَ عامٍ ثُمَّ بَعَثَهُ  « 5 » « پس خدا ميراند أو را صد سال پس زنده كرد أو را » ،\r\n\r\n\r\n","description":"","footnote":"\r\n( 1 ) . سورهء بقره : 259 .\r\n( 2 ) . مجمع البيان 1 / 370 .\r\n( 3 ) . سورهء بقره : 259 .\r\n( 4 ) . تفسير فخر رازي 7 / 30 .\r\n( 5 ) . سورهء بقره : 259 .\r\n","page_name":" 1201 ","page_number":393},
  {"content":"\r\n\r\n قالَ كَمْ لَبِثْتَ قالَ لَبِثْتُ يَوْماً أَوْ بَعْضَ يَوْمٍ  « 1 » چون زنده شد گمان كرد كه در خواب بوده وبيدار شده است « از أو پرسيدند : چند مدت در اين مكان مكث كردى ؟ گفت : يك روز - ودر أول روز خوابيده بود ، چون نظر كرد ديد هنوز آفتاب غروب نكرده است وآخر روز است گفت : - بلكه بعضي از روز » ، وگويندهء سخن با أو بعضي گفته‌اند خدا بود وندا از آسمان به أو رسيد ؛ بعضي گفته‌اند ملكي بود يا پيغمبرى بود يا مرد معمّرى بود كه أو را شناخت بعد از زنده شدن « 2 » ،  قالَ بَلْ لَبِثْتَ مِائَةَ عامٍ  « 3 » « گفت : بلكه صد سال در اين مكان مانده‌اى ومرده‌اى والحال زنده شده‌اى » ،  فَانْظُرْ إِلى طَعامِكَ وَشَرابِكَ لَمْ يَتَسَنَّهْ  « 4 » « پس نظر كن به خوردنى وآشاميدنى خود كه هيچ تغيير نيافته است » .\r\nومنقول است كه : چون به اين مكان آمد انگورى وانجيرى وآب انگورى همراه داشت واينها با اين لطافت در مدت صد سال هيچ متغير نشده بودند به قدرت الهى « 5 » ،  وَانْظُرْ إِلى حِمارِكَ  « 6 » « ونظر كن بسوى درازگوش گوش خود » كه چگونه پوسيده واستخوانهايش از هم ريخته است ،  وَلِنَجْعَلَكَ آيَةً لِلنَّاسِ  « 7 » « وبراي اين تو را ميرانديم در اين مدت وزنده نموديم كه آيتي باشى براي مردم » بر حقيقت زنده شدن ايشان در قيامت ،  وَانْظُرْ إِلَى الْعِظامِ كَيْفَ نُنْشِزُها ثُمَّ نَكْسُوها لَحْماً  « 8 » « ونظر كن بسوى استخوانهاى پوسيده كه چگونه اجزايش را بر روى يكديگر بلند مىكنيم ومتصل مىكنيم وبعد از آن لباس گوشت بر روى استخوانها مىكشيم » .\r\nأكثر گفته‌اند حق تعالى حمار أو را در نظر أو زنده كرد تا ببيند خدا چگونه مرده را زنده\r\n\r\n\r\n","description":"","footnote":"\r\n( 1 ) . سورهء بقره : 259 .\r\n( 2 ) . مجمع البيان 1 / 370 .\r\n( 3 ) . سورهء بقره : 259 .\r\n( 4 ) . سورهء بقره : 259 .\r\n( 5 ) . مجمع البيان 1 / 370 .\r\n( 6 ) . سورهء بقره : 259 .\r\n( 7 ) . سورهء بقره : 259 .\r\n( 8 ) . سورهء بقره : 259 .\r\n","page_name":" 1202 ","page_number":394},
  {"content":"\r\n\r\nمىكند ، وبعضي گفته‌اند أول خدا چشم أو را درست كرد ونظر مىكرد به استخوانهاى پراكنده‌شدهء خود كه جمع شدند ومتصل شدند وگوشت وپوست بر روى آنها روئيد « 1 » ،  فَلَمَّا تَبَيَّنَ لَهُ قالَ أَعْلَمُ أَنَّ اللَّهَ عَلى كُلِّ شَيْءٍ قَدِيرٌ  « 2 » « پس چون ظاهر شد بر أو گفت :\r\nمىدانم كه خدا بر همه چيز قادر وتوانا است » يعنى پيشتر مىدانستم ، يا اكنون علم من زيادة شد .\r\nوبه سندهاى صحيح وحسن از حضرت صادق عليه السّلام منقول است كه : چون بني إسرائيل معصيت بسيار كردند وتجاوز از امر پروردگار خود نمودند حق تعالى خواست بر ايشان مسلط گرداند كسى را كه ايشان را ذليل گرداند وبكشد ، پس وحى نمود بسوى حضرت ارميا عليه السّلام كه : اى ارميا ! بگو بني إسرائيل را كه چيست آن شهري كه آن را برگزيده‌ام از ميان شهرها ودر آن شهر درختهاى نيكو كشته‌ام واز هر درخت غريب زبونى آن را پاك كرده‌ام ، پس متغير شد أحوال آن شهر وبه عوض درختهاى نيكو درخت خرنوب كه زبون‌ترين درختها است از آن شهر روئيد ؟\r\nچون ارميا اين سخن را به علماى بني إسرائيل نقل كرد ، گفتند : براي ما معنى اين سخن را بيان فرما ، پس ارميا هفت روز روزه داشت ودعا كرد ، خدا به أو وحى فرمود : آن شهر بيت المقدس است وآن درختها كه در آن رويانيده‌ام بنى اسرائيلند كه در آن شهر ساكن گردانيده‌ام ، وچون معصيت من كردند ودين مرا تغيير دادند وبدل كردند شكر نعمت مرا به كفران پس سوگند مىخورم بذات مقدس خود كه ايشان را امتحان مىكنم به فتنهء عظيمى كه دانايان در آن حيران بمانند ، ومسلط خواهم نمود بر ايشان از بندگان خود كسى را كه از همه كس ولادتش بدتر وخوردنش بدتر بوده باشد ، پس بر ايشان مسلط خواهد شد ومردان ايشان را خواهد كشت وحرمت ايشان را أسير خواهد كرد وبيت المقدس كه خانهء شرف وعزت ايشان است وبه آن فخر مىكنند خراب خواهد كرد وسنگى كه به آن فخر\r\n\r\n\r\n","description":"","footnote":"\r\n( 1 ) . مجمع البيان 1 / 370 ؛ تفسير فخر رازي 7 / 38 .\r\n( 2 ) . سورهء بقره : 259 .\r\n","page_name":" 1203 ","page_number":395},
  {"content":"\r\n\r\nمىكنند بر همهء عالم در مزبله‌ها خواهد افكند وتا صد سال چنين خواهد بود .\r\nچون ارميا اين خبر را به علماى بني إسرائيل رسانيد گفتند : اى ارميا ! بار ديگر از خدا سؤال كن كه فقرا ومساكين وضعيفان چه گناه دارند كه چنين بلائي را بر ايشان مسلط مىگرداند ؟ پس ارميا هفت روز ديگر روزه داشت ، خدا وحى نفرمود به أو ، پس هفت روز ديگر روزه داشت وبعد از هفت روز لقمه‌اى از طعام تناول كرد وباز وحى به أو نرسيد ، هفت روز ديگر روزه داشت پس خدا وحى فرمود به أو كه : اى ارميا ! دست بردار از اين سخن واگر نه روى تو را به پشت بر مىگردانم ، آيا مىخواهى شفاعت كنى در امرى كه مقدّر وحتم كرده‌ام ؟ ! پس وحى نمود كه : بگو به ايشان كه گناه شما اين است كه گناه را ديديد وانكار نكرديد .\r\nپس ارميا عرض كرد : پروردگارا ! به من اعلام فرما كيست آنكه أو را مسلط خواهى كرد تا بروم به نزد أو وبراي خود وأهل بيت خود امانى از أو بگيرم .\r\nحق تعالى فرمود : برو به فلان موضع وخواهى ديد پسرى كه از همه كس مزمن‌تر ومبتلاتر است ، ولادتش از همه كس خبيث‌تر است - يعنى ولد الزنا است - وغذايش از همه كس بدتر است .\r\nچون ارميا به آن موضع آمد ديد كه پسرى در كاروانسرائى زمين‌گير شده است وأو را در مزبله انداخته‌اند در ميان كاروانسرا ، مادرى دارد كه أو را تربيت مىكند ونان خشك را در كاسه ريزه مىكند وشير خوك را بر روى آن مىدوشد وبه نزديك آن پسر مىآورد وأو مىخورد ! ارميا گفت : آن كه خدا فرمود البتة اين خواهد بود ، پس به نزديك آن پسر رفت واز أو پرسيد : چه نام دارى ؟\r\nگفت : بخت نصر .\r\nپس ارميا دانست كه اوست ، وأو را معالجه كرد تا به اصلاح آمد ، پس به أو فرمود : مرا مىشناسى ؟\r\nگفت : نه ، اين قدر مىدانم مرد صالحي هستى .\r\nفرمود : منم ارميا پيغمبر بني إسرائيل وخدا مرا خبر داده است كه تو بر بني إسرائيل\r\n\r\n","description":"","footnote":"","page_name":" 1204 ","page_number":396},
  {"content":"\r\n\r\nمسلط خواهى شد ومردان ايشان را خواهى كشت وچنين وچنان خواهى كرد .\r\nچون بخت نصر اين سخن را شنيد به آن حال نخوتى در أو بهم رسيد ! ارميا عليه السّلام فرمود :\r\nنامهء امانى براي من بنويس . پس نامهء أمان را نوشت وبه آن حضرت داد ، ومىرفت به كوهها وهيزم جمع مىكرد ومىآورد ومىفروخت در شهر ومعاش مىكرد ؛ پس مردم را به جنگ بني إسرائيل دعوت كرد ومسكن بني إسرائيل بيت المقدس بود ، وچون جمعى به أو اتفاق كردند با لشكر خود متوجه بيت المقدس شد ومردم بسيار از أطراف ونواحي گرد أو جمع شدند .\r\nچون خبر به ارميا عليه السّلام رسيد كه أو متوجه بيت المقدس شده بر سر راه أو آمد واز بسيارى لشكر أو نتوانست خود را به أو برساند ، پس نامه را بر سر چوبى كرد وبلند نمود ، بخت نصر گفت : تو كيستى ؟\r\nفرمود : من ارمياى پيغمبرم كه تو را بشارت دادم كه بر بني إسرائيل مسلط خواهى شد ، واين نامهء امانى است كه براي من نوشتى .\r\nگفت : تو را أمان دادم امّا أمان أهل بيت تو موقوف است بر اينكه تيرى مىاندازم از اينجا بسوى بيت المقدس ، اگر تير من به بيت المقدس برسد با وجود اين راه دور پس ايشان را أمان نمىدهم ، واگر نرسد أمان مىدهم ؛ وچون تير انداخت باد تيرش را برد تا بند شد در بيت المقدس ! گفت : ايشان را أمان نمىدهم .\r\nپس چون بيت المقدس را فتح كرد وداخل شد كوهى از خاك در ميان شهر ديد ودر ميان آن كوه خونى ديد كه مىجوشد وهر چند خاك بر آن مىريزند باز مىجوشد واز خاك بيرون مىآيد ! پرسيد : اين چه خون است ؟\r\nگفتند : خون پيغمبرى است از پيغمبران خدا كه پادشاهان بني إسرائيل أو را كشتند واز روزى كه شهيد شده است تا امروز اين خون مىجوشد وهر چند خاك بر آن مىريزند از خاك بيرون مىآيد ، وآن خون حضرت يحيى بن زكريا عليه السّلام است ودر زمان أو پادشاه جبارى بود كه زنا مىكرد با زنان بني إسرائيل ، هرگاه به حضرت يحيى عليه السّلام مىگذشت آن حضرت به أو مىفرمود : از خدا بترس اى پادشاه كه حلال نيست بر تو اين كار كه مىكنى ،\r\n\r\n","description":"","footnote":"","page_name":" 1205 ","page_number":397},
  {"content":"\r\n\r\nپس يكى از آن زنان كه با آنها زنا مىكرد در وقتي كه آن ملعون مست بود به أو گفت : اى پادشاه ! يحيى را بكش ، پس آن ملعون امر كرد كه بروند وسر يحيى عليه السّلام را بياورند ، چون آن حضرت را شهيد كردند وسر مباركش را در طشتى گذاشتند وبه نزد آن ملعون آوردند آن سر مطهر با أو سخن مىگفت ومىفرمود : از خدا بترس كه حلال نيست آنچه تو مىكنى ، پس خون جوشيد واز طشت بيرون آمد وبر زمين ريخت ومىجوشيد وساكن نمىشد تا وقتي كه بخت نصر داخل بيت المقدس شد ؛ وميان شهادت آن حضرت وخروج بخت نصر صد سال فاصله بود ، پس بخت نصر داخل هر شهر از شهرهاى بني إسرائيل كه مىشد مردان وزنان وأطفال وحيوانات ايشان را مىكشت وباز آن خون مىجوشيد تا آنكه همه را فانى كرد ، پس پرسيد : آيا احدى از بني إسرائيل در اين بلاد مانده است ؟\r\nگفتند : پيرزالى از ايشان در فلان موضع هست . پس آن زن را طلبيد وچون سرش را در ميان آن خون بريد خون از جوشيدن ساكن شد ، واين زن آخر آنها بود كه از بني إسرائيل كشت ، پس رفت بسوى بابل ودر آنجا شهري بنا كرد ودر آن شهر أقامت نمود وچاهى كند ودانيال را با شير ماده‌اى در آن چاه افكند ، پس آن شير گل آن چاه را مىخورد ودانيال شير آن را مىخورد تا آنكه مدتي بر اين حال ماند ، پس خدا وحى فرمود بسوى پيغمبرى كه در بيت المقدس بود كه : اين خوردنى وآشاميدنى را براي دانيال ببر وسلام مرا به أو برسان .\r\nآن پيغمبر گفت : پروردگارا ! در كجا است دانيال ؟\r\nوحى به أو رسيد كه : دانيال در چاهى است در فلان موضع از بابل .\r\nپس پيغمبر بر سر آن چاه رفت وگفت : اى دانيال !\r\nفرمود : لبيك ، صداى غريبى مىشنوم !\r\nگفت : پروردگارت تو را سلام مىرساند واين خوردنى وآشاميدنى را براي تو فرستاده است ؛ وآنها را به چاه فرو فرستاد .\r\nپس آن حضرت گفت : « الحمد للّه الّذي لا ينسى من ذكره ، الحمد للّه الّذي لا يخيب من دعاه ، الحمد للّه الّذي من توكّل عليه كفاه ، الحمد للّه الّذي من وثق به لم يكله إلى غيره ،\r\n\r\n","description":"","footnote":"","page_name":" 1206 ","page_number":398},
  {"content":"\r\n\r\nالحمد للّه الّذي يجزي بالاحسان احسانا ، الحمد للّه الّذي يجزي بالصّبر نجاة ، الحمد للّه الّذي يكشف ضرّنا عند كربتنا ، والحمد للّه الّذي هو ثقتنا حين تنقطع الحيل منّا ، والحمد للّه الّذي هو رجاؤنا حين ساء ظنّنا بأعمالنا » يعنى : « حمد مىكنم خداوندى را كه فراموش نمىكند هر كه أو را ياد كند ، سپاس مىكنم خداوندى را كه نااميد نمىكند كسى را كه أو را بخواند ، حمد مىكنم خداوندى را كه هر كه بر أو توكل كند كفايت أمور أو مىكند ، سپاس مىگويم خداوندى را كه هر كه بر أو اعتماد كند أو را به ديگران وانمىگذارد ، حمد مىكنم خداوندى را كه جزا مىدهد به نيكى جزاى نيك ، سپاس خداوندى را سزاست كه جزا مىدهد به صبر كردن ، نجات از مخاوف ومهالك دنيا وعقبى ، حمد خداوندى را رواست كه بر طرف مىكند بد حالي ما را نزد كربت وشدت ما ، حمد مىكنم خداوندى را كه محلّ اعتماد ماست هرگاه گسسته شود چاره‌ها از ما ، حمد مىكنم خداوندى را كه اميدگاه ماست در هنگامى كه بد شود گمان ما به سبب كرده‌هاى ما » .\r\nپس بخت نصر در خواب ديد كه گويا سرش از آهن است وپاهايش از مس است وسينه‌اش از طلا است ! منجّمان را طلبيد وگفت : بگوئيد كه من چه در خواب ديده‌ام ؟\r\nگفتند : نمىدانيم وليكن بگو چه ديده‌اى تا ما براي تو تعبير كنيم .\r\nبخت نصر گفت : در اين مدت هر سال مبلغى به شما مىدهم وشما نمىدانيد كه من چه در خواب ديده‌ام ؟ وامر كرد همه را گردن زدند ! پس بعضي از أركان دولت أو عرض كردند : آنچه تو مىخواهى آن كسى كه به چاه افكنده‌اى مىداند ، زيرا از آن وقت كه أو را به چاه انداخته‌اى تا حال زنده است وشير به أو ضرر نرسانده است وشير گل مىخورد وأو را شير مىدهد ، پس فرستاد وآن حضرت را طلبيد وگفت : بگو من چه خواب ديده‌ام ! فرمود : چنين خواب ديده‌اى .\r\nگفت : راست است ، اكنون بگو تعبيرش چيست ؟\r\nفرمود كه : تعبير خواب تو آن است كه پادشاهى تو به آخر رسيده است وسه روز ديگر كشته خواهى شد ومردى از أهل فارس تو را مىكشد !\r\nگفت : من هفت شهر بر دور يكديگر ساخته‌ام وبر هر شهر نگاهبانان بسيار مقرر كرده‌ام\r\n\r\n","description":"","footnote":"","page_name":" 1207 ","page_number":399},
  {"content":"\r\n\r\nوبه اين نيز راضى نشده‌ام تا آنكه صورت مرغابى از مس بر در دروازه‌ها تعبيه نموده‌ام كه هر غريبى داخل مىشود فرياد مىكند تا أو را بگيرند .\r\nدانيال فرمود : چنين خواهد شد كه من گفتم .\r\nبخت نصر لشكر خود را متفرق نمود وحكم كرد هر كسى را كه ببينند بكشند هر كه باشد ، ودانيال در اين وقت نزد أو نشسته بود گفت : در اين سه روز تو را از خود جدا نمىكنم ، پس اگر سه روز گذشت ومن كشته نشدم تو را مىكشم !\r\nپس پسين روز سوم شد غمى أو را عارض شد وبيرون آمد وغلامي داشت از أهل فارس كه أو را فرزند خود خوانده بود ونمىدانست از أهل فارس است ، چون بيرون آمد آن غلام را ديد پس شمشير خود را به أو داد وگفت : هر كه را ببينى بكش اگر چه من باشم ، غلام شمشير را گرفت وضربتي به أو زد وأو را به جهنم واصل كرد .\r\nامّا ارميا عليه السّلام بعد از كشتن بني إسرائيل از بيت المقدس بيرون آمد وبر حماري سوار شد وانجير وآب انگور براي توشهء خود برداشت ، پس نظر كرد به درندگان صحرا ودرندگان دريا ودرندگان هوا كه بدن كشتگان را مىخوردند ، پس ساعتي فكر كرد وگفت : آيا چگونه خدا اين مردگان را زنده مىكند كه درندگان بدن ايشان را خوردند ؟ خدا در همان موضع قبض روحش نمود ، بعد از صد سال أو را زنده كرد .\r\nچون حق تعالى بر بني إسرائيل ترحم نمود وبخت نصر را هلاك كرد ، بني إسرائيل را به دنيا برگرداند وآن كه صد سال مرده بود وزنده شد ارميا عليه السّلام بود .\r\nوعزير چون بخت نصر پادشاه شد وبر بني إسرائيل مسلط شد از أو گريخت ودر ميان چشمهء آبى رفت وغائب شد در آنجا ، پس خدا أول عضوى كه از ارميا زنده كرد ديده‌هاى أو بود در ميان سفيدى چشم أو كه مانند سفيدهء تخم روان بود ومىديد چيزها را ، پس خدا وحى كرد بسوى أو كه : چندگاه است در اين موضع هستى ؟\r\nعرض كرد : يك روز . پس چون ديد آفتاب بلند شده است گفت : بعضي از يك روز .\r\nحق تعالى فرمود : بلكه صد سال در اينجا مانده‌اى ، پس نظر كن بسوى انجير وآب انگور كه در اين مدت متغير نشده‌اند ، ونظر كن به حمار خود كه چگونه پوسيده است ،\r\nو \r\n","description":"","footnote":"","page_name":" 1208 ","page_number":400},
  {"content":"\r\n\r\nنظر كن كه چگونه آن را وتو را زنده مىكنم .\r\nپس ديد كه استخوانهاى پوسيدهء ريزه شده به قدرت الهى به نزديك يكديگر مىآيند وبر يكديگر مىچسبند وگوشتها كه خاك شده‌اند يا حيوانات خورده‌اند جدا مىشوند وبر بدن أو وحمارش مىچسبند تا آنكه خلقت ارميا وحمار أو هر دو درست شد وهر دو برخاستند ، پس گفت : مىدانم خدا بر همه چيز قادر وتوانا است « 1 » .\r\nودر روايت معتبر ديگر گذشت كه : دو پادشاه كافر تمام روى زمين را متصرف شدند :\r\nنمرود وبخت نصر « 2 » .\r\nودر حديث معتبر از حضرت امام جعفر صادق عليه السّلام منقول است : چون ارميا عليه السّلام نظر كرد بسوى خرابى بيت المقدس وحوالي آن وكشتگانى كه در آن شهرها افتاده بودند گفت : آيا اينها را كي زنده خواهد كرد بعد از مردن ؟ ! پس خدا أو را صد سال ميراند وبعد از آن زنده كرد ومىديد كه اعضايش چگونه به يكديگر متصل مىشوند وگوشت بر روى آنها مىرويد ومفاصل ورگهايش چگونه پيوند مىشوند ، پس چون درست نشست گفت :\r\nمىدانم كه حق تعالى بر همه چيز قادر است « 3 » .\r\nودر حديث معتبر ديگر فرمود : هر كه براي روزى خود غمگين باشد بر أو گناهى نوشته مىشود ، بدرستى كه دانيال عليه السّلام در زمان پادشاه جبار ستمكارى بود وأو را گرفت ودر چاهى انداخت ودرندگان را با أو به آن چاه افكند ، پس آن درندگان نزديك أو نرفتند وباز أو را از آن چاه بيرون نياورد ، پس حق تعالى وحى نمود به پيغمبرى از پيغمبران خود كه : طعامي براي دانيال ببر .\r\nگفت : پروردگارا ! دانيال در كجا است ؟\r\nحق تعالى فرمود : چون از شهر بيرون مىروى كفتارى در برابر تو پيدا خواهد شد ، از پى بىآن كفتار برو كه أو تو را مىبرد بر سر آن چاه .\r\n\r\n\r\n","description":"","footnote":"\r\n( 1 ) . تفسير قمى 1 / 86 .\r\n( 2 ) . خصال 255 .\r\n( 3 ) . احتجاج 2 / 230 .\r\n","page_name":" 1209 ","page_number":401},
  {"content":"\r\n\r\nچون آن پيغمبر بر سر چاه آمد وطعام را به چاه فرستاد دانيال عليه السّلام آن دعا را خواند كه گذشت .\r\nپس حضرت صادق عليه السّلام فرمود : خدا نخواسته است كه روزى دهد مؤمنان را مگر از جائى كه ايشان گمان نداشته باشند « 1 » .\r\nدر حديث معتبر ديگر از آن حضرت منقول است كه : چون هنگام وفات سليمان عليه السّلام شد وصيت نمود بسوى آصف بن برخيا وأو را خليفهء خود گردانيد به امر الهى ، پس پيوسته شيعيان به خدمت آصف مىآمدند ومسائل دين خود را از أو اخذ مىنمودند ، پس آصف مدت طولانى از ايشان غائب شد پس ظاهر شد ومدتي در ميان قوم خود ماند پس ايشان را وداع كرد ، شيعيان گفتند : ديگر ما تو را در كجا ببينيم ؟\r\nگفت : نزد صراط ؛ واز ايشان غائب شد ، وبليّه بر بني إسرائيل شديد شد بعد از غيبت أو ، وبخت نصر بر ايشان مسلط شد وهر كه را مىيافت مىكشت وهر كه مىگريخت از پى أو مىفرستاد وفرزندان ايشان را أسير مىكرد ، چهار كس از فرزندان يهودا را از ميان أسيران براي خود انتخاب كرد كه يكى از آنها دانيال عليه السّلام بود واز فرزندان هارون عزير عليه السّلام را انتخاب نمود ، وايشان أطفال خردسال بودند ودر دست أو أسير ماندند وبني إسرائيل در عذاب وشدت بودند وحجت خدا بر بني إسرائيل كه دانيال عليه السّلام بود نود سال در دست بخت نصر أسير بود ، پس چون فضيلت آن حضرت را دانست وشنيد كه بني إسرائيل انتظار بيرون رفتن أو مىكشند واميد فرج دارند در ظاهر شدن أو وبر دست أو ، امر كرد أو را در چاه عظيم گشاده حبس كردند وشيرى در آنجا گذاشتند كه أو را هلاك كند وامر كرد كسى طعام به أو ندهد ، پس شير نزديك آن حضرت نرفت وحق تعالى خوردنى وآشاميدنى أو را به دست پيغمبرى از پيغمبران بني إسرائيل براي أو فرستاد ، پس دانيال روزها روزه مىداشت وشب بر آن طعام افطار مىكرد وبليّه وآزار شديد شد بر شيعيان وقوم أو كه انتظار فرج وظهور أو مىبردند وشك كردند أكثر ايشان در دين به جهت طول مدت غيبت\r\n\r\n\r\n","description":"","footnote":"\r\n( 1 ) . امالى شيخ طوسي 300 ؛ قصص الأنبياء راوندى 230 .\r\n","page_name":" 1210 ","page_number":402},
  {"content":"\r\n\r\nآن حضرت .\r\nوچون بليّه وامتحان دانيال عليه السّلام وقومش به نهايت رسيد ، بخت نصر در خواب ديد كه ملائكة فوج فوج از آسمان به زمين مىآمدند وبر سر چاهى مىرفتند كه دانيال در آنجا محبوس بود وبر أو سلام مىكردند وأو را بشارت به فرج مىدادند ، چون صبح شد از عمل خود پشيمان شد وامر كرد آن حضرت را از چاه بيرون آوردند واز أو معذرت طلبيد از آنچه نسبت به أو كرده بود وأمور مملكت وپادشاهى خود را به أو گذاشت ، وآن حضرت را فرمانفرماى ملك خود نمود وحكم كردن ميان مردم را به أو تفويض فرمود ، وهر كه از بني إسرائيل از خوف بخت نصر مخفى شده بود ظاهر شد وگردن اميد كشيدند وبسوى دانيال جمع شدند ويقين كردند به فرج خود ، پس اندك زماني كه بر اين حال گذشت حضرت دانيال عليه السّلام به رحمت ايزدى واصل شد وامر نبوت وخلافت بعد از أو به حضرت عزير عليه السّلام منتهى شد وشيعيان بر أو گرد آمدند وبه أو انس گرفتند ومسائل دين خود را از أو فرا مىگرفتند ، پس حق تعالى صد سال أو را از ايشان پنهان كرد پس بار ديگر أو را بر ايشان مبعوث گردانيد وحجتهاى خدا بعد از أو غائب شدند وبليّه بر بني إسرائيل عظيم شد تا آنكه حضرت يحيى عليه السّلام ظاهر شد « 1 » .\r\nوبه سند معتبر منقول است كه از حضرت امام محمد باقر عليه السّلام سؤال كردند : آيا صحيح است كه حضرت دانيال عليه السّلام تعبير خواب مىدانسته است وآن حضرت اين علم را به مردم تعليم نموده است ؟\r\nفرمود : بلى ، خدا وحى نمود بسوى أو وپيغمبر بود وأو از آنها بود كه خدا اين علم را به ايشان تعليم نموده بود وبسيار راست گفتار ودرست كردار وحكيم ودانا بود وعبادت خدا به محبت ما أهل بيت مىكرد ، وهيچ پيغمبر وملكي نبوده است مگر آنكه عبادت مىكرده است خدا را به محبت ما أهل بيت « 2 » .\r\n\r\n\r\n","description":"","footnote":"\r\n( 1 ) . كمال الدين وتمام النعمة 157 .\r\n( 2 ) . قصص الأنبياء راوندى 229 .\r\n","page_name":" 1211 ","page_number":403},
  {"content":"\r\n\r\nوبه سند معتبر از حضرت امام رضا عليه السّلام منقول است كه : پادشاهى در زمان دانيال عليه السّلام بود وبه آن حضرت عرض كرد : مىخواهم پسرى مثل تو داشته باشم .\r\nفرمود : من چه منزلت در دل تو دارم ؟\r\nپادشاه گفت : بزرگترين مرتبه‌ها وعظيمترين منزلتهاى تو در دل من هست وتو را بسيار دوست دارم .\r\nدانيال گفت : چون ارادهء مجامعت نمائى با زوجهء خود ، در فكر من باش وهمّت خود را به جانب من مصروف گردان .\r\nچون چنين كرد فرزندى براي أو متولد شد كه شبيه‌ترين خلق خدا به دانيال عليه السّلام بود « 1 » .\r\nوبه سند معتبر از حضرت رسول صلّى اللّه عليه وآله وسلم منقول است كه : بخت نصر صد وهشتاد وهفت سال پادشاهى كرد ، وچون از سلطنت أو چهل وهفت سال گذشت حق تعالى حضرت عزير عليه السّلام را بسوى أهل شهرها كه حق تعالى أهل آنها را هلاك كرد وبعد از آن زنده كرد مبعوث گردانيد ، وايشان از شهرها متفرق بودند واز ترس مرگ گريختند ودر جوار وهمسايگى عزير عليه السّلام قرار گرفتند ومؤمن بودند ، وعزير به نزد ايشان تردد مىكرد وسخن ايشان را مىشنيد وبه سبب ايمان ايشان دوست مىداشت ايشان را وبرادرى كرد با ايشان در ايمان ، پس يك روز از ايشان غائب شد وبه نزد ايشان نيامد ، روز ديگر كه به نزد ايشان آمد ديد همه مرده‌اند ! پس اندوهناك شد به مرگ ايشان وگفت : كي خدا زنده خواهد كرد اين جسدهاى مرده را ؟ ( از روى تعجب اين سخن را گفت چون همه را يكباره مرده ديد ) ، خدا أو را در همان ساعت قبض روح كرد وصد سال بر آن حال ماندند ، وبعد از صد سال حق تعالى آن حضرت را با آن جماعت زنده كرد وايشان يكصد هزار مرد جنگى بودند ، وبعد از أو بخت نصر بر ايشان مسلط شد وهمه را كشت ويكى از ايشان بيرون نرفت ، چون بخت نصر فوت شد بعد از أو مهرويه پسرش شانزده سال وبيست روز سلطنت كرد ، چون أو پادشاه شد دانيال را گرفت با شيعيان أو وشكاف عميقى در زمين كند وايشان را در آن\r\n\r\n\r\n","description":"","footnote":"\r\n( 1 ) . قصص الأنبياء راوندى 230 .\r\n","page_name":" 1212 ","page_number":404},
  {"content":"\r\n\r\nنقب انداخت وآتش بر روى ايشان افروخت ، چون ديد آتش ايشان را نمىسوزاند وبه نزديك ايشان نمىآيد ايشان را در آن نقب محبوس نمود ودرندهء بسيارى در آنجا انداخت وبه هر قسم عذابي ايشان را معذّب گردانيد تا آنكه حق تعالى ايشان را از دست أو نجات داد ، و « أصحاب الأخدود » كه حق تعالى در قرآن ياد فرموده است ايشانند .\r\nوچون حق تعالى خواست دانيال را به رحمت خود ببرد امر كرد أو را كه بسپارد نور وحكمت خدا را به فرزندش « مكيخا » وأو را خليفهء خود گرداند « 1 » .\r\nبه سند حسن بلكه صحيح از حضرت صادق عليه السّلام منقول است كه حضرت أمير المؤمنين عليه السّلام فرمود : دانيال عليه السّلام يتيمى بود كه مادر وپدر نداشت وپيرزالى از بني إسرائيل أو را تربيت كرد وپادشاهى از پادشاهان بني إسرائيل كه در آن زمان بود دو قاضى داشت ، وآن دو قاضى دوستى داشتند ومرد صالحي بود ، وآن مرد صالح زن بسيار جميلهء صالحهء عابده‌اى داشت وآن مرد به نزد پادشاه مىآمد وبا أو سخن مىگفت ، پس روزى پادشاه را احتياج بهم رسيد به شخصي كه أو را براي كارى به جائى بفرستد ، پس به آن دو قاضى گفت : شخصي را اختيار كنيد كه من براي بعضي از أمور خود أو را به جائى بفرستم ، ايشان شوهر آن زن را نشان دادند وپادشاه أو را براي آن كار فرستاد .\r\nچون آن مرد روانه مىشد به آن قاضيان سفارش كرد كه : به أحوال زن من برسيد واز أو غافل مباشيد ، پس آن قاضيان مىآمدند به در خانهء دوست خود كه خبر از أحوال زن أو بگيرند ، پس عاشق آن زن شدند وأو را تكليف كردند كه راضى شود به زنا ، وأو ابا كرد ، گفتند : اگر راضى نمىشوى ما نزد پادشاه گواهى مىدهيم كه تو زنا كرده‌اى تا تو را سنگسار كند !\r\nآن زن صالحه گفت : هر چه خواهيد بكنيد ، من به اين عمل راضى نمىشوم !\r\nپس آن دو خائن به نزد پادشاه آمده وگواهى دادند كه آن زن عابده زنا كرده است ، پس اين امر بر پادشاه بسيار عظيم نمود وغم عظيمى بر أو داخل شد چون بسيار به آن زن\r\n\r\n\r\n","description":"","footnote":"\r\n( 1 ) . كمال الدين وتمام النعمة 225 ، ودر آن به جاى « مهرويه » ، « قهرويه » آمده است .\r\n","page_name":" 1213 ","page_number":405},
  {"content":"\r\n\r\nاعتقاد داشت وشهادت قاضيان را نيز رد نمىتوانست كرد ، پس به ايشان گفت : شهادت شما مقبول است ، امّا بعد از سه روز ديگر أو را سنگسار كنيد ؛ وندا كرد در آن شهر كه : در فلان روز حاضر شويد براي كشتن فلان عابده كه أو زنا كرده است ودو قاضى به زناى أو گواهى داده‌اند !\r\nچون مردم در اين باب گفتگو بسيار كردند پادشاه به وزيرش گفت : آيا در اين باب چاره‌اى به خاطرت نمىرسد كه باعث نجات عابده گردد ؟ گفت : نه .\r\nچون روز سوم شد كه روز وعدهء سنگسار بود وزير از خانهء خود روانهء منزل پادشاه شد ، ناگاه در اثناى راه رسيد به چند طفل كه بازى مىكردند وحضرت دانيال در ميان ايشان بود وآن حضرت را نمىشناخت ، چون وزير به ايشان رسيد دانيال گفت : اى گروه أطفال ! بيائيد كه من پادشاه شوم وفلان طفل عابده شود وفلان وفلان دو قاضى بشوند ، پس خاكى نزد خود جمع كرد وشمشيرى از نى براي خود ساخت وبه أطفال ديگر حكم كرد : بگيريد دست يكى از اين گواهان را به فلان موضع ببريد ودست ديگرى را بگيريد وبه فلان موضع ببريد ؛ پس يكى از ايشان را طلبيد وگفت : آنچه حقّ است بگو واگر حق نگوئى تو را مىكشم ( ودر اين أحوال وزير ايستاده بوده وسخن دانيال را مىشنيد واين أوضاع را مىديد ) پس آن طفلى كه گواه بود گفت : عابده زنا كرد ! گفت : چه وقت زنا كرد ؟\r\nگفت : فلان روز ! پرسيد : با كي زنا كرد ؟ گفت : با فلان پسر فلان ! پرسيد : در كجا زنا كرد ؟\r\nگفت : در فلان موضع .\r\nپس دانيال فرمود : ببريد اين را به جاى خود وديگرى را بياوريد ؛ پس أو را به جاى خود بردند وديگرى را آوردند ، دانيال فرمود : به چه چيز شهادت مىدهى ؟ گفت :\r\nشهادت مىدهم كه عابده زنا كرده است ! پرسيد : در چه وقت ؟ گفت : در فلان وقت ! پرسيد : با كي ؟ گفت : با فلان پسر فلان ! پرسيد : در چه موضع ؟ گفت : در فلان موضع !\r\nپس هر يك از اينها را مخالف گواه يكديگر كه گفته بود گفت ، دانيال فرمود : اللّه أكبر اينها به ناحق گواهى داده بودند ، اى فلان ! ندا كن در ميان مردم كه اينها به ناحق شهادت داده‌اند پس حاضر شوند مردم تا ايشان را بكشيم .\r\n\r\n","description":"","footnote":"","page_name":" 1214 ","page_number":406},
  {"content":"\r\n\r\nچون وزير اين قضيهء غريبه را از آن حضرت مشاهده نمود به سرعت تمام به خدمت پادشاه شتافت وآنچه از دانيال عليه السّلام ديده وشنيده بود عرض كرد ، پادشاه فرستاد وآن دو قاضى را طلبيد وايشان را از يكديگر جدا كرد چنانچه دانيال كرده بود ، وهر يك را تنها طلبيد واز خصوصيات زناى عابده سؤال نمود وهر يك خلاف ديگرى گفتند ! پس پادشاه فرمود ندا كردند در ميان مردم كه : حاضر شويد براي كشتن دو قاضى كه ايشان افترا كرده بودند بر عابده ، وامر كرد به كشتن ايشان « 1 » .\r\nوبه سند حسن بلكه صحيح از امام محمد باقر عليه السّلام منقول است كه حق تعالى وحى كرد به داود عليه السّلام كه : برو به نزد بندهء من دانيال وبگو به أو كه : مرا نافرمانى كردى وتو را آمرزيدم وباز نافرمانى كردى آمرزيدم وباز نافرمانى كردى آمرزيدم ، اگر در مرتبهء چهارم نافرمانى كنى تو را نخواهم آمرزيد .\r\nپس داود عليه السّلام به نزد حضرت دانيال آمد وتبليغ رسالت الهى كرد ، پس دانيال عليه السّلام گفت :\r\nآنچه بر تو بود از تبليغ رسالت الهى بعمل آوردى .\r\nچون سحر شد حضرت دانيال عليه السّلام به تضرع وابتهال دست به درگاه خداوند ذو الجلال برداشت وبه زبان عجز وانكسار مناجاة كرد كه : پروردگارا ! بدرستى كه داود پيغمبر تو مرا از تو خبر داد كه من تو را نافرمانى كرده‌ام سه مرتبه وآمرزيده‌اى مرا واگر در مرتبهء چهارم نافرمانى كنم مرا نخواهى آمرزيد ، پس بعزت وجلال تو سوگند مىخورم كه اگر مرا نگاه ندارى وتوفيق ندهى هرآينه معصيت تو خواهم كرد پس معصيت تو خواهم كرد « 2 » .\r\nمؤلف گويد : ملاقاة حضرت داود با دانيال عليهما السّلام بسيار غريب است ، وموافق آنچه از أحاديث سابقه معلوم شد كه فاصلهء بسيار در ميان زمانهاى ايشان بوده است مگر آنكه دانيال بسيار معمّر شده باشد ، ومحتمل است كه دانيال ديگر بوده باشد اگر چه بعيد است .\r\n\r\n\r\n","description":"","footnote":"\r\n( 1 ) . كافى 7 / 426 ؛ تهذيب الأحكام 6 / 309 .\r\n( 2 ) . كافى 2 / 435 ؛ كتاب الزهد 74 .\r\n","page_name":" 1215 ","page_number":407},
  {"content":"\r\n\r\nوبه سند معتبر از حضرت صادق عليه السّلام منقول است كه روزى حضرت رسول صلّى اللّه عليه وآله وسلم فرمود : گرامى داريد نان را كه عمل كردند در آن آنچه در ميان عرش است تا زمين وآنچه در زمين است از مخلوقات خدا تا نان بعمل آمده است . پس فرمود به جمعى كه در دور آن حضرت بودند كه : مىخواهيد حديثي براي شما نقل كنم ؟\r\nگفتند : بلى يا رسول اللّه فداى تو باد پدران ومادران ما .\r\nپس فرمود : پيغمبرى بود پيش از شما كه أو را دانيال مىگفتند ويك گردهء نان داد به كشتيبانى كه أو را از نهرى بگذراند ، پس كشتيبان گردهء نان را انداخت وگفت : من نان تو را چه مىكنم ، اين نان در پيش ما در زير دست وپا ريخته است وپا مال مىشود .\r\nچون دانيال اين عمل را از أو ديد دست بسوى آسمان بلند كرد وگفت : خداوندا ! نان را گرامىدار بتحقيق كه ديدى پروردگارا اين مرد با نان چه كرد ودر حقّ نان چه گفت .\r\nپس حق تعالى وحى نمود بسوى آسمان كه : باران را از ايشان حبس كن ، ووحى نمود بسوى زمين كه : مانند آجر سخت باش كه گياه از تو نرويد ، پس باران از ايشان قطع شد وبه مرتبه‌اى قحط در ميان ايشان بهم رسيد كه يكديگر را مىخوردند ، چون شدت ايشان به نهايت آن مرتبه رسيد كه خدا مىخواست كه تأديب ايشان به آن بنمايد روزى يك زنى كه فرزندى داشت به زن ديگر كه أو نيز فرزندى داشت گفت : بيا امروز من فرزند خود را مىكشم كه ما وتو بخوريم وفردا تو فرزند خود را بكش وبه من حصّه‌اى از أو بده ، گفت :\r\nچنين باشد ؛ پس امروز فرزند اين زن را خوردند ، چون روز ديگر گرسنه شدند آن زن ديگر امتناع كرد از كشتن فرزند خود ومنازعه كردند وبه خدمت حضرت دانيال عليه السّلام مرافعه آوردند ، دانيال عليه السّلام گفت : كار به اينجا رسيده است كه فرزند خود را مىخوريد ؟\r\nگفتند : بلى اى پيغمبر خدا از اين بدتر هم شده است .\r\nپس دست بسوى آسمان بلند كرد وگفت : خداوندا ! عود كن بر ما به فضل ورحمت خود وعقاب مكن أطفال وبيچارگان را به گناه كشتيبان وأمثال أو كه كفران نعمت تو كردند ؛ پس خدا امر كرد آسمان را كه باران بر زمين ببارد وامر فرمود زمين را كه : براي خلق من برويان آنچه از ايشان فوت شده است از خير تو در اين مدت زيرا كه من رحم\r\n\r\n","description":"","footnote":"","page_name":" 1216 ","page_number":408},
  {"content":"\r\n\r\nكردم ايشان را براي طفل خردسال « 1 » .\r\nودر حديث معتبر از حضرت أمير المؤمنين عليه السّلام منقول است كه : چون درنده را ببينى بگو : « أعوذ بربّ دانيال والجبّ من شرّ كلّ أسد مستأسد » « 2 » يعنى : « پناه مىبرم به پروردگار دانيال وچاهى كه دانيال در آن افكنده بودند از شرّ هر شير درنده » .\r\nوبه سند معتبر از حضرت امام زين العابدين عليه السّلام منقول است كه : خدا وحى نمود بسوى دانيال عليه السّلام كه : دشمن‌ترين بندگان من نزد من جاهل ناداني است كه سبك شمارد حقّ أهل علم را وترك نمايد پيروى ايشان را ، ومحبوبترين بندگان من نزد من پرهيزكارى است كه طلب نمايد ثواب بزرگ مرا وملازم علما باشد واز ايشان جدا نشود وتابع بردباران باشد وقبول نصيحت نمايد از دانايان « 3 » .\r\nوقطب راوندى وابن بابويه رحمة اللّه عليهما روايت كرده‌اند به سندهاى خود از وهب بن منبه كه : چون بخت نصر پادشاه شد پيوسته متوقع فساد وفجور بني إسرائيل بود زيرا مىدانست كه تا ايشان گناه بسيار نكنند كه مستحقّ منع يارى خدا شوند ، أو بر ايشان مسلط نمىتواند شد ، پس پيوسته جواسيس مىفرستاد واز أحوال ايشان خبر مىگرفت تا آنكه حال بني إسرائيل متغير شد از صلاح به فساد وپيغمبران خود را كشتند ، پس بخت نصر با لشكرش بر سر ايشان آمده وايشان را احاطه كردند چنانچه حق تعالى مىفرمايد  وَقَضَيْنا إِلى بَنِي إِسْرائِيلَ فِي الْكِتابِ لَتُفْسِدُنَّ فِي الْأَرْضِ مَرَّتَيْنِ وَلَتَعْلُنَّ عُلُوًّا كَبِيراً  « 4 » كه ترجمه‌اش اين است : « وحى كرديم بسوى بني إسرائيل در تورات كه البتة افساد خواهيد كرد در زمين دو مرتبه وسركشى وطغيان خواهيد كرد طغيان بزرگ » .\r\n فَإِذا جاءَ وَعْدُ أُولاهُما بَعَثْنا عَلَيْكُمْ عِباداً لَنا أُولِي بَأْسٍ شَدِيدٍ فَجاسُوا خِلالَ الدِّيارِ \r\n\r\n\r\n","description":"","footnote":"\r\n( 1 ) . كافى 6 / 302 ؛ وسائل الشيعة 24 / 384 .\r\n( 2 ) . كافى 2 / 571 .\r\n( 3 ) . كافى 1 / 35 .\r\n( 4 ) . سورهء اسراء : 4 .\r\n","page_name":" 1217 ","page_number":409},
  {"content":"\r\n\r\n وَكانَ وَعْداً مَفْعُولًا  « 1 » « پس چون رسيد وعدهء عقوبت معصيت أول ايشان برانگيختيم بر شما بنده‌اى چند از خود را كه صاحب قوّت وشوكت شديد وعظيم بودند پس گرديدند در ميان خانه‌ها وايشان را طلب كردند وكشتند وأسير كردند ووعدهء عقاب ايشان وعده‌اى بود كردنى ولازم » .\r\nوهب گفت كه : مراد از اين گروه ، بخت نصر ولشكر اويند « 2 » .\r\nومفسران گفته‌اند كه افساد أول ايشان مخالفت احكام تورات بود وافساد دوم ايشان كشتن شعيا يا ارميا يا زكريا ويحيى وقصد كشتن عيسى ، واين گروه را بعضي بخت نصر ولشكر أو گفته‌اند وبعضي جالوت وبعضي سخاريب گفته‌اند كه از أهل نينوا بود « 3 » .\r\n ثُمَّ رَدَدْنا لَكُمُ الْكَرَّةَ عَلَيْهِمْ وَأَمْدَدْناكُمْ بِأَمْوالٍ وَبَنِينَ وَجَعَلْناكُمْ أَكْثَرَ نَفِيراً  « 4 » يعنى :\r\n« پس برگردانيديم از براي شما دولت وغلبه را بر ايشان وأعانت كرديم شما را به مالها وفرزندان ولشكر شما را زيادة گردانيديم » .\r\nمفسران گفته‌اند كه بعد از غارت بخت نصر از جانب لهراسف كه پادشاه بابل بود چون گشتاسف پسر لهراسف پادشاه شد رحم كرد بر بني إسرائيل وأسيران ايشان را رد كرد وبه شام فرستاد ودانيال را بر ايشان پادشاه كرد ، پس مستولى شدند بني إسرائيل بر اتباع بخت نصر ، وبنابر قول ديگر اشاره است به كشتن داود جالوت را « 5 » .\r\nووهب روايت كرده است كه : چون بخت نصر بني إسرائيل را محصور كرد وايشان از مقاومت أو عاجز شدند تضرع وتوبه وانابه كردند بسوى پروردگار خود ورو به خير وخوبى آوردند وسفيهان را منع كردند از معاصي واظهار معروف كردند ونهى از منكر نمودند ، پس خدا ايشان را غالب گردانيد بر بخت نصر بعد از آنكه مغلوب أو شده بودند\r\nو \r\n\r\n","description":"","footnote":"\r\n( 1 ) . سورهء اسراء : 5 .\r\n( 2 ) . قصص الأنبياء راوندى 223 .\r\n( 3 ) . مجمع البيان 3 / 398 ؛ تفسير بيضاوى 2 / 435 ؛ تفسير روح المعاني 8 / 17 .\r\n( 4 ) . سورهء اسراء : 6 .\r\n( 5 ) . تفسير بيضاوى 2 / 436 ؛ تفسير روح المعاني 8 / 19 .\r\n","page_name":" 1218 ","page_number":410},
  {"content":"\r\n\r\nشهرهاى ايشان را فتح كرده بود وبرگشتند ، وسبب برگشتن أو آن بود كه تيرى بر پيشانى أسب أو آمد وأسب أو برگشت تا أو را از شهر بيرون برد پس باز بني إسرائيل متغير وفاسد شدند ومشغول گناهان شدند وبه سبب اين باز بخت نصر اراده كرد كه بر سر ايشان بيايد ، چنانچه حق تعالى مىفرمايد  فَإِذا جاءَ وَعْدُ الْآخِرَةِ  « 1 » « پس چون رسيد وعدهء عقوبت ديگر ايشان »  لِيَسُوؤُا وُجُوهَكُمْ وَلِيَدْخُلُوا الْمَسْجِدَ كَما دَخَلُوهُ أَوَّلَ مَرَّةٍ وَلِيُتَبِّرُوا ما عَلَوْا تَتْبِيراً  « 2 » « برانگيختيم ايشان را تا روهاى شما را به حال بد برگردانند وتا داخل مسجد بيت المقدس شوند چنانچه أول مرتبه داخل شدند وتا هلاك كنند ايشان را به قدر مدت بلندى وطغيان ايشان هلاك‌كردنى » « 3 » .\r\nمفسران گفته‌اند كه : پادشاه بابل بار ديگر به جنگ ايشان آمد « 4 » .\r\nووهب روايت كرده است كه : چون بني إسرائيل بار ديگر عود به فساد كردند حضرت ارميا عليه السّلام ايشان را خبر داد كه بخت نصر مهيّاى جنگ شما است وخدا بر شما غضب كرده است ومىفرمايد كه : اگر توبه كنيد به سبب صلاح پدران شما بر شما رحم خواهم كرد ، ومىفرمايد كه : هرگز ديده‌ايد كه كسى معصيت من كند وبه معصيت من سعادت يابد ؟ ! يا دانسته‌ايد كسى را كه أطاعت من بكند وبا طاعت من بدبخت وبدحال شود ؟ ! امّا علما وعبّاد شما پس بندگان مرا خدمتكاران خود گردانيده‌اند وميان ايشان بغير كتاب من حكم مىكنند تا آنكه ياد مرا از خاطر ايشان بيرون كرده‌اند ؛ وامّا پادشاهان وامراى شما پس طاغى شده‌اند به سبب نعمت من ودنيا ايشان را مغرور كرده است ؛ وامّا قاريان تورات وفقيهان شما پس همه منقاد ومطيع پادشاهان شده‌اند وبر بدعتها با ايشان بيعت مىكنند ودر معصيت من أطاعت ايشان مىنمايند ؛ وامّا فرزندان ايشان پس فرو مىروند در گمراهى وضلالت با ديگران وبا همهء اين أحوال لباس عافيت خود را بر ايشان پوشانيدم ، پس\r\n\r\n\r\n","description":"","footnote":"\r\n( 1 ) . سورهء اسراء : 7 .\r\n( 2 ) . سورهء اسراء : 7 .\r\n( 3 ) . قصص الأنبياء راوندى 223 .\r\n( 4 ) . تفسير بيضاوى 2 / 436 .\r\n","page_name":" 1219 ","page_number":411},
  {"content":"\r\n\r\nسوگند مىخورم كه عزت ايشان را به خوارى وايمنى ايشان را به ترس بدل خواهم كرد واگر مرا دعا كنند أجابت ايشان نخواهم كرد واگر بگريند بر ايشان رحم نخواهم كرد .\r\nچون پيغمبر ايشان اين رسالت خدا را به ايشان رسانيد تكذيب أو كردند وگفتند :\r\nافتراى بزرگى بر خدا بستى كه دعوى مىكنى خدا مسجدهاى خود را از عبادت خود معطّل خواهد كرد .\r\nپس پيغمبر خود را گرفتند وبند كردند ودر زندان افكندند ، پس بخت نصر لشكر كشيد به بلاد ايشان ومحاصره كرد ايشان را هفت ماه تا آنكه فضله وبول خود را مىخوردند ومىآشاميدند ، چون بر ايشان مسلط شد به روش جباران كشت وبر دار كشيد وسوزانيد وبيني وزبان بريد ودندان كند ، وزنان را به رسوائى أسير كرد ، پس به بخت نصر گفتند كه :\r\nمردى در ميان ايشان بود ايشان را خبر مىداد از آنچه الحال بر ايشان وارد شد پس أو را متهم كردند وبه زندان افكندند ، پس بخت نصر امر كرد كه حضرت ارميا عليه السّلام را از زندان بيرون آوردند پرسيد كه : تو ايشان را حذر مىفرمودى از آنچه بر ايشان واقع شد ؟\r\nگفت : بلى ، من مىدانستم اين واقعه را وخدا مرا براي اين به رسالت فرستاد بسوى ايشان .\r\nبخت نصر گفت : تو را زدند وتكذيب تو كردند ؟ !\r\nگفت : بلى .\r\nبخت نصر گفت : بد گروهىاند قومي كه پيغمبر خود را بزنند وتكذيب رسالت پروردگار خود بكنند ، اگر خواهى با من باش تا تو را گرامى دارم واگر خواهى در بلاد خود بمان تا تو را أمان دهم .\r\nارميا گفت : من پيوسته در أمان خدا هستم از روزى كه مرا آفريده است واز أمان أو بيرون نمىروم ، اگر بني إسرائيل نيز از أمان خدا بيرون نمىرفتند از تو نمىترسيدند .\r\nپس حضرت ارميا عليه السّلام در جاى خود ماند در زمين إيليا وآن شهر در آن وقت خراب شده بود وبعضي از آن منهدم گرديده بود ، چون شنيدند بقيهء بني إسرائيل جمع شدند بسوى أو وگفتند : شناختيم تو را كه پيغمبر مائي پس نصيحت كن ما را .\r\n\r\n","description":"","footnote":"","page_name":" 1220 ","page_number":412},
  {"content":"\r\n\r\nپس امر كرد ايشان را كه با أو باشند ، گفتند : پناه مىبريم به پادشاه مصر واز أو أمان مىطلبيم . پس ارميا عليه السّلام فرمود : أمان خدا بهترين امانها است واز أمان خدا به در مرويد وبه أمان ديگرى داخل مشويد .\r\nپس ارميا عليه السّلام را گذاشتند وبسوى مصر رفتند واز پادشاه مصر أمان طلبيدند وايشان را أمان داد ، چون بخت نصر اين را شنيد فرستاد بسوى پادشاه مصر كه ايشان را مقيّد كرده بسوى من بفرست واگر نفرستى مهيّاى جنگ من باش .\r\nچون ارميا عليه السّلام اين را شنيد بر ايشان رحم كرد وبسوى مصر رفت كه ايشان را نجات دهد از شرّ بخت نصر ، پس چون داخل مصر شد با بني إسرائيل گفت : خدا وحى نموده است بسوى من كه بخت نصر را غالب خواهد گردانيد بر اين پادشاه وعلامتش آن است كه به من نموده است جاى تخت بخت نصر را كه بر آن تخت خواهد نشست بعد از آنكه مصر را فتح كند ، پس چهار سنگ در موضع تخت أو دفن كرد ، پس بخت نصر لشكر آورد ومصر را مفتوح گردانيد وبر ايشان ظفر يافت وايشان را أسير كرد ، وچون متوجه قسمت غنيمتها شد خواست كه بعضي از أسيران را بكشد وبعضي از آزاد كند ، ارميا عليه السّلام را در ميان ايشان ديد پس به آن حضرت گفت : من تو را گرامى داشتم چرا به ميان دشمنان من آمده‌اى ؟\r\nفرمود : من آمده بودم كه خبر دهم ايشان را كه تو غالب خواهى شد وايشان را از سطوت تو بترسانم ، در وقتي كه هنوز تو در بابل بودى جاى تخت تو را به ايشان نشان دادم ودر زير هر پايه از پايه‌هاى تخت تو سنگى دفن كردم وايشان مىديدند .\r\nپس بخت نصر امر نمود كه تختش را برداشتند وامر كرد كه زمين را كندند ، چون سنگها ظاهر شد صدق قول ارميا عليه السّلام را دانست به ارميا گفت : من ايشان را مىكشم براي آنكه تكذيب تو كردند وسخن تو را باور نداشتند ، پس ايشان را كشت وبه زمين بابل برگشت .\r\nارميا مدتي در مصر ماند پس خدا وحى نمود بسوى أو كه : برگرد به شهر إيليا ، چون نزديك بيت المقدس رسيد خرابى آن شهر را ديد گفت : خدا كي اين شهر را آبادان خواهد كرد ؟ ! پس در ناحيهء شهر فرود آمد وخوابيد ، خدا قبض روح أو نمود ومكان أو را از خلق مخفى گردانيد وصد سال مرده در آن مكان بود وخدا ارميا را وعده داده بود كه بيت\r\n\r\n","description":"","footnote":"","page_name":" 1221 ","page_number":413},
  {"content":"\r\n\r\nالمقدس را آبادان خواهد كرد ، چون هفتاد سال از فوت أو گذشت حق تعالى رخصت فرمود در عمارت إيليا وملكي را فرستاد بسوى پادشاهى از پادشاهان فارس كه أو را « كوشك » مىگفتند كه خدا تو را امر مىفرمايد كه با خزانه وتهيه ولشكر خود بروى بسوى زمين إيليا وأو را معمور گردانى ، پس آن پادشاه سى هزار كس تعيين نمود وهر يك را هزار نفر كاركنان داد به آنچه در كار بود ايشان را از زر وآلات عمارت وبا ايشان آمد بسوى شهر إيليا ودر عرض سى سال عمارت إيليا را تمام كرد ، پس خدا ارميا را زنده گردانيد چنانچه در قرآن بيان فرموده است « 1 » .\r\nباز روايت كرده‌اند از وهب بن منبه كه : چون بخت نصر أسيران بني إسرائيل را با خود برد ، در ميان ايشان حضرت دانيال وحضرت عزير عليهما السّلام بودند ، چون وارد زمين بابل شد ايشان را خدمتكار خود گردانيد ، بعد از هفت سال خواب هولناكى ديد كه بسيار ترسيد ، چون بيدار شد خواب را فراموش كرده بود پس قوم خود را جمع كرد وگفت : بگوئيد كه من چه خواب ديده‌ام وسه روز شما را مهلت مىدهم ، اگر نگوئيد بعد از سه روز شما را به دار مىآويزم ؛ دانيال عليه السّلام در آن وقت در زندان بود ، چون خبر خواب ديدن بخت نصر را شنيد به زندانبان گفت كه : تو نيكى با من بسيار كرده‌اى آيا مىتوانى به پادشاه برسانى كه خواب أو را وتعبيرش را مىدانم ؟\r\nپس زندانبان به نزد بخت نصر آمد وسخن دانيال را نقل كرد ، پس بخت نصر دانيال را طلبيد ( هر كه داخل مجلس مىشد أو را سجده مىكرد ) چون دانيال داخل شد سجده نكرد پس بسيار ايستاد وسجده نكرد ، بخت نصر به نگهبانان حضرت دانيال گفت كه : أو را بگذاريد وبيرون رويد ؛ چون رفتند به أو گفت : اى دانيال ! چرا مرا سجده نكردى ؟\r\nدانيال گفت : من پروردگارى دارم كه اين علم تعبير خواب را تعليم من كرده است بشرط آنكه سجدهء غير أو نكنم ، اگر سجدهء غير أو بكنم اين علم را از من سلب مىكند وتو از من منتفع نخواهى شد ، پس به اين سبب تو را سجده نكردم .\r\n\r\n\r\n","description":"","footnote":"\r\n( 1 ) . قصص الأنبياء راوندى 223 .\r\n","page_name":" 1222 ","page_number":414},
  {"content":"\r\n\r\nبخت نصر گفت : چون وفا به شرط خداى خود كردى از شرّ من أيمن شدى ، اكنون بگو كه چه در خواب ديده‌ام من ؟\r\nدانيال عليه السّلام گفت : در خواب ديدى بت عظيمى را كه پاهايش در زمين بود وسرش در آسمان ، وبالاى بدنش از طلا بود وميانش از نقره وپائينش از مس وساقهايش از آهن وپاهايش از سفال ، وتو نظر مىكردى بسوى آن بت وتعجب مىكردى از نيكى وبزرگى واستحكام واختلاف اجزاى آن ، كه ناگاه ملكي از آسمان سنگى بر آن بت انداخت وبر سرش خورد وآن را خرد كرد به نحوى كه همهء اجزاى بدنش از طلا ونقره ومس وآهن وسفال به يكديگر آميخته شد ، وچنان تخيّل كردى كه اگر جن وانس همه جمع شوند نمىتوانند كه آن اجزا را از هم جدا كنند ، وچنان تخيّل مىكردى كه اگر اندك بادي بوزد همه را پراكنده مىكند ، پس ديدى آن سنگى كه ملك انداخته بود بزرگ شد به مرتبه‌اى كه تمام زمين را گرفت ، هر چند نظر مىكردى بغير آسمان وآن سنگ ديگر چيزى نمىديدى .\r\nبخت نصر گفت : راست گفتى خواب من اين بود ، اكنون بيان كن كه تعبير اين خواب چيست ؟\r\nحضرت دانيال فرمود : آن بت كه ديدى مثال امّتهائى است كه در أول ووسط وآخر زمانه خواهند بود : آنچه از آن طلا بود مثال امّت اين زمان است وپادشاهى تو ؛ ونقره مثال پادشاهى پسر توست بعد از تو ؛ ومس مثال امّت روم است ؛ وآهن مثال امّت فارس وملوك عجم است ؛ وسفال مثال پادشاهى دو امّت است كه دو زن پادشاه ايشان خواهند بود ، يكى در جانب شرقي يمن وديگرى در جانب غربى شام خواهند بود ؛ وامّا آن سنگ كه از آسمان آمد وبت را خرد كرد پس اشاره است به ديني كه در آخر الزمان بر امّت آن زمان نازل خواهد شد ودينهاى ديگر را درهم خواهد شكست ، حق تعالى پيغمبرى بىخط وسواد از عرب مبعوث خواهد كرد كه ذليل گرداند به سبب آن جميع امّتها ودينها را چنانچه ديدى كه آن سنگ بزرگ شد وتمام زمين را گرفت .\r\nپس بخت نصر گفت : هيچ‌كس بر من حقّ نعمت واحسان مانند تو ندارد ، من مىخواهم كه تو را بر اين نعمت جزا دهم ، اگر مىخواهى تو را به بلاد خود بر مىگردانم\r\nو \r\n","description":"","footnote":"","page_name":" 1223 ","page_number":415},
  {"content":"\r\n\r\nآن شهرها را از براي تو آبادان مىكنم ، واگر مىخواهى با من باش تا تو را گرامى دارم .\r\nپس دانيال عليه السّلام فرمود كه : بلاد مرا خدا مقدّر كرده است كه خراب باشد ، تا وقتي كه مقدّر ساخته است كه به آبادانى برگرداند با تو بودن از براي من بهتر است .\r\nپس بخت نصر فرزندان وأهل بيت وخدمتكاران خود را جمع كرد وبه ايشان گفت كه :\r\nاين مرد حكيم دانائى است كه خدا به سبب أو از من غمى را كه شما عاجز بوديد از رفع آن برداشت وأمور شما وأمور خود را به أو گذاشتم . اى فرزندان من ! علوم أو را اخذ كنيد وأطاعت أو بكنيد ، واگر دو رسول بسوى شما بيايد يكى از جانب من وديگرى از جانب أو ، أول أجابت أو بكنيد پيش از آنكه أجابت من بكنيد . پس هيچ كار بدون مصلحت أو نمىكرد .\r\nچون قوم بخت نصر اين حال را مشاهده كردند حسد بردند بر دانيال عليه السّلام وبر دور أو جمع شدند وگفتند : جميع زمين از تو بود والحال خود را تابع اين مرد گردانيده‌اى ؟ ! دشمنان ما گمان مىكنند كه تو از حيلهء عقل عارى شده‌اى كه دست از پادشاهى خود برداشته‌اى .\r\nبخت نصر گفت : من استعانت مىجويم براي اين مرد كه از بني إسرائيل است براي اصلاح امر شما ، زيرا كه پروردگار أو را بر أمور خير مطّلع مىگرداند .\r\nگفتند : ما براي تو خدائى مىگيريم كه كفايت مهمات تو بكند واز دانيال مستغنى شوى .\r\nبخت نصر گفت : شما اختيار داريد .\r\nپس رفتند بت بزرگى ساختند وروزى را عيد كردند وحيوانات بسيار براي قرباني آن بت كشتند وآتش عظيمى افروختند مانند آتش نمرود ومردم را دعوت كردند به سجدهء آن بت وهر كه سجده نمىكرد أو را در آن آتش مىانداختند . وبا حضرت دانيال چهار نفر از جوانان بني إسرائيل بودند كه نامهاى ايشان « يوشال » و « يوحين » و « عيصوا » و « مريوس » بود ، ايشان مخلص وموحّد بودند پس ايشان را آوردند كه سجده كنند براي بت ، آن جوانان گفتند : اين خدا نيست اين چوب بىشعورى است كه مردم ساخته‌اند ، اگر خواهيد سجده مىكنيم براي آن خدائى كه اين بت را آفريده است ، پس بستند ايشان را\r\nو \r\n","description":"","footnote":"","page_name":" 1224 ","page_number":416},
  {"content":"\r\n\r\nدر آتش انداختند .\r\nچون صبح شد بخت نصر بر بالاى قصر برآمد وبر ايشان مشرف شد پس ديد ايشان زنده‌اند وشخصي ديگر نزد ايشان نشسته است وآتش يخ شده است ، پس بسيار ترسيد ، حضرت دانيال را طلبيد واز أحوال آنها سؤال كرد از أو .\r\nدانيال عليه السّلام گفت : اين جوانان بر دين منند وخداى مرا مىپرستند ، به اين سبب خدا ايشان را از شرّ تو أمان بخشيد وآن شخص ديگر ملكي است كه موكّل است بر تگرگ وسرما ، خدا به نصرت ايشان فرستاده است .\r\nپس بخت نصر امر كرد كه ايشان را بيرون آوردند واز ايشان پرسيد كه : امشب را چگونه گذرانيديد ؟\r\nگفتند : از روزى كه خدا ما را آفريده است تا امروز شبى به خوبى اين شب نگذرانيده بوديم .\r\nپس ايشان را گرامى داشت وبه حضرت دانيال ملحق گردانيد تا آنكه سى سال ديگر گذشت « 1 » .\r\nپس بخت نصر خواب ديگر ديد از خواب أول هولناكتر ، باز خواب خود را فراموش كرد ، علماى قوم خود را طلبيد وگفت : خوابى ديده‌ام مىترسم كه دليل باشد بر هلاك من وهلاك شما پس تعبير آن خواب را بگوئيد .\r\nايشان گفتند : تا دانيال در اين ملك است ما نمىتوانيم تعبير خواب تو كرد .\r\nپس ايشان را بيرون كرد وحضرت دانيال را طلبيد ، پرسيد كه : من چه خواب ديده‌ام ؟ ! حضرت دانيال عليه السّلام فرمود كه : در خواب ديدى درخت بسيار سبزى را كه شاخه‌هايش در آسمان بود وبر شاخه‌هاى آن مرغان آسمان نشسته بودند ، ودر سايهء آن درخت وحشيان ودرندگان زمين بودند وتو در آن درخت مىنگريستى ، حسن ونيكوئى وطراوت آن تو را خوش مىآمد ناگاه ملكي از آسمان فرود آمد وآهنى مانند تبر در گردن\r\n\r\n\r\n","description":"","footnote":"\r\n( 1 ) . قصص الأنبياء راوندى 225 .\r\n","page_name":" 1225 ","page_number":417},
  {"content":"\r\n\r\nخود آويخته بود وصدا زد به ملك ديگر كه بر درى از درهاى آسمان ايستاده بود وگفت :\r\nخدا تو را چگونه امر كرده است كه بكنى با اين درخت ؟ آيا فرموده است كه از بيخ بر كنى يا امر كرده است كه بعضي را بگذارى ؟ پس آن ملك بالا ندا كرد كه حق تعالى مىفرمايد كه : بعضي را بگير وبعضي را بگذار ، پس ديدى كه ملك آن تبر را بر سر آن درخت زد كه شكست وپراكنده شد ومرغان كه بر آن درخت بودند همه پراكنده شدند ودرندگان ووحشيان كه در زير درخت بودند نيز متفرق شدند وساق درخت باقي ماند بىشاخ وبرگ وخالى از طراوت وحسن .\r\nبخت نصر گفت : خواب من اين بود ، اكنون بفرما كه تعبير اين خواب چيست ؟\r\nحضرت دانيال عليه السّلام گفت : تو آن درختى ، آنچه بر آن درخت ديدى از مرغان فرزندان وأهل تواند ، وآنچه در سايهء آن درخت ديدى از درندگان ووحشيان پس ملازمان وغلامان ورعيت تواند ، وتو خدا را به غضب آورده‌اى به سبب پرستيدن بت .\r\nپس بخت نصر گفت : چه خواهد كرد پروردگار تو با من ؟\r\nگفت : تو را مبتلا خواهد كرد در بدن تو وهفت سال تو را مسخ خواهد كرد ، چون هفت سال بگذرد به صورت آدم خواهى شد چنانچه در أول بودى .\r\nپس بخت نصر هفت روز گريست ، چون از گريه فارغ شد بر بأم قصر خود رفت وخدا أو را به صورت عقاب مسخ كرد وپرواز كرد ، دانيال عليه السّلام امر كرد فرزندان وأهل مملكت أو را كه أمور سلطنت أو را تغيير ندهند تا برگردد بسوى ايشان ، ودر آخر عمرش به صورت پشه مسخ شد وپرواز مىكرد تا به خانهء خود آمد ، پس باز خدا أو را به صورت انسان كرد ، پس به آب غسل كرد وپلاسى چند پوشيد وامر كرد مردم را كه جمع شدند وگفت : من وشما عبادت مىكرديم بغير خدا چيزى را كه نفع وضرر به ما نمىتوانست رسانيد ، بدرستى كه ظاهر شد بر من از قدرت خدا در نفس من آنچه دانستم به سبب آن كه خدائى نيست بجز خداى بني إسرائيل ، پس هر كه متابعت من كند أو از من است ومن وأو در حق مساوى خواهيم بود ، هر كه مخالفت من كند به شمشير خود أو را مىزنم تا خدا ميان من وأو حكم كند وشما را امشب تا صبح مهلت دادم ، صبح همه به نزد من بيائيد .\r\n\r\n","description":"","footnote":"","page_name":" 1226 ","page_number":418},
  {"content":"\r\n\r\nپس برگشت وداخل خانهء خود شد وبر فراش خود نشست ، در همان ساعت خدا قبض روح أو كرد .\r\nوهب گفت كه : من تمام اين قصه را از ابن عباس شنيدم « 1 » .\r\nباز قطب راوندى روايت كرده است كه : چون بخت نصر فوت شد مردم متابعت پسر أو كردند وظرفها كه شياطين وجنّيان براي حضرت سليمان ساخته بودند از مرواريد وياقوت كه بيرون آورده بودند از درياها كه كشتى در آنها عبور نمىتواند كرد ، بخت نصر اينها را به غنيمت گرفته بود از بيت المقدس وبه زمين بابل آورده بود ، در باب آنها مصلحت كرد با حضرت دانيال عليه السّلام ، آن حضرت فرمود : اين ظرفها طاهر ومقدّسند پيغمبر وفرزند پيغمبر ساخته است ، اينها را كه وسيلهء عبادت پروردگار أو باشد پس اينها را به گوشت خوك وغير آن كثيف ونجس مكن كه اينها را پروردگارى هست كه بزودى به جاى خود برخواهد گردانيد ، پس أطاعت حضرت دانيال نكرد وأو را دور كرد وآزار كرد .\r\nآن پسر را زن دانائى بود كه تربيت‌يافتهء دانيال عليه السّلام بود ، هر چند أو را پند داد كه : پدر تو در هر امرى كه أو را عارض مىشد به دانيال استغاثه مىكرد ، فايده نبخشيد وهر امر قبيحى را مرتكب شد تا آنكه زمين از بسيارى گناهان أو به درگاه خدا ناله واستغاثه كرد ، پس روزى در عيدگاه خود بود ناگاه ديد كه از آسمان دستى دراز شد وبر ديوار سه كلمه نوشت ، پس دست وقلم ناپيدا شد ، چون حضرت دانيال را طلبيد وتفسير آن كلمات را از أو سؤال كرد ، فرمود : معنى كلمهء أول آن است كه عقل تو را در ترازوى تمييز سنجيدند سبك بود ، ومعنى كلمهء دوم آن است كه وعده كردى چون پادشاه شوى نيكى كنى پس وفا به وعدهء خود نكردى ، ومعنى كلمهء سوم آن است كه خدا پادشاهى عظيم به تو وپدر تو داده بود كه به بديهاى خود آنها را پراكنده كردى وتا روز قيامت پادشاهى در سلسلهء تو نخواهد بود .\r\nگفت : بعد از برطرف شدن پادشاهى ديگر چه خواهد بود ؟\r\n\r\n\r\n","description":"","footnote":"\r\n( 1 ) . قصص الأنبياء راوندى 227 .\r\n","page_name":" 1227 ","page_number":419},
  {"content":"\r\n\r\nفرمود كه : به عذاب خدا معذّب خواهى بود . پس خدا پشه‌اى را فرستاد كه به يك سوراخ بيني أو رفت وبه مغز سرش رسيد وأو را آزار مىكرد ومحبوبترين مردم نزد أو كسى بود كه گرزى بر سر أو بزند ، وچهل شب بر اين حال بود تا به جهنم واصل شد « 1 » .\r\nمؤلف گويد : اين قصه‌ها كه به روايت وهب منقول شد از طريق عامه است ومحلّ وثوق ومورد اعتماد نيست ، وظاهر أحاديث معتبره آن است كه بخت نصر مسلمان نشد ، چون ابن بابويه وقطب راوندى نقل كرده بودند ما نيز نقل كرديم ودر توحيد مفضّل ايمائى هست به مسخ شدن بخت نصر امّا صريح نيست .\r\nاز ابن عباس منقول است كه روزى عزير عليه السّلام مناجاة كرد كه : پروردگارا ! من در همهء أمور تو واحكام تو نظر كردم وبه عقل خود آثار عدالت را در همه يافتم ، يك چيز مانده است كه عقل من در آن حيران است وآن امر آن است كه غضب مىكنى بر جماعتى وعذاب را بر همه مىفرستى ودر ميان ايشان أطفال بىگناه هستند .\r\nپس خدا امر فرمود أو را كه به صحرا بيرون رود ، چون بيرون رفت وگرمى هوا بر أو شدت كرد در سايهء درختى قرار گرفت وخوابيد ومورچه‌اى أو را گزيد ، پس در خشم شد وپا بر زمين ماليد ومورچهء بسيارى را كشت ، پس دانست كه اين مثلي است كه خدا براي أو زد ، پس وحى به أو رسيد كه : اى عزير ! چون جماعتى مستحقّ عذاب من مىشوند وقتي مقدّر مىكنم نازل شدن عذاب را بر ايشان كه اجل أطفال منقضى شده باشد ، پس أطفال به اجل خود مىميرند وآنها به عذاب من هلاك مىشوند « 2 » .\r\nوبه سند صحيح از حضرت صادق عليه السّلام منقول است كه : حق تعالى پيغمبرى بر بني إسرائيل مبعوث گردانيد كه أو را ارميا مىگفتند ، پس وحى كرد بسوى أو كه : بگو بني إسرائيل را كه كدام شهر است كه من آن را اختيار كردم وبرگزيدم بر همهء شهرها ودرختهاى نيكو در آن كاشتم واز هر درخت بيگانه آن را پاك كردم پس فاسد شد وبه\r\n\r\n\r\n","description":"","footnote":"\r\n( 1 ) . قصص الأنبياء راوندى 228 .\r\n( 2 ) . قصص الأنبياء راوندى 240 .\r\n","page_name":" 1228 ","page_number":420},
  {"content":"\r\n\r\nجاى درختان خوش ميوه درخت خرنوب در آن شهر روئيد ؟\r\nچون حضرت ارميا اين را نقل كرد ، بني إسرائيل خنديدند واستهزاء كردند ، پس شكايت ايشان را به خدا كرد ، حق تعالى وحى كرد بسوى أو كه : بگو به ايشان كه آن شهر بيت المقدس است وآن درختان بنى اسرائيل‌اند كه دور كرده بودم از ايشان تسلط هر پادشاه جبارى را ، پس فاسد شدند ونافرمانى من كردند ومسلط خواهم كرد بر ايشان در ميان شهر ايشان كسى را كه خونهاى ايشان را بريزد ومالهاى ايشان را بگيرد وهر چند گريه كنند رحم نكنم بر گريهء ايشان ، واگر دعا كنند دعاى ايشان را مستجاب نگردانم ، پس صد سال خراب خواهم كرد شهرهاى ايشان را وبعد از صد سال آبادان خواهم كرد .\r\nچون ارميا عليه السّلام وحى حق تعالى را به ايشان نقل كرد ، علما به جزع آمدند وگفتند : يا رسول اللّه ! گناه ما چيست وما عملهاى ايشان را نكرده‌ايم ؟ ! پس بار ديگر در اين باب مناجاة كن با پروردگار خود ؛ پس هفت روز روزه داشت ووحى به أو نرسيد ، پس افطار كرد به لقمه‌اى وهفت روز ديگر روزه گرفت باز وحى به أو نرسيد ، پس به لقمه‌اى افطار كرد وهفت روز ديگر روزه داشت ، پس روز بيست ويكم حق تعالى به أو وحى كرد كه :\r\nبرگرد از آنچه اراده كرده‌اى ، آيا مىخواهى شفاعت كنى در امرى كه قضاى حتمي من به آن تعلق گرفته است ؟ ! اگر ديگر در اين باب سخن مىگوئى رويت را به عقب برمىگردانم .\r\nپس حق تعالى وحى كرد بسوى أو كه : بگو به ايشان كه : گناه شما آن است كه گناه را ديديد وانكار نكرديد .\r\nپس خدا بخت نصر را بر ايشان مسلط كرد وبا ايشان كرد آنچه شنيده‌اى ؛ پس بخت نصر بسوى ارميا فرستاد كه : شنيدم تو از جانب پروردگار خود ايشان را خبر داده بودى از آنچه من نسبت به ايشان كردم وفايده نبخشيده بود ايشان را ، اگر خواهى نزد من باش با هر كه خواهى واگر خواهى بيرون رو .\r\nگفت : بلكه بيرون مىروم . پس آب انگورى وانجيرى براي توشهء خود برداشت ؛ وبه روايت ديگر آب انگورى وشيرى وبيرون رفت ، چون به قدر آنكه چشم كار كند از شهر دور شد ، رو گردانيد به جانب شهر وگفت : چگونه خدا اينها را زنده خواهد كرد بعد از\r\n\r\n","description":"","footnote":"","page_name":" 1229 ","page_number":421},
  {"content":"\r\n\r\nمردن ؟ !\r\nپس خدا أو را صد سال ميراند ودر بامداد مرد ودر پسين پيش از غروب آفتاب زنده شد ، وأول عضوى كه خدا از أو زنده كرد ديده‌هاى أو بود ، پس به أو گفتند كه : چند مدت است كه در اين مكان مكث كردى ؟\r\nگفت : يك روز ؛ وچون نظر كرد ديد آفتاب هنوز غروب نكرده است گفت : يا بعضي از روز .\r\nگفتند : بلكه صد سال است كه در اين مكان مانده‌اى ، پس نظر كن به طعام وشراب خود يعنى انجير وآب انگور كه متغير نشده است ، ونظر كن به درازگوش گوش خود كه چگونه پوسيده است واز هم پاشيده است ، پس در نظر أو حق تعالى استخوانهاى بدن أو را وحيوان أو را به يكديگر وصل كرد وعروق وگوشت وپوست بر روى استخوانها كشيد ، وچون درست ايستاد گفت : مىدانم كه خدا بر همه چيز قادر است .\r\nوفرمود كه : براي اين بخت نصر را به اين نام مسمّى كردند كه به شير سگ پرورش يافته بود و « بخت » نام آن سگ بود و « نصر » هم اسم صاحب آن سگ بود ؛ بخت نصر گبرى بود ختنه ناكرده وغارت آورد بر شهر بيت المقدس وداخل شد با ششصد هزار علم وكرد آنچه كرد « 1 » .\r\nوبه سند معتبر از حضرت أمير المؤمنين عليه السّلام منقول است كه : چهارشنبهء آخر ماه بيت المقدس را خراب كردند ، ودر اين روز مسجد سليمان را در إصطخر فارس سوزاندند « 2 » .\r\nوبه سندهاى معتبر منقول است كه : ابن كوّا به حضرت أمير المؤمنين عليه السّلام عرض كرد كه : از تو نقل مىكنند كه گفته‌اى كه فرزندى بوده است كه از پدرش بزرگتر بوده است وعقل من اين را قبول نمىكند .\r\nحضرت فرمود كه : چون عزير از خانهء خود بيرون رفت زنش حامله بود ودر همان ماه\r\n\r\n\r\n","description":"","footnote":"\r\n( 1 ) . تفسير عياشى 1 / 140 وقصص الأنبياء راوندى 222 وكتاب الزهد 105 .\r\n( 2 ) . علل الشرايع 597 ؛ عيون أخبار الرضا 1 / 247 .\r\n","page_name":" 1230 ","page_number":422},
  {"content":"\r\n\r\nزائيد ودر آن وقت عمر عزير پنجاه سال بود ، خدا أو را قبض روح نمود ، چون بعد از صد سال زنده شد خدا أو را به همان هيئت كه مرده بود زنده گردانيد ، وچون به خانهء خود برگشت أو پنجاه سال عمر داشت وپسرش صد سال عمر داشت وفرزندان أو نيز از عزير بزرگتر بودند « 1 » .\r\nوبه سند معتبر منقول است كه : چون هشام بن عبد الملك حضرت امام محمد باقر عليه السّلام را به شام برد ، اعلم علماى نصارى كه در شام بود از حضرت سؤالي چند نمود ، چون جواب شنيد مسلمان شد ، از جملهء سؤالها آن بود كه : مرا خبر ده از مردى كه با زن خود نزديكى كرد وآن زن به دو پسر حامله شد وهر دو در يك ساعت متولد شدند ودر يك ساعت مردند ودر يك قبر مدفون شدند ، يكى صد وپنجاه سال عمر داشت وديگرى پنجاه سال .\r\nحضرت فرمود كه : اين دو برادر عزير وعزره بودند كه در يك ساعت متولد شدند ، چون سى سال از عمر ايشان گذشت حق تعالى عزير را صد سال ميراند وچون عزير را زنده كرد بيست سال ديگر با عزره زندگانى كرد وهر دو در يك ساعت به رحمت ايزدى واصل شدند ومدت زندگانى عزير پنجاه سال بود وزندگانى عزره صد وپنجاه سال « 2 » .\r\nمؤلف گويد : چون احاديثى كه دلالت مىكند بر آنكه آن كسى كه خدا أو را صد سال ميراند ارميا عليه السّلام بود صحيحتر وبيشتر است ، ممكن است احاديثى كه دلالت مىكند بر آنكه عزير عليه السّلام بوده است محمول بر تقيه باشد ، يا آنكه موافق طريقهء أهل كتاب جواب ايشان را فرموده باشند كه باعث هدايت ايشان گردد وانكار نكنند ، ومحتمل است كه هر دو واقع شده باشد ، وآنچه در آيهء كريمه واقع شده است اشاره به قصهء ارميا شده باشد .\r\nوبدان كه اين قصه نيز دلالت بر حقيقت رجعت مىكند موافق آن حديث متواتر كه سابقا مكرر ايراد كرديم كه آنچه در بني إسرائيل واقع شد در اين امّت نيز واقع مىشود .\r\n\r\n\r\n","description":"","footnote":"\r\n( 1 ) . مختصر بصائر الدرجات 22 ؛ تفسير عياشى 1 / 141 .\r\n( 2 ) . تفسير قمى 1 / 99 .\r\n","page_name":" 1231 ","page_number":423},
  {"content":"\r\n . \r\n","description":"","footnote":"","page_name":" 1232 ","page_number":424},
  {"content":"\r\n\r\n\r\nباب سىام در بيان قصص حضرت يونس بن متى وپدر آن حضرت است\r\n\r\n","description":"","footnote":"","page_name":" 1233 ","page_number":425},
  {"content":"\r\n . \r\n","description":"","footnote":"","page_name":" 1234 ","page_number":426},
  {"content":"\r\n\r\nحق تعالى مىفرمايد  فَلَوْ لا كانَتْ قَرْيَةٌ آمَنَتْ فَنَفَعَها إِيمانُها إِلَّا قَوْمَ يُونُسَ لَمَّا آمَنُوا كَشَفْنا عَنْهُمْ عَذابَ الْخِزْيِ فِي الْحَياةِ الدُّنْيا وَمَتَّعْناهُمْ إِلى حِينٍ  « 1 » « چرا هيچ شهري از شهرها كه بر ايشان عذاب فرستاديم ايمان نياوردند در وقتي كه ايمان نفع بخشد به ايشان - يعنى پيش از ديدن عذاب - مگر قوم يونس كه چون ايشان - پيش از نازل شدن عذاب - ايمان آوردند دور كرديم از ايشان عذاب مذلّت وخوارى را در زندگانى دنيا وايشان را برخوردار گردانيديم به لذّات دنيا تا هنگام اجل ايشان » .\r\nدر جاى ديگر مىفرمايد   وَذَا النُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ عَلَيْهِ فَنادى فِي الظُّلُماتِ أَنْ لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ . فَاسْتَجَبْنا لَهُ وَنَجَّيْناهُ مِنَ الْغَمِّ وَكَذلِكَ نُنْجِي الْمُؤْمِنِينَ   « 2 » « ويادآور صاحب ما هي را - يعنى يونس - در وقتي كه رفت از ميان قوم خود غضبناك بر ايشان ، پس گمان كرد كه ما بر أو تنگ نخواهيم گرفت - از حضرت امام رضا عليه السّلام منقول است كه : يعنى به يقين دانست كه ما روزى را بر أو تنگ نخواهيم كرد « 3 » ؛ بعضي گفته‌اند : يعنى گمان كرد كه براي أو عقوبتي بر ترك أولى كه از أو صادر شد مقرر نخواهيم كرد ، چنانچه از حضرت امام محمد باقر عليه السّلام منقول است « 4 » - پس ندا كرد در ظلمتها وتاريكيها - حضرت امام رضا عليه السّلام فرمود : يعنى ظلمت شب وظلمت\r\n\r\n\r\n","description":"","footnote":"\r\n( 1 ) . سورهء يونس : 98 .\r\n( 2 ) . سورهء أنبياء : 87 و 88 .\r\n( 3 ) . عيون أخبار الرضا 1 / 201 .\r\n( 4 ) . تفسير قمى 2 / 75 .\r\n","page_name":" 1235 ","page_number":427},
  {"content":"\r\n\r\nدريا وظلمت شكم ما هي « 1 » - كه خداوندى نيست بجز تو وتنزيه مىكنم تو را - از آنچه لايق ذات صفات تو نباشد يا آنكه تو از امرى عاجز باشى - وبدرستى كه من بودم از ستمكاران بر خود - يا آنكه از ميان قوم خود بيرون آمدم وبهتر آن بود كه بيرون نيايم ، يا آنكه اين سخن را بر سبيل تذلل وشكستگى گفت بىآنكه از أو گناهى يا مكروهى صادر شده باشد ، واز حضرت امام رضا عليه السّلام منقول است كه : چون در شكم ما هي ذكر مىكرد خدا را به سبب فراغ خاطري كه أو را بود كه هرگز خدا را چنين عبادتي نكرده بود گفت :\r\nمن پيشتر از ستمكاران بودم بر خود كه تو را چنين عبادتي نمىكردم « 2 » - پس مستجاب كرديم از براي أو دعاى أو را وأو را نجات داديم از غم واندوه وچنين نجات مىدهيم مؤمنان را از غم هرگاه پناه به اين كلمه بياورند » چنانچه به سند معتبر از حضرت صادق عليه السّلام منقول است .\r\nدر جاى ديگر فرموده است  وَإِنَّ يُونُسَ لَمِنَ الْمُرْسَلِينَ  « 3 » « بدرستى كه يونس از پيغمبران مرسل بود » ،  إِذْ أَبَقَ إِلَى الْفُلْكِ الْمَشْحُونِ  « 4 » « در وقتي كه گريخت از قوم خود بسوى كشتى پر شده از متاع ومردم » ،  فَساهَمَ فَكانَ مِنَ الْمُدْحَضِينَ  « 5 » « پس قرعه زد با أهل كشتى در وقتي كه ما هي بر سر راه كشتى آمد پس گرديد از مغلوبان وقرعه به اسم أو بيرون آمد » ،  فَالْتَقَمَهُ الْحُوتُ وَهُوَ مُلِيمٌ  « 6 » « پس فرو برد أو را ما هي وأو ملامت‌كننده بود نفس خود را » ،   فَلَوْ لا أَنَّهُ كانَ مِنَ الْمُسَبِّحِينَ . لَلَبِثَ فِي بَطْنِهِ إِلى يَوْمِ يُبْعَثُونَ   « 7 » « پس اگر نه اين بود كه أو از تسبيح‌گويان بود هميشه در شكم ما هي مىماند تا روزى كه\r\n\r\n\r\n","description":"","footnote":"\r\n( 1 ) . عيون أخبار الرضا 1 / 201 .\r\n( 2 ) . عيون أخبار الرضا 1 / 201 .\r\n( 3 ) . سورهء صافات : 139 .\r\n( 4 ) . سورهء صافات : 140 .\r\n( 5 ) . سورهء صافات : 141 .\r\n( 6 ) . سورهء صافات : 142 .\r\n( 7 ) . سورهء صافات : 143 و 144 .\r\n","page_name":" 1236 ","page_number":428},
  {"content":"\r\n\r\nزنده شوند مردم در قيامت » ،  فَنَبَذْناهُ بِالْعَراءِ وَهُوَ سَقِيمٌ  « 1 » « پس انداختيم أو را از شكم ما هي به صحرائى كه در آن درختى وگياهى نبود وحال آنكه أو بيمار بود » وگفته‌اند :\r\nبدنش مانند بدن أطفال شده بود در هنگامى كه از مادر متولد مىشوند « 2 » .\r\n وَأَنْبَتْنا عَلَيْهِ شَجَرَةً مِنْ يَقْطِينٍ  « 3 » « ورويانيديم بر أو درختى از كدو كه بر أو سايه افكند » ،  وَأَرْسَلْناهُ إِلى مِائَةِ أَلْفٍ أَوْ يَزِيدُونَ  « 4 » « وفرستاديم أو را بسوى صد هزار كس بلكه زيادة » يعنى به زمين نينوا كه از بلاد موصل است ؛ بعضي گفته‌اند « أو » به معنى واو است يعنى صد هزار كس وزيادة ؛ بعضي گفته‌اند مراد آن است كه فرستاديم أو را بسوى جماعت بسيارى كه اگر كسى مىديد ايشان را مىگفت صد هزار كسند يا زيادة . وزيادتى را بعضي گفته‌اند بيست هزار بود ؛ وبعضي گفته‌اند سى هزار بود ؛ وبعضي گفته‌اند هفتاد هزار بود « 5 » .\r\n فَآمَنُوا فَمَتَّعْناهُمْ إِلى حِينٍ  « 6 » « پس ايمان آوردند ايشان پس برخوردار گردانيديم ايشان را تا آخر عمر ايشان » .\r\nودر جاى ديگر فرموده است  وَلا تَكُنْ كَصاحِبِ الْحُوتِ إِذْ نادى وَهُوَ مَكْظُومٌ  « 7 » « ومباش مانند صاحب ما هي - يعنى يونس - در وقتي كه ندا كرد در شكم ما هي وحال آنكه محبوس بود ، يا مملو از خشم واندوه شده بود » ،  لَوْ لا أَنْ تَدارَكَهُ نِعْمَةٌ مِنْ رَبِّهِ لَنُبِذَ بِالْعَراءِ وَهُوَ مَذْمُومٌ  « 8 » « اگر نه اين بود كه تدارك كرد ودريافت أو را نعمتي از پروردگار خود هرآينه مىافتاد در بيابان خالى وأو محلّ ملامت ومذمّت بود » ،  فَاجْتَباهُ رَبُّهُ فَجَعَلَهُ \r\n\r\n\r\n","description":"","footnote":"\r\n( 1 ) . سورهء صافات : 145 .\r\n( 2 ) . تفسير بيضاوى 3 / 471 .\r\n( 3 ) . سورهء صافات : 146 .\r\n( 4 ) . سورهء صافات : 147 .\r\n( 5 ) . مجمع البيان 4 / 459 .\r\n( 6 ) . سورهء صافات : 148 .\r\n( 7 ) . سورهء قلم : 48 .\r\n( 8 ) . سورهء قلم : 49 .\r\n","page_name":" 1237 ","page_number":429},
  {"content":"\r\n\r\n مِنَ الصَّالِحِينَ  « 1 » « پس برگزيد أو را پروردگار أو ، پس گردانيد أو را از صالحان وشايستگان » .\r\nوبه سند حسن از امام جعفر صادق عليه السّلام منقول است كه : حق تعالى دور نكرد عذاب را از قومي بعد از ظهور آثار آن مگر از قوم يونس عليه السّلام ، ويونس ايشان را مىخواند به اسلام وابا مىنمودند ايشان ، پس خواست بر ايشان نفرين كند ، در ميان ايشان دو نفر مؤمن بودند يكى عابد كه أو را « مليخا » مىگفتند وديگرى عالم كه أو را « روبيل » مىگفتند ، وعابد مىگفت : نفرين كن بر ايشان ، وعالم مىگفت : نفرين مكن بر ايشان زيرا كه خدا دعاى تو را رد نمىكند امّا نمىخواهد كه بندگان خود را هلاك كند . پس آن حضرت سخن عابد را قبول كرد وبر ايشان نفرين نمود ، حق تعالى وحى نمود بسوى أو كه : عذاب خواهم فرستاد بر ايشان در فلان سال ودر فلان ماه وفلان روز .\r\nپس چون وقت آن وعده نزديك شد يونس عليه السّلام با عابد از ميان ايشان بيرون رفتند وعالم در ميان ايشان ماند ، وچون روز نزول عذاب شد عالم به ايشان گفت : فزع واستغاثه كنيد بسوى خدا شايد كه بر شما رحم فرموده وعذاب را از شما برگرداند .\r\nگفتند : چگونه فزع كنيم ؟\r\nگفت : بيرون برويد بسوى بيابان ، وفرزندان را از زنان جدا كنيد وميان شترها وگاوها وگوسفندان وفرزندان آنها جدائى بيندازيد وگريه كنيد ودعا كنيد .\r\nپس همه از شهر بيرون رفتند وچنين كردند وناله وگريه وتضرع بسيار كردند ، پس حق تعالى رحم كرد بر ايشان وعذاب را از ايشان گردانيد بعد از آنكه بر ايشان نازل شده بود ونزديك ايشان رسيده بود ومتفرق گردانيد به كوهها .\r\nپس يونس آمد كه ببيند ايشان چگونه هلاك شده‌اند ، ديد كه زراعت كنندگان در زمين خود زراعت مىكنند ، پس از ايشان پرسيد كه : چگونه شد أحوال قوم يونس ؟ ايشان نشناختند أو را گفتند : يونس بر ايشان نفرين كرد ودعاى أو مستجاب شد وعذاب بر\r\n\r\n\r\n","description":"","footnote":"\r\n( 1 ) . سورهء قلم : 50 .\r\n","page_name":" 1238 ","page_number":430},
  {"content":"\r\n\r\nايشان نازل شد پس ايشان جمع شدند وگريستند ودعا كردند وخدا رحم كرد ايشان را وعذاب را از ايشان برگردانيد وبر كوهها متفرق كرد ، اكنون ايشان در طلب يونس‌اند كه به أو ايمان بياورند .\r\nآن حضرت در غضب شد وغضبناك رفت تا به كنار دريا رسيد ، ناگاه كشتى ديد كه پربار كرده مىخواهند بروند ، پس يونس عليه السّلام سؤال كرد كه أو را داخل كشتى كنند ، چون سوار كشتى شد وبه ميان دريا رسيدند حق تعالى ما هي عظيمى فرستاد كه راه كشتى را بست ! چون آن حضرت آن ما هي را ديد ترسيد وبه عقب كشتى آمد ، ما هي نيز گرديد وبه جانب عقب كشتى آمد ودهان خود را گشود تا آنكه كار بر أهل كشتى تنگ شد وگفتند :\r\nگناهكارى در ميان ما هست مىبايد ديد كه آن كيست ؟ چون قرعه انداختند به اسم حضرت يونس عليه السّلام بيرون آمد ، پس أو را به دهان ما هي انداختند وما هي به ميان آب رفت .\r\nبعضي از علماى يهود از حضرت أمير المؤمنين عليه السّلام سؤال كردند : كدام زندان است كه با صاحبش به أطراف زمين گرديد ؟\r\nفرمود : آن ما هي است كه خدا يونس را در شكم أو محبوس گردانيد ، پس به درياى قلزم رفت واز آنجا بيرون رفت وداخل درياى مصر شد واز آنجا داخل درياى طبرستان شد پس داخل دجلهء بغداد شد ، پس از آنجا به زير زمين رفت تا به قارون رسيد وميان آن حضرت وقارون آن سخنان گذشت كه در أحوال قارون مذكور شد ، وحق تعالى امر كرد ملكي را كه موكّل بود به قارون كه : در ايّام دنيا عذاب را از أو بردار .\r\nپس يونس عليه السّلام ندا كرد در ظلمات دريا :  لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ  پس حق تعالى دعاى أو را مستجاب گردانيد وامر كرد ما هي را كه أو را به ساحل دريا انداخت وپوست وگوشت آن حضرت رفته بود ، پس خدا درخت كدوئى براي أو رويانيد كه بر أو سايه افكند كه حرارت آفتاب به أو ضرر نرساند پس امر فرمود درخت را كه از آن حضرت دور شد ، چون آفتاب بر بدنش تأبيد جزع كرد ، حق تعالى وحى نمود به أو : اى يونس ! رحم نكردى بر زيادة از صد هزار كس واز ألم يك ساعت\r\n\r\n","description":"","footnote":"","page_name":" 1239 ","page_number":431},
  {"content":"\r\n\r\nبراي خود جزع مىكنى ؟\r\nعرض كرد : پروردگارا ! عفو كن واز خطاى من در گذر ، پس خدا صحت بدن أو را به أو برگردانيد وبرگشت بسوى قوم خود وهمه به أو ايمان آوردند ، ومدت مكث آن حضرت در شكم ما هي نه ساعت بود « 1 » .\r\nبه روايت ديگر از امام محمد باقر عليه السّلام منقول است كه : مدت مكث آن حضرت در شكم ما هي سه روز بود ، وچون ندا كرد در تاريكى شكم ما هي وتاريكى دريا وتاريكى شب كه  لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ  خدا دعاى أو را مستجاب گردانيد وما هي أو را به ساحل گذاشت ، وحق تعالى درخت كدو براي أو رويانيد كه آن را مىمكيد مانند شير از پستان ، ودر سايهء آن بسر مىبرد وموهاى بدنش همه ريخته بود وپوستش نازك شده بود ويونس تسبيح خدا مىگفت وذكر خدا مىكرد در شب وروز ، پس چون بدنش قوّت يافت ومحكم شد خدا كرمى را فرستاد كه ريشهء درخت كدو را خورد وآن درخت خشك شد ، پس اين حال بر يونس عليه السّلام بسيار گران آمد ومحزون شد ، پس خدا وحى فرستاد بسوى أو كه : اى يونس ! چرا اندوهناكى ؟\r\nعرض كرد : پروردگارا ! اين درختى كه به من نفع مىبخشيد مسلط گردانيدى بر آن كرمى را كه آن را خشك كرد .\r\nحق تعالى فرمود : اى يونس ! آيا اندوهناك مىشوى براي درختى كه خود نكشته بودى وآب نداده بودى واعتنائى به شأن آن نداشتى كه چرا خشك شد وحال آنكه از آن مستغنى شده بودى ، واندوهناك نمىشوى براي زيادة از صد هزار كس از أهل نينوا كه مىخواهى عذاب بر ايشان نازل شود ؟ ! بدرستى كه أهل نينوا ايمان آوردند وپرهيزكار شدند پس برگرد بسوى ايشان .\r\nپس آن حضرت بسوى قوم خود برگشت ، وچون به نزديك شهر نينوا رسيد شرم كرد كه داخل شهر شود ، پس به شبانى رسيد وفرمود : برو ندا كن أهل نينوا را كه اينك يونس\r\n\r\n\r\n","description":"","footnote":"\r\n( 1 ) . تفسير قمى 1 / 317 .\r\n","page_name":" 1240 ","page_number":432},
  {"content":"\r\n\r\nآمده است .\r\nشبان گفت : دروغ مىگوئى ، آيا شرمنده نمىشوى كه اين دعوى مىكنى ؟ يونس در دريا غرق شد ورفت .\r\nپس يونس عليه السّلام فرمود : اين گوسفند تو گواهى مىدهد كه من يونسم .\r\nچون گوسفند به سخن آمد وشهادت داد كه أو يونس است ! راعى ، گوسفند را برداشت وبسوى قوم خود شتافت ، وچون در ميان قوم خود ندا كرد : يونس آمده است ، خواستند أو را بزنند ، شبان گفت : من گواهى بر آنكه يونس آمده است .\r\nگفتند : گواه تو كيست ؟\r\nگفت : اين گوسفند گواهى مىدهد كه يونس آمده است . پس گوسفند به سخن آمد وشهادت داد كه أو راست مىگويد ، وخدا آن حضرت را بسوى شما برگردانيده است .\r\nپس قوم يونس عليه السّلام به جانب آن حضرت شتافته وأو را داخل شهر كردند وبه أو ايمان آوردند وايمان ايشان نيكو شد وخدا ايشان را زنده داشت تا اجلهاى مقدّر ايشان ، وآنها را أمان بخشيد از عذاب خود « 1 » .\r\nودر حديث ديگر منقول است كه : چون خدا يونس را تكليف شديدي نمود كه خبر دهد قوم خود را به خلاف آنكه پيشتر خبر داده بود وأو را به خود گذاشت ، أو گمان برد به خدا كه بر أو كار را تنگ نخواهد كرد اگر اين رسالت را نرساند .\r\nفرمود كه : جبرئيل استثنا كرد در عذاب قوم يونس وحتم نكرد ، ويونس استثنا را نشنيده بود « 2 » .\r\nوبه سند حسن از حضرت صادق عليه السّلام منقول است كه : روزى امّ سلمه شنيد كه حضرت رسول صلّى اللّه عليه وآله وسلم مىگويد در مناجاة با پروردگار خود : « اللّهمّ لا تكلني إلى نفسي طرفة عين ابدا » يعنى : خداوندا ! مرا مگذار به نفس خود يك چشم زدن هرگز .\r\n\r\n\r\n","description":"","footnote":"\r\n( 1 ) . تفسير قمى 1 / 319 .\r\n( 2 ) . تفسير قمى 2 / 74 .\r\n","page_name":" 1241 ","page_number":433},
  {"content":"\r\n\r\nپس امّ سلمه عرض كرد : يا رسول اللّه ! تو نيز چنين مىگوئى ؟ !\r\nفرمود : چگونه أيمن باشم وحال آنكه حق تعالى يونس بن متّى را يك چشم زدن به خود گذاشت واز أو صادر شد آنچه صادر شد « 1 » .\r\nودر حديث معتبر ديگر منقول است كه أبو بصير از حضرت صادق عليه السّلام پرسيد : به چه سبب خدا عذاب را از قوم يونس گردانيد وحال آنكه نزديك سر ايشان رسيده بود وبا امّتهاى ديگر اين كار را نكرد ؟\r\nفرمود : زيرا كه در علم الهى بود كه از ايشان برطرف خواهد كرد براي توبهء ايشان واين امر را به يونس عليه السّلام خبر نداد براي آنكه مىخواست أو را فارغ گرداند براي بندگى خود در شكم ما هي پس مستوجب ثواب وكرامت خدا گردد « 2 » .\r\nودر حديث موثق از آن حضرت منقول است كه : خدا رد نكرد عذاب را از گروهى كه بر ايشان نازل شده باشد عذاب مگر قوم يونس .\r\nپرسيدند : آيا نزديك سر ايشان رسيده بود ؟\r\nفرمود كه : بلى آن قدر نزديك به ايشان رسيده بود كه دست به آن مىتوانستند رسانيد .\r\nپرسيدند : پس چرا خدا نزديك ايشان عذاب را نگاهداشت وبه يك‌دفعه بر ايشان بىخبر نفرستاد چنانچه بر امّتهاى ديگر فرستاد ؟\r\nفرمود : زيرا كه در علم مكنون خدا بود كه ايشان توبه خواهند كرد وعذاب را از ايشان بر خواهد گردانيد ، واين علم را به ديگرى القا نكرده بود « 3 » .\r\nودر حديث صحيح ديگر فرمود كه : يونس عليه السّلام چون به حج رفت به كوهستان « روحا » گذشت ومىگفت : « لبّيك كشّاف الكرب العظام لبّيك » « 4 » يعنى : به خدمت تو آمده‌ام وأجابت دعوت تو كرده‌ام اى بر طرف كنندهء غمها وشدّتهاى بزرگ .\r\n\r\n\r\n","description":"","footnote":"\r\n( 1 ) . تفسير قمى 2 / 75 .\r\n( 2 ) . علل الشرايع 77 .\r\n( 3 ) . علل الشرايع 77 .\r\n( 4 ) . كافى 4 / 213 ؛ علل الشرايع 419 ؛ من لا يحضره الفقيه 2 / 234 .\r\n","page_name":" 1242 ","page_number":434},
  {"content":"\r\n\r\nودر حديث معتبر از حضرت امام محمد باقر عليه السّلام منقول است كه : أول كسى كه براي أو قرعه زدند ، حضرت مريم عليها السّلام بود ، وبعد از أو براي حضرت يونس عليه السّلام قرعه زدند در وقتي كه با آن جماعت به كشتى سوار شد وكشتى در ميان دريا ايستاد ، سه مرتبه قرعه زدند هر سه مرتبه به اسم آن حضرت بيرون آمد ! پس چون يونس به جانب سينهء كشتى رفت ديد ما هي عظيمى دهان گشوده است ، پس خود را به دهان ما هي انداخت « 1 » .\r\nوبه سند معتبر از ابن أبي يعفور منقول است كه : روزى حضرت صادق عليه السّلام دست بسوى آسمان بلند كرده بود ومىفرمود : « ربّ لا تكلني إلى نفسي طرفة عين ابدا لا اقلّ من ذلك ولا أكثر » يعنى : پروردگارا ! مرا به خودم مگذار يك چشم زدن هرگز ، نه كمتر از چشم زدن ونه بيشتر . وچون اين را گفت آب ديده‌اش از طرف ريش مباركش ريخت پس رو گردانيد بسوى من وفرمود : اى پسر يعفور ! خدا يونس را كمتر از يك چشم زدن به خود گذاشت واز أو آن ترك أولى به ظهور آمد كه اگر بر آن حال مىمرد موجب نقص عظيم بود در مرتبهء أو « 2 » .\r\nوابن بابويه رحمة اللّه روايت كرده است كه : يونس عليه السّلام را براي آن يونس گفتند كه چون بر قومش غضب كرد از ميان ايشان بيرون رفت به پروردگار خود انس گرفت ، چون بسوى قوم برگشت مؤنس ايشان گرديد « 3 » .\r\nوبه سند معتبر از حضرت أمير المؤمنين عليه السّلام منقول است كه : حق تعالى عرض كرد ولايت مرا بر أهل آسمانها وزمين پس قبول كرد هر كه قبول كرد وانكار كرد هر كه انكار كرد ، وچنانچه بايد قبول نكرد يونس تا آنكه خدا أو را در شكم ما هي حبس كرد تا قبول كرد چنانچه شرط قبول بود « 4 » .\r\nوبه سند معتبر از حضرت صادق عليه السّلام منقول است كه : حضرت يونس عليه السّلام چون از\r\n\r\n\r\n","description":"","footnote":"\r\n( 1 ) . خصال 156 ؛ من لا يحضره الفقيه 3 / 89 .\r\n( 2 ) . كافى 2 / 581 .\r\n( 3 ) . معاني الأخبار 50 .\r\n( 4 ) . بصائر الدرجات 75 .\r\n","page_name":" 1243 ","page_number":435},
  {"content":"\r\n\r\nقومش معصيت بسيار ديد ونصايح أو فايده نبخشيد غضبناك از ميان ايشان بيرون آمد وبه كنار دريا رسيد وبا جماعتى به كشتى سوار شد ، پس ما هي بر سر راه كشتى آمد كه ايشان را غرق كند ، آن حضرت گفت : اين ما هي مرا مىخواهد ، مرا به دريا افكنيد ؛ أهل كشتى مضايقه مىكردند كه : تو بهترين مائي چگونه تو را خواهد ؟ ! تا آنكه به قرعه قرار دادند وسه مرتبه قرعه افكندند وهر سه مرتبه به اسم يونس عليه السّلام بيرون آمد ، پس آن حضرت را به دريا افكندند وما هي فرو برد آن حضرت را ، پس حق تعالى وحى فرمود به ما هي كه : من يونس را روزى تو نگردانيده‌ام ، استخوان أو را مشكن وگوشت أو را مخور ، پس آن حضرت را به درياها گردانيد ، ويونس عليه السّلام ندا كرد خدا را در تاريكىها  لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ  ، چون ما هي رسيد به دريائى كه قارون در آن دريا بود ، قارون صدائى شنيد كه پيشتر نشنيده بود ، پرسيد از ملكي كه موكّل بود به أو : اين صداى كيست ؟\r\nآن ملك گفت : صداى يونس است كه در شكم ما هي ذكر خدا مىكند .\r\nقارون گفت : آيا رخصت مىدهى كه من با أو سخن بگويم ؟\r\nملك گفت : آرى .\r\nقارون پرسيد : اى يونس ! هارون چه شد ؟\r\nگفت : مرد .\r\nپس قارون گريست وپرسيد : موسى چه شد ؟\r\nفرمود : أو نيز رحلت نمود .\r\nپس قارون گريست . حق تعالى وحى نمود به ملكي كه به أو موكّل بود كه : عذاب أو را تخفيف ده براي رقّت أو بر خويشان خود . وبه روايت ديگر فرمود : بردار از أو عذاب را در بقيهء ايّام دنيا براي رقّت أو بر خويشان خود .\r\nپس حضرت صادق عليه السّلام فرمود كه حضرت رسول صلّى اللّه عليه وآله وسلم مىفرمود : سزاوار نيست كسى بگويد كه من از جهت رفتن به آسمان به خدا نزديكتر بودم از يونس كه به دريا\r\n\r\n","description":"","footnote":"","page_name":" 1244 ","page_number":436},
  {"content":"\r\n\r\nرفت « 1 » ، زيرا كه نسبت خدا به آسمان ودريا يكى است ، خدا مرا به آسمان برد كه عجائب آسمانها را به من بنمايد ويونس را به درياها گردانيد كه غرائب آنها را به أو بنمايد .\r\nوبه سند معتبر منقول است كه : حضرت امام محمد باقر عليه السّلام فرمود : ديدم در بعضي از كتابهاى أمير المؤمنين عليه السّلام كه : حضرت رسول صلّى اللّه عليه وآله وسلم مرا خبر داد از جبرئيل كه خدا مبعوث گردانيد يونس بن متّى عليه السّلام را بر قوم أو در وقتي كه سى سال از عمر أو گذشته بود ، ومردى بود بسيار تندخو وچندان صبر وحوصله نداشت ومداراى أو نسبت به قومش كم بود وتاب حمل بارهاى گران پيغمبرى نداشت وتن در نمىداد به برداشتن بار نبوت ودور مىافكند آن را چنانچه شتر جوان از بار برداشتن امتناع مىنمايد ، پس سى وسه سال در ميان قوم خود ماند وايشان را به ايمان به خدا وتصديق به پيغمبرى ومتابعت خود خواند ، پس ايمان نياوردند به أو ومتابعت أو نكردند از قوم أو مگر دو مرد كه اسم يكى « روبيل » واسم ديگرى « تنوخا » ، وروبيل از خانه آبادهء علم وپيغمبرى وحكمت بود ومصاحبت قديم با يونس عليه السّلام داشت قبل از آنكه أو مبعوث گردد به پيغمبرى ، وتنوخا مرد ضعيف العقل عابد زاهدى بود كه بسيار مبالغه وسعى در بندگى خدا مىكرد وليكن از علم وحكمت خالى بود ؛ وروبيل گوسفند مىچرانيد وبه آن معاش مىكرد ، تنوخا هيزم بر سر مىگرفت به شهر مىآورد ومىفروخت واز كسب خود مىخورد ؛ ومنزلت روبيل نزد آن حضرت عظيمتر از منزلت تنوخا بود به جهت علم وحكمت وصحبت قديم أو .\r\nپس چون يونس ديد كه قوم أو أجابت أو نمىنمايند وايمان به أو نمىآورند دلتنگ شد ودر نفس خود كمي صبر وجزع يافت ، پس به پروردگار خود شكايت كرد اين حال را ودر ميان شكايتها عرض كرد : پروردگارا ! مرا مبعوث گردانيدى بر قوم خود در هنگامى كه سىساله بودم ومدت سى وسه سال در ميان ايشان ماندم وايشان را خواندم بسوى ايمان به تو وتصديق به رسالات خود وترسانيدم آنها را از عذاب وغضب تو ، پس تكذيب كردند مرا وايمان به من نياوردند وانكار كردند پيغمبرى مرا واستخفاف نمودند به\r\n\r\n\r\n","description":"","footnote":"\r\n( 1 ) . قصص الأنبياء راوندى 252 .\r\n","page_name":" 1245 ","page_number":437},
  {"content":"\r\n\r\nرسالتهاى من ومرا تهديد ووعيد مىكنند ومىترسم كه مرا بكشند ، پس عذاب خود را بر ايشان بفرست كه ايشان گروهىاند كه ايمان نمىآورند .\r\nپس حق تعالى وحى فرستاد بسوى أو كه : در ميان ايشان زنان حامله وأطفال نابالغ ومردان پير وزنان ضعيف وضعيفان كم عقل هستند ، ومنم خداوند حكم كنندهء عادل وپيشى گرفته است رحمت من بر غضب من وعذاب نمىكنم خردان را به گناه بزرگان قوم تو ، اى يونس ! ايشان بندگان من وآفريده‌ها وخلق‌كرده‌هاى منند در شهرهاى من وروزى خواران منند ومىخواهم كه تأنّى ورفق ومدارا نمايم با ايشان وانتظار مىكشم كه شايد توبه كنند ، وتو را بر ايشان مبعوث كرده‌ام كه حافظ ونگهبان ايشان باشى ومهربانى كنى نسبت به ايشان به سبب خويشى كه با ايشان دارى ، وتأنّى ومدارا كنى با ايشان براي رأفت پيغمبرى ، وصبر كنى بر بديهاى ايشان به سبب بردبارى رسالت واز براي ايشان مانند طبيب مداوا كنندهء دانايى باشى نسبت به بيمار ، پس تو تندى كردى وبا دل ايشان به مدارا نساختى وبه طريقهء پيغمبران وشفقتهاى ايشان با اين گروه سلوك نكردى ، واكنون كه صبرت كمي كرده وخلقت تنگ شده است بىتأمل عذاب از براي ايشان مىطلبى ، بندهء من نوح صبرش بيش از تو بود بر قوم خود وصحبتش با ايشان نيكوتر وتأنّى وصبرش بيشتر بود وعذرش تمامتر بود ، پس من غضب كردم از براي أو در وقتي كه غضب كرد از براي من ومستجاب كردم دعاى أو را در وقتي كه مرا خواند .\r\nپس يونس عليه السّلام عرض كرد : پروردگارا ! من غضب نكرده‌ام بر ايشان مگر از براي آنكه مخالفت تو مىكنند ونفرين نكردم بر ايشان مگر وقتي كه معصيت تو كردند ، پس بعزت تو سوگند مىخورم كه بر ايشان مهربان نخواهم شد هرگز ونصيحت مشفقانهء ايشان را نخواهم كرد بعد از آنكه ايشان در اين مدت كافر شدند به تو وتكذيب من كردند وانكار پيغمبرى من نمودند ، پس عذاب خود را بر ايشان بفرست كه ايشان هرگز ايمان نمىآورند .\r\nپس حق تعالى فرمود : اى يونس ! ايشان بيش از صد هزار كسند از خلق من وآبادان مىكنند شهرهاى مرا وبندگان من از ايشان بهم مىرسند ومن دوست مىدارم كه با ايشان\r\n\r\n","description":"","footnote":"","page_name":" 1246 ","page_number":438},
  {"content":"\r\n\r\nتأنّى ومدارا كنم براي آنچه پيوسته در علم من بوده است از أحوال ايشان وأحوال تو وتقدير وتدبير من غير علم وتقدير توست ، تو پيغمبر مرسلى من پروردگار حكيم وعليمم به أحوال ايشان ، اى يونس ! باطن ومخفى است در علمهاى غيبى كه نزد من هست وكسى منتهاى آن را نمىداند وعلم تو نظر به ظاهر أحوال ايشان است واز باطن ايشان وآخر كار ايشان خبري ندارى ، اى يونس ! من دعاى تو را مستجاب كردم در حقّ ايشان وعذاب خواهم فرستاد بر ايشان ، واين مستجاب شدن دعاى تو باعث زيادتى بهرهء تو نخواهد بود از ثواب من وبراي درجهء قرب ومنزلت تو نيكو نخواهد بود ، وعذاب من بر ايشان نازل خواهد شد در روز چهارشنبهء ميان ماه شوال بعد از طلوع آفتاب ، پس ايشان را اعلام كن كه چنين خواهد شد .\r\nپس يونس عليه السّلام بسيار شاد شد ودلگير نشد وندانست كه عاقبت اين چه خواهد بود ! پس به نزد تنوخاى عابد آمد وخبر داد أو را كه : عذاب خدا بر قوم من در فلان روز نازل خواهد شد ، وگفت : بيا تا برويم ايشان را خبر كنيم كه در فلان روز عذاب بر ايشان نازل خواهد شد .\r\nتنوخا گفت : چرا ايشان را خبر مىكنى ؟ بگذار ايشان را در كفر ومعصيت خود تا عذاب بر ايشان بىخبر نازل شود .\r\nفرمود : مىرويم به نزد روبيل وبا أو مشورت مىكنيم ، زيرا أو مرد عالم دانائى است واز خانه آبادهء پيغمبران است .\r\nچون به نزد روبيل رفتند يونس گفت : اى روبيل ! خدا مرا خبر داده است كه در چهارشنبهء ميان ماه شوال عذاب بر قوم من خواهد فرستاد بعد از طلوع آفتاب ، الحال چه مصلحت مىدانى ؟ برويم ايشان را خبر كنيم ؟\r\nروبيل گفت : در باب عذاب ايشان مراجعت نما بسوى حق تعالى وشفاعت كن براي ايشان مانند شفاعت پيغمبر بردبار ورسول صاحب كرم بزرگوار وسؤال كن كه عذاب را از ايشان بگرداند ، زيرا خدا بىنياز است از عذاب ايشان ودوست مىدارد نرمى ومداراى با بندگان را واين از براي تو نافع تر است وسبب زيادتى قرب ومنزلت تو مىگردد در درگاه\r\n\r\n","description":"","footnote":"","page_name":" 1247 ","page_number":439},
  {"content":"\r\n\r\nأو ، وشايد قوم تو بعد از آنچه شنيده‌اى وديده‌اى از ايشان از كفر وانكار روزى ايمان بياورند ، پس صبر كن وتأنّى ومدارا كن .\r\nتنوخا گفت : واي بر تو اى روبيل ! اين چه مصلحت بود كه براي يونس ديده‌اى كه شفاعت ايشان بكند بعد از آنكه كافر شدند به خدا وانكار پيغمبرى أو كردند وأو را از خانه‌هاى خود بدر كردند وخواستند أو را سنگسار كنند ؟\r\nروبيل به تنوخا گفت : ساكت باش كه تو مرد عابدى هستى وتو را علمي نيست بر اين ؛ پس باز متوجه يونس شد وگفت : بگو اگر خدا عذاب بفرستد بر قوم تو همه را هلاك مىكند يا بعضي را ؟\r\nيونس فرمود : بلكه همه را هلاك خواهد كرد ، من چنين طلبيدم از خدا وهيچ رحم نمىآيد مرا بر ايشان كه بروم وشفاعت ايشان بكنم كه خدا عذاب را از ايشان بگرداند .\r\nروبيل گفت : اى يونس ! شايد وقتي كه عذاب بر ايشان نازل شود وايشان آثار عذاب را مشاهده نمايند توبه كنند بسوى خدا واستغفار كنند وخدا بر ايشان رحم فرمايد زيرا كه أو ارحم الراحمين است ، وعذاب را از ايشان برگرداند بعد از آنكه خبر داده باشى ايشان را كه در فلان روز عذاب بر شما نازل مىشود وبعد از آن تو را دروغگو دانند .\r\nپس تنوخا گفت : واي بر تو اى روبيل ! سخن عظيم بدى از تو صادر شد ، پيغمبر مرسل تو را خبر مىدهد كه خدا بسوى أو وحى فرموده است كه عذاب بر ايشان نازل مىشود وتو اين سخن را مىگوئى ؟ پس ردّ قول خدا كردى وشك كردى در گفتهء خدا ورسول أو ، برو كه عمل تو حبط شد .\r\nروبيل گفت : اى تنوخا ! رأى تو ضعيف است . پس باز رو كرد به يونس وگفت : هرگاه عذاب بر قوم تو نازل شود وهمه هلاك شوند وشهرهاى ايشان خراب شود آيا نه چنين است كه خدا نام تو را از ديوان پيغمبران محو خواهد كرد ورسالت تو بر طرف خواهد شد ومانند بعضي از ضعيفان مردم خواهى بود وبر دست تو صد هزار كس هلاك شده خواهند بود ؟\r\nپس يونس عليه السّلام وصيت ونصيحت روبيل را قبول نفرمود وبا تنوخا از شهر دور شدند .\r\n\r\n","description":"","footnote":"","page_name":" 1248 ","page_number":440},
  {"content":"\r\n\r\nپس يونس عليه السّلام برگشت وخبر داد قوم خود را كه : حق تعالى در روز چهارشنبهء ميان ماه شوال عذاب بر شما خواهد فرستاد بعد از طلوع آفتاب ، پس رد كردند قول أو را وتكذيب أو نمودند وأو را از شهر بيرون كردند به عنف واهانت ، پس آن حضرت با تنوخا از شهر دور شدند ومنتظر بودند كه عذاب بر ايشان نازل شود وروبيل در ميان قوم خود ماند .\r\nچون أول ماه شوال شد روبيل بر كوه بلندى بالا رفت وبه آواز بلند قوم خود را ندا كرد وگفت : منم روبيل مشفق ومهربانم بر شما ، اينك ماه شوال داخل شد ، يونس پيغمبر شما ورسول پروردگار شما خبر داد شما را كه خدا بسوى أو وحى كرده است كه عذاب بر شما در چهارشنبهء وسط اين ماه بعد از طلوع آفتاب نازل خواهد شد وخدا خلاف نمىكند وعدهء خود را با رسولان خود ، پس فكر كنيد كه چه خواهيد كرد !\r\nپس سخن أو ايشان را به ترس آورد ويقين كردند به نزول عذاب ودويدند به جانب روبيل وگفتند : تو چه مصلحت مىدانى براي ما اى روبيل ، زيرا كه توئى مرد دانا وحكيم وپيوسته تو را چنين مىدانستيم كه نسبت به ما مشفق ومهربان بودى وشنيديم كه بسيار شفاعت ما نزد يونس كرده بودى ، پس آنچه رأى توست بفرما تا به آن عمل كنيم .\r\nروبيل گفت : رأى من آن است كه چون صبح روز چهارشنبهء ميان ماه كه روز وعدهء نزول عذاب است طالع گردد ، زنان وأطفال شيرخواره را از يكديگر جدا كنيد ، زنان را در دامنهء كوه بازداريد وأطفال را در ميان دره‌ها وراههاى سيلاب بيندازيد ، وأطفال حيوانات را از مادران جدا كنيد واينها همه پيش از طلوع آفتاب باشد ، چون ببينيد باد زردى از جانب مشرق مىآيد خرد وبزرگ همه صدا به گريه وناله واستغاثه بلند كنيد وتضرع كنيد بسوى خدا وتوبه واستغفار كنيد وسرها به جانب آسمان بلند كنيد وبگوئيد : پروردگارا ! ستم كرديم بر خود وتكذيب كرديم پيغمبر تو را وتوبه مىكنيم بسوى تو از گناهان خود ، اگر نيامرزى ما را ورحم نكنى بر ما هرآينه از زيانكاران ومعذّب‌شدگان خواهيم بود ، پس قبول كن توبهء ما را ورحم كن بر ما اى رحم‌كننده‌ترين رحم كنندگان ، وشما را ملال بهم نرسد از گريه وناله وتضرع تا آفتاب غروب كند يا پيشتر كه عذاب از شما بر طرف شود . پس رأى همه متفق شد بر آنچه روبيل ايشان را به آن امر كرد .\r\n\r\n","description":"","footnote":"","page_name":" 1249 ","page_number":441},
  {"content":"\r\n\r\nچون روز موعود شد روبيل از شهر بيرون رفت به موضعي كه صداى ايشان را مىشنيد وعذاب را مىديد اگر نازل شود ، چون صبح طالع شد آنچه روبيل فرموده بود بعمل آوردند ، وچون آفتاب طلوع كرد باد زرد تيرهء بسيار تندى كه صداى عظيمى داشت وزيد ، وچون باد را ديدند همه به يكباره صدا به گريه وناله وتضرع واستغاثه بلند كردند وتوبه واستغفار كردند ، وأطفال براي طلب مادران خود مىگريستند وأولاد حيوانات براي طلب شير مادران ناله مىكردند وحيوانات براي آب وعلف فرياد مىكردند ، يونس وتنوخا صداى ناله وگريهء ايشان را مىشنيدند ونفرين مىكردند كه خدا عذاب را بر ايشان غليظتر گرداند ، وروبيل صداى ايشان را مىشنيد وعذاب را مىديد ودعا مىكرد كه خدا عذاب را از ايشان برگرداند .\r\nچون أول وقت ظهر شد درهاى آسمان گشوده شد وغضب پروردگار بر ايشان ساكن شد ، ورحم فرمود بر ايشان خداوند بخشندهء مهربان ودعاى ايشان را مستجاب وتوبهء ايشان را قبول كرد وگناه ايشان را بخشيد ، ووحى نمود بسوى إسرافيل كه : برو بسوى قوم يونس كه ايشان ناله وتضرع كردند وتوبه واستغفار نمودند ، من بر ايشان رحم كردم وتوبهء ايشان را قبول كردم ومنم خداوند بسيار قبول كنندهء توبه‌ها ومهربان بر بندگان خود ، وزود قبول مىنمايم توبهء بنده‌اى را كه پشيمان گردد از گناهان خود ، وبنده ورسول من يونس از من سؤال نمود كه عذاب بر قوم أو بفرستم ، وفرستادم ، ومن سزاوارترم از همه كس به وفا كردن به وعدهء خود ، ووفا به وعده كردم وعذاب فرستادم ويونس شرط نگرفت از من كه ايشان را هلاك كنم بلكه گفت : عذاب بر ايشان بفرست ، پس برو به زمين وعذاب من كه بر ايشان نازل گرديده است از ايشان بگردان .\r\nپس إسرافيل عرض كرد : پروردگارا ! عذاب تو به دوشهاى ايشان رسيده است ونزديك است ايشان را هلاك كند ، تا من برسم هلاك شده‌اند .\r\nحق تعالى فرمود : من ملائكة را امر كرده‌ام كه بازدارند عذاب را بر بالاى سر ايشان ونازل نگردانند بر ايشان تا امر من به آنها برسد ، پس اى إسرافيل ! برو وعذاب را از ايشان بگردان بسوى كوهها كه در ناحيهء مجارى چشمه‌ها وسيلها است وذليل گردان به اين\r\n\r\n","description":"","footnote":"","page_name":" 1250 ","page_number":442},
  {"content":"\r\n\r\nعذاب كوههاى بلندى را كه سركشى مىكنند بر كوههاى ديگر وآنها را ذليل ونرم گردان تا آهن شوند .\r\nپس إسرافيل نازل شد وبالش را گشود وعذاب را از ايشان برگردانيد وزد بر كوهها كه خدا فرموده بود ، وآن كوهها است كه در ناحيهء موصل است ، پس آن كوهها همه آهن شدند تا روز قيامت .\r\nپس چون قوم يونس عليه السّلام ديدند عذاب از ايشان گرديد ، از سر كوهها به زير آمده به خانه‌هاى خود برگشتند وزنان وفرزندان وأموال خود را برگردانيدند وحمد خدا را بجاى آوردند . چون روز پنجشنبه شد ويونس وتنوخا صداهاى ايشان را نشنيدند ، جزم كردند كه عذاب بر ايشان نازل شده است وايشان را هلاك كرده است ، پس آمدند به كنار شهر وقت طلوع آفتاب كه ببينند چه بلا بر ايشان نازل شده است وچگونه هلاك شده‌اند ، ديدند كه هيزم‌كشان وشبانان مىآيند وأهل شهر به حال خود هستند ، پس يونس عليه السّلام به تنوخا فرمود : آنچه به من وحى رسيده بود تخلف شده است وقوم ، مرا دروغگو خواهند دانست ، ديگر مرا نزد ايشان روئى وعزتي نخواهد بود ! پس آن حضرت از همانجا غضبناك گريخت به ناحيهء دريا به نحوى كه كسى أو را نشناسد ودر حذر بود از آنكه احدى از قوم أو ببينند أو را وأو را كذّاب بگويند ، وتنوخا به شهر برگشت پس روبيل به أو گفت كه : اى تنوخا ! كدام رأى صواب تر وبه متابعت سزاوارتر بود ، رأى من يا رأى تو ؟\r\nتنوخا گفت : بلكه رأى تو صواب تر بود ، وآنچه تو به آن اشاره كردى رأى علما وحكما بود ، ومن پيوسته گمان مىكردم كه از تو بهترم براي آنكه زهد وعبادت من بيش از تو بود تا آنكه فضل تو بر من ظاهر شد به سبب زيادتى علم تو ، وآنچه خدا به تو عطا فرموده است از حكمت باتقوا بهتر است از زهد وعبادت بدون علم كامل ، پس با يكديگر مصاحب شدند ودر ميان قوم خود بودند .\r\nيونس عليه السّلام روز پنجشنبه متوجه ساحل دريا شد ، وهفت روز رفت تا به دريا رسيد وهفت روز در شكم ما هي بود ، چون از شكم ما هي بيرون آمد هفت روز در بيابان در زير درخت كدو بود ، وهفت روز ديگر برگشت تا به قوم خود رسيد وايشان به أو ايمان آوردند\r\n\r\n","description":"","footnote":"","page_name":" 1251 ","page_number":443},
  {"content":"\r\n\r\nوتصديق أو كردند ومتابعت أو نمودند « 1 » .\r\nودر حديث معتبر ديگر از آن حضرت منقول است كه : چون قوم يونس عليه السّلام آن حضرت را آزار كردند ، بر ايشان نفرين كرد ، پس خدا وعده نمود كه عذاب بر ايشان نازل كند ، پس روز أول روهاى ايشان زرد شد ، روز دوم روهاى ايشان سياه شد وعذاب خدا نزديك سر ايشان رسيد كه نيزه‌هاى ايشان به آن مىرسيد ، پس جدا كردند فرزندان را از مادران وفرزندان حيوانات را از مادران ايشان وپلاس وجامه‌هاى پشمينه پوشيدند وريسمانها در گردنهاى خود كردند وخاكستر بر سرهاى خود ريختند وهمه به يك صدا ناله به درگاه پروردگار خود بلند كردند وگفتند : ايمان آورديم به خداى يونس ، پس خدا عذاب را از ايشان گردانيد بسوى كوهها آمد ، چون روز ديگر صبح شد يونس را گمان اين بود كه ايشان هلاك شده‌اند ، وچون ديد ايشان در عافيتند در غضب شد ورو به دريا رفت وبه كشتى سوار شد كه دو نفر ديگر در آن كشتى بودند ، چون كشتى به ميان دريا رسيد مضطرب شد ، كشتيبان گفت : گريخته‌اى مىبايد در اين كشتى باشد .\r\nيونس عليه السّلام فرمود : منم آن گريخته كه از آقاى خود گريخته‌ام ؛ برخاست كه خود را به دريا اندازد ، چون ديد ما هي عظيمى دهان گشوده است ترسيد وآن دو مرد ديگر بر أو چسبيدند وگفتند : ما دو نفر ديگر هستيم شايد سبب اضطراب كشتى بودن يكى از ما باشد ! پس قرعه افكندند وبه اسم يونس بيرون آمد ، پس سنّت چنان جارى شد كه هرگاه سهام قرعه سه تا باشد خطا نشود .\r\nپس آن حضرت خود را به دريا افكند وما هي أو را فرو برد وهفت روز أو را در دريا گردانيد تا آنكه داخل درياى مسجور شد كه قارون را در آنجا عذاب مىكردند ، پس قارون صداى ذكر يونس را شنيد پرسيد از ملكي كه أو را عذاب مىكرد : اين صداى كيست ؟\r\nملك گفت : صداى يونس است كه خدا أو را در شكم ما هي حبس كرده است .\r\n\r\n\r\n","description":"","footnote":"\r\n( 1 ) . تفسير عياشى 2 / 129 ؛ قصص الأنبياء راوندى 251 بطور اختصار .\r\n","page_name":" 1252 ","page_number":444},
  {"content":"\r\n\r\nپس قارون گفت : رخصت مىدهى كه با أو سخن بگويم ؟\r\nملك أو را رخصت داد ، قارون پرسيد : اى يونس ! موسى چه شد ؟\r\nفرمود : به عالم بقا رحلت نمود .\r\nپس قارون گريست وپرسيد : هارون چه شد ؟\r\nفرمود : أو نيز رحلت نمود .\r\nپس بسيار گريست وجزع عظيم كرد وپرسيد : كلثوم خواهر موسى كه نامزد من بود چه شد ؟\r\nگفت : أو نيز به رحمت الهى واصل شد .\r\nپس گريست وجزع بسيار كرد ، حق تعالى وحى نمود به ملكي كه به أو موكّل بود كه :\r\nعذاب را از أو بردار در بقيهء ايّام دنيا براي رقّتى كه بر خويشان خود كرد « 1 » .\r\nوبه سند معتبر از حضرت امام رضا عليه السّلام منقول است كه : حق تعالى چون يونس عليه السّلام را امر فرمود كه خبر دهد قوم خود را به عذاب الهى وعذاب بر سر ايشان فرود آمد ، پس جدائى افكندند ميان زنان وفرزندان وحيوانات وأولاد ايشان وفرياد وناله وگريه به درگاه خدا بلند كردند ، پس خدا عذاب را از ايشان بازگرفت ، يونس عليه السّلام غضبناك به جانب دريا رفت پس ما هي أو را فرو برد ، وسه روز « 2 » در شكم ما هي ماند وأو را به هفت دريا گردانيد ، وچون از شكم ما هي بيرون آمد پوست ومويش ريخته بود پس خدا درخت كدوئى را براي أو رويانيد كه بر أو سايه افكند ، چون بدنش قوّت يافت درخت كدو شروع كرد به خشكيدن ، پس يونس عرض كرد : پروردگارا ! درختى كه بر من سايه مىكرد خشكيد .\r\nحق تعالى وحى نمود به أو كه : اى يونس ! جزع مىكنى براي درختى كه تو را سايه مىكرد وجزع نمىكنى براي زيادة از صد هزار كس كه عذاب بر ايشان نازل شود ؟ ! « 3 » .\r\n\r\n\r\n","description":"","footnote":"\r\n( 1 ) . تفسير عياشى 2 / 136 ؛ قصص الأنبياء راوندى 252 بطور اختصار .\r\n( 2 ) . در مصدر : « هفت روز » آمده است .\r\n( 3 ) . تفسير عياشى 2 / 137 .\r\n","page_name":" 1253 ","page_number":445},
  {"content":"\r\n\r\nمؤلف گويد : جمع كردن ميان أحاديث مختلفه كه در مدت مكث آن حضرت در شكم ما هي واقع شده است ، مشكل است ، شايد بعضي موافق روايت عامه بر وجه تقيه وارد شده باشد ، وامّا خطاى أو پس ترك أولى ومكروهى بود ، زيرا چون خدا آن حضرت را مرخّص نمود كه ترك تبليغ رسالت نسبت به قوم خود بكند ووعده فرمود كه عذاب بر ايشان نازل خواهد شد ديگر بر آن حضرت لازم نبود كه به ميان قومش بيايد بدون آنكه بار ديگر مأمور شود ، وچون أولى نسبت به أو آن بود كه با وجود بديهاى قوم با ايشان در مقام شفقت باشد واز براي ايشان شفاعت كند ومنتظر امر الهى باشد در باب قوم خود ، وچون نكرد حق تعالى أو را تأديب نمود ودر ضمن تأديب ، مرتبهء آن حضرت را عظيم گردانيد وعجائب درياها را به أو نمود وآن را به منزلهء معراجى براي أو گردانيد ؛ وغضب أو بر قوم وبديهاى ايشان بود نه بر جناب مقدس الهى ، وگمانى كه برد كه خدا بر أو تنگ نخواهد گرفت از حيثيت نهايت وثوق واعتماد بر لطف پروردگار خود بود ؛ ووجوه ديگر در ضمن روايات وتفسير آيات مذكور شد .\r\nأبو حمزهء ثمالى روايت كرده است : روزى عبد اللّه بن عمر به خدمت امام زين العابدين عليه السّلام آمد وعرض كرد : توئى كه مىگوئى يونس عليه السّلام را براي اين به شكم ما هي انداختند كه ولايت جدّم أمير المؤمنين عليه السّلام را بر أو عرض كردند وتوقف كرد در آن ؟\r\nحضرت فرمود : بلى من گفته‌ام ، مادرت به عزايت بنشيند !\r\nعبد اللّه گفت : اگر راست مىگوئى علامتي بر راستى گفتار خود به من بنما .\r\nپس حضرت فرمود كه عصابه‌اى بر ديدهء أو ببندند وعصابه‌اى بر ديدهء من بستند ، وبعد از ساعتي فرمود : چشمهاى خود را بگشائيد ، چون ديده‌هاى خود را گشوديم خود را در كنار دريائى ديديم كه موجهايش بلند شده بود ، پس عبد اللّه بن عمر عرض كرد : اى سيّد من ! خون من در گردن توست .\r\nحضرت فرمود : اضطراب مكن كه الحال علامت راستگوئى خود را به تو مىنمايم ؛ فرمود : اى ما هي ! ناگاه ما هي سر از دريا بيرون آورد مانند كوهى عظيم ومىگفت : لبيك لبيك اى ولىّ خدا !\r\n\r\n","description":"","footnote":"","page_name":" 1254 ","page_number":446},
  {"content":"\r\n\r\nحضرت فرمود : تو كيستى ؟\r\nگفت : من ما هي يونسم اى سيّد من .\r\nفرمود كه : ما را خبر ده كه قصهء يونس عليه السّلام چگونه بود ؟\r\nما هي گفت : اى سيّد من ! حق تعالى هيچ پيغمبرى را مبعوث نگردانيده است از آدم عليه السّلام تا جدّ تو محمد صلّى اللّه عليه وآله وسلّم مگر آنكه ولايت شما أهل بيت را بر أو عرض كرد ، پس هر كه قبول كرد سالم ماند وهر كه ابا كرد مبتلا گرديد ، تا آنكه يونس مبعوث شد پس حق تعالى وحى نمود به أو كه : اى يونس ! قبول كن ولايت أمير المؤمنين علي عليه السّلام وائمهء راشدين از صلب أو را ، با سخنان ديگر كه به أو وحى نمود ، پس يونس گفت : چگونه اختيار كنم ولايت كسى را كه أو را نديده‌ام ونمىشناسم ؟ ورفت به كنار دريا ، پس خدا وحى نمود به من كه :\r\nيونس را فرو بر واستخوان أو را سست مكن ، پس چهل روز در شكم من ماند ومىگردانيدم أو را در درياها ودر تاريكىها ندا مىكرد :  لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ  « 1 » قبول كردم ولايت أمير المؤمنين وائمهء راشدين از فرزندان أو را ؛ پس چون ايمان آورد به ولايت شما امر كرد مرا حق تعالى كه أو را انداختم در ساحل دريا .\r\nپس حضرت امام زين العابدين عليه السّلام فرمود : برگرد اى ما هي بسوى آشيان خود ؛ وآب از موج قرار گرفت « 2 » .\r\nمؤلف گويد : ممكن است حق تعالى تكليف قبول ولايت را نسبت به أنبيا عليهم السّلام بر سبيل حتم نفرموده باشد كه تركش موجب گناه باشد ، يا آنكه قبول كرده باشند همه وبعضي از روى اهتمام قبول نكرده باشند ، واللّه يعلم .\r\nوشيخ طوسي در مصباح ذكر كرده است : در روز نهم محرم خدا يونس را از شكم ما هي بيرون آورد « 3 » ، واين مخالف بعضي از أحاديث سابقه است .\r\nودر حديث معتبر ديگر از حضرت صادق عليه السّلام منقول است كه : داود پيغمبر عليه السّلام\r\n\r\n\r\n","description":"","footnote":"\r\n( 1 ) . سورهء أنبياء : 87 .\r\n( 2 ) . مناقب ابن شهرآشوب 4 / 138 .\r\n( 3 ) . مصباح المتهجد 713 .\r\n","page_name":" 1255 ","page_number":447},
  {"content":"\r\n\r\nمناجاة كرد كه : پروردگارا ! قرين من در بهشت ونظير من در منزلهاى من در آنجا كي خواهد بود ؟\r\nحق تعالى وحى فرمود : متّى پدر يونس قرين ونظير تو خواهد بود .\r\nداود عليه السّلام رخصت طلبيد كه به زيارة أو برود ، چون رخصت يافت با سليمان پسر خود به ديدن أو رفتند ، وچون به خانهء أو رسيدند خانهء أو را ديدند كه از سعف « 1 » خرما ساخته بودند ، چون أحوال أو را پرسيدند گفتند : در بازار است ، چون به بازار آمدند واز أحوال أو پرسيدند گفتند : در بازار هيزم‌كشان است ، چون در آن بازار از محلّ أو پرسيدند گفتند :\r\nالحال مىآيد ، پس نشستند به انتظار قدوم أو ناگاه ديدند كه أو پيدا شد وبستهء هيزمى بر سر خود گرفته بود ، پس مردم برخاستند واستقبال أو كردند ، پس هيزم را به زمين نهاد وحمد الهى ادا نمود وگفت : كيست بخرد مال طيّب حلالى را به مال طيّب حلالى ؟ پس يك كسى قيمتي گفت وديگرى زياد كرد تا آنكه به يكى از ايشان فروخت ؛ پس داود وسليمان عليهما السّلام پيش آمده وبر أو سلام كردند ، جواب سلام گفت وايشان را تكليف منزل نمود وبه آن زرى كه داشت از قيمت هيزم گندمى يا جوى خريد وبه خانه آورد وآسيا كرد وخمير كرد وآتشى افروخت وخمير را در ميان آتش گذاشت وبا ايشان نشست وبه صحبت داشتن مشغول شد ، چون برخاست ديد نان پخته است آن را گرفت در ميان ظرف چوبى ريزه كرد ونمكى بر أو پاشيد ومطهره‌اى در پهلوى خود گذاشت وبه دو زانو در آمد ولقمه‌اى برداشت وبسم اللّه گفت وبه دهان خود گذاشت ، چون خوب جويد وفرو برد الحمد للّه گفت ، پس باز لقمه‌اى ديگر برداشت وبه همين نحو خورد ، پس آب را برداشت وبسم اللّه گفت وتناول نمود ، چون بر زمين گذاشت گفت : الحمد للّه ، پروردگارا ! كيست كه به أو نعمتي داده باشى مثل آنچه به من عطا كرده‌اى ؟ چشم وگوش وبدن مرا صحيح گردانيده‌اى ومرا قوّت بخشيدى تا رفتم بسوى درختى كه خود نكشته بودم وغمى از براي محافظت آن متحمل نشده بودم وآن را روزى من كردى ، وفرستادى براي من كسى را كه\r\n\r\n\r\n","description":"","footnote":"\r\n( 1 ) . سعف : شاخ درخت خرما ، واحدش سعفة است . ( فرهنگ عميد 2 / 1435 ) .\r\n","page_name":" 1256 ","page_number":448},
  {"content":"\r\n\r\nآن را از من خريد وبه قيمت آن طعامي خريدم كه خود زراعت نكرده بودم ، ومسخّر گردانيدى براي من آتشى را كه با آن آتش پختم طعام را وچنين كردى كه از روى خواهش آن را خوردم كه قوّت بيابم بر بندگى تو ، پس تو را است حمد ؛ بعد از آن گريست .\r\nپس داود به سليمان گفت : اى فرزند ! برخيز برويم كه هرگز نديده‌ايم بنده‌اى كه شكر خدا زيادة از اين مرد بكند « 1 » .\r\n\r\n\r\n","description":"","footnote":"\r\n( 1 ) . تنبيه الخواطر 26 .\r\n","page_name":" 1257 ","page_number":449},
  {"content":"\r\n . \r\n","description":"","footnote":"","page_name":" 1258 ","page_number":450},
  {"content":"\r\n\r\n\r\nباب سى ويكم در بيان قصهء أصحاب كهف وأصحاب رقيم است\r\n\r\n","description":"","footnote":"","page_name":" 1259 ","page_number":451},
  {"content":"\r\n . \r\n","description":"","footnote":"","page_name":" 1260 ","page_number":452},
  {"content":"\r\n\r\nحق تعالى مىفرمايد  أَمْ حَسِبْتَ أَنَّ أَصْحابَ الْكَهْفِ وَالرَّقِيمِ كانُوا مِنْ آياتِنا عَجَباً  « 1 » « آيا گمان كردى كه أصحاب غار وأصحاب رقيم از آيات قدرت ما در عجب بودند ؟ » .\r\nبعضي گفته‌اند كه : أصحاب رقيم همان أصحاب كهفند ، و « رقيم » نام آن وادى است يا آن كوه كه غار در آنجا بود ، يا نام شهري كه از آنجا بيرون آمدند ، يا نام لوحى كه قصهء ايشان را در آن نقش كرده بودند وبر در غار گذاشته بودند ، يا نام سگ ايشان ؛ وبعضي گفته‌اند كه : أصحاب رقيم گروه ديگرند « 2 » كه قصهء ايشان مذكور خواهد شد .\r\nوبه سند معتبر از حضرت صادق عليه السّلام منقول است كه : أصحاب كهف ورقيم گروهى بودند كه ناپيدا شدند ، پس پادشاه آن زمان نام ايشان وپدران وخويشان ايشان را در لوحهاى سرب نقش كرد « 3 » .\r\n إِذْ أَوَى الْفِتْيَةُ إِلَى الْكَهْفِ فَقالُوا رَبَّنا آتِنا مِنْ لَدُنْكَ رَحْمَةً وَهَيِّئْ لَنا مِنْ أَمْرِنا رَشَداً  « 4 » « در وقتي كه پناه بردند جوانان بسوى غار پس گفتند : اى پروردگار ما ! عطا كن ما را از جانب خود رحمتي ومهيّا گردان براي ما امرى را كه موجب رشد وصلاح ما باشد » .\r\nودر حديث معتبر منقول است كه حضرت صادق عليه السّلام از شخصي پرسيد : فتى كيست ؟\r\n\r\n\r\n","description":"","footnote":"\r\n( 1 ) . سورهء كهف : 9 .\r\n( 2 ) . تفسير بيضاوى 3 / 7 ؛ مجمع البيان 3 / 452 .\r\n( 3 ) . تفسير عياشى 2 / 321 .\r\n( 4 ) . سورهء كهف : 10 .\r\n","page_name":" 1261 ","page_number":453},
  {"content":"\r\n\r\nآن شخص گفت : فداى تو شوم ما جوان را فتى مىگوئيم .\r\nفرمود : مگر نمىدانيد كه أصحاب كهف در سنّ كهولت بودند خدا ايشان را « فتيه » فرمود براي آنكه جوانمردى كردند وايمان آوردند ، وهر كه به خدا ايمان مىآورد وپرهيزكار است أو فتى است هر چند پير باشد « 1 » .\r\n فَضَرَبْنا عَلَى آذانِهِمْ فِي الْكَهْفِ سِنِينَ عَدَداً  « 2 » « پس زديم بر گوش ايشان پردهء خواب را كه از صداها بيدار نشوند در غار سالى چند شمرده شده » .\r\n ثُمَّ بَعَثْناهُمْ لِنَعْلَمَ أَيُّ الْحِزْبَيْنِ أَحْصى لِما لَبِثُوا أَمَداً  « 3 » « پس ايشان را برانگيختيم از خواب تا بدانيم - به علم بعد از وقوع - كه آنها كه نزاع مىكنند در مدت مكث ايشان در خواب از أصحاب كهف يا ديگران كدام يك درست تر احصا كرده‌اند » .\r\n  نَحْنُ نَقُصُّ عَلَيْكَ نَبَأَهُمْ بِالْحَقِّ إِنَّهُمْ فِتْيَةٌ آمَنُوا بِرَبِّهِمْ وَزِدْناهُمْ هُدىً . وَرَبَطْنا عَلى قُلُوبِهِمْ   « 4 » « ما بيان مىكنيم براي تو خبر ايشان را به راستى ، بدرستى كه ايشان جوانان - يا جوانمردان - بودند كه ايمان آوردند به پروردگار خود وزيادة كرديم ما هدايت ايشان را ومحكم گردانيديم دلهاى ايشان را براي صبر كردن بر شدائدى كه در اختيار حق عارض مىشود » .\r\n إِذْ قامُوا فَقالُوا رَبُّنا رَبُّ السَّماواتِ وَالْأَرْضِ لَنْ نَدْعُوَا مِنْ دُونِهِ إِلهاً لَقَدْ قُلْنا إِذاً شَطَطاً  « 5 » « در وقتي كه برخاستند پس گفتند : پروردگار ما پروردگار آسمانها وزمين است ، هرگز نمىخوانيم بغير از أو خدائى را كه اگر بخوانيم بخدا سوگند سخنى گفته خواهيم بود بسيار دور از حق » .\r\n هؤُلاءِ قَوْمُنَا اتَّخَذُوا مِنْ دُونِهِ آلِهَةً لَوْ لا يَأْتُونَ عَلَيْهِمْ بِسُلْطانٍ بَيِّنٍ فَمَنْ أَظْلَمُ مِمَّنِ \r\n\r\n\r\n","description":"","footnote":"\r\n( 1 ) . تفسير عياشى 2 / 323 .\r\n( 2 ) . سورهء كهف : 11 .\r\n( 3 ) . سورهء كهف : 12 .\r\n( 4 ) . سورهء كهف : 13 و 14 .\r\n( 5 ) . سورهء كهف : 14 .\r\n","page_name":" 1262 ","page_number":454},
  {"content":"\r\n\r\n افْتَرى عَلَى اللَّهِ كَذِباً  « 1 » « اين گروه قوم مايند كه گرفته‌اند بغير از خداوند بر حق خداها ، وچرا نمىآورند بر عبادت آنها حجت وبرهاني ظاهر ، پس كيست ظالم‌تر از كسى كه افترا بندد بر خدا به دروغ » .\r\n وَإِذِ اعْتَزَلْتُمُوهُمْ وَما يَعْبُدُونَ إِلَّا اللَّهَ فَأْوُوا إِلَى الْكَهْفِ يَنْشُرْ لَكُمْ رَبُّكُمْ مِنْ رَحْمَتِهِ وَيُهَيِّئْ لَكُمْ مِنْ أَمْرِكُمْ مِرفَقاً  « 2 » « پس به يكديگر گفتند كه : چون كناره كرديد از ايشان واز آنچه مىپرستند بغير از خدا پس پناه بريد بسوى غار تا پهن كند وبگشايد براي شما پروردگار شما از رحمت خود ومهيّا كند براي شما از امر شما آنچه منتفع گرديد به آن وكار بر شما آسان شود » .\r\n وَتَرَى الشَّمْسَ إِذا طَلَعَتْ تَتَزاوَرُ عَنْ كَهْفِهِمْ ذاتَ الْيَمِينِ وَإِذا غَرَبَتْ تَقْرِضُهُمْ ذاتَ الشِّمالِ وَهُمْ فِي فَجْوَةٍ مِنْهُ  « 3 » « ومىبينى آفتاب را در وقتي كه طالع مىشود مىگردد وميل مىكند شعاع آن از ايشان به جانب راست وبر ايشان نمىتابد ، وچون غروب مىكند آفتاب از ايشان ميل مىكند به جانب چپ وبر ايشان نمىتابد وايشان در محلّ گشادگى از غار ودر وسط آنجا گرفته‌اند » .\r\n ذلِكَ مِنْ آياتِ اللَّهِ مَنْ يَهْدِ اللَّهُ فَهُوَ الْمُهْتَدِ وَمَنْ يُضْلِلْ فَلَنْ تَجِدَ لَهُ وَلِيًّا مُرْشِداً  « 4 » « اين قصهء ايشان - يا آفتاب نتابيدن بر ايشان - از آيات وعلامات قدرت خدا است ، هر كه را خدا هدايت كند پس أو هدايت يافته است ، وهر كه را خدا گمراه كند - يعنى منع لطف خود را از أو بكند - پس نمىيابى از براي أو كسى كه يارى وراهنمائى أو بكند » .\r\n وَتَحْسَبُهُمْ أَيْقاظاً وَهُمْ رُقُودٌ وَنُقَلِّبُهُمْ ذاتَ الْيَمِينِ وَذاتَ الشِّمالِ وَكَلْبُهُمْ باسِطٌ ذِراعَيْهِ بِالْوَصِيدِ  « 5 » « وگمان مىكنى ايشان را كه بيدارند براي باز بودن چشمهاى ايشان\r\n\r\n\r\n","description":"","footnote":"\r\n( 1 ) . سورهء كهف : 15 .\r\n( 2 ) . سورهء كهف : 16 .\r\n( 3 ) . سورهء كهف : 17 .\r\n( 4 ) . سورهء كهف : 17 .\r\n( 5 ) . سورهء كهف : 18 .\r\n","page_name":" 1263 ","page_number":455},
  {"content":"\r\n\r\n- چنانچه علي بن إبراهيم روايت كرده است « 1 » ، يا گرديدن ايشان از پهلو به پهلو - وحال آنكه ايشان در خوابند ومىگردانيم ايشان را به جانب راست وچپ - علي بن إبراهيم روايت كرده است كه : سالى دو مرتبه حق تعالى ايشان را از پهلو به پهلوى ديگر مىگرداند براي اينكه زمين ، پهلوى ايشان را نخورد « 2 » - وسگ ايشان پهن كرده است دستهاى خود را در پيشگاه غار يا در درگاه غار » .\r\n لَوِ اطَّلَعْتَ عَلَيْهِمْ لَوَلَّيْتَ مِنْهُمْ فِراراً وَلَمُلِئْتَ مِنْهُمْ رُعْباً  « 3 » « اگر مطّلع شوى بر ايشان ونظر كنى بسوى ايشان هرآينه پشت خواهى كرد وخواهى گريخت از ايشان وهرآينه مملو خواهى شد از ترس ايشان » براي مهابتى كه خدا در ايشان قرار داده است ، يا براي عظمت جثّه وباز بودن ديده‌هاى ايشان ، يا براي وحشت مكان ايشان .\r\nاز حضرت امام محمد باقر عليه السّلام منقول است كه : مراد از اين خطاب ، حضرت رسول صلّى اللّه عليه وآله وسلّم نيست ، بلكه خطاب عام است براي بيان حال ايشان ودهشت امر ايشان « 4 » .\r\n وَكَذلِكَ بَعَثْناهُمْ لِيَتَسائَلُوا بَيْنَهُمْ قالَ قائِلٌ مِنْهُمْ كَمْ لَبِثْتُمْ قالُوا لَبِثْنا يَوْماً أَوْ بَعْضَ يَوْمٍ  « 5 » « وهمچنين مبعوث گردانيديم ايشان را براي آنكه بعضي از بعضي سؤال كنند وبر حال خود مطّلع شوند ، گفت گوينده‌اى از ايشان كه : چند گاه در اين مكان مكث كرده‌ايد ودر خواب بوده‌ايد ؟ گفتند : يك روز مانده‌ايم يا بعضي از روز » .\r\n قالُوا رَبُّكُمْ أَعْلَمُ بِما لَبِثْتُمْ فَابْعَثُوا أَحَدَكُمْ بِوَرِقِكُمْ هذِهِ إِلَى الْمَدِينَةِ فَلْيَنْظُرْ أَيُّها أَزْكى طَعاماً فَلْيَأْتِكُمْ بِرِزْقٍ مِنْهُ وَلْيَتَلَطَّفْ وَلا يُشْعِرَنَّ بِكُمْ أَحَداً  « 6 » « گفتند : پروردگار شما داناتر است به آنچه شما مانده‌ايد در اين مكان ، پس بفرستيد يكى از خود را با اين دراهمى\r\n\r\n\r\n","description":"","footnote":"\r\n( 1 ) . تفسير قمى 2 / 34 .\r\n( 2 ) . تفسير قمى 2 / 34 .\r\n( 3 ) . سورهء كهف : 18 .\r\n( 4 ) . تفسير عياشى 2 / 324 .\r\n( 5 ) . سورهء كهف : 19 .\r\n( 6 ) . سورهء كهف : 19 .\r\n","page_name":" 1264 ","page_number":456},
  {"content":"\r\n\r\nكه داريد بسوى شهر پس نظر كند كه كي طعامش پاكيزه‌تر است - چنانچه علي بن إبراهيم روايت كرده است « 1 » ، يا حلال‌تر است - پس بياورد از براي شما روزى از آن طعام وسعى كند كه طعام نيكو بگيرد يا كسى أو را نشناسد وكارى نكند كه بر أحوال شما مطّلع شوند » .\r\n إِنَّهُمْ إِنْ يَظْهَرُوا عَلَيْكُمْ يَرْجُمُوكُمْ أَوْ يُعِيدُوكُمْ فِي مِلَّتِهِمْ وَلَنْ تُفْلِحُوا إِذاً أَبَداً  « 2 » « زيرا كه ايشان اگر ظفر بيابند بر شما سنگسار مىكنند شما را يا برمىگردانند شما را در ملت خود ، واگر داخل شويد در ملت ايشان هرگز رستگار نخواهيد شد » .\r\n وَكَذلِكَ أَعْثَرْنا عَلَيْهِمْ لِيَعْلَمُوا أَنَّ وَعْدَ اللَّهِ حَقٌّ وَأَنَّ السَّاعَةَ لا رَيْبَ فِيها  « 3 » « وهمچنين مطّلع گردانيديم مردم را بر أحوال ايشان تا بدانند كه وعدهء خدا وزنده گردانيدن مردگان حقّ است واينكه قيامت شكى نيست در آن » .\r\n إِذْ يَتَنازَعُونَ بَيْنَهُمْ أَمْرَهُمْ فَقالُوا ابْنُوا عَلَيْهِمْ بُنْياناً رَبُّهُمْ أَعْلَمُ بِهِمْ  « 4 » « در وقتي كه منازعه مىكردند ميان خود در امر مردگان كه آيا مبعوث مىشوند در قيامت يا نه - يا آنكه منازعه مىكردند در امر أصحاب كهف كه چند سال در خواب بودند ، يا بعد از خواب رفتن ايشان نزاع كردند آيا مردند يا به خواب رفتند ، آيا شهري نزد ايشان بسازيم يا مسجدى بنا كنيم چنانچه حق تعالى فرموده است كه : - پس گفتند : بنا كنيد بر ايشان بنائي ، پروردگار ايشان داناتر است به أحوال ايشان » .\r\n قالَ الَّذِينَ غَلَبُوا عَلى أَمْرِهِمْ لَنَتَّخِذَنَّ عَلَيْهِمْ مَسْجِداً  « 5 » « گفتند آنان كه غالب گرديدند بر امر ايشان : البتة اخذ مىكنيم ومىسازيم بر ايشان مسجدى كه در آن نماز كنند مردم » .\r\n سَيَقُولُونَ ثَلاثَةٌ رابِعُهُمْ كَلْبُهُمْ وَيَقُولُونَ خَمْسَةٌ سادِسُهُمْ كَلْبُهُمْ رَجْماً بِالْغَيْبِ وَيَقُولُونَ \r\n\r\n\r\n","description":"","footnote":"\r\n( 1 ) . تفسير قمى 2 / 34 .\r\n( 2 ) . سورهء كهف : 20 .\r\n( 3 ) . سورهء كهف : 21 .\r\n( 4 ) . سورهء كهف : 21 .\r\n( 5 ) . سورهء كهف : 21 .\r\n","page_name":" 1265 ","page_number":457},
  {"content":"\r\n\r\n سَبْعَةٌ وَثامِنُهُمْ كَلْبُهُمْ قُلْ رَبِّي أَعْلَمُ بِعِدَّتِهِمْ ما يَعْلَمُهُمْ إِلَّا قَلِيلٌ فَلا تُمارِ فِيهِمْ إِلَّا مِراءً ظاهِراً وَلا تَسْتَفْتِ فِيهِمْ مِنْهُمْ أَحَداً  « 1 » « بزودى خواهند گفت جمعى كه : أصحاب كهف سه مرد چهارم ايشان سگ ايشان بود ، وخواهند گفت : پنج مرد بودند ششم ايشان سگ ايشان بود ، مىاندازند به گمان خود سخن را بسوى امرى كه غايب است از ايشان وعلمي به آن ندارند ، وخواهند گفت كه : هفت نفر بودند وهشتم ايشان سگ ايشان بود ، بگو : پروردگار من داناتر است به عدد ايشان ، نمىداند عدد ايشان را مگر اندكى از مردم ، پس مجادله مكن با مردم در باب ايشان مگر مجادلهء ظاهري كه آنچه وحى به تو رسيده است به ايشان بگوئى واستفتا وسؤال مكن در باب أحوال أصحاب كهف از احدى از ايشان » يعنى يهود ونصارى .\r\nوباز فرموده است   وَلَبِثُوا فِي كَهْفِهِمْ ثَلاثَ مِائَةٍ سِنِينَ وَازْدَادُوا تِسْعاً . قُلِ اللَّهُ أَعْلَمُ بِما لَبِثُوا لَهُ غَيْبُ السَّماواتِ وَالْأَرْضِ   « 2 » « وماندند در غار خود سيصد سال وزياد كردند نه سال را - يعنى سيصد ونه سال ماندند - بگو : خدا داناتر است به آنچه ماندند ، وأو را است علم آنچه پنهان است در آسمانها وزمين » .\r\nعلي بن إبراهيم گفته است : عدد ايشان كه حق تعالى در اينجا فرموده است ، از أهل كتاب نقل كرده است « 3 » ، لهذا بعد از آن فرمود : بگو كه خدا داناتر است .\r\nوروايت كرده است : ايشان جوانان بودند كه در ميان زمان حضرت عيسى ومبعوث شدن حضرت رسول صلّى اللّه عليه وآله وسلّم بودند ، و « رقيم » دو لوح بود از مس كه در آنها نقش كرده بودند أحوال آن جوانان ومسلمان شدن ايشان را واراده كردن دقيانوس كشتن ايشان را ورفتن ايشان به غار وساير أحوال ايشان « 4 » .\r\nوبه سند حسن از حضرت صادق عليه السّلام روايت كرده است كه : سبب نزول سورهء كهف آن\r\n\r\n\r\n","description":"","footnote":"\r\n( 1 ) . سورهء كهف : 22 .\r\n( 2 ) . سورهء كهف : 25 و 26 .\r\n( 3 ) . تفسير قمى 2 / 34 .\r\n( 4 ) . تفسير قمى 2 / 31 .\r\n","page_name":" 1266 ","page_number":458},
  {"content":"\r\n\r\nبود كه كفّار قريش نضر بن الحارث وعقبة بن أبي معيط وعاص بن وايل را فرستادند بسوى علماى يهود كه در نجران بودند كه از ايشان ياد گيرند مسأله‌اى چند كه از رسول خدا صلّى اللّه عليه وآله وسلم سؤال كنند ؛ ايشان گفتند : سؤال كنيد از أو سه مسأله ، اگر جواب شما گفت در اين سه مسأله به نحوى كه ما مىدانيم پس أو راستگو است ، واز يك مسأله از أو سؤال كنيد اگر دعوى كند من آن را مىدانم ، پس أو دروغگو است .\r\nگفتند : آن مسأله‌ها كدامند ؟\r\nگفتند : سؤال كنيد از جوانانى كه در زمان پيش بودند وبيرون رفتند وغايب شدند وبه خواب رفتند ، چه مدت در خواب ماندند تا بيدار شدند ؟ وعدد ايشان چند بود ؟ وبا ايشان غير ايشان چه چيز بود ؟ وقصهء ايشان چگونه بود ؟ ؛ وسؤال كنيد از موسى وقتي كه خدا أو را امر كرد كه از پى عالم برود واز أو ياد گيرد ، عالم كي بود ؟ وچگونه از پى أو رفت ؟ وقصهء أو چون بود ؟ ؛ وسؤال كنيد از أو قصهء شخصي كه به مشرق ومغرب آفتاب گرديد تا به سدّ يأجوج ومأجوج رسيد كيست ؟ وچگونه بوده است قصهء أو ؟ واخبار اين سه مسأله را چنانچه خود مىدانستند به ايشان گفتند وگفتند كه : اگر جواب شما بگويد به نحوى كه ما گفتيم أو صادق است در دعوى پيغمبرى واگر به خلاف اين خبر دهد به شما پس تصديق أو مكنيد .\r\nگفتند : مسألهء چهارم كدام است ؟\r\nگفتند : بپرسيد قيامت كي برپا مىشود ؟ اگر دعوى نمايد كه مىدانم پس أو كاذب است ، زيرا كه وقت قائم شدن قيامت را بغير از خدا كسى نمىداند .\r\nپس ايشان برگشتند به مكة ونزد أبو طالب عليه السّلام جمع شدند وگفتند : اى أبو طالب ! پسر برادر تو دعوى مىكند كه خبر آسمان به أو مىرسد ، ما از چند مسأله سؤال مىكنيم از أو اگر جواب ما گفت ما مىدانيم كه أو راست مىگويد واگر جواب نگفت مىدانيم دروغ مىگويد .\r\nپس أبو طالب فرمود : سؤال نمائيد از أو از هر چه خواهيد . پس از آن سه مسأله پرسيدند ، حضرت رسول فرمود : فردا جواب مىگويم شما را ؛ و « ان شاء اللّه » نگفت ، به\r\n\r\n","description":"","footnote":"","page_name":" 1267 ","page_number":459},
  {"content":"\r\n\r\nاين سبب چهل روز وحى از آن حضرت حبس شد تا آنكه بسيار مغموم شد آن حضرت وشك كردند آنهائى كه ايمان آورده بودند ، وكفّار قريش شادى نمودند واستهزا كردند به آن حضرت ، وأبو طالب بسيار محزون شد .\r\nبعد از چهل روز جبرئيل عليه السّلام سورهء كهف را آورد ، پس حضرت فرمود : اى جبرئيل ! دير آمدى به نزد من .\r\nجبرئيل گفت : ما قدرت نداريم كه بىرخصت خدا نازل شويم ، پس آيات قصهء أصحاب كهف را بر آن حضرت خواند وقصهء ايشان را مفصل براي آن حضرت بيان كرد .\r\nپس حضرت صادق عليه السّلام فرمود : أصحاب كهف ورقيم در زمان پادشاه جبار ظالمي بودند كه أهل مملكت خود را دعوت مىكرد به عبادت بتها ، هر كه أجابت أو نمىكرد أو را مىكشت ، اين جماعت مؤمن بودند وعبادت خدا مىكردند ، وپادشاه بر در شهر جماعتى از نگهبانان را موكّل كرده بود كه نگذارند كسى را كه از شهر بيرون رود تا سجدهء بت نكند ، پس اين جماعت به بهانهء شكار بيرون رفتند از شهر ، زيرا كه در اثناى راه به شبانى رسيدند وأو را دعوت به اسلام ورفاقت خود كردند ، وأو أجابت ايشان نكرد وسگ آن شبان أجابت ايشان كرد واز پى ايشان روان شد .\r\nپس حضرت امام جعفر صادق عليه السّلام فرمود كه : داخل بهشت نمىشود از حيوانات مگر حمار بلعم باعورا وگرگ يوسف وسگ أصحاب كهف ؛ پس أصحاب كهف به بهانهء شكار از شهر بيرون رفتند واز دين آن پادشاه گريختند ، پس چون شام شد داخل غار شدند وسگ با ايشان همراه بود ، پس خدا خواب را بر ايشان غالب گردانيد ودر خواب ماندند تا خدا آن پادشاه وأهل مملكت أو را هلاك كرد وآن زمان گذشت وزمان ديگر آمد وگروه ديگر بهم رسيدند ، پس ايشان بيدار شدند وبه يكديگر نظر كردند وگفتند : آيا چه مقدار خواب كرده‌ايم ؟ ! پس نظر كردند ديدند كه آفتاب بلند شده است گفتند : يك روز يا بعضي از روز خوابيده‌ايم ، پس به يكى از خود گفتند كه : اين زر را بگير وداخل شهر شو به لباسى وهيئتى كه تو را نشناسند واز براي ما طعامي بگير كه اگر ما را بشناسند ، يا مىكشند يا به دين خود برمىگردانند .\r\n\r\n","description":"","footnote":"","page_name":" 1268 ","page_number":460},
  {"content":"\r\n\r\nپس چون آن مرد داخل شهر شد أوضاع شهر را به خلاف آنچه پيشتر ديده بود مشاهده كرد وجماعتى را در آن شهر ديد كه هرگز نديده بود ونمىشناخت وايشان لغت أو را نمىدانستند وأو لغت ايشان را نمىدانست ، پس از أو پرسيدند كه : تو كيستى واز كجا آمده‌اى ؟ !\r\nپس أحوال خود را به ايشان نقل كرد ، پادشاه آن شهر با اصحابش همراه أو آمدند تا در غار ونظر در غار مىكردند پس بعضي از ايشان گفتند : اينها كه در غارند سه نفرند وچهارم سگ ايشان است ؛ وبعضي گفتند : پنج نفرند ششم سگ ايشان است ؛ وبعضي گفتند : هفت نفرند وهشتم ايشان سگ ايشان است ؛ وحق تعالى ايشان را محجوب گردانيده بود به حجابى از رعب وخوف كه هيچ‌كس جرأت نمىكرد كه داخل شود وبه نزديك ايشان برود مگر رفيق ايشان ، چون رفيق ايشان به نزد آنها رفت ايشان بسيار خائف شده بودند به گمان آنكه اين جماعت كه بر در غار آمدند أصحاب دقيانوسند ، پس رفيق ايشان خبر داد كه : ما مدت مديدى در خواب بوده‌ايم وقرنها از زمان دقيانوس گذشته است وما آيتي گرديده‌ايم از براي مردم كه تعجب مىكنند از حال ما .\r\nپس گريستند واز خدا سؤال كردند كه باز ايشان را به خواب برگرداند ، پس آن پادشاه گفت : سزاوار آن است كه در غار مسجدى بنا كنيم وبه زيارة اين مكان بيائيم كه ايشان گروهى بودند مؤمنان .\r\nپس در هر سالى دو مرتبه ايشان را خدا از پهلو به پهلوى ديگر مىگرداند ، شش ماه بر پهلوى راست مىخوابند وشش ماه بر پهلوى چپ ، وسگ با ايشان است ودستهاى خود را پهن كرده است در پيشگاه غار « 1 » .\r\nودر چند حديث معتبر ديگر از آن حضرت عليه السّلام منقول است كه با أصحاب خود فرمود كه : اگر قوم شما تكليف كنند شما را آنچه قوم أصحاب كهف تكليف كردند ايشان را بكنيد .\r\nپرسيدند كه : چه تكليف كردند قوم ايشان ، ايشان را ؟\r\n\r\n\r\n","description":"","footnote":"\r\n( 1 ) . تفسير قمى 2 / 31 .\r\n","page_name":" 1269 ","page_number":461},
  {"content":"\r\n\r\nفرمود كه : تكليف نمودند كه شرك به خدا بياورند ، پس از روى تقيه اظهار شرك كردند وايمان را در دلهاى خود پنهان كردند تا آنكه فرج به ايشان رسيد . وفرمود كه :\r\nايشان تكذيب پادشاه كردند وخدا ثواب داد ايشان را ، وتصديق أو كردند از روى تقيه وخدا ثواب داد ايشان را « 1 » .\r\nفرمود كه : ايشان صرّافان بودند « 2 » .\r\nودر چند حديث ديگر فرمود كه : ايشان صرّافان طلا ونقره نبودند بلكه صرّاف سخن بودند كه عيار سخن حق وباطل را مىدانستند . وفرمود كه : بىوعده هر يك به تنهائى گريخته واز شهر بيرون رفتند ودر صحرا يكديگر را ملاقاة كردند وهر يك از ديگران عهدها وپيمانها گرفتند ، پس بعد از سوگندها وعهدها آنچه در دل داشتند به يكديگر اظهار كردند پس معلوم شد كه همه مؤمن بوده‌اند وهمه براي يك مطلب بيرون آمده‌اند « 3 » .\r\nفرمود كه : ايشان ايمان را پنهان كردند وكفر را براي تقيه اظهار كردند پس ثواب آنها بر اظهار كفر زيادة بود از ثواب ايشان بر پنهان كردن ايمان « 4 » .\r\nودر چند حديث معتبر ديگر فرمود كه : تقيهء هيچ‌كس به تقيهء أصحاب كهف نمىرسد ، بدرستى كه ايشان زنار مىبستند وبه عيدگاه مشركان حاضر مىشدند ، پس خدا ثواب ايشان را مضاعف گردانيد « 5 » .\r\nوابن بابويه وقطب راوندى رحمة اللّه عليهما به سند خود از ابن عباس روايت كرده‌اند كه : در زمان خلافت عمر گروهى از علماى يهود به نزد عمر آمدند وپرسيدند كه : بگو قفلهاى آسمانها چيست وكيست كسى كه قوم خود را ترسانيد نه از جن بود ونه از انس ؟\r\nپرسيدند : كدامند آن پنج جانور كه بر روى زمين راه رفتند ودر رحم خلق نشده‌اند ؟ وچه\r\n\r\n\r\n","description":"","footnote":"\r\n( 1 ) . قصص الأنبياء راوندى 253 .\r\n( 2 ) . كافى 5 / 114 .\r\n( 3 ) . تفسير عياشى 2 / 322 ؛ قصص الأنبياء راوندى 253 .\r\n( 4 ) . تفسير عياشى 2 / 323 ؛ قصص الأنبياء راوندى 254 .\r\n( 5 ) . تفسير عياشى 2 / 323 ؛ قصص الأنبياء راوندى 254 .\r\n","page_name":" 1270 ","page_number":462},
  {"content":"\r\n\r\nمىگويند درّاج وخروس وأسب ودرازگوش گوش ووزغ وهوجه در وقت فرياد كردن ؟\r\nپس عمر عاجز شد وسر به زير افكند پس رو به جانب حضرت أمير المؤمنين عليه السّلام آورد وگفت : اى أبو الحسن ! گمان ندارم كه بغير از تو كسى جواب اينها را داند .\r\nپس حضرت أمير المؤمنين عليه السّلام متوجه علماى يهود شد وفرمود كه : من جواب اين مسأله‌ها را مىگويم به شرط آنكه اگر موافق تورات جواب بگويم در دين ما در آئيد .\r\nگفتند : بلى ، قبول كرديم .\r\nپس فرمود كه : امّا قفلهاى آسمانها شرك به خداست كه مرد يا زنى كه مشرك باشد عمل أو بسوى آسمان بالا نمىرود .\r\nگفتند : كليد آنها چيست ؟\r\nفرمود : گواهى « لا اله الا اله ومحمد رسول اللّه » است .\r\nگفتند : كدام قبرى است كه با صاحبش راه رفت ؟\r\nفرمود : ما هي بود در وقتي كه يونس را فرو برد وبه درياهاى هفت‌گانه أو را گردانيد .\r\nگفتند : كيست آن كه قوم خود را انذار كرد نه از جن بود ونه از انس ؟\r\nفرمود : آن مورچهء سليمان بود كه به موران گفت : اى گروه موران ! داخل خانهء خود شويد كه پامال نكند شما را سليمان ولشكرهاى أو .\r\nگفتند : خبر ده ما را از پنج چيز كه بر زمين راه رفتند ودر رحم خلق نشده بودند ؟\r\nفرمود كه : آدم وحوّا وناقهء صالح وگوسفند إبراهيم وعصاي موسى عليهم السّلام هستند .\r\nپرسيدند از صداى آن حيوانات ، فرمود : دراج مىگويد :  « الرَّحْمنُ عَلَى الْعَرْشِ اسْتَوى »  ؛ وخروس مىگويد : « اذكروا اللّه يا غافلين » يعنى : « خدا را ياد كنيد اى غافلان » ؛ وأسب مىگويد : « اللّهم انصر عبادك المؤمنين على عبادك الكافرين » يعنى :\r\n« خداوندا ! يارى ده بندگان مؤمن خود را بر بندگان كافر خود » ؛ حمار لعنت مىكند بر عشّاران وتمغاچيان « 1 » ؛ وزغ مىگويد : « سبحان ربّي المعبود المسبّح في لجج البحار »\r\n\r\n\r\n","description":"","footnote":"\r\n( 1 ) . تمغاچيان : مأموران وصول باج وخراج در دورهء ايلخانان مغول . ( فرهنگ عميد 1 / 728 ) .\r\n","page_name":" 1271 ","page_number":463},
  {"content":"\r\n\r\nيعنى : « تنزيه مىكنم پروردگار خود را كه مستحقّ پرستيدن است وتنزيه مىكنند أو را در ميان درياها » ؛ وهوجه مىگويد : « اللهمّ العن مبغضي محمّد وآل محمّد » يعنى :\r\n« خداوندا ! لعنت كن دشمنان محمد وآل محمد را » .\r\nوآن علما سه نفر بودند ، پس دو نفر برجستند وشهادت گفتند ومسلمان شدند وعالم سوم ايشان ايستاد وگفت : يا علي ! آنچه در دل رفيقان من افتاد از نور اسلام در دل من نيز افتاده است وليكن يك مسئلهء ديگر مانده است كه چون از آن مسأله نيز جواب بگوئى مسلمان مىشوم .\r\nحضرت فرمود : بپرس .\r\nگفت : مرا خبر ده از حال جماعتى كه در زمان پيش بودند وسيصد ونه سال مردند پس خدا ايشان را زنده كرد ، قصهء ايشان چگونه بوده است ؟\r\nپس حضرت شروع كرد به خواندن سورهء كهف .\r\nآن عالم گفت : قرآن شما را من بسيار شنيده‌ام ، اگر عالمي خبر ده ما را به تفصيل قصهء اين جماعت ونامهاى ايشان وعدد ايشان ونام سگ ايشان ونام غار ايشان ونام پادشاه ايشان ونام شهر ايشان .\r\nپس حضرت أمير المؤمنين عليه السّلام فرمود : لا حول ولا قوة الا باللّه العليّ العظيم ، خبر داد مرا محمد صلّى اللّه عليه وآله وسلّم كه در زمين روم شهري بود آن را « اقسوس » « 1 » مىگفتند وپادشاه صالحي داشتند ، چون پادشاه ايشان مرد در ميان ايشان اختلاف بهم رسيد ، پس چون پادشاهى از پادشاهان فارس كه أو را « دقيانوس » مىگفتند شنيد كه در ميان ايشان اختلاف بهم رسيده است با صد هزار كس آمد داخل شهر اقسوس شد وآن را پايتخت خود گردانيد ، ودر آن شهر قصرى بنا كرد كه يك فرسخ در يك فرسخ وسعت آن بود ودر آن قصر مجلسي از براي خود ساخت كه وسعتش هزار ذراع در هزار ذراع بود از آبگينهء صاف ، ودر آن مجلس چهار هزار ستون از طلا برپا كرده بودند وهزار قنديل از طلا\r\n\r\n\r\n","description":"","footnote":"\r\n( 1 ) . در هر دو مصدر « افسوس » آمده است .\r\n","page_name":" 1272 ","page_number":464},
  {"content":"\r\n\r\nآويخته بود به زنجيرهاى نقره كه به خوشبوترين روغنها مىافروختند آنها را ، ودر جانب شرقي آن مجلس هشتاد روزنه مقرر كرده بود ، وچون آفتاب طالع مىشد بر مجلس أو مىتابيد تا وقت غروب ، وتختى ساخته بود از طلا كه پايه‌هاى آن از نقره بود وبه أنواع جواهر مرصّع كرده بودند وفرشهاى عالي بر روى آن افكنده بودند ، واز جانب راست تخت أو هشتاد كرسي مىگذاشتند كه از طلا ساخته بودند وبه زبرجد سبز مرصّع كرده بودند ، وامراى عسكر وسلاطين دولت أو بر آن كرسيها مىنشستند ، واز جانب چپ تخت نيز هشتاد كرسي مىگذاشتند كه از نقره ساخته بودند ومرصّع به ياقوت سرخ كرده بودند وپادشاهان روم بر آنها مىنشستند ؛ پس بر تخت بالا رفت وتاج خود را بر سر گذاشت .\r\nپس در اين وقت آن يهودي برجست وگفت : بگو تاج أو را از چه چيز ساخته بودند ؟\r\nحضرت أمير المؤمنين عليه السّلام فرمود كه : تاج أو از طلاى مشبّك بود وهفت ركن داشت ، بر هر ركنى مرواريد سفيدى نصب كرده بودند كه در شبهاى تار مانند چراغ روشنائى مىداد ، وپنجاه غلام از فرزندان پادشاهان گرفته بود وقباهاى ديباى سرخ وزير جامه‌هاى حرير بر ايشان مىپوشانيد وتاج بر سر ايشان مىگذاشت ودست‌برنجنها وخلخالها در دستها وپاهاى ايشان مىكرد وعمودهاى طلا به دست ايشان داده بود وبر بالاى سر أو مىايستادند ، وشش غلام از ايشان را وزير خود كرده بود : سه نفر را در جانب راست خود بازمىداشت وسه نفر را در جانب چپ .\r\nيهودي پرسيد كه : نام آن غلامان چه بود ؟\r\nفرمود : آن سه غلام كه در جانب راست مىايستادند نامهاى ايشان « تمليخا » و « مكسلمينا » و « منشلينا » بود ، وآنان كه در جانب چپ مىايستادند « مرنوس » و « ديرنوس » و « شاذريوس » « 1 » نام داشتند ، ودر جميع أمور خود با ايشان مشورت مىكرد ، هر روز در صحن خانهء خود مىنشست وامرا در جانب راست وسلاطين در جانب چپ أو مىنشستند ، وسه غلام داخل مىشدند در دست يكى جامى بود از طلا كه\r\n\r\n\r\n","description":"","footnote":"\r\n( 1 ) . اين نامها با نامهايى كه در قصص الأنبياء راوندى وعرائس المجالس تفاوتهايى دارند .\r\n","page_name":" 1273 ","page_number":465},
  {"content":"\r\n\r\nپر بود از مشك سائيده ، ودر دست ديگرى جامى بود از نقره كه مملو بود از گلاب ، ودر دست سوم مرغ سفيدى بود كه منقار سرخى داشت ، پس چون پادشاه نظرش بر آن مرغ مىافتاد صدا مىكرد پس آن مرغ پرواز مىكرد ودر جام گلاب غوطه مىخورد ودر جام مشك مىغلطيد تا تمام مشك را به بال وپر خود برمىداشت ، پس صداى ديگر مىكرد كه آن مرغ پرواز مىكرد بر بالاى تاج أو مىنشست وآنچه بر پروبال أو بود همه را بر سر أو مىافشاند ، وچون پادشاه اين أحوال را مشاهده كرد طغيان وتكبر أو زيادة شد ودعوى خدائى كرد ، سركرده‌هاى قوم خود را طلبيد كه أو را سجده كنند واقرار كنند به پروردگارى أو ، پس هر كه أطاعت أو مىكرد به أو عطاها مىكرد وخلعتها مىبخشيد ، وهر كه أطاعت أو نمىكرد أو را مىكشت تا آنكه همه أطاعت أو كردند ، ودر هر سال عيدى مقرر كرده بود پس در عيدى از أعياد خود بر تخت نشسته بود امرا وسلاطين از جانب راست وچپ أو نشسته بودند كه ناگاه يكى از سلاطين آمد أو را خبر داد كه لشكر فارس متوجه جنگ أو شده‌اند ونزديك أو رسيده‌اند ، پس از استماع اين خبر غمگين ومضطرب شد به حدّى كه تاج از سرش افتاد .\r\nپس تمليخا كه در حداثت سن بود نظر كرد بسوى أو ودر خاطر خود گفت كه : اگر اين خدا مىبود چنانچه دعوى مىكند غمگين نمىشد ونمىترسيد وبول وغايط از أو جدا نمىشد وبه خواب نمىرفت ، اينها صفات خدا نيست .\r\nآن شش جوان هر روز در خانهء يكى از ايشان جمع مىشدند ، وآن روز نوبت تمليخا بود ، پس طعام نيكوئى از براي ايشان مهيّا كرد ، چون جمع شدند گفت : اى برادران ! در دلم فكرى افتاده است كه مرا از خوردن وآشاميدن وخواب كردن بازداشته است .\r\nگفتند : آن فكر چيست اى تمليخا ؟\r\nگفت : بسيار فكر كردم در اين آسمان وگفتم : كي سقفش را چنين بلند كرده است بىستونى كه در زير آن باشد يا علاقه‌اى كه بر بالاى آن باشد ؟ ! وكي آفتاب وماه را دو آيت روشنىبخش در آن قرار داده است ؟ ! وكي زينت داده است آن را به ستاره‌ها ؟ ! پس بسيار فكر كردم در زمين وگفتم : كي آن را پهن كرده است بر روى آب موّاج وحبس كرده\r\n\r\n","description":"","footnote":"","page_name":" 1274 ","page_number":466},
  {"content":"\r\n\r\nاست آن را به كوهها كه نگردد ومردم را غرق نكند ؟ ! وبسيار فكر كردم در خود كه كي مرا آفريده در شكم مادر ومرا غذا داد وتربيت نمود ؟ ! پس بايد كه همهء اينها را آفريننده وتدبيركننده بوده باشد بغير دقيانوس ، ونيست أو مگر پادشاه پادشاهان وجبار زمين وآسمان .\r\nپس آن جوانان ديگر بر پاى تمليخا افتادند وبوسيدند وگفتند : به سبب تو خدا ما را هدايت نمود از گمراهى ، پس بگو كه ما را چه بايد كرد ؟\r\nپس برجست تمليخا وخرماى يكى از باغهاى خود را به سه هزار درهم فروخت ودر ميان آستين خود بست وبر اسبان خود سوار شدند واز شهر بيرون رفتند ، چون سه ميل راه رفتند تمليخا به ايشان گفت كه : اى برادران ! وقت آن است كه فقر ومشقّت را براي آخرت اختيار نمائيد واز پادشاهى دنيا بگذريد ، پس از اسبها فرود آئيد وبه پاهاى خود راه رويد شايد خدا از براي شما از اين بليّه كه مبتلا شده‌ايد نجاتي واز اين شدت فرجى كرامت فرمايد ، پس فرود آمدند از اسبان وهفت فرسخ پياده رفتند واز پاهاى نازك ايشان خون روان شد ، پس شبانى از برابر ايشان پيدا شد گفتند : اى راعى ! آيا شربتى از شير يا آب به ما مىدهى ؟\r\nراعى گفت : آنچه خواهيد نزد من هست ، ولى من روهاى شما را روهاى پادشاهان مىبينم وگمان مىبرم كه گريخته‌ايد از پادشاه .\r\nگفتند : اى راعى ! حلال نيست ما را دروغ گفتن ، آيا راستگوئى ما را از دست تو نجات خواهد داد ؟ پس قصهء خود را به أو نقل كردند ، چون راعى قصهء ايشان را شنيد بر پاهاى ايشان افتاد وبوسيد وگفت : در دل من نيز افتاده است آنچه در دل شما افتاده است وليكن مرا مهلت دهيد تا گوسفندان خود را به صاحبانش پس دهم وبه شما ملحق شوم ، پس ايشان توقف نمودند تا گوسفندان را به صاحبانش پس داد وبه سرعت مراجعت نمود وسگش از پى أو مىدويد وبه ايشان ملحق شد .\r\nپس يهودي برجست وگفت : يا علي ! نام آن سگ چه بود وچه رنگ داشت ؟\r\nفرمود : رنگش سياه وسفيد بود ونامش « قطمير » بود ، چون آن جوانان سگ را ديدند\r\n\r\n","description":"","footnote":"","page_name":" 1275 ","page_number":467},
  {"content":"\r\n\r\nگفتند : مىترسيم كه اين سگ به فرياد خود ما را رسوا كند ، پس سنگ بر آن مىزدند كه برگردد وبر نمىگشت تا آنكه به قدرت الهى به سخن آمد وگفت : بگذاريد مرا كه شما را از دشمن شما حراست كنم ، پس آن راعى ايشان را به كوهى بالا برد ودر غارى كه در آن كوه بود پنهان شدند ، آن غار را « وصيد » مىگفتند ، در پيش آن غار چشمه‌هاى آب ودرختان ميوه‌دار بود پس از آن ميوه‌ها وآب تناول كردند ، وچون شب در آمد در آن غار خوابيدند پس حق تعالى وحى نمود به ملك الموت كه قبض روح ايشان بكند وبه هر شخصي دو ملك موكّل گردانيد كه ايشان را از پهلو به پهلو بگردانند - به روايتي سالى يك مرتبه وبه روايت ديگر سالى دو مرتبه « 1 » - ووحى نمود بسوى خزينه داران آفتاب چنان كنند كه از وقت طلوع آفتاب تا غروب آن شعاع آفتاب بر ايشان نتابد .\r\nپس چون دقيانوس از عيدگاه خود برگشت از أحوال آن جوانان سؤال كرد ، گفتند :\r\nايشان گريخته‌اند ؛ با هشتاد هزار نفر سوار شد واز پى ايشان آمد تا در غار ، چون ديد كه ايشان با آن حال ژوليده وپاى رنج‌ديده در خوابند گفت : اگر من مىخواستم كه ايشان را عقاب كنم زيادة از آنچه خود با خود كرده‌اند نمىتوانستم كرد ، پس بنّايان را طلبيد ودر غار را به آهك وسنگ برآورد وبه أصحاب خود گفت : بگوئيد به ايشان كه بگويند به خداى ايشان كه در آسمان است ايشان را نجات دهد واز اين غار بيرون آورد .\r\nپس سيصد ونه سال در آنجا ماندند ، چون حق تعالى خواست كه ايشان را زنده گرداند امر فرمود إسرافيل را كه روح در ايشان دميد وبيدار شدند ، چون آفتاب طالع شد گفتند :\r\nامشب از عبادت پروردگار خود غافل شديم ، چون بيرون آمدند ديدند كه چشمه‌هاى آب خشكيده است ودرختان خشك شده‌اند پس يكى از ايشان گفت : أمور ما بسيار عجيب است چگونه چشمه‌هاى آب با آن وفور ودرختان با آن كثرت در يك شب خشكيدند ؟ ! پس گرسنه شدند وگفتند : يكى از خود را بفرستيم به شهر كه طعام نيكوئى براي ما بياورد وچنان نكند كه كسى بر أحوال ما مطّلع شود ، پس تمليخا گفت : من مىروم ، وجامه‌هاى\r\n\r\n\r\n","description":"","footnote":"\r\n( 1 ) . اين دو روايت در عرائس المجالس ذكر شده‌اند .\r\n","page_name":" 1276 ","page_number":468},
  {"content":"\r\n\r\nكهنهء راعى را در بر كرد وبه جانب شهر روانه شد پس به موضعي چند رسيد ووضعي چند ديد كه هرگز نديده بود ، چون به دروازهء شهر رسيد ديد كه علم سبزى برپا كرده‌اند وبر آن علم نقش كرده‌اند كه « لا اله الا اللّه عيسى رسول اللّه » پس نظر بسوى آن علم مىكرد ودست بر ديده‌هاى خود مىكشيد ومىگفت : گويا در خواب مىبينم اين أوضاع را ، پس داخل شهر شد وبه بازار آمد وبه نزد مرد خبّازى آمد وپرسيد كه : اين شهر چه نام دارد ؟\r\nگفت : اقسوس .\r\nپرسيد كه : پادشاه شما چه نام دارد ؟\r\nگفت : عبد الرحمن .\r\nپس زرى بيرون آورد وبه خبّاز داد وگفت : نان بده .\r\nخبّاز چون زر را گرفت تعجب كرد از سنگينى آن زر وبزرگى آن .\r\nپس يهودي برجست وگفت : يا علي ! بگو كه وزن هر درهمى چه مقدار بود ؟\r\nحضرت أمير المؤمنين عليه السّلام فرمود كه : وزن هر درهم ده درهم ودو ثلث درهم بود .\r\nپس خبّاز گفت : مگر گنجى يافته‌اى ؟ ! تمليخا گفت : اين قيمت خرمائى است كه سه روز قبل از اين در اين شهر فروختم واز شهر بيرون رفتم ، ومردم دقيانوس را مىپرستيدند .\r\nپس خبّاز دست تمليخا را گرفت وبه نزد پادشاه برد ، پادشاه پرسيد : اين جوان را براي چه آورده‌اى ؟\r\nخبّاز گفت : اين مرد گنجى يافته است .\r\nپادشاه گفت : مترس كه پيغمبر ما عيسى عليه السّلام امر كرده است كه از گنج زيادة از خمس نگيريم ، پس خمس آن را به ما بده وبه سلامت برو .\r\nتمليخا گفت : اى پادشاه ! نظر كن در امر من ، من گنجى نيافته‌ام من مردى بودم از أهل اين شهر .\r\nپادشاه گفت : تو از أهل اين شهري ؟\r\nگفت : بلى .\r\n\r\n","description":"","footnote":"","page_name":" 1277 ","page_number":469},
  {"content":"\r\n\r\nپرسيد : كسى را در اين شهر مىشناسى ؟\r\nگفت : بلى .\r\nپرسيد : چه نام دارى ؟\r\nگفت : نام من تمليخا است .\r\nپادشاه گفت : اين نامها نام أهل زمان ما نيست ، آيا در اين شهر خانه‌اى دارى ؟\r\nگفت : بلى اى پادشاه ، سوار شو تا من خانهء خود را به تو بنمايم .\r\nپس پادشاه سوار شد با جماعت بسيار با أو آمدند تا به در خانه‌اى كه رفيع‌ترين خانه‌هاى آن شهر بود پس تمليخا گفت : اين خانهء من است . چون در زدند مرد پيرى بيرون آمد كه ابروهايش بر روى ديده‌هايش افتاده بود از پيرى ، واز ايشان پرسيد : از براي چه به در خانهء من آمده‌ايد ؟\r\nپادشاه گفت : اين جوان آمده است وچيزهاى عجيب مىگويد ، دعوى مىكند اين خانه از اوست !\r\nپيرمرد پرسيد : تو كيستى ؟\r\nگفت : منم تمليخا پسر قسطيكين .\r\nآن مرد پير بر قدمهاى أو افتاد وبوسيد وگفت : اين جدّ من است بخداى كعبه ، پس گفت : اى پادشاه ! ايشان شش نفر بودند كه از دقيانوس گريختند !\r\nپس پادشاه از أسب فرود آمد وتمليخا را بر دوش خود سوار كرد ومردم دستها وپاهاى أو را مىبوسيدند ، پس گفت : اى تمليخا ! رفيقان تو چه شدند ؟\r\nگفت : در غارند .\r\nدر آن وقت در آن شهر پادشاه مسلمانى وپادشاه يهودي بود ، پس همه سوار شدند با أصحاب خود ومتوجه غار شدند ، چون نزديك آن رسيدند تمليخا گفت : شما در اينجا باشيد تا من جلوتر بروم ، مىترسم چون ايشان صداى سم ستوران را بشنوند بترسند وتوهّم كنند كه دقيانوس به طلب ايشان آمده است . چون تمليخا داخل غار شد رفيقان بر أو جستند وأو را در بر گرفته وگفتند : الحمد للّه كه خدا تو را از شرّ دقيانوس نجات داد .\r\n\r\n","description":"","footnote":"","page_name":" 1278 ","page_number":470},
  {"content":"\r\n\r\nتمليخا گفت : بگذاريد حكايت دقيانوس را ، چقدر مدت در اينجا خوابيده‌ايد شما ؟\r\nگفتند : يك روز يا بعضي از روز .\r\nتمليخا گفت : بلكه سيصد ونه سال در خواب بوده‌ايد ! دقيانوس مرده وقرنها از مرگ أو گذشته است وپيغمبرى خدا فرستاده است كه عيسى نام دارد وأو را مسيح مىگويند پسر مريم است ، خدا أو را به آسمان برده است اينك پادشاه ومردم شهر آمده‌اند كه شما را ببينند .\r\nگفتند : اى تمليخا ! مىخواهى كه خدا ما را فتنه گرداند براي عالميان ؟\r\nتمليخا گفت : چه مىخواهيد ؟\r\nگفتند : بيا دعا كنيم كه باز خدا جان ما را بستاند ، پس دستها به دعا برداشتند ، حق تعالى امر نمود به قبض روح ايشان ، پس آن دو پادشاه آمدند وهفت روز بر دور آن غار گشتند ودرش را نيافتند ، پس پادشاه مسلمان گفت : اينها بر دين ما مردند من مسجدى بر در اين غار بنا مىكنم ، پادشاه يهودي گفت : بلكه بر دين ما مردند من بر در اين غار كنيسه‌اى بنا مىكنم ، پس با يكديگر در اين باب قتال كردند وپادشاه مسلمان غالب شد ومسجدى در آنجا بنا كرد .\r\nپس حضرت أمير المؤمنين عليه السّلام فرمود : اى يهودي ! اين موافق است با آنچه در تورات شما است ؟\r\nيهودي عرض كرد : يك حرف زياد وكم نكردى ومن شهادت مىدهم به وحدانيّت خدا ورسالت محمد صلّى اللّه عليه وآله وسلّم « 1 » .\r\nبه سندهاى معتبر منقول است از حضرت امام محمد باقر عليه السّلام وعامه نيز به سندهاى بسيار روايت كرده‌اند خصوصا ثعلبى در تفسير خود كه : شبى حضرت رسول صلّى اللّه عليه وآله وسلّم چون از نماز عشا فارغ شد متوجه قبرستان بقيع شد ، پس أبو بكر وعمر وعثمان وحضرت أمير المؤمنين عليه السّلام را طلبيد وفرمود : برويد بسوى أصحاب كهف واز جانب من سلام به ايشان\r\n\r\n\r\n","description":"","footnote":"\r\n( 1 ) . قصص الأنبياء راوندى 255 ؛ عرائس المجالس 413 با كمي اختلاف .\r\n","page_name":" 1279 ","page_number":471},
  {"content":"\r\n\r\nبرسانيد ، اى أبو بكر ! تو أول سلام كن كه سنّ تو بيشتر است ، پس تو اى عمر ، بعد تو اى عثمان ، اگر جواب گفتند يكى از شما را سلام مرا برسانيد ، واگر جواب ايشان نگفتند پس تو پيش رو اى على وسلام كن بر ايشان ؛ پس باد را امر فرمود ايشان را برداشت وبلند كرد در هوا وبر در غار أصحاب كهف بر زمين گذاشت - به روايت ديگر ايشان را بر بساطى نشانيد وباد را امر فرمود ايشان را به غار رسانيد « 1 » - پس أبو بكر جلو رفت وسلام كرد جواب نشنيد ، پس دور شد پس عمر جلو رفت وسلام كرد باز جواب نشنيد ، همچنين عثمان سلام كرد جواب نشنيد ، پس حضرت أمير المؤمنين عليه السّلام پيش رفت وفرمود : السلام عليكم ورحمة اللّه وبركاته اى أهل كهف كه ايمان آورديد به پروردگار خود ، خدا هدايت شما را زيادة گردانيد ودلهاى شما را براي ايمان محكم نمود ، من رسولم از جانب رسول خدا صلّى اللّه عليه وآله وسلّم بسوى شما .\r\nپس آواز بلند كردند أصحاب كهف وگفتند : مرحبا به رسول خدا وبه فرستادهء أو وبر تو باد سلام اى وصىّ رسول خدا ورحمت خدا وبركتهاى أو .\r\nفرمود : چگونه دانستيد كه من وصىّ رسول خدايم ؟\r\nگفتند : زيرا كه حجاب بر گوشهاى ما زده‌اند كه سخن نگوئيم مگر با پيغمبر يا وصىّ پيغمبر ، پس چگونه گذاشتى رسول خدا را وچگونه است لشكر أو وچگونه است حال أو ؟ ومبالغه كردند وبسيار پرسيدند أحوال آن حضرت را وگفتند : خبر ده اين رفيقان خود را كه ما سخن نمىگوئيم مگر با پيغمبرى يا وصىّ پيغمبرى .\r\nپس حضرت أمير عليه السّلام رو كرد به جانب ايشان وفرمود : شنيديد آنچه گفتند أصحاب كهف ؟\r\nگفتند : بلى شنيديم !\r\nفرمود : گواه باشيد .\r\nپس روهاى خود را به جانب مدينه نمودند وباد ايشان را برداشت ودر مقابل رسول\r\n\r\n\r\n","description":"","footnote":"\r\n( 1 ) . عيون المعجزات 17 .\r\n","page_name":" 1280 ","page_number":472},
  {"content":"\r\n\r\nخدا صلّى اللّه عليه وآله وسلّم بر زمين گذاشت پس خبر دادند آن حضرت را به آنچه ديده وشنيده بودند ، پس حضرت فرمود به أبو بكر وعمر وعثمان كه : ديديد وشنيديد پس گواه باشيد ، گفتند : بلى ، حضرت به خانهء خود برگشت وبه ايشان فرمود : شهادت خود را حفظ نمائيد « 1 » .\r\nوبه چندين سند از حضرت رسول صلّى اللّه عليه وآله وسلّم منقول است كه : سه نفر به راهى مىرفتند ايشان را باران گرفت پناه به غارى بردند ، ناگاه سنگ عظيمى از كوه به زير آمد ودر غار را بر ايشان بست ، يكى از آنها گفت : اى بندگان خدا ! شما را نجات نمىدهد از اين بليّه چيزى بغير راستى ، پس هر يك از شما بهتر كارى كه خالص از براي خدا كرده باشيد بگوئيد وبه آن كار از خدا بخواهيد شايد خدا اين سنگ را از راه شما دور گرداند .\r\nپس يكى از ايشان گفت : خداوندا ! من پدر ومادر پيرى داشتم وزنى وفرزندان خرد داشتم وگوسفندان مىچرانيدم وشب از براي ايشان طعامي مىآوردم ، أول پدر ومادر خود را سير مىكردم وآخر به فرزندان خود مىدادم ، پس شبى دير برگشتم وقتي آمدم كه پدر ومادرم به خواب رفته بودند ، شيرى كه آورده بودم در ظرف تميزى كردم وبر دست گرفتم نزديك سر ايشان ايستادم وأطفال من گريه مىكردند از شوق طعام ، نخواستم كه ايشان را بيدار كنم وبه أطفال خود نيز پيشتر از ايشان ندادم ، بر اين حال ايستادم تا صبح طالع شد . خداوندا ! اگر مىدانى كه اين كار را براي طلب رضاى تو كرده‌ام پس فرجه‌اى براي ما بگشا كه آسمان نمودار شود .\r\nپس سنگ اندكى دور شد كه آسمان را ديدند .\r\nپس ديگرى گفت : خداوندا ! من دختر عمّى داشتم وأو را بسيار دوست مىداشتم وعزيزترين مردم بود نزد من پس خواستم روزى با أو زنا كنم ، أو گفت : تا صد اشرفى براي من نياورى من راضى نمىشوم ، پس من سعى كردم وصد اشرفى براي أو تحصيل كردم وبه نزد أو رفتم ، چون در ميان پاهاى أو نشستم گفت : از خدا بترس ومهر خدائى را به حرام بر مدار ، ومن ترك كردم وبرخاستم . خداوندا ! اگر مىدانى كه اين كار را براي طلب\r\n\r\n\r\n","description":"","footnote":"\r\n( 1 ) . قصص الأنبياء راوندى 254 ؛ اثبات الهداة 2 / 130 ؛ خرايج 1 / 189 با كمي اختلاف .\r\n","page_name":" 1281 ","page_number":473},
  {"content":"\r\n\r\nخشنودى تو كرده‌ام فرجه‌اى كرامت فرما .\r\nسنگ دورتر شد .\r\nپس آن مرد سوم گفت : خداوندا ! اگر مىدانى كه من مزدورى گرفتم به كيلى از ذرّت ، چون از عمل فارغ شد مضايقه كرد وآن را از من نگرفت ورفت ، پس من مزد أو را براي أو زراعت كردم وتنميه كردم تا گله شد از گاو - به روايت ديگر مزد أو نيم درهم بود ، من از براي أو ده هزار درهم كردم - پس چون به نزد من آمد بعد از مدتي همه را به أو دادم .\r\nخداوندا ! اگر مىدانى كه اين را براي تحصيل خشنودى تو كرده‌ام آنچه از اين سنگ مانده است از جلو بردار .\r\nپس سنگ دور شد وايشان از غار بيرون آمدند . پس حضرت رسول صلّى اللّه عليه وآله وسلّم فرمود :\r\nهر كه با خدا راست گويد نجات مىيابد « 1 » .\r\nوبعضي گفته‌اند : أصحاب رقيم اين جماعت بودند « 2 » .\r\n\r\n\r\n","description":"","footnote":"\r\n( 1 ) . قصص الأنبياء راوندى 262 و 396 .\r\n( 2 ) . مجمع البيان 3 / 452 .\r\n","page_name":" 1282 ","page_number":474},
  {"content":"\r\n\r\n\r\nباب سى ودوم در بيان قصهء أصحاب أخدود وپيغمبر مجوس است\r\n\r\n","description":"","footnote":"","page_name":" 1283 ","page_number":475},
  {"content":"\r\n . \r\n","description":"","footnote":"","page_name":" 1284 ","page_number":476},
  {"content":"\r\n\r\nحق تعالى در قرآن مجيد مىفرمايد  قُتِلَ أَصْحابُ الْأُخْدُودِ  « 1 » « كشته شدند - يا ملعون شدند - أصحاب أخدود » كه گودى عظيم در زمين كنده بودند ،  النَّارِ ذاتِ الْوَقُودِ  « 2 » « وآن گود پر بود از آتشى كه زبانه مىكشيد » ،  إِذْ هُمْ عَلَيْها قُعُودٌ  « 3 » « در وقتي كه ايشان بر دور آن آتش نشسته بودند » ،  وَهُمْ عَلى ما يَفْعَلُونَ بِالْمُؤْمِنِينَ شُهُودٌ  « 4 » « وايشان بر آنچه مىكردند بر مؤمنان گواهان بودند » كه نزد پادشاه خود گواهى دهند يا در قيامت گواه خواهند بود واعضا وجوارح ايشان بر ايشان گواهى خواهند داد ،  وَما نَقَمُوا مِنْهُمْ إِلَّا أَنْ يُؤْمِنُوا بِاللَّهِ الْعَزِيزِ الْحَمِيدِ  « 5 » « وانكار نكردند به ايشان وعيب نكردند چيزى از ايشان را مگر آنكه ايمان آورده بودند به خداوند عزيز مستحقّ حمد بر نعمتها » .\r\nعلي بن إبراهيم روايت كرده است كه : كسى كه برانگيخت حبشه را براي جنگ أهل يمن « ذو نواس » بود ، وأو آخر پادشاهان حمير بود واختيار دين يهود كرد وجمع شدند با أو قبيلهء حمير بر يهود شدن وخود را يوسف نام كرد ، ومدتي بر اين مذهب ماند پس به أو خبر دادند كه گروهى در نجران هستند كه بر دين نصرانيت مانده‌اند وآنها بر أصل دين عيسى عليه السّلام بودند وبه حكم إنجيل عمل مىكردند ، وسر كردهء ايشان عبد اللّه بن يا من بود ،\r\nو \r\n\r\n","description":"","footnote":"\r\n( 1 ) . سورهء بروج : 4 .\r\n( 2 ) . سورهء بروج : 5 .\r\n( 3 ) . سورهء بروج : 6 .\r\n( 4 ) . سورهء بروج : 7 .\r\n( 5 ) . سورهء بروج : 8 .\r\n","page_name":" 1285 ","page_number":477},
  {"content":"\r\n\r\nأهل دين ذو نواس أو را تحريص كردند كه لشكر ببرد به نجران وايشان را جبر كند بر داخل شدن در دين يهود . چون وارد نجران شد جمع كرد آنها را كه بر دين نصرانيت بودند وبر ايشان عرض كرد دين يهوديت را وايشان ابا كردند ، چون بسيار مبالغه كرد وايشان قبول نكردند نقبها در زمين كند وهيزم بسيار در آنها ريخت وآتش بر آن هيزمها زد ، بعضي را در آن آتش انداخت وبعضي را به شمشير كشت وبعضي را به عقوبتهاى ديگر معذّب ساخت ، پس عدد آنچه از آنها كشت بيست هزار نفر بود ، مردى از ايشان كه أو را « دوس » مىگفتند بر اسبى سوار شد واز ايشان گريخت ، از پى أو تاختند وبه أو نرسيدند ، ذو نواس با لشكرش به صنعا برگشت ، واين آيات اشاره است به اين قصه « 1 » .\r\nوبه سند معتبر از حضرت امام محمد باقر عليه السّلام منقول است كه : حضرت أمير المؤمنين عليه السّلام عالم نصارى را كه در نجران بود طلبيد وقصهء أصحاب أخدود را از أو پرسيد ، أو نقل كرد ، حضرت فرمود : چنان نيست كه تو گفتى من تو را خبر مىدهم از قصهء ايشان ، بدرستى كه حق تعالى پيغمبرى فرستاد از أهل حبشه بر أهل حبشه ، پس تكذيب أو كردند وبا أو جنگ كردند وأكثر أصحاب أو را كشتند وأو را با بقيهء أصحاب أو أسير كردند ونقبها در زمين كندند ودر آنها آتش افروختند وگفتند به آنها كه بر دين آن پيغمبر بودند كه : از أو جدا شويد واز دين أو برگرديد وهر كه بر نمىگردد أو را در اين آتش مىاندازيم ؛ وجماعت بسيار از دين أو برگشتند وگروه بسيار را در آتش انداختند تا آنكه زنى آوردند وطفل يك ماهه‌اى در آغوش أو بود پس به أو گفتند : آيا از دين برمىگردى يا تو را در اين آتش مىاندازيم ؟ پس آن زن خواست كه خود را به آتش اندازد ، چون نظرش به پسرش افتاد بر أو رحم كرد ، حق تعالى آن طفل را به سخن آورد وگفت : اى مادر ! مرا وخود را در آتش انداز واللّه كه اين سوختن از براي تحصيل رضاى خدا كم است ، پس آن زن خود را با آن طفل به آتش انداخت « 2 » .\r\n\r\n\r\n","description":"","footnote":"\r\n( 1 ) . تفسير قمى 2 / 413 ، ودر آن به جاى « عبد اللّه بن يامن » ، « عبد اللّه بن بريا » آمده است .\r\n( 2 ) . قصص الأنبياء راوندى 246 ؛ مجمع البيان 5 / 465 .\r\n","page_name":" 1286 ","page_number":478},
  {"content":"\r\n\r\nبه روايت ديگر از حضرت أمير المؤمنين عليه السّلام منقول است كه : مجوس كتابي داشتند وپادشاهى داشتند ، روزى مست شد وبا خواهر ومادر خود زنا كرد ، چون هوشيار شد اين عمل بر أو دشوار نمود وبه مردم گفت : اين حلال است ! وچون مردم از قبول اين امر امتناع كردند گودالها كند وپر از آتش كرد ومردم را در آنها مىانداخت « 1 » .\r\nوميثم تمّار رحمة اللّه از أمير المؤمنين عليه السّلام روايت كرده است كه آن حضرت فرمود : أصحاب أخدود ده نفر بودند وايشان را در آتش انداختند ، بر مثال ايشان ده نفر را در همين بازار كوفه خواهند كشت « 2 » ؛ وغرض آن حضرت گويا آن بود كه اشاره فرمايد به آنچه ابن زياد عليه اللعنة بعد از ورود كوفه كرد كه جمعى را تكليف مىكرد كه بيزارى جويند از أمير المؤمنين عليه السّلام ، هر كه قبول نمىكرد أو را مىكشت وميثم تمّار ورشيد هجرى رضى اللّه عنهما از آن جمله بودند ، چنانچه بعد از اين ان شاء اللّه مذكور خواهد شد .\r\nوبه سند معتبر ديگر از حضرت امام محمد باقر عليه السّلام منقول است كه : عمر شخصي را سردار كرد ولشكرى با أو فرستاد بر سر شهري از شهرهاى شام ، چون آن شهر را فتح كردند واهلش مسلمان شدند براي ايشان مسجدى بنا كردند ، چون تمام كردند مسجد خراب شد ، باز ساختند وخراب شد ، تا آنكه سه مرتبه چنين شد ، پس اين خبر را به عمر نوشت ؛ عمر أصحاب حضرت رسول صلّى اللّه عليه وآله وسلّم را جمع كرد وهيچ‌يك از ايشان سبب اين را ندانستند ، چون به خدمت حضرت أمير المؤمنين عليه السّلام عرض كرد ، فرمود : سببش آن است كه حق تعالى پيغمبرى بر گروهى مبعوث گردانيد وايشان پيغمبر خود را كشتند ودر مكان اين مسجد أو را دفن كردند ، وأو هنوز به خون خود آلوده است ، بنويس به سردار خود كه زمين را بشكافند ، وچون چنين كنند جسد مبارك أو را تازه خواهند يافت پس بر أو نماز كنند وأو را در فلان موضع دفن كنند پس مسجد را بنا كنند كه خراب نخواهد شد .\r\nپس چون به فرمودهء آن حضرت عمل كردند ومسجد را ساختند خراب نشد « 3 » .\r\n\r\n\r\n","description":"","footnote":"\r\n( 1 ) . قصص الأنبياء راوندى 247 .\r\n( 2 ) . مجمع البيان 5 / 466 .\r\n( 3 ) . قصص الأنبياء راوندى 247 .\r\n","page_name":" 1287 ","page_number":479},
  {"content":"\r\n\r\nدر روايت ديگر آن است كه حضرت در جواب فرمود : بنويس به والى خود كه جانب راست پى مسجد را بكند پس در آنجا شخصي خواهند يافت كه نشسته است ودست خود را بر بيني وروى خود گذاشته است .\r\nعمر گفت : أو كيست ؟\r\nفرمود : تو بنويس به أو كه آنچه من گفتم بكند ، بعد از اينكه ظاهر شود آنچه گفتم ، خواهم گفت كه أو كيست ان شاء اللّه تعالى ؛ پس بعد از مدتي نوشتهء والى عمر رسيد كه :\r\nآنچه نوشته بودى به همان نحو يافتم وآنچه گفته بودى بعمل آوردم ومسجد را ساختم وخراب نشد .\r\nپس عمر پرسيد : يا علي ! اكنون بفرما كه أو كيست ؟\r\nفرمود : أو پيغمبر أصحاب أخدود است وقصهء أو در تفسير قرآن مجيد معروف است « 1 » .\r\nودر حديث معتبر منقول است كه : روزى حضرت أمير المؤمنين عليه السّلام بر منبر رفت وفرمود : بپرسيد از من قبل از آنكه مرا نيابيد .\r\nپس أشعث بن قيس منافق برخاست وگفت : يا أمير المؤمنين ! چگونه از مجوس جزيه مىگيرند وحال آنكه كتابي ندارند وپيغمبرى بر ايشان مبعوث نشده است ؟\r\nفرمود : بلكه خدا بر ايشان كتابي فرستاد ورسولي بر ايشان مبعوث گردانيد وايشان پادشاهى داشتند ، پس شبى مست شد ودختر خود را به فراش خود طلبيد وبا أو زنا كرد ، چون صبح شد وقوم أو شنيدند كه أو چنين كارى كرده است بر در خانهء أو جمع شدند وگفتند : اى پادشاه ! دين ما را چركين وباطل كردى پس بيا تا تو را به صحرا بريم وحد بزنيم !\r\nگفت : شما همه جمع شويد وسخن مرا بشنويد ، اگر مرا عذرى باشد در آنچه كرده‌ام قبول كنيد والّا آنچه خواهيد بكنيد .\r\n\r\n\r\n","description":"","footnote":"\r\n( 1 ) . قصص الأنبياء راوندى 247 .\r\n","page_name":" 1288 ","page_number":480},
  {"content":"\r\n\r\nچون جمع شدند گفت : خدا هيچ خلقي نيافريده است كه نزد أو گرامىتر باشد از پدر ما آدم ومادر ما حوّا .\r\nگفتند : راست گفتى اى پادشاه .\r\nگفت : آيا آدم دختران خود را به پسران خود تزويج نكرد ؟ ! من نيز به سنّت آدم عمل كردم .\r\nگفتند : راست گفتى ودين حق اين است .\r\nپس راضى به اين امر شدند وبا يكديگر بيعت كردند كه نكاح محارم همه حلال باشد ، پس خدا هر علم كه در سينهء ايشان بود محو كرد وكتاب را از ميانشان برداشت ، پس ايشان كافرند وداخل جهنم خواهند شد بىحساب « 1 » .\r\nودر أحاديث معتبرهء بسيار وارد شده است كه : مجوس پيغمبرى داشتند كه أو را « جاماسب » مىگفتند وكتابي از براي ايشان آورده بود در دوازده هزار پوست گاو ، پس پيغمبر خود را كشتند وكتاب خود را سوختند « 2 » .\r\nودر حديث معتبر منقول است كه : زنديقى از حضرت صادق عليه السّلام سؤالي چند كرد ومسلمان شد ، پس از جمله سؤالهاى أو آن بود كه : آيا مجوس پيغمبرى بر ايشان مبعوث شد ؟ بدرستى كه من مىبينم كه ايشان كتابهاى محكم وموعظه‌هاى بليغ وأمثال شافيه دارند واقرار به ثواب وعقاب دارند وشريعتي چند دارند كه به آنها عمل مىكنند .\r\nحضرت فرمود : هيچ امّتى نيست كه رسولي بر ايشان مبعوث نشده باشد ، حق تعالى پيغمبرى فرستاد بر مجوس با كتابي ، پس انكار كردند أو را وكتاب أو را .\r\nپرسيد : پيغمبر ايشان كي بود ؟ مردم مىگويند : خالد بن سنان بود .\r\nفرمود : خالد عرب بدوي بود ورسول نبود واين سخنى است كه مردم مىگويند .\r\nگفت : پس زردشت رسول ايشان بود ؟\r\n\r\n\r\n","description":"","footnote":"\r\n( 1 ) . امالى شيخ صدوق 281 ؛ توحيد شيخ صدوق 306 .\r\n( 2 ) . من لا يحضره الفقيه 2 / 53 ؛ تهذيب الأحكام 6 / 175 .\r\n","page_name":" 1289 ","page_number":481},
  {"content":"\r\n\r\nفرمود : زردشت امر باطلى چند براي ايشان آورد ودعوى پيغمبرى كرد ، بعضي به أو ايمان آوردند وبعضي انكار أو كردند پس أو را از شهر بيرون كردند ودرندگان صحرا أو را هلاك كردند .\r\nپرسيد : مجوس به حق نزديكتر بودند يا عرب در ايّام كفر وجاهليت ؟\r\nفرمود : عرب در ايّام جاهليت به دين حنيف إبراهيم نزديكتر بودند از گبران ، زيرا گبران كافر شدند به همهء پيغمبران وانكار جميع كتابها ومعجزات كردند وبه هيچ سنن وآداب وآثار پيغمبران عمل نكردند وكيخسرو كه پادشاه مجوس بود در زمان گذشته سيصد پيغمبر را شهيد كرد ؛ وگبران غسل جنابت نمىكردند وعرب مىكردند وغسل جنابت از خالص شرايع حنيفهء إبراهيم است ؛ ومجوس ختنه نمىكنند وآن از سنّتهاى پيغمبران است ، وأول كسى كه ختنه كرد إبراهيم خليل عليه السّلام بود ؛ ومجوس مرده‌هاى خود را غسل نمىدهند وكفن نمىكنند وعرب مىكردند ؛ ومجوس مرده‌ها را در صحراها وغارها ودخمه‌ها مىاندازند وكفّار عرب در خاك پنهان مىكردند ولحد براي آنها مىساختند وسنّت پيغمبران چنين بود ، وأول كسى كه براي أو قبر كندند ولحد ساختند آدم عليه السّلام بود ؛ ومجوس نكاح مادر ودختر وخواهر را حلال مىدانند وكفّار عرب اينها را حرام مىدانستند ؛ ومجوس انكار كعبه مىكردند وعرب حجّ كعبه مىكردند ومىگفتند :\r\nخانهء پروردگار ماست ، واقرار به تورات وإنجيل داشتند واز أهل كتاب مسائل مىپرسيدند ؛ وعرب در همهء أسباب به دين حق نزديكتر بودند از گبران .\r\nگفت : ايشان در نكاح خواهر متمسك مىشوند به آنكه سنّت آدم است .\r\nفرمود كه : در نكاح مادران ودختران به چه چيز متمسك مىشوند وحال آنكه اقرار دارند كه آدم ونوح وإبراهيم وموسى وعيسى وساير پيغمبران عليهم السّلام حرام كردند « 1 » ؟\r\n\r\n\r\n","description":"","footnote":"\r\n( 1 ) . احتجاج 2 / 236 .\r\n","page_name":" 1290 ","page_number":482},
  {"content":"\r\n\r\n\r\nباب سى وسوم در بيان قصهء حضرت جرجيس عليه السّلام است\r\n\r\n","description":"","footnote":"","page_name":" 1291 ","page_number":483},
  {"content":"\r\n . \r\n","description":"","footnote":"","page_name":" 1292 ","page_number":484},
  {"content":"\r\n\r\nابن بابويه وقطب راوندى رحمهما اللّه به سند خود روايت كرده‌اند از ابن عباس كه : حق تعالى حضرت جرجيس عليه السّلام را پيغمبر گردانيد وفرستاد أو را بسوى پادشاهى كه در شام مىبود كه أو را « داذانه » مىگفتند وبت مىپرستيد ، پس به أو گفت : اى پادشاه ! قبول كن نصيحت مرا ، سزاوار نيست خلق را كه عبادت كنند غير خدا را ورغبت نمايند در حاجات خود بسوى غير أو ، پس پادشاه به آن حضرت گفت : از أهل كدام زمينى ؟\r\nفرمود : من از أهل رومم ودر فلسطين مىباشم . پس امر كرد كه آن حضرت را حبس كردند وبدن مباركش را به شانه‌هاى آهنين مجروح كردند تا گوشتهاى أو ريخت وسركه بر بدنش مىريختند وپلاسهاى درشت بر آن بدن مجروح مىماليدند ، پس امر كرد كه سيخهاى آهن را سرخ كنند وبدنش را به آنها داغ كنند ، چون ديد كه به اينها كشته نشد امر كرد ميخهاى آهن بر رانها وزانوها وكف پاهاى أو كوبيدند ، چون ديد به اينها نيز كشته نشد امر كرد ميخهاى بلند از آهن ساختند وبر سرش فرو بردند كه مغز سرش روان شد ، وفرمود سرب را آب كردند وبر بدنش ريختند وستونى از آهن در زندان بود كه كمتر از هيجده نفر آن را نقل نمىتوانستند نمود حكم كرد كه آن را بر روى شكم أو بگذارند ، چون شب تاريك شد مردم از أو پراكنده شدند ، أهل زندان ديدند ملكي به نزد آن حضرت آمد وگفت : اى جرجيس ! حق تعالى مىفرمايد : صبر كن وشاد باش ومترس كه خدا با تو است وتو را از ايشان خلاصي خواهد داد وايشان تو را چهار مرتبه خواهند كشت ومن ألم وآزار را از تو دفع مىكنم .\r\nچون صبح شد آن پادشاه گمراه آن مقرّب درگاه اله را طلبيد وحكم نمود كه تازيانه‌اى بسيار بر پشت وشكم آن حضرت زدند وبازگفت كه أو را به زندان برگردانيدند وبه أهل\r\n\r\n","description":"","footnote":"","page_name":" 1293 ","page_number":485},
  {"content":"\r\n\r\nمملكت خود فرمانها نوشت كه هر ساحر وجادوگرى كه در مملكت أو باشد به نزد أو بفرستند ، پس فرستادند ساحرى را كه از همهء ساحران ماهرتر بود وهر جادوئى كه توانست كرد ودر آن حضرت تأثير نكرد ، پس زهر كشنده‌اى آورد وبه آن حضرت خورانيد ، پس آن حضرت فرمود : « بسم اللّه الّذي يضلّ عند صدقه كذب الفجرة وسحر السّحرة » پس هيچ ضرر به آن حضرت نرسانيد ، پس آن ساحر گفت : اگر من اين زهر را به جميع أهل زمين مىخورانيدم هرآينه قوتهاى ايشان را مىكند واحشاى ايشان را مىريخت وخلقت همه را متغير مىكرد وديده‌هاى ايشان را كور مىكرد ، پس اى جرجيس ! توئى نور وروشنىبخش راه هدايت وچراغ ظلمات أهل ضلالت وتوئى حقّ يقين ، شهادت مىدهم كه خداوند تو بر حقّ است وهر چه غير اوست باطل است ، به أو ايمان آوردم وتصديق كردم به پيغمبران أو وتوبه مىكنم بسوى أو از آنچه مرتكب شدم .\r\nپس پادشاه أو را كشت ، وباز آن حضرت را به زندان فرستاد وأو را به أنواع عذاب معذّب گردانيد وفرمود أو را پاره پاره كردند ودر چاهى افكندند ومجلسي آراست ومشغول شد به شراب وطعام خوردن ، پس حق تعالى امر فرمود باد را كه ابر سياهى برانگيخت وصاعقه‌هاى عظيم حادث شد ، وزمين وكوهها بلرزيدند ومردم همه ترسيدند كه هلاك خواهند شد ، خدا ميكائيل را امر فرمود بر سر چاه آمد وگفت : برخيز اى جرجيس به قوّت خداوندى كه تو را آفريده ومستوى الخلقة گردانيده است .\r\nپس آن حضرت زنده وصحيح برخاست ، وميكائيل أو را از چاه بيرون آورد وگفت :\r\nصبر كن وبشارت باد تو را به ثوابهاى الهى .\r\nپس جرجيس عليه السّلام بازرفت به نزد پادشاه وفرمود : حق تعالى مرا بسوى تو فرستاده است كه به من حجت بر تو تمام كند ، پس سپهسالار لشكر أو گفت : ايمان آوردم به خداى تو كه تو را بعد از مردن زنده گردانيد وگواهى مىدهم كه أو حقّ است وهر خدائى غير أو هست همه باطلند ، وچهار هزار كس متابعت أو كردند وايمان آوردند وتصديق آن حضرت نمودند ، پس پادشاه همه را به شمشير قهر هلاك كرد وامر فرمود لوحى از مس ساختند وآتش بر روى آن افروختند تا سرخ شد وآن حضرت را به روى آن خوابانيدند\r\nو \r\n","description":"","footnote":"","page_name":" 1294 ","page_number":486},
  {"content":"\r\n\r\nسرب گداخته در گلوى أو ريختند وميخهاى آهن بر ديده‌ها وسر مباركش دوختند پس ميخها را كشيدند وسرب گداخته به جاى آنها ريختند ، پس چون ديد كه به اينها كشته نشد امر كرد آتش بر آن حضرت افروختند تا سوخت وخاكستر شد وامر كرد تا خاكسترش را به باد دادند .\r\nپس خدا امر فرمود حضرت ميكائيل عليه السّلام را كه حضرت جرجيس عليه السّلام را ندا كرد وزنده شد وايستاد به امر خدا ورفت به نزد پادشاه در وقتي كه در مجلس عام نشسته بود وباز تبليغ رسالت الهى به أو نمود ، پس شخصي از أصحاب آن گمراه برخاست وگفت : در زير ما چهارده منبر هست ودر پيش ما خوانى هست وچوبهاى اينها از درختهاى متفرّقند كه بعضي ميوه دهنده وبعضي غير ميوه ، اگر سؤال كنى از پروردگار خود كه هر يك از اينها را درختى گرداند وپوست وبرگ بهم رسانند وميوه بدهند من تصديق تو مىكنم .\r\nپس آن حضرت به دو زانو درآمد ودعا كرد ، در همان ساعت همه درخت شدند وبرگ وميوه بهم رسانيدند ، پس پادشاه امر كرد آن حضرت را در ميان دو چوب گذاشتند وآن چوبها را با آن حضرت با ارّه به دونيم كردند پس ديگ بزرگى حاضر كردند ، زفت وگوگرد وسرب در آن ديگ ريختند وجسد شريف آن حضرت را در آن ديگ گذاشتند وآتش افروختند در زير آن ديگ تا جسد آن حضرت با آنها بهم آميخته شد ، پس زمين تاريك شد ، وحق تعالى حضرت إسرافيل را فرستاد نعره‌اى بر ايشان زد كه همه به رو در افتادند وديگ را سرنگون كرده گفت : برخيز اى جرجيس به اذن خدا ، پس به قدرت حق تعالى آن حضرت صحيح وسالم ايستاد ورفت به نزد آن پادشاه ملعون گمراه باز تبليغ رسالت نمود .\r\nچون مردم أو را ديدند تعجب كردند ، پس زنى آمد وبه آن حضرت عرض كرد : اى بندهء شايستهء خدا ! ما گاوى داشتيم كه به شير آن تعيّش مىكرديم ومرده است ومىخواهيم كه آن را زنده گردانى .\r\nآن حضرت فرمود : اين عصاي مرا بگير ببر وبر سر گاو خود بگذار وبگو : جرجيس مىگويد برخيز به اذن خدا .\r\n\r\n","description":"","footnote":"","page_name":" 1295 ","page_number":487},
  {"content":"\r\n\r\nچون چنين كرد گاو زنده شد ، وآن زن ايمان آورد .\r\nپس پادشاه گفت : اگر من اين ساحر را بگذارم ، قوم مرا هلاك خواهد كرد .\r\nپس همه اجتماع كردند بر قتل آن حضرت ، پس امر كرد كه آن حضرت را بيرون برند وگردن بزنند ، پس چون آن حضرت را بيرون بردند عرض كرد : خداوندا ! اگر بت‌پرستان را هلاك خواهى كرد از تو سؤال مىكنم كه مرا وياد مرا سبب شكيبائى گردانى براي هر كه تقرّب جويد بسوى تو به صبر كردن در نزد هر هولى وبلائي .\r\nپس باز آن حضرت را گردن زدند وبرگشتند ، همه به يك‌دفعه به عذاب الهى هلاك شدند « 1 » .\r\n\r\n\r\n","description":"","footnote":"\r\n( 1 ) . قصص الأنبياء راوندى 238 .\r\n","page_name":" 1296 ","page_number":488},
  {"content":"\r\n\r\n\r\nباب سى وچهارم در بيان قصهء حضرت خالد بن سنان عليه السّلام است\r\n\r\n","description":"","footnote":"","page_name":" 1297 ","page_number":489},
  {"content":"\r\n . \r\n","description":"","footnote":"","page_name":" 1298 ","page_number":490},
  {"content":"\r\n\r\nبه سندهاى معتبر از امام محمد باقر وامام جعفر صادق عليهما السّلام منقول است كه : روزى حضرت رسول صلّى اللّه عليه وآله وسلم نشسته بودند ناگاه زنى به خدمت آن حضرت آمد پس آن حضرت أو را مرحبا فرمود ودستش را گرفت وأو را بر روى رداى خود در پهلوى خود نشانيد وفرمود : اين دختر پيغمبرى است كه قومش أو را ضايع كردند ، وأو خالد بن سنان نام داشت وعبسى « 1 » بود ، وايشان را بسوى خدا خواند وبه أو ايمان نياوردند وآتشى هر سال در ميان ايشان بهم مىرسيد وبعضي از ايشان را مىسوخت - وبه روايت ديگر هر روز بيرون مىآمد « 2 » - وهر چيز كه نزديك آن بود از حيوانات ايشان وغير آن مىسوخت وآن آتش را « نار الحرقين » « 3 » مىگفتند ، در وقت معينى بيرون مىآمد از غارى كه نزديك ايشان بود ، پس خالد عليه السّلام به ايشان گفت : اگر من اين آتش را از شما برگردانم به من ايمان خواهيد آورد ؟\r\nگفتند : بلى .\r\nوچون آتش پيدا شد آن حضرت استقبال آن نمود وآتش را به قوّت تمام برگردانيد واز پى بىآن رفت تا داخل آن غار شد با آتش ، وقوم أو بر در آن غار نشستند وگمان كردند كه آتش أو را سوخته است وبيرون نخواهد آمد از غار ، پس بعد از ساعتي بيرون آمد وسخنى مىگفت كه مضمونش اين است كه : اين است كار من وامر من وآنچه مىكنم از جانب خدا است وبه قدرت اوست ، بنو عبس ( يعنى قبيلهء أو ) گمان كردند كه من بيرون\r\n\r\n\r\n","description":"","footnote":"\r\n( 1 ) . منسوب به قبيلهء « عبس » .\r\n( 2 ) . قصص الأنبياء راوندى 277 .\r\n( 3 ) . در بحار الأنوار وكافى « نار الحدثان » ذكر شده است .\r\n","page_name":" 1299 ","page_number":491},
  {"content":"\r\n\r\nنخواهم آمد اينك بيرون آمدم واز جبين من عرق مىريزد ؛ پس گفت : اكنون ايمان مىآوريد به من ؟\r\nگفتند : نه ، آتشى بود كه بيرون آمد وبرگشت .\r\nپس فرمود : من در فلان روز خواهم مرد ، چون بميرم مرا دفن كنيد وبعد از چند روز گله‌اى از گورخر بر سر قبر من خواهند آمد ودر پيش ايشان گورخر دم بريده‌اى خواهد بود وبر سر قبر من خواهد ايستاد ، در آن وقت قبر مرا بشكافيد ومرا بيرون آوريد وهر چه خواهيد از من بپرسيد كه خبر خواهم داد شما را از آنچه بوده وخواهد بود تا روز قيامت .\r\nچون آن حضرت فوت شد وأو را دفن كردند ورسيد روز وعده‌اى كه أو كرده بود وبه همان نحو كه فرموده بود ، گلهء وحشيان به همان علامت كه فرموده بود ظاهر شدند وبر سر قبر أو ايستادند وقوم أو آمدند وخواستند كه أو را از قبر بيرون آورند پس بعضي گفتند : در حيات أو ايمان نياورديد به أو بعد از فوت أو چگونه ايمان مىآوريد ؟ اگر أو را از قبر بيرون آوريد در ميان عرب ننگى خواهد بود براي شما . پس أو را به حال خود گذاشتند وبرگشتند .\r\nوأو در ميان زمان حضرت عيسى عليه السّلام وحضرت محمد صلّى اللّه عليه وآله وسلّم بود ، واسم آن دختر « محياة » بود « 1 » .\r\nمؤلف گويد : اين أحاديث معتبرتر است از حديثي كه پيش گذشت كه خالد پيغمبر نبود ، وذكرش در دعاى امّ داود نيز مؤيد اين أحاديث است ، واللّه يعلم .\r\n\r\n\r\n","description":"","footnote":"\r\n( 1 ) . كافى 8 / 342 وقصص الأنبياء راوندى 276 وكمال الدين وتمام النعمة 660 .\r\n","page_name":" 1300 ","page_number":492},
  {"content":"\r\n\r\n\r\nباب سى وپنجم در بيان أحوال پيغمبرانى كه تصريح به اسم شريف ايشان نشده است\r\n\r\n","description":"","footnote":"","page_name":" 1301 ","page_number":493},
  {"content":"\r\n . \r\n","description":"","footnote":"","page_name":" 1302 ","page_number":494},
  {"content":"\r\n\r\nدر حديث معتبر از حضرت أمير المؤمنين عليه السّلام منقول است كه : حضرت رسول صلّى اللّه عليه وآله وسلّم فرمود كه : پيغمبرى از پيغمبران را خدا فرستاد بسوى قوم خود وچهل سال در ميان ايشان ماند وبه أو ايمان نياوردند ، وايشان عيدى داشتند در معبد خود ، چون در روز عيد در معبد خود حاضر شدند آن پيغمبر از پى ايشان رفت وگفت : ايمان بياوريد به خدا ، گفتند :\r\nاگر راست مىگوئى كه تو پيغمبرى ، خدا را بخوان براي ما كه ميوه به ما بدهد به رنگ جامه‌هاى ما ، وجامهء ايشان زرد بود ، پس آن پيغمبر عليه السّلام چوب خشكى را گرفت در زمين فرو برد ودعا كرد تا آن چوب سبز شد و « زرد آلو » از آن بهم رسيد وايشان خوردند ، پس هر كه نيّت كرد كه مسلمان شود هسته‌اى كه از دهان انداخت مغزش شيرين بود ، وهر كه نيّت كرد كه مسلمان نشود هسته‌اى كه از دهان انداخت مغزش تلخ بود « 1 » .\r\nودر حديث معتبر از حضرت امام رضا عليه السّلام منقول است كه : حق تعالى وحى فرمود بسوى پيغمبرى از پيغمبران خود كه : چون صبح كنى أول چيزى كه در برابر تو بيايد آن را بخور ودوم را پنهان دار وسوم را قبول كن وچهارم را نااميد مكن واز پنجم بگريز .\r\nچون صبح در آمد وروانه شد ، كوه سياه بزرگى در برابرش پيدا شد ، پس ايستاد وبا خود گفت : پروردگار من مرا امر كرد كه اين را بخورم ، وحيران ماند كه چگونه اين كوه را بخورد ؟ پس باز به خاطرش افتاد كه پروردگار من مرا امر نمىكند مگر به چيزى كه طاقت آن داشته باشم ، پس رو به آن كوه روانه شد ، هر چند نزديكتر مىشد آن كوه كوچكتر مىشد تا آنكه چون به نزديك آن رسيد آن را به قدر لقمه‌اى يافت وتناول نمود ، چندان از\r\n\r\n\r\n","description":"","footnote":"\r\n( 1 ) . علل الشرايع 573 ؛ قصص الأنبياء راوندى 279 .\r\n","page_name":" 1303 ","page_number":495},
  {"content":"\r\n\r\nآن لقمه لذّت يافت كه از هيچ طعامي آن قدر لذّت نيافته بود ؛ پس چون پاره‌اى ديگر راه رفت طشتى ديد از طلا ، پس گفت : پروردگار من مرا امر كرده است كه اين را پنهان كنم ، پس گودى كند وطشت را در آن افكند وخاك بر روى آن ريخت وگذشت ، چون قدرى راه رفت وبه عقب نگاه كرد ديد آن طشت پيدا شده است گفت : آنچه خدا فرموده بود كردم ، از پيدا شدن بر من حرجى نخواهد بود ؛ پس پاره‌اى ديگر راه رفت تا به مرغى رسيد كه بازى از عقب آن مىآمد وآن مىگريخت تا به آن حضرت رسيد وبرگرد آن حضرت مىگرديد ، پس گفت : پروردگار من مرا امر كرده است كه اين را قبول كنم ، وآستين خود را گشود تا آن مرغ داخل آستين أو شد ؛ بازگفت : شكار مرا گرفتى ؟ من چند روز است كه از پى بىآن مىگردم ، آن حضرت با خود گفت : پروردگار من مرا امر كرده است كه اين را نااميد نكنم ، پس قطعه‌اى از ران خود بريد وبسوى بازافكند وروانه شد تا آنكه رسيد به گوشت ميتهء گنديده كه كرم در آن افتاده بود ، گفت : پروردگار من مرا امر كرده است كه از اين بگريزم ، پس از آن گريخت وبرگشت .\r\nچون شب شد به خواب رفت ، در خواب ديد كسى به أو گفت : آنچه خدا تو را به آن امر كرده بود بعمل آوردى ، آيا مىدانى كه آنها چه بود ؟\r\nگفت : نه .\r\nآن شخص گفت : امّا آن كوه پس غضب بود زيرا كه بنده در وقت غضب خود را نمىشناسد وقدر خود را نمىداند از بسيارى غضب ، چون خود را نگاه دارد وقدر خود را بشناسد وغضب خود را ساكن گرداند عاقبتش مانند آن لقمهء طيّب مىشود كه خوردى .\r\nوآن طشت ، عمل صالح است ، چون بنده عمل صالح خود را كتمان كند واز مردم مخفى دارد خدا البتة آن را ظاهر مىگرداند كه زينت دهد أو را در نظر مردم در دنيا به آنچه ذخيرة مىكند از براي أو از ثواب آخرت .\r\nوآن مرغ ، صورت شخصي بود كه به نزد تو آيد كه تو را نصيحت كند ، بايد نصيحت أو را قبول كنى .\r\nوآن باز ، صورت شخصي است كه براي حاجتي به نزد تو آيد پس أو را نااميد مگردان .\r\n\r\n","description":"","footnote":"","page_name":" 1304 ","page_number":496},
  {"content":"\r\n\r\nوآن گوشت گنديده ، صورت غيبت بود ، پس از غيبت بگريز « 1 » .\r\nوبه سند معتبر از حضرت امام صادق عليه السّلام منقول است كه : حق تعالى وحى نمود بسوى پيغمبرى از پيغمبران بني إسرائيل كه : اگر خواهى مرا ملاقاة كنى فرداى قيامت در حظيرهء قدس پس باش در دنيا تنها وغريب وغمگين واندوهناك ووحشت نماينده از مردم مانند مرغ تنهائى كه چون شب مىشود به جاى تنهائى مىرود ووحشت مىكند از مرغان ديگر وانس مىگيرد به پروردگار خود « 2 » .\r\nودر حديث معتبر ديگر فرمود كه : حق تعالى پيغمبرى از پيغمبران خود را مبعوث گردانيد بسوى قوم خود ووحى نمود بسوى أو كه : بگو به قوم خود كه هيچ أهل شهر وگروهى نيستند كه بر طاعت من باشند وحالتي رو دهد ايشان را كه در نعمت وسرور باشند پس بگردند از آنچه من مىخواهم بسوى آنچه نمىخواهم مگر آنكه من نيز مىگردم از آنچه مىخواهند بسوى آنچه نمىخواهند ، يعنى نعمت ايشان را به بلا مبدّل مىگردانم ، وهيچ أهل شهري وأهل خانه‌اى نيستند كه بر معصيت من باشند وبه سبب آن معصيت ايشان را بلائي عارض شود پس بگردند از آنچه من نمىخواهم بسوى آنچه مىخواهم مگر آنكه من نيز مىگردم از آنچه نمىخواهند بسوى آنچه مىخواهند ؛ وبگو به ايشان : سبقت گرفته است رحمت من بر غضب من ، پس نااميد مشويد از رحمت من ، زيرا كه بر من عظيم نمىنمايد آمرزيدن گناهى ؛ وبگو به ايشان از روى معانده متعرض غضب من نگردند واستخفاف ننمايند به حقّ دوستان من كه مرا عذابي چند است در وقت غضب من كه هيچ‌يك از خلق من قدرت بر مقاومت آنها وتاب تحمل آنها را ندارند « 3 » .\r\nوبه سند معتبر از حضرت امام رضا عليه السّلام منقول است كه حق تعالى وحى نمود بسوى پيغمبرى از پيغمبران كه : چون بندگان أطاعت من كنند خشنود مىشوم از ايشان ، وچون خشنود شوم از ايشان بركت مىفرستم بر ايشان ، وبركت ورحمت مرا نهايت نمىباشد ؛\r\nو \r\n\r\n","description":"","footnote":"\r\n( 1 ) . عيون أخبار الرضا 1 / 275 ؛ خصال 267 .\r\n( 2 ) . قصص الأنبياء راوندى 280 ؛ امالى شيخ صدوق 165 .\r\n( 3 ) . كافى 2 / 274 .\r\n","page_name":" 1305 ","page_number":497},
  {"content":"\r\n\r\nهرگاه معصيت من كنند من به غضب مىآيم ، وچون به غضب آيم لعنت مىكنم بر ايشان ، ولعنت من سرايت مىكند به مرتبهء هفتم از فرزندان ايشان « 1 » .\r\nوبه سند معتبر از حضرت صادق عليه السّلام منقول است كه : شكايت كرد پيغمبرى از پيغمبران بسوى خدا از ضعف ، پس وحى رسيد به أو كه : گوشت را با ماست بپز وبخور كه بدن را محكم مىكند « 2 » .\r\nوپيغمبر ديگر شكايت كرد از ضعف وكمي مجامعت ، حق تعالى امر فرمود أو را به خوردن هريسه « 3 » .\r\nوپيغمبر ديگر شكايت نمود از كمي نسل وفرزندان ؛ حق تعالى وحى فرمود به أو گوشت را با تخم بخور « 4 » .\r\nودر حديث معتبر ديگر منقول است كه : پيغمبرى از پيغمبران شكايت نمود بسوى حق تعالى از سنگينى دل وكمي گريه ، حق تعالى وحى فرمود بسوى أو كه : عدس بخور ، چون بر عدس خوردن مداومت نمود دلش نرم شد وگريه‌اش بسيار شد « 5 » .\r\nودر حديث معتبر ديگر از حضرت صادق عليه السّلام منقول است كه : پيغمبرى از پيغمبران شكايت نمود بسوى خدا از غم واندوه ، حق تعالى امر فرمود أو را به خوردن انگور « 6 » .\r\nبه سند حسن از امام جعفر صادق عليه السّلام منقول است كه : جمعى از امّتهاى گذشته از پيغمبر خود سؤال كردند كه : دعا كن حق تعالى مرگ را از ما بردارد ، چون دعا كرد دعاى أو به أجابت مقرون شد ، آن قدر بسيار شدند كه خانه‌ها بر ايشان تنگ شد ونسل ايشان بسيار شد وبه مرتبه‌اى رسيد كه مردى كه صبح مىكرد مىبايست طعام دهد پدر ومادر\r\nو \r\n\r\n","description":"","footnote":"\r\n( 1 ) . كافى 2 / 275 .\r\n( 2 ) . كافى 6 / 316 .\r\n( 3 ) . محاسن 2 / 169 ؛ كافى 6 / 319 .\r\n( 4 ) . محاسن 2 / 275 ؛ كافى 6 / 325 ؛ مكارم الأخلاق 163 .\r\n( 5 ) . محاسن 2 / 307 ؛ كافى 6 / 343 .\r\n( 6 ) . محاسن 2 / 362 ؛ كافى 6 / 351 ؛ مكارم الأخلاق 174 .\r\n","page_name":" 1306 ","page_number":498},
  {"content":"\r\n\r\nأجداد خود وأجداد أجداد خود را وايشان را استنجا بكند وبه أحوال ايشان برسد ، پس بازماندند از طلب معيشت واستدعا كردند از رسول خود كه بخواهد از حق تعالى برگرداند آنها را به حالي كه قبل از آن حال بودند وآن حضرت دعا كرد وبه حال سابق برگشتند « 1 » .\r\nودر حديث معتبر ديگر فرمود : حق تعالى بر هيچ امّتى از امّتهاى گذشته عذاب نفرستاده است مگر در چهارشنبهء ميان ماه « 2 » .\r\nودر حديث معتبر ديگر فرمود : خدا وحى نمود بسوى بعضي از پيغمبران خود كه :\r\nخلق نيكو گناه را مىگدازد چنانچه آفتاب يخ را مىگدازد « 3 » .\r\nدر روايت موثق ديگر منقول است از آن حضرت كه : حق تعالى وحى فرستاد بسوى پيغمبرى از پيغمبران كه در مملكت پادشاه جبارى بود كه : برو به نزد آن جبار وبگو من تو را تسلط نداده‌ام بر بندگان خود كه خونهاى ايشان را بريزى ومالهاى ايشان را بگيرى بلكه تو را مكنت داده‌ام وبر ايشان قدرت داده‌ام كه صدا ونالهء مظلومان را از درگاه من بازدارى ، زيرا كه ترك نمىكنم فريادرسى ايشان را هر چند كافر باشند « 4 » .\r\nوبه سند معتبر از امام على نقى عليه السّلام منقول است كه : خواب ديدن در أول آفريدن انسان نبود ، پس خدا پيغمبرى فرستاد بسوى أهل زمان خود وايشان را بسوى عبادت وأطاعت خداوند خواند ، پس ايشان گفتند : اگر ما چنين كنيم چه فائده براي ما خواهد بود ؟ واللّه كه مال وعشيرهء تو از ما بيشتر نيست كه از تو توقع نفعي يا دفع ضررى داشته باشيم .\r\nآن حضرت فرمود : اگر أطاعت من كنيد خدا شما را داخل بهشت مىكند واگر نافرمانى من بكنيد خدا شما را داخل جهنم خواهد كرد .\r\nگفتند : بهشت وجهنم چيست ؟\r\nچون براي ايشان وصف كرد گفتند : كي خواهيم رسيد به آنها ؟\r\n\r\n\r\n","description":"","footnote":"\r\n( 1 ) . كافى 3 / 260 ؛ امالى شيخ صدوق 412 .\r\n( 2 ) . كافى 4 / 94 ؛ علل الشرايع 381 ؛ محاسن 2 / 39 .\r\n( 3 ) . كافى 2 / 100 ؛ ثواب الأعمال وعقاب الأعمال 321 .\r\n( 4 ) . كافى 2 / 333 .\r\n","page_name":" 1307 ","page_number":499},
  {"content":"\r\n\r\nگفت : بعد از مردن .\r\nگفتند : ما ديده‌ايم مرده‌هاى خود را كه استخوان شده‌اند وپوسيده‌اند .\r\nوتكذيب أو را زيادة كردند واستخفاف به شأن أو بيشتر كردند پس خدا خواب ديدن را در ايشان مقرر نمود ، پس به نزد آن پيغمبر آمدند وآنچه در خواب ديده بودند نقل كردند .\r\nپيغمبر فرمود : حق تعالى خواست حجت را بر شما تمام كند كه چنانچه در خواب امرى چند روح شما را عارض مىشود از راحت وألم ، وبدن شما از آنها خبر ندارد وديگران نيز بر آنها مطّلع نمىشوند ، همچنين بعد از مردن روحهاى شما را ثواب وعقاب مىباشد هر چند بدنها بپوسند واز هم بپاشند تا روز قيامت باز بسوى بدنها برگردند وثواب وعقاب با اين بدنها باشد « 1 » .\r\n\r\n\r\n","description":"","footnote":"\r\n( 1 ) . كافى 8 / 90 .\r\n","page_name":" 1308 ","page_number":500},
  {"content":"\r\n\r\n\r\nباب سى وششم در بيان نوادر اخبار غير پيغمبران از بني إسرائيل وغير ايشان است\r\n\r\n","description":"","footnote":"","page_name":" 1309 ","page_number":501},
  {"content":"\r\n . \r\n","description":"","footnote":"","page_name":" 1310 ","page_number":502},
  {"content":"\r\n\r\nشيخ طبرسى رحمة اللّه وغير أو از مفسران از ابن عباس روايت كرده‌اند كه : عابدى در ميان بني إسرائيل بود كه أو را « برصيصا » مىگفتند وسألها عبادت پروردگار خود مىكرد تا آنكه مستجاب الدعوة شد وبيماران وديوانگان را نزد أو مىآوردند أو دعا مىكرد وايشان شفا مىيافتند ، پس زنى از زنان اشراف آن زمان را جنونى عارض شد وبه نزد أو آوردند كه مداوا كند ، وآن زن برادران داشت ، چون آن زن را نزد أو گذاشتند شيطان أو را وسوسه كرد كه با آن زن زنا كند وچون با أو زنا كرد حامله شد ، چون ترسيد رسوا شود آن زن را كشت ودفن كرد ، شيطان به نزد هر يك از برادرانش آمد وگفت : عابد با خواهر شما زنا كرد وچون حامله شد أو را كشت ودر فلان موضع دفن كرد ، پس برادران اين سخن را به يكديگر گفتند ، وخبر منتشر شد تا به پادشاه آن زمان رسيد ، پس پادشاه با ساير مردم به معبد أو رفتند وبر آن حال مطّلع شدند وأو اقرار كرد كه : من چنين كردم ، پس پادشاه فرمود كه أو را بر دار كشند .\r\nپس شيطان متمثل شد نزد أو وگفت : من تو را به اين بليّه انداختم ورسوا كردم ، اگر أطاعت من مىكنى تو را از كشتن خلاص مىكنم .\r\nگفت : در چه باب أطاعت تو بكنم ؟\r\nگفت : مرا سجده كن .\r\nعابد گفت : چگونه تو را سجده بكنم با اين حال ؟\r\nگفت : به أيما از تو اكتفا مىكنم .\r\nپس أيما كرد به سجود براي شيطان وكافر شد ، وشيطان از أو بيزارى جست وأو را كشتند چنانچه حق تعالى در قرآن اشاره به قصهء أو فرموده است در اين آيهء شريفه\r\n\r\n","description":"","footnote":"","page_name":" 1311 ","page_number":503},
  {"content":"\r\n\r\n كَمَثَلِ الشَّيْطانِ إِذْ قالَ لِلْإِنْسانِ اكْفُرْ فَلَمَّا كَفَرَ قالَ إِنِّي بَرِيءٌ مِنْكَ إِنِّي أَخافُ اللَّهَ رَبَّ الْعالَمِينَ  « 1 » يعنى : « مانند مثل شيطان است در وقتي كه گفت به انسان : كافر شو پس چون كافر شد گفت : بدرستى كه من بيزارم از تو بدرستى كه من مىترسم از خداوندى كه أو پروردگار عالميان است » « 2 » .\r\nوبه سند معتبر از حضرت امام محمد باقر عليه السّلام منقول است كه : در ميان بني إسرائيل عابدى بود كه أو را « جريح » مىگفتند وعبادت خدا مىكرد در صومعهء خود ، پس مادرش نزد أو آمد در وقتي كه نماز مىكرد أو را طلبيد أو جواب نگفت ، پس برگشت بازآمد وأو را طلبيد أو ملتفت نشد بسوى مادر خود وبرگشت ، بار سوم آمد باز أو را طلبيد وجواب نشنيد وبرگشت وگفت : سؤال مىكنم از خداى بني إسرائيل كه تو را يارى نكند .\r\nچون روز ديگر شد زن زنا كارى نزد صومعهء أو آمد وأو را درد زائيدن گرفت ودر همان موضع زائيد ودعوى كرد : اين فرزند را از جريح بهم رسانيده‌ام .\r\nپس اين خبر در ميان بني إسرائيل منتشر شد وگفتند : آن كسى كه مردم را بر زنا ملامت مىكرد خود زنا كرد ، پادشاه امر فرمود كه أو را بر دار بكشند ، پس مادرش بسوى أو آمد وطپانچه بر روى خود مىزد وفرياد مىكرد .\r\nجريح گفت : ساكت باش كه اين بلا از نفرين تو بر سر من آمد .\r\nمردم چون اين سخن را از جريح شنيدند گفتند : چه دانيم كه تو اين را راست مىگوئى ؟\r\nفرمود : آن طفل را بياوريد ، چون آوردند جريح طفل را گرفت ودعا كرد پس از أو پرسيد : پدر تو كيست ؟\r\nآن طفل به قدرت الهى به سخن آمد وگفت : فلان راعى از فلان قبيله .\r\nپس خدا ظاهر گردانيد دروغ آنها را كه افترا كرده بودند بر جريح وأو از كشته شدن نجات يافت وسوگند خورد كه ديگر از مادر خود جدا نشود وپيوسته أو را خدمت\r\n\r\n\r\n","description":"","footnote":"\r\n( 1 ) . سورهء حشر : 16 .\r\n( 2 ) . مجمع البيان 5 / 365 ؛ تفسير قرطبى 18 / 37 به چند وجه آن را بيان كرده است .\r\n","page_name":" 1312 ","page_number":504},
  {"content":"\r\n\r\nبكند « 1 » .\r\nودر حديث معتبر ديگر فرمود : پادشاهى از پادشاهان بني إسرائيل گفت : شهري بنا مىكنم كه هيچ‌كس عيبى براي آن نگويد ، چون شهر را تمام كرد رأى جميع مردم متفق شد بر آنكه هرگز مثل آن نديده‌اند در خوبى وعيبى در آن نمىبينند ، پس مردى گفت : اگر أمان مىدهى من عيب آن را به تو مىگويم .\r\nپادشاه فرمود : بگو تو را أمان دادم .\r\nپس آن مرد عرض كرد : اين شهر دو عيب دارد : أول آنكه تو خواهى مرد وبه ديگرى منتقل خواهد شد ؛ دوم آنكه بعد از تو خراب خواهد شد .\r\nپس پادشاه فرمود : كدام عيب از اينها بدتر مىباشد ؟ پس چه كنيم كه اين عيبها را نداشته باشد ؟\r\nعرض كرد : خانه‌اى بنا كن كه باقي باشد وفانى نشود وهميشه تو در آن خانه جوان باشى وپير نشوى .\r\nچون پادشاه سخنان مردم وآن مرد را به دختر خود نقل كرد دخترش گفت : هيچ‌يك از أهل مملكت تو در اين باب به تو راست نگفته‌اند بغير آن مرد « 2 » .\r\nودر حديث حسن از آن حضرت منقول است كه : در بني إسرائيل مردى بود ودو دختر داشت ، ايشان را به دو مرد تزويج نمود كه يكى از ايشان زارع بود وديگرى كوزه‌گر ، پس چون ارادهء ديدن ايشان كرد ، أول رفت به ديدن آن دختر كه در خانهء زارع بود واز أو پرسيد : چه حال دارى ؟ گفت : شوهر من زراعت بسيارى كرده است واگر باران بيايد حال ما از همهء بني إسرائيل بهتر خواهد بود ؛ چون از آنجا بيرون آمد به ديدن دختر ديگر رفت از أو پرسيد : چه حال دارى ؟ گفت : شوهر من كوزهء بسيار ساخته است اگر باران نيايد وآنها ضايع نشود حال ما از جميع بني إسرائيل بهتر خواهد بود ، پس بيرون آمد وعرض كرد :\r\n\r\n\r\n","description":"","footnote":"\r\n( 1 ) . قصص الأنبياء راوندى 177 .\r\n( 2 ) . قصص الأنبياء راوندى 178 .\r\n","page_name":" 1313 ","page_number":505},
  {"content":"\r\n\r\nخداوندا ! تو صلاح هر دو را بهتر مىدانى پس آنچه براي ايشان خير مىدانى بعمل آور « 1 » .\r\nوبه سند معتبر از حضرت صادق عليه السّلام منقول است كه : در بني إسرائيل عابدى بود كه بسيار مىگفت : الحمد للّه رب العالمين والعاقبة للمتقين ، يعنى : « حمد وسپاس مخصوص پروردگار عالميان است وعاقبت نيكو براي پرهيزكاران است ، پس إبليس لعين از گفتار أو در خشم شد وشيطانى را به نزد أو فرستاد وگفت : بگو عاقبت نيكو براي توانگران است ؛ چون آمد واين را گفت در ميان أو وشيطان نزاع شد وراضى شدند به حكم أول كسى كه در مقابل آنها بيايد به شرط آنكه سخن هر يك را تصديق كند يك دست ديگرى را ببرند ، وچون شخصي رسيد از أو سؤال كردند وأو گفت : عاقبت نيك براي توانگران است ، ويك دست عابد بريده شد ، پس برگشت باز همان را مىگفت : « الحمد للّه رب العالمين والعاقبة للمتقين » .\r\nشيطان گفت : باز همان را مىگوئى ؟\r\nگفت : بلى . وباز راضى شدند به حكم هر كه أول پيدا شود به همان شرط سابق ، ديگرى آمد وتصديق شيطان كرد ودست ديگر عابد بريده شد وباز حمد خدا كرد وگفت : عاقبت نيكو براي پرهيزكاران است ، شيطان گفت : اين مرتبه محاكمه مىكنيم نزد أول كسى كه پيدا شود به شرط گردن زدن پس بيرون آمدند .\r\nحق تعالى ملكي را به صورت شخصي فرستاد بر سر راه ايشان ، چون قصهء خود را به أو نقل كردند دستهاى عابد را به جاهاى خود گذاشت ودست بر آنها ماليد تا درست شدند وگردن آن شيطان را زد وگفت : همچنين عاقبت نيكو براي پرهيزكاران است « 2 » .\r\nودر حديث معتبر ديگر از حضرت امام محمد باقر عليه السّلام منقول است كه : در ميان بني إسرائيل قاضى بود وبه حق حكم مىكرد در ميان ايشان ، چون وقت وفات أو شد به زن خود گفت : چون من بميرم مرا غسل بده وكفن بكن وروى مرا بپوشان وبر روى تختى\r\n\r\n\r\n","description":"","footnote":"\r\n( 1 ) . قصص الأنبياء راوندى 178 .\r\n( 2 ) . قصص الأنبياء راوندى 179 .\r\n","page_name":" 1314 ","page_number":506},
  {"content":"\r\n\r\nبگذار مرا كه ان شاء اللّه بدى از من نخواهى ديد .\r\nچون آن قاضى مرد آنچه گفته بود زنش بعمل آورد ، مدتي صبر كرد بعد از آن رفت وروى أو را گشود پس ديد كرمى دماغ أو را مىخورد ، ترسيد از آن حالي كه ديد وبرگشت ، چون شب شد أو را در خواب ديد كه به أو گفت : آيا ترسيدى از آن حال كه ديدى ؟\r\nگفت : بلى .\r\nقاضى گفت : واللّه آن حالت براي من بهم نرسيد مگر براي خواهشى كه از براي برادر تو كردم ، زيرا روزى به نزد من آمد به مرافعه وخصمي با أو بود ، چون نزد من نشستند گفتم :\r\nخداوندا ! چنان كن كه حق با أو باشد ؛ چون دعواي خود را نقل كردند حق با أو بود پس شاد شدم از آنكه حق با أو بود ، وآن حال بد مرا از براي آن عارض شد كه ميل به جانب برادر تو كردم با اينكه حق با أو بود « 1 » .\r\nوبه سند حسن از حضرت صادق عليه السّلام منقول است كه : گروهى از بني إسرائيل به نزد پيغمبر خود آمدند وگفتند : دعا كن هر وقت كه ما خواهيم خدا براي ما باران بفرستد ، پس آن پيغمبر مطلب ايشان را از خدا خواست وبه أجابت مقرون گرديد وهر وقت كه باران طلبيدند به هر قدر كه خواستند براي ايشان آمد ، پس زراعت ايشان از ساير سألها نمو كرد ، وچون درو كردند بغير كاه چيزى ديگر نبود ، به نزد پيغمبر آمدند گفتند : ما باران را براي منفعت خود طلبيديم وضرر رسانيد به ما .\r\nپس حق تعالى وحى فرمود : ايشان راضى نشدند به تدبير من براي ايشان وحاصل تدبير ايشان آن است كه ديدند « 2 » .\r\nدر حديث معتبر ديگر منقول است كه فرمود : كبوترى آشيان ساخته بود بر درختى ومردى بود كه هرگاه جوجه‌هاى آن بزرگ مىشدند مىآمد ومىگرفت ، پس آن كبوتر به خدا شكايت كرد آن حال را ، حق تعالى وحى فرمود كه : من شرّ أو را از تو كفايت مىكنم .\r\n\r\n\r\n","description":"","footnote":"\r\n( 1 ) . قصص الأنبياء راوندى 180 ؛ كافى 7 / 410 ؛ تهذيب الأحكام 6 / 222 .\r\n( 2 ) . قصص الأنبياء راوندى 180 .\r\n","page_name":" 1315 ","page_number":507},
  {"content":"\r\n\r\nپس در اين مرتبه كه جوجه برآورد آن مرد آمد ودو گردهء نان با خود داشت وسائلى از أو سؤال كرد ، يك گردهء نان را به سائل داد وبر بالاى درخت رفت وجوجه‌ها را برداشت ، حق تعالى به سبب آن تصدّق أو را سالم داشت « 1 » .\r\nودر حديث صحيح از آن حضرت منقول است كه : شخصي بود در بني إسرائيل سى وسه سال دعا كرد كه خدا أو را فرزندى كرامت فرمايد ، دعايش مستجاب نشد ، عرض كرد : خداوندا ! آيا دورم از تو كه دعاى مرا نمىشنوى ؟ يا نزديكى ودعاى مرا به أجابت مقرون نمىگردانى ؟\r\nپس شخصي به خواب أو آمد وبه أو گفت : تو خدا را مىخوانى با زبانى فحش گوينده ودلى به دنيا چسبيده وناپاك وبا نيّتى دروغ ، پس ترك فحش وهرزه‌گوئى بكن ودل خود را پرهيزكار گردان ونيّت خود را نيكو كن . چون چنين كرد دعايش مستجاب شد وخدا به أو پسرى كرامت فرمود « 2 » .\r\nوبه سند صحيح از حضرت امام محمد باقر عليه السّلام منقول است كه : در بني إسرائيل مرد عاقل مالدارى بود ، پسرى داشت كه به أو شبيه بود در شمايل از زن عفيفه‌اى ودو پسر داشت از زن غير عفيفه ، پس چون هنگام وفات أو شد گفت : مال من از براي يكى از شماست . چون مرد پسر بزرگتر گفت : منم آن يكى ، وفرزند ميانه گفت : منم ، وفرزند كوچك گفت : منم .\r\nپس به نزد قاضى آن زمان مرافعه بردند ، قاضى گفت : من حكم قضيهء شما را نمىدانم ، برويد به نزد سه برادر كه از فرزندان غنامند .\r\nچون به نزد يكى از ايشان رفتند أو را مرد پيرى يافتند ، چون قصه را به أو نقل كردند گفت : برويد به نزد برادرى كه از من بزرگتر است واز أو بپرسيد ؛ چون به نزد أو رفتند مردى بود نه جوان ونه پير ، چون از أو پرسيدند گفت : برويد به نزد برادر بزرگترم ؛ چون به\r\n\r\n\r\n","description":"","footnote":"\r\n( 1 ) . قصص الأنبياء راوندى 181 .\r\n( 2 ) . قصص الأنبياء راوندى 181 ؛ فلاح السائل 37 ؛ كافى 2 / 324 .\r\n","page_name":" 1316 ","page_number":508},
  {"content":"\r\n\r\nنزد أو آمدند أو را جوان يافتند ، پس گفتند : أول علت اين را بگو كه چرا تو از برادران ديگر جوانترى با آنكه بزرگترى ، وبرادر بعد از تو نيز از برادر كوچكتر جوانتر است بعد جواب مسألهء ما را بگو .\r\nگفت : آن برادرى كه أول ديديد دو سال از ما كوچكتر است وليكن زن بدى دارد كه پيوسته أو را آزرده دارد وصبر مىكند بر بدى أو كه مبادا مبتلا شود به بلائي كه صبر بر آن نتواند كرد ، وبه اين سبب پير شده ؛ امّا آن برادر دوم پس أو زنى دارد كه گاهى أو را غمگين مىگرداند وگاهى شاد مىگرداند ، پس أو در جوانى وپيرى ميانه است ؛ وامّا من زنى دارم كه هميشه مرا شاد مىگرداند وهرگز از أو غمى ومكروهى به من نرسيده است تا به خانهء من آمده است ، پس به اين سبب جوان مانده‌ام ؛ امّا حكايت پدر شما وميراث أو ، أول برويد وأو را از قبر بيرون آوريد واستخوانهاى أو را بسوزانيد وبرگرديد به نزد من تا ميان شما حكم كنم .\r\nپس به جانب قبر روانه شدند ، برادر كوچكتر كه از عفيفه بود شمشير برداشت ، آن دو برادر ديگر كلنگى برداشتند ، چون خواستند آن دو برادر كه قبر پدر را بشكافند برادر كوچك شمشير كشيد وگفت : من از حصّهء خود گذشتم ونمىگذارم قبر پدر مرا بشكافيد .\r\nپس چون به نزد قاضى برگشتند وقصه را نقل كردند فرمود : همين بس است براي شما ، مال را بياوريد ، چون مال را آوردند به پسر كوچك داد وبه آن دو پسر ديگر گفت :\r\nاگر شما فرزند أو مىبوديد دل شما بر أو نرم مىشد چنانچه از أو شد وراضى به سوختن أو نمىشديد « 1 » .\r\nوبه سند صحيح از حضرت امام موسى عليه السّلام مروى است كه : در بني إسرائيل مرد صالحي بود وزن صالحه‌اى داشت ، شبى در خواب ديد كه : حق تعالى فلان مقدار عمر از براي تو مقرر كرده است ومقدّر فرموده است كه نصف عمر تو در فراخى بگذرد ونصف ديگر در تنگى وتو را مختار گردانيده است كه هر يك را تو خواهى مقدّم فرمايد ، تو كدام\r\n\r\n\r\n","description":"","footnote":"\r\n( 1 ) . قصص الأنبياء راوندى 182 .\r\n","page_name":" 1317 ","page_number":509},
  {"content":"\r\n\r\nرا اختيار مىكنى ؟\r\nآن مرد گفت : من زن صالحه‌اى دارم وأو شريك من است در معاش من ، با أو مشورت مىكنم بعد خواهم گفت .\r\nپس چون صبح شد خواب را به زوجهء خود نقل كرد ، آن زن صالحه گفت : نصف أول را اختيار كن وتعجيل نما در عافيت شايد خدا بر ما رحم فرمايد ونعمت را بر ما تمام كند .\r\nچون شب دوم شد باز همان شخص به خواب أو آمد وپرسيد : كدام را اختيار كردى ؟\r\nگفت : نصف أول را ، گفت : چنين باشد .\r\nپس دنيا از همه جهت رو به أو آورد ، پس زوجه‌اش به أو گفت : از آنچه خدا به تو داده است به خويشان خود ومردم مستمند وهمسايگان وفلان برادر خود بده ؛ وپيوسته أو را امر مىكرد كه نعمت خود را در مصارف خير صرف نمايد .\r\nپس چون نصف عمر أو گذشت ووعدهء تنگدستى رسيد همان شخص به خواب آن مرد آمد وگفت : خدا به جزاى احسانها كه كردى وشكر نعمت أو كه ادا نمودى بقيهء عمر تو را نيز مقدّر فرمود كه در گشادگى وفراوانى نعمت بگذرد « 1 » .\r\nودر حديث معتبر ديگر از حضرت صادق عليه السّلام منقول است كه : در بني إسرائيل مردى بود بسيار پريشان والحاح كرد بر أو زوجهء أو در طلب روزى ، پس تضرع كرد بسوى خدا در طلب روزى ، پس در خواب ديد به أو گفتند كه : دو درهم حلال را بهتر مىخواهى يا دو هزار درهم حرام را ؟\r\nگفت : دو درهم حلال را .\r\nپس به أو گفتند : در زير سر تو نهاده‌اند بردار .\r\nچون بيدار شد دو درهم در زير بالين خود يافت ، پس آن دو درهم را گرفت يك درهم را داد ما هي خريد وبه خانه آورد ، چون آن زن آن ما هي را ديد شروع كرد به ملامت أو وسوگند ياد كرد كه من دست به اين ما هي نمىگذارم ، پس آن مرد خود برخاست كه آن\r\n\r\n\r\n","description":"","footnote":"\r\n( 1 ) . قصص الأنبياء راوندى 182 .\r\n","page_name":" 1318 ","page_number":510},
  {"content":"\r\n\r\nما هي را به اصلاح آورد ، چون شكمش را شكافت دو مرواريد بزرگ در ميان شكم آن ما هي يافت كه هر دو را به چهل هزار درهم فروخت « 1 » .\r\nوبه سند حسن از امام محمد باقر عليه السّلام منقول است كه : يكى از علماى بني إسرائيل را ملائكة در قبر نشانيدند وروحش را به أو برگردانيدند وگفتند : ما مأموريم صد تازيانه از عذاب خدا بر تو بزنيم ، گفت : طاقت ندارم ، پس يك تازيانه كم كردند ، گفت : طاقت ندارم ، همچنين كم مىكردند تا به يك تازيانه رسيد ، گفت : طاقت ندارم ، گفتند : چاره‌اى از آن ندارى ، پرسيد : به چه سبب اين تازيانه را به من مىزنيد ؟ جواب دادند : روزى بىوضو نماز كردى وروزى ديگر به بندهء ضعيف مسكين مظلومى برخوردى كه بر أو ستمى مىشد وبه تو استغاثه كرد وتو به فرياد أو نرسيدى ودفع ضرر از وى نكردى ، پس يك تازيانه بر أو زدند كه قبرش پر از آتش شد « 2 » .\r\nواز وهب بن منبه منقول است كه : مردى از بني إسرائيل قصر بسيار رفيع عالي محكمى بنا كرد ، بعد از اتمام آن طعامي پخت وتوانگران را طلبيد وفقرا را نطلبيد ، وهر فقيرى كه مىآمد كه داخل شود منع مىكردند ومىگفتند : اين طعام را براي تو وأمثال تو نساخته‌اند ، پس حق تعالى دو ملك فرستاد بسوى ايشان در زىّ فقرا وبه ايشان نيز چنين گفتند ؛ پس خدا امر فرمود آن دو ملك به زىّ اغنيا بروند ، چون رفتند ايشان را داخل كرده واكرام نموده ودر صدر مجلس جا دادند .\r\nپس حق تعالى امر فرمود آن دو ملك را كه آن شهر را وهر كه در آن شهر بود به زمين فرو برند « 3 » .\r\nودر روايت ديگر منقول است كه : صغير وكبير بني إسرائيل با عصا راه مىرفتند تا خيلا وتكبر نكنند در راه رفتن « 4 » .\r\n\r\n\r\n","description":"","footnote":"\r\n( 1 ) . قصص الأنبياء راوندى 184 .\r\n( 2 ) . قصص الأنبياء راوندى 184 ؛ ثواب الأعمال وعقاب الأعمال 267 .\r\n( 3 ) . قصص الأنبياء راوندى 184 .\r\n( 4 ) . قصص الأنبياء راوندى 185 .\r\n","page_name":" 1319 ","page_number":511},
  {"content":"\r\n\r\nودر حديث معتبر از حضرت امام محمد باقر عليه السّلام منقول است كه : در ميان بني إسرائيل مرد عابدى بود به هر كار كه متوجه مىشد زيان مىيافت وكار دنيا بر أو بسته شده بود ، زنش به أو نفقه مىداد تا آنكه نزد زنش نيز چيزى نماند ، پس روزى گرسنه شدند وزن هيچ در خانه نيافت بغير از يك پيله از رشتهء خود ، به شوهرش داد وگفت : جز اين نزد من چيزى نمانده است اين را ببر وبفروش واز براي ما طعامي بخر كه بخوريم .\r\nچون آن را به بازار آورد ديد كه مشتريان برخاسته‌اند وبازار را بسته‌اند ، پس برگشت وگفت : من مىروم به نزد اين دريا ووضو مىسازم وآبى به خود مىريزم وبر مىگردم ، چون به كنار دريا آمد صيّادى را ديد كه دامى به دريا افكنده بود وبيرون آورده بود ودر دام أو هيچ نبود مگر ما هي زبونى كه مدتي مانده بود تا فاسد شده بود ، پس عابد گفت : بفروش به من ما هي خود را كه در عوض اين ريسمان را به تو دهم كه از براي دام خود به آن منتفع شوى .\r\nپس ما هي را گرفت وريسمان را داد وبه خانه برگشت وبه زن خود آنچه گذشته بود نقل كرد ، چون زن شكم ما هي را شكافت در جوف آن مرواريد بزرگى يافت وشوهرش را طلبيد ومرواريد را به أو نمود ، عابد آن را گرفت وبه بازار رفت وآن را به مبلغ بيست هزار درهم فروخت وبرگشت ومال را در خانه گذاشت ، پس ناگاه سائلى به در خانه آمد وگفت : اى أهل خانه ! تصدق نمائيد بر مسكين تا خدا شما را رحم كند .\r\nآن مرد عابد گفت : داخل شو . چون داخل شد يكى از دو كيسه را به أو داد ، پس زنش گفت : سبحان اللّه ! به يك‌دفعه نصف توانگرى ما را برطرف كردى .\r\nپس اندك زماني كه گذشت همان سائل برگشت ودر زد ، عابد گفت : داخل شو .\r\nسائل آمد وكيسهء زر را به جاى خود گذاشت وگفت : بخور بر تو گوارا باد ، من ملكي بودم از ملائكة ، حق تعالى مرا فرستاده بود كه تو را امتحان نمايم كه چگونه شكر نعمت بجا مىآورى ، پس خدا شكر تو را پسنديد « 1 » .\r\n\r\n\r\n","description":"","footnote":"\r\n( 1 ) . كافى 8 / 385 ؛ وقسمتى از اين روايت در قصص الأنبياء راوندى 185 آمده است .\r\n","page_name":" 1320 ","page_number":512},
  {"content":"\r\n\r\nوبه سند معتبر منقول است كه حمران از حضرت امام محمد باقر عليه السّلام پرسيد : دولت حقّ شما كي ظاهر خواهد شد ؟\r\nحضرت فرمود : اى حمران ! تو دوستان وبرادران وآشنايان دارى واز أحوال ايشان أحوال أهل زمان خود را مىتوانى دانست ، واين زمان زماني نيست كه امام حق خروج تواند كرد ، بدرستى كه شخصي بود از علماء در زمان سابق وپسرى داشت كه رغبت نمىنمود در علم پدر خود واز أو سؤال نمىكرد ، وآن عالم همسايه‌اى داشت كه مىآمد واز أو سؤالها مىكرد وعلم أو را فرا مىگرفت ، چون وقت وفات آن عالم شد پسر خود را طلبيد وگفت : اى فرزند ! تو رغبت نمىكردى در علم من وسؤال نمىنمودى از من وهمسايهء من مىآمد واز من سؤال مىكرد وعلم مرا اخذ مىنمود وحفظ مىكرد ، اگر تو را احتياج شود به علم من برو به نزد همسايهء من ، وأو را نشان داد وبه أو شناساند .\r\nپس آن عالم به رحمت الهى واصل شد وپسر أو ماند ، پس پادشاه آن زمان خوابى ديد براي تعبير آن سؤال كرد از حال آن عالم ، عرض كردند : فوت شد ، پرسيد : آيا از أو فرزندى مانده است ؟ گفتند : بلى پسرى از أو مانده است ، پس آن پسر را طلبيد ، چون ملازم پادشاه به طلب أو آمد گفت : واللّه نمىدانم پادشاه براي چه مرا مىخواهد ومن علمي ندارم واگر از من سؤال كند رسوا خواهم شد .\r\nپس در اين حال وصيت پدر به ياد أو آمد ورفت به نزد شخصي كه از پدرش علم آموخته بود وقضية را نقل كرد وگفت : پادشاه مرا طلبيده است ونمىدانم كه از براي چه مطلب مرا خواسته است وپدرم مرا امر كرده كه اگر محتاج شوم به علمي به نزد تو بيايم .\r\nآن مرد گفت : من مىدانم تو را پادشاه براي چه كار طلبيده است ، اگر تو را خبر دهم آنچه از براي تو حاصل شود ميان من وخود قسمت خواهى كرد ؟\r\nگفت : بلى .\r\nپس أو را قسم داد ونوشته‌اى در اين باب از أو گرفت كه وفا كند به آنچه شرط كرده است ، پس گفت : پادشاه خوابى ديده است وتو را طلبيده است كه از تو بپرسد كه اين زمان چه زمان است ؟ تو در جواب بگو : زمان گرگ است .\r\n\r\n","description":"","footnote":"","page_name":" 1321 ","page_number":513},
  {"content":"\r\n\r\nپس چون پسر به مجلس پادشاه رفت پرسيد كه : من تو را براي چه مطلب طلبيده‌ام ؟\r\nعرض كرد : مرا طلبيده‌اى كه سؤال كنى از خوابى كه ديده‌اى كه اين چه زمان است ؟\r\nگفت : راست گفتى ، پس بگو اين زمان چه زمان است ؟\r\nگفت : زمان گرگ است .\r\nپس پادشاه امر كرد جايزه به أو دادند ، پس جايزه را گرفت وبه خانه آمد ووفا به شرط خود نكرد وحصّه‌اى به آن شخص نداد وگفت : شايد قبل از آنكه اين مال را تمام كنم بميرم يا بار ديگر محتاج نشوم كه از آن شخص سؤالي بكنم .\r\nچون مدتي از اين گذشت پادشاه خواب ديگر ديد فرستاد آن پسر را طلبيد ، پسر پشيمان شد از آنكه وفا به عهد خود نكرد وبا خود گفت كه : من علمي ندارم به نزد پادشاه روم ، چگونه به نزد آن عالم روم واز أو سؤال كنم وحال آنكه با أو مكر كردم ووفا به عهد أو نكردم ، پس گفت : به هر حال بار ديگر مىروم به نزد أو واز أو عذر مىطلبم وباز قسم مىخورم كه در اين مرتبه وفا بكنم به عهد أو ، شايد تعليمم بكند .\r\nپس به نزد آن عالم آمد وعرض كرد : كردم آنچه كردم ووفا به پيمان تو نكردم وآنچه در دستم بود همه تمام شده است وچيزى در دستم نمانده است واكنون محتاج شده‌ام به تو ، تو را بخدا قسم مىدهم كه مرا محروم نكنى وشرط مىكنم با تو وسوگند مىخورم كه آنچه در اين مرتبه به دست من آيد ميان تو وخود قسمت كنم ، ودر اين وقت نيز پادشاه مرا طلبيده است ونمىدانم كه از چه چيز مىخواهد بپرسد .\r\nآن عالم گفت : تو را طلبيده است كه از تو سؤال كند از خوابى كه بازديده است كه اين چه زمان است ؟ بگو : زمان گوسفند است .\r\nپس چون به مجلس پادشاه داخل شد وسؤال كرد : براي چه كار تو را طلبيده‌ام ؟\r\nگفت : خوابى ديده‌اى ومىخواهى از من بپرسى كه اين چه زمان است ؟\r\nگفت : راست گفتى ، اكنون بگو چه زمان است ؟\r\nگفت : زمان گوسفند است .\r\nپس پادشاه فرمود صلهء بسيارى به أو دادند ؛ چون به خانه آمد متردّد شد كه آيا وفا كند\r\n\r\n","description":"","footnote":"","page_name":" 1322 ","page_number":514},
  {"content":"\r\n\r\nبا آن عالم يا مكر كند وحصّهء أو را ندهد ، بعد از تفكر بسيار گفت : شايد من بعد از اين هرگز محتاج نشوم به أو ، وعزم كرد بر آنكه غدر كند ووفا به عهد أو نكند .\r\nپس از مدتي باز پادشاه خوابى ديد وأو را طلبيد ، پس أو بسيار نادم شد از غدر خود وگفت : بعد از دو مرتبه مكر ديگر چگونه به نزد آن عالم بروم وخود علمي ندارم كه جواب پادشاه بگويم ، باز رأيش بر آن قرار گرفت كه به نزد آن عالم برود ، چون به خدمت أو رسيد أو را بخدا سوگند داد والتماس كرد كه باز تعليم أو بكند وگفت : در اين مرتبه وفا خواهم كرد وديگر مكر نخواهم كرد ، بر من رحم كن ومرا بر اين حال مگذار .\r\nپس آن عالم شرط كرد ونوشته‌ها از أو گرفت وگفت : باز تو را طلبيده است كه سؤال كند از خوابى كه ديده است كه اين چه زمان است ؟ بگو : زمان ترازو است .\r\nچون به مجلس پادشاه رفت از أو پرسيد كه : براي چه كار تو را طلبيده‌ام ؟\r\nگفت : مرا طلبيده‌اى براي خوابى كه ديده‌اى ومىخواهى بپرسى كه اين چه زمان است ؟\r\nپادشاه گفت : راست گفتى ، پس بگو چه زمان است ؟\r\nگفت : زمان ترازو است ؛ پس امر كرد مال عظيمى به أو دادند به صلهء آن جواب كه گفت ، پس آن مال را به نزد آن عالم آورد در مقابل أو گذاشت وعرض كرد : اين مجموع آن چيزى است كه براي من حاصل شده است وآورده‌ام كه تو ميان خود ومن قسمت نمائى .\r\nآن عالم گفت : زمان أول چون زمان گرگ بود تو از گرگان بودى لهذا در أول مرتبه جزم كردى كه وفا به عهد خود نكنى ، وزمان دوم چون زمان گوسفند بود وگوسفند عزم مىكند كه كارى بكند ونمىكند تو نيز اراده كردى كه وفا كنى ونكردى ، اين زمان چون زمان ترازو است وترازو كأرش وفا كردن به حقّ است تو نيز وفا به عهد كردى ، مال خود را بردار كه مرا احتياجى به آن نيست « 1 » .\r\nمؤلف گويد : گويا غرض آن حضرت از نقل اين قصه آن بود كه أحوال أهل هر زمان متشابه است ، هرگاه ياران ودوستان تو مىبينى كه با تو در مقام غدر ومكرند چگونه\r\n\r\n\r\n","description":"","footnote":"\r\n( 1 ) . كافى 8 / 362 .\r\n","page_name":" 1323 ","page_number":515},
  {"content":"\r\n\r\nامام عليه السّلام اعتماد نمايد بر عهدهاى ايشان وخروج كند بر مخالفان ؟ چون زماني در آيد كه مردم در مقام وفاى به عهود باشند وخدا داند كه وفا به عهد امام خواهند كرد ، امام را مأمور به ظهور وخروج خواهد كرد وحق تعالى أهل اين زمان را به اصلاح آورده واين عطيهء عظمى را نصيب كند به محمد وآله الطاهرين .\r\nوبه سند موثق از حضرت رضا عليه السّلام منقول است كه : مردى در بني إسرائيل چهل سال عبادت خدا كرد وبعد از چهل سال عبادت قرباني به درگاه خدا برد كه بداند عبادتش مقبول درگاه الهى شده است يا نه ؟ پس قرباني أو مقبول نشد با خود گفت : گناه وتقصير از توست وبه سبب بديهاى تو عبادت تو مقبول نشد ، پس حق تعالى وحى فرمود بسوى أو كه : مذمّتى كه خود را كردى بهتر بود از عبادت چهل سالهء تو « 1 » .\r\nوبه روايت ديگر منقول است كه : پادشاهى بود در بني إسرائيل وشهري بنا كرد كه كسى به آن خوبى شهري نديده بود وطعامي براي مردم مهيّا كرده وايشان را دعوت نمود ، وبر دروازهء شهر كسى را بازداشت كه هر كه بيرون رود از أو بپرسند كه : اين شهر چه عيب دارد ؟ وهيچ‌كس عيبى براي آن شهر نگفت مگر سه نفر از عبّاد كه عباهاى گنده پوشيده بودند ، ايشان گفتند : ما دو عيب در اين شهر مىبينيم : أول آنكه خراب خواهد شد ، دوم آنكه صاحبش خواهد مرد .\r\nپس پادشاه گفت : شما خانه‌اى گمان داريد كه اين دو عيب را نداشته باشد ؟\r\nگفتند : بلى ، خانهء آخرت خراب شدن ندارد وصاحبش هرگز نمىميرد .\r\nپس پند ايشان در پادشاه اثر كرد وترك سلطنت كرد براي طلب آخرت وبا ايشان رفيق شد ومدتي با ايشان عبادت كرد ، پس برخاست كه از ايشان جدا شود گفتند : آيا از ما بدى يا خلاف آدابى ديده‌اى كه از ما مفارقت مىنمائى ؟\r\nگفت : نه ، وليكن شما مرا مىشناسيد ومرا گرامى مىداريد ، مىخواهم با كسى رفيق\r\n\r\n\r\n","description":"","footnote":"\r\n( 1 ) . كافى 2 / 73 ؛ قرب الإسناد 392 .\r\n","page_name":" 1324 ","page_number":516},
  {"content":"\r\n\r\nشوم كه مرا نشناسد « 1 » .\r\nبه سند حسن از حضرت امام محمد باقر عليه السّلام منقول است كه : در زمان سابق فرزندان پادشاهان راغب به عبادت مىبودند ، جوانى چند از أولاد پادشاهان ترك دنيا كرده مشغول عبادت گرديده بودند ودر زمين مىگرديدند وسياحت مىنمودند كه از أحوال جهان وأهل آن واز مخلوقات خداوند عالميان عبرت بگيرند .\r\nپس به قبرى گذشتند بر سر راه كه مندرس شده بود وباد خاك بسيار بر روى آن جمع كرده بود كه بغير از علامتي از آن قبر چيزى ظاهر نبود ، با يكديگر گفتند : بيائيد دعا كنيم شايد حق تعالى صاحب اين قبر را براي ما زنده گرداند كه از أو بپرسيم مزهء مرگ را چگونه يافته است ؟\r\nپس عرض كردند : تو خداوند مائي اى پروردگار ما ! ما را بجز تو خداوندى نيست وتو پديدآورندهء اشيائى ودائمي كه فنا بر تو روا نيست واز هيچ چيز غافل نمىشوى ، زنده‌اى كه هرگز تو را مرگ نمىباشد ، تو را در هر روزگارى تقديرى وتدبيري است ، همه چيز را مىدانى بدون آنكه كسى به تو تعليم نمايد ، زنده گردان براي ما اين مرده را به قدرت خود .\r\nپس از آن قبر مردى بيرون آمد كه موى سر وريش أو سفيد بود وخاك از سر خود مىافشاند ، ترسان وهراسان وديده‌هايش بسوى آسمان بازمانده بود ، پس به ايشان گفت : براي چه بر سر قبر من ايستاده‌ايد ؟\r\nگفتند : تو را خوانده‌ايم كه از تو بپرسيم چگونه يافته‌اى مزهء مرگ را ؟\r\nگفت : نود ونه سال شد در اين قبر ساكنم هنوز ألم وشدت مرگ از من برطرف نشده است وتلخى مزهء مرگ از حلق من بيرون نرفته است .\r\nگفتند : روزى كه مردى موى سر وريش تو چنين سفيد بود ؟\r\nگفت : نه ، وليكن چون صدا شنيدم كه : بيرون آي ، استخوانهاى پوسيدهء من به يكديگر متصل شد وزنده شدم ، از دهشت وترس آنكه قيامت برپا شده باشد موهاى من سفيد شد\r\n\r\n\r\n","description":"","footnote":"\r\n( 1 ) . تنبيه الخواطر 82 .\r\n","page_name":" 1325 ","page_number":517},
  {"content":"\r\n\r\nوديده‌ام چنين بازماند « 1 » .\r\nوبه سند موثق از حضرت امام رضا عليه السّلام منقول است كه : در بني إسرائيل مردى بود وأو را فرزندى نمىشد ، پس حق تعالى أو را پسرى عطا فرمود ودر خواب ديد كه آن پسر در شب دامادى خواهد مرد .\r\nچون شب دامادى أو شد پير مرد ضعيفى را ديد ، بر أو رحم كرد وأو را طلبيد وأو را طعام داد ، پس آن مرد پير گفت : مرا زنده كردى خدا تو را زنده كند ، پس آن مرد شب در خواب ديد كه به أو گفتند : از پسر خود بپرس در شب دامادى خود چه كرده است ؟ چون پرسيد أو گفت : چنان كارى كرده‌ام ، پس آن مرد بار ديگر در خواب ديد كه به أو گفتند :\r\nخدا پسرت را زنده داشت به آن احسانى كه نسبت به آن مرد پير كرد « 2 » .\r\nوبه سند معتبر از حضرت صادق عليه السّلام منقول است كه : مرد پيرى از بني إسرائيل عبادت خدا مىكرد ، روزى مشغول عبادت ونماز بود ناگاه ديد دو طفل خروسى را گرفته‌اند وپرهاى آن را مىكنند ، پس مشغول عبادت خود شد وآنها را نهى نكرد از آن كار كه مىكردند ، حق تعالى وحى نمود بسوى زمين كه : فرو بر بندهء مرا ، پس به زمين فرو رفت وچنين فرو خواهد رفت در زمين تا روز قيامت « 3 » .\r\nدر حديث معتبر ديگر فرمود : حق تعالى دو ملك را به شهري فرستاد كه أهل آن شهر را هلاك كنند ، پس صداى شخصي را در ميان ايشان شنيدند كه در شب تار ايستاده وعبادت مىكند وبسوى حق تعالى تضرع مىنمايد ، يكى از آن دو ملك به ديگرى گفت : مراجعت كنيم بسوى خدا در باب اين مرد كه تضرع مىنمايد شايد كه خدا أو را يا أهل شهر را به بركت أو ببخشد ، آن ملك ديگر گفت : بلكه آنچه خدا فرموده است مىكنيم ما را نيست كه در اين باب مراجعت نمائيم .\r\nچون آن ملك به مقام خود رفت وحال آن مرد را عرض كرد ، حق تعالى به أو ملتفت\r\n\r\n\r\n","description":"","footnote":"\r\n( 1 ) . كافى 3 / 260 .\r\n( 2 ) . كافى 4 / 7 .\r\n( 3 ) . امالى شيخ طوسي 669 .\r\n","page_name":" 1326 ","page_number":518},
  {"content":"\r\n\r\nنشد ووحى نمود بسوى آن ملكي كه معاودت نكرده بود كه : آن تضرع‌كننده را با أهل آن شهر هلاك كن كه غضب من نيز بر أو لازم شده است ، زيرا كه هرگز خود را متغير نگردانيد در وقتي كه معصيت مرا ديد كه غضبناك شود براي معصيت من ، وبر آن ملك كه در اين باب معاودت كرده بود غضب فرمود وأو را به جزيره‌اى انداخت وتا اين وقت در آن جزيره مغضوب حق تعالى است « 1 » .\r\nوبه سند صحيح از حضرت امام رضا عليه السّلام مروى است كه : عابدى كه در بني إسرائيل عبادت مىكرد أو را عابد نمىشمردند مگر آنكه قبل از مبالغه در عبادت ده سال خاموشى اختيار مىكرد « 2 » .\r\nدر روايت ديگر منقول است كه : چون عابد بني إسرائيل در عبادت به نهايت مىرسيد راه رونده وسعىكننده مىشد در حوائج مردم واهتمام مىكرد در آنچه سبب صلاح ايشان بود . « 3 »\r\nوبه سند معتبر از حضرت علي بن الحسين عليه السّلام منقول است كه : شخصي با اهلش به كشتى سوار شدند وكشتى ايشان شكست وجميع أهل آن كشتى غرق شدند مگر زن آن مرد كه بر تخته‌اى بند شد وبه جزيره‌اى از جزاير بحر افتاد ودر آن جزيره مرد راهزن فاسقى بود كه از هيچ فسقى نمىگذشت ، چون نظرش بر آن زن افتاد گفت : تو از انسى يا جن ؟\r\nگفت : من از انسم .\r\nپس ديگر با آن زن سخن نگفت وبر أو چسبيد وبه هيئت مجامعت در آمد ، چون متوجه آن عمل قبيح شد ديد كه آن زن اضطراب مىكند ومىلرزد ، پرسيد : چرا اضطراب مىكنى ؟\r\nزن اشاره به آسمان كرد كه : از خداوند خود مىترسم .\r\n\r\n\r\n","description":"","footnote":"\r\n( 1 ) . امالى شيخ طوسي 670 .\r\n( 2 ) . كافى 2 / 111 .\r\n( 3 ) . كافى 2 / 199 .\r\n","page_name":" 1327 ","page_number":519},
  {"content":"\r\n\r\nپرسيد : هرگز مثل اين كار كرده‌اى ؟\r\nگفت : نه بعزت خدا سوگند كه هرگز زنا نكرده‌ام .\r\nگفت : تو كه هرگز چنين كارى نكرده‌اى اينطور از خدا مىترسى وحال آنكه به اختيار تو نيست وتو را به جبر بر اين كار داشته‌ام ، پس من اولايم به ترسيدن وسزاوارترم به خائف بودن .\r\nپس برخاست وترك آن عمل نمود وهيچ با آن زن سخن نگفت وبسوى خانهء خود روان شد ، در خاطر داشت كه توبه كند ونادم بود از اعمال خود ، پس در اثناى راه به راهبى برخورد وبا أو رفيق شد ، چون قدرى راه رفتند آفتاب بسيار گرم شد پس راهب به أو گفت : آفتاب بسيار گرم است دعا كن تا خدا ابرى فرستد كه ما را سايه كند .\r\nجوان گفت : مرا نزد خدا حسنه‌اى نيست وكار خيرى نكرده‌ام كه جرأت كنم واز خدا حاجتي طلب نمايم .\r\nراهب گفت : پس من دعا مىكنم تو آمين بگو .\r\nچون چنين كردند در اندك زماني ابرى بر سر ايشان پيدا شد ودر سايهء آن راه مىرفتند ، چون بسيار راه رفتند راه ايشان جدا شد ، جوان به راهى رفت وراهب به راه ديگر رفت ، وآن ابر با جوان روان شد وراهب در آفتاب ماند ، راهب به أو گفت : اى جوان ! تو از من بهتر بودى كه دعاى تو مستجاب شد ودعاى من مستجاب نشد ، بگو كه چه كار كرده‌اى كه مستحقّ اين كرامت شده‌اى ؟\r\nچون جوان قصهء خود را نقل كرد راهب گفت : چون از خوف خدا ترك معصيت أو كردى خدا گناهان گذشتهء تو را آمرزيده است پس سعى نما كه بعد از اين خوب باشى « 1 » .\r\nبه سند معتبر از حضرت جعفر بن محمد الصادق عليه السّلام منقول است كه : پادشاهى در ميان بني إسرائيل بود وآن پادشاه قاضى داشت وآن قاضى برادرى داشت كه به صدق وصلاح موصوف بود ، وآن برادر زن صالحه‌اى داشت كه از أولاد پيغمبران بود ، وآن پادشاه\r\n\r\n\r\n","description":"","footnote":"\r\n( 1 ) . كافى 2 / 69 .\r\n","page_name":" 1328 ","page_number":520},
  {"content":"\r\n\r\nشخصي را مىخواست كه به كارى فرستد ، به قاضى فرمود : مرد ثقهء معتمدى را طلب كن كه به آن كار بفرستم .\r\nقاضى گفت : كسى معتمدتر از برادر خود گمان ندارم . پس برادر خود را طلبيد وتكليف آن امر به أو نمود وأو ابا كرد وگفت : من زنم را تنها نمىتوانم گذاشت .\r\nقاضى بسيار اهتمام كرد ومبالغه نمود ، چون مضطر شد گفت : اى برادر ! من به هيچ چيز تعلق واهتمام ندارم مثل زن خود وخاطرم به أو بسيار متعلق است ، پس تو خليفهء من باش در امر أو وبه أمور أو برس وكارهاى أو را بساز تا من برگردم .\r\nقاضى قبول كرد وبرادرش بيرون رفت وآن زن از رفتن شوهر راضى نبود .\r\nپس قاضى به مقتضاى وصيت برادر مكرر به نزد آن زن مىآمد واز حوائج أو سؤال مىنمود وبه كارهاى أو اقدام مىنمود تا آنكه محبت آن زن بر أو غالب شد وأو را تكليف زنا كرد وآن زن امتناع وابا كرد ، پس قاضى سوگند ياد كرد كه : اگر قبول نمىكنى من به پادشاه مىگويم كه اين زن زنا كرده است .\r\nگفت : آنچه مىخواهى بكن كه من دست از دامن عفّت خود بر نمىدارم .\r\nچون قاضى از قبول أو مأيوس شد از خوف رسوائى خود به نزد پادشاه رفت وگفت :\r\nزن برادرم زنا كرده است ونزد من ثابت شده است .\r\nپادشاه گفت : أو را سنگسار كن .\r\nپس آمد به نزد آن زن وگفت : پادشاه مرا امر كرده است كه تو را سنگسار نمايم ، اگر قبول كنى مىگذرانم والّا تو را سنگسار مىكنم .\r\nگفت : من أجابت تو نمىكنم ، آنچه خواهى بكن .\r\nپس قاضى مردم را خبر كرد وآن زن را به صحرا برد وگودى كند وأو را سنگسار كرد تا وقتي كه گمان كرد أو مرده است بازگشت ، ودر زن رمقى مانده بود ، چون شب شد حركت كرد واز گود بيرون آمد وبر روى خود راه مىرفت وخود را مىكشيد تا به ديرى رسيد كه در آنجا ديراني مىبود ، بر در آن دير خوابيد تا صبح شد ، چون ديراني در را گشود آن زن را ديد ، از قصهء أو سؤال نمود ، زن قصهء خود را به أو گفت .\r\n\r\n","description":"","footnote":"","page_name":" 1329 ","page_number":521},
  {"content":"\r\n\r\nديراني بر أو رحم كرد وأو را به دير خود برد ، وآن ديراني پسر خردى داشت وغير آن فرزندى نداشت ومالي بسيار داشت ، پس آن ديراني آن زن را مداوا كرد تا جراحتهاى أو مندمل شد وفرزند خود را به أو داد كه تربيت كند .\r\nواين ديراني غلامي داشت كه أو را خدمت مىكرد ، پس بعد از زماني آن غلام عاشق آن زن شد وبه أو درآويخت وگفت : اگر به معاشرت من راضى نمىشوى جهد در كشتن تو مىكنم .\r\nگفت : آنچه خواهى بكن ، اين امر ممكن نيست كه از من صادر شود .\r\nپس آن غلام فرزند ديراني را كشت وبه نزد ديراني آمد وگفت : اين زن زناكار را آوردى وفرزند خود را به أو دادى ، الحال فرزند تو را كشته است .\r\nديراني به نزد آن زن آمد وگفت : چرا چنين كردى ؟ مىدانى كه من به تو چه نيكيها كردم ؟\r\nزن قصهء خود را به أو گفت ، پس ديراني گفت : ديگر نفس من راضى نمىشود كه تو در اين دير باشى ، بيرون رو وبيست درهم براي خرجى به أو داد ودر شب أو را از دير بيرون كرد وگفت : اين زر را توشه كن خدا كارساز توست .\r\nآن زن در آن شب راه رفت تا صبح به دهى رسيد ديد مردى را بر دار كشيده‌اند وهنوز زنده است ، از سبب آن حال سؤال نمود گفتند : بيست درهم قرض دارد ونزد ما قاعده چنان است كه هر كه بيست درهم قرض دارد أو را بر دار مىكشند وتا ادا نكند أو را فرود نمىآورند ، پس آن زن بيست درهم را داد وآن مرد را خلاص كرد ، آن مرد گفت : اى زن ! هيچ‌كس بر من مثل تو حقّ نعمت ندارد ، زيرا كه مرا از مردن نجات دادى پس هر جا كه مىروى در خدمت تو مىآيم .\r\nپس همراه رفتند تا به كنار دريا رسيدند ودر كنار دريا كشتيها بود وجمعى بودند كه مىخواستند بر آن كشتيها سوار شوند ، پس مرد به آن زن گفت : تو در آنجا توقف نما تا من بروم براي أهل اين كشتيها به مزد كار كنم وطعامي بگيرم وبه نزد تو آورم .\r\nپس آن مرد به نزد أهل آن كشتيها آمد وگفت : در اين كشتى شما چه متاع هست ؟\r\n\r\n","description":"","footnote":"","page_name":" 1330 ","page_number":522},
  {"content":"\r\n\r\nگفتند : أنواع متاعها وجواهر وعنبر وساير چيزها است واين كشتى ديگر خالى است كه ما خود سوار مىشويم .\r\nگفت : قيمت اين متاعهاى شما چند مىشود ؟\r\nگفتند : بسيار مىشود ، حسابش را نمىدانيم .\r\nگفت : من يك چيزى دارم كه بهتر است از مجموع آنچه در كشتى شما است .\r\nگفتند : چه چيز است ؟\r\nگفت : كنيزكى دارم كه هرگز به آن حسن وجمال نديده‌ايد .\r\nگفتند : به ما بفروش .\r\nگفت : مىفروشم به شرط آنكه يكى از شما برود وأو را ببيند وبراي شما خبر بياورد وشما آن را بخريد كه آن كنيز نداند ، وزر به من بدهيد تا من بروم وآخر أو را تصرف كنيد .\r\nايشان قبول كردند وكسى فرستادند كه آن زن را ديد وخبر آورد كه چنين كنيزى هرگز نديده‌ام ، پس آن زن را به ده هزار درهم به ايشان فروخت وزر گرفت .\r\nچون أو رفت وناپيدا شد ايشان به نزد آن زن آمدند وگفتند : برخيز وبيا به كشتى .\r\nگفت : چرا ؟\r\nگفتند : تو را از آقاى تو خريده‌ايم .\r\nگفت : أو آقاى من نبود .\r\nگفتند : اگر نمىآئى تو را به زور مىبريم .\r\nبناچار برخاست وبا ايشان به كنار دريا رفت ، وچون نزديك كشتيها رسيدند هيچ‌يك از ايشان از ديگران أيمن نبودند ، پس آن زن را بر روى كشتى متاع سوار كردند وخود همه در كشتى ديگر در آمدند وكشتيها را روان كردند ، چون به ميان دريا رسيدند خدا بادي فرستاد وكشتى ايشان با آن جماعت همه غرق شدند وكشتى زن با متاعها نجات يافت وباد أو را به جزيره‌اى برد ، پس از كشتى فرود آمد وكشتى را بست ؛ چون برگرد آن جزيره بر آمد ديد مكان خوشى است وآبها ودرختان ميوه‌دار دارد ، پس با خود گفت كه : در اين جزيره مىباشم واز اين آب وميوه‌ها مىخورم وعبادت الهى مىكنم تا مرگ دريابد مرا .\r\n\r\n","description":"","footnote":"","page_name":" 1331 ","page_number":523},
  {"content":"\r\n\r\nپس حق تعالى وحى كرد بسوى پيغمبرى از پيغمبران بني إسرائيل كه در آن زمان بود كه : برو به نزد آن پادشاه وبگو كه : در فلان جزيره بنده‌اى از بندگان من هست بايد كه تو وأهل مملكت تو همه به نزد أو برويد وبه گناهان خود نزد أو اقرار كنيد واز أو سؤال كنيد كه از گناهان شما درگذرد تا من گناهان شما را بيامرزم .\r\nچون پيغمبر آن پيغام را به پادشاه رسانيد ، پادشاه با أهل مملكتش همه بسوى آن جزيره رفتند ، در آنجا همان زن را ديدند ، پس پادشاه به نزد أو رفت وگفت : اين قاضى به نزد من آمد وگفت : زن برادر من زنا كرده ، من حكم كردم أو را سنگسار كنند وگواهى نزد من گواهى نداده بود ، مىترسم كه به سبب آن حرامى كرده باشم ، مىخواهم كه براي من استغفار نمائى .\r\nزن گفت : خدا تو را بيامرزد ، بنشين .\r\nپس شوهرش آمد وأو را نمىشناخت وگفت : من زنى داشتم در نهايت فضل وصلاح واز شهر بيرون رفتم وأو راضى نبود به رفتن من وسفارش أو را به برادر خود كردم ، چون برگشتم واز أحوال أو سؤال كردم برادرم گفت كه : أو زنا كرد وأو را سنگسار كرديم ، ومن مىترسم كه در حقّ آن زن تقصير كرده باشم ، از خدا بطلب كه مرا بيامرزد .\r\nزن گفت كه : خدا تو را بيامرزد ، بنشين ؛ وأو را در پهلوى پادشاه نشاند .\r\nپس قاضى پيش آمد وگفت : برادرم زنى داشت عاشق أو شدم وأو را تكليف به زنا كردم قبول نكرد ، پس پيش پادشاه أو را متهم به زنا ساختم وبه دروغ أو را سنگسار كردم ، از براي من استغفار كن .\r\nزن گفت : خدا تو را بيامرزد . پس رو به شوهرش كرد كه : بشنو .\r\nپس ديراني آمد وقصهء خود را نقل كرد وگفت : در شب ، آن زن را بيرون كردم ، مىترسم كه درنده‌اى أو را دريده باشد وكشته شده باشد به تقصير من .\r\nگفت : خدا تو را بيامرزد ، بنشين .\r\nپس غلام آمد وقصهء خود را نقل كرد .\r\nزن به ديراني گفت كه : بشنو . پس گفت : خدا تو را بيامرزد .\r\n\r\n","description":"","footnote":"","page_name":" 1332 ","page_number":524},
  {"content":"\r\n\r\nپس آن مرد دار كشيده آمد وقصهء خود را نقل كرد .\r\nزن گفت : خدا تو را نيامرزد ؛ چون أو بىسبب در برابر نيكى بدى كرده بود .\r\nپس آن زن عابده رو به شوهر خود كرد وگفت : من زن توام ، آنچه شنيدى همه قصهء من بود ، مرا ديگر احتياجى به شوهر نيست ، مىخواهم كه اين كشتى پرمال را متصرف شوى ومرا در اين جزيره بگذارى كه عبادت خدا كنم ، مىبينى كه از دست مردان چه كشيده‌ام .\r\nپس شوهر أو را گذاشت وكشتى را با مال متصرف شد ، پادشاه وأهل مملكت همگى برگشتند « 1 » .\r\nوابن بابويه رحمة اللّه به سند معتبر از حضرت علي بن الحسين عليه السّلام روايت كرده است كه : در بني إسرائيل شخصي بود كار أو اين بود كه قبرهاى مردم را مىشكافت وكفن مردگان را مىدزديد ، پس يكى از همسايگان أو بيمار شد ترسيد كه چون بميرد آن كفن دزد كفن أو را بربايد ، پس أو را طلبيد وگفت : من با تو چگونه بودم در همسايگى ؟\r\nگفت : همسايهء نيكى بودى براي من .\r\nگفت : به تو حاجتي دارم .\r\nگفت : بگو كه حاجت تو برآورده است .\r\nپس دو كفن را بيمار به نزد أو گذاشت گفت : هر يك را كه مىخواهى وبهتر است براي خود بردار ديگرى را بگذار كه مرا در آن كفن كنند ، چون مرا دفن نمايند قبر مرا مشكاف ومرا عريان مكن .\r\nپس آن نبّاش از گرفتن كفن ابا نمود وبيمار مبالغه نمود تا أو كفن بهتر را برداشت .\r\nچون آن شخص مرد وأو را دفن نمودند ، نبّاش با خود گفت : اين مرد بعد از مردن چه مىداند كه من كفنش را برداشته‌ام يا گذاشته‌ام ، پس آمد وقبرش را شكافت ، ناگاه صدائى شنيد كه كسى بانگ بر أو زد كه : مكن .\r\nپس ترسيد كفن را گذاشت وبرگشت وبه فرزندان خود گفت : من چگونه پدرى بودم\r\n\r\n\r\n","description":"","footnote":"\r\n( 1 ) . كافى 5 / 556 .\r\n","page_name":" 1333 ","page_number":525},
  {"content":"\r\n\r\nبراي شما ؟\r\nگفتند : نيكو پدرى بودى .\r\nگفت : حاجتي به شما دارم ، مىخواهم حاجت مرا برآوريد .\r\nگفتند : بگو ، آنچه فرمائى چنين خواهيم كرد .\r\nگفت : مىخواهم كه چون بميرم مرا بسوزانيد ، چون سوخته شوم استخوانهاى مرا بكوبيد ودر هنگامى كه باد تندى آيد نصف آن خاكستر را به جانب صحرا به باد دهيد ونصف ديگر را به جانب دريا .\r\nگفتند : چنين خواهيم كرد .\r\nپس چون مرد هر چه وصيت كرده بود بجا آوردند ، در آن حال حق تعالى به صحرا فرمود كه : آنچه در توست جمع كن ، وبه دريا فرمود كه : آنچه در توست جمع كن ، پس آن شخص را زنده كرد وبازداشت وفرمود كه : تو را چه باعث شد كه چنين وصيتي كردى ؟\r\nگفت : بعزت تو سوگند كه از ترس تو چنين كردم .\r\nپس حق تعالى فرمود : چون از خوف من چنين كردى خصمان تو را از تو راضى مىگردانم وخوف تو را به ايمنى مبدّل مىسازم وگناهان تو را مىآمرزم « 1 » .\r\nوبه سند معتبر از امام محمد باقر عليه السّلام منقول است كه : زن زناكارى در ميان بني إسرائيل بود كه بسيارى از جوانان بني إسرائيل را مفتون خود ساخته بود ، روزى بعضي از آن جوانان گفتند كه : اگر فلان عابد مشهور اين را ببيند فريفته خواهد شد .\r\nآن زن چون اين سخن را شنيد گفت : واللّه كه به خانه نروم تا أو را از راه نبرم .\r\nپس همان شب قصد خانهء آن عابد كرد ودر را كوفت وگفت : اى عابد ! مرا امشب پناه ده كه در سراى تو شب به روز آورم .\r\nعابد ابا نمود ، زن گفت كه : بعضي از جوانان بني إسرائيل با من قصد زنا دارند واز ايشان گريخته‌ام ، اگر در را نمىگشائى ايشان مىرسند وفضيحت به من مىرسانند .\r\n\r\n\r\n","description":"","footnote":"\r\n( 1 ) . امالى شيخ صدوق 268 .\r\n","page_name":" 1334 ","page_number":526},
  {"content":"\r\n\r\nعابد چون اين سخن را شنيد در را گشود ، پس چون زن به خانه در آمد جامه‌هاى خود را گشود وافكند ، چون عابد حسن وجمال أو را مشاهده نمود ، شهوت عنان اختيار از دست أو ربود ، وقتي خبر شد كه دست خود را بر بدن آن زن ديد ، پس در همان ساعت متذكر شد ودست از أو برداشت وديگى در بار داشت كه آتش در زير آن مىسوخت ، رفت ودست خود را در زير ديگ گذاشت ، زن گفت كه : چه كار مىكنى ؟\r\nگفت : دست خود را مىسوزانم به آتش دنيا شايد كه نجات يابم از آتش عقبى .\r\nزن بيرون شتافت وبه بني إسرائيل خبر كرد : عابد را دريابيد كه دست خود را سوخت .\r\nپس بني إسرائيل بسوى خانهء عابد دويدند ، وقتي رسيدند كه دستش تمام سوخته بود « 1 » .\r\nوبه سند معتبر از حضرت صادق عليه السّلام منقول است كه : عابدى در بني إسرائيل بود كه از زنان دورى مىكرد ، به اين سبب از شرّ شيطان أيمن گرديده بود ، پس شبى از شبها زنى در سراى أو مهمان شد به آن سبب خانهء خاطرش محلّ وساوس شيطان گرديد ، هر چند وساوس آن ملعون بر أو غالب مىشد انگشتى از انگشتان خود را نزديك آتش مىبرد كه آتش جهنم را به ياد آورد وبه ياد آتش قيامت وسوسهء شيطان را به باد مىداد وشعلهء آتش شهوت را فرو مىنشانيد ، وپيوسته در اين كار بود تا صبح ؛ چون صبح طالع شد به آن زن گفت : بيرون رو كه بد مهمانى بودى تو از براي ما در اين شب « 2 » .\r\nدر حديث معتبر ديگر منقول است كه : شخصي در خدمت حضرت صادق عليه السّلام وصف عبادت وتديّن شخصي كرد ، حضرت پرسيد : عقلش چگونه است ؟\r\nگفت : نمىدانم .\r\nفرمود كه : ثواب به قدر عقل مىباشد ، بدرستى كه عابدى در بني إسرائيل بود كه در جزيره‌اى از جزيره‌هاى دريا عبادت خدا مىكرد وآن جزيره بسيار سبز وخرم بود\r\nو \r\n\r\n","description":"","footnote":"\r\n( 1 ) . قصص الأنبياء راوندى 183 .\r\n( 2 ) . قصص الأنبياء راوندى 184 .\r\n","page_name":" 1335 ","page_number":527},
  {"content":"\r\n\r\nآبهاى پاكيزه ودرختان بسيار داشت ، پس روزى ملكي از ملائكة بر آن عابد گذشت وعبادت أو را پسنديد پس گفت : پروردگارا ! ثواب عبادت اين بندهء خود را به من بنما .\r\nچون خدا ثواب أو را به ملك نمود ، ملك ثواب را كم شمرد در برابر عبادت أو ، پس حق تعالى وحى نمود بسوى آن ملك كه : برو وبا أو مصاحب شو .\r\nپس ملك به صورت آدمي شد وبه نزد أو آمد ، پس عابد از أو پرسيد كه : تو كيستى ؟\r\nگفت : من مرد عابدى هستم ، شنيدم وصف اين مكان را ووصف عبادت تو را وآمده‌ام كه در اين مكان با تو عبادت كنم .\r\nپس در تمام اين روز با أو بود ، چون روز ديگر شد ملك به أو گفت كه : اين محلّ تو جاى دلگشائى است ، سزاوار نيست مگر از براي عبادت كردن .\r\nعابد گفت : اين مكان ما يك عيب دارد .\r\nملك گفت كه : آن عيب چيست ؟\r\nعابد گفت : عيبش آن است كه خداى ما را حماري نيست كه در اين مكان از براي أو بچرانيم كه اين علفها ضايع نشود .\r\nپس ملك گفت كه : خدا را احتياجى به اين علفها وحمار نمىباشد .\r\nگفت : اگر حمار مىداشت اين علفها ضايع نمىشد .\r\nپس حق تعالى وحى نمود بسوى آن ملك كه : من ثواب أو را به قدر عقل أو دادم « 1 » .\r\nبه سند حسن از حفص بن البختري منقول است كه گفت : من مدتي به حج نرفتم ، چون به خدمت حضرت امام جعفر صادق عليه السّلام رسيدم فرمود كه : چرا دير به حج آمدى ؟\r\nعرض كردم : فداى تو شوم كفيل وضامن شخصي شدم وأو وفا نكرد به عهد خود ومال را نداد واز من مطالبه كردند ، به اين سبب به حج نتوانستم آمد .\r\nفرمود كه : تو را با ضامن شدن چه كار است ؟ مگر نمىدانى كه ضامن شدن هلاك كرد قرنهاى گذشته را ؟ پس فرمود : جماعتى گناه بسيار كردند واز گناه خود بسيار خائف\r\nو \r\n\r\n","description":"","footnote":"\r\n( 1 ) . كافى 1 / 12 ؛ امالى شيخ صدوق 341 .\r\n","page_name":" 1336 ","page_number":528},
  {"content":"\r\n\r\nترسان بودند ، پس جماعت ديگر آمدند وگفتند : گناهان شما بر ما ، پس خدا بر اين جماعت عذاب فرستاد وفرمود كه : آنها از من ترسيدند وشما جرأت كرديد بر من « 1 » .\r\nبه سند معتبر از أبو حمزهء ثمالى منقول است كه : در زمان گذشته مردى بود از فرزندان پيغمبران ومال بسيار داشت وانفاق مىنمود از آن مال بر ضعيفان ومسكينان ومحتاجان ، وچون آن مرد فوت شد زنش نيز از مال أو به نحوى كه أو خود صرف مىكرد انفاق كرد ، پس در اندك زماني آن مال تمام شد واز آن مرد طفلى مانده بود ، چون بزرگ شد بر هر كه مىگذشت رحمت مىفرستادند بر پدرش ودعا مىكردند كه خدا أو را خيّر وبخشنده ونيكوكار گرداند .\r\nپس آن پسر به نزد مادر خود آمد وگفت : چگونه بود حال پدر من كه بر هر كه مىگذرم ترحّم مىكند بر پدر من ومرا دعا مىكند ؟\r\nمادرش گفت : پدر تو مرد شايسته‌اى بود ، مال فراوان داشت وخرج مىكرد در راه خدا وبه ضعيفان وأهل مسكنت وأرباب حاجت بسيار مىداد ، چون أو مرد من نيز چنان كردم ومال به زودى تمام شد .\r\nپسر گفت : اى مادر ! سببش آن است كه پدرم ثواب داشت در آنچه مىكرد وتو نامشروع كردى ومستحقّ عقاب بودى در آنچه كردى .\r\nگفت : چرا اى فرزند ؟\r\nگفت : براي آنكه پدرم مال خود را مىداد وتو مال ديگرى را مىدادى .\r\nمادر گفت : راست گفتى اى فرزند ، گمان ندارم كه تو بر من تنگ بگيرى ومرا حلال نكنى .\r\nپسر گفت : تو را حلال كردم ، آيا چيزى دارى كه من آن را مايه كنم واز فضل خدا طلب كنم شايد خدا گشادگى در أحوال ما بدهد .\r\nگفت : صد درهم دارم .\r\n\r\n\r\n","description":"","footnote":"\r\n( 1 ) . كافى 5 / 103 .\r\n","page_name":" 1337 ","page_number":529},
  {"content":"\r\n\r\nپسر گفت : اگر خدا خواهد كه بركت دهد در چيزى بركت مىدهد هر چند آن مال كم باشد .\r\nپس آن صد درهم را گرفت وبه قصد طلب روزى خدا بيرون آمد ، پس رسيد به مرد خوش‌روئى كه آثار صلاح ونيكى در أو ظاهر بود ومرده بود وبر سر راه افتاده بود ، آن پسر چون أو را بر آن حال ديد با خود گفت كه : كدام تجارت بهتر است از آنكه اين مرد صالح را بردارم وبشويم وغسل بدهم وكفن بكنم وبر أو نماز بگزارم وأو را دفن كنم ؟ پس چنان كرد وهشتاد درهم در تجهيز أو خرج كرد وبيست درهم در دست أو ماند ، پس باز روانه شد به قصد طلب فضل ونعمت خدا تا آنكه به مردى رسيد ، آن مرد از أو پرسيد : به كجا مىروى اى بندهء خدا ؟\r\nگفت : مىروم كه طلب كنم فضل وروزى ونعمت خدا را .\r\nگفت : چه مبلغ مايه همراه دارى ؟\r\nگفت : بيست درهم .\r\nگفت : چه نفع مىبخشد تو را در آن مطلبي كه تو دارى ؟\r\nآن جوان گفت كه : اگر خدا خواهد چيزى را بركت بدهد مىدهد هر چند اندك باشد .\r\nگفت : راست گفتى ، اگر من تو را به امرى راهنمائى كنم مرا شريك خود مىگردانى كه هر سودى كه بهم رسانى نصف آن را به من دهى ؟\r\nآن جوان گفت : بلى .\r\nآن مرد گفت : از اين راه كه مىروى به خانه‌اى مىرسى ، أهل آن خانه تو را تكليف ضيافت مىكنند ، پس قبول كن ومهمان ايشان بشو ، چون به خانهء ايشان داخل شوى مىنشينى پس خادم مىآيد وبراي تو طعام مىآورد وگربهء سياهى با أو همراه مىآيد پس به آن خادم بگو كه : اين گربه را به من بفروش ، أو مضايقه خواهد كرد ، تو الحاح بسيار بكن پس أو دلتنگ مىشود ومىگويد كه : گربه را به تو مىفروشم به مبلغ بيست درهم ، پس بيست درهم را بده وگربه را از أو بخر وآن گربه را ذبح كن وسرش را بسوزان ومغز سر آن گربه را بگير ومتوجه فلان شهر بشو كه پادشاه ايشان نابينا شده است وبگو كه : من معالجهء\r\n\r\n","description":"","footnote":"","page_name":" 1338 ","page_number":530},
  {"content":"\r\n\r\nپادشاه مىكنم ومترس از جماعت بسيارى كه خواهى ديد كه در آن شهر كشته است آن پادشاه وبر دار كشيده است ، زيرا كه آنها همه جمعى بوده‌اند كه به معالجهء چشم أو آمده‌اند ، چون از معالجه عاجز شده‌اند ايشان را كشته است ، پس از مشاهدهء آنها مترس وبگو كه : من معالجه مىكنم ، وهر چه خواهى از براي معالجه شرط كن بر پادشاه ، پس روز أول يك ميل از مغز سر آن گربه در چشم أو بكش واثر نفع ظاهر خواهد شد واگر بگويد زيادة بكش قبول مكن ، ودر روز دوم نيز يك ميل بكش اگر تكليف زيادة كند قبول مكن ، وهمچنين در روز سوم .\r\nپس آن جوان رفت ومهمان آن جماعت شد وگربه را به مبلغ بيست درهم خريد وبه آن شهر داخل شد واظهار معالجهء پادشاه كرد ، ودر روز أول يك ميل از مغز سر آن گربه در چشم پادشاه كشيد اثر نفع ظاهر شد ، ودر روز دوم اندكى مىديد ودر روز سوم بينا شد وچشمش به حالت أول برگشت ، پس پادشاه به أو گفت كه : حقّ بسيار بر من دارى وپادشاهى مرا به من برگردانيدى ومن به جزاى آن دختر خود را به تو مىدهم .\r\nآن جوان گفت : من مادرى دارم واز أو جدا نمىتوانم شد .\r\nپادشاه گفت : دختر مرا بگير وهر قدر كه خواهى نزد من بمان وهرگاه كه ارادهء رفتن كنى دختر مرا با خود ببر .\r\nپس دختر پادشاه را به عقد أو در آوردند ويك سال در نهايت عزت وشوكت ورفاهيت در ملك آن پادشاه ماند ، چون بعد از يك سال ارادهء حركت كرد ، پادشاه از همه چيز همراه أو كرد از أسب وشتر وگاو وگوسفند وظروف وامتعه وأموال وأسباب وزر بسيار ، پس بيرون آمد وبا زوجه وأموال خود روانهء ديار خود شد تا آنكه رسيد به آن موضع كه آن مرد را در آنجا ديده بود ، پس ديد كه باز آن مرد در همانجا نشسته است ، چون آن مرد أو را ديد گفت : چرا به عهد خود وفا نكردى ؟\r\nآن جوان گفت : گذشته‌ها را بر من حلال كن ، الحال آنچه دارم با تو قسمت مىكنم .\r\nپس آنچه همراه داشت به دو حصّه كرد وگفت : هر حصّه را كه مىخواهى اختيار كن ، پس يك حصّه را اختيار كرد .\r\n\r\n","description":"","footnote":"","page_name":" 1339 ","page_number":531},
  {"content":"\r\n\r\nپس آن جوان گفت كه : وفا كردم به عهد خود ؟\r\nگفت : نه .\r\nجوان گفت : چرا ؟\r\nگفت : زيرا كه زن نيز از آنها است كه در اين سفر بهم رسانيده‌اى ومن در آن شريكم .\r\nجوان گفت : راست گفتى ، همهء مال را بگير وزن را براي من بگذار .\r\nگفت : من مال تو را نمىخواهم وحصّهء خود را از آن زن مىخواهم .\r\nپس آن جوان ارّه‌اى آورد كه بر سر زن گذارد ودو حصّه كند ونصف را به أو بدهد .\r\nپس آن مرد گفت كه : اكنون وفا به شرط خود كردى ، زن ومالها همه از توست ومن ملكم ، خدا مرا فرستاده بود كه تو را خبر دهم براي آنچه كردى نسبت به آن مرده‌اى كه بر سر راه افتاده بود « 1 » .\r\nوبه سند معتبر از حضرت صادق عليه السّلام منقول است كه : عابدى در بني إسرائيل بود كه هرگز متوجه أمور دنيا نشده بود ، پس إبليس پرتلبيس صدائى از بيني خود كرد كه لشكرهاى أو همه به نزد أو جمع شدند پس گفت : كيست كه برود وفلان عابد را گمراه كند ؟\r\nپس يكى از ايشان گفت كه : من مىروم .\r\nپرسيد كه : از چه راه أو را گمراه خواهى كرد ؟\r\nگفت : از راه زنان .\r\nگفت : از تو نيست ، أو هرگز معاشرت با زنان نكرده است ولذت آن را نيافته است .\r\nپس ديگرى گفت كه : من مىروم .\r\nپرسيد : از چه راه مىروى ؟\r\nگفت : از راه شراب ولذت مطعومات .\r\nگفت : نه ، كار تو نيست ، أو را از اين راه فريب نمىتوان داد .\r\nپس ديگرى گفت : من مىروم .\r\n\r\n\r\n","description":"","footnote":"\r\n( 1 ) . اختصاص 214 .\r\n","page_name":" 1340 ","page_number":532},
  {"content":"\r\n\r\nپرسيد كه : از چه راه مىروى ؟\r\nگفت : از راه نيكى وعبادت .\r\nگفت : برو كه تو يار اوئى .\r\nپس آن شيطان به صورت مردى شد ورفت به آن مكان كه أو عبادت مىكرد ودر برابر أو ايستاد ومشغول نماز شد ، پس عابد خواب مىكرد وشيطان خواب نمىكرد ، عابد استراحت مىكرد وشيطان استراحت نمىكرد ، پس عابد به نزد آن شيطان رفت از روى شكستگى واخلاص وعمل خود را حقير مىشمرد در جنب عمل أو وگفت : به چه چيز تو را چنين قوّتى بر عبادت بهم رسيده است ؟\r\nشيطان جوابش نگفت . باز مرتبهء ديگر به نزد أو رفت والتماس كرد كه با أو سخن بگويد ، پرسيد : به چه عمل به اين مرتبه رسيده‌اى ؟\r\nگفت : اى بندهء خدا ! گناهى كردم وتوبه كردم ، هر وقتي كه آن گناه را به خاطر مىآورم قوّت بر نماز بهم مىرسانم ؟\r\nعابد گفت : بگو چه گناه كردى تا من نيز آن گناه را بكنم وتوبه كنم شايد به مرتبهء تو برسم واين قوّت را كه تو بر نماز دارى بهم رسانم .\r\nگفت : داخل شهر شو وخانهء فلان فاحشة را بپرس ودو درهم به أو بده وبا أو زنا كن .\r\nگفت : دو درهم از كجا بياورم ؟ من نمىدانم كه دو درهم چه چيز هست ، وهرگز متوجه دنيا نشده‌ام .\r\nپس شيطان از زير پاى خود دو درهم بدر آورد وبه أو داد ، پس عابد با آن جامه‌هاى عبادت متوجه شهر شد وأحوال خانهء آن فاحشة را پرسيد ، مردم نشان دادند گمان كردند كه عابد آمده است كه أو را هدايت كند .\r\nچون عابد داخل خانهء آن زن شد دو درهم را بسوى أو انداخت وگفت : برخيز ، پس آن زن برخاست وداخل خانه شد وعابد را به خانه طلبيد وگفت : اى مرد ! تو به هيئتى به پيش من آمده‌اى كه كسى به نزد مثل من با اين هيئت نمىآيد ، خبر خود را به من بگو كه به چه سبب متوجه اين كار شده‌اى ؟\r\n\r\n","description":"","footnote":"","page_name":" 1341 ","page_number":533},
  {"content":"\r\n\r\nچون عابد قصهء خود را به آن زن نقل كرد گفت : اى بندهء خدا ! ترك گناه آسانتر است از توبه كردن ، وچنين نيست كه هر كه خواهد توبه كند أو را ميسّر شود ، البتة آن مرد شيطانى بوده است كه متمثل شده بوده است براي تو ، الحال برو به جاى خود كه أو را در آنجا نخواهى ديد .\r\nپس عابد برگشت وآن زن زناكار در همان شب مرد ، چون صبح شد بر در خانهء أو نوشته شده بود كه : حاضر شويد به جنازهء فلان زن كه أو از أهل بهشت است .\r\nپس مردم به شك افتادند وسه روز أو را دفن نكردند براي شكى كه در امر أو داشتند ، پس حق تعالى وحى فرمود بسوى پيغمبرى از پيغمبران - راوي گويد كه : گويا حضرت فرمود كه : حضرت موسى عليه السّلام بود - كه : برو بر فلان فاحشة نماز كن وامر كن مردم را كه بر أو نماز كنند كه من أو را آمرزيدم وبهشت را بر أو واجب گردانيدم به سبب آنكه آن بندهء مرا از معصيت من بازداشت « 1 » .\r\n\r\n\r\n","description":"","footnote":"\r\n( 1 ) . كافى 8 / 384 .\r\n","page_name":" 1342 ","page_number":534},
  {"content":"\r\n\r\n\r\nباب سى وهفتم در بيان أحوال بعض از پادشاهان زمين است\r\n\r\n","description":"","footnote":"","page_name":" 1343 ","page_number":535},
  {"content":"\r\n . \r\n","description":"","footnote":"","page_name":" 1344 ","page_number":536},
  {"content":"\r\n\r\nحق تعالى مىفرمايد :  أَ هُمْ خَيْرٌ أَمْ قَوْمُ تُبَّعٍ وَالَّذِينَ مِنْ قَبْلِهِمْ أَهْلَكْناهُمْ إِنَّهُمْ كانُوا مُجْرِمِينَ  « 1 » يعنى : « آيا كفار قريش بهترند - به حسب دنيا - يا قوم تبّع وآنان كه پيش از ايشان بودند هلاك كرديم ايشان را ، بدرستى كه ايشان بودند گناهكاران » .\r\nبدان كه خلاف است كه آيا تبّع ايمان آورد يا بر كفر مرد ؟ بعضي گفته‌اند كه مراد از آيهء كريمه تبّع وقوم اوست كه خدا همه را هلاك كرد ؛ وبعضي گفته‌اند كه تبّع ايمان آورد وقومش بر كفر ماندند وبه عذاب الهى هلاك شدند ، اين قول أقوى است چنانچه به سند معتبر از حضرت صادق عليه السّلام منقول است كه تبّع به أوس وخزرج گفت كه : شما در اينجا باشيد - يعنى در مدينه - تا بيرون آيد پيغمبر آخر الزمان صلّى اللّه عليه وآله وسلّم ، واگر من أو را دريابم خدمت أو خواهم كرد وبا أو خروج خواهم كرد « 2 » .\r\nعامه از حضرت رسول صلّى اللّه عليه وآله وسلّم روايت كرده‌اند كه فرمود : دشنام مدهيد تبّع را كه أو مسلمان شد « 3 » . از كعب الأحبار روايت كرده‌اند كه : أو نيكو مرد صالحي بود وخدا قوم أو را مذمّت كرده است وأو را مذمّت نكرده است « 4 » .\r\nوبه سند معتبر از حضرت امام رضا عليه السّلام منقول است كه شخصي از أهل شام از حضرت أمير المؤمنين عليه السّلام پرسيد كه : تبّع را چرا تبّع مىگفتند ؟\r\nفرمود : زيرا كه در أول پسرى بود كاتب ونويسندهء پادشاهى بود كه پيش از أو بود ، پس\r\n\r\n\r\n","description":"","footnote":"\r\n( 1 ) . سورهء دخان : 37 .\r\n( 2 ) . مجمع البيان 5 / 66 ؛ وروايت امام صادق عليه السّلام در مناقب ابن شهرآشوب 1 / 39 آمده است .\r\n( 3 ) . تفسير فخر رازي 27 / 248 ؛ تفسير بغوى 4 / 154 .\r\n( 4 ) . مجمع البيان 5 / 66 ؛ تفسير بغوى 4 / 153 .\r\n","page_name":" 1345 ","page_number":537},
  {"content":"\r\n\r\nهرگاه نامه‌اى از براي پادشاه مىنوشت در اولش مىنوشت « بسم اللّه الّذي خلق صبحا وريحا » يعنى : « ابتدأ مىكنم وتبرك واستعانت مىجويم به نام خداوندى كه صبح وباد را أو آفريده است » پس پادشاه مىگفت كه : بنويس نامه را وابتدأ كن به نام ملك رعد ، وأو مىگفت كه : ابتدأ نمىكنم مگر به اسم خداى خود وبعد از آن هر حاجت كه دارى مىنويسم ، پس حق تعالى به جزاى اين عمل پادشاهى آن پادشاه را به أو منتقل گردانيد ومردم أو را متابعت كردند در پادشاهى أو يا در دين أو ، پس به اين سبب أو را تبّع گفتند « 1 » .\r\nودر حديث حسن از إسماعيل بن جابر منقول است كه گفت : در ميان مكة ومدينه با رفيق خود همراه بودم ، پس در باب أنصار سخن گفتيم ، بعضي گفتند كه از قبيله‌هاى مختلف جمع شده‌اند وبعضي گفتند از أهل يمن‌اند ، تا آنكه رسيديم به خدمت حضرت صادق عليه السّلام ، آن حضرت در سايهء درختى نشسته بود .\r\nچون نشستيم از باب اعجاز پيش از آنكه ما سؤال كنيم فرمود كه : تبّع از جانب عراق آمد وعلما وفرزندان پيغمبران با أو همراه بودند ، چون رسيد به اين وادى كه از قبيلهء هذيل بود گروهى از بعضي قبايل بسوى أو آمدند وگفتند : تو مىروى بسوى أهل بلدي كه مدتها است كه مردم را بازى مىدهند وشهر خود را حرم نام كرده‌اند وخانه‌اى ساخته‌اند وآن را خانهء پروردگار خود گردانيده‌اند - ومراد ايشان شهر مكة وخانهء كعبه بود - پس تبّع گفت :\r\nاگر چنان باشد كه شما مىگوئيد مردان ايشان را خواهم كشت وفرزندان ايشان را أسير خواهم كرد وخانهء ايشان را خراب خواهم كرد .\r\nپس ديده‌هاى أو روان شد وبر رويش آويخته شد ، پس علما وفرزندان پيغمبران را طلبيد وگفت : فكر كنيد در امر من ومرا خبر دهيد به چه سبب اين بلا مرا عارض شد ؟\r\nپس ايشان ابا كردند از آنكه سبب آن را به أو بگويند ، پس قسم داد به ايشان ، گفتند : ما را خبر ده كه چه در خاطر خود گذرانيدى ؟\r\nگفت : در خاطر خود گذرانيدم كه چون وارد مكة شوم مردان ايشان را بكشم وذرّيّت\r\n\r\n\r\n","description":"","footnote":"\r\n( 1 ) . علل الشرايع 596 ؛ عيون أخبار الرضا 1 / 246 .\r\n","page_name":" 1346 ","page_number":538},
  {"content":"\r\n\r\nايشان را أسير كنم وخانهء ايشان را خراب كنم .\r\nگفتند : ما اين بلا را نمىدانيم مگر از اين اراده‌اى كه كرده‌اى بگذرى .\r\nگفت : چرا ؟\r\nگفتند : زيرا كه آن شهر حرم خدا است وآن خانه خانهء خدا است وساكنان آن شهر وآن خانه فرزندان إبراهيم خليلند .\r\nگفت : راست گفتيد ، اكنون چه كار بكنم كه از اين گناه بيرون آيم واين بلا از من دفع شود ؟\r\nگفتند : عزم كن بر خلاف آنچه عزم كرده بودى ، شايد اين بلا از تو دفع شود .\r\nپس عزم كرد بر تعظيم كعبه ومكة واحسان با أهل آن ، پس ديده‌هايش به جاى خود برگشت وطلبيد آن جماعت را كه أو را دلالت بر خراب كردن خانهء كعبه كرده بودند وايشان را كشت ، پس به مكة آمد وكعبه را جامه پوشانيد وسى روز به مردم طعام خورانيد وهر روز صد شتر براي أهل مكة مىكشت تا آنكه كاسه‌هاى بزرگ از گوشت پر مىكردند وبر سر كوهها مىگذاشتند براي درندگان ، وعلف ودانه در واديها وبيابانها ريختند از براي وحشيان .\r\nپس ، از مكة برگشت بسوى مدينهء طيبه وگروهى از أهل يمن را كه از قبيلهء غسّان بودند در آنجا گذاشت براي انتظار مقدم شريف پيغمبر آخر الزمان صلّى اللّه عليه وآله وسلم وأنصار از أولاد ايشانند . به روايت ديگر كعبه را جامه‌اى از نطع پوشانيد وخوشبو گردانيد « 1 » .\r\nدر روايت ديگر منقول است كه : تبّع بن حسّان چون به مدينه آمد سيصد وپنجاه نفر از يهود را كشت وخواست مدينه را خراب كند ، پس برخاست مردى از يهود كه دويست وپنجاه سال عمر أو بود گفت : اى پادشاه ! مانند تو كسى نمىبايد كه قول باطل را قبول كند ومردم را براي غضب بكشد ، تو نمىتوانى اين شهر را خراب كنى .\r\nگفت : چرا ؟\r\n\r\n\r\n","description":"","footnote":"\r\n( 1 ) . كافى 4 / 215 .\r\n","page_name":" 1347 ","page_number":539},
  {"content":"\r\n\r\nآن يهودي گفت : زيرا كه از فرزندان إسماعيل ، پيغمبرى ظاهر خواهد شد وبه اين مكان هجرت خواهد كرد .\r\nپس دست برداشت از كشتن ايشان وبه مكة رفت وكعبه را كسوه پوشانيد ومردم را اطعام كرد ، پس تبّع شعري چند خواند كه مضمون آنها اين است : شهادت مىدهم بر احمد صلّى اللّه عليه وآله وسلّم كه أو رسول است از جانب خداوندى كه آفرينندهء مخلوقات است اگر عمر من متصل شود به عمر أو هرآينه وزير وياور أو خواهم بود « 1 » .\r\nوابن شهرآشوب رحمة اللّه روايت كرده است كه : تبّع أول از آن پنج نفر بوده است كه تمام زمين را مالك شدند ودر جميع زمين گشت واز هر شهري ده نفر اختيار مىكرد از دانايان وعلماى ايشان ، چون به مكة رسيد چهار هزار نفر از علما با أو همراه بودند ، چون أهل مكة أو را تعظيم نكردند بر ايشان غضب كرد ووزيري داشت كه أو را « عمياريا » « 2 » مىگفتند ، پس در اين امر با أو مصلحت كرد ، أو گفت : ايشان جاهلند وعجبي بهم رسانيده‌اند به سبب اين خانهء كعبه ، پس پادشاه در خاطر خود عزم كرد كه كعبه را خراب كند وأهل مكة را بكشد ! پس خدا دردى بر سر ودماغ أو موكّل گردانيد كه از چشمها وگوشها وبيني ودهان أو آب گنديده جارى شد واطبّا از معالجهء أو عاجز شدند وگفتند : اين امر آسمانى است ما اين را معالجه نمىتوانيم كرد ومتفرق شدند ، چون شب شد عالمي به نزد وزير آمد وپنهان به أو گفت كه : اگر پادشاه راست بگويد كه چه نيّت در خاطر خود گذرانيده است من أو را معالجه مىكنم ، پس وزير از پادشاه رخصت طلبيد وآن عالم را در خلوت به نزد أو برد ، پس عالم به أو گفت : آيا در باب كعبه نيّت بدى كرده‌اى ؟\r\nگفت : بلى ، چنين عزم كرده بودم كه كعبه را خراب كنم واهلش را بكشم .\r\nعالم گفت : از اين نيّت بد توبه كن تا خير دنيا وآخرت براي تو حاصل شود .\r\nتبّع گفت : توبه كردم از آن نيّت كه كرده بودم .\r\n\r\n\r\n","description":"","footnote":"\r\n( 1 ) . خرايج راوندى 1 / 81 .\r\n( 2 ) . در مصدر : « عمياريسا » است .\r\n","page_name":" 1348 ","page_number":540},
  {"content":"\r\n\r\nپس در همان ساعت از آن بلا عافيت يافت وايمان آورد به خدا وبه إبراهيم خليل عليه السّلام وهفت جامه بر كعبه پوشانيد وأو أول كسى بود كه كعبه را جامه پوشانيد ، وبيرون آمد به جانب مدينه وموضع مدينه زمينى بود كه چشمهء آبى در آنجا بود ، چون به آن موضع رسيد از ميان چهار هزار عالم كه با أو بودند چهار صد نفر جدا شدند كه در آن موضع ساكن شوند وآمدند به در خانهء پادشاه وگفتند : ما از شهرهاى خود بيرون آمديم ومدتي با پادشاه گرديديم تا به اين مكان رسيديم مىخواهيم ما را رخصت دهد كه در اينجا بمانيم تا وقت مردن .\r\nپس وزير به ايشان گفت : حكمت در اين چيست كه اين را اراده كرده‌ايد ؟\r\nگفتند : اى وزير ! بدان كه شرف اين خانهء كعبه به شرف محمد صلّى اللّه عليه وآله وسلّم است كه صاحب قرآن وقبله وعلم ومنبر است وولادتش در مكة خواهد بود وبسوى اين مكان هجرت خواهد كرد واميدواريم كه ما يا أولاد ما أو را دريابيم .\r\nچون تبّع اين سخن را از ايشان شنيد عازم شد كه يك سال با ايشان بماند شايد كه سعادت ملازمت آن حضرت را دريابد وامر كرد چهار صد خانه براي آنها بنا كردند ، وبه هر يك از ايشان يك كنيز آزاد كرده از كنيزان خود تزويج نمود وهر يك را مال بسيار داد ونامه‌اى به خدمت حضرت رسول صلّى اللّه عليه وآله وسلم نوشت ، ودر آن نامه ذكر كرد ايمان به اسلام خود را وآنكه از امّت اوست واستدعا نمود كه براي أو شفاعت كند نزد حق تعالى ، ودر عنوان نامه نوشت كه : اين نامه‌اى است بسوى محمد بن عبد اللّه كه خاتم پيغمبران است ورسول پروردگار عالميان است از تبّع أول ؛ ونامه را به آن عالمي سپرد كه أو را نصيحت كرده بود ، واز مدينه بيرون رفت ومتوجه بلاد هند شد ودر « غلسان » كه شهري است از شهرهاى هند فوت شد ، ميان مردن أو وولادت حضرت رسول صلّى اللّه عليه وآله وسلّم هزار سال فاصله بود ، چون رسول خدا مبعوث شد وأكثر أهل مدينه به آن حضرت ايمان آوردند نامهء تبّع را به أبو ليلى دادند واز براي آن حضرت فرستادند ، وچون أبو ليلى به مكة رسيد آن حضرت در قبيلهء بنى سليم بود ، چون نظر مباركش بر أو افتاد فرمود : توئى أبو ليلى ؟\r\nعرض كرد : بلى .\r\n\r\n","description":"","footnote":"","page_name":" 1349 ","page_number":541},
  {"content":"\r\n\r\nفرمود : نامه تبّع أول را آورده‌اى ؟\r\nپس أبو ليلى حيران شد ؛ فرمود : بده نامه را . ونامه را گرفت وبه حضرت أمير المؤمنين عليه السّلام داد كه : بخوان ، چون نامهء تبّع را خواند حضرت سه مرتبه فرمود : مرحبا به برادر شايستهء ما ، وامر فرمود أبو ليلى را كه : برگرد بسوى مدينه « 1 » .\r\nمؤلف گويد : در ساير أحوال تبّع با أحوال بعضي از أهل جاهليت در أبواب أحوال حضرت رسول صلّى اللّه عليه وآله وسلّم مذكور خواهد شد ان شاء اللّه تعالى .\r\nوبه سند معتبر از حضرت امام محمد باقر عليه السّلام منقول است كه : سلمان فارسي رضي اللّه عنه گفت : پادشاهى بود از پادشاهان فارس كه أو را « روذين » مىگفتند وجبارى بود معاند حق وستمكار ، چون در پادشاهى خود فساد بسيار در زمين كرد حق تعالى أو را مبتلا گردانيد به درد جانب راست سر وبه مرتبه‌اى شديد شد كه مانع شد أو را از خوردن وآشاميدن ، پس به استغاثه وتذلّل آمد ووزيران خود را طلبيد واين حال را به ايشان شكايت كرد ، هر دوا كه به أو دادند نافع نيفتاد تا آنكه از تأثير دوا نااميد شد .\r\nپس در آن وقت حق تعالى پيغمبرى را مبعوث گردانيد ووحى نمود بسوى أو كه : برو به نزد روذين بندهء جبار من در هيئت اطبّا وأول أو را تعظيم نما ورفق ومدارا كن با أو وأو را اميدوار گردان كه زود شفا خواهى يافت بىآنكه دوائى بخورى يا داغى بسوزانى ، چون ببينى كه متوجه تو مىشود وسخن تو را قبول مىكند بگو دواى درد تو خون طفل شيرخواره‌اى است كه والدين أو به رضاى خود أو را بكشند بىجبرى واكراهى وسه قطره از خون أو در بيني راست خود بچكانى ، اگر چنين كنى در همان ساعت وجع تو بر طرف مىشود .\r\nچون پيغمبر به فرمودهء الهى عمل نمود وبه آن پادشاه آن دوا را گفت ، پادشاه گفت :\r\nگمان ندارم در ميان مردم چنين پدر ومادرى بهم رسند كه به رضاى خود چنين كارى بكنند .\r\n\r\n\r\n","description":"","footnote":"\r\n( 1 ) . مناقب ابن شهرآشوب 1 / 38 - 40 .\r\n","page_name":" 1350 ","page_number":542},
  {"content":"\r\n\r\nفرمود : اگر عطيهء بسيارى بدهى به اين مطلب مىرسى .\r\nپس پادشاه در اين باب رسولان به أطراف فرستاد كه چنين طفلى پيدا كنند ، بعد از تفحّص بسيار مرد وزنى پريشان يافتند كه فرزندى تازه متولد شده بود از ايشان وبه سبب بسيارى مال كه به ايشان وعده مىكردند وكثرت احتياج ايشان به مال به اين راضى شدند كه آن فرزند را بكشند ، چون ايشان را به نزد پادشاه آوردند پادشاه طاس نقره‌اى طلبيد وكاردى ، ومادر را گفت : طفلت را در دامن خود نگاهدار تا پدر أو را ذبح كند ، پس در اين حال خدا آن طفل را به قدرت كاملهء خود به سخن آورد وگفت : اى پادشاه ! بازدار پدر ومادر مرا از كشتن من كه بد پدر ومادرى هستند ايشان براي من ، اى پادشاه ! طفل ضعيف را هرگاه ستمى مىرسد پدر ومادر دفع ستم از أو مىكنند وايشان خود ستم بر من مىكنند ، پس زنهار كه يارى ايشان مكن بر ظلم من .\r\nپس پادشاه را ترس عظيم رو داد وآن درد از أو برطرف شد ، در همان ساعت به خواب رفت ، در خواب ديد كه شخصي به أو گفت : حق تعالى آن طفل را به سخن آورد ومانع شد تو را ووالدين أو را از كشتن أو وأو تو را مبتلا گردانيده بود به درد شقيقه كه متنبّه شوى وترك ستم نمائى وسيرت خود را در ميان رعيت نيكو گردانى وهمان خداوند صحت را به تو برگردانيد وتو را پند داد به سخن گفتن آن طفل . پس پادشاه بيدار شد ودردى در خود نيافت دانست كه همه از جانب خدا است ، وسيرت خود را تغيير داد ودر بقيهء عمر خود به عدالت ودادرسى سلوك كرد « 1 » .\r\nابن بابويه عليه الرحمة به سند خود از أبو رافع روايت كرده است كه : جبرئيل عليه السّلام كتابي براي حضرت رسول خدا صلّى اللّه عليه وآله وسلّم آورد كه در آن كتاب أحوال جميع پيغمبران گذشته وجميع پادشاهان گذشته بود ، پس حضرت رسول صلّى اللّه عليه وآله وسلّم أحوال ايشان را مجملا نقل فرمود .\r\nابن بابويه حديث را اختصار كرده است وآنچه نقل كرده است بعضي را ما در بابهاى سابق بيان كرديم وآنچه در آنجاها بيان نشده است در اينجا ذكر مىكنيم :\r\n\r\n\r\n","description":"","footnote":"\r\n( 1 ) . قصص الأنبياء راوندى 245 .\r\n","page_name":" 1351 ","page_number":543},
  {"content":"\r\n\r\nفرمود : چون اشج بن اشجان پادشاه شد وأو را كنيس مىگفتند دويست وشصت وشش سال پادشاهى كرد ، ودر سال پنجاه ويكم سلطنت أو حضرت عيسى عليه السّلام متولد شد ، وچون عيسى عليه السّلام به آسمان رفت شمعون بن حمون صفا عليه السّلام را خليفهء خود گردانيد ، وچون شمعون به رحمت ايزدى واصل شد حضرت يحيى بن زكريا عليه السّلام به پيغمبرى مبعوث شد ودر آن وقت اردشير پسر اشكان پادشاه شد وچهارده سال وده ماه سلطنت كرد ، در سال هشتم سلطنت أو يهودان حضرت يحيى عليه السّلام را شهيد كردند پس يحيى فرزند شمعون را وصىّ خود گردانيد ، وبعد از اردشير شاپور پسرش پادشاه شد وسى سال سلطنت كرد تا خدا أو را كشت ، وعلم ونور وتفضيل حكمت واحكام خدا در آن زمان در فرزندان يعقوب پسر شمعون بود وحواريان أصحاب عيسى عليه السّلام با ايشان مىبودند .\r\nدر اين وقت بخت نصر پادشاه شد ومدت سلطنت أو صد وهشتاد وهفت سال شد وهفتاد هزار كس را بر خون يحيى عليه السّلام كشت وبيت المقدس را خراب كرد ، يهود در شهرها پراكنده شدند ، چون چهل وهفت سال از سلطنت أو گذشت عزير را خدا به پيغمبرى فرستاد بر أهل آن شهرها كه از ترس مرگ گريخته بودند وعزير را با آنها ميراند وبعد از صد سال همه را زنده كرد وايشان صد هزار كس بودند وباز همه به دست بخت نصر كشته شدند ، پس بعد از بخت نصر مهرويه پسر أو پادشاه شد وشانزده سال وبيست وشش روز سلطنت كرد ودانيال عليه السّلام را گرفت ودر چاه كرد ونقبها براي أصحاب أو كند وآتش در آن نقبها افروخت وايشان را در آتش افكند وايشانند أصحاب أخدود كه خدا در قرآن فرموده است ، پس چون حق تعالى خواست دانيال عليه السّلام را قبض روح نمايد امر فرمود أو را كه نور وحكمت خدا را به پسرش « مكيخا » پسر خود بسپارد وأو را خليفهء خود گرداند ، پس در آن وقت هرمز پادشاه شد وسى وسه سال وسه ماه وچهار روز سلطنت كرد ، وبعد از أو بهرام بيست وشش سال پادشاهى كرد ، ودر اين مدت حافظ دين وشريعت خدا مكيخا پسر دانيال عليه السّلام بود وأصحاب أو از مؤمنان وشيعيان وتصديق كنندگان بودند امّا نمىتوانستند ايمان خود را ظاهر نمايند در آن زمان وقادر نبودند كه سخن حقّى را علانيه بگويند .\r\n\r\n","description":"","footnote":"","page_name":" 1352 ","page_number":544},
  {"content":"\r\n\r\nبعد از بهرام ، پسر أو هفت سال سلطنت كرد ودر زمان أو پيغمبران منقطع شدند وفترت بهم رسيد وولىّ امر امامت ووصايت باز مكيخا بود وأصحاب مؤمن أو با أو بودند ، پس چون نزديك شد ارتحال مكيخا به دار بقا حق تعالى در خواب به أو وحى نمود كه نور وحكمت خدا را به « انشو » پسر خود بسپارد وأو را وصىّ خود گرداند ، وفترت ميان عيسى عليه السّلام ومحمد عليه السّلام چهار صد وهشتاد سال بود ودوستان خدا در آن روز در زمين فرزندان انشو بودند ، يكى بعد از ديگرى وصى وپيشوا مىشدند ، هر كه را حق تعالى مىخواست وصىّ مىنمود ، پس بعد از بهرام شاپور پسر هرمز نود ودو سال سلطنت كرد وأو أول كسى بود كه تاج ساخت وبر سر گذاشت وباز وصى در آن زمان انشو بود ، وبعد از شاپور برادر أو اردشير دو سال پادشاه بود ودر زمان أو خدا زنده كرد أصحاب كهف ورقيم را ، وخليفهء خدا در آن زمان « دسيحا » پسر انشو بود ، وبعد از اردشير شاپور پسر أو پنجاه سال سلطنت كرد وباز در زمان أو دسيحا حافظ دين خدا بود ، وبعد از شاپور يزدجرد پسر أو بيست ويك سال وپنج ماه ونوزده روز سلطنت كرد وباز خليفهء خدا در زمين دسيحا بود ، وچون خدا خواست أو را به رحمت خود ببرد وحى نمود بسوى أو در خواب كه علم خدا ونور وتفضيل حكمتها واحكام أو را بسپارد به « نسطورس » پسر خود وأو را وصىّ خود گرداند ، پس بعد از يزدجرد بهرام گور بيست وشش سال وسه ماه وهيجده روز سلطنت كرد وخليفهء خدا در زمين نسطورس بود .\r\nبعد از بهرام فيروز پسر يزدجرد پسر بهرام بيست وهفت سال پادشاه بود وخليفهء خدا در زمين باز نسطورس بود ومؤمنان آن زمان با أو مىبودند ، چون حق تعالى اراده نمود نسطورس را به جوار رحمت خود ببرد در خواب بسوى أو وحى فرمود كه علم ونور وحكمت وكتابهاى أو را بسپارد به « مرعيدا » ، وبعد از فيروز « فلاس » پسر فيروز چهار سال سلطنت كرد وباز خليفهء خدا مر عيدا بود ، وبعد از فلاس برادر أو « قباد » چهل وسه سال سلطنت كرد ، وبعد از قباد جاماسب برادر أو شصت وشش سال يا چهل وشش سال سلطنت كرد وباز حافظ دين خدا مر عيدا بود ، وبعد از جاماسب كسرى پسر قباد چهل وشش سال وهشت ماه سلطنت كرد وباز حافظ دين وشريعت الهى مرعيدا وأصحاب\r\nو \r\n","description":"","footnote":"","page_name":" 1353 ","page_number":545},
  {"content":"\r\n\r\nشيعيان مؤمن أو بودند .\r\nچون حق تعالى خواست مر عيدا را به جوار رحمت خود ببرد در خواب بسوى أو وحى نمود كه نور خدا وحكمت أو را تسليم بحيراى راهب نمايد وأو را خليفهء خود گرداند ، وبعد از كسرى هرمز پسر أو پادشاه شد ومدت سلطنت أو سى وهشت سال بود وحافظ دين خدا در آن زمان بحيرا وأصحاب مؤمن وشيعيان تصديق كنندهء أو بودند ، وبعد از هرمز كسرى كه أو را پرويز مىگفتند پادشاه شد ، باز خليفهء خدا در زمين بحيرا بود تا آنكه چون مدت غيبت حجتهاى خدا به طول انجاميد ووحى الهى منقطع شد واستخفاف كردند به نعمتهاى خدا ومستوجب غضب خدا شدند ودين خدا مندرس شد وترك نماز كردند ، قيامت نزديك شد وافتراق مذاهب بسيار شد ومردم مبتلا شدند به حيرت وظلمت جهالت ودينهاى مختلف وأمور پراكنده وراههاى مشتبه وقرنها از زمان پيغمبران گذشت وبعضي بر طريقهء پيغمبران خود ماندند وآخر ايشان بدل كردند نعمت خدا را به كفران وطاعت خدا را به ظلم وعدوان ، پس در اين وقت خدا برگزيد از براي پيغمبرى ورسالت خود از شجرهء مشرّفهء طيبه كه اختيار كرده بود آن را در علم سابق خود بر همهء قبيله‌ها ، واين سلسله را محلّ پاكان ومعدن برگزيدگان خود گردانيده بود ومحمد صلّى اللّه عليه وآله وسلّم را مخصوص گردانيد أو را به پيغمبرى وبرگزيد أو را به رسالت وبه دين أو حق را ظاهر گردانيد تا آنكه حكم حق ميان بندگان أو بكند ومحاربه كند با دشمنان خداوند عالميان ، وعلم جميع پيغمبران واوصياى گذشته را براي آن حضرت جمع كرد وزيادة بر آنها قرآن را به أو عطا كرد به زبان عربى ظاهر كننده‌اى كه راه ندارد باطل بسوى آن نه از پيش رو ونه از پشت سر ، فرستاده شده است از جانب خداوند حكيم حميد ودر قرآن بيان فرمود خبر گذشته‌ها وعلم آيندگان را « 1 » .\r\nابن بابويه رحمة اللّه از إسحاق بن إبراهيم طوسي روايت كرده است كه در سنّ نود وهفت سالگى در خانهء يحيى بن منصور نقل كرد كه : من پادشاهى را در هند ديدم كه أو را\r\n\r\n\r\n","description":"","footnote":"\r\n( 1 ) . كمال الدين وتمام النعمة 224 با چند اختلاف .\r\n","page_name":" 1354 ","page_number":546},
  {"content":"\r\n\r\n« سر بابك » « 1 » مىگفتند در شهري كه آن را « صوح » « 2 » مىگفتند ، پس از أو پرسيدم : چند سال از عمر تو گذشته است ؟\r\nگفت : نهصد وبيست وپنج سال - ومسلمان بود - وگفت : حضرت رسول صلّى اللّه عليه وآله وسلّم ده نفر از أصحاب خود را به نزد من فرستاد كه حذيفة بن اليمان وعمرو بن العاص وأسامة بن زيد وأبو موسى اشعرى وصهيب رومى وسفينة وغير ايشان در ميان آنها بودند ومرا دعوت به اسلام كردند ومن أجابت نمودم ومسلمان شدم ونامهء آن حضرت را بوسيدم .\r\nپس من گفتم : با اين ضعف چگونه نماز مىكنى ؟\r\nگفت : حق تعالى مىفرمايد  الَّذِينَ يَذْكُرُونَ اللَّهَ قِياماً وَقُعُوداً وَعَلى جُنُوبِهِمْ  « 3 »\r\nگفتم : خوراك تو چيست ؟\r\nگفت : آب گوشت با گندنا .\r\nگفتم : آيا از تو چيزى جدا مىشود ؟\r\nگفت : هفته‌اى يك مرتبه چيز كمي دفع مىشود .\r\nپس أحوال دندانهاى أو را پرسيدم ؟\r\nگفت : بيست مرتبه آنها را افكنده‌ام واز نو بدر آورده‌ام . ودر طويلهء أو چهارپائى ديدم از فيل بزرگتر كه أو را « زندفيل » مىگفتند ، پرسيدم : چه مىكنى اين جانور را ؟\r\nگفت : رخت خدمتكاران را بر آن بار مىكنند وبراي گازران مىبرند كه بشويند .\r\nوچهار سال راه طول مملكت أو وچهار سال راه عرض آن بود ، وشهري كه پايتخت أو بود پنجاه فرسخ در پنجاه فرسخ بود ، وبر در هر دروازه از دروازه‌هاى شهر أو صد وبيست هزار لشكر حاضر بودند كه چون حادثه رو مىداد محتاج نبودند به آنكه استعانت از لشكرهاى ديگر بجويند ، وجاى أو در وسط شهر بود .\r\nشنيدم كه مىگفت : داخل بلاد مغرب شده‌ام وبه ريگ بيابان عالج رسيده‌ام ورفته‌ام\r\n\r\n\r\n","description":"","footnote":"\r\n( 1 ) . در مصدر : « سر بأنك » .\r\n( 2 ) . در مصدر : « قنّوج » .\r\n( 3 ) . سورهء آل عمران : 191 .\r\n","page_name":" 1355 ","page_number":547},
  {"content":"\r\n\r\nبسوى شهر قوم موسى - يعنى جابلقا - وبأم خانه‌هاى ايشان هموار است ؛ خرمن جو وگندم ومأكولات ايشان هميشه در بيرون شهر است ، آنچه مىخواهند از براي قوت خود برمىدارند وباقي را در بيرون شهر مىگذارند ، وقبرهاى ايشان در خانه‌هاى ايشان است ، وباغهاى ايشان دو فرسخ از شهر ايشان دور است ، ودر ميان ايشان مرد پير وزن پير نيست ، بيمارى در ميان ايشان نمىباشد تا وقت مرگ .\r\nبازارهاى ايشان گشوده است ، هر كه چيزى مىخواهد مىرود ومىكشد وبرمىدارد وقيمتش را در آنجا مىگذارد وصاحبش حاضر نيست ، در وقت نماز همه حاضر مىشوند در مسجد ونماز مىكنند وبر مىگردند ؛ در ميان ايشان خصومت ونزاع نمىباشد ، سخنى بغير از ياد خدا ونماز وياد مرگ نمىگويند « 1 » .\r\nمؤلف گويد : قصص معمّران را در كتاب أحوال حضرت قائم عليه السّلام ان شاء اللّه بيان خواهيم كرد ، واز جملهء قصص أنبياء قصهء يوذاسف است ، چون طولى داشت در كتاب « عين الحياة » بيان كرده بوديم ونبوت أو به حديث معتبر ثابت نبود ، لهذا در اينجا ايراد نكرديم وهر كه خواهد بر آن قصص مطّلع بشود به كتاب « عين الحياة » رجوع نمايد .\r\n\r\n\r\n","description":"","footnote":"\r\n( 1 ) . كمال الدين وتمام النعمة 642 .\r\n","page_name":" 1356 ","page_number":548},
  {"content":"\r\n\r\n\r\nباب سى وهشتم در بيان قصهء هاروت وماروت است\r\n\r\n","description":"","footnote":"","page_name":" 1357 ","page_number":549},
  {"content":"\r\n . \r\n","description":"","footnote":"","page_name":" 1358 ","page_number":550},
  {"content":"\r\n\r\nحق تعالى مىفرمايد  وَما أُنْزِلَ عَلَى الْمَلَكَيْنِ بِبابِلَ هارُوتَ وَمارُوتَ  « 1 » گفته‌اند :\r\nمراد آن است كه : « شياطين تعليم مىكردند مردم را آنچه فرستاده شده بود از سحر بر دو ملك كه در زمين بابل بودند كه نام ايشان هاروت وماروت بود » « 2 » ،  وَما يُعَلِّمانِ مِنْ أَحَدٍ حَتَّى يَقُولا إِنَّما نَحْنُ فِتْنَةٌ فَلا تَكْفُرْ  « 3 » « ونمىآموختند سحر را به احدى تا مىگفتند به أو كه : نيستيم ما مگر فتنه وامتحانى براي مردم پس كافر مشو بعمل كردن به سحر » ،  فَيَتَعَلَّمُونَ مِنْهُما ما يُفَرِّقُونَ بِهِ بَيْنَ الْمَرْءِ وَزَوْجِهِ  « 4 » « پس مىآموختند از ايشان آنچه جدائى مىافكندند به سبب آن ميان آدمي وجفت أو » .\r\nعلي بن إبراهيم وعياشى رحمهما اللّه در تفسيرهاى خود به سند حسن از امام محمد باقر عليه السّلام روايت كرده‌اند كه : ملائكة نازل مىشدند هر روز وهر شب براي حفظ اعمال أوساط أهل زمين از فرزندان آدم واعمال ايشان را مىنوشتند وبه آسمان بالا مىبردند ، پس به فرياد آمدند أهل آسمان از گناهان أهل زمين وعيب مىكردند در ميان خود أهل زمين را به آنچه مىشنيدند ومىديدند از ايشان از افترا بستن ايشان بر خدا وجرأت ايشان بر معصيت حق تعالى ، پس خدا را تنزيه كردند از آنچه خلق به أو نسبت مىدهند وبه آن وصف مىكنند ، وگروهى از ملائكة گفتند : پروردگارا ! به غضب نمىآئى از آنچه خلق تو در زمين مىكنند واز آنچه در حقّ تو افترا مىكنند وبغير حق به تو نسبت مىدهند ، واز آنچه\r\n\r\n\r\n","description":"","footnote":"\r\n( 1 ) . سورهء بقره : 102 .\r\n( 2 ) . مجمع البيان 1 / 174 .\r\n( 3 ) . سورهء بقره : 102 .\r\n( 4 ) . سورهء بقره : 102 .\r\n","page_name":" 1359 ","page_number":551},
  {"content":"\r\n\r\nنافرمانى تو مىكنند بعد از آنكه نهى كرده‌اى ايشان را از آنها وتو حلم مىكنى با ايشان وحال آنكه در قبضهء قدرت تواند ودر نعمت وعافيت تو تعيّش مىكنند ؟\r\nپس حق تعالى خواست بنمايد به ملائكة قدرت كاملهء خود را وجارى بودن امر خود را در خلق خود ، وبشناساند به ملائكة نعمت خود را بر ايشان كه ايشان را از گناه معصوم گردانيده وخلقت ايشان را از ساير خلقتها امتياز داده وايشان را مجبول بر طاعت گردانيده وشهوت معصيت در ايشان قرار نداده است ، پس وحى فرمود بسوى ملائكة كه : از ميان خود دو ملك اختيار كنيد تا ايشان را به زمين بفرستم وايشان را به طبيعت انسان بگردانم ودر ايشان شهوت خوردن وآشاميدن وجماع كردن وحرص وطول امل قرار دهم مثل آنچه در طبيعت بشر قرار داده‌ام تا ايشان را امتحان كنم به طاعت خود .\r\nپس ملائكة هاروت وماروت را در ميان خود اختيار كردند وايشان زيادة از ساير ملائكة عيب مىكردند فرزندان آدم را وطلب نزول عذاب بر ايشان بيش از سايرين مىكردند ، پس حق تعالى وحى فرمود بسوى ايشان كه : در شما شهوت خوردن وآشاميدن وجماع كردن وحرص وطول امل قرار دادم چنانچه در بني آدم ، پس چيزى در پرستيدن شريك من مگردانيد ومكشيد كسى را كه من حرام كرده‌ام كشتن أو را وزنا مكنيد وشراب مخوريد . پس حجابهاى آسمانها را گشود تا قدرت خود را به ملائكة بنمايد وايشان را به صورت ولباس انسان به زمين فرستاد .\r\nپس فرمود : آمدند در ناحيهء شهر بابل ، چون به زمين رسيدند بنائي به نظر ايشان در آمد ورفتند به جانب آن بنا ، چون به آن قصر رسيدند زنى را ديدند جميله وخوش‌رو وخوشبو كه به أنواع زينتها خود را آراسته وبا روى باز بسوى ايشان مىآيد ، چون نظر كردند بسوى أو وبا أو سخن گفتند ونيك در أو نگريستند به جهت آن شهوتي كه در ايشان مقرر شده بود عاشق آن زن شدند وبا يكديگر در آن باب مشورت كردند ونهى خدا را به ياد خود آوردند واز أو گذشتند ، چون اندكى راه رفتند شهوت بر ايشان غالب شد وايشان را برگردانيد ، پس بسوى آن زن برگشتند در نهايت بىتابى وبىقرارى وأو را به زنا خواندند .\r\nآن زن گفت : من ديني دارم كه به آن دين اعتقاد دارم ، وموافق دين خود مرا روا نيست\r\n\r\n","description":"","footnote":"","page_name":" 1360 ","page_number":552},
  {"content":"\r\n\r\nبا شما نزديكى كنم تا به دين من در نيائيد .\r\nگفتند : دين تو چيست ؟\r\nگفت : من خدائى دارم كه هر كه أو را مىپرستد وسجده براي أو مىكند ، من مىتوانم أجابت أو كرد به هر چه از من بطلبد .\r\nگفتند : خداى تو چيست ؟\r\nگفت : اين بت .\r\nپس به يكديگر نظر كردند وگفتند : اكنون دو گناه از گناهانى كه خدا ما را نهى فرمود رو داد : يكى شرك وديگرى زنا ، پس با يكديگر مشورت كردند وآخر شهوت بر ايشان غالب شد وگفتند : قبول كرديم .\r\nپس گفت : اگر راضى شديد كه بت را سجده كنيد آن قرباني دارد ، تا شراب نخوريد سجدهء بت از شما مقبول نيست ، وموافق دين من آن است كه أول شراب بخوريد وآخر سجدهء بت بكنيد .\r\nپس با يكديگر مشورت كردند وگفتند : اكنون سه گناه از آنها كه خدا نهى فرموده بود پيش آمد : شراب خوردن وزنا كردن وبت پرستيدن ؛ پس گفتند به آن زن كه : چه بلاى عظيم بودى تو براي ما ، آنچه گفتى قبول كرديم .\r\nپس شراب خوردند وبت را سجده كردند ، چون متوجه مقاربت با أو شدند وايشان براي أو وأو براي ايشان مهيّا شدند ، ناگاه سائلى از در درآمد كه سؤال بكند ، چون ايشان أو را ديدند ترسيدند ، آن سائل گفت : وضع شما آدمي را به شك مىاندازد كه چنين خائف وترسان زن جميلهء خوشبوئى را به چنين جاى خلوتى آورده‌ايد ، شما بد مردمى هستيد ؛ اين را گفت وبيرون رفت .\r\nآن زن گفت : بخداى خود سوگند مىخورم كه نمىگذارم نزديك من آئيد وحال آنكه اين مرد مطّلع شد بر حال من وشما وجاى شما را دانست والحال مىرود ومن وشما را رسوا مىكند ، أول أو را بكشيد كه ما را رسوا نكند وبعد از آن با اطمينان خاطر بيائيد وآنچه خواهيد بكنيد .\r\n\r\n","description":"","footnote":"","page_name":" 1361 ","page_number":553},
  {"content":"\r\n\r\nپس از پى بىآن مرد رفتند وأو را كشتند وبرگشتند ، چون به آن موضع آمدند آن زن را نديدند وجامه‌ها از بدنشان فرو ريخت وعريان ماندند وانگشت حسرت به دندان گزيدند ! پس حق تعالى وحى نمود بسوى ايشان كه : من شما را يك ساعت به زمين فرستادم كه با خلق من باشيد ، پس در يك ساعت چهار معصيت كه شما را از آن نهى كرده بودم مرتكب شديد واز من شرم نكرديد وحال آنكه شما بيش از ساير ملائكة عيب مىكرديد أهل زمين را بر معصيت من وسعى مىكرديد در نزول عذاب من بر ايشان به سبب آنكه شما را به خلقتى آفريده بودم كه خواهش گناهان در شما نبود وشما را از معاصي نگاه مىداشتم ، اكنون كه عصمت خود را از شما بازداشتم وشما را به خود گذاشتم چنين كرديد ، الحال يا عذاب دنيا را اختيار كنيد يا عذاب آخرت را .\r\nپس يكى از ايشان گفت : متمتّع مىشويم از شهوتهاى خود در دنيا چون به دنيا آمده‌ايم تا برسيم به عذاب آخرت ، وديگرى گفت : عذاب دنيا مدتي دارد وآخر شدن دارد وعذاب آخرت دائمي است ومنقطع نمىشود ، پس اختيار نمىكنيم عذاب آخرت را كه سخت تر وابدى است بر عذاب دنياي فانى منقطع .\r\nپس عذاب دنيا را اختيار كردند وتعليم سحر مىكردند مدتي در زمين بابل ، چون سحر را به مردم تعليم كردند ايشان را خدا از زمين بالا برد ، ودر ميان هوا سرنگون آويخته‌اند ومعذّبند تا روز قيامت « 1 » .\r\nعياشى به سند ديگر روايت كرده است كه : روزى حضرت أمير المؤمنين عليه السّلام بر منبر بود در مسجد كوفه ، پس عبد اللّه بن الكوّاء از آن حضرت پرسيد : مرا خبر ده از أحوال اين ستارهء سرخ - يعنى زهره - .\r\nفرمود : روزى خدا ملائكة را مطّلع گردانيد بر أحوال فرزندان آدم وايشان مشغول معصيت بودند ، پس هاروت وماروت از ميان ملائكة گفتند : اين جماعتند كه پدر ايشان را به دست قدرت خود آفريدى وملائكة را به سجدهء أو امر فرمودى ، به اين نحو معصيت تو\r\n\r\n\r\n","description":"","footnote":"\r\n( 1 ) . تفسير عياشى 1 / 52 ؛ تفسير قمى 1 / 55 .\r\n","page_name":" 1362 ","page_number":554},
  {"content":"\r\n\r\nمىكنند ؟ !\r\nحق تعالى فرمود : شايد اگر شما را نيز مبتلا گردانم به مثل آنچه آنها را به آن مبتلا كرده‌ام شما نيز مرا معصيت كنيد چنانچه ايشان مىكنند .\r\nگفتند : نه بعزت تو سوگند كه معصيت تو نخواهيم كرد .\r\nپس خدا ايشان را به شهوتها مبتلا نمود مثل بني آدم وامر كرد ايشان را كه : چيزى را با من شريك مگردانيد ومكشيد نفسي را كه من حرام كرده‌ام كشتن أو را وزنا مكنيد وشراب مخوريد . پس ايشان را به زمين فرستاد وهر يك در ناحيه‌اى حكم مىكردند در ميان مردم ، پس اين ستاره به نزد يكى از آنها آمد به مخاصمه ودر نهايت حسن وجمال بود ، چون أو را ديد مفتون عشق أو شد وگفت : حق به جانب توست امّا حكم نمىكنم براي تو تا به من دست ندهى ؛ پس أو را وعده كرد به يك روزى وبرگشت وبه نزد ديگرى رفت به مرافعه وأو نيز مفتون أو شد وأو را به زنا تكليف كرد ، أو را نيز به همان ساعت وعده داد كه رفيقش را وعده داده بود .\r\nچون روز وعده شد هر دو نزد أو حاضر شدند پس هر يك از ديگرى شرم كردند وسرها به زير افكندند ، پس پردهء حيا را دريدند ويكى از ايشان به ديگرى گفت : آنچه تو را به اينجا آورده است مرا هم همان آورده است ، پس هر دو أو را به زنا تكليف كردند وأو ابا نمود وگفت : تا بت مرا سجده نكنيد وشراب نخوريد من راضى نمىشوم ، وايشان ابا كردند وأو مبالغه نمود تا آنكه راضى شدند وشراب خوردند واز براي بت نماز كردند ، پس گدائى داخل شد وايشان را در آنجا ديد پس آن زن گفت : اين مرد بيرون مىرود وخبر شما را نقل مىكند وشما را رسوا مىكند ، پس برخاستند وأو را كشتند .\r\nچون أو را تكليف كردند كه به نزديك ايشان آيد گفت : راضى نمىشوم مگر آنكه تعليم من كنيد آن چيزى را كه به سبب آن به آسمان بالا مىرويد - زيرا ايشان روزها ميان مردم حكم مىكردند وشبها به آسمان مىرفتند - پس ايشان ابا كردند وأو نيز ابا كرد تا آنكه راضى شدند وتعليم أو كردند ، پس آن زن تكلّم نمود به آن سخن كه تجربه كند كه ايشان راست گفته‌اند به أو ، پس همين كه تكلّم نمود به آسمان بالا رفت وايشان به حسرت در أو\r\n\r\n","description":"","footnote":"","page_name":" 1363 ","page_number":555},
  {"content":"\r\n\r\nنظر مىكردند ، ودر اين أحوال أهل آسمان نظر مىكردند بسوى ايشان واز أوضاع ايشان عبرت مىگرفتند .\r\nچون آن زن به آسمان رسيد خدا أو را مسخ كرد به صورت اين كوكب كه مىبينيد « 1 » .\r\nمؤلف گويد : عامه نيز مثل اين قصه را در أحاديث خود روايت كرده‌اند وأكثر علماى خاصه وعامه اين قصه را انكار كرده‌اند به سبب آنكه آنچه در اين قصه مذكور است منافاة دارد با عصمت ملائكة كه به آيات واخبار متواتره ثابت شده است ، بلكه ايشان دو ملك بودند كه خدا ايشان را براي امتحان مردم به زمين فرستاده بود كه به مردم تعليم سحر بكنند براي آنكه فرق كنند ميان سحر ومعجزه وبراي آنكه سحر را بشناسند كه از آن احتراز نمايند وبه ايشان مىگفتند : اين تعليم كردن ما امتحانى است براي شما مبادا اين را وسيلهء دنياي خود كنيد وسحر بكنيد وكافر شويد ، واز ايشان گناهى صادر نشد ومدتي در زمين بودند بعد از آن به آسمان رفتند .\r\nبعضي گفته‌اند ايشان ملك نبودند بلكه دو شخص بودند از أهل بابل وبه صلاح مشهور بودند ، به اين سبب ايشان را ملك مىگفتند ؛ وبعضي گفته‌اند اين قصه منافاة با عصمت ملائكة ندارد ، زيرا كه ملائكة تا به وصف ملك بودن باقي باشند معصومند ، وهرگاه حق تعالى ايشان را به صورت وحالت بشر بگرداند ملك نخواهند بود وعصمت از ايشان ممكن است كه زائل شود ، واين سخن اگر چه خالى از قوّتى نيست وليكن چون بعضي از أحاديث بر ردّ اين حديث وارد شده است واينها موافق روايات عامه است وتواريخ يهود خلاف مذهب مشهور ميان علماى شيعه است ، ودر اين باب توقف نمودن أولى است .\r\nچنانچه در تفسير امام حسن عسكرى عليه السّلام در تأويل اين آية وارد شده است كه حضرت صادق عليه السّلام فرمود : چون بعد از نوح عليه السّلام ساحران وأرباب حيل در زمين بسيار شدند ، حق تعالى دو ملك فرستاد بسوى پيغمبر آن زمان كه بيان نمايند سحر ساحران را وبيان كنند چيزى چند را كه سحر ايشان را به آن باطل توان كرد ومكر ايشان را به آن رد\r\n\r\n\r\n","description":"","footnote":"\r\n( 1 ) . تفسير عياشى 1 / 54 .\r\n","page_name":" 1364 ","page_number":556},
  {"content":"\r\n\r\nتوان كرد ، ونهى كردند ايشان را از آنكه سحر كنند به سبب آنچه مىآموزند از براي مردم ، چنانچه طبيبى گويد : فلان چيز زهر است ودفع ضرر آن به فلان دوا مىتوان كرد ، چنانچه حق تعالى فرموده است  وَما يُعَلِّمانِ مِنْ أَحَدٍ حَتَّى يَقُولا إِنَّما نَحْنُ فِتْنَةٌ فَلا تَكْفُرْ  فرمود :\r\nيعنى آن پيغمبر امر كرد آن دو ملك را كه ظاهر شوند براي فرزندان آدم به صورت دو انسان وتعليم نمايند به مردم آنچه خدا تعليم ايشان نموده است ، پس ايشان به هر كه تعليم مىكردند طريق سحر وباطل گردانيدن سحر را مىگفتند به آن كسى كه از ايشان ياد مىگرفت كه : ما افتتان وامتحانيم براي بندگان كه أطاعت نمايند خدا را در آنچه مىآموزند وبه آن باطل گردانند سحر ساحران را وخود سحر سخن نكنند پس كافر مشو به كردن سحر وضرر رسانيدن به مردم وبه اينكه سحر را وسيلهء خود گردانى كه مردم را بخوانى بسوى آنكه اعتقاد كنند به آنكه تو به سبب سحر قادرى بر ميراندن وزنده گردانيدن وآنچه خواهى مىتوانى كرد در برابر خدا واين كفر است .\r\n فَيَتَعَلَّمُونَ مِنْهُما ما يُفَرِّقُونَ بِهِ بَيْنَ الْمَرْءِ وَزَوْجِهِ  فرمود : يعنى آموختند طالبان سحر از آنچه شياطين نوشته بودند در ملك سليمان ودر زير تخت أو گذاشته بودند ونسبت به أو مىدادند از سحرها ونيز نجات وآنچه نازل شده بود بر هاروت وماروت از اين دو صنف مىآموختند چيزى چند را كه به آنها جدائى مىافكندند ميان مرد وجفت أو ؛ واينها امرى چند بود كه مىآموختند براي ضرر رسانيدن به مردم كه جدائى مىانداختند ميان مردم به حيله‌ها وتخييلات ونمّامى كردن وچيزها كه مىنوشتند ودر جاها دفن مىكردند كه دوستى ميان دو كس بهم رسانند يا عداوت ميان دو كس بيندازند .\r\n وَما هُمْ بِضارِّينَ بِهِ مِنْ أَحَدٍ إِلَّا بِإِذْنِ اللَّهِ  « 1 » فرمود : يعنى نبودند آنان كه اينها را مىآموختند ضرر رسانندهء احدى را مگر به آنكه خدا ايشان را به خود بگذارد ومنع لطف خود از ايشان بكند به سبب بديهاى اعمال ايشان ، واگر مىخواست مىتوانست ايشان را قهر وجبر نمايد بر ترك آنها .\r\n\r\n\r\n","description":"","footnote":"\r\n( 1 ) . سورهء بقره : 102 .\r\n","page_name":" 1365 ","page_number":557},
  {"content":"\r\n\r\n وَيَتَعَلَّمُونَ ما يَضُرُّهُمْ وَلا يَنْفَعُهُمْ  « 1 » « ومىآموختند چيزى را كه ضرر به ايشان مىرسانيد ونفع به ايشان نمىبخشيد » ، فرمود : زيرا كه ايشان چون ياد مىگرفتند بعمل مىآوردند ومتضرر مىشدند به آن ، پس ايشان ياد مىگرفتند چيزى را كه ضرر مىرسانيد به ايشان در دين ونفع اخروى به ايشان نمىداد بلكه به سبب اين از دين خدا بدر مىرفتند .\r\n وَلَقَدْ عَلِمُوا لَمَنِ اشْتَراهُ ما لَهُ فِي الْآخِرَةِ مِنْ خَلاقٍ  « 2 » فرمود : يعنى « آنها كه ياد مىگرفتند مىدانستند كه آنچه را خريده‌اند از سحر به دين خود كه به سبب آن از دين بدر رفته‌اند آن را بهره‌اى در ثواب بهشت نيست » ،  وَلَبِئْسَ ما شَرَوْا بِهِ أَنْفُسَهُمْ لَوْ كانُوا يَعْلَمُونَ  « 3 » « وبتحقيق بد چيزى است آنچه فروخته‌اند به آن جانهاى خود را اگر مىدانستند » كه آخرت را فروخته‌اند وترك كرده‌اند بهرهء خود را از بهشت ، زيرا كه ايشان را اعتقاد آن بود كه خدائى وآخرتى ومبعوث شدني نخواهد بود .\r\nپس راويان تفسير به خدمت حضرت امام حسن عسكرى عليه السّلام عرض كردند : جمعى مىگويند كه هاروت وماروت دو ملك بودند كه حق تعالى ايشان را اختيار كرد از ميان ملائكة در وقتي كه بسيار شد گناهان فرزندان آدم وايشان را با ملك ديگر به زمين فرستاد وايشان عاشق زهره شدند وارادهء زنا با أو كردند وشراب خوردند وآدمي را كشتند ، وخدا ايشان را در بابل عذاب مىكند وساحران از ايشان سحر ياد مىگيرند ، وخدا آن زن را مسخ كرد به ستارهء زهره .\r\nپس حضرت فرمود : پناه مىبرم به خدا از اين قول ، زيرا كه ملائكهء خدا معصوم ومحفوظند از كفر وقبايح به الطاف خدا ، چنانچه در حقّ ايشان مىفرمايد : « نافرمانى خدا نمىكنند در آنچه امر مىكند ايشان را ومىكنند آنچه ايشان را امر مىكند به آن » « 4 » ، وباز\r\n\r\n\r\n","description":"","footnote":"\r\n( 1 ) . سورهء بقره : 102 .\r\n( 2 ) . سورهء بقره : 102 .\r\n( 3 ) . سورهء بقره : 102 .\r\n( 4 ) . سورهء تحريم : 6 .\r\n","page_name":" 1366 ","page_number":558},
  {"content":"\r\n\r\nمىفرمايد : « آنها كه نزد خدا هستند - يعنى ملائكة - تكبر نمىكنند از عبادت خدا ومانده نمىشوند وتسبيح مىگويند در شب وروز وسستى ايشان را عارض نمىشود » « 1 » ، وباز مىفرمايد : « بلكه بنده‌اى چندند گرامى داشته شده وپيشى نمىگيرند بر خدا به گفتار ، وايشان به امر أو عمل مىنمايند » « 2 » .\r\nپس فرمود : اگر چنان باشد كه ايشان مىگويند هرآينه خدا اين ملائكة را خليفهء خود گردانيده خواهد بود در زمين وخواهند بود در دنيا به منزلهء پيغمبران وأئمة عليهم السّلام ، وآيا از أنبياء وأئمة ممكن است كه آدم كشتن به ناحق وزنا كردن صادر شود ؟ ! آيا نمىدانى كه خدا هرگز زمين را از پيغمبرى يا امامي از فرزندان آدم خالى نگذاشته است ؟ آيا نشنيده‌اى كه خدا مىفرمايد : « نفرستاديم قبل از تو بسوى خلق مگر مردانى چند كه وحى مىفرستاديم بسوى ايشان از أهل شهرها » « 3 » ؟ پس اين دليل است بر آنكه ملائكة را بسوى زمين نفرستاده است كه پيشوايان وحكّام باشند بلكه ايشان را بسوى پيغمبران خود فرستاده است .\r\nپس راويان عرض كردند : بنا بر اين شيطان نيز مىبايد ملك نباشد !\r\nفرمود : أو نيز ملك نبود بلكه از جن بود ، چنانچه حق تعالى فرموده است  كانَ مِنَ الْجِنِّ  « 4 » وباز فرموده است  وَالْجَانَّ خَلَقْناهُ مِنْ قَبْلُ مِنْ نارِ السَّمُومِ  « 5 » ، وبدرستى كه خبر داد مرا پدرم از جدّم از حضرت امام رضا عليه السّلام از پدرانش از رسول خدا صلّى اللّه عليه وآله وسلّم كه حضرت فرمود : حق تعالى اختيار كرد از جميع عالميان محمد وآل محمد صلّى اللّه عليه وآله وسلّم را واختيار كرد پيغمبران را واختيار كرد ملائكهء مقرّبان را واختيار نكرد ايشان را مگر براي آنكه مىدانست كه كارى نخواهند كرد كه از ولايت ودوستى خدا بيرون روند واز عصمت\r\n\r\n\r\n","description":"","footnote":"\r\n( 1 ) . سورهء أنبياء : 19 و 20 .\r\n( 2 ) . سورهء أنبياء : 26 و 27 .\r\n( 3 ) . سورهء يوسف : 109 .\r\n( 4 ) . سورهء كهف : 50 .\r\n( 5 ) . سورهء حجر : 27 .\r\n","page_name":" 1367 ","page_number":559},
  {"content":"\r\n\r\nالهى برى شوند وضم شوند با گروهى كه مستحقّ عذاب خدا گرديده‌اند .\r\nراويان گفتند : به ما روايت رسيده است كه : چون حضرت رسول صلّى اللّه عليه وآله وسلّم نص فرمود بر حضرت أمير المؤمنين عليه السّلام به امامت ، عرضه كرد خداوند عالميان ولايت آن حضرت را بر ملائكة پس گروه بسيارى قبول ولايت آن حضرت نكردند وخدا ايشان را مسخ كرد به صورت وزغ آبى !\r\nفرمود : معاذ اللّه ! اين حديث را بر ما دروغ بسته‌اند ، وملائكة رسولان خدايند ، وچنانچه بر پيغمبران خدا كفر روا نيست بر ايشان نيز روا نيست وشأن ملائكة عظيم است ومرتبهء ايشان جليل است واز أمثال اين أمور منزّهند « 1 » .\r\nبه اينجا منتهى شد آنچه از تفسير امام عليه السّلام نقل كرديم ، وساير أحوال ملائكة وبيان عصمت ايشان را در كتاب « روح الأرواح » بيان خواهيم كرد ان شاء اللّه تعالى .\r\nوبر اين موضع ختم كرديم جلد أول « حياة القلوب » را در وسط ماه شوال سال هزار وهشتاد وپنج از هجرت مقدسهء نبويه در جوار روضهء مقدسهء منورهء عرشيهء ملكوتيهء رضيهء رضويه صلوات اللّه على مشرّفها والحمد للّه أولا وآخرا\r\nوصلّى اللّه على محمد سيّد المرسلين وآله المقدّسين المكرّمين ولعنة اللّه على أعدائهم أجمعين\r\n\r\n\r\n","description":"","footnote":"\r\n( 1 ) . تفسير امام حسن عسكرى عليه السّلام 473 .\r\n","page_name":" 1368 ","page_number":560},
  {"content":"\r\n\r\n\r\nفهرست مصادر تحقيق\r\n1 - قرآن كريم .\r\n2 - آثار البلاد وأخبار العباد ، زكريا بن محمد قزوينى ، دار بيروت للطباعة والنشر ، بيروت .\r\n3 - اثبات الهداة ، حرّ عاملي ، المطبعة العلمية ، قم .\r\n4 - الاحتجاج ، أحمد بن علي بن أبي طالب طبرسى ، انتشارات أسوة ، 1413 ه - ق .\r\n5 - احياء علوم الدين ، محمد بن محمد غزالى ، دار الكتب العلمية ، بيروت .\r\n6 - الاختصاص ، شيخ مفيد ، مؤسسة النشر الاسلامي ، قم ، چاپ چهارم .\r\n7 - اختيار معرفة الرجال ( رجال كشى ) ، شيخ طوسي ، مؤسسة آل البيت عليهم السّلام ، قم ، 1404 ه - ق .\r\n8 - الارشاد ، شيخ مفيد ، مؤسسة آل البيت عليهم السّلام ، قم ، چاپ أول ، 1413 ه - ق .\r\n9 - ارشاد القلوب ، ديلمى ، منشورات الشريف الرضى ، قم ، 1412 ه - ق .\r\n10 - أسباب النزول ، علي بن أحمد واحدى نيسابوري ، دار الكتاب العربي ، بيروت .\r\n11 - أسد الغابة ، عز الدين علي بن محمد بن أثير جزرى ، دار الكتب العلمية ، بيروت ، 1415 ه - ق .\r\n12 - أعلام الدين في صفات المؤمنين ، ديلمى ، مؤسسة آل البيت عليهم السّلام ، چاپ دوم ، 1414 ه - ق .\r\n13 - إعلام الورى باعلام الهدى ، فضل بن حسن طبرسى ، دار الكتب الاسلامية ، چاپ سوم .\r\n14 - الأمالي ، شيخ طوسي ، مؤسسة البعثة ، قم ، چاپ أول ، 1414 ه - ق .\r\n15 - الأمالي ، شيخ مفيد ، مؤسسة النشر الاسلامي ، قم ، چاپ دوم ، 1412 ه - ق .\r\n16 - أمالي الصدوق ، شيخ صدوق ، مؤسسة الأعلمي للمطبوعات ، بيروت ، چاپ پنجم ، 1400 ه - ق .\r\n17 - الإمامة والسياسة ، عبد اللّه بن مسلم بن قتيبة دينورى ، انتشارات الشريف الرضى وزاهدى ،\r\n\r\n","description":"","footnote":"","page_name":" 1369 ","page_number":561},
  {"content":"\r\n\r\nقم ، 1363 ه - ق .\r\n18 - الانس الجليل بتاريخ القدس والخليل ، مجير الدين حنبلي ، منشورات الشريف الرضى ، قم ، چاپ أول .\r\n19 - الأوائل ، حسن بن عبد اللّه بن سهل عسكرى ، دار الكتب العلمية ، بيروت .\r\n20 - بحار الأنوار ، علّامه محمد باقر مجلسي ، دار احياء التراث العربي ، بيروت .\r\n21 - البداية والنهاية ، إسماعيل بن عمر بن كثير دمشقي ، دار الكتب العلمية ، بيروت .\r\n22 - البرهان في تفسير القرآن ، سيد هاشم بحراني ، دار التفسير ، قم ، چاپ أول .\r\n23 - بشارة المصطفى لشيعة المرتضى ، محمد بن أبي قاسم محمد بن علي طبري ، المكتبة الحيدرية ، نجف اشرف ، چاپ دوم .\r\n24 - بصائر الدرجات ، محمد بن الحسن بن فرّوخ صفّار قمى ، مكتبة آية اللّه العظمى المرعشي النجفي ، قم ، 1404 ه - ق .\r\n25 - تاريخ بغداد ، أحمد بن علي خطيب بغدادي ، دار الكتب العلمية ، بيروت .\r\n26 - تاريخ طبري ، محمد بن جرير طبري ، دار الكتب العلمية ، بيروت ، 1408 ه - ق .\r\n27 - التبيان في تفسير القرآن ، شيخ طوسي ، دار احياء التراث العربي ، بيروت .\r\n28 - تحف العقول ، حسين بن شعبه حراني ، مؤسسة النشر الاسلامي ، قم .\r\n29 - ترجمة الامام على والإمام الحسين عليهما السّلام من تاريخ دمشق ، علي بن حسن بن هبة اللّه شافعي ( ابن عساكر ) ، مؤسسة المحمودي ، بيروت ، 1398 ه - ق .\r\n30 - تفسير ابن كثير ، إسماعيل بن عمر بن كثير دمشقي ، دار القلم ، بيروت ، چاپ دوم .\r\n31 - تفسير أبى السعود ، أبو السعود بن محمد عمادى ، دار الفكر ، بيروت .\r\n32 - تفسير بغوى ، حسين بن مسعود فراء بغوى شافعي ، دار المعرفة ، بيروت ، 1415 ه - ق .\r\n33 - تفسير بيضاوى ، عبد اللّه بن عمر شيرازي بيضاوى ، مؤسسة الأعلمي للمطبوعات ، بيروت ، 1410 ه - ق .\r\n34 - تفسير الحبرى ، حسين بن حكم بن مسلم حبرى ، مؤسسة آل البيت عليهم السّلام ، بيروت ، 1408 ه - ق .\r\n\r\n","description":"","footnote":"","page_name":" 1370 ","page_number":562},
  {"content":"\r\n\r\n35 - تفسير الدر المنثور ، سيوطى ، مكتبة آية اللّه العظمى المرعشي النجفي ، قم .\r\n36 - تفسير صافي ، ملّا محسن فيض كاشاني ، مؤسسة الأعلمي للمطبوعات ، بيروت .\r\n37 - تفسير عياشى ، محمد بن مسعود بن عياش ، انتشارات علميه اسلاميه ، تهران .\r\n38 - تفسير فرات كوفي ، فرات بن إبراهيم كوفي ، سازمان چاپ وانتشارات وزارت فرهنگ وارشاد اسلامى ، چاپ أول ، 1410 ه - ق .\r\n39 - تفسير قرطبى ( الجامع لأحكام القرآن ) ، محمد بن أحمد انصارى قرطبى ، دار احياء التراث العربي ، بيروت ، 1405 ه - ق .\r\n40 - تفسير قمى ، علي بن إبراهيم قمى ، دار الكتاب ، قم .\r\n41 - تفسير كبير ، محمد بن عمر فخر رازي ، المطبعة البهية المصرية ، قاهره .\r\n42 - تفسير كشّاف ، جاد اللّه محمود بن عمر زمخشري ، منشورات البلاغة ، قم .\r\n43 - تفسير منسوب به امام حسن عسكرى عليه السّلام ، مدرسة الامام المهدى عليه السّلام ، قم ، چاپ أول .\r\n44 - تنبيه الخواطر ونزهة النواظر ، أبى فراس مالكي اشترى ، دار الكتب الاسلامية ، تهران .\r\n45 - التمحيص ، محمد بن همام إسكافي ، مدرسة الامام المهدى عليه السّلام ، قم ، چاپ أول .\r\n46 - التوحيد ، شيخ صدوق ، مؤسسة النشر الاسلامي ، قم .\r\n47 - تهذيب الأحكام ، شيخ طوسي ، دار الكتب الاسلامية ، تهران ، چاپ چهارم .\r\n48 - ثواب الأعمال وعقاب الأعمال ، شيخ صدوق ، مكتبة الصدوق تهران وكتابفروشى كتبي نجفي قم .\r\n49 - جامع الرواة ، محمد بن علي اردبيلى ، مكتبة آية اللّه العظمى المرعشي النجفي ، قم ، 1403 ه - ق .\r\n50 - الخرائج والجرائح ، قطب الدين راوندى ، مؤسسة الامام المهدى عليه السّلام ، چاپ أول .\r\n51 - الخصال ، شيخ صدوق ، مؤسسة النشر الاسلامي ، قم ، چاپ چهارم .\r\n52 - ربيع الأبرار ونصوص الأخبار ، جار اللّه محمود بن عمر زمخشري ، مؤسسة الأعلمي للمطبوعات ، بيروت ، چاپ أول .\r\n53 - رجال النجاشي ، أحمد بن علي نجاشي ، دار الأضواء ، بيروت ، چاپ أول .\r\n\r\n","description":"","footnote":"","page_name":" 1371 ","page_number":563},
  {"content":"\r\n\r\n54 - روح المعاني في تفسير القرآن الكريم ، سيد محمود آلوسى ، دار الكتب العلمية ، بيروت ، 1415 ه - ق .\r\n55 - روضة الواعظين ، شيخ محمد بن فتال نيسابوري ، منشورات الرضى ، قم .\r\n56 - الزهد ، حسين بن سعيد كوفي اهوازى ، ناشر : سيد أبو الفضل حسينيان ، چاپ دوم .\r\n57 - السرائر ، ابن إدريس حلّى ، مؤسسة النشر الاسلامي ، قم .\r\n58 - سعد السعود ، محمد بن طاووس ، منشورات الرضى ، قم ، 1363 ه - ش .\r\n59 - السيرة النبوية ، عبد الملك بن هشام معافرى ، مؤسسة علوم القرآن .\r\n60 - شرح الاخبار في فضائل الأئمة الأطهار ، النعمان بن محمد التميمي المغربي ، مؤسسة النشر الاسلامي ، قم .\r\n61 - شرح نهج البلاغة ، ابن أبي الحديد معتزلي ، مكتبة آية اللّه العظمى المرعشي النجفي ، قم ، 1404 ه - ق .\r\n62 - شواهد التنزيل ، عبيد اللّه بن عبد اللّه بن أحمد ( حاكم حسكانى ) ، مجمع احياء الثقافة الاسلامية - وزارت ارشاد ، 1411 ه - ق .\r\n63 - صحيح البخاري ، محمد بن إسماعيل بخارى جعفى ، دار الفكر ، بيروت ، 1401 ه - ق .\r\n64 - صحيح مسلم ، مسلم بن حجّاج قشيرى نيسابوري ، دار الكتب العلمية ، بيروت .\r\n65 - صحيفة الإمام الرضا عليه السّلام ، مدرسة الامام المهدى عليه السّلام ، قم ، 1408 ه - ق .\r\n66 - طب الأئمة ، المطبعة الحيدرية ، نجف اشرف .\r\n67 - الطبقات الكبرى ، محمد بن سعد ، دار الكتب العلمية ، بيروت ، 1410 ه - ق .\r\n68 - الطرائف في معرفة مذاهب الطوائف ، علي بن موسى ابن طاووس ، چاپ خيام ، قم ، 1400 ه - ق .\r\n69 - العدد القوية ، رضى الدين علي بن يوسف حلّى ، مكتبة آية اللّه العظمى المرعشي النجفي ، چاپ أول .\r\n70 - عرائس المجالس ، محمد بن إبراهيم ثعلبى ، دار الرائد العربي ، بيروت .\r\n71 - العقد الفريد ، أحمد بن محمد بن عبد ربّه اندلسى ، دار الكتاب العربي ، بيروت ، 1403 ه - ق .\r\n\r\n","description":"","footnote":"","page_name":" 1372 ","page_number":564},
  {"content":"\r\n\r\n72 - علل الشرايع ، شيخ صدوق ، انتشارات داورى ، قم .\r\n73 - العمدة ، يحيى بن الحسن اسدى حلّى ( ابن بطريق ) ، مؤسسة النشر الاسلامي ، قم .\r\n74 - عوالي اللئالي ، ابن أبي جمهور احسائى ، چاپخانه سيد الشهداء قم .\r\n75 - عيون أخبار الرضا ، شيخ صدوق ، ناشر رضا مشهدي ، چاپ دوم .\r\n76 - عيون المعجزات ، حسين بن عبد الوهاب ، منشورات الشريف الرضى ، قم ، چاپ أول ، 1414 ه - ق .\r\n77 - غيبت نعمانى ، محمد بن إبراهيم نعمانى ، دار الكتب الاسلامية ، تهران .\r\n78 - فرائد السمطين ، جوينى خراساني ، مؤسسة المحمودي ، بيروت ، 1398 ه - ق .\r\n79 - فرحة الغري ، سيد عبد الكريم بن طاووس ، منشورات الرضى ، قم .\r\n80 - فرهنگ فارسي عميد ( سه جلدي ) ، حسن عميد ، انتشارات أمير كبير ، چاپ أول ، 1363 ه - ش .\r\n81 - فضائل الخمسة من الصحاح الستة ، سيد مرتضى فيروزآبادى ، مؤسسة الأعلمي للمطبوعات ، بيروت .\r\n82 - فلاح السائل ، علي بن موسى ابن طاووس ، انتشارات دفتر تبليغات اسلامى حوزهء علميهء قم .\r\n83 - قرب الإسناد ، عبد اللّه بن جعفر حميرى ، مؤسسة آل البيت عليهم السّلام ، قم ، چاپ أول ، 1413 ه - ق .\r\n84 - قصص الأنبياء ، إسماعيل بن عمر بن كثير دمشقي ، دار الكتب العلمية ، بيروت .\r\n85 - قصص الأنبياء ، قطب الدين راوندى ، مجمع البحوث الاسلامية ، مشهد ، چاپ أول ، 1409 ه - ق .\r\n86 - الكافي ، شيخ كلينى ، دار الكتب الاسلامية ، تهران ، چاپ پنجم .\r\n87 - كامل الزيارات ، محمد بن قولويه ، المطبعة المرتضوية ، نجف اشرف .\r\n88 - الكامل في التاريخ ، ابن أثير ، مؤسسة الأعلمي ، تهران .\r\n89 - كتاب سليم بن قيس الهلالي ، بنياد بعثت ، تهران .\r\n90 - كتاب الغيبة ، شيخ طوسي ، مؤسسة المعارف الاسلامية ، قم ، چاپ أول .\r\n91 - كشف الغمة في معرفة الأئمة ، علي بن عيسى بن أبي الفتح اربلى ، دار الأضواء ، بيروت .\r\n\r\n","description":"","footnote":"","page_name":" 1373 ","page_number":565},
  {"content":"\r\n\r\n92 - كفاية الأثر ، علي بن محمد بن علي خزاز قمى رازي ، انتشارات بيدار ، قم ، 1401 ه - ق .\r\n93 - كفاية الطالب ، محمد بن يوسف گنجى شافعي ، دار احياء تراث أهل البيت عليهم السّلام ، تهران ، چاپ سوم .\r\n94 - كمال الدين وتمام النعمة ، شيخ صدوق ، مؤسسة النشر الاسلامي ، قم .\r\n95 - كنز العمال ، علاء الدين على متقى بن حسام الدين هندى ، مؤسسة الرسالة ، بيروت .\r\n96 - كنز الفوائد ، محمد بن علي كراجكى ، مكتبة المصطفوى ، قم ، چاپ دوم .\r\n97 - مجمع البيان في تفسير القرآن ، فضل بن حسن طبرسى ، مكتبة آية اللّه العظمى المرعشي النجفي ، قم .\r\n98 - المحاسن ، أحمد بن محمد بن خالد برقى ، المجمع العالمي لأهل البيت عليهم السّلام ، قم ، چاپ أول ، 1413 ه - ق .\r\n99 - المحجّة البيضاء ، فيض كاشاني ، مؤسسة الأعلمي للمطبوعات ، بيروت ، 1403 ه - ق .\r\n100 - مختصر بصائر الدرجات ، حسن بن سليمان حلّى ، انتشارات الرسول المصطفى ، قم .\r\n101 - مروج الذهب ومعادن الجوهر ، علي بن الحسين مسعودى ، دار الهجرة ، قم ، 1401 ه - ق .\r\n102 - مسكّن الفؤاد ، علي بن أحمد جبعى عاملي ( شهيد ثاني ) ، مؤسسة آل البيت عليهم السّلام ، قم .\r\n103 - مسند أحمد بن حنبل ، مؤسسة الرسالة ، بيروت ، چاپ أول .\r\n104 - مشارق أنوار اليقين في اسرار أمير المؤمنين عليه السّلام ، الحافظ رجب البرسي ، منشورات الشريف الرضى ، قم ، چاپ أول .\r\n105 - مصباح المتهجد وسلاح المتعبد ، شيخ طوسي ، نشر وتصحيح إسماعيل انصارى زنجانى .\r\n106 - معاني الأخبار ، شيخ صدوق ، مؤسسة النشر الاسلامي ، قم .\r\n107 - المعارف ، عبد اللّه بن مسلم بن قتيبة ، منشورات الشريف الرضى ، قم ، چاپ أول .\r\n108 - معجم البلدان ، ياقوت بن عبد اللّه حموى ، دار احياء التراث العربي ، بيروت ، 1399 ه - ق .\r\n109 - المعجم الكبير ، سليمان بن أحمد طبرانى ، دار احياء التراث العربي ، بيروت .\r\n110 - مكارم الأخلاق ، حسن بن فضل طبرسى ، مؤسسة الأعلمي للمطبوعات ، بيروت ، چاپ ششم ، 1392 ه - ق .\r\n\r\n","description":"","footnote":"","page_name":" 1374 ","page_number":566},
  {"content":"\r\n\r\n111 - مناقب آل أبى طالب ، محمد بن علي بن شهرآشوب ، دار الأضواء ، بيروت ، 1412 ه - ق .\r\n112 - مناقب الامام علي بن أبي طالب ، علي بن محمد شافعي ( ابن المغازلي ) ، دار الأضواء ، بيروت ، 1412 ه - ق .\r\n113 - من لا يحضره الفقيه ، شيخ صدوق ، مؤسسة النشر الاسلامي ، چاپ سوم .\r\n114 - المؤمن ، حسين بن سعيد كوفي اهوازى ، مدرسة الامام المهدى عليه السّلام ، قم ، چاپ أول .\r\n115 - مهج الدعوات ومنهج العباد ، علي بن موسى بن جعفر بن محمد بن طاووس ، دار الذخائر ، قم ، چاپ دوم ، 1372 ه - ش .\r\n116 - المهذّب البارع ، أحمد بن محمد بن فهد حلّى ، مؤسسة النشر الاسلامي ، 1414 ه - ق .\r\n117 - النهاية في غريب الحديث والأثر ، مجد الدين أبى السعادات مبارك بن محمد جزرى ( ابن أثير ) ، مؤسسه مطبوعاتى اسماعيليان ، قم ، چاپ چهارم .\r\n118 - نهج البلاغة ، حضرت امام علي عليه السّلام ، دكتر صبحي الصالح ، دار الهجرة ، قم .\r\n119 - نهج الحق وكشف الصدق ، حسن بن يوسف بن مطهر حلّى ، دار الهجرة ، قم ، چاپ أول ، 1407 ه - ق .\r\n120 - وسائل الشيعة ، حرّ عاملي ، مؤسسة آل البيت عليهم السّلام ، قم ، چاپ أول ، 1409 ه - ق .\r\n121 - وقعة صفين ، نصر بن مزاحم منقرى ، مكتبة آية اللّه المرعشي النجفي ، قم ، 1403 ه - ق .\r\n122 - ينابيع المودة لذوي القربى ، سليمان بن إبراهيم قندوزى حنفي ، دار الأسوة للطباعة والنشر ، چاپ أول ، 1416 ه - ق . [ تصوير نسخه خطى 
  ]\r\n\r\n","description":"","footnote":"","page_name":" 1375 ","page_number":567},
  {"content":"\r\n . \r\n\r\n","description":"","footnote":"","page_name":" 1376 ","page_number":568}
  ]