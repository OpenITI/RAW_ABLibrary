[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nروضة الأنوار عباسى\r\n( در اخلاق و شيوهء كشوردارى )\r\nتأليف\r\nملا محمد باقر سبزوارى\r\n( در گذشتهء 1090 ه‍ ق )\r\nمقدمه ، تصحيح و تحقيق\r\nاسماعيل چنگيزى اردهايى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nمحقق سبزوارى ، محمد باقر بن محمد مؤمن ، 1017 - 1090 ق .\r\nروضة الأنوار عباسى ( در اخلاق و شيوه كشوردارى ) / تأليف ملا محمد باقر سبزوارى ؛ مقدمه ، تصحيح و تحقيق اسماعيل چنگيزى اردهايى . - تهران : ميراث مكتوب ؛ 1384 .\r\n912 ص . - ( ميراث مكتوب ؛ 49 . علوم و معارف اسلامى ؛ 7 )\r\nص . ع . لاتينى شده : RAWZAT AL - ANWAR ABBASI\r\nكتابنامه : ص . 904 - 912 .\r\n1 . پادشاهى - متون تا قرن 14 . 2 . كشوردارى - متون قديمى تا قرن 14 . 3 . آموزش و پرورش شاهزادگان 4 . اخلاق اسلامى . 5 . نثر فارسى - قرن 11 ق . الف . چنگيزى اردهايى ، اسماعيل ، 1340 - ، مصحح . ب . مركز نشر ميراث مكتوب . ج . عنوان .\r\n9 ر 26 م / 49 JC\r\n1 / 320\r\nكتابخانه ملى ايران 5426 - 77 م\r\nمركز نشر ميراث مكتوب\r\nروضة الأنوار عباسى\r\nتأليف : ملامحمد باقر سبزوارى\r\nمقدمه ، تصحيح و تحقيق : اسماعيل چنگيزى اردهايى\r\n( عضو هيئت علمى دانشگاه زنجان )\r\nناشر : ميراث مكتوب\r\nچاپ دوم : 1383\r\nتعداد : 1000 نسخه\r\nشابك : 8 - 8 - 90733 - 964\r\nحروفچينى و صفحه آرايى : محمود خانى\r\nليتوگرافى ، چاپ و صحافى : رويداد\r\nنشانى ناشر : تهران ، ش . پ : 1315693519\r\nتلفن : 3 - 6490612 ، دورنگار : 6406258\r\nE - mail : tolid @ MirasMaktoob . com\r\nhttp : / / www . MirasMaktoob . com\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\n[ مقدمه ناشر 
  ]\r\nبسم اللّه الرّحمن الرّحيم\r\nدريايى از فرهنگ پرمايهء اسلام و ايران در نسخه‌هاى خطى موج مىزند . اين نسخه‌ها ، در حقيقت ، كارنامهء دانشمندان و نوابغ بزرگ و هويت‌نامهء ما ايرانيان است . بر عهدهء هر نسلى است كه اين ميراث پرارج را پاس دارد و براى شناخت تاريخ و فرهنگ و ادب و سوابق علمى خود به احيا و بازسازى آن اهتمام ورزد .\r\nبا همهء كوششهايى كه در سالهاى اخير براى شناسايى اين ذخاير مكتوب و تحقيق و تتبع در آنها انجام گرفته و صدها كتاب و رسالهء ارزشمند انتشار يافته هنوز كار ناكرده بسيار است و هزاران كتاب و رسالهء خطى موجود در كتابخانه‌هاى داخل و خارج كشور شناسانده و منتشر نشده است . بسيارى از متون نيز ، اگرچه بارها به طبع رسيده ، منطبق بر روش علمى نيست و به تحقيق و تصحيح مجدّد نياز دارد .\r\nاحيا و نشر كتابها و رساله‌هاى خطى وظيفه‌اى است بر دوش محققان و مؤسّسات فرهنگى .\r\nمركز نشر ميراث مكتوب در راستاى اين هدف در سال 1374 بنياد نهاده شد تا با حمايت از كوششهاى محققان و مصححان ، و با مشاركت ناشران ، مؤسّسات علمى ، اشخاص فرهنگى و علاقه‌مندان به دانش و فرهنگ ، سهمى در نشر ميراث مكتوب داشته باشد و مجموعه‌اى ارزشمند از متون و منابع تحقيق به جامعهء فرهنگى ايران اسلامى تقديم دارد .\r\nمركز نشر ميراث مكتوب\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nتقديم به :\r\nپدرم و به ياد برادرم محمد\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nفهرست مطالب\r\nمقدّمهء مصحّح 11\r\nدر باب جريانات عمدهء انديشه سياسى در اسلام 17\r\nنظريهء شريعتمداران و فقيهان 18\r\nنظريهء انديشمندان عقلى 22\r\nنظريهء سياستنامه‌نويسان 27\r\nروضة الأنوار عباسى 34\r\nنسخ خطى روضة الأنوار 46\r\nروش تصحيح 48\r\nمقدّمه - در بيان حكمت و تدبير الهى در وجود پادشاهان 61\r\nفصل اوّل - در بيان احتياج آدميان در زندگانى كردن به پادشاهان 61\r\nفصل دوم - در بيان آنكه علّت ثبات و دوام ملك و پادشاهى چيست 68\r\nقسم اوّل - در آنچه بر پادشاه جهت رستگارى و نجات آخرت و 101\r\nباب اوّل : در ذكر بعضى مواعظ سودمند و تنبيه بر تغيّر و فساد و انقلاب دنيا و 103\r\nباب دوم : در بيان تحصيل حقيقت ايمان و شناخت معبود حقيقى و مقرّبان 115\r\nفصل اوّل - در بيان حقيقت ايمان و كيفيت معرفتهايى كه ضرور است 115\r\nفصل دوم - در بيان اختلاف مراتب ايمان 123\r\nباب سوم : در مراعات فرائض و سنن و اشاره به اسرار نماز و روزه 129\r\nباب چهارم : در توبه و بازگشت ، و تفضّلى كه خداى - عزّ و جلّ - بر امّت نموده 143\r\nفصل اوّل - در فضيلت توبه 143\r\nفصل دوم - در مقدار زمان توبه و اندازهء توبه 148\r\nفصل سوم - در بيان حدّ و معنى توبه ، و بيان بعضى اختلافات كه علما 150\r\nفصل چهارم - در بيان گناهان كبيره و صغيره و اختلافاتى كه علما را 152\r\nفصل پنجم - در تفسير بعضى آيات كه متعلق است به توبه 157\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nفصل ششم - در نقل بعضى حكايات تائبان 160\r\nحكايت اوّل - از ثعلبهء انصارى 160\r\nحكايت دوم - در ذكر توبهء حضرت آدم ابو البشر عليه السّلام 163\r\nحكايت سوم - در باب كيفيّت توبهء نوّاب فردوس مكان علّييّن آشيان 167\r\nحكايت چهارم - كنعان و ذو الكفل 172\r\nحكايت پنجم - در بيان قبول توبهء جمعى از صحابهء كرام 177\r\nباب پنجم : در ذكر بعضى اخلاق شريفهء نفسانيّه و ملكات فاضله كه باعث شرف 181\r\nفصل اوّل - در ذكر فضيلت عدل 181\r\nفصل دوم - در شكر 248\r\nفصل سوم - در صبر 280\r\nفصل چهارم - در فضيلت توكّل و رضا 295\r\nفصل پنجم - در فضيلت حسن‌خلق 304\r\nفصل ششم - در فضيلت حلم و ذكر توابع آن ، چون تحلّم و عفو و صفح 319\r\nفصل هفتم - در فضيلت سخا و جود و مذمّت بخل 350\r\nفصل هشتم - در فضيلت شجاعت 367\r\nفصل نهم - در فضيلت تواضع و مذمّت تكبّر 385\r\nباب ششم : در مراعات حقوق اقارب و اباعد و مراعات جانب رعايا 407\r\nفصل اوّل - در مراعات حقوق والدين و وجوب احسان نسبت به ايشان 407\r\nفصل دوم - در فضل صلهءرحم و مراعات حقوق خويشان و بدى قطيعه رحم 414\r\nفصل سوم - در حقوق زوجات و عبيد و اماء و همسايگان 418\r\nفصل چهارم - در مراعات حقوق ملازمان و نوكران قديم 424\r\nفصل پنجم - در مراعات حقوق مؤمنان 439\r\nفصل ششم - در حقوق رعايا بر سلاطين و مراعات حقوق زيردستان 447\r\nباب هفتم : در ذكر امر معروف و نهى منكر و تعظيم شرع و ملّت و تقويت علما 473\r\nفصل اوّل - در امر معروف و نهى منكر 473\r\nفصل دوم - در فضيلت علم و عقل و بيان علوّ مرتبهء علما و عقلا 494\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nقسم دوم - در مراعات قواعد و آدابى كه پادشاه را در امور 503\r\nباب اوّل : در تعديد آداب و سنن پادشاه على سبيل الاجمال 505\r\nفصل اوّل - در ذكر بعضى قواعد كه در كتب حكمت عملى در باب امر سلطنت 505\r\nفصل دوم - در وصيّت افلاطون و غير ذلك 522\r\nفايده اوّل - در وصيّت افلاطون 522\r\nفايده دوم - در وصاياى ارسطاطاليس 524\r\nفصل سوم - در ذكر بعضى سخنان حكماى ما تقدّم كه در امور ملك در هر 531\r\nفصل چهارم - در بعضى سخنان و نصايح بعضى از پادشاهان ماضى از ملوك 541\r\nباب دوم : در تدبير و سلوك پادشاه نسبت به طبقهء اهل قلم 557\r\nفصل اوّل - در تدبير ترتيب و تربيت ملوك متعلّقان و مخصوصان و ملازمان 557\r\nفصل دوم - در كيفيت آداب سلوك خدم و اتباع ملوك نسبت به ملوك بر سبيل 590\r\nفصل سوم - در آداب سلوك پادشاه نسبت به حكما و فقها و دانشمندان 597\r\nفصل چهارم - در تدبير آداب سلوك پادشاه نسبت به وزراى عالى مقدار 614\r\nفصل پنجم - در آداب تدبير اطبّا 657\r\nفصل ششم - در آداب و تدبير منجّمان و مهندسان و ارباب علوم تعليميه 695\r\nفصل هفتم - در آداب تدبير دبيران و منشيان و مترسّلان 726\r\nفصل هشتم - در آداب تدبير نويسندگان و مستوفيان و ارباب دفاتر و كتّاب 738\r\nباب سوم : در آداب تدبير و سلوك پادشاه نسبت به طبقات ديگر ، غير طبقهء اهل قلم 743\r\nفصل اوّل - در تدبير طبقهء اهل شمشير 743\r\nفصل دوم - در تدبير امراى عساكر و اميران بلاد و محافظان قلاع و حارسان 755\r\nفصل سوم - در ترجمهء صحيفه‌اى كه طاهر ذو اليمينين جهت ولد خود عبد الله 760\r\nفصل چهارم - در ذكر تدبير و تجّار و متردّدان اطراف و جوانب برّ و بحر 773\r\nفصل پنجم - در تدبير صنّاع و محترفه و جمع‌كنندگان خراج 779\r\nباب چهارم : در ذكر بعضى قوانين كلّيه كه متعلّق است به ملك 781\r\nفصل اوّل - در قانون مشاورت در امور 781\r\nفصل دوم - در تدبير خزاين و اموال و تقدير معاش و اخراجات و ترك اسراف 801\r\nفصل سوم - در تدبير اطّلاع پادشاه بر احوال دوستان و دشمنان 811\r\nفصل چهارم - در تدبير فرستادن ايلچيان به جانب پادشاهان و تدبير 815\r\nباب پنجم : در ترجمهء عهدى كه حضرت امير المؤمنين - صلوات اللّه عليه - 823\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nفهارس 867\r\nروايات 869\r\nاشعار 879\r\nاعلام 881\r\nجايها 897\r\nكتابها 901\r\nمنابع و مآخذ\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nمقدّمهء مصحّح\r\nبسم اللّه الرحمن الرحيم در باب مبدأ تشكيل اجتماعات انسانى نظرات گوناگونى از سوى انديشمندان بيان شده است . از جمله آنكه برخى ، انسان را در زمرهء حيوانات اجتماعى شمرده ، طبعا او را متمايل به زندگى در ميان گروه دانسته‌اند ؛ هرچند در سبب اين حسّ اجتماعى زيستن او ، براساس آفرينش در طبيعت انسان و يا به دليل عادت ، آراء متفاوتى ابراز كرده‌اند . « 1 » عدّه‌اى ديگر معتقدند انسان بالطّبع مدنى نيست و به اجتماع رغبت ندارد ، بلكه موجودى است گوشه‌گير و انزواطلب كه تنها تحت فشار اوضاع و احوال به زندگى اجتماعى روى مىآورد . « 2 » به هر تقدير ، تا آنجا كه از مطالعهء تاريخ بشر بر روى زمين بر مىآيد حكايت از حيات گروهى و اجتماعى انسان و تلاش توأم با تعاون براى تأمين و تحصيل نيازهاى مادى و معنوى خود بوده است . در جريان زندگى جمعى قضايايى رخ مىدهد كه ميان خواست و منافع افراد با يكديگر و يا فرد با جامعه ناسازگارى بروز مىكند . ضرورت وجود يك نظام اجتماعى و سلسله قوانين و مقرّراتى مناسب براى سامان بخشيدن به روابط انسانها ، بازداشتن آنان از تجاوز به حقوق يكديگر و مساعد ساختن شرايط براى بهره‌مندى آنان از مزاياى اجتماعى از همين‌جا نشأت گرفته است ، تا آنجا كه حتّى در ميان جوامع ابتدايى و غير متمدن ، گونه‌هايى سطحى و بدوى از نظام اجتماعى و حاكميت مقرّراتى مقبول همگان وجود داشته است . منتهى در اين نوع جامعه‌ها قوانين و مقرّرات در زىّ عادات و آداب و رسوم خاصّ قومى ، كه به تدريج شكل گرفته و يا حتّى ممكن بوده ناشى از اراده‌هاى زورگويانى براى تسلّط بر اجتماع\r\n\r\n\r\n","description":"","footnote":"\r\n( 1 ) . نك : تاريخ فلسفهء سياسى ، ج 1 ، ص 13 .\r\n( 2 ) . ويل دورانت ، تاريخ تمدن ، ج 1 ، ص 28 .\r\n","page_name":" 11 ","page_number":11},
  {"content":"\r\n\r\nباشد ، حكومت مىكرده است .\r\nبديهى است تشكيل اجتماع و وجود قوانين و مقرّرات مبتنى بر عدالت ، تنها تأمين كننده‌هاى ارادهء نخستين آدميان در مقابله با سختيهاى زيستى و كسب رفاه و آسودگى قلمداد نمىشدند ، بلكه به تشكيل حكومتى كه با به كار بردن قدرت ، حافظ و مجرى قوانين و مقررات باشد نياز بوده است . « 1 »\r\nبا گذشت زمان و تبدّل اعصار ، و پيچيده شدن نظام جوامع و پيدايش نيازهاى جديد به ويژه با ظهور شهرنشينى ، برخى جامعه‌ها داراى ساخت سياسى مشخّصى گرديدند كه حسب شرايط و نياز آنها ، نوع حكومت ، دولت ، هيئت حاكمه ، مؤسسات اجتماعى و . . . در ميانشان متفاوت بوده است .\r\nبا اين اوصاف ، مىتوان به ديرينه بودن عقايد سياسى نزد انسانها اذعان داشت و نتيجه گرفت كه تاريخ انديشهء سياسى به قدمت‌نژاد بشر است ، و نخستين فردى كه كلمه‌اى مانند « انسان نبايد . . . » را به زبان راند ، اولين انديشمند سياسى است . « 2 » مايه‌هاى انديشهء سياسى انسان را گرايش وى به نيل به سعادت و پرهيز از شقاوت براساس فطرت پاك ، و يا تمايل به برترىجويى و دست‌اندازى به حقوق همنوعان در طىّ زندگى اجتماعى براى تنظيم و تعيين مرزهاى ارتباطاتى وى با ديگران جهت كسب منافع ، مطابق عدالت و يا فزونخواهى ، تشكيل مىداده است ، و به‌ويژه تلاش انسان فزونخواه و برترىجوى براى تضمين ارادهء خود در جهت تشكيل و يا به دست گرفتن قدرت و حفظ آن بوده است .\r\nتمام كوششهايى كه به انگيزهء اصلاح در جوامع به عمل آمده مصروف بر طرف ساختن احتياجات مادّى و تأمين منافع و مصالح دنيوى نگشته است . مسائلى همچون فضيلت ، سعادت ، عدالت ، تزكيهء نفس از رذايل اخلاقى در اركان و شالودهء بسيارى از انديشه‌ورزان مباحث سياسى ، به صورتى آرمانخواهانه ، مورد بررسى قرار گرفته است .\r\nدعوت و تعليمات پيامبران الهى در همين راستا قابل درك است كه تأمين همه‌جانبهء\r\n\r\n\r\n","description":"","footnote":"\r\n( 1 ) . حكومت دينى در روش فلاسفه و متكلمان شيعى ، ص 1 ؛ حكومت اسلامى ، صص 26 و 27 .\r\n( 2 ) . اشتراوس ، ص 5 .\r\n","page_name":" 12 ","page_number":12},
  {"content":"\r\n\r\nسعادت انسان و برآوردن منظور بزرگ حيات - يعنى ، رفع نياز بشرى در جهت استكمال - شعار آنان بوده است . اين نكته نيز قابل تأمل است كه پيغمبران الهى مصمّم بوده‌اند اين هدف را در جامعه تحقّق بخشند ، فلذا بعث و ارسال آنان اغلب به سوى جامعه‌ها بوده است ، نه به سوى افراد ؛ « 1 » و به همين منظور ، دين به عنوان يك برنامهء صحيح و مطلوب زندگى آدمى ، كه جميع ابعاد و وجوه حيات فرد و جامعه را فرامىگيرد و همهء نهادهاى اجتماعى را در خود مىگنجاند و بر آنها اشراف و تسلّط دارد ، ارائه مىگردد .\r\nهمهء كوششهايى كه پيامبران براى برهم زدن نظامهاى ضد الهى و برپا داشتن نظامى الهى و جارى ساختن تعاليمشان به خرج داده‌اند ، نشان از وجه و شأن عملگرايى داشته است . حكم منطقى براى برآوردن چنين منظورى ، داشتن قدرت و سيستم سياسى و دستگاه و نظام رهبرى مناسب است . اشاره‌اى كه مونتكمرىوات در كتاب انديشهء سياسى در اسلام به اين موضوع مىكند ، مشعر بر اين است كه در ذات و كنه آموزه‌هاى دينى رسولان الهى با سياست پيوندى بوده است . وى گويد :\r\n« در سراسر تاريخ انسانى ، مذهب به نحو نزديكى در كلّ زندگى انسان ، و نه فقط در سياست ، دخالت داشته است . حتّى تعاليم خاصّ مذهبى عيسى - آنچنانكه معمولا مورد توجّه قرار مىگيرد - بدون در نظر گرفتن رابطهء سياسى آن بىمعنى است . » « 2 »\r\nدر آيين كليمى نيز وضع به اين منوال است و بر الهى بودن قوانين تأكيد مىشود . پايهء حقوق يهود ، الواح ده‌گانهء موسى است و كليميان موسى را به عنوان نمايندهء يهوه و مجازات و كيفر را از جانب او مىدانند . « 3 »\r\nاسلام ، كه از سوى معتقدينش به عنوان آخرين و كاملترين دين آسمانى و داراى دستوراتى دربارهء همهء اعمال انسانى از جزئىترين تا كلّىترين و از فردىترين تا\r\n\r\n\r\n","description":"","footnote":"\r\n( 1 ) .  « وَ لِكُلِّ أُمَّةٍ رَسُولٌ »  ، « هر امتى را پيامبرى بود » . ( يونس : 47 ) .\r\n( 2 ) .\r\n Watt , W . Montgomery , Islamic political Thought , Edinburg , 1986 , p . 26 . \r\nبه نقل از : جعفرى ، تشيع در مسير تاريخ ، ترجمه آيت اللهى ، صص 15 و 16 .\r\n( 3 ) . تاريخ فلسفهء سياسى ، ج 1 ، ص 14 .\r\n","page_name":" 13 ","page_number":13},
  {"content":"\r\n\r\nاجتماعىترين كردارها مورد توجه قرار گرفته ، انسان را به داشتن عقيدهء اسلامى و عمل به آن دعوت كرده است و هردو را با هم مقدمهء سعادت او مىداند .\r\nاساسا عمل بدون ايمان در اسلام به عنوان نفاق و جهل شناخته مىشود ، و با استناد به اين حديث معروف « الاسلام هو الاعتقاد بالجنان و الاقرار باللسان و العمل بالاركان » مىتوان گفت عمل به موازات ايمان بخشى از دين را تشكيل مىدهد . براى عمل به اسلام ، به‌طور طبيعى ، به نظامى سياسى و نظامى حكومتى احتياج هست و بدون آنها ، عمل كامل به اسلام امكان ندارد . « 1 » اسلام جهت ضمانت اجراى برنامهء كامل خود براى زندگى ، از سياست به عنوان ابزار بهره مىگيرد « 2 » ، و هرگز به صرف شرح و بيان آرمانهايش رضايت نداده ، بلكه مدام درصدد تدارك وسايلى براى جامهء عمل پوشاندن به آنهاست و قدرت ، كه بنا به يك نظرگاه جان و جوهر سياست است ، يك وسيلهء اساسى براى نيل به اين هدف است . « 3 » در طرحى كه اسلام براى تشكيل جامعهء دينى ارائه مىدهد هيچ جنبه از جوانب دين و دنيا مسكوت نمىماند ، و انسانهايى كه در مسير سعادت و كمال حقيقى ، در عرصهء انديشه و عمل ، گام برمىدارند درخور جانشينى خدا بر روى زمين مىشوند . « 4 » مؤمن به دين ، پس از دريافت يك جهان‌بينى صحيح و كامل كه منتهى به اتّخاذ و انتخاب دين خدا مىشود ، به خاطر داشتن وظيفهء جانشينى مؤظف به عمل است . « 5 » چون عمل مسلمان هميشه بنيادى و اساسى و به تعبير قرآن  « لِلَّتِي هِيَ أَقْوَمُ »  است ، پس ، بايد ابتدا اساسىترين عمل را كه در عين حال ضرورىترين و فورىترين آنهاست در پيش گيرد . يعنى ، تحصيل جماعت و تشكيل يك جامعهء و لو كوچك آرمانى كه در قرآن به اعتصام « 6 » تعبير شده ، زيرا كه شرط نتيجه‌بخش بودن عمل ، همگانى و اجتماعى بودن آن است تا تفرّق و روشهاى مختلف در عمل ؛ و اصل توحيد در عمل\r\n\r\n\r\n","description":"","footnote":"\r\n( 1 ) . سياست در اسلام ، ص 119 .\r\n( 2 ) . انديشهء سياسى در اسلام معاصر ، ص 16 .\r\n( 3 ) . همان ، ص 17 .\r\n( 4 ) .  « وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ . . . »  ( النور : 55 )\r\n( 5 ) .  « وَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ . . . »  ( توبه : 105 ) .\r\n( 6 ) .  « وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا »  ( آل عمران : 103 ) .\r\n","page_name":" 14 ","page_number":14},
  {"content":"\r\n\r\nحكم مىكند كه اعمال به صورت اسلامى و هدفمند و با تشكيلات و منظم انجام گيرد . « 1 » با توجّه به مفاهيم مستفاد از آيات قرآنى مىتوان امّت را زيربناى دولت اسلامى دانست .\r\nاسلام دين امّت ، جامعه و بشريت است و تأسيس امت و جامعهء اسلامى يكى از اهداف اسلام است . دين اجتماعى نمىتواند فاقد نظام سياسى و نظام حكومتى منبعث از امّت و اجتماع باشد . « 2 » به همين خاطر است كه پيامبر اسلام صلّى اللّه عليه و إله پس از آنكه شرايط و زمينهء تأسيس حكومت اسلامى را در مدينه فراهم كرد ، با مهاجرت به مدينه رهبرى اين حكومت را نيز عملا بر عهده گرفت . تأسيس هر حكومت و دولتى تنها پس از فراهم آمدن اساس و شرايط ضرورى آن امكان‌پذير است و مهمترين اين اصول ، وجود جامعه ، سرزمين براى استقرار حكومت ، و حكومت و حاكميت است . « 3 » جامعهء موردنظر متشكل از مردم مدينه بود كه خود داوطلب برپايى حكومت اسلامى به رهبرى محمّد صلّى اللّه عليه و إله در سرزمين خود شده بودند ، و مدينه قرارگاه مطمئنى براى استقرار حكومت نوپا بود .\r\nحضرت رسول نيز با هجرت خود و تصدى كليهء امور فصل نوى در تاريخ سياسى اسلام گشود « 4 » . او همان‌طور كه اساسا يك معلّم روحانى و مذهبى و در عين حال پيامبر بود ، به همان‌گونه نيز فرماندهى با قدرت و سياستمدارى مناسب با زمان خود بود . « 5 »\r\nدكتر فيتز جرالد در تأييد پيوستگى ديانت و سياست در اسلام گويد : « اسلام فقط يك دين نيست ، بلكه يك نظام سياسى هم هست . » و نلّينوى ايتاليايى ، كه با او هم‌سخن است ، چنين آورد : « محمّد صلّى اللّه عليه و إله همزمان دين و دولت را با هم بنياد نهاد . » توماس آرنولد نيز از نبى اكرم صلّى اللّه عليه و إله به عنوان « هم رئيس دينى و هم رئيس دولت و حكومت » ياد كرده ، و دكتر شاخت نظر خود را در اين باب اين‌گونه اعلام مىكند : « بيشتر نظريات دينى در اسلام نظير آراء قانونى و سياسى است . در يك جمله آنكه اسلام يك نظام كامل فرهنگى\r\n\r\n\r\n","description":"","footnote":"\r\n( 1 ) . خامنه‌اى ، سيد محمد ، مقدمه بر ويژگيهاى ايدئولوژى اسلامى ، ص 20 .\r\n( 2 ) . همان ، صص 23 و 24 ؛ سياست در اسلام ، ص 119 .\r\n( 3 ) . عميد زنجانى ، فقه سياسى ، ج 1 ، ص 92 .\r\n( 4 ) . سياست در اسلام ، صص 80 تا 82 .\r\n( 5 ) . جعفرى ، تشيع در مسير تاريخ ، ترجمهء آيت اللهى ، ص 16 .\r\n","page_name":" 15 ","page_number":15},
  {"content":"\r\n\r\nاست كه هم شامل دين و هم شامل دولت مىشود . » « 1 »\r\nاقدامى كه پيامبر اسلام صلّى اللّه عليه و إله در برپايى حكومت و به‌دست گرفتن رياست دينى و دنيوى كرد ، انگيزهء نيرومندى شد در پرداختن مسلمين به امر حكومت و سياست . در قرآن از مؤمنان خواسته شده از سرمشق و الا ، يا به اصطلاح اسوهء حسنهء حضرت محمّد عليه السّلام پيروى كنند . « 2 » از آنجا كه توفيق اصلى پيامبر در بنانهادن حكومتى بر مبناى تعاليم اسلام بود ، مسلمانان هم وظيفه دارند از سر مشق او در اين زمينه پيروى كنند . « 3 » به همين خاطر مسئلهء جانشينى پيامبر نخستين موضوع مورد اختلاف پيروان دين محمّدى را تشكيل مىدهد و به گفتهء شهرستانى به همهء دورانهاى اسلام دربارهء هيچ قاعدهء دينى به قدر امامت خونريزى نشده است . « 4 » و يا آنچنان اين مسئله نزد برخى از فرق و مذاهب اسلامى پراهميت مىگردد كه امامت به عنوان يك اصل اعتقادى دين رسميت مىيابد .\r\nنگرشى كه نسبت به حكومت در بينش اسلامى وجود دارد مبيّن اعتقاد به خاستگاه الهى حكومت است . « 5 » براساس اين ديدگاه همچنانكه ارادهء خداوند در سراسر جهان حكومت دارد ، در اختيار و اراده و اجتماع انسانى هم كه جزء ناچيزى از جهان است همان بايد حاكم باشد و حكومت تنها براى خداوند است . « 6 » ايجاد و رشد و تربيت و هدايت همهء موجودات به دست اوست و وى مىتواند در تمام شؤون مخلوقات خويش تصرف كند و بر انسان است كه در مقابل اين خالق بىنياز و شريعت آسمانى و دستورات عادلانه و حكيمانهء وى ، در تمام مراحل زندگى سر تسليم فرود آورد . چون احكام خداوند توسط وحى و به وسيلهء پيامبرانش به سوى انسانها فرستاده شده ، وجوب اطاعت از پيامبران الهى و كتب آسمانى در اين زمينه به اين جهت است كه آنان ناقل احكام و دستورات خداوند هستند و در واقع ارادهء خداوندى براى بشر به صورت قانون\r\n\r\n\r\n","description":"","footnote":"\r\n( 1 ) . نظام الحكم فى الاسلام ، صص 18 و 19 .\r\n( 2 ) .  « لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ »  ( احزاب : 21 ) .\r\n( 3 ) . انديشهء سياسى در اسلام معاصر ، ص 17 .\r\n( 4 ) . الملل و النحل ، ج 1 ، ص 24 .\r\n( 5 ) . دولت و حكومت در دورهء ميانه اسلام ، ص 7 .\r\n( 6 ) .  « إِنِ الْحُكْمُ إِلَّا لِلَّهِ »  ( انعام : 57 ) .\r\n","page_name":" 16 ","page_number":16},
  {"content":"\r\n\r\nو نظامات در مىآيند . « 1 » با اين وضعيت ، دولت اسلامى جز بر قانون مشروعى كه پيامبر خدا از سوى پروردگارش آورده مؤسّس نيست . پس ، هرگاه كه ظروف و احوال در حكومتهايى كه زمام اين دولت به دست آنهاست تغيير يابند سزاوار فرمانبردارى مردم نيستند ، مگر آنگاه كه موافق آنچه خدا نازل كرده حكم كنند و امر خداى تعالى را در ميان آفريدگانش رواج دهند . « 2 » به دليل آنكه تمامى مباحث مربوط به حكومت در اسلام از شريعت آغاز مىشود ، بنابراين قانون الهى بر جامعه و دولت تقدّم مىيابد . لذا در هيچ يك از نظريه‌پردازيهاى سياسى مسلمين سخن از اين نيست كه چرا دولت وجود دارد ؛ تمامى اين نظريات با اين فرضيه آغاز مىشود كه حقّ و تكليف را خداوند تعيين مىكند .\r\nپس ، خداوند - يا همان قانون الهى - است كه حاكميت مطلق دارد . با اين تلقّى از تقدّم قانون الهى بر دولت ، علّت وجودى دولت در اسلام ، همانا حفظ و اعمال قانون خواهد بود ، « 3 » و اين با هدف اوليه از تشكيل حكومت كه به منظور دفاع از دين صورت گرفت - و نه دولت - همخوانى كاملى دارد . « 4 »\r\n\r\nدر باب جريانات عمدهء انديشه سياسى در اسلام\r\nرحلت پيامبر اسلام صلّى اللّه عليه و إله و بروز اختلاف و مناقشه بر سر رهبرى مسلمين ، و به‌ويژه تحوّلات سياسى و اجتماعى كه در تعاقب آن در سده‌هاى نخست هجرى به وقوع پيوست ، موجب پديدارى و شكل‌گيرى انديشه‌هاى مختلف سياسى نزد متفكران و فرق و مذاهب اسلامى گرديد ، و از همه مهمتر آنكه فكر و نظر و رأى مذهبى به خدمت سياست و مواضع سياسى درآمد و يا آنكه در كوران مجادلات سياسى ، نظريات فقهى و مذهبى جانبدارانه شكل گرفت .\r\nعلاوه بر آرائى كه از سوى شريعتمداران و فقيهان مذاهب اسلامى ارائه مىگرديد با گسترش فتوحات اسلامى و تسخير سرزمينهاى ملل مسبوق به تمدّن ، رفته رفته\r\n\r\n\r\n","description":"","footnote":"\r\n( 1 ) . نك : طالقانى ، محمود ، مقدّمه بر تنبيه الامّه و تنزيه الملّة ، ص 8 .\r\n( 2 ) . مبانى انديشه‌هاى سياسى در ايران و جهان اسلامى ، ص 22 .\r\n( 3 ) . دولت و حكومت در دوره ميانهء اسلام ، صص 1 و 2 .\r\n( 4 ) . همان ، ص 21 .\r\n","page_name":" 17 ","page_number":17},
  {"content":"\r\n\r\nمجموعه‌اى از عقايد سياسى بر پايهء نظريه‌هاى يونانى و ايرانى ساسانى شروع به شكل‌گيرى و رشد و نموّ كرد . هر سه شيوهء يادشده - نظريات شريعتمداران و نظريه‌هاى مبتنى بر آراء يونانى و ايرانى - ماهيت الهى حاكميت را فراروى ما قرار مىدهند و فرض خود را بر وجود دولتى كه زندگى دنيوى جوامع بر محور آن مىچرخد و وظيفهء آن تضمين حفظ اسلام ، اجراى شريعت و دفاع از اسلام راستين در مقابل انحرافهاست ، قرار مىدهند و جملگى به تمركز بر روى موقعيت شخص حاكم متمايلند . « 1 »\r\n\r\nنظريهء شريعتمداران و فقيهان\r\nنخستين نظريه كه به شريعتمداران متعلق است ، بيش از دو مورد ديگر ، وام‌گرفته از اسلام و تعاليم آن است و سياست دينى كه ترسيم مىشود مواد خام آن را آيات قرآن ، احاديث و سنن پيامبر صلّى اللّه عليه و إله - و معصومين نزد شيعه - و سيرهء صحابهء صدر اسلام تشكيل مىدهد . تفسيرهاى برگرفته از اين منابع در پرتو پيشرفتهاى سياسى در دوران بعد ، بر اساس استنباطات فقيهان و مجتهدان و عالمان دينى ارائه مىشود .\r\nآيات الاحكام سياسى وارد شده در قرآن همچون :  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ . . .  « 2 » ،  إِنِ الْحُكْمُ إِلَّا لِلَّهِ  « 3 » ،  لِلَّهِ الْأَمْرُ مِنْ قَبْلُ وَ مِنْ بَعْدُ . . .  « 4 » و يا احاديثى نظير « الائمّة من قريش » و « اسمعوا و أطيعوا و لو ولّى عليكم عبد حبشىّ مجدع « 5 » » ، مورد استناد نظريه‌پردازان اين دسته از علماى سياسى دينى بوده است . پس از تغيير مسير و ماهيت نظام حكومتى جامعهء مسلمان ، بر اثر رحلت پيامبر عليه السّلام ، و تبديل آن به امپراتورى و سلطنت به دست امويان ، فرق اسلامى براساس گرايشهاى سياسى و مذهبى خود به كار تأويل و توجيه آيات قرآن سرگرم گشتند ، و بازار\r\n\r\n\r\n","description":"","footnote":"\r\n( 1 ) . دولت و حكومت در دورهء ميانهء اسلام ، ص 4 .\r\n( 2 ) . نساء : 59 .\r\n( 3 ) . يوسف : 67 .\r\n( 4 ) . روم : 4 .\r\n( 5 ) . نك : دولت و حكومت در دورهء ميانه اسلام ، ص 4 . اين حديث با موازين شيعى در باب حكومت مطابق ندارد و جعلى به نظر مىرسد . ؛ تاريخ انديشه‌هاى سياسى ايران و جهان اسلامى ، پيشگفتار ، ص سيزده .\r\n","page_name":" 18 ","page_number":18},
  {"content":"\r\n\r\nجعل احاديث و روايت تا مدّتها رايج بود . « 1 »\r\nناگفته نماند كه فقه سياسى به عنوان علم مستقلّى نزد فقيهان مورد بررسى قرار نگرفته است ، امّا مسائل سياسى و حكومتى مانند امامت ، خلافت ، امارت ، امّت ، جهاد ، قضاوت ، حسبه ، حدود ، سياسات ، احكام و غيره در كتابهاى كلامى و فقهى به بحث گذارده شده است . « 2 »\r\nمسئلهء اساسى فرمانروايى در افكار انديشمندان اين گروه ، نزول وحى و اجراى شريعت الهى است و فرمانروا ، به عنوان خليفهء پيامبر ، وظيفه‌اى جز اجراى احكام شريعت نمىتواند داشته باشد . « 3 » ديدگاههاى گوناگون دربارهء مشخّصات و صفات متصدى منصب خلافت ، اقامهء حكومت و جز آنها سبب ظهور شعبات عمده‌اى ميان اهل شريعت در تاريخ حيات فكرى و سياسى دوران اسلامى شد و اصلىترين آنها در اين زمينه توسّط شيعه ، اهل سنت و خوارج به وجود آمد .\r\nبه گونه‌اى كه بازگو گرديد نخستين مسئله كه موجبات انشقاق را در صف مسلمين فراهم ساخت ، موضوع جانشينى حضرت رسول صلّى اللّه عليه و إله بود . بحثى كه در سقيفهء بنى ساعده درگرفت در گام اول ، فراى مجادله در باب شخص و شخصيتها بود ، و بلكه ناشى از ديدگاههاى مختلفى بود كه ملاحظات سياسى را دربرداشت و در نهايت تصميمات آن مجمع ، جدايى امّت اسلامى به سنّى و شيعه و جز آنها را به ارمغان آورد . از آن هنگام تا روزگار معاصر ، نظريه خلافت ميان اصحاب ملل و نحل اسلامى مورد تعبيرها و تفسيرهاى بسيارى قرار گرفته است و اصول و فروع آن در گذر حيات پرفراز و نشيب سياسى - اجتماعى جوامع اسلامى ، به‌ويژه در سده‌هاى نخستين تشكّل آنها ، تأثيرها و تغييرات فراوانى را پذيرا شده است . در واقع پژوهندهء انديشه‌هاى سياسى ، تاريخ اسلام را در شش هفت قرن اوّل آن مجمع العقايد پر جاذبه‌اى از مكتبهاى فكرى رقيب مىيابد كه هريك دريافت و برداشت ديگرى از منابع اقتدار حكومت و حدود اطاعت فرد از حكّام داشتند . « 4 »\r\n\r\n\r\n","description":"","footnote":"\r\n( 1 ) . سياست در اسلام ، ص 10 .\r\n( 2 ) . همان ، ص 12 .\r\n( 3 ) . خواجه نظام الملك ، ص 130 .\r\n( 4 ) . انديشهء سياسى در اسلام معاصر ، ص 20 .\r\n","page_name":" 19 ","page_number":19},
  {"content":"\r\n\r\nعمده‌ترين اختلاف ميان گروه اقليت - شيعيان - و اكثريت مسلمانان - سنّيان - بود .\r\nدستهء اول معتقد بودند همان ملاحظات عقلانى كه ارسال رسل و انبياء را ايجاب كرده بود ، ايجاب مىكند كه در غياب آنان رهبران معصومى براى سرپرستى يا ولايت پيروان آنها تعيين گردد ، « 1 » و در پاسخ به انتقادهاى كسانى كه از اصل انتخابى بودن جانشينان پيامبر دفاع مىكردند چنين احتجاج مىكردند كه مسئلهء رهبرى امت ، حياتىتر از آن است كه به رأى و نظر افراد عادى ، كه ممكن است شخص ناصالحى را براى اين مقام برگزينند ، وانهاده شود و اين با هدف الهى از تنزيل كتاب و ارسال پيامبر تعارض داشت . « 2 »\r\nاز نظر شيعه ، امام و پيشواى دينى از سه جهت ممكن است مورد توجه قرار گيرد : از جهت حكومت اسلامى ، از جهت بيان معارف و احكام اسلام ، و از جهت رهبرى و ارشاد حيات معنوى و به دليل نيازهاى جامعهء اسلامى پيغمبر اكرم صلّى اللّه عليه و إله امام را به امر خدا تعيين كرده است . « 3 » شيعه صفات خاصى را براى احراز مقام امامت برمىشمارد كه از اهمّ آن يكى عصمت است و اينكه هيچ‌كس علم به عصمت ندارد جز خدا و يا كسى كه خدا او را آگاه سازد . ديگر آنكه شيعيان به امامت فردى از خاندان هاشمى و از نسل على عليه السّلام معتقدند و گويند حضرت رسول صلّى اللّه عليه و إله به نصّ على عليه السّلام را به خلافت خود تعيين كرده است . « 4 »\r\nتكملهء بحث شيعه راجع به امامت ، همانا توجيه مقام علما يا مجتهدين در جامعهء اسلامى در غياب ائمه است . اگر ائمه عهده‌دار وظيفهء ارشاد مسلمانان پس از پايان دورهء وحىاند ، علما و مجتهدين مسؤول وظيفهء ارشاد مسلمانان پس از آغاز دورهء غيبت امام هستند . « 5 » براساس بحثى كه قبلا در ارتباط علم و عمل در اسلام طرح گرديد ، برخى از متفكّران جز رهبرى فكرى مسلمين براى فقها ، كاركرد رهبرى و امامت را نيز براى آنان\r\n\r\n\r\n","description":"","footnote":"\r\n( 1 ) . همان ، ص 21 .\r\n( 2 ) . همان ، ص 22 ؛ شيعه در اسلام ، صص 232 و 233 .\r\n( 3 ) . شيعه در اسلام ، صص 232 و 233 .\r\n( 4 ) . نك : كشف المراد ، صص 513 و 515 به بعد .\r\n( 5 ) . انديشهء سياسى در اسلام معاصر ، صص 22 و 23 .\r\n","page_name":" 20 ","page_number":20},
  {"content":"\r\n\r\nقائلند . « 1 » از ميان دانشمندان اهل سنّت امام فخر رازى نظرى نزديك به اين مطلب را ارائه كرده ، مراد از اولو الامر را فقيهان مىداند . او مىگويد : « و المراد من اولى الامر العلماء - فى اصحّ الاقوال - لانّ الملوك يجب عليهم طاعة العلماء و لا ينعكس » . « 2 »\r\nدر مقابل شيعه ، اهل سنّت بر اين باورند كه پيامبر اسلام صلّى اللّه عليه و إله كسى را به عنوان جانشين پس از خود تعيين نكرده و سخنان مخالفان را باطل مىشمرند « 3 » و معتقدند نصب امام به وسيله اجماع صورت مىپذيرد . « 4 » شرايطى كه ابن خلدون براى احراز اين منصب ذكر مىكند عبارت است از : علم و عدالت و كفايت و سلامت حواس و اعضايى كه در رأى دادن و عمل به كار مىروند . وى در باب شرط پنجم - يعنى ، قرشى بودن - آن را محل اختلاف دانسته است . « 5 »\r\nبزرگترين نظريه‌پرداز سياسى اهل سنت ، از گروه فقيهان و شريعتمداران ، ابو الحسن على بن محمد ماوردى ، متولّد سال 360 و متوفى به سال 450 ق . ، است كه خود سياستمدار و فقيه بوده و سمت قاضى القضاتى داشته است . « 6 » كتاب الاحكام السلطانيهء او سندى مهمّ در نظريهء مبتنى بر شريعت به شمار مىرود . وى اعتقاد داشت كه لزوم تأسيس و تشكيل حكومت از شريعت اسلامى گرفته مىشود و زيربناى فقهى دارد ، نه عقلى ؛ و عقل ضرورت امامت را نمىرساند . حكومت براى آن بايد تأسيس شود كه از شريعت دفاع كند ؛ وسايل اجراى احكام شرع را فراهم نمايد ، و امنيت و آرامش را در جامعهء اسلامى برقرار كند . « 7 » ماوردى شرايط عدالت ، علم ، شجاعت ، جهاد عليه دشمنان و نسبت قريشى را براى امام لازم مىشمارد ، و در باب انتخاب امام مىگويد لازم است مسلمانان حكومت خود را انتخاب نمايند و اين انتخاب بايد از سوى انتخاب‌كنندگانى\r\n\r\n\r\n","description":"","footnote":"\r\n( 1 ) . نك : خامنه‌اى ، سيد محمّد ، مقدمه بر ويژگيهاى ايدئولوژى اسلامى ، صص 29 تا 31 .\r\n( 2 ) . تفسير كبير ، ج 2 ، ص 172 به نقل از : مبانى انديشه‌هاى سياسى در ايران و جهان اسلامى ، ص 48 .\r\n( 3 ) . نك : سيوطى ، تاريخ الخلفا ، صص 7 تا 9 .\r\n( 4 ) . ابن خلدون ، مقدمه ، ج 1 ، ص 367 ؛ نوبختى ، فرق الشيعه ، ص 4 .\r\n( 5 ) . ابن خلدون ، همان ، صص 370 و 371 .\r\n( 6 ) . براى اطلاع بيشتر از زندگينامه او به وفيات الاعيان ، ج 3 ، صص 282 تا 284 و جهت آگاهى از آراء سياسى وى به كتاب دولت و حكومت در دورهء ميانهء اسلام ، فصل ششم ، صص 91 تا 121 مراجعه شود .\r\n( 7 ) . سياست در اسلام ، ص 142 .\r\n","page_name":" 21 ","page_number":21},
  {"content":"\r\n\r\nحايز شرايط - نه تمامى امّت - صورت پذيرد . « 1 » او اين گزينش را براى انعقاد امامت به دو صورت مجزّى بر مىشمرد : يكى به اختيار اهل حلّ و عقد ، و ديگرى به دست امام قبلى . « 2 »\r\nسومين جريان عمده در صدر اسلام ، موضع كسانى بود كه مواضع سنيان و شيعيان ، هردو ، را ردّ مىكردند و خوارج ناميده مىشدند . « 3 » خوارج معتقد بودند محدود ساختن امامت به خانوادهء قريش توسّط اهل سنت اعتبارى ندارد ، و بر طبق ديدگاه آنان ، ضرورتى نبود كه امام به قبيله يا خانوادهء خاصّى تعلّق داشته باشد ، و اين نظرى بود كه در برابر عقيدهء شيعه قرار داشت . آنان معتقد بودند كه امام حتّى مىتواند يك عبد باشد ، و تنها شرطى كه قرار مىدادند اين بود كه او بايد شايسته‌ترين مسلمان زمان خود و حاكم خوبى باشد . « 4 » خوارج ، بر خلاف شيعه ، بر آن بودند كه عناصر دينى و سياسى امامت را از هم منفكّ سازند ، در حالى كه شيعيان بيشتر بر عناصر دينى تأكيد مىورزيدند . « 5 »\r\nآنچه كه در باب عقايد سياسى شريعتمداران به اشاره گفته شد ، باورهاى آرمانى فقيهان هريك از سه گروه است ؛ منتهى اين اعتقادات بسيار تحت تأثير حوادث اجتماعى و سياسى قرار گرفته است و بايد در سير زمانى آن مورد بررسى قرار گيرد تا معلوم گردد كه تجديد نظرهاى به عمل آمده در انديشهء سياسى ، تا چه اندازه تابعى بوده است از اوضاع و احوال متغيّر زمانه .\r\n\r\nنظريهء انديشمندان عقلى\r\nاز ميان رفتن يكپارچگى سرزمينهاى اسلامى و سلطهء دستگاه خلافت ، و مقهور گشتن خليفه به دست اميران و شاهان و همچنين تأسيس حكومتهاى نوينى در ديگر اقطار با نام خلافت « 6 » موجب بروز بحرانى سياسى در جهان اسلام و ايجاد ترديد و\r\n\r\n\r\n","description":"","footnote":"\r\n( 1 ) . دولت و حكومت در دورهء ميانهء اسلام ، صص 105 و 106 .\r\n( 2 ) . نظام الحكم فى الاسلام ، ص 79 .\r\n( 3 ) . انديشهء سياسى در اسلام معاصر ، ص 24 .\r\n( 4 ) . دولت و حكومت در دورهء ميانهء اسلام ، ص 31 .\r\n( 5 ) . همان ، ص 30 .\r\n( 6 ) . امويان كه پس از سقوط حكومت سلطنتى خويش موفق شده بودند در سال 138 ق . در اندلس دولت مستقلّى\r\n","page_name":" 22 ","page_number":22},
  {"content":"\r\n\r\nاعراض از نظريهء سياسى خلافت نزد گروهى از انديشمندان اسلامى گرديد . گرايشهاى فلسفى به سياست ، پس از ورود فكر يونانى و سپرى شدن عصر نقل و ترجمه نزد اين گروه آشكار گرديد كه با اقتداى به دستاوردهاى فكرى يونانيان و با استعانت از فلسفه به طراحى آراى سياسى خود پرداختند و البتّه درصدد بودند ميان تحقيقات يونانى و تعاليم و اصول دين اسلام و واقعيتهاى جامعهء اسلامى پيوندى برقرار كنند . فلسفهء سياسى مسلمانان به‌ويژه در هنگام ظهور خود ، متأثر از فلسفهء سياسى اهل حكمت يونان دوران باستان است .\r\nهمان‌گونه كه فلسفه به عنوان جست‌وجوى حكمت ، جستارى است براى معرفت جهان شمول - يعنى ، معرفت به كل به جاى گمان نسبت به كل ، فلسفهء سياسى نيز به عنوان شاخه‌اى از آن ، كوششى است براى نشاندن معرفت به ماهيت امور سياسى به جاى گمان دربارهء آنها . تلاش فلسفهء سياسى بر آن است تا ماهيت امور سياسى و نظم سياسى خوب و درست ، هردو ، را بداند . « 1 » در فلسفهء سياسى سؤالاتى از اين دست مطرح مىشود : رابطهء انسان با دولت چيست ؟ آيا دولت مخلوق انسان است و انسان با ارادهء خود آن را براى خدمت به خويش به وجود آورده ، و يا آنكه مبدأ آن آسمانى و الهى است ؟ آيا قدرت زمامداران ناشى از مردمى است كه بر آنها حكومت مىكنند و يا از جانب خداست ؟ رابطهء فرد و جامعه چگونه بايد باشد ؟ چه نوع رژيم حكومتى و چه شكلى از دولت بهتر و كدام شكل بدتر است ؟ « 2 »\r\nهمچنانكه فلسفه ، يعنى انديشهء عقلانى غير ملتزم به اديان ، را نخستين بار يونانيان تأسيس كردند ، انديشهء فلسفى دربارهء سياست را نيز هم آنان ظاهر ساختند . از سقراط و\r\n\r\n\r\n","description":"","footnote":"\r\nتأسيس كنند به فرمانروايى خود تا سال 316 ق . رنگ خلافت نداده بودند . در اين سال ( 316 ) به فرمان عبد الرحمن الناصر فرمانى صادر و در آن خلافت خويش را اعلام داشت ( تاريخ دولت اسلامى در اندلس ، ج 1 ، صص 426 و 427 ) . فاطميان يا عبيديان نيز از سال 297 ق . در شمال آفريقا و بعد در مصر با نام خلافت حكومت مىكردند ( العبر ، ج 3 ، ص 39 و به بعد ؛ النجوم الزاهرة ، ج 4 ، ص 74 و به بعد ) . در اين حالت ، همزمان در دنياى اسلام سه تن به نام خليفه حكومت مىكردند .\r\n( 1 ) . اشتراوس ، صص 2 تا 5 .\r\n( 2 ) . تاريخ فلسفه سياسى ، ج 1 ، ص 10 .\r\n","page_name":" 23 ","page_number":23},
  {"content":"\r\n\r\nنيز افلاطون به عنوان پايه‌گزار فلسفهء سياسى ياد كرده‌اند . « 1 » افلاطون سياست و فلسفه را همچون تاروپودى درهم تنيده و جدايىناپذير مطرح كرده و اين پيوند ميان فلسفه و سياست را از دو ديدگاه مورد تأمّل قرار داده است . وى از سويى ، تأمّل در امر سياسى را جز از مجراى بحث فلسفى ممكن نمىداند ، و از سوى ديگر جايگاه تأمّل فلسفى را با پشتوانهء تحليل سياسى استوارتر كرده و صبغه‌اى واقع‌بينانه به آن مىدهد . « 2 » هدف افلاطون در كتاب جمهورى آن است كه عدالت حقيقى را به وسيلهء تصوير يك كشور يا شهر غايت آمال ، و شرح يك دولت ايده‌آل يا مدينهء فاضله جستجو و مجسّم نمايد . « 3 » در اين شهر آرمانى افلاطون ، كسانى كه به فرمانروايى نامزد مىشوند بايد از فضايل عالى روحى و اخلاقى بهره‌ور ، و داراى جسم درست و عقل سالم باشند . به اعتقاد او اين خصايل در يك حكيم متجلّى مىشود ، و كمال عدالت در جامعه‌اى تحقّق خواهد يافت كه « حكومت » آن با « حكمت » توأم و « حاكم حكيم » فرمانرواى آن باشد . « 4 »\r\nبه‌طور كلّى ، تمامى فلسفهء يونانى ، در نهايت ، به اين بحث اساسى برمىگردد كه بهترين شيوهء فرمانروايى يا بهترين نظام حكومتى كدام است . در واقع ، فيلسوفان يونانى با پرداختن به اين بحث توانستند فلسفهء سياسى را بنياد گذارده و سياست را با الزامات بحث عقلى سازگار كنند . « 5 »\r\nنخستين انديشمندى كه در دورهء اسلامى ، در آغاز بحران خلافت و در زمان اوج‌گيرى بحث دربارهء جانشينى پيامبر اسلام صلّى اللّه عليه و إله ، با تكيه بر دستاوردهاى انديشهء فلسفى يونانى به مباحث مربوط به نظام حكومتى وارد شد ، فارابى بود . « 6 » ابو نصر فارابى ، ملقّب به معلّم ثانى ، به درستى مشكل بنيادين نظامهاى سياسى دورهء اسلامى را دريافته بود و به فراست مىدانست كه انحطاط خلافت اسلامى آغاز شده است و چنانچه راه‌حلّى فراپاى اين\r\n\r\n\r\n","description":"","footnote":"\r\n( 1 ) . اشتراوس او را بنيانگزار فلسفهء سياسى مىداند ( ص 95 ) ، و در كتاب زوال انديشهء سياسى در ايران اين نسبت به افلاطون داده شده است ( ص 38 ) .\r\n( 2 ) . زوال انديشهء سياسى در ايران ، صص 15 و 38 .\r\n( 3 ) . تاريخ فلسفهء سياسى ، ج 1 ، ص 89 .\r\n( 4 ) . مجتبايى ، شهر زيباى افلاطون و شاهى آرمانى در ايران باستان ، صص 60 و 61 .\r\n( 5 ) . زوال انديشهء سياسى در ايران ، ص 43 .\r\n( 6 ) . همان ، ص 118 .\r\n","page_name":" 24 ","page_number":24},
  {"content":"\r\n\r\nنظام اجتماعى - سياسى گذاشته نشود ، زوالى محتوم در پى خواهد داشت . واكنشى كه او نسبت به اين بحران نشان داد ، بيش از آنكه سياسى باشد ، فلسفى بود . « 1 » اين بحران عبارت بود از وجود خلافت ظاهرى اهل سنّت در بغداد و حكومت شيعيان اسماعيلى در مصر كه با دستگاه خلافت باطنى خود نظام تغلّب ويژه‌اى را ايجاد كرده بودند و وى به عنوان فيلسوفى شيعى مشرب نمىتوانست خود را با اين دو نظريه هماهنگ سازد . « 2 » او به اين نكته پى برده بود كه چاره‌انديشى و بيرون آمدن از چنبر بحران سياسى ، جز از مجراى درك فلسفى ممكن نيست . راه‌حلّى كه فارابى پيشنهاد مىكند تأسيس مدينهء فاضله‌اى است كه مراد از اجتماع در آن ، تعاون افراد در امورى است كه به وسيلهء آن مىتوان به سعادت واقعى نايل شد . « 3 » نزد او چون فلسفه علم به اعيان موجودات است و همهء امور تابع نظام معقولى كائنات است ، مدينه و فرد هم بايد موافق و مطابق نظام اعيان باشد و بىتوجهى به مدينه موجب نقص فلسفه است . « 4 » فارابى سعادت يك جانبه را ناقص مىداند و سعادت كامل را سعادت دنيوى و اخروى هردو مىداند ، و از اين راه ، رابطهء بين فلسفه و شريعت ، بين دنيا و آخرت ، و دين و سياست را روشن مىكند . رهبر جامعه بهترين فرد آن جامعه و يا پس از بهترين فرد قرار دارد . تنها پيامبر بهترين فرد در جامعه است و بنابراين ، وى تنها شايستگى مقام رهبرى و زعامت عالى جامعه را دارد و رهبر دوم جانشين وى و امام جامعه است . « 5 » با تأمّل در اين نظريه مىتوان آن را با نظر شيعه نيز قابل انطباق دانست . فارابى رياست مدينه را مشروط به شرايطى دانسته و دوازده خصلت را براى احراز رياست برمىشمارد . « 6 » كوششى كه فارابى به خرج داد ، تلاشى براى ايجاد سازش ميان حكمت يونانيان و الزامات دورهء تاريخى اسلامى بود . امّا اين نكته را نبايد از نظر دور داشت كه حتّى اگر در عالم نظر ، كوشش او موفق بوده باشد ، در عمل ، انديشهء مدنى وى درختى تنومند ، ولى بىثمر بود . زيرا ايجاد سازش ميان دورهء\r\n\r\n\r\n","description":"","footnote":"\r\n( 1 ) . همان ، ص 127 .\r\n( 2 ) . همان ، ص 119 .\r\n( 3 ) . تاريخ علوم عقلى در تمدن اسلامى ، ص 191 .\r\n( 4 ) . فلسفهء مدنى فارابى ، ص 90 .\r\n( 5 ) . سياست در اسلام ، صص 147 و 148 .\r\n( 6 ) . نك : آراء اهل مدينة الفاضلة ، صص 271 و 274 .\r\n","page_name":" 25 ","page_number":25},
  {"content":"\r\n\r\nانديشهء يونانى و واقعيتهاى دوره‌اى كه خلافت عباسيان بر همهء شؤون آن سايهء بلند و سنگين خود را گسترده بود ، غيرممكن بود . با وجود آنكه انديشهء مدنى فارابى داراى نظامى يكپارچه و انسجامى درونى بود و به‌ويژه با الزامات و لوازم نظرى حكمت عملى در تعارض نبود ، نهايتا در ايجاد هرگونه اثر عملى در حيات مدنى و سياسى بىتأثير بود . « 1 »\r\nتأسيس انديشه‌اى سياسى بر پايهء تفكّر عقلى كه نخستين‌بار در روزگار اسلامى به دست فارابى صورت گرفت ، پس از او ، توسّط فرزانگانى همچون ابو على مسكويه رازى ، ابو الحسن عامرى ، ابن سينا ، خواجه نصير طوسى در محيط فكرى مسلمانان ادامه يافت . « 2 »\r\nاهميت مباحث مربوط به سياست نزد انديشمندان عقلى مسلمانان سبب گرديد در طبقه‌بندى علوم ، كه از ميراث يونانيان است ، محلّ دقيق آن معلوم گردد . حكمت در درجهء اول به دو بخش مهمّ تقسيم مىشود : الف - شناخت حقايق اشياء ، يا حكمت نظرى ؛ ب - عمل و قيام به كارها آن‌طور كه بايد ، يا حكمت عملى . حكمت عملى هم به علم اخلاق ، تدبير منزل و سياست مدن تقسيم مىشود . « 3 » فارابى در فصل پنجم كتاب احصاء العلوم ، تحت عنوان علم مدنى به توضيح آن مىپردازد و « 4 » اخوان الصفا در رسالهء هفتم خود ، علم سياست را جزء صنايع علمى ، و نه عملى ، جاى داده‌اند . در اين تقسيم‌بندى ، حكمت نظرى به علوم رياضى ، شرعى وضعى ، و فلسفهء حقيقى تقسيم مىشود و فلسفهء حقيقى خود شامل علوم رياضى ، منطقيات ، طبيعيات و علوم الهى است . جاى علم سياست نزد آنان در علوم الهى است .\r\n\r\n\r\n","description":"","footnote":"\r\n( 1 ) . درآمدى فلسفى بر تاريخ انديشهء سياسى در ايران ، ص 143 .\r\n( 2 ) . ر . ك : تاريخ انديشهء سياسى در ايران و جهان اسلامى ، ص 289 به بعد .\r\n( 3 ) . سياست در اسلام ، ص 98 . همچنين مقايسه شود با تقسيم‌بندى ارسطو از علوم در پانوشت مرحوم شهيد مطهرى در اصول فلسفه و روش رئاليسم ، ج 1 ، ص 36 و سير حكمت در اروپا ، ص 39 .\r\n( 4 ) . نك : احصاء العلوم ، صص 106 تا 112 .\r\n","page_name":" 26 ","page_number":26},
  {"content":"\r\n\r\n\r\nنظريهء سياستنامه‌نويسان\r\nتاريخ انديشه‌هاى سياسى در اسلام محدود به دو جريان يادشده نمىگردد ، بلكه بخش بزرگى از مجموعه تفكّرات سياسى اسلامى با ابتناى بر سنّت انديشهء سياسى ايران پيش از اسلام فراهم آمده است . در اين نوع تفكّر ، بر حقّ الهى پادشاهان تأكيد مىشود و بيش از آنكه به تئورى حكومت پرداخته شود ، عملگرايى در كانون توجه قرار دارد و در برخى جهات تلاش بر آن است تا ميان هنجارهاى اسلامى و سنّتهاى پادشاهى ساسانى آشتى برقرار شود . مبناى اين شيوه از تفكّر سياسى بر عدالت استوار است « 1 » و شاه خوب و ديندار و خورهمند ، كه مظهر عدل الهى است ، در سلطنت خويش جهان را از ظلم و شرّ و دشمنى آسوده ، و كمال صفا و آشتى مطلق را در آن برقرار مىسازد . « 2 »\r\nاز آنجا كه بسيارى از مفاهيم و آراء سياسى اين گروه از طريق آثار ادبى انتقال داده شده ، عنوان « نظريهء ادبى » را بدان داده‌اند . « 3 » و همچنين برخى ديگر عبارت « سياست مرآتى يا سلوكى » را به آن اختصاص داده‌اند . وجه تسميهء آن به مرآتى يا سلوكى براى اين است كه تصريحا و تلويحا از حاكمان خواسته شده است كه در اين‌گونه كتابها چون آيينه‌اى بنگرند و رفتار و گفتار و كردار مندرج در آنها را به كار برند و در سلوك سياسى خود ، آنها را امام سازند . « 4 » به‌كار بردن مصطلح « سياستنامه‌نويسى » براى اين نوع نوشته‌هاى سياسى ، برگرفته از مفاهيم و عناوين آثار ايرانى دورهء ساسانى است كه خود اين آثار عمده‌ترين منابع و مآخذ سياستنامه‌هاى دورهء اسلامى را تشكيل مىداده است . « 5 »\r\nطرّاحى بنياد اين جريان در جهان تفكر سياسى اسلامى به‌دست ايرانيان صورت پذيرفت . علّت اين رويكرد ايرانيان مسلمان به آراى ايرانى ساسانى را بايد در تضادّ ميان ارزشهاى اسلامى و ناهنجاريهاى دستگاه خلافت و كاركردهاى نامناسب آن جستجو\r\n\r\n\r\n","description":"","footnote":"\r\n( 1 ) . دولت و حكومت در دورهء ميانهء اسلام ، ص 5 .\r\n( 2 ) . شهر زيباى افلاطون و شاهى آرمانى در ايران باستان ، ص 95 .\r\n( 3 ) . دولت و حكومت در دورهء ميانهء اسلام ، ص 5 .\r\n( 4 ) . تاريخ انديشه‌هاى سياسى در ايران و جهان اسلام ، پيش‌گفتار ، ص سيزده .\r\n( 5 ) . خواجه نظام الملك ، ص 71 و به بعد .\r\n","page_name":" 27 ","page_number":27},
  {"content":"\r\n\r\nكرد . ايرانيان از استمرار حاكميت دستگاه خلافت اسلامى بر سرزمين خود خوشدل نبودند . دستگاه خلافت اموى با تأكيد بر عنصر نژادى عرب و تحقير ساير ملل و نظام ظالمانهء خود نمىتوانست رضايتمندى ايرانيان را جلب كند ، به‌ويژه آنكه آنان خود به دليل ناخشنودى از نظام فاسد ساسانى از غازيان تازى استقبال كرده بودند و حال ، پس از گذشت سنين متمادى ، نمىتوانستند ميان عملكرد امويان و پيامهاى داعى به عدالت و آزادى مسلمين در صدر اسلام پيوندى برقرار كنند ؛ و البته مشاهدهء تعارض بين تعاليم قرآن كريم و سنّت نبوى و تبعيضات بنى اميّه دلايل بسنده‌اى بودند كه آنان را به فكر مبارزه و تغيير وضع موجود وامىداشتند . به فرمودهء قرآن گراميترين مردمان نزد خداى ، پرهيزكارترين آنان بودند و در ديدهء پيامبر ، عرب را بر عجم به نسب و نژاد برترى نبود . « 1 » با اعتماد به نفسى كه ايرانيان ، به‌ويژه با تكيه بر تعاليم اسلامى ، يافتند نيروى نظامى و سياسى دستگاه سلطنتى بنى اميّه را به فرماندهى ابو مسلم خراسانى ، نابود كردند و عباسيان كه در ايران با سردادن شعار « الرضا من آل محمد » نفوذى يافته بودند ، اين‌بار رداى خلافت را بر تن كردند . ولى ابتدا ابو سلمهء خلّال ايرانى ، به دليل سعى در انتقال قدرت به علويان ، و سپس خود ابو مسلم ، تلاشگران اصلى براى به قدرت رساندن عباسيان ، قربانى بيم و هراس و جاه‌طلبى نوخليفگان شدند . اين تجربهء تلخ ، موجب بىاعتمادى ابناى ايرانى به دستگاه خلافت گرديد . ايرانيان فكر مىكردند با تغيير خلافت از دودمانى به دودمان ديگر مىتوانند به آرزوى خود كه زندگى در ظلّ يك حكومت دينى اسلامى بود نايل گردند ؛ اما از خاندان عباسى هم ناراضى شدند و چون از حكومتهاى عربى براى اجراى شعارهاى اسلامى مأيوس شدند ، به فكر استقلال سياسى ، در عين وفادارى به آيين اسلام ، افتادند . « 2 »\r\nجنبشهايى كه در ايران عليه دستگاه خلافت به منظور كسب استقلال صورت گرفت ، همگى به‌دست اهل ديانت نبود ، ولى در پايان ، خاندانهاى ايرانىتبار مسلمان موفق شدند حكومتهاى مستقلى در گوشه و كنار ايران تأسيس كنند و فقط براى مشروعيت\r\n\r\n\r\n","description":"","footnote":"\r\n( 1 ) . نك : خدمات متقابل ايران و اسلام ، ج 1 ، صص 70 تا 76 .\r\n( 2 ) . همان ، صص 109 و 110 .\r\n","page_name":" 28 ","page_number":28},
  {"content":"\r\n\r\nبخشيدن به حاكميت خود تأييديه‌اى از خليفه بگيرند . سيطرهء برخى از اين دولتهاى ايرانى چنان با قوّت همراه بود كه كانون خلافت نيز از آن در امان نماند . در سال 334 ق .\r\nشهر بغداد گامهاى ابناى ايران زمين را به فرماندهى احمد بويهى ديلمى بر پيكرهء خود احساس كرد و دست خليفهء وقت از همهء امور كوتاه گشت ، و آنچه به عنوان مقام روحانى براى وى قائل بودند نه حقيقى ، بلكه بنا به مصالح سياسى بود . حيثيت دستگاه پر طمطراق خلافت عباسى شديدا لطمه خورد و مشروعيت خلافت به ورطهء مخاطره فروافتاد . در واكنش نسبت به اين رويداد سياسى - دينى ، نظرياتى در آثار برخى از دانشمندان ايرانى راجع‌به حكومت طرح گرديد كه متأثر از عقايد و آراى سياسى پيشينيان آنان بود كه به هيئت اسلامى آراسته شده بود . اين نظريات كه غالبا از مجراى كتب ادبى و اخلاقى و تاريخى ، همچون سياستنامهء خواجه نظام الملك ، كليله و دمنهء نصر اللّه منشى ، شاهنامهء فردوسى ، نصيحة الملوك غزالى ، گلستان سعدى و جامع التواريخ رشيدى مطرح شده‌اند به يكى از عمده‌ترين جريانات مربوط به انديشه سياسى در ايران و اسلام تبديل شدند و به‌ويژه در تاريخ سياسى ايران اثرى ديرپاى داشته و حتّى در برخى جنبه‌ها بر ديگر جريانات فكرى - سياسى تأثير گذارده‌اند .\r\nآنچه در انديشهء سياسى سياستنامه نويسانى ، همچون خواجه نظام الملك ، داراى اهميت و نقش محورى مىباشد « فرمانروا » است و از نظر آنان كار ملك جز از طريق عدل و سياست اميرى دادگر نظام نمىگيرد « 1 » ، و پادشاهى نيك مايهء پيدايش همه خوبيها و در رأس آنها انسجام اجتماعى است . « 2 » بنابراين ، نويسندگان اين‌گونه آثار تلاش كرده‌اند راه و رسم فرمانروايى و شيوهء حفظ قدرت سياسى را نشان دهند ، و در اين راه ، همهء شؤون ديگر حيات اجتماعى ، حتى ديانت ، را در خدمت سياست و مشروعيت آن قرار دهند . « 3 » در اين سنخ از انديشه ، مفهوم بنيادين ، بر خلاف انديشهء شريعتمداران كه مدافع شريعت مبتنى بر وحى الهى هستند ، شاه آرمانى داراى فرّه ايزدى است . « 4 » در نوشته‌هاى ايرانى كهن شاه آرمانى از آنجا كه داراى فره ايزدى است ، به عنوان انسانى خداگونه ،\r\n\r\n\r\n","description":"","footnote":"\r\n( 1 ) . درآمدى فلسفى بر تاريخ انديشه سياسى در ايران ، ص 14 .\r\n( 2 ) . خواجه نظام الملك ، ص 153 .\r\n( 3 ) . درآمدى فلسفى بر تاريخ انديشهء سياسى در ايران ، ص 15 .\r\n( 4 ) . خواجه نظام الملك ، ص 131 .\r\n","page_name":" 29 ","page_number":29},
  {"content":"\r\n\r\nنماينده و برگزيدهء خدا بر روى زمين فهميده شده است « 1 » و به‌همين دليل ، وجود وى عين شريعت تلقى مىگردد . « 2 » چنين شاهى از يارى و تأييد ايزدى بهره‌ور ، و در پيكار با نيروهاى دروغ پيروز و كامياب خواهد بود . « 3 »\r\nدر ميان سياستنامه‌هاى دورهء اسلامى مىتوان به‌طور عمده ، پنج گرايش اصلى را از يكديگر تمييز داد :\r\n1 . نوشته‌هاى سياسى به معناى دقيق كلمه ، يا سياستنامه‌ها ؛ 2 . كتابهاى نگاشته‌شده در تاريخ وزيران ؛ 3 . كتابهاى تاريخى ؛ 4 . برخى از نوشته‌هاى عرفانى ؛ 5 . مطالب سياسى و اندرزنامه‌اى كه در نوشته‌هاى ادبى فارسى ، اعم از نظم و نثر ، گنجانده شده است . « 4 »\r\nنوشته‌هاى سياسى يا سياستنامه‌ها ادامهء طبيعى « آيين‌نامه‌ها » و اندرزنامه‌هاى دورهء باستانى ايران است . « 5 » « آيين‌نامه » كه در زبان پهلوى « آيين نامگ » يا « ايوين نامگ » خوانده مىشده ، عنوان كتابها و رسالاتى به زبان پهلوى دربارهء آداب و رسوم دربار ، مراتب و مقامات بزرگان دولت و نمايندگان طبقات اجتماعى ، قواعد و رسوم بازيها و سرگرميها ، آداب جنگ ، آيينهاى برگزارى جشنهاى ايرانى مانند نوروز و مهرگان و موضوعات دينى ، همراه با ذكر اسطوره‌ها ، داستانها ، لطيفه‌ها و سخنان حكمت‌آميز بوده است . « 6 »\r\nكتابى به نام آيين‌نامه به قلم ابن مقفّع به عربى ترجمه شده بود و نام آن در تاريخ ثعالبى و عيون الاخبار ابن قتيبه مكرّر ذكر شده است . « 7 » مسعودى نيز از گاهنامه ياد كرده كه ظاهرا جزئى از آيين‌نامه بوده است . وى گويد : « ايرانيان كتابى دارند به نام گاهنامه كه منصبهاى مملكت ايران در آن هست و آن را به ششصد منصب مرتب كرده‌اند ، و اين كتاب از قبيل آيين‌نامه است و معنى آيين‌نامه كتاب رسوم است و كتابى بزرگ است در چند هزار ورق كه جز به نزد موبدان و ديگر صاحبان مقامات معتبر يافت نشود . « 8 » اين‌گونه نوشته‌ها در\r\n\r\n\r\n","description":"","footnote":"\r\n( 1 ) . همان ، ص 133 .\r\n( 2 ) . همان ، ص 152 .\r\n( 3 ) . شهر زيباى افلاطون و شاهى آرمانى در ايران باستان ، ص 95 .\r\n( 4 ) . خواجه نظام الملك ، ص 86 .\r\n( 5 ) . همان .\r\n( 6 ) . تفضّلى ، « آيين‌نامه » ، دايرة المعارف بزرگ اسلامى ، ج 2 ، ص 289 .\r\n( 7 ) . ايران در زمان ساسانيان ، صص 80 و 81 .\r\n( 8 ) . التنبيه و الاشراف ، صص 97 و 98 .\r\n","page_name":" 30 ","page_number":30},
  {"content":"\r\n\r\nآغاز دورهء اسلامى به زبان عربى ترجمه و در تدوين نوشته‌هاى سياسى از آنها بهره برده شد . « 1 » برترين اثر در سياستنامه‌نويسى دورهء اسلامى كتاب سير الملوك يا سياستنامه خواجه نظام الملك وزير ملكشاه سلجوقى است كه مشخّصهء عمدهء آن عبارت است از توجّه به الگوى سازماندهى سياسى ايران باستان و سنّت پادشاهان عجم ، و از اين حيث « نظريهء سلطنت » در ايران باستان در كانون تفسير قرار گرفته و بر همين مبنا نظريهء جديدى ارائه مىشود كه نهايتا سلطنت مطلقهء تركان را توجيه مىكند . « 2 » انتقال مفاهيم سياسى ايرانى در دورهء اسلامى از طريق تاج نامگ عصر ساسانى نيز صورت گرفته است . نام اين اثر در الفهرست ابن نديم ذكر شده و نقلهايى از آن در عيون الاخبار ابن قتيبه مسطور است .\r\nتاج نامگ حاوى صورت نطقها و دستورها و فرمانهاى سلاطين و نظاير آن بوده و به دست ابن مقفع به عربى برگردانده شده است . « 3 » نامه‌هايى كه ميان دو تن مبادله مىشده ، غالبا مربوط به يك واقعهء سياسى و تاريخى بوده است و گاهى جنبهء ادبى و اخلاقى آن هم موردنظر بوده و نصايحى را دربرداشته است و بيشتر آنها مربوط به نصايحى بوده كه از پدرى به فرزندى منتقل مىشده است . نامهء خسرو پرويز به پسرش شيرويه در زمرهء اين آثار مىباشد . ابن قتيبه در پنج مورد از عيون الاخبار مطالبى را از نامهء خسرو پرويز نقل كرده كه موضوع آنها راهنمايى و نصايحى در خصوص مملكتدارى و آيين پادشاهى است .\r\nبرخى از محققين بر اين عقيده‌اند كه اين‌گونه نامه‌ها و آثار ادبى در كتاب تاج نامگ پهلوى مدوّن بوده و از آن كتاب به آثار اسلامى منعكس شده است . « 4 »\r\nگرايش ديگر در سنّت سياستنامه‌نويسى ، وزارت‌نامه‌هايى بوده است كه با اقتداى به منابع دورهء باستانى ايران تحرير شده‌اند و تعداد آنها از شمار سياستنامه‌ها كمتر نيست .\r\nاثر جهشيارى به نام كتاب الوزرا و الكتّاب كهن‌ترين نمونهء اين‌گونه نوشته‌هاست . « 5 » الفخرى فى الآداب السلطانية و الدول الاسلامية ، تأليف ابن طقطقى از جمله كتابهاى شرح حال وزراست كه با وجود ايجاز و اختصار به دليل وجود روح انتقاد و خرده‌گيرى در مطالب تاريخى ، از\r\n\r\n\r\n","description":"","footnote":"\r\n( 1 ) . خواجه نظام الملك ، ص 87 .\r\n( 2 ) . نك : درآمدى فلسفى بر تاريخ انديشهء سياسى در ايران ، ص 19 .\r\n( 3 ) . ايران در زمان ساسانيان ، ص 85 .\r\n( 4 ) . فرهنگ ايرانى پيش از اسلام ، صص 271 و 273 .\r\n( 5 ) . خواجه نظام الملك ، ص 90 .\r\n","page_name":" 31 ","page_number":31},
  {"content":"\r\n\r\nاهميت و اعتبار بسيارى برخوردار است . « 1 »\r\nاز منابع پراهميتى كه در تداوم انديشهء سياسى ايران پيش از اسلام تدوين شده برخى كتابهاى تاريخى است . اساسا آثار ايرانى پيش از اسلام مشتمل بر اخبار و اخلاق فرمانروايان و سازمان ادارى دولت و حتّى داستانهاى ايرانى ، هم از جنبهء روش و شيوهء تدوين ، و هم از نظر مواد و مضامين تاريخى در تاريخنگارى اسلامى تأثيرى مهمّ داشته است . بعضى را عقيده بر اين است كه اين شيوه حتّى در تدوين سيرت نبوى نيز مؤثّر افتاده و سخاوى حدس زده كه احتمالا يك اثر فارسى در عصر پيامبر موجب راهيابى اين شيوه به ميان عرب شده باشد . « 2 » انتقال خداىنامه به دورهء اسلامى و بازپرداخت آن موجب ايجاد سنت جديدى در تاريخ‌نويسى دورهء اسلامى گرديده است . « 3 » نلدكه اين نكته را اثبات كرده و معتقد است اين تاريخ پهلوى مأخذ عمدهء تواريخ عربى و فارسيى است كه از سرگذشت ايران قبل از اسلام سخن مىرانند . عنوان اين كتاب را كه پهلوى است به عربى سير ملوك العجم يا سير الملوك نوشته‌اند و در فارسى آن را به شاهنامه ترجمه كرده‌اند . يكى از ترجمه‌هاى اين كتاب به دست ابن مقفع صورت گرفته بود ، ولى اينك نه اصل پهلوى و نه ترجمهء عربى آن در دست نيست . « 4 » به دليل آنكه خداىنامهء پهلوى سرشار از انديشهء سياسى و در زمينهء شيوهء فرمانروايى و سرشت قدرت سياسى بوده است ، آثار دورهء اسلامى كه بر پايهء آن تدوين شده‌اند نيز سرشار از انديشهء سياسى مىباشند . « 5 » تاريخ بيهقى ، غرر اخبار ملوك الفرس و سيرهم نوشتهء ابو منصور عبد الملك ثعالبى نيشابورى و تجارب الامم ابو على مسكويه رازى هرسه ، بىترديد ، در شمار اصيلترين منابع تاريخى انديشهء سياسى در ايران قرار دارند . « 6 »\r\nاگرچه انديشهء عرفانى از بنياد انديشه‌اى ناسياسى است ، امّا برخى از نوشته‌هاى عرفانى ، از نوعى دريافت عرفانى انديشهء سياسى ايرانشهرى خالى نيست . با\r\n\r\n\r\n","description":"","footnote":"\r\n( 1 ) . گلپايگانى ، مقدمهء الفخرى ، ص 17 .\r\n( 2 ) . تاريخنگارى در اسلام ، ص 26 .\r\n( 3 ) . خواجه نظام الملك ، ص 94 .\r\n( 4 ) . ايران در زمان ساسانيان ، صص 78 و 79 .\r\n( 5 ) . خواجه نظام الملك ، ص 95 .\r\n( 6 ) . نك : همان ، صص 96 تا 98 .\r\n","page_name":" 32 ","page_number":32},
  {"content":"\r\n\r\nاهميت‌ترين نوشته‌اى كه دريافتى عرفانى از انديشهء سياسى ايرانشهرى به‌دست مىدهد ، مرصاد العباد نجم الدين رازى ، مشهور به دايه ، است . « 1 »\r\nامّا مهمترين عاملى كه در ادبيات اخلاقى عرب تأثير كرده و آن را به شكل خاصّ خود درآورده كتابها و آثار اخلاقى ايران بوده كه تعدادى از آنها به عربى ترجمه شده بود . در عصرى كه مؤلفين اسلامى براى نخستين‌بار به تأليف اين‌گونه كتب ادبى پرداختند ، مهمترين منابعى كه از اين نوع در دسترس ايشان قرار داشت و سرمشق ايشان گرديد همان آثار ايرانى بود . « 2 » پراهميت‌ترين و كهنترين اين نوشته‌ها كليله و دمنه است كه بىترديد آن را بايد از سياستنامه‌هاى دورهء اسلامى به‌شمار آورد . « 3 » آنچه از حقوق پادشاهان بر كارگزاران ، و يا توصيهء شاهان به عاقبت‌نگرى و تدبير كارها به قضيّت سياست در اين كتاب آمده نمونه‌اى است از انديشه‌هاى سياسى ايرانى كه از طريق كتب ادبى و اخلاقى انتقال يافته است . « 4 »\r\nبا اين مقدّمه كه در مورد شناخت جريانات عمدهء تفكّرات سياسى در اسلام براى آشنايى با اثر حاضر - روضة الانوار عباسى - گفته شد بايد اين يك نكته را هم افزود كه در سبك انتقال افكار و مفاهيم هركدام از دو جريان ديگر ( نظريهء شريعتمداران و انديشمندان عقلى ) ، الگوى نوشته‌هاى سياسى مبتنى بر عقايد ايرانى پيش از اسلام ( سياستنامه‌نويسى ) مورد تقليد قرار گرفته است . به‌گونه‌اى كه بيان گرديد در ادبيات پهلوى عصر ساسانى نوشته‌هاى بسيارى در موضوع ادب و تربيت و به‌خصوص آداب معاشرت و طرز مجالست و بالاخص مصاحبت با پادشاهان و آيين دربارى و همچنين كتابهايى براى ارشاد پادشاهان و تعديل رفتار ايشان نوشته شده بود كه عموما داراى مضامين اخلاقى و سياسى بود . « 5 » مسعودى به اخبار و سير و وصايا و عهود و مكاتبات و توقيعات و خطابه‌هاى تاجگذارى و رسايل پادشاهان ايرانى اشاره كرده است . اين آثار\r\n\r\n\r\n","description":"","footnote":"\r\n( 1 ) . همان ، ص 103 .\r\n( 2 ) . فرهنگ ايرانى پيش از اسلام ، ص 258 .\r\n( 3 ) . خواجه نظام الملك ، ص 110 .\r\n( 4 ) . ابو المعالى نصر الله منشى ، كليله و دمنه ، به اهتمام محمّد روشن ، براى نمونه رجوع شود به : صص 92 و 93 و 94 .\r\n( 5 ) . فرهنگ ايرانى پيش از اسلام ، ص 259 .\r\n","page_name":" 33 ","page_number":33},
  {"content":"\r\n\r\nدر سرگذشت پادشاهان و بزرگان و يا دربردارندهء مضامين حكمت‌آميز و نصايح و اندرزهايى بوده كه از قول هريك از پادشاهان ساسانى نقل شده و نيز مجموعهء دستورها و اوامر مكتوب آنان را در موضوعهاى مختلف از آيين جهاندارى و راه و رسم پادشاهى و مضامين اخلاقى خطاب به جانشين خود و يا بزرگان كشور در خود داشته و يا توقيعات يا دستورهاى شاهان به دستور پادشاه توسط دبير در ذيل عريضه نوشته مىشده و در نگارش آن تهذيب الفاظ و انسجام معانى و زيبايى جملات رعايت مىگرديد و در عين حال داراى مطالب عالى اخلاقى و عبارات حكمت‌آميز بوده است . « 1 »\r\nاين آثار پس از آنكه در دورهء اسلامى به عربى برگردانده شد مادهء اصلى براى سياستنامه‌هاى دورهء اسلامى گرديد . نويسندگان انديشمند بر همين مبنا ضمن بيان شيوه و آيين كشوردارى پادشاهان عجم و درج اندرزها و نصايح آنان و صاحب‌خردان به بيان انديشهء سياسى خود مىپرداختند . بنا به اشاره‌اى كه شد اين سبك از نوشتار كه خاص سياستنامه‌نويسى بود بعدا در مكتوبات مربوط به ديگر جريانهاى فكرى سياسى اثر فراوانى گذارد . براى نمونه اخلاق جلالى كه از جمله كتب حكمت عملى به‌شمار مىرود ، در واقع سياستنامه‌اى است كه بر مبناى شرعيات به رشته تحرير كشيده شده است . « 2 »\r\n\r\nروضة الانوار عباسى\r\nدر فاصلهء زمانى ميان سقوط دولتهاى تيمورى و تركان و تشكيل دولت صفوى و دولت تيموريان هند ، در ايران و هند و آسياى صغير به همراه كتابهاى متعدّد ادبى ، چند كتاب در مبحثهاى اخلاقى ، يا به اصطلاح علوم عقلى در حكمت عملى ، تدوين شد و اين سنت كمابيش در عهد صفوى ادامه يافت .\r\nبرخى از اين دست‌نوشته‌ها تنها به مباحث عادى اخلاقى اختصاص نداشت ، بلكه داراى جنبه‌هاى اندرزى به پادشاهان و كارداران آنان ، يا دربارهء كيفيت عمل درست و دور از جور و اعتساف و اشتباه هر دسته از صاحب قدرتان مذهبى و سياسى و نظامى هم\r\n\r\n\r\n","description":"","footnote":"\r\n( 1 ) . نك : همان ، صص 269 تا 277 .\r\n( 2 ) . نك : زوال انديشهء سياسى در ايران ، ص 239 .\r\n","page_name":" 34 ","page_number":34},
  {"content":"\r\n\r\nبود كه طبعا مىتوان مطالب آنها را در يكى از سه باب اساسى حكمت عملى ( تهذيب نفس - تدبير منزل - سياست مدن ) گنجانيد .\r\nاخلاق جلالى اثر جلال الدين دوانى ، سلوك الملوك از امين الدين ابو الخير فضل اللّه بن روزبهان خنجى اصفهانى شيرازى ، تحفة المجالس نوشتهء مجد الدين حسينى - متخلّص به مجدى - ، دستور السّلطنه كار ابو الفضل منشى شيرازى كه منشى سلطان سليمان اول عثمانى بوده ، هفت كشور ساخته و پرداختهء فخرى هروى ، موعظهء جهانگيرى تأليف محمد باقر نجم ثانى ، و روضة الانوار عباسى از اين دست آثارند . « 1 »\r\nنويسندهء كتاب اخير ، كه مورد بحث ماست ، مولى محمّد باقر بن محمّد مؤمن خراسانى سبزوارى ، و يا به گفتهء خود او محمد باقر شريف سبزوارى ، معروف به محقق سبزوارى ، است كه از دانشمندان بزرگ روزگار صفويان و معاصر شاه عباس دوم ( حكومت : 1052 - 1077 ق . ) است . زادگاه و محلّ نشو و نماى او سبزوار است ، ولى پس از درگذشت پدرش راهى عراق شد و بعدا سكونت در اصفهان را برگزيد . در همين جا بود كه مورد توجّه شاه صفوى قرار گرفت و ارج و قربى يافت و به‌همين سبب امامت جمعه و جماعت و منصب شيخ الاسلامى را عهده‌دار شد . وزير كبير شاه ، معروف به خليفه سلطان ، نيز در حقّ او محبتهاى بسيارى روا داشت و وى را بر همگنانش برترى داد ؛ بركنارى مولى حسن على بن مولى عبد اللّه از كار تدريس در مدرسهء مولى عبد اللّه تسترى و سپردن سمت استادى به او به‌همين خاطر بوده است .\r\nسبزوارى از اكابر اصحاب مجلسى اول و از شاگردان بزرگ شيخ بهايى به‌شمار مىرود و از او و سيد حسين بن حيدر عاملى روايت كرده است . در معقول از شاگردان مير فندرسكى و در منقول از تلامذهء ملا حسنعلى شوشترى بود . آقا حسين محقّق خوانسارى ، شوهر خواهرش ، و مولى محمّد ، مشهور به سراب ، در زمرهء شاگردان ممتاز او قرار داشتند . ميان او و مولى محسن فيض كاشانى الفت و يگانگى برقرار بود و ميان فتواها و حكمهاى آن‌دو موافقت بسيارى به چشم مىخورد .\r\nاز جمله تأليفات او شرح ناتمامى است بر ارشاد علّامه كه آن را ذخيرة المعاد فى شرح\r\n\r\n\r\n","description":"","footnote":"\r\n( 1 ) . نك : تاريخ ادبيات در ايران ، ج 3 / 5 ، صص 1484 و 1485 .\r\n","page_name":" 35 ","page_number":35},
  {"content":"\r\n\r\nالارشاد ناميده و به‌همين جهت به صاحب ذخيره مشهور شده است . به ادّعاى نويسندهء روضات الجنّات ، بيشتر الفاظ و عبارات اين كتاب از مدارك الاحكام ، اثر سيد نور الدين على بن حسن موسوى ، گرفته شده است . كفاية الفقه اثر ديگر اوست كه در حقيقت تتمّهء ذخيره است . شرح وى بر زبدة الاصول شيخ بهايى از جمله كارهاى او و نشانگر مهارتش در اصول فقه است . بر شمار تأليفات سبزوارى بايد حاشيهء او بر اثرى از ابن سينا و شرحى بر يكى از نگاشته‌هاى وى را افزود ؛ يكى بر الهيات شفا و ديگرى بر شرح اشارات .\r\nدو رساله در واجب عينى بودن نماز جمعه به خامهء او در دست است كه يكى به زبان عربى و ديگرى به فارسى است . اين موضوع چنان در آن روزگار تب‌وتابى داشته كه در لوايح روضة الانوار ، جايى كه نويسنده مناسبتى يافته ، به نقل آن پرداخته است . على رضا شيرازى ، مشهور به تجلّى ، در باب نماز جمعه و منع آن در زمان غيبت و در ردّ نظرات محقّق ، رساله‌اى به فارسى تحرير كرده است . رسالهء فارسى الخلافيه نگارش ديگر سبزوارى است كه به خلافات اصحاب پيامبر صلّى اللّه عليه و إله پرداخته است . رساله‌اى در غسل و رساله‌اى ديگر در تعيين و اندازه‌گيرى ظهر شرعى و كتابى به فارسى در ادعيه و آداب و اعمال ماه به نام مفاتيح النّجاة در زمرهء نوشته‌هاى او هستند . شايد كتاب اخير همان باشد كه از آن به جامع الزيارات عباسى ياد كرده‌اند و وى به اشارهء شاه عباس دوم ساخته و پرداخته است .\r\nتأليف رساله‌اى در تحريم غنا موجب گرديد شيخ على بن شيخ محمّد بن شيخ حسن ، صاحب حاشيهء شرح لمعه در رساله‌اى شديدا بر آراى او در مورد غنا و ديگر چيزها بتازد و چنان كه مرسوم آن دوره بوده ، سبزوارى را به جهل و نادانى نسبت دهد . به اعتقاد شيخ على از جمله اتهامات وى تساهل دينى و مخالفت با آراى جمهور است در مسائلى نظير نجاست اهل كتاب ، زاده شده از پدر و مادر كافر ، و مجسّمه و مجبّره ، نجس بودن خمر ، زمان غروب ، وجوب خمس در زمان غيبت ، باطل شدن روزه با غبار غليظ و وارد كردن مقام ابراهيم در طواف و جز آنها كه سبزوارى در همهء اين موضوعات آرايى خاص داشته است . همچنين شيخ على براى نماياندن وسعت بىاطلاعى محقق ، او را متهم به جهل نسبت به مبادى زبان عربى و قرائت قرآن كرده و شواهدى بر مدّعاى خود آورده است .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nبسيارى از اين نوع انتقادات شيخ على فاقد اصالت است و قابل اعتنا نيست ؛ مثلا تلفّظ محقّق با گويش محلّى را ، كه منجر به تغيير در شكل واژه مىشود ، شاهدى بر مدّعاى خود گرفته است .\r\nآخرين اثرى كه بايد از سبزوارى نقل كرد روضة الانوار عباسى است كه براى شاه عباس دوم به رشتهء تحرير كشيده شده است . همان‌گونه كه ملاحظه مىشود ، وى در علوم گوناگونى از خود نوشته برجاى نهاده است . علّت آن اين‌كه از ويژگيهاى دانش‌اندوزى در دورهء صفوى كوشش در راه جامعيت علوم منقول و معقول بوده است ؛ يعنى ، رسيدن به درجه‌اى كه بلوغ به مرحلهء نهايى آن تلقّى مىشد و چنين مرتبه‌اى حاصل نمىگشت مگر با دانستن يك دورهء كامل از همهء دانشهايى كه به‌تدريج در تمدّن اسلامى رسميت و قبول عام يافته بود و آن مقدماتى است از طبيعى و رياضى و بحثهايى در حكمت مقبول نزد مسلمانان و همراه كردن آنها با همهء دانشهاى شرعى . « 1 »\r\nمحقّق سبزوارى در سال 1090 ق . در اصفهان بدرود حيات گفت و جنازه‌اش به مشهد مقدس رضوى انتقال يافت و در مدرسهء ميرزا جعفر ، در سردابى ، محاذى قبر شيخ حرّ عاملى ، به خاك سپرده شد .\r\nاين رباعى سرودهء اوست :\r\n در عالم تن چه مانده‌اى بىمايه * پايى بردار و بگذر از نه پايه\r\nاز مشرق جان بر تو نتابد نورى * تا از پى تن همى روى چون سايه « 2 » \r\nروضة الانوار در تداوم تاريخى سلسله آثارى به وجود آمده كه در زمينهء حكمت عملى در مجموعهء فرهنگ و تمدن اسلامى تدوين گشته‌اند . پيشتر به اهميت سياست نزد انديشمندان بزرگ دورهء اسلامى ، كه موجب گنجاندن آن در طبقه‌بندى دانشها به تأسى از خردمندان يونانى شد ، اشاره گرديد . اهتمامى كه صاحب‌نظران مسلمان در كار بررسى و\r\n\r\n\r\n","description":"","footnote":"\r\n( 1 ) . تاريخ ادبيات در ايران ، ج 1 / 5 ، ص 233 .\r\n( 2 ) . دربارهء او نك : روضات الجنات ، ج 2 ، صص 68 تا 78 ؛ ريحانة الادب ، ج 5 ، صص 242 و 244 ؛ امل الآمل ، ج 2 ، ص 250 ؛ الذريعة الى تصانيف الشيعة ، جزء 11 ، صص 289 و 290 ؛ معجم مؤلفى الشيعة ، ص 209 .\r\n","page_name":" 37 ","page_number":37},
  {"content":"\r\n\r\nپژوهش مباحث سياسى با مشرب فلسفى خود به خرج داده‌اند اگر از جنبهء تاريخى مورد تحليل و ارزيابى قرار گيرد ، تطوّرات قابل ملاحظه و عميق در آنها را هويدا مىسازد . از جمله پراهميت‌ترين موضوعات نزد دانشمندان اسلامى ، انطباق يا عدم انطباق علوم دخيله به‌ويژه فلسفه با اصول دين اسلام بود . نزد بسيارى از علماى اهل سنت و حديث مسئله يكسره حلّ شده و آن‌دو را غيرقابل وفاق مىدانستند و فلسفه را گذشته از اشتمال بر سفاهت و حمق ، علمى مكروه دانسته و غالبا فلاسفه را به كفر و الحاد نسبت مىدادند . « 1 » فلاسفه‌اى كه بدون التزام مطلق در اثبات اصول دين اسلام به مباحث علم فلسفه مىپرداختند بيشتر و همواره در معرض مخالفت قرار داشتند . « 2 » امّا گروهى از فيلسوفان اسلامى دست به نزديك ساختن مبانى دين و فلسفه زدند . اقدام شايستهء فارابى آن بود كه فلسفه را در چشم مسلمين بياراست « 3 » و كار بزرگانى همچون ابن رشد در توفيق بين دين و عقل مخصوصا سرمشق و زمينهء خوبى شد براى حكماى مدرسى قرون وسطى كه در حوزهء ديانت خويش با نظير همين مسئله مواجه بودند . « 4 » تلاشى كه مسلمين در تحقيقات فلسفى به عمل آوردند با ابتكار و اصالت همراه بوده است ، به همين جهت است كه علاوه بر اخذ سرچشمه‌هاى يونانى فلسفه ، آن را با دانشهاى مرتبط ساير اقوام و مبانى و تعاليم دين خود آميخته و با افزودن مبلغ قابل توجهى بدان ، فلسفه اسلامى را به استقلال به فرهنگ انسانى عرضه داشتند . براساس همين‌گونه مساعى است كه مىبينيم به سياست نه از نظرگاه صرف يونانى پرداختند ، بلكه ابداع و تغيير فراوان در اين كار داشتند . به عبارت ديگر ، سياست از حيطه و قلمروى كه دانشمندان مسلمان براى سازگار ساختن علوم عقلى با شريعت برگزيده بودند بر كنار نماند . خارج كردن سياست از قلمرو فلسفهء محض و برقرارى پيوند با شريعت اسلامى از جملهء اين اقدامات بوده است . امّا واقعيت اين است كه در دورهء متأخّر ، به‌ويژه پس از خواجه نصير طوسى ، وزير نامدار ايلخانان ، اين كار عمدتا صورت تقليدى داشته است تا صورت\r\n\r\n\r\n","description":"","footnote":"\r\n( 1 ) . نك : تاريخ علوم عقلى در تمدن اسلامى ، ص 140 و به بعد .\r\n( 2 ) . همان ، ص 161 ؛ تاريخ ادبيات در ايران ، ج 1 / 5 ، ص 295 .\r\n( 3 ) . تاريخ علوم عقلى در تمدن اسلامى ، ص 194 .\r\n( 4 ) . كارنامهء اسلام ، ص 120 .\r\n","page_name":" 38 ","page_number":38},
  {"content":"\r\n\r\nابداعى مبتنى بر تفكّر و انديشه . روضة الانوار در محيط و فضايى تدوين شده كه سازگارى مباحث شرعى با علوم عقلى و به‌ويژه فلسفه و شعب آن به كمال رسيده و از طرف ديگر ، در آثار نويسندگان كمتر نوآورى ديده مىشود .\r\nاز نوشتهء سبزوارى چنين برمىآيد كه فكر تأليف كتاب از خود او بوده ، امّا چون انجام چنين كارى به امضاى شاه صفوى نرسيده بود ، از پرداختن به آن خوددارى مىورزيد تا آنكه قائد توفيق مساعدت نموده ، مبشّر غيبى بشارت قدسى رسانيد و از جانب اعلى اشارهء اشراف به امر مذكور عزّ صدور يافت . اگر از خوشامدگوييها و غلوهايى كه به منظور بزرگداشت شاه صورت گرفته - همچون اداى حق شكرگزارى و غيره - بگذريم ، خود او انگيزه‌اش را از اين كار تأليف كتابى مشتمل بر آنچه پادشاهان را در كار باشد ، به حساب نجات و رستگارى اخروى و آنچه ايشان را نافع باشد به حسب تدبير و مصلحت ملكى « 1 » خوانده است .\r\nكتاب در يك مقدمه و دو قسم ترتيب يافته است . مقدّمه به مباحث نظرى سياست اختصاص دارد كه از اثبات نيازهاى مادى انسان و فايده و ضرورت تشكيل اجتماع و سپس احكام و مقررات نتيجه مىگيرد كه آدميان در زندگانى كردن به پادشاهان نيازمندند . بررسى علل ثبات و دوام نظام پادشاهى و شناسايى اسباب و عوامل اختلال و زوال ملك در همين‌جا صورت مىگيرد .\r\nموضوع قسم اول ، كه در حقيقت به منزلهء مقدمه‌اى براى قسم دوم است ، براساس سنّت ديرين به اخلاق اختصاص دارد . به اعتقاد انديشمندان يونانى ، همچون ارسطو ، موضوع دو علم اخلاق و سياست سعادت يا خير برين است ، امّا سعادتى كه مورد نظر اوست تنها در زندگى فردى تحقّق پيدا نمىكند و ويژهء آن نيست ، بلكه جايگاه راستين آن ، در شهر و زندگى مدنى است . « 2 » به همين دليل است كه اخلاق حكم ديباچه‌اى بر سياست را پيدا مىكند و آرمانهاى سياسى بر پايهء برخى اصول اخلاقى يا احكام ارزشى قرار مىگيرد . « 3 »\r\nدر اين قسمت از كتاب آنچه كه موجب رستگارى پادشاه و ثواب و رفع درجات و\r\n\r\n\r\n","description":"","footnote":"\r\n( 1 ) . اثر حاضر ، ص 54 .\r\n( 2 ) . زوال انديشهء سياسى در ايران ، صص 64 و 65 .\r\n( 3 ) . نك : مبانى انديشهء سياسى در ايران و جهان اسلامى ، ص 27 .\r\n","page_name":" 39 ","page_number":39},
  {"content":"\r\n\r\nنجات از عذاب و انتقام الهى است و در عين حال موجب انتظام امور ملك و دوام ايام سلطنت است و مهمل‌گذارى آن موجب اختلال امور ملك است بيان مىشود .\r\nمباحث قسم دوم و پايانى كتاب به سياست و يا به اصطلاح « سياست مدن » مختص است و از قواعدى كه برگرفته از تحقيقات حكماى پيشين در باب سلطنت و ملكدارى و حفظ و ضبط آن است ، به همراه آداب سلوك پادشاه با هريك از طبقات اجتماعى و خاصّه دانشمندان و خدم و اتباع دربارى و ايضا در كيفيت سلوك درباريان نسبت به پادشاه ، سخن مىرود . اين قسمت با نقل عهدنامهء حضرت على عليه السّلام خطاب به مالك اشتر به انجام مىرسد .\r\nسبزوارى از آن‌رو كه كتاب را به شاه عباس دوم تقديم داشته ، اثرش را روضة الانوار عباسى ناميده است ، امّا ذكر عنوان اين كتاب به روضة الانوار فى آداب الملوك كه در ريحانة الادب آمده و يا بعدا آنچه با عنوان روضة الانوار فى آداب السلوك بر روى نسخهء اصل درج شده صحيح نيست و شايد ناشى از آن باشد كه گاهى عبارتى را براى معرّفى موضوع يك اثر به پايان نام آن مىافزوده‌اند كه جزء اصلى عنوان تلقى نمىشده است . در نسخهء دانشكدهء الهيات ، كه اينك در كتابخانهء مركزى دانشگاه تهران نگهدارى مىشود ، جز روضة الانوار از آن به « روضهء عباسيه » و در نسخهء كتابخانهء ملى ايران به اشتباه « قصة الانوار » و در نسخهء آستان قدس رضوى « تحفة الملوك » ياد شده است .\r\nاين كتاب بنا به اظهار مؤلف آن ، در سال 1073 ق . در كمتر از چند ماه به پايان آمده است .\r\nاز نظر ارزش ادبى ، آنچه داراى اهميت قابل توجّهى است به منابع مورد استفاده بر مىگردد ، كه اگر تحريرهاى برگرفته از آنها را به كنارى نهيم ، روضة الانوار نمونه‌اى خواهد بود با ويژگىهاى آثار منثور عصر صفوى كه از بيان الفاظ و عبارات سست هم دور نيست . اين وضع در هنگام ترجمهء متون عربى گاه شديدتر و بيشتر به صورت برگردان لفظ به لفظ انجام مىشود . با آنكه كلمات و تركيبات تازى در نثر روضة الانوار كاربرد فراوانى يافته و احيانا به دشوارى متن يارى رسانده است ، امّا چنان كه نويسنده در آغاز اشاره مىكند اهتمام داشته تا از تكلّف عبارات و ايراد استعارات و الفاظ غير مأنوس و\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nغريب احتراز لازم داند ، بر وجهى كه مضامين آن به اسهل وجهى مفهوم جمهور خواص و عوام تواند شد . « 1 » به همين خاطر ، نخواسته است ، جز در آغاز كتاب ، با استفادهء فراوان از صنعتهاى لفظى و معنوى نثر كتاب را با دشوارى همراه سازد ، و به نثر ساده و روان متوجّه بوده است .\r\nگرچه اهميت روضة الانوار به خاطر شناخت وضع و جايگاه حكمت عملى در سير تاريخى آن و در دورهء صفوى است ، امّا برخى ويژگيهاى ديگر بر اهميت كتاب افزوده است . مثلا در كتاب به اسامى و مصطلحاتى برمىخوريم كه دانستن آن در كار پژوهش موضوعاتى همچون جغرافياى تاريخى و تشكيلات ادارى و ديوانى به كار مىآيد . ذكر نام رايج رود مشهور اصفهان با عنوان زنده رود ، و ماليات سيورغال كه نشان مىدهد در آن دوره به احتمال رايج بوده از آن جمله است .\r\nآثارى جزء منابع كار سبزوارى بوده‌اند كه به دليل آسيبهاى زمانه اينك در دست نيستند . سبزوارى صفحاتى چند از اين نوشته‌ها را در اختيار ما قرار مىدهد كه در زمرهء بهترين نمونه‌هاى نثر ادبى زبان فارسى به شمار مىروند . « 2 » همچنين بخشهاى از ميان رفتهء برخى كتب ، مانند تاريخ الوزراء و الكتّاب ، را در روضة الانوار مىتوان يافت . « 3 »\r\nانتقاد از اوضاع زمانه در دستور كار نويسنده قرارداشته و از آن ابايى نداشته است . او هنگام بحث نظرى ، گاهى شواهدى را از ميان نظام ادارى و قضايى روزگار خود انتخاب و نقل مىكند . مثال او براى « كسب حرام » در موضوع گناهان كبيره ، رشوه‌خوارى است كه به صراحت آن را عمل قضات زمان خود مىشمارد . « 4 »\r\nگاهى وى محلّ را براى اظهار آراى مختلف فقهى در يك مسئله مناسب دانسته ، در نهايت نظر شخصى خود را اظهار مىدارد . « 5 » در باب غنا و موسيقى نظراتى را ارائه مىدهد كه بر روى آن اجماع است و بحث برانگيز نيست و از ملاهى ، همچون ساز زدن\r\n\r\n\r\n","description":"","footnote":"\r\n( 1 ) . اثر حاضر ، ص 55 .\r\n( 2 ) . مراجعه شود به اثر حاضر ، صص 791 تا 799 كه به نقل از كتاب مقامات خواجه ابو نصر مشكان اختصاص دارد .\r\nيادآور مىشود در باب صحّت نام منبع - كتاب مقامات - لازم است تحقيق صورت پذيرد .\r\n( 3 ) . اثر حاضر ، ص 709 .\r\n( 4 ) . همان ، ص 153 .\r\n( 5 ) . همان ، صص 137 و 138 و 150 .\r\n","page_name":" 41 ","page_number":41},
  {"content":"\r\n\r\nو خوانندگى و استماع غنا ، به عنوان گناه كبيره ياد مىكند . « 1 »\r\nاز تحليلهاى اقتصادى نيز غفلت نمىشود . بحث عرضه و تقاضا و گرانى و ارزانى كالا و نيروى كار انسانى به عنوان يك موضوع اقتصادى مورد ارزيابى قرار مىگيرد و نتايج اجتماعى و سياسى از آن گرفته مىشود . « 2 »\r\nمحقّق در عبارات مشحون از ذمّ و قدح ، ستيزه‌جويى خود را نسبت به متصوفه نشان مىدهد و آنان را « جاهلان و نادانان » مىخواند كه از معرفت حقيقتها بىخبرند . « 3 »\r\nتعريف و تمجيدهايى كه از برخى شخصيتهاى عمدة سياسى و مذهبى ، همچون خلفاى عباسى شده است ، به‌ويژه با ديد شيعيان موافقت ندارد و از اين نظر مىتوان بر نقل او از ديگر منابع ، بدون جرح و تعديل ، خرده گرفت . « 4 »\r\nگزارش سبزوارى از برخى وقايع و اقدامات و مقرّرات دولت رقيب عثمانى و ستايش آل عثمان درخور توجه است . « 5 »\r\nتعدادى از منابعى كه مؤلف از آنها سود جسته و يا متذكّر شده عبارتند از : سياستنامه يا سير الملوك خواجه نظام الملك و همچنين كتاب وصاياى او ؛ اين دو از مهمترين منابع روضة الانوار هستند و به‌ويژه حكايات بسيارى از آنها نقل شده است . جوامع الحكايات عوفى ، تاريخ وصّاف ، صحيفهء سلمانى ، تاريخ گزيدهء حمد الله مستوفى ، تذكرة الاولياء عطار نيشابورى ، كافى كلينى ، لوامع الاشراق حكيم فاضل دوانى ، كتاب هشت بهشت ، عيون الانباء ابن ابى قتيبه ، معالم السّنن خطائى ، تجارب الامم و الطّهاره از ابو على مسكويه رازى ، سراج الملوك نوشتهء ابو بكر طرطوشى ، المستطرف فى كل فنّ مستظرف به خامهء شهاب الدين محمّد بن احمد ابى الفتح ابشيهى ، مقامات خواجه ابو نصر مشكان ، اخلاق محسنى ، اخلاق محتشمى ، اخلاق ناصرى به قلم خواجه نصير طوسى ، چهار مقالهء عروضى ، و تاريخ طبرى .\r\nالبته شيوهء سبزوارى در نقل مطالب آن است كه همه‌جا از منابع خود ياد نمىكند . تا آنجا كه ميسّر بوده با يافتن و رجوع به آنها مجلّد و شمارهء صفحه در پانوشتها معلوم گشته است . مراجع حديثى مورد مراجعهء مؤلف در متن ناگفته مانده است ، امّا هرچه يافت\r\n\r\n\r\n","description":"","footnote":"\r\n( 1 ) . اثر حاضر ، صص 153 و 155 .\r\n( 2 ) . همان ، صص 467 و 468 .\r\n( 3 ) . همان ، ص 300 .\r\n( 4 ) . همان ، ص 182 .\r\n( 5 ) . همان ، ص 469 و 607 .\r\n","page_name":" 42 ","page_number":42},
  {"content":"\r\n\r\nشده ، مشخّصات آن در زيرنويس صفحات براى مراجعهء خوانندگان درج شده است .\r\nمنابع نويسنده را عمدة سه دسته تشكيل مىدهد . يكى كتابهايى در حكمت عملى كه هم‌سنخ روضة الانوار به شمار مىآيند و خاصه در مباحث نظرى محلّ رجوع مؤلف بوده است . ديگر آثارى كه براى نقل حكايات و داستانها حكم مرجع را داشته ؛ و آخر بعضى نوشته‌هاى دينى كه احاديث و روايات و موضوعات مربوطه از آنها گرفته شده است .\r\nدر باب نظرات سياسى محقّق سبزوارى باغور در انديشهء سياسى او چنين استنباط مىشود كه وى با درهم آميختن مفردات و عناصر انديشه‌هاى متفاوت سياسى درصدد افكندن طرحى است كه در نهايت با تفكّر مذهبى رايج زمانه در تعارض نباشد و توجيه‌گر نظام سياسى موجود نيز باشد . از هنگام تأسيس انديشهء سياسى بر بنياد ديدگاه فلسفى تا روزگارى كه سبزوارى به تحرير اثر خود سرگرم بود تحوّلات ژرفى در هر دو بخش حكمت - نظرى و عملى - روى داده بود . در قلمرو حكمت عملى ، چنان كه اشارتى به آن شد ، با كوشش در توفيق ميان دستاوردهاى فكرى يونانى و شريعت اسلامى ، رفته رفته ميان انديشهء تعقّلى سياست كه در گامهاى آغازين بر شالودهء نظرى فلسفه استوار شده بود با تلقى انديشمندان دورهء متأخر اسلامى همچون سبزوارى از حكمت عملى گسست و جدايى بسيارى افتاده بود .\r\nسبزوارى از يك‌سو به مبانى تفكّر سياسى شريعتمداران باور دارد و از طرف ديگر مىخواهد آنها را با تفكّرات فلسفه سياسى درهم آميخته و برگرفته‌ها از جريان سياستنامه‌نويسى را با آنها سازگار كند و اين مجموعه را يكپارچه با زىّ و هيئت اسلامى بازنماياند .\r\nدر نظر سبزوارى شريعت عنصرى اساسى است كه باعث رستگارى و تحصيل حيات ابدى و رفاهيت زندگى مىشود ، كسى كه محور تحقّق شريعت يا قانون عظمى بر زمين است « امام » و « خليفهء خداى » اسلامى است كه اوصاف آن منطبق است با « ملك على الاطلاق » حكما و « فيلسوف - شاه » افلاطونى كه افلاطون از آن به « مدبّر عالم » ياد كرده است . اين « امام » يا « پادشاه » نور خداست در زمين و حجّت خداى - عزّ و جلّ - بر مردمان ، و نورى است درخشان بر زمين و آسمان و سراپا فيض و هدايت و بركت و\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nسعادت است ؛ و به ميمنت وجود او باران رحمت مىبارد و بادها مىوزد و درختان ميوه مىدهد و آبها شيرين و خوشگوار مىباشد ، بلكه اگر امام يك دم در عالم نباشد ، فيض از اين عالم بالكليه منقطع مىشود ، بلكه فيض وجود نيز از اين جهان مرتفع مىشود . « 1 »\r\nمصداق پادشاه مطلق و امام و حاكم على الاطلاق نزد سبزوارى پيامبران و امامان معصوم شيعه است ، و علاوه بر آن در زمان غيبت معصوم امر ترويج شعار شرع و ملّت و عمل به قانون معدلت با پادشاهى است كه به عدل زندگى نمايد و پيروى سيرت و سنّت امام اصلى كند . با اين ترتيب ، او بر بنياد معارف شيعى به ايراد جايگاه امام و برقرارى حكومت عادله به دست او مىپردازد و همين‌طور با اقتداى به اسلاف خود ، به پردازش نظرات فلسفهء سياسى و حكمت عملى مبادرت مىورزد .\r\nتأكيد كتاب بر مشروعيت حكومت پادشاه در زمان غيبت مىتواند به عنوان مدافعه‌اى از مسئلهء پذيرش صفويان شيعى به عنوان حاكمان جانشين امام مورد تفسير قرار گيرد . آغاز كار صفويان با برخى اعتقادات غاليانه ، همچون حلول جوهر الوهيت در آنان ، همراه بود كه از ناحيهء پيروان صوفى ايشان ابراز مىشد . موضوع سيادت صفويان و برقرارى ارتباط با ائمهء دين و رساندن نسب به امام موسى كاظم عليه السّلام و صدور كرامات از آنان نيز در نفوذ اجتماعى آنان و ادامهء قدرت و حكومتشان مؤثّر بود . « 2 » با ظهور دولت جديد شيعى ، لازم بود در نظرات سياسى و يا آراء فقهى كه داراى زمينهء سياسى و حكومتى بود بازنگريهايى صورت پذيرد . اين كار بايد به دست فقهايى صورت مىگرفت كه غالبا به استخدام دولت درآمده بودند . امّا موردى را نمىتوان يافت كه تغيير اساسى در نظريهء امامت داده شده باشد . علّت آن شايد دل‌مشغولى عمدهء آنان در توجيه نظريهء شيعهء اماميه دربارهء امامت ، در برابر نظريهء خلافت اهل سنت بود .\r\nبا اين همه ، علاوه بر اعتقاد به جانشينى امام از سوى صفويان ، نظريهء ديگرى در اين باب وجود داشته و آن تمايل به اين بوده است كه فقها را مجموعا به عنوان نائبان عام امام\r\n\r\n\r\n","description":"","footnote":"\r\n( 1 ) . اثر حاضر ، ص 66 .\r\n( 2 ) . نك : تاريخ ادبيات در ايران ، ج 3 / 5 ، فصل سوم ، ص 132 و به بعد ؛ دولت و حكومت در دورهء ميانهء اسلام ، صص 297 تا 299 .\r\n","page_name":" 44 ","page_number":44},
  {"content":"\r\n\r\nمحسوب دارند . اين موضوع كه آشكارا در آن زمان اظهار مىگشت ، شايد بخشى از آن ، عكس‌العملى در مقابل عقايد گروههاى خاصّى براى برترى دادن به موقعيت شاه باشد .\r\nپيش از حاكميت صفويان ، اعتقاد به انجام برخى وظايف امام و نائب امام در زمان غيبت به دست فقيه جامع شرايط مطرح بوده است . از جمله شهيد اول قضاوت را كه يكى از اين‌گونه موضوعات بوده ، اجراى آن را بر عهدهء فقيه مىداند . در باب مسائلى همچون زكات ، خمس ، نماز جمعه و خراج ، براساس همين ديدگاههاى متفاوت آراء و اقوال گوناگونى در دورهء صفويه صادر شده است . « 1 »\r\nنظر سبزوارى بر محور نظام سلطنت در غياب امام قرار دارد . از جنبهء ديگر ، سبزوارى شخصيتى كه از پادشاه به تصوير مىكشد ، ارائهء نمودى از شاه آرمانى سياستنامه‌هاى ايرانى است . به روايت او امنيت و رفاه مردم و عدم رويدادهاى مصيبت‌بار و بلاياى طبيعى در روزگار شاه عباس دوم همه به بركت معدلت و حسن نيّت آن اعلى حضرت است . « 2 » نويسنده در جاى ديگر ، هنگامى كه سخن از عدل‌ورزى و حسن نيت شاه به ميان مىآيد مىگويد : نيّت عدل و نيّت خوب پادشاه در همه چيز سرايت مىكند و باعث بركات و زيادتى نعمتها مىشود . مثال او حكايت مشهورى است از دورهء ساسانى و مربوط است به گم شدن قباد در وقت شكار و وارد شدن او به منزلگاه پيرزن و نيّت گرفتن ماليات شير از رعاياست كه در نصيحة الملوك غزالى نيز آمده است . « 3 »\r\nهمچنانكه در سياستنامه‌ها حفظ قدرت سياسى از طريق برقرارى دادگرى ممكن دانسته شده ، در روضة الانوار هم به تبعيت از آنها چنين آمده : « قوام پادشاهى و نظام سلطنت و جهاندارى به عدل است » « 4 » .\r\nاز جمله تعارضاتى كه در كتاب ديده مىشود تاختن نويسنده به متصوّفه از يك سو و تأثيرپذيرى از تعاليم آنان است كه به‌طور سنّتى در ميان معارف اسلامى از ديرباز جايى يافته بود . اگر نگاهى به سرچشمهء مباحث حكمت عملى و سياست در يونان زمين\r\n\r\n\r\n","description":"","footnote":"\r\n( 1 ) . نك : دولت و حكومت در دورهء ميانهء اسلام ، ص 302 تا 307 .\r\n( 2 ) . اثر حاضر ، ص 53 .\r\n( 3 ) . همان ، صص 186 و 187 .\r\n( 4 ) . همان ، ص 229 .\r\n","page_name":" 45 ","page_number":45},
  {"content":"\r\n\r\nبيفكنيم ، تحقق عدالت حقيقى با تأسيس يك شهر يا مدينهء فاضله و حكومت دولتى ايده‌آل تجسّم مىشود و در اصول جمهورى افلاطون تربيت افراد به قدر لياقت آنان و سپردن مسئوليت اجتماعى به عنوان يك اصل طرح مىگردد . در ديگر اقوال نظريات يونانى ، همه‌جا بر وجود حيات نيك و زندگى خوب و درست به طريق معقول در عالم واقعيت تأكيد و براى حضور فعّال فرد در اجتماع تمهيداتى پيش‌بينى مىشود . « 1 » نظاير اين گفتار در روضة الانوار گرچه همه‌جا منظم بيان نمىشود ، ولى وجود دارد . امّا از بىالتفاتى به دنيا و آخرت و تبعيت از رضاى الهى و دانستن خدا به عنوان منشأ فقر و در نتيجه ، از رضايت دادن بدان و نخواستن حالى ديگر و چيزى ديگر نيز به عنوان بالاترين درجات و مراتب ايمان سخن به ميان مىآيد ، « 2 » و يا تشبيه زندگى انسان به سرگردانى روى تخته‌پاره‌اى در درياى موّاج كه براى بهبود وضع خويش اختيارى ندارد و بايد به مشيّت الهى راضى باشد ، از جمله اين نكات است . « 3 »\r\nبنابراين ، اين نكته مشهود مىشود كه در خصوص پيوند منطقى و لا يتجزّى اخلاق و سياست كه در آثار مربوط به حكمت عملى مطرح مىشود ، از نقطه‌نظر روضة الانوار به تأمل و بررسى عميقترى نياز است .\r\n\r\nنسخ خطّى روضة الانوار\r\nنسخهء اساس براى تصحيح اين كتاب ، نسخهء اصل است كه به دست مؤلّف در 217 برگ نوزده خطى و به خطّ نستعليق تحرير شده است و در كتابخانهء مجلس شوراى اسلامى به شمارهء 1 / 4647 نگهدارى مىشود . به دليل آنكه در نسخهء اصل افتادگيها و كلمات ناخوانايى وجود دارد ، از نسخ ديگر براى تكميل و اصلاح متن استفاده شده و در پانوشتها محلّ آن معلوم گشته است .\r\nبا مراجعه به فهرستها و كتابشناسيهاى نسخ خطّى و حدّ الامكان مراجعه و بررسى نسخه‌ها از وجود پانزده نسخهء دستنويس و يك نسخه چاپ سنگى آگاهى حاصل گرديد\r\n\r\n\r\n","description":"","footnote":"\r\n( 1 ) . تاريخ فلسفهء سياسى ، ج 1 ، ص 89 ، 92 .\r\n( 2 ) . اثر حاضر ، ص 125 .\r\n( 3 ) . همان ، صص 70 - 71 .\r\n","page_name":" 46 ","page_number":46},
  {"content":"\r\n\r\nو چون كار تصحيح بر پايهء نسخهء اصل نهاده شده بود ، حاجتى براى مقابله با همهء آنها نبود و براى تكميل و اصلاح از دو نسخهء خطى ، يكى متعلّق به كتابخانهء مجلس شوراى اسلامى به شمارهء ثبت 3107 ، و ديگرى محفوظ در كتابخانهء مرحوم آيت اللّه العظمى مرعشى داراى شمارهء 3896 سود جسته شد . اوّلى داراى تاريخ كتابت سال 1133 ق .\r\nاست كه به خطّ نسخ خوش تحرير گشته ، و ميان دست‌نوشته‌هاى يافت شده به قطع مىتوان آن را اقدام نسخ دانست ؛ دومى كه آن هم به خطّ نسخ و در 388 برگ است فاقد تاريخ نسخه‌بردارى است ، ولى به سبب داشتن اغلاط كمتر و نزديكى به متن اصلى مورد بهره‌بردارى قرار گرفت . نسخهء چاپ سنگى ، گرچه اندك ، ولى مورد استناد قرار گرفته است . تاريخ طبع آن 1285 ق . است در 349 صفحه و به تصدّى جهانگير ميرزا ، مدعو به حاجى آقا بن شازده حاج محمّد ، در كارخانهء على قلى خان قاجار چاپ شده است . رمزهاى « مج » به جاى نسخهء مجلس و « مر » به عوض « نسخهء مرعشى » و « چ » بدل نسخهء چاپى در زيرنويسها به كار گرفته شده‌اند .\r\nمشخصات ساير نسخه‌هاى خطى اين كتاب از اين قرار است :\r\n1 . نسخهء كتابخانهء مجلس شوراى اسلامى ، داراى سال كتابت 1133 ق .\r\n2 . نسخهء كتابخانه مجلس شوراى اسلامى ، تحرير شيخ ابو الحسن فرزند على به سال 1246 ق .\r\n3 . نسخهء كتابخانهء مجلس شوراى اسلامى ، داراى تاريخ كتابت به سال 1308 ق .\r\n4 . نسخهء كتابخانهء دانشكدهء الهيات و معارف اسلامى دانشگاه تهران ( محل نگهدارى فعلى كتابخانهء مركزى دانشگاه تهران ) ، متعلّق به سدهء دوازدهم هجرى قمرى .\r\n5 . نسخهء كتابخانهء مدرسهء عالى شهيد مطهرى ، متعلق به سدهء دوازدهم هجرى قمرى .\r\n6 . نسخهء كتابخانهء مركزى دانشگاه تهران ، تحرير محمد رحيم فرزند ميرزا محمّد به سال 1219 ق .\r\n7 . نسخهء كتابخانهء مركزى دانشگاه تهران ، تحرير محمد على فرزند محمد اسماعيل به سال 1242 ق .\r\n8 . نسخهء كتابخانه مركزى دانشگاه تهران ، تحرير محمد على بروجردى ، احتمالا متعلّق به\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nسده‌هاى سيزدهم يا چهاردهم هجرى قمرى .\r\n9 . نسخهء كتابخانهء آستان قدس رضوى ، استنساخ به سال 1245 ق .\r\n10 . نسخهء كتابخانهء آستان قدس رضوى ، استنساخ به قلم محمد حسن فرزند ملا نجفعلى قزوينى به سال 1267 ق .\r\n11 . نسخهء كتابخانهء آستان قدس رضوى ، بدون تاريخ كتابت ، و در سال 1145 ق . به نادر شاه افشار وقف شده است .\r\n12 . نسخهء كتابخانهء آيت اللّه العظمى مرعشى كه داراى تاريخ سال تملك 1277 ق . است به دست ميرداماد .\r\n13 . نسخهء كتابخانهء ملى ايران ، داراى سال كتابت 1422 ق .\r\n14 . نسخهء كتابخانهء ملك به شمارهء ثبت 977 .\r\n15 . نسخهء كتابخانهء ملك به شمارهء ثبت 4335 .\r\n\r\nروش تصحيح\r\nبراى تصحيح كتاب پس از استنساخ نسخهء اصل ، تمامى آن با نسخهء كتابخانهء مرعشى مقابله شده و در موارد ناخوانا ، آسيب‌ديده و يا ابهام‌آميز كه از عدم تقيّد به نقطه‌گذارى در نسخهء اساس نيز ناشى مىشده از نسخهء خطى مجلس و نسخهء چاپ سنگى استفاده شده است . به‌ويژه افتادگى در نسخهء اصل بعد از برگ 181 بهره‌بردارى از دو نسخهء اخير را الزام‌آور كرده بود . در پانوشتها جز ذكر اصلاح و تكميل و يا اختلاف نسخه‌ها ، به اصلاحات و تغييرات صورت داده در متن نيز اشاره شده است . اين اصلاحات و تغييرات در حدّ زدودن اغلاط املائى و يا ايجاد يكنواختى در نوشتار بوده است ؛ نوشتن كلمهء صحيح « غياث » به جاى « قياس » و حذف همزهء ممدود و تبديل چنانچه به چنان كه ، كه نثر كتاب سرشار از آنهاست ، از اين قبيل بوده و مصحّح متعرّض محدوده‌اى فراتر از اين نگشته و به خاطر همين فراوانى ، در پانوشتها فقط به ذكر اهمّ آن اصلاحات و تغييرات و يا نمونه‌هاى آنها اكتفا شده است . علاوه بر اين ، حدّ المقدور به آوردن مترادف واژه‌هاى دشوار و يا منابع مورد استفادهء نويسنده و يا توضيح نام اماكن جغرافيايى ،\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nاشخاص ، كتابها و امثالهم در پانوشت مبادرت شده است . اشعارى به مناسبت موضوع در حاشيهء نسخهء اصل نوشته شده بود كه خطّ آن با خطّ متن متفاوت است ، امّا به آن بخش از متن ، ميان صفحات 182 ب تا پايان 192 ب ، كه با خطّى ديگر نوشته شده نزديكتر است . در ساير نسخه‌ها ، و از جمله سه نسخه بدل مورد استفاده در تصحيح ، اين اشعار را وارد متن كرده‌اند كه از آنها در اين كار تأسّى شد ، ولى اگر جاى شعر نامناسب به نظر مىآمد ، محلّ آن تغيير يافته و در پانوشت توضيح لازم مندرج است .\r\nدر اينجا سزاوار است از دوست گرامى آقاى اكبر ايرانى ، كه انجام اين كار به توصيه و تشويق ايشان صورت پذيرفت ، قدردانى نمايم ، و توفيق ايشان و ساير همكاران محترمشان را در مركز نشر ميراث مكتوب در راه احياى ميراث كهن ايرانى و اسلامى از ايزد منّان مسئلت دارم .\r\nهمچنين مراتب سپاس و احترام قلبى خويش را از اساتيد ارجمند آقاى دكتر عالم‌زاده و مرحوم دكتر كسايى ، كه بزرگوارانه در رفع برخى اشكالات و ابهامات مرا يارى دادند ، اعلام مىدارم .\r\nدر آخر بايد اعتراف داشت با همهء كوششى كه در راه انجام درست اين كار كوچك به عمل آمده از كاستى و لغزش و خطا خالى نيست ، و از خوانندگان نقّاد تمنّا دارد با يادآورى و راهنمايى اين بنده را آگاه و سپاسگزار فرمايند .\r\nاسماعيل چنگيزى اردهايى\r\nخرداد ماه سال 1383\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nتصوير صفحهء اوّل نسخهء اصل\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\n[ مقدمه 
  ]\r\nبسم اللّه الرحمن الرحيم و به ثقتى افتتاح كلام به نام واجب الاعظام پادشاهى سزد كه به مقتضاى حكمت بالغهء ازليّه ، وضع قانون شريعت غرّا « 1 » و ملّت بيضا « 2 » را باعث انتظام مصالح جمهور و ارتباط مفاصل امور ساخت ، و جهت تشييد « 3 » مبانى شرع انور و اجراى مراسم دين ازهر ، رايت دولت ملوك معدلت شعار و سلاطين نصفت « 4 » كردار را به ذروهء « 5 » بروج عظمت و اوج سپهر جلالت برافراخت . و صلوة نامحدود و درود غيرمعدود بر ذات كاملى كه به حسب باطن معنى قدسى ، فاتحهء كتاب ابداع و اختراع است ، و به حسب ظاهر صورت انسى ، متمّم مكارم اخلاق و خاتم لطايف اصطناع « 6 » . و بر آل طيّبين و اهل بيت طاهرين آن حضرت ، كه هريك از ايشان بر مشارق افلاك تقدّس و هدايت آفتابىاند عالم‌آرا و بر مطالع بروج ارشاد و راهنمايى تيرىاند بر اوج عزّ و اعتلا - صلّى اللّه عليه و آله الطّيّبين الطّاهرين ما دامت الارض و السّماء .\r\nامّا بعد ، در اين ايّام فرخنده آغاز سعادت انجام ، رحمت عام سبحانى و نعمت كاملهء يزدانى شامل حال عباد بلاد گرديده ، اورنگ « 7 » سلطنت و جهانبانى و مسند عظمت و گيتىستانى به لوامع « 8 » انوار جبين شاهنشاهى زيب و زينت گرفته ، كه جهان‌بين اهل جهان به انوار عدل شاملش روشن است ؛ و بسيط عرصهء گيتى از يمن عطاى كاملش گلشن سپهر ، با آنكه همه تن بينايى است ، چنين لمعهء « 9 » نورى نديده . و مهر با آنكه سراپا همه روشنايى است از بارق « 10 » عقل او مستنير « 11 » گرديده ، ظفر و نصرت ملازمان علم اقبالش ، عظمت و شوكت ساكنان عتبهء « 12 » اجلالش ، روايح اخلاق عنبرينش ، نسيم عنبر شميم « 13 »\r\n\r\n\r\n","description":"","footnote":"\r\n( 1 ) . سپيد ، روشن و درخشان .\r\n( 2 ) . سپيد ، روشن .\r\n( 3 ) . برافراشتن ، استوار كردن .\r\n( 4 ) . انصاف ، عدل ، داد .\r\n( 5 ) . بالاى هرچيز ، قلّه ، نوك .\r\n( 6 ) . نيكويى كردن .\r\n( 7 ) . تخت ، سرير .\r\n( 8 ) . جمع « لامعه » است به معنى درخشان و تابان .\r\n( 9 ) . روشنى ، پرتو .\r\n( 10 ) . درخشنده ، تابان .\r\n( 11 ) . روشن .\r\n( 12 ) . آستانه .\r\n( 13 ) . بوى خوش .\r\n","page_name":" 51 ","page_number":51},
  {"content":"\r\n\r\nعالم قدس مآثر الطاف عطوفت تزيينش ، نكهت « 1 » ازهار گلستان انس نسيم لطفش ، كه با رحمت آميخته ، تفسيده « 2 » دلان كنج احزان را ترويح باد بهارى آب زلال لطف و عطوفتش ، تشنه‌لبان باديهء حرمان را فيضان ابر كوهسارى ، در نظر والاى همّتش حاصل متاع بحر و كان چندان قدر ندارد كه به ميزان اعتبار توان سنجيد [ و 
  ] « 3 » در پيش كوه حلم و وقارش ، وقار كوه را در سلك كاهى نتوان كشيد . اعنى اعلى حضرت شاهنشاه ظلّ اللّه ملايك سپاه مظهر الطاف ربّانى ، مورد عطاياى سبحانى ، ملجأ سلاطين كامكار ، ملاذ « 4 » اساطين « 5 » خواقين « 6 » ذو اقتدار ، چراغ دودمان مصطفوى ، فروغ خاندان مرتضوى ، لوامع اشراق بوارق عقل كامل ، نسايم قدس شمايم عدل شامل ، انجمن‌افروز محفل عدل و داد ، شعلهء جانسوز نهال جور و بيداد ، ممهّد اساس العظمة بالسّلطنة الباهرة ، مالك رقاب الجبابرة بالسّطوة القاهرة ، السّلطان بن - السّلطان بن السّلطان و الخاقان بن الخاقان بن الخاقان ، مورد جلايل فتوحات ربّانى الشّاه عبّاس الحسينّى الموسوىّ الثّانى « 7 » - ادام اللّه تعالى على العالمين حسن رعايته [ 3 ب 
  ] و ابدّ فى المشارق و المغارب انوار رأفته - كه\r\n\r\n\r\n","description":"","footnote":"\r\n( 1 ) . بوى دهان .\r\n( 2 ) . از مصدر تفسيدن به معنى به غايت گرم شده .\r\n( 3 ) . از مر افزوده شد .\r\n( 4 ) . پناهگاه ، دژ .\r\n( 5 ) . جمع « اسطوانه » است به معنى ستون و ركن . اينجا ظاهرا به معنى بزرگ و برجسته است .\r\n( 6 ) . جمع « خاقان » كه عنوان پادشاهان چين و ترك بوده است .\r\n( 7 ) . شاه عباس دوم صفوى هفتمين پادشاه از سلسلهء صفويه ، پسر شاه صفى كه در صفر سال 1052 ق . به‌جاى پدر به تخت سلطنت نشست و در ربيع الاول سال 1077 ق . در حدود دامغان وفات يافت ، و در قم در مقبرهء پدرش ، شاه صفى ، مدفون شد .\r\nدر آغاز سلطنت ، چون هنوز به سنّ رشد نرسيده بود ، ظاهرا تحت نفوذ و تربيت وزرا يك چند تقوا و درستى نشان داد و ميخوارگى را منع كرد . امّا وقتى به سن رشد رسيد ، خود در عشرت و ميخوارگى افراط نمود . با اين همه ، پادشاهى لايق و نجيب بود ، و بعد از شاه اسماعيل اوّل و شاه عباس اوّل صفوى ، بر ساير پادشاهان اين سلسله مزيّت تمام داشت . عدالت را دوست داشت ، و در ساختن ابنيه ( مانند كاخ چهلستون اصفهان ) و تشويق صنايع اهتمام مىورزيد . رفتار او با شاهزادگان ازبك ، كه به دربار او پناه آوردند ، حكايت از جوانمردى و مهربانى او داشت .\r\nبه دوران وى نخستين تجاوز روسها به ايران به دنبال اعزام مأمورين سياسى رخ داد . شاه عباس دوم ، سفير فرانسه و هند را به گرمى پذيرفت و در 1070 ق . خود نيز سفيرى به هند ، به دربار اورنگ زيب ، گسيل داشت .\r\nدايرة المعارف فارسى مصاحب ، ج 2 ، بخش اوّل ، صص 1660 و 1661 .\r\n","page_name":" 52 ","page_number":52},
  {"content":"\r\n\r\nالحق بىتكلّفات منشيانه و تعلّقات مترسّلانه ، ذات شريف آن حضرت فهرست مجموعهء اقبال و مجمع شرايف اخلاق و لطايف خصال است ، فطرت خجسته‌اش جامع چندين صفات كمال ، چون پاكى گوهر و صفاى طينت و حسن‌خلق و حلم و عقل و حيا و وقار و تواضع و كم‌آزارى و عطوفت و مهربانى نسبت به طبقات عباد و جود و سخا و ثبات و علوّ همّت و رسوخ در حقّ و حسن اعتقاد و دين صحيح و ربط به جناب احديّت و مقرّبان آن حضرت و تعظيم شريعت و تكريم ملّت و عداوت ظلم و ظالم و محبّت علم و عالم و عطوفت نسبت به صلحا و فقرا و تودّد غياث « 1 » به مظلومان و ضعفا ، توانم گفت كه هرگز بر زبان مبارك او لفظى خشن نگذشته و در دل او خيال تأسيس ظلم و بدعتى نگشته . و اين فقير را ، با كمال تتبّع و اطّلاع بر احوال ملوك و سلاطين سلف و خلف و تصفّح « 2 » و تفحّص صحف قديمه و تواريخ و سير ملوك ، از هيچ‌يك از پادشاهان اجتماع چندين اخلاق حسنه و صفات مرضيّه معهود و منقول نشده ، و العلم عند اللّه ، حبّذا ميمنت غرّه « 3 » جبين نورافزون و مباركى قدم هميون كه از ابتداى ابتسام « 4 » صبح اقبال و تنسّم نسايم سلطنت و اجلال تا حال ، كه عدد سنين سلطنت از بيست تجاوز نموده ، در عرض اين مدّت آفتى عظيمه در هيچ طرف از اطراف بلاد وسيعهء فسيحه « 5 » رونداده ، چون فتنه و خونريزش و وقوع أسر « 6 » و نهب « 7 » و قحط و غلا « 8 » و طاعون و و با و خسف « 9 » و زلزال و امراض عامّهء هايله و غير ذلك ؛ بكله جمهور عباد و سكنهء بلاد در مهاد امن و امان غنوده‌اند و در كمال فراغ بال و رفاه حال آسوده . و اينچنين اتّفاقى كم مىباشد و همه به بركت معدلت و حسن نيّت آن اعلى حضرت است .\r\nو چون حضرت واهب متعال چنين عطيّه‌اى كرامت كرده ، و اين قسم نعمت بزرگ جليل القدر نصيب اهل اين زمان ساخته ، جاى آن دارد كه هريك از بندگان جانهاى خود\r\n\r\n\r\n","description":"","footnote":"\r\n( 1 ) . اصل : « قياس » .\r\n( 2 ) . ژرف نگريستن ، رسيدگى و جستجو كردن .\r\n( 3 ) . از جمله معانى آن ، هر روشنايى است كه پديدار شود .\r\n( 4 ) . لبخند زدن ، تبسّم كردن .\r\n( 5 ) . فراخ ، وسيع .\r\n( 6 ) . برده كردن ، اسير كردن .\r\n( 7 ) . آنچه به غارت برده شود ، غنيمت گرفتن .\r\n( 8 ) . گرانى .\r\n( 9 ) . كمى و نقيصه .\r\n","page_name":" 53 ","page_number":53},
  {"content":"\r\n\r\nرا نثار جان او ، كه فى الحقيقه روح اين جهان است ، توانند نمود ؛ و بايد كه همگى صحّت او را بر صحّت خود ترجيح دهند و فراغت و راحت او را بر فراغ و راحت خود راجح شمرند و سرور او را بر سرور خود برگزينند ، و در وقت حاجت جانها نثار راه او كنند و بر ساير فرق برايا « 1 » لازم است كه شب و روز دست به دعا برداشته ، از حضرت واهب العطايا امتداد ايّام اين دولت و ارتقاى اعلى مراتب عظمت و استيصال دشمنان اين حضرت و نگونسارى مخالفان اين دولت مسئلت نمايند . و چون كمترين بندگان دعاگو ، محمّد باقر شريف سبزوارى ، غريق انعام و احسان عامّ و خاصّ آن اعلى حضرت بود و از اداى حقّ شكرگزارى آن عاجز بود ، و به غير از اداى وظايف دعا و ثنا و اخلاص بندگى كارى ديگر كه به آن از عهدهء قسطى از حقّ شكرگزارى [ 4 آ 
  ] بيرون تواند آمد مقدور نبود ، گاهى به خاطر مىرسيد كه كتابى تأليف نمايد مشتمل بر آنچه پادشاهان را در كار باشد ، به حسب نجات و رستگارى اخروى و آنچه ايشان را نافع باشد به حسب تدبير و مصلحت ملكى ؛ شايد مستحسن نظر كيميا اثر نوّاب « 2 » اعلى گردد و فقير قدرى از حقوق عبوديّت رعايت نموده باشد ، ليكن بىاشارهء اعلى اقدام به اين امر نمىنمود تا آنكه قائد توفيق مساعدت نموده ، مبشّر غيبى بشارت قدسى رسانيد و از جانب اعلى اشارهء اشرف به امر مذكور عزّ صدور يافت . دانست كه هرچند بضاعت اين شكسته ناقص است و سرمايهء اين كار فقير را ناتمام و قاصر ، ليكن چون خاطر اشرف توجّهى كرده اميد آن دارد كه به امداد ميامن « 3 » قدسى مواطن « 4 » توجّه اعلى اين كتاب به نحوى به اتمام رسد كه منظور نظر اعلى و مستحسن خاطر اشرف بوده باشد ، و سالهاى دراز طبقات ملوك و سلاطين و غيرهم را از آن انتفاع عظيم حاصل شود و فوايد بركات آن به روزگار فرخنده آثار هميون اعلى عايد گردد . و لاجرم شروع در مقصود نمود و اهتمام دارد كه در هر باب به قدر ميسور استشهاد به آيات بيّنات قرآنيّه و احاديث شريفهء نبويّه و الفاظ مباركهء حضرات ائمّهء هدى ، خصوصا حضرت امام المشارق و المغارب امير المؤمنين علىّ بن أبى طالب\r\n\r\n\r\n","description":"","footnote":"\r\n( 1 ) . جمع « بريّة » به معنى آفريده .\r\n( 2 ) . عنوانى كه در ايران عصر صفوى و بعد در روزگار قاجار به شاهزادگان و شاهان اطلاق مىشده است .\r\n( 3 ) . جمع « ميمنت » به معنى بركت و مباركى .\r\n( 4 ) . جمع « وطن » .\r\n","page_name":" 54 ","page_number":54},
  {"content":"\r\n\r\n- عليهم افضل السّلام و التّحية - و آراى حكماى سابقين و سخنان ملوك ماضين مذكور باشد . و در هر باب ، حكايات مناسب مقام بىتطويل كلام ، ايراد شود - حسب الحكم الاشرف الاعلى - و از تكلّف عبارات و ايراد استعارات و الفاظ غير مأنوس و غريب احتراز لازم داند ، بر وجهى كه مضامين آن به اسهل وجهى مفهوم جمهور خواص و عوام تواند شد .\r\nو اين كتاب موسوم شد به روضة الأنوار عبّاسى ، و من اللّه الإعانة فى كلّ حال و عليه التّوكّل فى المبدء و المآل . اميد از عنايت مستعدان روزگار و دانايان ادوار آنكه اگر ايشان را نظرى بر اين شكسته بسته اتفاق افتد ، لغزش و نقصان بپوشند و در اظهار نقص و عيب نكوشند ، فليس المعصوم الّا من عصمه اللّه .\r\nو اين كتاب مرتّب است بر مقدّمه و دو قسم :\r\nمقدّمه : در بيان حكمت و تدبير الهى در وجود پادشاهان و فوايدى كه بر آن مترتّب مىشود و ذكر آنكه علّت دوام و ثبات ملك و پادشاهى چيست ، و تفصيل بعضى از اسباب زوال و اختلال ملك ، تا مباشر امور سلطنت اسباب بقا و ثبات ملك و دولت را ملتزم باشد و از دواعى زوال احتراز لازم داند . و اين مقدّمه مشتمل است بر دو فصل :\r\nفصل اوّل : در بيان احتياج آدميان در زندگانى كردن به پادشاهان .\r\nفصل دوم : در بيان آنكه علّت ثبات و دوام پادشاهى چيست ، و تفصيل بعضى از اسباب زوال و اختلال ملك .\r\nقسم اوّل : در آنچه بر پادشاه جهت رستگارى و نجات آخرت و ربط به جناب احديّت لازم است ، تا تحصيل آن موجب ثواب و رفع درجات و نجات از عذاب و انتقام الهى بوده باشد . و امور مذكوره به حسب دنيا نيز موجب انتظام امور ملك و دوام ايّام سلطنت است و اهمال آن موجب اختلال امور ملك [ 4 ب 
  ] . و در اين قسم چند باب است :\r\nباب اوّل : در ذكر بعضى مواعظ سودمند و تنبيه بر تغيّر و انقلاب و فساد دنيا . و بيان آنكه سبب آمدن آدمى به اين جهان چيست ؛ و آنكه دنيادار تحصيل زاد آخرت است ، و از عقل نيست تكيه بر اين دنيا كردن ، و اين جهان را محلّ آرام و مأوى دانستن ، بلكه در\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nاين چند نفس معدود كه در اين جهان جهت آدمى تقدير شده ، همّت بر تحصيل حيات ابدى و نعيم سرمدى مصروف بايد داشت و اوقات عمر گرانمايه صرف چيزى چند نبايد كرد كه آخر بالضّروره بايد گذاشت .\r\nباب دوم : در بيان تحصيل حقيقت ايمان و شناخت معبود حقيقى و مقرّبان درگاه احديّت ، كه اصل سرچشمهء نجات و رستگارى است . و در اين باب بيان مراتب ايمان و درجات آن ، به حسب زياده و نقصان ، مىشود ، و در اين باب دو فصل است :\r\nفصل اوّل : در بيان حقيقت ايمان و كيفيّت معرفتهايى كه ضرور است در اصل دين .\r\nفصل دوم : در بيان اختلاف مراتب ايمان .\r\nباب سوم : در مراعات فرايض و سنن و اشاره به اسرار نماز و روزه و زكات و غير آن ، كه از اركان ايمانند .\r\nباب چهارم : در توبه ، و در اين باب چند فصل است :\r\nفصل اوّل : در فضيلت توبه .\r\nفصل دوم : در مقدار زمان توبه و اندازهء توبه .\r\nفصل سوم : در بيان عدد معنى توبه .\r\nفصل چهارم : در بيان گناهان صغيره و كبيره ، و اختلافاتى كه علما را در اين باب هست و بيان آنچه حقّ است در هر مقام .\r\nفصل پنجم : در تفسير بعضى آيات كه متعلّق است به توبه .\r\nفصل ششم : در نقل بعضى حكايات تائبان .\r\nباب پنجم : در ذكر بعضى اخلاق شريفهء نفسانيه و ملكات فاضله كه باعث علوّ و شرف نفس است ، و از ملوك و سلاطين بغايت زيبنده است ، و ذكر بعضى اخلاق ذميمه كه احتراز از آن لازم است ، و در اين باب چند فصل است :\r\nفصل اوّل : در ذكر فضيلت عدل .\r\nفصل دوم : در فضيلت شكر .\r\nفصل سوم : در فضيلت صبر .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nفصل چهارم : در فضيلت توكّل و رضا .\r\nفصل پنجم : در فضيلت حسن‌خلق .\r\nفصل ششم : در فضيلت حلم و ذكر توابع آن .\r\nفصل هفتم : در فضيلت سخا و جود و ذمّ بخل .\r\nفصل هشتم : در فضيلت شجاعت .\r\nفصل نهم : در فضيلت تواضع و مذمّت تكبّر .\r\nباب ششم : در مراعات حقوق اقارب و اباعد و مراعات جانب رعايا و زيردستان و خطر تعهّد حكومت و وجوب عدل و احسان . و در اين باب چند فصل است :\r\nفصل اوّل : در حقوق والدين .\r\nفصل دوم : در فضيلت صلهءرحم و مراعات حقوق خويشان .\r\nفصل سوم : در حقوق زوجات و عبيد و اماء « 1 » و همسايگان .\r\nفصل چهارم : در مراعات حقوق ملازمان و نوكران قديم .\r\nفصل پنجم : در مراعات حقوق مؤمنان .\r\nفصل ششم : در حقوق رعايا بر سلاطين و مراعات حقوق زيردستان .\r\nباب هفتم : ذكر امر معروف و نهى منكر و تعظيم شرع و ملّت و تقويت علما و صلحا و اكرام اهل دين . و در اين باب دو فصل است :\r\nفصل اوّل : در امر معروف و نهى منكر .\r\nفصل دوم : در فضيلت علم و عقل و بيان علوّ مرتبه علما و عقلا .\r\nقسم دوم : در مراعات قواعد و آدابى كه پادشاه را در امور ملك و ضبط مراتب سلطنت و حفظ معاقد دولت و استحكام اساس پادشاهى و تأسيس مراسم جهاندارى لازم است ، سواى آنچه در قسم اوّل مذكور شد . و در اين قسم چند باب است :\r\nباب اوّل : در تعديد آداب و سنن پادشاهى ، على سبيل الاجمال . و نقل بعضى وصايا و سخنان از حكما و ملوك . و در اين باب چند فصل است :\r\nفصل اوّل : [ در ذكر 
  ] « 2 » بعضى قواعد كه در كتب حكمت عملى در باب امر\r\n\r\n\r\n","description":"","footnote":"\r\n( 1 ) . جمع « أمه » به معناى زنى كه مملوك و بنده باشد ، كنيز .\r\n( 2 ) . از مر اضافه شد .\r\n","page_name":" 57 ","page_number":57},
  {"content":"\r\n\r\nسلطنت مقرّر و مذكور است .\r\nفصل دوم : در وصيّت افلاطون و غير ذلك .\r\nفصل سوم : در ذكر بعضى سخنان حكماى ماتقدّم ، كه در امور ملك در هر باب نافع است .\r\nفصل چهارم : در ذكر بعضى سخنان و نصايح پادشاهان ماضى ، كه در امور ملك ماهر بوده‌اند .\r\nباب دوم : در آداب تدبير و سلوك پادشاه نسبت به طبقهء اهل قلم ، كه ايشان علما و حكما و فقها و اهل شرع و وزرا و قضات و اشراف و اطبّا و منجّمان و كتّاب و منشيان و محاسبان و مستوفيان و امثال ايشانند ، كه قوام دين و دولت به وجود ايشان مرتبط است [ 5 آ 
  ] . و در اين باب چند فصل است :\r\nفصل اوّل : در تدبير ترتيب و تربيت ملوك متعلّقان و مخصوصان و ملازمان را ، على الاطلاق .\r\nفصل دوم : در كيفيّت آداب سلوك خدم و اتباع ملوك نسبت به ملوك ، بر سبيل اجمال .\r\nفصل سوم : در آداب سلوك پادشاه نسبت به حكما و فقها و دانشمندان و اصحاب درس و فتوا و قضات و امثال ايشان .\r\nفصل چهارم : در تدبير آداب سلوك پادشاه نسبت به وزراى عالى مقدار .\r\nفصل پنجم : در آداب تدبير اطبّا .\r\nفصل ششم : در تدبير منجّمان و ارباب علوم تعليميّه .\r\nفصل هفتم : در تدبير دبيران و منشيان .\r\nفصل هشتم : در آداب تدبير نويسندگان و مستوفيان و ارباب دفاتر و محاسبات ديوانى .\r\nباب سوم : در آداب تدبير و سلوك پادشاه نسبت به طبقات ديگر ، غير طبقه اهل قلم .\r\nو در اين باب پنج فصل است :\r\nفصل اوّل : در تدبير طبقهء اهل شمشير .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nفصل دوم : در تدبير امراى عساكر و اميران بلاد و محافظان قلاع و حارسان سرحدها .\r\nفصل سوم : در ترجمهء صحيفه‌اى كه طاهر ذو اليمينين جهت ولد خود عبد اللّه نوشته .\r\nفصل چهارم : در ذكر تدبير تجّار و متردّدان اطراف و جوانب برّ و بحر .\r\nفصل پنجم : در تدبير صنّاع و محترفه « 1 » و جمع‌كنندگان خراج و متوجّهات « 2 » ديوانى و تدبير اهل زراعت .\r\nباب چهارم : در ذكر بعضى قوانين كليّه كه متعلّق است به ملك . و در اين باب چهار فصل است :\r\nفصل اوّل : در قانون مشاورت در امور .\r\nفصل دوم : در تدبير خزاين و اموال و تقدير معاش و اخراجات و ترك اسراف و تبذير و تعديل احوال سپاهى و عمّال و رعايا در اين امور .\r\nفصل سوم : در تدبير اطّلاع پادشاه بر احوال دشمنان و دوستان و مواسم « 3 » جاسوسان و خبرگيران .\r\nفصل چهارم : در تدبير فرستادن ايلچيان به جانب پادشاهان و تدبير سلوك پادشاهان با ايلچيان و رسولان پادشاهان .\r\nباب پنجم : در تفسير عهدى كه حضرت مقدّس امام المشارق و المغارب ، امير المؤمنين علىّ بن ابى طالب ، جهت مالك اشتر نوشته در قوانين حكومت .\r\n\r\n\r\n","description":"","footnote":"\r\n( 1 ) . گروه پيشه‌وران .\r\n( 2 ) . مالياتى كه علاوه بر مقدار اصلى مقرّر وصول مىشد .\r\n( 3 ) . محل گرد آمدن .\r\n","page_name":" 59 ","page_number":59},
  {"content":"\r\n . \r\n","description":"","footnote":"","page_name":" 60 ","page_number":60},
  {"content":"\r\n\r\n\r\nمقدّمه در بيان حكمت و تدبير الهى در وجود پادشاهان و فوايدى كه بر آن مترتّب مىشود ؛\r\nو ذكر آنكه علّت دوام و ثبات ملك و پادشاهى چيست ، و تفصيل بعضى از اسباب زوال و اختلال ملك و اين مقدّمه مشتمل است بر دو فصل :\r\n\r\nفصل اوّل : در بيان احتياج آدميان در زندگانى كردن به پادشاهان\r\nآدمى در تعيّش و زندگانى محتاج است به غذا و لباس و مسكن . امّا غذا ، به جهت آنكه حرارتهاى بيرونى ، چون حرارت هوا ، و حرارتهاى اندرونى ، چون حرارت غريزى ، و آن گرميى است كه در بدن آدمى مادام كه زنده است محسوس مىشود ، و ديگر گرميها ، چون حرارتى كه به سبب حركتهاى بدنى حاصل مىشود ، و حرارتى كه به سبب عوارض نفسانى حاصل مىشود ، مانند غضب و امثال آن ، دائما اجزاى بدن را به تحليل مىبرند و مىگدازند و اگر بدل آنچه گداخته شده حاصل نشود به اندك زمانى اجزا بالتّمام منحل مىشود و مىگدازد . خداى عز و جلّ جهت تدبير اين امر در اندرون بدن آدمى قوّتى چند آفريده ، مانند قوّت هاضمه و غير آن ، كه آدمى غذايى كه تناول نمايد اين قوّه‌ها به فعل خود مشغول شده هريك كار خود كنند تا به حدّى كه آن غذا را شبيه به اجزاى بدن سازند تا عوض و جانشين آن اجزايى شود كه به سبب حرارتها گداخته بود . و تفصيل تصرّف هر قوّت و كيفيّت تغييرات و استحالات غذا تا به درجهء مذكوره رسد در كتب حكمت مبيّن است . پس ، آدمى را غذا ضرور است [ 5 ب 
  ] و بدون آن بدن خراب و باطل مىشود .\r\nامّا لباس ، به جهت آنكه بدن آدمى لطيف و به اعتدال نزديك است و هواها مختلف است ، گاهى در كمال گرمى و گاهى در كمال سردى ، اگر بدن بىلباس باشد ، ضايع و\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nمختل مىشود . مثلا ، اگر [ در 
  ] زمستان ، شخصى دائم برهنه باشد ، به اندك زمانى هلاك خواهد شد . به خلاف حيوانات كه در لطافت و اعتدال مزاج در مرتبهء انسان نيستند ؛ ايشان را همان موها كه در بدن رسته كار لباس مىكند . و از آنچه گفتيم وجه احتياج به مسكن نيز معلوم مىشود . و بعد از اين مقدّمه ، ببايد دانست كه حيوانات چون لطافت و اعتدال مزاج انسان ندارند در غذاى ايشان تعديل و تدبيرى در كار نيست ، بلكه علفها و گياهها كه از صحرا رسته ايشان را كافى است . به خلاف آدمى كه بنابر لطف و اعتدال مزاج همه چيز غذاى او نتواند شد و به علف و گياه صحرا زندگانى نتواند كرد ، بلكه غذاى او چيزى چند بايد كه اعتدال و خوبى مزاج داشته باشد و مزاج آن به مزاج انسان نزديك باشد ، چون گندم و برنج و امثال آن ؛ و مع هذا گندم مثلا ، چنانچه هست ، بىآنكه به نحوى خاصّ پخته شود و به عمل آيد غذاى آدمى نمىتواند شد ؛ بايد كه گندم نان شود تا غذاى آدمى تواند شد . پس ، آدمى محتاج است به گندم و به آنكه گندم را نان سازند . و تحصيل گندم به آن مىشود كه تخم در زمين بيفشانند و به وقت حاجت آب دهند و زمين را شيار كنند ، تا وقتى كه مزروع به كمال رسد ؛ آنگاه درو كنند و بكوبند و دانه را از كاه پاك كنند و صاف كنند . و آن كارها آلتى چند دارد و تحصيل هريك از آن آلات موقوف است بر كارها و آلتهاى ديگر و على هذا القياس . و همچنين زمين را شيار كردن و هموار ساختن موقوف است بر آلتى چند ، كه از آن جمله آهن است ؛ و تحصيل آهن موقوف است بر كارى چند و آلتى چند ، و هريك از آن كارها و آلتها موقوف است بر كارى ديگر و آلتى ديگر و على هذا القياس . و چون گندم مصفّى شد ، بايد كه آن را آرد كنند و آرد كردن گندم به آسيا مىشود و تحصيل آسيا موقوف است بر كارها و آلتها . و آن كارها و آلتها موقوف بر كارها و آلتهاى ديگر . و چون گندم آرد شد ، بايد كه آن را بپزند و نان سازند .\r\nمجملا ، هزار كار بايد كرد تا نان پخته شود و به عمل آيد و از اينجاست كه حكما گفته‌اند كه ، هزار كس بايد كه هريك كارى بكنند تا نان حاصل شود . و در خبر آمده كه ، حضرت آدم عليه السّلام چون به دنيا آمد هزار و يك كار كرد تا نان خورد . سبحان اللّه ! چه غفلت و طغيان است كه آدمى دارد ! هزار آدم كار مىكند تا ما نان مىخوريم ، به غير از كارها كه\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nحيوانات مىكنند و تأثيرات كه آب و زمين و هوا و بادها و بارانها مىكنند « 1 » و تأثيرات كه گردش آسمان و تابش آفتاب و عكس شعاع كواكب و انتقالات سپهر و مهر و اختلاف فصول مىكنند . و اين همه مخلوقات خداى - عزّ و جلّند - خالقى كه چندين تدبير و حكمت در تحصيل قوت مخلوقى كرده و چندين شفقت و ملاطفت و مهربانى در حقّ او بجا آورد ، آن مخلوق از همه غافل مخالفت آن خالق مىكند و علم طغيان و عصيان مىافرازد .\r\n ابر و باد و مه و خورشيد و فلك در كارند * تا تو نانى به كف آرى و به غفلت نخورى\r\nهمه از بهر تو سرگشته و فرمانبردار * شرط انصاف نباشد كه تو فرمان نبرى \r\n[ 6 آ 
  ] و از سخنان گذشته معلوم شد كه به فعل يك كس تحصيل قوت و غذاى انسانى ميسّر نمىشود ، بلكه جمعى كثير بايد كه هريك معاونت يكديگر نمايند و هركدام به شغلى مشغول باشند تا امر غذا صورت يابد . و همچنين است حكم در باب لباس و مسكن . پس ، يك شخص و دو شخص اگر در مكانى تنهايى « 2 » باشند ، تعيّش نتوانند كرد .\r\nچه اگر يك شخص خواهد كه به تدبير غذا و لباس و مسكن خود مشغول شود ، تا اوّل ادوات آهنگرى و درودگرى و غير ذلك به‌دست آرد ، آنگاه بدان آلات و ادوات زراعت و درو و آرد كردن و خمير كردن و نان پختن ، و پنبه تحصيل كردن و ريستن و بافتن و دوختن و ساير عملها ، كه آدمى را در امر معاش ضرور است ، بتنهايى بكند روزگار او به بعضى از اين شغلها وفا نكند . و اگر بالفرض وفا كند ، اتمام آن كارها مدّت مديدى خواهد ؛ در آن مدّت بىغذا و لباس چگونه زندگانى تواند كرد ؟\r\nپس ، معلوم شد كه آدمى به تنهايى زندگانى نتواند كرد ، بلكه بايد كه جمعى كثير در مكانى مجتمع باشند و هريك به شغلى مشغول ؛ يكى آهنگرى كند و يكى برزگرى و يكى خبّازى و يكى نسّاجى و يكى خيّاطى و يكى بنّايى . و هريك از عمل خود آنچه بيش از قدر حاجت تحصيل كرده باشد بفروشد و از قيمت آن از اعمالى كه به آن احتياج دارد از ديگران بخرد ، بر قانون حقّ و عدالت ، تا كار معاش انتظام يابد .\r\n\r\n\r\n","description":"","footnote":"\r\n( 1 ) . اصل : « مىكند » . اينجا برابر نسخه مر آمد .\r\n( 2 ) . مج ، « مكان تنهايى » .\r\n","page_name":" 63 ","page_number":63},
  {"content":"\r\n\r\nو از اين جهت است كه حكيم متعال - تعالى شأنه - داعيه‌ها و همّتها و عزمهاى مردم را مختلف آفريد ، كه اگر همه به يك همّت و عزيمت مىبودند متوجّه يك شغل مىشدند و شغلهاى ديگر معطّل مىشد و كار آدمى باطل و خراب ، و اختلاف همّتها باعث آن شد كه هريك را رغبت به كارى و عزيمت شغلى به هم رسيد ، بعضى شريف و بعضى خسيس ، تا آنكه به حسب اختلاف داعيه‌ها متوجّه كارهاى مختلف شوند و امر معاش صورت يابد . و همچنين احوال خلق را در توانگرى و درويشى مختلف آفريد كه اگر همه توانگر مىبودند خدمت يكديگر نمىكردند ، از جهت بىنيازى از يكديگر ، و اگر همه درويش مىبودند نيز خدمت يكديگر نمىكردند ، از جهت عدم قدرت بر اداى حقّ يكديگر . و در قرآن مجيد اشارت بدين معنى شده ، حيث قال عزّ شأنه :  نَحْنُ قَسَمْنا بَيْنَهُمْ مَعِيشَتَهُمْ فِي الْحَياةِ الدُّنْيا وَ رَفَعْنا بَعْضَهُمْ فَوْقَ بَعْضٍ دَرَجاتٍ لِيَتَّخِذَ بَعْضُهُمْ بَعْضاً سُخْرِيًّا  « 1 » خداى عز و جلّ مىفرمايد كه ، ما قسمت كرديم در ميانهء مردم معيشتهاى ايشان را ، يعنى روزيها و آنچه دارند در حيات دنيا ، و بعضى را بلند كرديم بر بعضى به درجه‌ها ، يعنى به حسب مال و قدرت و عقل و شوكت و اراده و همّت تا آنكه بعضى ، بعضى را مسخّر خود سازند و به خدمت و بندگى و كاركنى جهت خود موسوم سازند . و از اينجا معلوم مىشود معنى سخن حكما كه گفته‌اند : « لو تساوى النّاس لهلكوا جميعا » يعنى : « اگر مردم همه برابر مىبودند ، همه هلاك مىشدند . » بنابر آنكه بيان شد كه اگر مردم در همّتها و عزيمتها و توانگرى و درويشى برابر مىبودند ، مشغول به شغلهاى مختلف نمىشدند و امر معاش منتظم نمىشد و همه هلاك مىشدند ؛ و ليكن چون بعضى به تدبير صائب ممتاز باشند و بعضى به زيادتى قوت و بعضى به شوكت تمام و بعضى به زيادتى كفايت و اموال و توانگرى ، و جمعى از عقل و تميز و كياست خالى و به منزلهء آلات و خادمان و كاركنان جهت طوايف سابقه ، و جمعى فقير و پريشان ، همهء كارها بر وجهى كه مشاهده مىشود منتظم شود و از قيام هريك به مهم و كارى كه مناسب و لايق اوست قوام عالم و نظام معيشت بنى آدم به فعل آيد .\r\nپس ، معلوم شد كه انسان در معاش محتاج است به اجتماع ، و اين اجتماع را در عرف\r\n\r\n\r\n","description":"","footnote":"\r\n( 1 ) . زخرف : 32 .\r\n","page_name":" 64 ","page_number":64},
  {"content":"\r\n\r\nعلما و حكما تمدّن گويند . [ 6 ب 
  ] و اين است معنى آنچه حكما گفته‌اند : « الانسان مدنىّ بالطّبع » « 1 » . يعنى ، انسان به حسب طبع محتاج است به اجتماعى كه آن را تمدّن گويند . و چون داعيه‌هاى مردمان مختلف است و همهء نفوس طلب منفعت خود مىكنند ، و هر نفسى از پى غرضى مىرود ، بعضى را ميل به شهوات بود و بعضى را ميل به مال و بعضى را ميل به غلبه و استقلال . اگر ايشان را به طبايع ايشان گذارند ، هريك آنچه ديگرى دارد خواهد و كار به خصومت و نزاع انجامد و به اضرار و اهلاك يكديگر مشغول شوند و هر يك از شغلى كه در معاونت يكديگر دارند بازمانند و فايدهء جمعيّت و معاونت باطل شود . پس ، بالضّروره نوعى از تدبير بايد كه هريك را به حدّى كه مستحقّ آن باشد قانع گرداند و به حقّ خويش برساند ، و دست هريك از تعدّى و تصرّف در حقوق ديگران كوتاه گرداند و به شغلى كه تعلّق به او دارد مشغول گرداند . و اين تدبير محتاج است به صاحب شريعت ، يعنى پيغمبرى كه وحى از جانب خداى عز و جلّ به او رسد و آن پيغمبر در صفات كمال از جميع خلق ممتاز باشد و به عصمت ذاتى متّصف و به بيّنات و معجزات قاطعه موسوم ، تا احكام از جانب خداى عز و جلّ به خلق برساند و احكام طاعات و عبادات و بندگى خلق نسبت به خداى عز و جلّ كه باعث رستگارى و حيات ابدى است ، به خلق برساند ، و احكام معاملات و بيع و شرا و داد و ستد و نكاح و ساير احكام كه در شرع مقرّر شده به هريك برساند ، تا حقوق هريك معلوم شود كه چيست و حدّ هريك چيست ، تا مردم چون به حقوق و حدود خود قائل شوند و عمل كنند كار عالم منتظم شود و فساد و فتنه مرتفع شود و هريك به رفاهيّت زندگى توانند كرد و در تحصيل زاد آخرت و كمالات نفسانيّهء خود توانند كوشيد و تحصيل حيات ابدى توانند كرد ؛ و آن قانون عظمى شريعت است .\r\nو چون همهء خلق به طوع و رغبت . انقياد شرع و فرمانبردارى احكام الهى نكنند ، ايشان را حاكمى عادل بايد كه به لطف و عنف « 2 » خلق را بر اطاعت و انقياد احكام الهى بدارد ، و حقّ هر مستحقّى را به صاحب حقّ برساند و داد مظلوم از ظالم بستاند ، و امر\r\n\r\n\r\n","description":"","footnote":"\r\n( 1 ) . اين عبارت معادل عربى گفتهء ارسطوست . نك :  Politics I : 2  ، ويكنز ، يادداشت شمارهء 1841 ( به نقل از تعليقات مينوى بر اخلاق ناصرى ، ص 390 ) .\r\n( 2 ) . درشتى ، شدّت .\r\n","page_name":" 65 ","page_number":65},
  {"content":"\r\n\r\nمعروف و نهى منكر به‌جا آورد ، و اهل ايمان را از شرّ و آفت كفّار و متغلّبان « 1 » نگاه دارد و اندازهء هركس بداند و هريك را به حسب استحقاق و استعداد متوجّه كمال دارد و در تهذيب اخلاق و اعمال خلق بكوشد و رفع آفتها و فسادها در زمين بكند ، و آن شخص را امام و خليفهء خداى عز و جلّ گويند و حكما او را ملك على الاطلاق گويند و افلاطون او را مدبّر عالم گفته و آن شخص پادشاه اصلى و ملك حقيقى است ؛ « 2 » هرچند دست او به قهر و غضب از تصرّف در امور ملك كوتاه باشد ، چون حضرت امام المشارق و المغارب ، علىّ بن ابى طالب عليه السّلام در وقتى كه مخالفان به غصب و تعدّى تصرّف در پادشاهى كرده بودند .\r\nو آن پادشاه و امام ، نور خداست در زمين و حجّت خداى عز و جلّ است بر مردمان . و نورى است درخشان بر زمين و آسمان و سراپا فيض و هدايت و بركت و سعادت است ؛ و به ميمنت وجود او باران رحمت مىبارد و بادها مىوزد و درختان ميوه مىدهد و آبها شيرين و خوشگوار مىباشد ، بلكه اگر امام يك‌دم در عالم نباشد ، فيض از اين عالم بالكلّيه منقطع مىشود ، بلكه فيض وجود نيز از اين جهان مرتفع مىشود . و در وصف در نمىآيد حال و كمال آن امام و [ مجلّدات 
  ] « 3 » به آن وفا نمىكند و اگر به آن مشغول شويم ، از غرض [ اين كتاب بازمانيم . 
  ] « 4 »\r\nو پادشاه مطلق و امام و حاكم على الاطلاق ، گاهى پيغمبر باشد ، چون حضرت آدم و سليمان و داوود و حضرت رسالت پناه صلّى اللّه عليه و إله و غيرهم ؛ و گاهى غير نبى باشد ، چون حضرت امير المؤمنين و ساير ائمهء هدى - عليهم سلام اللّه - و هيچ زمان از وجود امام اصل خالى نمىباشد ، ليكن در بعضى ازمنه ، به جهت [ 7 آ 
  ] حكمتها و مصلحتها ، امام اصلى از نظرها غايب مىباشد و كسى را وصول به خدمت آن امام ميسّر نيست ، ليكن از فيض وجودش اين جهان معمور است و آثار و بركات و ميامن و فوايد او به خلق مىرسد .\r\nو مثل او چون آفتابى است كه در زير ابر پنهان باشد كه مدد روشنايى و فيوضات او بر زمين ظاهر و هويداست . و در آن زمان كه امام از نظرها غايب و پنهان باشد ، به حسب\r\n\r\n\r\n","description":"","footnote":"\r\n( 1 ) . غلبه‌كنندگان .\r\n( 2 ) . آنچه در اين فصل تا اينجا آمده اقتباسى است از : اخلاق ناصرى ، صص 247 تا 253 .\r\n( 3 ) . اصل افتادگى دارد و در مر : « مجلّد » . اينجا از مج نقل شد .\r\n( 4 ) . اصل افتادگى دارد و از مج افزوده شد .\r\n","page_name":" 66 ","page_number":66},
  {"content":"\r\n\r\nحكمتها و مصلحتها ، چون اين زمان كه حضرت صاحب الزّمان و خليفة الرّحمان - عليه صلوات الملك المنّان - چون آفتاب در حجاب سحاب « 1 » پنهان است ، اگر پادشاهى عادل مدبّر كه كدخدايى و رياست اين جهان نمايد در ميان خلق نباشد ، كار اين جهان به فساد و اختلال انجامد و منتظم نشود و هيچ‌كس را تعيّش ممكن نباشد ، بلكه لابدّ و ناچار ضرور است خلق را از پادشاهى كه به عدل زندگانى نمايد و پيروى سيرت و سنّت امام اصلى كند و در دفع شرّ ظالمان بكوشد و هركس را در مرتبهء استحقاق خود نگاه دارد و حفظ رعايا و زيردستان كه امانات جناب احديّتند نمايد ، و مؤمنان و شيعيان را از شرّ طغيان و استيلاى كفّار و مخالفين دين محافظت نمايد ، و ترويج شعار شرع و ملّت به‌جا آورد و اهل علم و تقوا و دين را تقويت كند و اهل باطل و بدعت و تلبيس را دفع كند ، و طمع در اموال رعايا نكند و ايشان را ، و اموال ايشان را ، ادوات فسق و لهو نسازد ، و امر معروف و نهى منكر به‌جا آورد ، و در امنيّت راهها بكوشد و سرحدها را به مردم كاردان ضبط نمايد .\r\nمجملا ، هرگاه پادشاه در مقام آن باشد كه به قدر وسع و توانايى پيروى امام اصل كند و سنن مرضيّهء شرع را در همه باب مطاع سازد و به قانون معدلت عمل نمايد ، چندان فوايد و منافع بر وجود او مترتّب است كه قلم و زبان را وسع بيان آن نيست . و آن پادشاه را به جناب احديّت كمال قرب است و دعاى او به استجابت نزديك است و حسن‌نيّت او مثمر ثمرات بسيار است و خلق از عهدهء مجازات انعام او برنمىتوانند آمد ، و او به حسب حقيقت روح اين جهان است .\r\nاين است مجملى در بيان فوايد و منافع وجود پادشاهان عادل .\r\n\r\n\r\n","description":"","footnote":"\r\n( 1 ) . ابر .\r\n","page_name":" 67 ","page_number":67},
  {"content":"\r\n\r\n\r\nفصل دوم : در بيان آنكه علّت ثبات و دوام ملك و پادشاهى چيست و تفصيل بعضى از اسباب زوال و اختلال ملك\r\nچون در علوم عقليّه مقرّر شده كه چون ضدّى دانسته شد ، ضدّ ديگر را از آن مىتوان فهميد . مثلا ، چون گرمى معلوم شد ، سردى را از آن قياس مىتوان كرد و زوال ملك و بقاى آن حكم دو ضدّ دارد و همچنين اسباب بقاى ملك و اسباب زوال آن در حكم دو ضدّند . هرگاه اسباب اختلال و زوال ملك دانسته شود ، به آن اسباب دوام ملك معلوم مىشود . پس ، چون تفصيل اسباب زوال بنماييم ، غرض حاصل خواهد شد .\r\nاز عمده اسباب زوال ملك ، ترك شكر نعمت الهى است . خداى عز و جلّ در قرآن مجيد فرموده :  لَئِنْ شَكَرْتُمْ لَأَزِيدَنَّكُمْ وَ لَئِنْ كَفَرْتُمْ إِنَّ عَذابِي لَشَدِيدٌ  « 1 » يعنى : « اگر شكر نعمت من به‌جاى آوريد ، هر آيينه نعمتها را بر شما زياد مىكنم و اگر كفران ورزيد و [ 7 ب 
  ] شكرگزارى نعمت نكنيد ، هر آيينه عذاب من شديد است و آن عذاب به ازالهء نعمتها و نازل ساختن سختيها و بلاهاست » . و وارد شده كه ، شكر نعمت صيد نعمت است و صيد نعمت يعنى نعمت موجود را ضبط مىكند و نگاه مىدارد و نعمت مفقود را صيد مىكند و حاصل مىسازد . و ما در مباحث آينده فصلى جهت شكر ترتيب داده‌ايم و در آنجا بيان حقيقت و كيفيّت شكر و بيان مراتب و درجات آن و بيان آنكه شكر نعمت هركس به اندازهء نعمتى است كه خداى عز و جلّ به او كرامت كرده و بيان [ اينكه 
  ] كيفيّت شكر نعمت پادشاهان بر چه نحو است ذكر خواهيم كرد . در اين مقام بر اين مقدار اختصار شد .\r\nديگر از اسباب زوال ملك و دولت ، غرور و خودبينى است . و آن‌چنان بود كه ملك را در خاطر گذرد كه تو را با اين شوكت و حشمت و حسن رأى و تدبير و لشكر موافق يكدل جان‌فشان و وزراى صاحب رأى صاحب كفايت و امراى شجاع با تدبير و وفور خزاين و اموال و سرانجام آلات حرب و خصمان و دشمنان در كمال ضعيفى ، كسى را حدّ و ياراى آن هست كه با تو مقاومت كند و خصمى تواند كرد و كيست كه در روى زمين با تو سركشى تواند كرد ؟ اين معنى باعث غلبه و استيلاى خصم مىشود و همانا كه پادشاه در\r\n\r\n\r\n","description":"","footnote":"\r\n( 1 ) . ابراهيم : 7 .\r\n","page_name":" 68 ","page_number":68},
  {"content":"\r\n\r\nاين خيال همگى متوجّه قدرت خود شده و قدرت اصل را كه سرچشمهء همه قدرتهاست - يعنى ، قدرت قادر على الاطلاق را - فراموش كرده و ندانسته كه دانايى و توانايى همه به اوست .\r\n پاى طلب راهگذار از تو يافت * دست توان قوت كار از تو يافت\r\nتا نكنى تو نتوانيم ما * گر ندهى تو چه ستانيم ما\r\nجز تو كسى كايد ازو هيچ كار \r\nو ملك در آن حال غافل شده كه خداى عز و جلّ فرموده :  كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ اللَّهِ  « 1 » يعنى : « بسيار جا گروه اندك غلبه كرده‌اند بر گروه بسيار ، به رخصت خداى عز و جلّ » و خداى عز و جلّ در قرآن مجيد فرموده :   وَ يَوْمَ حُنَيْنٍ إِذْ أَعْجَبَتْكُمْ كَثْرَتُكُمْ فَلَمْ تُغْنِ عَنْكُمْ شَيْئاً وَ ضاقَتْ عَلَيْكُمُ الْأَرْضُ بِما رَحُبَتْ ثُمَّ وَلَّيْتُمْ مُدْبِرِينَ ثُمَّ أَنْزَلَ اللَّهُ سَكِينَتَهُ عَلى رَسُولِهِ وَ عَلَى الْمُؤْمِنِينَ وَ أَنْزَلَ جُنُوداً لَمْ تَرَوْها وَ عَذَّبَ الَّذِينَ كَفَرُوا وَ ذلِكَ جَزاءُ الْكافِرِينَ   « 2 » اين آيه خطاب است به لشكر حضرت رسول صلّى اللّه عليه و إله يعنى ، ياد كنيد روز حنين را ، و حنين اسم رودخانه‌اى است كه در آنجا ميانهء لشكر مسلمانان و كفّار جنگ واقع شد ؛ « اذ اعجبتكم » « وقتى كه به عجب آورد شما را كثرت شما » . يعنى ، به بسيارى لشكر خود مغرور شديد .\r\n« و آن كثرت از شما هيچ كفايتى نكرد و سودى نداشت و زمين بر شما تنگ شد با فراخيى كه دارد ، پس پشت داديد ، يعنى گريختيد . پس ، فرود آورد خداى عز و جلّ آرام را از جانب خود بر رسول خود و بر مؤمنان » . يعنى ، آرام گرفتيد و نگريختيد . و آن كسان كه پشت بر معركه نكردند و نگريختند و آرام از جانب خدا بر ايشان نازل شد حضرت مقدّس رسول صلّى اللّه عليه و إله بود و حضرت مقدّس امير المؤمنين - صلوات اللّه عليه - و نه كس ديگر از بنى هاشم ؛ و « انزل جنودا لم تروها » يعنى : « فرستاد خداى عز و جلّ لشكرها كه نديده بودند - يعنى ، لشكرهاى غيبى از فرشتگان - و تعذيب فرمود [ 8 آ 
  ] كافران را و آن است جزاى كافران » .\r\nغرض آنكه در روز حرب حنين لشكر مسلمانان به قولى دوازده هزار بودند و لشكر كفّار چهار هزار بودند . در خاطر مسلمانان مىگذشت كه ، « لشكر ما بسيار است ، ما را\r\n\r\n\r\n","description":"","footnote":"\r\n( 1 ) . بقره : 249 .\r\n( 2 ) . توبه : 25 و 26 .\r\n","page_name":" 69 ","page_number":69},
  {"content":"\r\n\r\nغلبه بر دشمنان متحقّق خواهد بود . اين عجب باعث اين شد كه همه گريختند ، الّا ده كس . آنگاه ، خداى عز و جلّ تأييد لشكر مسلمانان نموده ايشان را غلبه و نصرت داد ، و لشكر كفّار بعد از آنكه غالب شده بودند مغلوب و مستأصل شدند . و عمدهء فتح در آن روز به دست و شمشير حضرت اميرالمؤمنين عليه السّلام جارى شد .\r\nو از قبيل عجبى كه مذكور شد عجب آلب ارسلان سلجوقى [ حكومت : 455 - 465 ق . 
  ] بود كه باعث هلاك او شد . و آن واقعه بر وجهى كه ابن اثير نقل كرده چنان بود كه آلب ارسلان در اواخر ايّام حيات به ماوراء النّهر رفت و بر جيحون جسرى « 1 » بست و بر آن عبور كرد . و لشكر او در آن وقت از دويست هزار سوار زياده بود . يكى از مستحفظان قلاع آن حدود را كه يوسف خوارزمى مىگفتند گرفته نزد او آوردند . سلطان حكم نمود كه او را [ به 
  ] چهار ميخ كشند . يوسف دشنام داد كه ، « مثل منى را چنين مىكشند » .\r\nسلطان غضبناك شد و تير و كمان برداشت و به دو غلام كه او را داشتند گفت : او را سر دهيد « 2 » - و به تيراندازى و زورآورى خود مغرور بود - يوسف حربه كشيده متوجّه سلطان شد . سلطان تير انداخت و تير او خطا شد ، و هرگز تير او خطا نمىشد . سلطان برخاسته از تخت خود فرود آمد و لغزيد و بر او « 3 » درافتاد و يوسف رسيد و سلطان را زخم مهلك زد . در بعضى كتب هست كه در آن وقت دو هزار غلام مسلّح در مجلس سلطان حاضر بودند . چون سلطان زخم خورد ، همه از غايت اضطراب متفرّق شدند و هيچ‌كس متعرّض يوسف نشد و بىآزار از مجلس بيرون رفت و در بيرون بعضى فرّاشان چوبى بر سريوسف زده او را هلاك ساخت . « 4 »\r\nمجملا ، پادشاه بايد كه هرچند شوكت و ساير اسباب غلبهء خود را در مرتبهء اعلى بيند ، بر آن اعتماد ننموده توكّل بر خداى عز و جلّ داشته باشد و چنان اعتقاد داشته باشد كه نصر و ظفر به تأييد خالق اكبر است ، نه به بسيارى تهيّه و لشكر . بلكه در هر حال بايد كه تصوّر عاقل چنان باشد كه اين عالم چون دريايى است موج‌زن ، و او چون شخصى است كه بر تخته پاره‌اى بر روى اين دريا افتاده ؛ در آن حال همه تسليم است و مىداند كه او را\r\n\r\n\r\n","description":"","footnote":"\r\n( 1 ) . پل .\r\n( 2 ) . « سردادن » به معنى رها كردن است .\r\n( 3 ) . در مر به « به‌رو » تغيير داده است .\r\n( 4 ) . نك : ابن اثير ، ج 8 ، ص 112 .\r\n","page_name":" 70 ","page_number":70},
  {"content":"\r\n\r\nقدرتى نيست و همگى قدرت از خداست ، او را به هرجا كه مىخواهد مىبرد . آدمى در هرحال بايد كه بر اين خيال و تصوّر باشد ، چه همچنانكه آن شخص كه بر تخته‌پاره مانده ، در هر نفس در معرض آن است كه به اندك بادى آن تخته بگردد و او در آب غرق شود و كار به مشيّت خداست ، همچنين آدمى در هر دم در معرض چندين تغييرات و انقلابات و آفات رنگارنگ اين جهانى است ، از انواع بيماريهاى مهلك و ساير اسباب هلاك كه دفع آن از تحت تصرّف او بيرون است و كار حواله به خداست .\r\n برگ كاهم پيش تو اى تندباد * من نمىدانم كجا خواهم فتاد \r\nو بسيار بوده كه پادشاه بعد از آنكه بر خصمان غلبه و استيلا يافته و لشكر مخالف به هزيمت رفته ، عجب و غرور او طغيان نموده و باعث آن شده كه لشكر دشمن بعد از انهزام غالب آمده‌اند .\r\nديگر از اعظم اسباب زوال ملك ، ظلم است كه « الملك يبقى مع الكفر و لا يبقى مع الظلم » يعنى : « پادشاهى با كفر باقى مىماند و با ظلم باقى نمىماند » . و ظلم باعث خرابى ملك و پراكندگى رعيّت است و چون ملك و رعيّت خراب شود ، خزانه و لشكر نيز خراب شود و چون خزانه و لشكر خراب شود ، هرگاه دشمنى قاهر متوجّه شود ، استيلا يابد . و بسيار بوده كه رعايا و مردمان كه متفرّق شده به بلاد غريب افتاده‌اند بر دشمنان جمع شده‌اند و مادّهء قوّت و عدّت دشمنان شده‌اند . و بسيار بوده كه ايشان باعث تحريك دشمنان شده‌اند و ملك ظالم را مستأصل ساخته‌اند . و در احاديث مذكور است كه ، دعاى مظلوم ردّ نمىشود ، هرگاه ملك شيوه ظلم پيش گيرد . دعاهاى مظلومان و بيچارگان ، هر دعايى كار لشكرى مىكند و به اندك زمانى آن ملك خراب و ناچيز مىگردد . و در اين دنيا انواع عقوبتها و بلاهاى رنگارنگ كه بر ظالمان وارد شده و از بيخ و بر كنده‌شده‌اند ، بلكه آفات به اولاد و اعقاب ايشان سرايت كرده بيش از آن است كه حصر آن توان كرد و عقاب و عذاب اخروى خود در عقب است . در حديث وارد شده كه ، « هرگاه روز قيامت مىشود منادى ندا مىكند كه ، كجايند ظالمان ؟ كجايند اعوان ظالمان ؟ - يعنى ، مددكنندگان ظالمان - كجايند اعوان اعوان ظالمان ؟ كجاست كسى كه\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nجهت ايشان دواتى ليقه « 1 » كرده ؟ كجاست كسى كه جهت ايشان مدّ قلمى برداشته ؟ و همه را جمع مىكنند در خيمه‌اى از آتش تا وقتى كه حساب خلايق تمام شود ؛ آنگاه ، امر مىشود كه همه را ببرند به آتش دوزخ » .\r\nو از حضرت امير المؤمنين منقول است كه ، « اگر خداى عز و جلّ مهلتى بدهد ظالم را » يعنى ، عذاب و و بال « 2 » بر او نازل نسازد - به زودى [ 8 ب 
  ] از او فوت نخواهد شد . پس ، خداى عز و جلّ بر گذرگاه اوست » . يعنى ، آن ظالم كجا مىتواند رفت و كجا مىتواند گريخت ؟\r\nبه هر راه كه گريزد گذرگاه او جانب خداست .\r\nديگر از اسباب زوال ملك ، آن است كه پادشاه اگرچه خود ظالم نباشد ، امّا امرا و عمّال او ظلم مىكرده باشند و پادشاه دست تعدّى ايشان را كوتاه نكند و به اعمال ايشان راضى باشد ؛ يا بنابر قلّت التفات به امور ملكى خبر از ظلم و تعدّى ايشان نداشته باشد . و اين صورت در مفسده مثل صورت اوّلى است ، بل فساد در اين قسم بيشتر است ، چه ظلم يك كس با ظلم چند كس و هزار كس برابر نمىشود .\r\n كوته‌انديشى كه سازد دست منسوبان دراز * در حقيقت نيست يك ظالم كه چندين ظالم است \r\nديگر از اعظم اسباب زوال ملك ، بسيارى اشتغال پادشاه است به شرب و لهو و لذّات و غفلت از امور ملك و تفويض امور به امرا و وزرا . چه به قدر اشتغال به لهو و غفلت فساد در امور ظاهر مىشود و آخر به زوال و اختلال امور منتهى مىشود . « 3 » و بسيارى از پادشاهان از غفلت و لهو و شرب ، فساد كار ايشان به جايى رسيد كه از بيخ كنده‌شده‌اند ، بلكه پادشاهى ايشان برافتاده . چون مستعصم خليفهء عبّاسى [ خلافت : 640 - 656 ق . 
  ] و محمّد بن طاهر بن عبد اللّه بن طاهر [ حكومت : 248 - 259 ق 
  ] و امثال ايشان كه به تعداد و حصر درنمىتوان آورد . و از اين نوع است معاملهء ميرزا يادگار محمّد تيمورى\r\n\r\n\r\n","description":"","footnote":"\r\n( 1 ) . به آنچه از لاس و پشم و موى و جز آن كه در دوات مركب نهند ليقه گويند . اينجا مقصود كسى است كه علم و سواد خود را در خدمت ستمگران داده است .\r\n( 2 ) . عذاب ، سختى .\r\n( 3 ) . در نسخه اصل بر روى « منتهى مىشود » خط كشيده شده و مر « منتهى مىگردد » آورده است .\r\n","page_name":" 72 ","page_number":72},
  {"content":"\r\n\r\n[ حكومت : 873 - 875 ق . 
  ] و امثال آن . و وجه اين ، آن است كه پادشاه تا خود خبردار نباشد و تدبير امور ملك خود نكند ، كارها منتظم نشود و صلاح نپذيرد و وزرا و امرا هر چند امين و كاردان و نافذ الامر باشند به سرخود بسيارى از امور نتوانند كرد ، و چون پادشاه غافل باشد بسيارى فسادها در اطراف و حواشى ملك از بيرون و اندرون ظاهر شود ، و ايشان به سرخود همه را تدارك نتوانند كرد و چون تدارك نكنند بالضروره فساد سرايت كند و زيادت شود و ايشان ، ناچار از بيم و وهم ، حقيقت را از پادشاه پنهان كنند و همچنين فساد بر فساد مترتّب شود و آخر كار به جايى رسد كه امر قابل علاج نباشد ، چون بيماريى كه تخليط « 1 » و فساد بر روى يكديگر كند تا به حدّى كه قوّت بدنى وفا به تدارك مرض نكند و طبيب از علاج عاجز آيد .\r\nبلى ، طريقهء عاقل آن است كه هميشه از ساعات فراغت خود كم كند و بر ساعات فكر و انديشه بيفزايد و اكثر اوقات در فكر بوده باشد و از جزييات احوال ملك خويش و دشمنان خبردار باشد ، و هرجا خللى جزئى رو دهد در تدارك آن فكر و انديشه نمايد و به زودى تدارك و اصلاح آن بكند كه اگر در اصلاح اندك جزيى تغافل كند ، جزيى كلّى شود و تدارك آن محتاج به سعيهاى عظيم باشد ؛ چون سدّى آبى كه اندكى سوراخ شد ، اگر به زودى آن را مستحكم نسازند ، مرتبه مرتبه آب زور آورد و اختلال سدّ را زياد كند تا كار به جايى رسد كه سدّ خراب شود يا محتاج به صرف اموال كلّى باشد . و تا خود كسى متوجّه امور خود نشود ، ديگرى كار كسى را متمشّى « 2 » نسازد و حقيقت آن است كه هر كس غم خود خورد و هيچ‌كس نيست كه سود ديگرى را بر سود خود ترجيح دهد يا حيات ديگرى را بر حيات خود ترجيح دهد . و وزرا و امرا و عمّال و كاركنان ملك هر چند در كمال باشند تا پادشاه از امور ايشان خبردار نباشد ، امور ايشان بر وجه كمال نباشد و هرگاه پادشاه غافل [ 9 آ 
  ] و به لهو و لعب و شرب مشغول باشد ، كارها چون حركت مرتعش باشد ، بلكه زبونتر ، چه پادشاه به منزلهء روح است در بدن و كاركنان ملك مانند دست و پا و اعضا ، و حركت اعضا بىخبر روح حركت ارتعاشى باشد .\r\n\r\n\r\n","description":"","footnote":"\r\n( 1 ) . آميختن چيزى را و فساد افكندن در آن .\r\n( 2 ) . « متمشّى شدن كار » يعنى ، سرانجام يافتن آن .\r\n","page_name":" 73 ","page_number":73},
  {"content":"\r\n\r\nمجملا ، هيچ‌چيز در تحصيل منفعت دنيا و آخرت چون فكر و انديشه نيست . و از بعضى ملوك نقل مىكنند كه شبها بر حواشى و اطراف و جوانب دولتخانهء خود گشتى و تا صباح در امور ملك فكر كردى . و از يكى از عقلاى سلاطين ترك نقل كنند كه مدّتى قبل از طلوع صبح از خواب برخاستى و سر به جيب تفكّر فروبرده ، در تدارك احوال دنيا و آخرت خود فكر كردى . و مؤلف اين كتاب ، محمّد باقر سبزوارى ، گويد كه « در اوقات سابق وقتى در عالم رؤيا مىديدم كه در لب دريايى ايستاده‌ام و كشتيى در آنجا حاضر است ، و كسى مرا تكليف مىكند و مىگويد : خ به اين كشتى بنشين كه راست مىرود تا جايى كه حضرات ائمه هدى عليهم السّلام در آنجايند خ . باز آن شخص يا ديگرى مىگويد :\r\nخ مىدانى كه اين كشتى چيست ؟ فكر است و احتياط خ .\r\nمجملا ، اگر كسى در كارها فكر و انديشه بسيار به‌جا آورد ، آنگاه آنچه به احتياط نزديكتر باشد به عمل آورد . يعنى ، هرشقّى كه به سلامت نزديكتر باشد و آفت در آن كمتر باشد بكند ، هميشه در دنيا و آخرت ايمن است و سالم . و شرب و لهو و اشتغال به لذّات منافى فكر و احتياط است ، و شرب شراب با عقوبتهاى اخروى كه بر آن مترتّب مىشود ، و از غايت ظهور مستغنى از بيان است ، خطرهاى بدنى بسيار دارد و از مداومت و اكثار آن امراض هائلهء مهلكه ، كه طبيبان حاذق از معالجهء آن عاجزند ، بسيار به هم مىرسد و بسيارى به هلاك منجر مىشود و بسيارى از ملوك و سلاطين را وسيلهء هلاك شراب بوده ، نزديك به آنكه توان گفت كه آنها كه به مرگ خود مرده‌اند از سلاطين سابقه اكثر به آفت شراب هلاك شده‌اند .\r\n فساد روى زمين از شراب مىزايد * كدام ديو كه در شيشه نيست صهبا را\r\nمدار خويش بزرگى كه بر شراب نهاد * بناى دولت خود را به روى آب نهاد \r\nعاقل صاحب انديشه ، چنين امرى كه باعث فساد دنيا و آخرت او باشد چگونه اختيار كند . و از تتبّع تواريخ و سير ملوك معلوم مىشود كه پادشاهانى كه تارك شراب بوده‌اند و افعال ايشان مبنى بر صلاح بوده ، دولتهاى ايشان قويتر و عيش و زندگانى ايشان خوشگوارتر و عمرهاى ايشان درازتر بوده ؛ چنانچه نوّاب خاقان جنّت مكان ، فردوس\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nآشيان ، شاه طهماسب الحسينى الموسوى « 1 » - انار اللّه تعالى برهانه - بعد از ده سال از پادشاهى توفيق توبه و انابت يافت و در روضهء مطهّر امام الجنّ و الانس ، امام ثامن ضامن ، ابو الحسن علىّ بن موسى الرّضا - عليه التّحيّة و الثّناء - توبهء نصوح به‌جا آورد و در باب توبه ، كيفيّت توبهء آن اعلى حضرت را به تفصيل بيان خواهيم كرد ؛ و روز به روز آفات از ملك او مرتفع شد و دشمنان او مغلوب شدند و از سلاطين ايران زمين از زمان حضرت رسول صلّى اللّه عليه و إله تا امروز هيچ‌كس را ايّام سلطنت به قدر ايّام سلطنت آن اعلى حضرت نبوده ، چنانچه متتبّعان تواريخ دانند . از واهب متعال و كريم ذو الجلال اميد آن داريم و شب و روز مىطلبيم كه نوّاب اشرف [ 9 ب 
  ] اقدس همايون اعلى ظلّ اللّهى شاهنشاهى - خلّد اللّه تعالى ملكه - را توفيق صلاح زياده از جدّ اعلى روزى گردد و ايّام سلطنت و اعوام دولت او اضعاف ايّام سلطنت جدّ اعلى باشد ؛ و از ميامن بركات صلاح نوّاب اشرف روزگار را آب و صفا و تازگى و بهاى ديگر رو دهد ، و سلاطين آفاق همه كمر بندگى و خدمتكارى حضرت اعلى بر ميان جان بندند ؛ و از بركات صلاح نوّاب اعلى ، به حكم « النّاس على دين ملوكهم » يعنى : « مردمان همه بر طريقهء پادشاهان خودند » ، عالمى به صلاح آيند و ثواب آن به روزگار هميون عايد گردد ؛ چه مثل صلاح ديگران از بابت روشنايى شمع است كه دور و كنار خود را روشن مىكند و مثل صلاح پادشاه از بابت نور آفتاب است كه جهانى را روشن مىگرداند .\r\nو امّا ، مجملى از واقعهء مستعصم عبّاسى آن است كه دار السّلام بغداد در زمان خلافت خلفاى بنى عبّاس به اعلى درجات معمورى وآبادانى رسيده و از طراوت و نظارت به كمال رسيده ؛ مشتمل بر بناهاى عالى و منازل مرغوب و بساتين و باغات دلگشا و منزّهات فرح‌افزا ؛ اصناف خلايق از اكابر و اشراف و افاضل و صنّاع و محترفه و طوايف مختلفه چندان در آنجا مجتمع بودند كه عشر آن در هيچ قطرى « 2 » از اقطار عالم نبود . و المستعصم باللّه ، ابو احمد عبد اللّه ، سى و هفتم خلفاى بنى عبّاس بود و او را اسباب ترفّه و تنعّم و ذخاير و نفايس اموال چندان جمع شده بود كه در هيچ خيالى نگنجد ، و به عظمت و تكبّر و تجبّر در آفاق معروف بود ، و از ملوك امام و اشراف اطراف و اعيان زمان\r\n\r\n\r\n","description":"","footnote":"\r\n( 1 ) . دومين پادشاه صفوى كه از 930 تا 984 ق حكومت داشت .\r\n( 2 ) . ناحيه ، سرزمين .\r\n","page_name":" 75 ","page_number":75},
  {"content":"\r\n\r\nكسى را در مجلس او بار نبود . پيش قباب « 1 » عظمت او سنگى به مثابهء حجر الأسود انداخته بودند و اطلسى سياه بر هيئت آستينى از او فروگذاشته ، از سلاطين و ملوك اطراف هر كه به سدّه « 2 » خلافت تقرّب جستى ، آن آستين را بر مثال دامن جامه كعبه زيارت كردى و بر آن سنگ بوسه زده بازگشتى . و عادت چنان بود كه عيدها خليفه به عظمت هرچه تمامتر سوار شدى و طيلسانى « 3 » بر روى خود فروهشتى « 4 » و خواص و عوام حجره‌ها و غرفه‌ها و بيوتات كه بر ممرّ موكب خليفه بود به كرايه گرفتندى تا مشاهدهء عظمت و شكوه خليفه كنند . يك نوبت استيفاى وجوه كرايه كردند سه هزار اشرفى به قلم آمد . و در آن اوقات صد و بيست و چهار هزار سوار را از ديوان خلافت رسوم و علوفه مىدادند ؛ خدم و حشم امرا و اركان دولت و مستحفظان طرق و سرحدها را بر اين قياس بايد كرد . و قايد لشكر سليمان شاه « 5 » و دواتيان صغير و كبير و شرابى از جملهء مقرّبان حضرت بودند ، و منصب وزارت به ابو طالب مؤيّد الدين محمّد بن العلقمى « 6 » مفوّض بود ، و او در فنون علوم متبحّر بود و در نظم و نثر ماهر و در علوم حكمى و شرعى عديل و نظير نداشت و در جود و سخا يگانهء عهد بود .\r\nو خليفه به امور ملك كم التفات مىنمود و شب و روز با جماعتى از مصاحبان به شرب مدام و استيفاى لذّات صبح و شام مشغولى داشت ، و وزير هرچند در حلّ و عقد امور مستقلّ بود ، امّا مقرّبان خليفه كما ينبغى احترام او نمىنمودند و بر قانون ادب با او سلوك نمىكردند . عاقبت ، باطن وزير بر خليفه متغيّر گرديد و در مقام [ 10 آ 
  ] سعى\r\n\r\n\r\n","description":"","footnote":"\r\n( 1 ) . بارگاهى كه بر فراز گنبدى سازند و گنبد را نيز گويند . اينجا اضافهء تشبيهى است .\r\n( 2 ) . آنچه كه بر آن نشينند ، مانند منبر .\r\n( 3 ) . جامهء گشاد و بلند كه بر دوش اندازند .\r\n( 4 ) . آويختن نقاب ، پرده و جز آن و پوشاندن چيزى بدان ؛ آويختن ، نهادن .\r\n( 5 ) . شهاب الدين سليمانشاه بن پرچم ، رئيس يكى از قبايل معتبر تركمان موسوم به ايوه كه در حدود كردستان و لرستان اقامت داشتند . پايتخت او در بهار به نزديكى همدان بوده و در سال 610 به فرمان ناصر خليفه از رياست عشيره معزول گرديد . او در روزگار خلافت مستعصم از اركان دولت وى به‌شمار مىرفت . جهانگشاى جوينى ، ج 3 ، تعليقات علامه قزوينى ، صص 453 تا 460 .\r\n( 6 ) . وزير شيعى مذهب مستعصم ( متوفى 656 ق . ) كه از اجلهء فضلاى عصر خويش به‌شمار مىرفت . دربارهء او ر ك :\r\nزركلى ، الاعلام ، ج 5 ، ص 321 و اقبال آشتيانى ، عباس ، تاريخ مغول ، صص 185 و 186 .\r\n","page_name":" 76 ","page_number":76},
  {"content":"\r\n\r\nكردن در انهدام بنيان خلافت درآمد ، و آن را اسباب بود و اعظم اسباب آن بود كه پسر خليفه امير ابو بكر به واسطهء تعصّب و حمايت اهل سنّت طايفه‌اى از لشكريان را بفرستاد تا محلهء كرخ « 1 » بغداد را ، كه تمام شيعه مذهب بودند ، غارت كرده جمعى از بنى هاشم را كه در آن محلّه ساكن بودند اسير كردند . پسران و دختران ايشان را سر و پا برهنه بر كفل اسبان سوار كرده در ميان بازار بگذرانند ، و هر كه در مذهب تشيّع تعصّب و غلوّى تمام داشت از اين معنى بغايت برنجيد و الحق جاى آن داشت كه تمامى اهل سنّت نيز بر آن ملعون ، پسر خليفه ، هزارگونه لعن و نفرين كنند .\r\nالقصّه ، وزير عازم آن شد كه شوكت خلافت را از دودمان آل عبّاس براندازد . و در آن وقت كه هلاكوخان [ حكومت : 654 - 663 ق . 
  ] از ضبط و تسخير اكثر بلاد ايران فارغ شده صيت « 2 » معدلت او در اطراف عالم شايع گشت ، ابن علقمى وزير در پردهء خفا رسولى به بارگاه هلاكوخان فرستاد و بعد از اظهار عبوديّت و اظهار بدى احوال دار الخلافه اظهار نمود كه اگر خان متوجّه اين ديار گردد ، بىآنكه به تسويهء صفوف و استعمال آلات حرب احتياج افتد ، مملكت بغداد را تسليم نمايد . و اين معنى را به دلايل معقول موجّه ساخت و هلاكو خان به مجرّد اين پيغام اعتماد ننموده در توجّه به جانب دار السّلام متأمّل بود ، چه در آن اوقات كثرت لشكرها و وفور اسباب و اسلحه دار الخلافه در اطراف اقاليم شهرتى تمام داشت ، و قبل از آن دو نوبت لشكر ترك مغول ، كه در بيباكى و فتّاكى قرين شياطين و غولند ، در زمان اوكتاى « 3 » قاآن به طرف بغداد فرستاده شده بودند و از معركهء سپاه عرب عنان برتافته بودند و اين معنى در خاطرها رسوخ يافته [ بود 
  ] . هلاكوخان ايلچى ابن علقمى را بنواخت و در تأكيد مبانى دوستى زيادتى وثوق‌طلب داشت . رسول مراجعت نموده ، بعد از آن ابن علقمى على التّعاقب رسل و رسايل به درگاه خان\r\n\r\n\r\n","description":"","footnote":"\r\n( 1 ) . به نوشتهء محمّد بن عبد المنعم حميرى « كرخ » نامى نبطى است و از آن به عنوان شهرى كوچك وآباد در شرق دجله ياد كرده است . كرخ جزء شهر بغداد و در ناحيهء غربى آن قرار داشته است . نك : الرّوض المعطار فى خبر الأقطار ، صص 490 و 491 .\r\n( 2 ) . آوازه .\r\n( 3 ) . اصل : اوكداى ، كه براساس ضبط جهانگشاى جوينى ، ج 1 ، ص 29 درج شد . اوكتاى ، پسر سوم چنگيزخان ، به عقل و رأى و تدبير ملك شهره بود .\r\n","page_name":" 77 ","page_number":77},
  {"content":"\r\n\r\nمىفرستاد و معروض مىگردانيد كه ، من بعد از اين لشكريان بغداد را متفرّق خواهم ساخت و از افعال ذميمهء خليفه نيك به تنگ آمده‌ام و آرزوى آن دارم كه حكومت اين مملكت به گماشتگان درگاه گيتى ستانى انتقال يابد .\r\nو چون رسل و رسايل ابن علقمى تكرار يافت ، خان با مولاناى اعظم ، مقتداى افاضل امم ، افضل المتأخرين خواجه نصير الدّين محمّد طوسى [ متولّد به سال 597 و متوفّى به سال 672 ق . 
  ] ، كه در آن وقت در ملازمت هلاكو به رتبهء بلند رسيده در تقرّب از جميع اهل روزگار امتياز داشت ، مشورت نمود . حضرت خواجه فرمودند كه ، از دلايل نجومى و اوضاع فلكى چنان معلوم مىشود كه فتح ملك بغداد بىمزيد كلفتى بر دست موكب منصور ميسّر خواهد شد ، و از دلايل نجومى مستفاد شده كه مدّت ملك خلفاى بنى عباس به انتها رسيده .\r\nهلاكوخان فرمان داد كه لشكريان اسباب يورش بغداد را آماده سازند ، و جمعى امرا را مقدّر فرمود كه در مقدّمه روان شده از دجله عبور كنند و جانب غربى بغداد را خيمه‌گاه اقبال سازند . آنگاه ، ابن علقمى به عرض خليفه رسانيد كه ، « امروز به حمد اللّه كه مجموع سلاطين داغ اخلاص و بندگى خليفه بر جبين دارند و آوازهء نفاذ حكم و فراخى ملك و بسيارى مال خزانهء عامره در هفت اقليم شهرت دارد ، و هيچ‌كس از حسّاد « 1 » و مخالفان دولت را مجال آرزوى آن نمانده كه از حدّ خود قدمى پيشتر نهند ، اكنون هر سال [ 10 ب 
  ] چندين تومان « 2 » مال از خزانهء عامره به عساكرهء منصوره دادن از مقتضاى فكر دوربين بعيد مىنمايد . اگر امير المؤمنين رخصت فرمايد ، رؤسا و سرداران لشكر را به اطراف و جوانب مملكت فرستم و به اشكال مناسب مرسوم داريم تا خزانهء عامره را توفيرى حاصل آيد » .\r\nخليفه را كه بر طبع او بخل و حبّ مال غالب بود ، اين معنى خوش آمد ، و همچنانكه همهء امور را به وزير گذاشته خود متوجّه امرى نمىشد ، اين امر را نيز براى وزير منوط ساخت ، و خود به استماع الحان خوش و مشاهده پسران حوراوش و تلذّد به انواع مناهى و اصناف ملاهى اشتغال نمود . ابن علقمى در اندك زمان اكثر لشكرها را به بهانه‌هاى\r\n\r\n\r\n","description":"","footnote":"\r\n( 1 ) . جمع « حسود » .\r\n( 2 ) . برابر ده هزار ، فرهنگ اصطلاحات ديوانى دوران مغول ، ص 105 .\r\n","page_name":" 78 ","page_number":78},
  {"content":"\r\n\r\nرنگارنگ پراكنده ساخت ، و هلاكوخان به طالع مسعود در زمان مقرّر معهود با لشكر بيكران ، كه از اطراف ممالك مجتمع شده بودند ، بر سمت بغداد روان شدند و با وجود شيوع آوازه توجّه چنان دشمنى قوى ، مستعصم پنبهء غفلت در گوش هوش كرده بود و به لهو و شرب خود مشغول بود . مقرّبان بارگاه خلافت معروض داشتند كه ، « غلبه و شوكت لشكر تتار در اطراف عالم مشهور است ، و اينك عزم گرفتن اين ديار نموده‌اند و بر خرد خرده‌دان ظاهر است كه بىلشكر وافر و استعداد تمام مقاومت با آن جماعت ممكن نيست و علاج واقعه قبل از وقوع بايد كرد ؛ چون سيل از سرگذشت ، در گرداب هلاك دست و پا زدن سودى ندهد . مصلحت آن است كه تغافل نشود و پيش از هجوم دشمنان حكم به جمعيّت عساكر از اطراف و جوانب بلاد صدور يابد ، كه نظام دين و دولت جز به شمشير تيز و رأى و تدبير درست و احتياط بليغ و كوشش تمام ميسّر نگردد ، و بر قول وزير اعتماد نشايد كرد كه غرض او استيصال دودمان خلافت است » .\r\nمستعصم گوش به اين سخنان نمىكرد . گاهى كه از خواب غفلت هشيار مىشد با وزير مشورت مىكرد ، و وزير سخنان مشفقان را بىاعتبار ساخته مىگفت : « لشكر مغول را كجا تاب مقاومت شيران بيشهء بغداد است ! اگر عورات و طفلان فى المثل از بام خانه‌ها با خشت و سنگ در مقام مدافعت آيند ، همه لشكر مغول را در تنگناهاى محلّات و بازارها ناچيز گردانند « 1 » » . از اين سخن ، عجب و نخوت مستعصم زياده شد ؛ سررشتهء عقل از دست داده ، از توجه لشكر تاتار حسابى برنگرفت . در اين اثنا خبر رسيد كه طايفه‌اى از بهادران « 2 » و پردلان لشكر چنگيزى از راه غربى متوجه مدينة السّلامند . خليفه فتح الدين و مجاهد الدين ايبك « 3 » را با ده هزار سوار به جنگ ايشان فرستاد . بعد از تلاقى لشكر ، در حملهء اوّل لشكر مغول پشت به فرار دادند . فتح الدين كه مردى كار ديده بود و\r\n\r\n\r\n","description":"","footnote":"\r\n( 1 ) . همهء مورخان با اين روايت ، كه ابن علقمى را به فريب و خيانت نسبت مىدهند ، موافق نيستند . از جمله نك :\r\nتاريخ فخرى ، صفحه 452 .\r\n( 2 ) . « بهادر » به معنى دلير و شجاع است .\r\n( 3 ) . از اعاظم رجال درجهء اول دورهء مستعصم ؛ در برابر علاء الدين الطبرس كه به دواتدار كبير معروف بود شهرت دواتدار صغير داشت . او در واقعهء بغداد يكى از طرفداران سرسخت مقاومت در برابر مغول بود ، بر خلاف ابن علقمى وزير كه طرفدار مماشات با ايشان بود . نك : جهانگشاى جوينى ، ج 3 ، تعليقات علامه قزوينى ، صص 449 تا 452 .\r\n","page_name":" 79 ","page_number":79},
  {"content":"\r\n\r\nغبار معركه‌ها بر سر او بسيار نشسته ، گفت : « در همين مقام بايد ايستاد » . ايبك دواتى ، كه شعبه‌اى از ضعف عقل با قلّت تجربه جمع داشت و از مصاحبان مجلس خليفه بود ، به او گفت كه ، « حقوق نعمت امير المؤمنين را به اين نوع مكافات مىكنى كه به يك روزه مدافعت با دشمنان آن حضرت كسالت و كاهلى ظاهر ساختى . صلاح در آن است كه پيش از آنكه مخالفان به مددى قوّت گيرند از عقب ايشان بشتابيم و بالكلّيّه خاطر از ايشان فارغ سازيم » .\r\nفتح الدين از جهالت و سوء تدبير و خودرأيى ايبك دواتى متعجّب [ 11 آ 
  ] شده ، در غضب شد و فرمود كه على الفور لشكريان از پى گريختگان روان گشتند . و چون بغداديان از شهر دور تر افتادند ، مغولان عنان مراجعت منعطف ساخته ، به محاربه مشغول شدند .\r\nو آن روز تا شب آتش حرب افروخته بود و چون زمانه لباس عبّاسيان دربركرد ، « 1 » هر دو سپاه مقارن اميد و بيم در برابر يكديگر فرود آمدند و مغولان در جوف شب آب فرات « 2 » را بر لشكر بغداديان سردادند .\r\nعلى الصّباح اكثر آن لشكر در بحر فنا غوطه خورده بودند و بعضى را كه اجل دامنگير نشده بود ، از بيم تيغ خون‌آشام راه شام پيش‌گرفته بودند و فتح الدّين به قتل رسيده .\r\nايبك دواتدار با گروهى در پردهء ظلمت به بغداد درآمد ، و خليفه از غايت قلّت عقل سه نوبت بر زبان آورد كه ، الحمد للّه على سلامة مجاهد الدّين .\r\nدر اثناى اين حالات ، خبر وصول هلاكوخان متواتر شد . بارگاه خان را در برابر بروج عظمى برافراشتند . خواب و قرار از حوالى ديده و دل اهل آن ديار مهجور شده ، خليفه فرمود تا دروب بغداد را مسدود گردانيده ، برج و باره « 3 » را استحكامى دادند . دواتيان و شرابى و سليمان شاه و غلامان خاصّه و عامّهء اهل بغداد محاربه را مستعدّ گشتند . روز\r\n\r\n\r\n","description":"","footnote":"\r\n( 1 ) . كنايه است از شعار عبّاسيان كه به رنگ سياه بود .\r\n( 2 ) . در نسخ خطى روضة الصّفا نيز چنين آمده است ، امّا زرياب خويى برابر تاريخ وصّاف آن را اصلاح كرده و « دجله » ضبط كرده است . نك : روضة الصفاء ، مجلّد دوم ، تهذيب و تلخيص زرياب خويى ، ص 893 و پانوشت شماره 3 .\r\nخواجه رشيد الدّين فضل اللّه در وصف اين واقعه ذكر كند كه مغولان بعد از گذر از دجله در حدود انبار ، در ناحيهء دجيل بند آبى بزرگ را بگشادند كه تا پس پشت لشكر بغداد به آب غرق شد . به جامع التواريخ ، ج 2 ، ص 709 مراجعه شود .\r\n( 3 ) . به معنى بارو است .\r\n","page_name":" 80 ","page_number":80},
  {"content":"\r\n\r\nديگر رايت عقاب پيكر خانى را از سر قهر برافروختند و از طرفين آتش محاربه برافروختند . امروز از صبح تا شام محاربه قايم بود و خلقى بىحدّ از طرفين كشته و مجروح گشتند ، و روز ديگر باز بر سر حرف نخستين رفتند و به قولى مدّت پنجاه روز آتش محاربه اشتعال داشت .\r\nدر اثناى اين حالات ، جماعتى از افاضل و علماى شيعه ، از ساكنين حلّه « 1 » ، عريضه‌اى در صحبت رسولى سخن‌دان به جانب خان ارسال داشتند كه ، از حضرات ائمّهء هدى - سيّما حضرت امير المؤمنين و امام المتّقين - به ما رسيده كه شما بر ديار عراق عرب مستولى خواهيد شد و حاكم اين ولايت را خواهيد گرفت و ما به جان و دل اوامر و نواهى شما را مطيع و منقاديم ؛ به هرچه اشاره عالى نافذ گردد ، به آن عمل كنيم . خان از اين سخن مسرور گشته به احضار ايشان فرمان داد و شخصى را به شحنگى آن ولايت فرستاد ، و به اين وسيله اهل حلّه حلّهء سلامت پوشيدند و از آفات لشكر مغول به ايشان ضررى نرسيد .\r\nمجملا ، كار به جايى رسيد كه مغولان از اطراف شهر ديوارها بلند كردند و به سنگ منجنيق بعضى بروج حصار را خراب كردند ، و خليفه بغايت مضطرّ شده ، اراده بيرون آمدن كرد . و در كيفيّت و تفصيل حالات تا رسيدن به وقت بيرون آمدن خليفه در تواريخ اختلافى هست و در نقل آنها پرفايده نيست . و حاصل آنكه چون خليفه ديد كه كار از دست رفت ، با سه پسر صلبى خود و سه هزار كس از سادات و علما و مقرّبان و غلامان خاصّه بيرون خراميد . و چون به درگاه خان رسيدند ، خليفه و پسران را با دو سه غلام رخصت دخول دادند و ديگران را مانع شدند . خان اصلا اثر خشم بر ناصيه ظاهر نكرد و خليفه را پرستش نمود و گفت : « پيغام به شهر فرست تا خلق سلاح انداخته ، بيرون آيند كه ما ايشان را شماره خواهيم كرد » . مستعصم فرمود [ 11 ب 
  ] تا در بغداد ندا كردند كه ، « هركه را حيات مطلوب است ، سلاح انداخته به اردوى خان شتابد » . سواران و پيادگان سپاه فوج فوج مىآمدند و معروض تيغ هلاك مىگشتند . و خليفه را با اولاد در خيمه\r\n\r\n\r\n","description":"","footnote":"\r\n( 1 ) . شهرى بزرگ وآباد و پررونق در كنار رود فرات كه به‌دست سيف الدّوله ، پيشواى بنى مزيد ، در حدود سال 495 ق . ساخته شد . الرّوض المعطار فى خبر الأقطار ، ص 197 و ايضا ، پانوشت شمارهء 3 .\r\n","page_name":" 81 ","page_number":81},
  {"content":"\r\n\r\nموقوف گردانيده ، موكّلان بر ايشان گماشتند .\r\nروز ديگر ، هلاكو لشكريان را به انباشتن خندق و قتل و غارت مدينة السّلام و اعمال و مضافات آن فرمان داده ، خندقى كه چون فكر عقلا عميق بود و چون همّت اسخيا پهناور در يك ساعت با خاك شارع برابر ساختند ، و مانند شاهين گرسنه كه متوجّه كبوتر خانه گردد در شهر تاختند و چندان كوشش كردند كه رودى چون نيل به رنگ بقم « 1 » جريان يافت . خزاين خاصّ و حرم محترم سراى خلافت را به باد نهب و تاراج دادند و بسيارى از محلّات و بازارها به آتش سوختند . لشكر مغول و تاتار چندان خوان و طبق و جامهاى زرّين و سيمين از مطبخ و بيت الشّراب خليفه بيرون آوردند كه محاسبان ماهر از حساب آن عاجز بودند و همهء آنها را به نرخ شبه « 2 » و رصاص « 3 » بفروختند ؛ و از اجناس نفيس هر بلاد و زر و جواهر و نفايس امتعه از مخزن خليفه و خانه‌هاى امرا و خدم و متموّلان بغداد چندان برآوردند كه از حيّز حساب بيرون بود .\r\nو هلاكو خان روز جمعه نهم صفر سنهء ست و خمسين و ستمائة به دار الخلافه رفت و در عمارت مثمّنه كه از نفايس عمارات خلفا بود نشست ، و به احضار خليفه امر فرمود . و چون حاضر گرديد ، گفت : « ما ميهمانيم و تو ميزبان ، آنچه درخور ما دارى بيار » . خليفه اين سخن را حقيقت انگاشت ، و در آن وقت چنان خوف و دهشت بر او استيلا يافته بود كه كليدهاى خزاين را نمىشناخت . فرمود تا قفل درهاى خزاين بشكستند و دو هزار جامه و ده هزار دينار سرخ و مرصّعات و نفايس به‌نظر پادشاه رسانيدند . خان زياده التفاتى به آنها نكرد و مجموع را بر حاضران مجلس تقسيم نمود . باز با خليفه خطاب نمود كه ، « اموالى كه در ظاهر دارى از بندگان ماست ؛ احتياج به تسليم تو نيست ، از مخفيّات و دفينه‌ها چيزى بگوى » . مستعصم اشاره به صحن دار الخلافه كرد . و آن زمين را به موجب فرمان بكندند و در آن موضع حوضى پر از تنگهاى طلا يافتند ، كه هريك به وزن صد مثقال طلا بود . ميان ارباب تواريخ مشهور است كه ناصر خليفه [ خلافت : 575 -\r\n\r\n\r\n","description":"","footnote":"\r\n( 1 ) . نام درختى به همين نام كه از بافتهاى آن مادهء رنگينى به نام هماتين يا هماتوكسيلين به‌دست مىآيد و براى ساختن رنگهاى بنفش ، آبى ، سرخ ، خاكسترى و سياه به كار مىرود . اينجا مقصود رنگ سرخ است .\r\n( 2 ) . نوعى سنگ سياه و برّاق كه براى درمان خيرگى چشم از آن استفاده مىكردند .\r\n( 3 ) . سرب .\r\n","page_name":" 82 ","page_number":82},
  {"content":"\r\n\r\n622 ق . 
  ] چون به دار القرار رفت ، دو حوض زر گذاشت . و وقتى كه نوبت به نبيره‌اش مستنصر [ خلافت : 622 - 640 ق . 
  ] رسيد روزى با يك خادم ، كه محرم آن راز بود ، بر سر گنج رفت و گفت : « از واهب العطيّات همين‌قدر مهلت مىخواهم كه اين گنجها را در مصارف خير صرف كنم . » خادم بخنديد و مستنصر خندهء او را بر سوء ادب حمل نموده ، از حقيقت آن استفسار نمود . خادم گفت : « نوبتى در ملازمت جدّ تو ، النّاصر لدين اللّه ، به اين موضع رسيدم ، و يكى از اين دو حوض هنوز پر نشده بود . امير المؤمنين فرمود كه ، از خداى عز و جلّ چندان مسئلت مىنمايم كه اين حوض پر شود . از اختلاف اين دو آرزو متعجّب شدم . » و مستنصر خليفه آن وجوه را به ارباب استحقاق داد و در بقاع خير و ابواب برّ مصروف ساخت و ذكر جميل و نام نيكو يادگار گذاشت . و چون خلافت به مستعصم رسيد ، بخل و امساك شعار [ 12 آ 
  ] خود ساخته ، يك حوض از آن دو حوض را از طلاى احمر پر گردانيد .\r\nبعد از آن فرمان هلاكو خان شد تا حرمهاى خليفه را بشمارند . هفتصد زن و سرّيّت « 1 » و يك هزار خادم به تفصيل آمدند . خليفه چون از شمار حرم آگاه گشت ، مضطرب شد و تضرّع كرد و گفت : « اهل حرم را ، كه آفتاب و ماهتاب بر ايشان راه نيافته ، به من بخش . » فرمود كه ، « از اين هفتصد ، صد اختيار كن و باقى را بگذار » . خليفه صد زن از خويشان و نزديكان با خود بيرون برد . و شبانگاه هلاكو به اردو آمد ، و در باب كشتن خليفه روايات مورّخان مختلف است . يكى از آن جمله آن است كه هلاكو خان فرمود تا طعام از او باز گرفتند ، و چون خليفه بيطاقت شد از موكّلان غذا طلب داشت . خان را اعلام نمودند ؛ فرمان داد تا طبقى پر از زر و جواهر پيش او برده گفتند كه ، « حكم پادشاه روى زمين چنين است كه از اين طبق تناول كنى » . مستعصم گفت : « زر و جواهر چگونه توان خورد ؟ » خان به زبان ترجمان پيغام داد كه ، « چيزى را كه نمىتوان خورد به فديهء جان خود و جان چندين هزار مسلمان چرا نپاشيدى و به سپاه ندادى تا ملك موروث از تعرّض چنين لشكرى جان‌ستان مصون و محروس ماندى ؟ » خليفه چون جوابى شافى نداشت ، دم دركشيده با دلى پر آتش از چاه ديده رياض رخساره را آب داد .\r\n\r\n\r\n","description":"","footnote":"\r\n( 1 ) . كنيز زر خريد كه براى تمتّع انتخاب مىشد .\r\n","page_name":" 83 ","page_number":83},
  {"content":"\r\n\r\nهلاكو در باب كشتن خليفه با خواصّ و مقرّبان مشورت كرده ، همگى مصلحت در كشتن او مىدانستند ؛ به قتل خليفه فرمان داد . و زعم بعضى آن است كه چون حكم به قتل خليفه صادر شد ، طايفه‌اى معروض گردانيدند كه ، « شمشير تيز را به خون خليفه رنگين نتوان ساخت » . هلاكو فرمود تا او را در نمد پيچيده ، بر شيوهء آنكه نمد بمالند ، اعضا و اجزاى او را درهم شكستند و پسران او را با جميع آل عبّاس ، كه از ايشان حسابى بود ، از ميان برداشتند و دولت آل عبّاس كه پانصد و بيست [ و 
  ] نه سال و كسرى امتداد يافته بود منقرض [ شد 
  ] « 1 » و سلسلهء ايشان بالكلّيّه برافتاد . « 2 »\r\nو امّا واقعهء محمّد بن طاهر بن عبد اللّه بن طاهر چنان است كه او آخرين پادشاهان آل طاهر است كه در خراسان پادشاه بودند . و او به فضل و ادب موصوف بود و به عيش و عشرت و شرب مدام معروف ؛ به لذّات و شرب و ملاهى مشغول بود و از تدارك و تدبير امور ملكى غافل . دشمنان حواشى و اطراف ملك او را بگرفتند و او را ضعيف ساختند .\r\nو در زمان دولت او ، يعقوب بن ليث صفّار [ م . 265 ق . 
  ] خروج نموده در ولايت سيستان قوى شد . آنگاه ، لشكر به هرات كشيده ، عامل محمّد را از آنجا بيرون كرد . محمّد از فوشنج « 3 » ، كه دار الملك طاهريان بود ، به نيشابور گريخت و بعد از چند وقت يعقوب ارادهء نيشابور كرده ، روى توجّه به جانب نيشابور كرد . و احمد بن فضل اين خبر شنوده ، به دار الاماره رفت تا محمّد بن طاهر بن عبد اللّه را از كيفيّت حادثه آگاه گرداند . حاجب گفت : « امير در خواب است ، او را نمىتوان ديد . » احمد گفت : « كسى مىآيد كه او را از خواب بيدار كند » . و چون محمّد از خواب غفلت بيدار شده خبر توجّه يعقوب معلوم كرد ، كس نزد او فرستاد كه ، بىحكم و نشان امير المؤمنين به كجا مىآيى ؟ » و قاصد محمّد اين پيغام به يعقوب رسانيده ، او شمشيرى از زير مصلّى بيرون آورد و گفت : « حكم و نشان من اين است » .\r\n\r\n\r\n","description":"","footnote":"\r\n( 1 ) . از مر افزوده شد .\r\n( 2 ) . خلافت عباسيان از سال 132 تا 656 ق . برقرار بود . بنابراين ، طول خلافت آنان حدود پانصد و بيست و چهار سال بوده است .\r\n( 3 ) . تلفّظ فارسى آن پوشنگ است ؛ بوشنگ و پوشنج و فوشنج نيز تلفّظ مىشد . از شهرهاى خراسان كه تا هرات يك روز راه فاصله دارد . نك : اصطخرى ، صص 222 و 224 .\r\n","page_name":" 84 ","page_number":84},
  {"content":"\r\n\r\nو بعد از مراجعت قاصد ، امرا و خواصّ محمّد عرايض به خدمت يعقوب فرستاده ، اظهار اطاعت و انقياد كردند . و يعقوب استيلا يافته ، محمّد را با صد و شصت نفر از اقارب و عشاير گرفته در سيستان مقيّد ساخت ، و دولت آل طاهر منقرض شد .\r\nمشهور است كه از محمّد بن طاهر پرسيدند كه ، « باعث زوال دولت شما چه شد ؟ » گفت : « شرب شبانگاه و خواب صباح و تفويض منصبهاى عالى به غير اهل » .\r\nو امّا واقعهء ميرزا يادگار محمّد از غرايب وقايع است [ 12 ب 
  ] . و اگرنه چنان بودى كه جماعتى از اهل تواريخ كه خود در آن زمان بوده [ و 
  ] « 1 » مشاهده اين واقعه نموده‌اند و نقل اين واقعه كرده‌اند ، در صحّت آن شك مىرفت . و تفصيل اين اجمال آن است كه ميرزا يادگار محمّد بن ميرزا محمّد بن ميرزا بايسنقر بن ميرزا شاهرخ بن امير تيمور گوركان « 2 » به امداد و معاونت امير ابو النّصر حسن بيك « 3 » - كه جدّ مادرى نوّاب خاقان گيتى ستان علّيين آشيان ، شاه اسماعيل ماضى [ م . 907 ق 
  ] - انار اللّه برهانه - است - بعضى محالّ خراسان را ، كه در تصرّف سلطان حسين ميرزا بايقرا « 4 » بود ، با ساير محال خراسان گرفته در\r\n\r\n\r\n","description":"","footnote":"\r\n( 1 ) . از مر افزوده شد .\r\n( 2 ) . هنگام مخاصمت سلطان ابو سعيد با اوزون حسن آق قويونلو كه به دعوت اميرزاده حسين على ، فرزند جهانشاه قراقويونلو ( مقتول به دست اوزون حسن ) ، به آذربايجان لشكر كشيده بود ، اوزون حسن چون ابو سعيد را بر قتال مصمّم يافت ، ميرزا يادگار محمّد را بر تخت پادشاهى نشاند و پس از شكست و دستگيرى ابو سعيد ، او را به دست‌نشاندهء خود سپرد . ميرزا يادگار دستور قتل او را در رجب سال 873 ق . صادر كرد و خود وى تا 875 ق .\r\nسال مرگش ، در خراسان امارت مىكرد . نك : روضة الصّفا ، مجلّد دوم ، تهذيب و تلخيص زرياب خويى ، صص 1202 و 1203 .\r\n( 3 ) . امير حسن بيك ، معروف به اوزون حسن ، از احفاد امير عثمان قره‌يولوك آق قويونلوى تركمان ( م . 838 ق . ) .\r\nقره‌يولوك به‌واسطهء اظهار انقياد از امير تيمور گوركانى دياربكر را در اختيار گرفته بود . اوزون حسن چهارمين جانشين قره‌يولوك ، از سال 857 ق . به امارت رسيد و در سال 876 ق . با شكست تركمانان قراقويونلو آذربايجان را تسخير كرد و تبريز را مقرّ حكمرانى خود قرار داد . شاه اسماعيل صفوى با شكست دادن آخرين امراى اين سلسله ، مراد و الوند و محمّد ميرزا ، دولت آنان را از ايران برانداخت . نك : هوار ، كلمان ؛ « اق قيونلو » در دائرة المعارف الاسلامية ، ج 2 ، صص 481 و 482 ؛ روضة الصفا ، مجلد دوم ، تهذيب و تلخيص زرياب خويى ، صص 1201 و 1202 ؛ احسن التّواريخ ، ج 12 ، صص 57 تا 61 و 63 تا 69 و 73 و 74 .\r\n( 4 ) . ميرزا سلطان حسين نوادهء بايقرا موفق شد در سالهاى 863 و 864 ق . بر مازندران كه جزء قلمرو سلطان ابو سعيد\r\n","page_name":" 85 ","page_number":85},
  {"content":"\r\n\r\nدار السلطنهء هرات بر تخت پادشاهى نشست ؛ و سلطان حسين ميرزا دل از ملك برداشته آوارهء ديار خود شد . و چون ميرزا يادگار محمّد به عيش و عشرت شعف تمام داشت و اكثر اوقات را به شرب و ملاهى گذرانيده اصلا پرواى ضبط امور مملكت نمىكرد و از هركس خللى صادر مىشد ، شرط بازخواست به‌جا نمىآورد امرا و اركان دولت در اطراف ولايات خراسان درهاى جور و طغيان بر روى رعايا و بيچارگان گشودند و طوفان بلا بالا گرفته بسيارى از مردم خراسان از وطن جلا شدند ، و امراى تركان نيز كه به مدد ميرزا يادگار محمّد از عراق به خراسان آمده بودند در محالّ خراسان ظلم و تعدّى بسيار مىكردند . و در آن اوقات سلطان حسين ميرزاى بايقرا [ حكومت : 875 - 912 ق 
  ] در قصبهء ميمنه « 1 » به‌سر مىبرد « 2 » و على التّواتر مىشنيد كه ميرزا يادگار محمد از نشأت « 3 » بادهء غرور بغايت بىشعور است و از تواتر شرب شراب گاهى مست و گاهى مخمور ، هرگز خيال ضبط ملك و مال و تدبير سرانجام مملكت در خاطر او نمىگذرد ، و از بطالت امرا صورت فراغت در خراسان مفقود گرديده و از ضلالت ايشان مبانى شرع انور نزديك به انهدام رسيده . بنابراين ، سلطان حسين ميرزا بر آن قرار داد كه بايد به يك ناگاه با فوجى از سپاه كه همراه دارد بر سر او تازد و نهال اقبال مخالفان را از بيخ براندازد . در خلوتى كه در بارگاه بر روى غير بسته بود با امير على شير « 4 » ، كه از خواصّ و معتمدان او بود ، مشاورت نمود . امير على شير تحسين و آفرين به‌جا آورده و در اخفاى آن سرّ ، مبالغه تمام نمود و گفت : « اگر اين سخن با من نيز گفته نشده بودى ، بهتر بودى . » سلطان حسين ميرزا پرسيد كه ، « مسبّب اين همه مبالغه و الحاح در اين باب چيست ؟ » امير على شير جواب داد كه ،\r\n\r\n\r\n","description":"","footnote":"\r\nبود دست يابد . او از سال 878 ق . تا 912 ق . در خراسان به حكومت پرداخت . نك : روضة الصفا ، مجلد دوم ، صص 1196 تا 1201 ؛ و در جايهاى مختلف احسن التواريخ ، ج 12 ، از جمله : صص 53 ، 62 ، 88 ، 89 .\r\n( 1 ) . اين قصبه ميان باميان و غور واقع بوده است . معجم البلدان ، ج 5 ، ص 245 .\r\n( 2 ) . اصل : « مىبردند . براى برابرى با افعال بعدى اصلاح گرديد » .\r\n( 3 ) . اصل : « نشا » . اينجا برابر نسخهء مر اصلاح شد .\r\n( 4 ) . امير على شير نوايى جغتايى ملقب به نظام الدين كيچكنه ( متولّد به سال 846 و درگذشتهء سال 906 ق . ) از كودكى با سلطان حسين بايقرا همدرس و هم‌مكتب بود و پس از جلوس وى به سلطنت به وزارت او رسيد .\r\nخمسهء نوايى و تاريخ ملوك عجم به تركى از جمله آثار اوست .\r\n","page_name":" 86 ","page_number":86},
  {"content":"\r\n\r\n« پنهان داشتن اين راز از واجبات است ، زيرا كه مردمى كه از موكب اعلى گريخته نزد ميرزا يادگار محمّد مىروند اگر از اين قضيّه وقوف بيابند ، او را آگاه خواهند ساخت و چون او آگاه شد ، طريقهء محافظت و احتياط پيش خواهد گرفت و مطلوب ما به عمل نخواهد آمد » .\r\nالقصّه ، بنابر تأكيد امير على شير ، بىآنكه اين خيال را بر ساير خواصّ ظاهر سازد ، از ميمنه كوچ فرموده ، به طرف آب مرغاب « 1 » روان شد . پس از قطع منازل ، در بوكن نزول فرمود . آنگاه ، امرا و خواصّ را در مجلس جانقى « 2 » نشانده ، ما فى الضّمير خود ظاهر ساخته به امر مشورت پرداخت . آن جماعت به اتّفاق تحسين آن عزيمت كردند . آنگاه ، از بوكن روان شده به سر پل تابان نزول نمودند ، و در آنجا بعضى امرا جهت محافظت [ 13 آ 
  ] اردو توقّف نمودند ، و خود با هشتصد و پنجاه سوار در غايت استعجال به جانب هرات ايلغار « 3 » نمود . و بعد از طى منازل ، نيم شبى در باغى رباط فرود آمده ، چاشتگاه روز ديگر از آنجا به راه لنگر بابا خاكى توجّه نمود . و چون شب درآمد ، شيرم قراول را به رسم زبانگيرى پيشتر فرستاد ؛ و در صحراى هواوشنگ شخصى كه عصر روز گذشته از پيش يادگار محمّد ميرزا بيرون آمده بود رسيده ، از تقرير او به وضوح پيوست كه مخالفان اصلا از توجّه ايشان خبر ندارند . لاجرم سلطان حسين ميرزا در طى مسافت ، بيشتر از پيشتر ، سعى فرموده همان لحظه از نزد شيرم قراول معتمدى رسيده خبر رسانيد كه ، « تا چشمه خيزدوك رفتم و غير از غفلت از هرويان چيزى نشنودم . » و آن شب سه‌شنبه بيست و سيّم صفر بود . در وقتى كه ماه طلوع نمود سلطان حسين ميرزا به سرچشمه خيزدوك رسيد ، و در آن موضع سپاه جيبه پوشيده مستعدّ قتال گرديدند و به موجب فرمان امير مظفّر برلاس و جماعتى از امرا با صد و پنجاه مرد شجاعت سيما جهت گشادن دروازهء بزرگ باغ زاغان شير ، روان گشتند . و حاجى محمّد خسرو جهت مصلحت زبانگيرى از عقب امراى ايلغار در حركت آمد و تا نزديك باغ زاغان رفت و بازگشته عرض كرد كه ، « ميرزا يادگار محمّد در غايت غفلت ، مانند بخت خود ، در خواب است . »\r\n\r\n\r\n","description":"","footnote":"\r\n( 1 ) . رودى كه از غرجستان سرچشمه مىگيرد و از شهر مرو الرود مىگذرد . اصطخرى ، ص 207 .\r\n( 2 ) . مشورت ، كنكاش كردن و صلاح ديدن جمعى با هم .\r\n( 3 ) . واژه‌اى تركى به معنى حركت سريع سپاهيان به سوى دشمن ، يورش .\r\n","page_name":" 87 ","page_number":87},
  {"content":"\r\n\r\nسلطان حسين ميرزا از استماع اين خبر خوشدل شده ، به راه كوچه خيابان ، چون سيل شتابان روى به راه آورد و بعد از وصل به مزار علّامه رازى ، ميرزا كيچيك را به كمك مظفّر ارسال فرمود و دولتك ازبك را با جماعتى ازبكان بدان دروازه باغ ، كه متّصل به مدرسهء گوهرشاد آغا است ، روانه گردانيده ميرزا سلطان احمد را با فوجى از لشكريان به آن دروازه ، كه به طرف مزار خواجه ابو الوليد احمد است ، روان ساخت ، و خود بنفسه با هشتاد نفر از لشكر از عقب امير مظفّر حركت فرمود .\r\nدر اثناى راه ، يادگار ميرآخور از پيش امير مظفّر رسيده عرض كرد كه امرا دروازهء باغ زاغان را درهم شكستند . لاجرم سلطان حسين ميرزا به باغ زاغان شتافته تا باغ شمال ، كه خوابگاه ميرزا يادگار محمّد بود ، عنان يكران « 1 » باز نكشيد ؛ و بنايى مختصر در نواحى قصر آن باغ در تاريكى شب به‌نظر درآمده ، به بعضى مخصوصان اشارت فرمود كه به آن عمارت درآيد و هركس را در آنجا يابد به ملازمت رساند . امير على شير قدم جلادت پيش نهاده ، امير باباجى را كه در آن وقت نوكرش بود به درون آن عمارت فرستاد . بعد از احتياط ، بازآمده عرض كرد كه ، « در اينجا هيچ‌كس نيست » . آنگاه ، سلطان حسين ميرزا با ملازمان كوشك را احاطه كرده ملازمان را به بالا رفتن امر فرمود ، امّا از هيچ‌كس جوابى نشنود ؛ زيرا كه وهم بر ايشان استيلا يافته بود . آخر الامر ، امير على شير اجازت طلبيده اسب خود را به امير بابا على سپرده و شمشير از نيام كشيده ، مانند عصا ، بر دست گرفت و از راه غير معهود آغاز بالا رفتن كرد . بعد از آن ، سلطان حسين ميرزا امير قلعلى را نيز به آن خدمت مأمور ساخت . و مقارن آن حال ، مهتر اسماعيل فرّاش از باغ بيرون تاخته و دسته شمعى به دست آورده روشن [ 13 ب 
  ] ساخت و به باغ درآورده ، ملازمان از محالّ متعدّده بر آن قصر برآمدند . و حاجى پياده ، ميرزا يادگار محمّد را بروسادهء « 2 » تنعّم و ناز خفته يافته دستگير كرد و امير قلعلى ، پادشاه را از او ستانده از راهى كه امير على شير بالا مىرفت كشان كشان پايان « 3 » برده و نزد سلطان حسين ميرزا آورد .\r\n تو را كه گفت كه در باغ عيش و مسند ناز * مى شبانه خور و خواب صبحگاهى كن \r\n\r\n\r\n","description":"","footnote":"\r\n( 1 ) . اسب اصيل و خوب سرآمد را گويند .\r\n( 2 ) . بستر .\r\n( 3 ) . به معنى پايين است .\r\n","page_name":" 88 ","page_number":88},
  {"content":"\r\n\r\nسلطان حسين ميرزا ، بنابر مرحمتى كه بر جبلتش غالب بود ، با ميرزا يادگار محمّد آغاز تكلّم كرده مىخواست كه از خونش درگذرد . امّا امرا كه بقاى او را موجب فناى سلطان حسين ميرزا مىدانستند تجويز آن نكردند . لاجرم همان لحظه :\r\n اجل خانهء تن بپرداختش * پس از تخت بر تخته انداختش\r\nجهان كار از اين گونه بسيار كرد * زمانه نخستين نه اين كار كرد\r\nهمان است اين چتر فيروزه‌فام * كه گرديد گرد سر سام و حام « 1 »\r\nهمان است اين زال زيبا نقاب * كه در عقد جم بود و افراسياب \r\nديگر از اسباب زوال ملك ، آن است كه هرگاه معاملات كلّى در ميان باشد و هنوز فيصل تمام نيافته باشد و اصلاحها و مرمّتها جهت انتظام امور در كار باشد ، پادشاه بى تدارك و اصلاح آن مهمّات و اتمام امر ، چنانچه بايد ، امور را درهم گذاشته خود جهت تحصيل از پى شهوتى از شهوتها يا فراغتى از فراغتها رود . و اين معنى نتيجه‌هاى بد دهد و گاه باشد كه به هلاك و استيصال [ انجامد 
  ] « 2 » چنان كه در معامله سلطان احمد بن هلاكو « 3 » و سلطان ارغون بن ابقاخان بن هلاكوخان « 4 » واقع شد . بلكه عاقل بايد تا از جميع مهمّات ملكى فارغ نشود و سرانجام امور چنان كه بايد نكند ، از پى فراغت و تحصيل شهوت و لذّت نرود .\r\nو مجمل واقعه سلطان احمد و ارغون بر آن وجه است كه بعد از ابقاخان بن هلاكوخان [ حكومت : 663 - 680 ق . 
  ] امر سلطنت بر تكودار ، برادر او ، قرار يافت . و او دين اسلام اختيار نموده ، لقب خود را به سلطان احمد مقرّر داشت . و ارغون خان بن ابقا خان ، برادرزادهء او ، كه در آن وقت حكومت خراسان داشت ، خاطره بر مخالفت عمّ قرار داد و سلطان احمد از فساد عقيدهء او اطلّاع يافته جهت امتحان ، امر به احضار او\r\n\r\n\r\n","description":"","footnote":"\r\n( 1 ) . اصل : « هام . » اينجا از مر اصلاح گرديد . سام و حام از پسران نوح بودند و حام را جدّ قبطيان ، بربريان و سودانيان پنداشته‌اند . نك : ابن اثير ، ج 1 ، ص 136 .\r\n( 2 ) . از مر افزوده شد .\r\n( 3 ) . تكودار پسر هفتم هولاكو كه از 680 تا 683 ق . حكومت كرد ، و چون دين اسلام اختيار كرد ، نام احمد بر خود نهاد . براى اطلاع بيشتر دربارهء او ، نك : جامع التواريخ ، ج 2 ، صص 783 تا 801 .\r\n( 4 ) . پسر بزرگتر ابقا خان كه از 683 تا 690 ق . حكومت كرد . دربارهء او ، نك : همان ، صص 805 تا 826 .\r\n","page_name":" 89 ","page_number":89},
  {"content":"\r\n\r\nنمود . و بالاخره معلوم شد كه آن غرض به عمل نخواهد آمد . بعد از آن ، اسبابى كه باعث تأكيد عداوت و خصومت بود از طرفين مكرّر به ظهور رسيده ، مرتبه مرتبه كار به جايى رسيد كه طريق صلح و صلاح بالكلّيّة مسدود شد و طريق منحصر در جنگ شد . صاحب ديوان « 1 » ، كه وزير سلطان احمد بود ، به كارسازى لشكر مشغول شد [ 14 آ 
  ] و بسيارى از اسباب جنگ و حرب و آلات طعن و ضرب ترتيب داد و بعد از استعداد لشكر اليناق ، كه از امراى معتبر سلطان احمد بود ، با پانزده هزار از مبارزان صفدر « 2 » در مقدّمه توجّه فرمود . و از آن جانب ارغون خان به صوب « 3 » آذربايجان در حركت آمده ، در غرهء صفر سنهء ثلث و ثمانين و ستمائة [ - 683 
  ] در حوالى خبوشان « 4 » هر دو سپاه به هم رسيدند و ميانهء ايشان حربى عظيم رو داد و هرچند لشكر ارغون از لشكر اليناق بسيار كمتر بود ، امّا جنگهاى مردانه كرده ، عاقبت شكست يافت و به صوب فيروزكوه رفت . و سلطان احمد با ده تومان لشكر ، كه عبارت از صد هزار است ، در حركت آمد و هر ولايت كه بر ممرّ ايشان واقع مىشد آتش نهب و تاراج در آن مىزدند و خلايق را در معرض عقاب و شكنجه درمىآوردند ، و اين ظلم و تعدّى بر سلطان احمد ، چنان كه معلوم خواهد شد ، مبارك نيامد و سرّ « الملك يبقى مع الكفر و لا يبقى مع الظّلم » يعنى : « پادشاهى با كفر مىماند و با ظلم نمىماند » ظاهر شد ، چه سلطان احمد مسلمان بود و ارغون كافر .\r\nچون سلطان احمد طريقهء ظلم پيش گرفت ، كار او به فساد رفت و ارغون مأمنى مىخواست كه چند روزى از حوادث زمان در امان باشد . بعد از استشاره به قلعهء كلات شتافت . و اليناق در آن وقت با شاهزاده ارغون ملاقى شد و بر سبيل نصيحت او را بر مطاوعت سلطان احمد تحريض نموده و در اين باب فصلى مشبع ادا نمود ؛ و شاهزاده چون انواع بلا را بر خود مستولى يافت و اسباب فرج و خلاص را متفرّق ديد ، بجز تسليم چاره نيافت . با اليناق از قلعه فرود آمده در مرافقت او متوجّه اردوى سلطان شد و در\r\n\r\n\r\n","description":"","footnote":"\r\n( 1 ) . صاحب ديوان خواجه شمس الدّين محمّد جوينى ، برادر عطاملك جوينى صاحب تاريخ جهانگشا ، وزير هلاكو و ابقا خان كه در روزگار ايشان وزير اعظم مملكت و صاحب اختيار مطلق بود . نك : جهانگشاى جوينى ، ج 1 ، مقدمهء مصحّح ( علامه قزوينى ) ، صص يا ، يب و ل .\r\n( 2 ) . از هم درندهء صف ، دلير .\r\n( 3 ) . جانب .\r\n( 4 ) . خبوشان ( يا قوچان ) شهركى جزء نواحى نيشابور . معجم البلدان ، ج 2 ، ص 344 .\r\n","page_name":" 90 ","page_number":90},
  {"content":"\r\n\r\nقوچان به اردو پيوست . و سلطان بر سرير دولت و عظمت نشسته فرمود كه ارغون را در ميانه آفتاب گرم ، كه از حرارت دوزخ نشان مىداد ، بازداشتند . بعد از ساعتى ، سلطان خرامان از بارگاه بيرون آمده در حوالى اردو به جانور پرانيدن اشتغال نمود و چون به خرگاه « 1 » معاودت نمود ، ارغون را پيش طلبيده در كنار گرفت و نويد داد كه ، حكومت خراسان به دستور زمان اباقا خان بر تو مقدّر خواهم داشت . و جهت شاهزاده خرگاهى تعيين نمود ، ليكن خاطر ايشان بىآرام بود و قرار نمىگرفت و فرمان شد كه بوقا با چهار هزار كس محافظت ايشان نمايند .\r\nروز ديگر ، سلطان احمد را هواى وصال تورى « 2 » خاتون كه از خواتين او بود و در اردوى اصلى گذاشته بود غالب شده ، آهنگ عراق ساز كرد و اليناق را جهت كوچ دادن اردوى شاهزاده [ 14 ب 
  ] مقرّر فرمود و مقرّر نمود كه اليناق بعد از يك هفته ارغون را هلاك سازد و از كمال خفّت و طيش « 3 » اردو و لشكر و چنان دشمنى را درهم گذاشته به هوس عشرت و عيش ماهرويان تركى روان شد .\r\nو چون سلطان غايب شد ، اهل حسد فرصت يافتند . بوقا به قوّت برادر ، كه قوى بود ، بر صحيفه ضمير امرا و شاهزادگان نگاشت كه ، سلطان احمد اروغ « 4 » چنگيز خان را متبدّل خواهد گردانيد و به تعليم صاحب ديوان مسلمانان را تقديم خواهد داد . مرد خردمند اگر هنگام فرصت از دست بدهد و تدارك حوادث ننمايد ، در خون خود سعى كرده باشد و در دو جهان معذور نباشد . مصلحت جميع آن است كه شاهزاده هلاجو « 5 » خود را به خانى برداريم و احمد را از سرير سلطنت بيندازيم و اين امر عظيم به خلاصى ارغون صورت مىيابد . تمامت الوس « 6 » را مصلحت بوقا مستحسن نموده بر اين اتفاق كرده مقدّر نمودند كه چون شب شود اين عزيمت به امضاء رسانند ؛ و هريك در مقام خود منتظر وقت ميعاد بودند و چون وقت شد ، بوقا نزديك به خوابگاه ارغون خان رفته دامن خيمه را برداشت . ارغون از بستر مضطرب برجست ، چه گمان كرد كه موسم وداع جوانى و عيش\r\n\r\n\r\n","description":"","footnote":"\r\n( 1 ) . خيمهء بزرگ ، سراپرده .\r\n( 2 ) . روضة الصفا ، جلد دوم ، تهذيب و تلخيص زرياب خويى ، ص 924 : « تودى » .\r\n( 3 ) . سبك مغزى .\r\n( 4 ) . كلمه‌اى تركى و مغولى به معنى خانواده ، دودمان ، خويشان و اعقاب . اروق ، اورغ ، اوروق نيز به كار رفته است .\r\n( 5 ) . پسر دوازدهم هولاكو خان .\r\n( 6 ) . لفظى تركى و مغولى كه به معنى طايفه ، قبيله و جماعت است .\r\n","page_name":" 91 ","page_number":91},
  {"content":"\r\n\r\nو زندگانى رسيد . بوقا دست او گرفته از خرگاه بيرون آورد ، و شاهزاده در رفتن تعلّل مىنمود . بوقا صورت مواضعه « 1 » را باز نمود و تقرير كرد كه ، « سلطنت هلاجو را بهانه خلاصى شاهزاده و عروج او بر ذروهء سلطنت ساخته‌ايم ؛ اكنون محلّ توقّف نيست . »\r\nو بوقا ارغون را به منزل خود برده بر اسبان سوار شدند و بر سراليناق رفتند ، و او مست لا يعقل بر بستر استراحت خفته بود . امير على تمغاجى « 2 » از ملازمان بوقا در « 3 » رفت و سرش از تن جدا كرد و فزع روز محشر در آن شب مشاهده رفت و اكثر خواصّ سلطان احمد كشته شدند ، و يكى از ايشان بر مركب فرار سوار شده ، مانند باد از عقب سلطان احمد پويان گشت . سلطان چهار فرسخ از اسفراين گذشته بود كه آن شخص به او رسيد و از خلاصى ارغون و واقعهء شبيخون و قتل ياران و اعوان و انقلاب روزگار خبر داد . سلطان از اين خبر مضطرب گشته ، روى به جانب اردوى مادر خود كه در سراب بود نهاد . امرا و سرداران كه ملازم ركاب بودند در منازل و مراحل توقّف مىنمودند . و ارغون چون كار دشمن بساخت ، در آن شب بيدار بود و چون روز شد ، شاهزادگان و امرا به خدمتش رسيده و به نعمت حيات و دولت سلطنت و قهر دشمنان زبان بشارت بگشادند . و بوقا جمّازه سوارى فرستاد تا لشكر قراوناس « 4 » راه سلطان احمد نگاه دارند و ديگرى بر سبيل استعجال روان كرد كه قورچيان « 5 » تيغ از مرغ روح نوكران سلطان احمد دريغ ندارند و ارغون نيز جهت دفع سلطان احمد در آن چند روز حركت فرمود .\r\nو سلطان احمد چون به اردوى مادرش ، قوتى خاتون ، رسيد و او را از حادثه خبردار گردانيد ، قوتى خاتون با پسر گفت : « اولى و انسب چنان است كه در همين موضع توقّف كنى و امرا كه ملازمند با خود موافق گردانى تا [ 15 آ 
  ] از دريچهء غيب چه رو نمايد . » و كيفيت واقعه بر مردم اردوى قوتى خاتون ملتبس بود و به حسب غلبهء ظنون هركس\r\n\r\n\r\n","description":"","footnote":"\r\n( 1 ) . « مواضعه » به معنى قرار گذاشتن است .\r\n( 2 ) . اين واژه مغولى و تركى است و تمغاچى تلفظ مىشود و به مأمور وصول ماليات از مال التجاره اطلاق مىشده است .\r\n( 3 ) . به معنى « درون » است .\r\n( 4 ) . طايفه‌اى از مغول كه بيباكترين آنان به شمار مىروند .\r\n( 5 ) . سلاحدار . تلفّظ صحيح آن ابتدا بايستى كرچى باشد كه به معناى تيرانداز ( با كمان ) است ، از ريشهء كر « تركش دار » .\r\n","page_name":" 92 ","page_number":92},
  {"content":"\r\n\r\nحرفى مىگفتند .\r\nروز ديگر ، بعضى امرا به خدمت سلطان رفتند و از وصول پادشاه بر سبيل تعجيل ، بىترتيب لشكر و زينت اسباب سلطنت ، استفسار نمودند . سلطان احمد گفت : « ما ارغون را گرفته به مأمنى برديم و آمديم تا الاغ و ازوق « 1 » مرتّب داريم . » شخصى از اعيان بيرون خرگاه نشسته بود . آواز بركشيد كه ، « صورت واقعه بر اين وجه نيست . شاهزادگان و امرا با ارغون بيعت كرده‌اند و او گريخته آمده . اگر انتظام ايل والوس و قوام رعيّت و مملكت مطلوب است ، او را محافظت بايد نمود . » و چون حجاب گمان مرتفع شد و تفرّق عساكر سلطان به وضوح پيوست ، امرا از خرگاه بيرون آمده راه داخل شدن و بيرون رفتن بر سلطان مسدود ساختند . و در آن اثنا ، قوم قراوناس غارت‌كنان دررسيدند ؛ رسيدن همان بود و خود را بر لشكر زدن همان . بر سر حوراوشان مخدّرات حرم ريختند و حلل و لباس از ايشان كندند و تمامت فرش و بساط و زر و سيم و متاع كه در اردو يافتند بربودند و پيرايه از گوش و گردن قوتى خاتون جدا كرده ، موزه‌ها را از پاى او بيرون كرده بودند . و ارغون با سيصد سوار به سرعت تمام متوجّه گرديد و چون قريب به مقصد رسيد ، اتباع او سلطان را بسته و مصحوب خويش گردانيده به استقبال مبادرت نمودند . و آيين مغول در آن زمان چنان بود كه چون نظر ايشان بر دشمنى مغلوب مىافتاد ، دست و پا مىافشاندند و لفظ مريو بر زبان مىراندند . چون سلطان احمد را به نظر ارغون رسانيدند ، از سر شماتت با امرا مريو گفت : « امير مأمور و اسير امير گشت » .\r\nدر مؤلفات متقدّمين و متأخرين چنين واقعهء غريبى مذكور نيست و ارغون بىتوقّف و تعلّل سلطان احمد را به پسران قونقورتاى « 2 » سپرد و ايشان پشت سلطان احمد را به قصاص پشت پدر شكسته ، هلاك ساختند ، و ارغون به اتّفاق شاهزادگان و خوانين و امرا بر تخت سلطنت نشست . « 3 »\r\nديگر از اسباب زوال سلطنت ، آن است كه پادشاه تندخوى و درشتگوى باشد و به\r\n\r\n\r\n","description":"","footnote":"\r\n( 1 ) . كلمه‌اى تركى به معنى توشه . آزوقه و آذوقه هم به كار برده مىشد .\r\n( 2 ) . پسر نهم هولاكو كه به خاطر مكاتبه با ارغون و همدستى با بعضى امرا عليه احمد دستگير و به قتل رسيد . دربارهء او نك : جامع التواريخ ، ج 2 ، ص 681 ؛ روضة الصّفا ، مجلد دوّم ، تهذيب و تلخيص زرياب خويى ، ص 923 .\r\n( 3 ) . نك : روضة الصّفا ، مجلد دوّم ، تهذيب و تلخيص زرياب خويى ، صص 920 تا 924 .\r\n","page_name":" 93 ","page_number":93},
  {"content":"\r\n\r\nاندك خبرى امرا و خواصّ خود را برنجاند و به انواع درشتيها و لعن و شتم ايشان را مىآزرده باشد و چون اين خصلت از اعتدال بيرون باشد باعث تنفّر همگى خواصّ گردد و كار به جايى رسد كه بر دفع و اهلاك او متّفق شوند . و همچنين است هرگاه پادشاه طريقهء عداوت با طايفه‌اى از سپاه و لشكريان خود مسلوك دارد و در مقام آزار و ايذاى ايشان درآيد . اين امر ، بالاخره به آن كشد كه آن طايفه در عداوت او متّفق شوند و در مقام اهلاك او درآيند ، چنان كه مرداويج « 1 » را واقع شد . بلكه پادشاه را بايد كه به رفق و مدارا سلوك نمايد و به زبان خوشى و نرمى متكلّم باشد و تا گناهى سرنزند خشونت نكند و زود از جا درنيايد و بعد از صدور گناه نيز تأمّل كند . اگر مصلحت در ايذا و اهانت داند ، به عمل آورد و الّا عفو كند . خداى عز و جلّ در قرآن مجيد فرموده :  فَبِما رَحْمَةٍ مِنَ اللَّهِ لِنْتَ لَهُمْ وَ لَوْ كُنْتَ فَظًّا غَلِيظَ الْقَلْبِ لَانْفَضُّوا مِنْ حَوْلِكَ فَاعْفُ عَنْهُمْ وَ اسْتَغْفِرْ لَهُمْ  « 2 » [ 15 ب 
  ] اين آيه خطاب است به حضرت پيغمبر صلّى اللّه عليه و إله چون كفّار با آن همه بدى و ناراستى و ناهموارى كه مىكردند حضرت پيغمبر صلّى اللّه عليه و إله بر ايشان رحيم و مشفق و مهربان بود و حسن‌خلق و نرمى و هموارى سلوك مىفرمود .\r\nحق تعالى مىفرمايد كه ، « اين خوى خوش و هموارى نسبت به جماعت غليظان و جفاكاران اجلاف از جانب تو نيست ، بلكه بر رحمتى از جانب خدا بر ايشان نرم شدى و اگر مىبودى فظّ - يعنى ، درشتخوى يا سختگوى - يا جفاكار ، هر آيينه اصحاب تو پراكنده مىشدند از دور تو . پس ، عفو كن از تقصيرى كه ايشان در حقّ تو كرده‌اند و طلب مغفرت كن جهت ايشان » .\r\nو بايد كه پادشاه يك طايفه از لشكريان را برنگزيند و ايشان را بر طوايف ديگر ترجيح ندهد ، كه اين باعث اختلاف و فساد ملك مىشود . بلكه پادشاه با همهء طوايف به يك نسبت سلوك كند و در بذل مال و جاه و مهربانى مراعات حال همه نمايد . و حكما\r\n\r\n\r\n","description":"","footnote":"\r\n( 1 ) . مرداويج پسر زيار ، مؤسّس سلسلهء زياريان است كه توانست در شورش اسفار بن شيرويه ، سردار سامانيان ، به سال 315 ق . فرصت را غنيمت شمرده ، تقريبا تمام ناحيهء شمال ايران را متصرّف شود . سپس دايرهء قدرتش تا اصفهان و همدان نيز بسط يافت ، امّا در سال 323 ق . به علّت سوء خلقش به‌دست سپاهيان ترك خود به قتل رسيد . بوسورث ، كليفورد ادموند ، سلسله‌هاى اسلامى ، ترجمهء فريدون بدره‌اى ، صص 148 ، 149 .\r\n( 2 ) . آل عمران : 159 .\r\n","page_name":" 94 ","page_number":94},
  {"content":"\r\n\r\nگفته‌اند : زودتر چيزى كه هدم سلطنت كند آن است كه پادشاه اظهار دوستى با طايفه‌اى كند دون طوائف ديگر و ميل كند به قبيله‌اى دون قبائل ديگر . پس ، هرگاه اعلان كند به حبّ قبيله و الوسى ، قبايل ديگر از محبّت او برى مىشوند .\r\nو امّا قضيّهء مرداويج چنان است كه او پادشاهى در كمال عظمت و جبروت بود و بسيارى از بلاد را به شمشير گرفت . و ملوك و سلاطين آن زمان از او بسيار در حساب بودند ، بلكه از واهمهء او به استراحت نمىغنودند . و او با تركان لشكر خود بدى بسيار كردى و اهانت و استخفاف و آزار بسيار به ايشان رسانيدى و گفتى : « روح سليمان بن داوود در من حلول كرده است و اين جماعت شياطينند ، بايد ايشان را مقهور ساخت و الّا فساد كنند . » عاقبت كار به جايى رسيد كه تركان از او بغايت برنجيدند و در دفع او متّفق الكلمه شدند و كار به هلاكت او منتهى شد . [ 16 ب 
  ] « 1 »\r\nديگر اسباب زوال ملك ، بخل و خسّت پادشاه است كه چون بخل و خسّت ورزد طبعها از او رميده شود و دوستى او از دلها برود و لشكريان به طوع و رغبت جهت او كوشش و جانفشانى نكنند . و بخيل در مواضع ضرورت كه بذل اموال بايد كرد تقصير كند ، و حبّ مال او را از بدى عاقبت غافل سازد ، و بالضّروره اين امور مفضى به فساد ملك و تفرّق جمعيّت او گردد . و ضرورترين خصلتها پادشاهان را سخاوت است و در بعضى فصول آينده مدح سخاوت و ذمّ بخل مفصّلتر از اين خواهد آمد .\r\nديگر از اسباب زوال ملك ، آن است كه پادشاه بخششها و خرجهاى بى جا كند و طريقهء اسراف و تبذير پيش گيرد و دخل به خرج وفا نكند ، يا از بىپروايى و بىنسقى محال مملكتى روى به خرابى كند و اين معانى باعث آن شود كه مال كم شود و خزانه وفا به علوفه و مرسوم لشكريان نكند و ايشان طلب مرسوم و مقرّرى خود كنند . و اين معنى باعث شوريدگى ميانهء شاه و سپاه شود ، و بالاخره به زوال دولت منتهى شود ، چنان كه معتز باللّه خليفهء عباسى [ خلافت : 252 - 255 ق . 
  ] و مقتدر خليفه [ خلافت : 295 - 320 ق . 
  ] را پيش آمد .\r\n\r\n\r\n","description":"","footnote":"\r\n( 1 ) . نويسنده تمامى صفحهء 16 آ را حذف كرده است .\r\n","page_name":" 95 ","page_number":95},
  {"content":"\r\n\r\n دخل و خرج خويش را چون مه برابر هركه كرد * كم نگردد روزيش هرگز ز خوان آفتاب « 1 » \r\nو از اين قبيل است هرگاه در خزانه مالى نباشد ، ناگاه ، دشمنى قوى قاهر به هم رسد و دفع دشمن بىسرانجام سپاه و مال بسيارى نمىشود و بدون آن چاره و علاجى نمىتوان كرد ، و از تحميل بر رعايا چيزى كلّى حاصل نمىشود و باعث بدنامى و زيادتى جرأت خصم مىگردد . پس بالضّروره ، اين معنى باعث زوال و اختلال ملك گردد . پس ، بر پادشاه لازم است كه اخراجات خود را كم كند و بذل بىموقع به‌جا نياورد و در تعمير ولايت بكوشد و چنان كند كه در حال رفاهيّت از اخراجات چيزى زياد آيد كه باعث توفير خزانه شود ، تا در وقت ضرورت و ظهور دشمنان قوى به كار آيد . و سخن در اين باب در مباحث آينده به تفصيلتر « 2 » مذكور خواهد شد .\r\nديگر از اسباب زوال ملك ، خرابى مملكت و بىسرانجامى و تفرّق رعيّت است . چه هرگاه بلاد و نواحى رو در خرابى كند و پادشاه در تدارك آن نكوشد ، روزبه‌روز خرابى زياده شود . و از خرابى محالّ و تفرّق رعايا نقص به رونق پادشاهى راه يابد و نقصان به خزانه رسد و اختلال سپاه رودهد و اين امور بسيارى از اوقات موجب زوال ملك گردد .\r\nو در اين باب سخن بعد از اين مذكور خواهد شد .\r\nديگر از اسباب زوال ملك ، بىسرانجامى و كمى لشكر [ است 
  ] كه از مقدار حاجت كمتر باشند و يا آنچه باشند بىسرانجام باشند و مقرّرى ايشان به ايشان نرسد و مداخل ايشان به خرج ايشان وفا نكند . و ظاهر است كه اختلال سپاه موجب اختلال ملك و پادشاهى است ، و از اين نوع است آنكه پادشاه به لشكريان نپردازد و التفاتى به حال ايشان نداشته باشد و نسبت به ايشان مهربانى نكند ، و بالضّروره مهر پادشاه از دل ايشان برود و در وقت ضرورت جانفشانى نكنند . [ 17 آ 
  ] و مدار انتظام امور بر محبّت است و در اين باب افضل المحقّقين ، خواجه نصير الدّين محمّد طوسى ، در كتاب اخلاق ناصرى\r\n\r\n\r\n","description":"","footnote":"\r\n( 1 ) . شعر در نسخهء اصل در حاشيه نوشته شده و در نسخهء مر بعد از عبارت « ميانه شاه و سپاه شود » آمده بود . براى پرهيز از افتراق جمله ، جاى آن تغيير داده شد .\r\n( 2 ) . در مر به « مفصّلتر » تغيير داده شده است .\r\n","page_name":" 96 ","page_number":96},
  {"content":"\r\n\r\nفصل طويلى تقرير نموده « 1 » ، و قاعده عقلى آن است كه پادشاه از احوال سپاه متفحّص باشد و با ايشان مهربانى مىكرده باشد و تلطّفات مىنموده باشد و گاهى با ايشان سخن مىگفته باشد و شكفتگى مىكرده باشد ، و كلام در اين باب به تفصيلتر بعد از اين خواهد آمد .\r\nو از اين نوع است آنكه سپاهيان از ورزش سپاهيگيرى بيفتند و آلات طعن و ضرب و دفع بگذارند و به شغلهاى ديگر بپردازند يا اوقات را به بطالت و لهو و عبث مىگذرانيده باشند كه از اين راه كاهلى در طبع ايشان پديد آيد و به فراغت و استراحت و تنعّم و تلذّذ و سايه و بستر نرم خو گيرند . و آنچه عادت شد ، ازالهء آن دشوار است و چون مهمّات دشوار و خطرناك پيش آيد ، از ايشان كارى نيايد و خلاف عادت خود نتوانند كرد .\r\nمنقول است كه فقهاى قديم در روز شنبه جواب مسئله و فتوا نمىنوشته‌اند و مىگفته‌اند : « ما روز جمعه بر سر شغل علم و مطالعه نبوده‌ايم ، از كار خود افتاده‌ايم . روز شنبه مشغول به مطالعه شويم تا حال اصلى عود كند . آنگاه در روزهاى ديگر جواب مسئله توانيم گفت . » از يعقوب ليث صفّار ، كه از اعلى مرتبه پستى خود را به سلطنت روى زمين رسانيده بود و بسيارى از ممالك را به زور و قوّت بازو تسخير كرده . منقول است كه وقتى ارادهء سفرى داشت و ايّام تابستان بود ؛ رخت و سلاح پوشيده بر بامى در آفتاب ايستاده بود و انتظار وقتى مىكشيد كه منجّمان تعيين كرده بودند . يكى از ندما معروض داشت كه ، « هوا بغايت تند است و آفتاب گرم و وقتى كه منجّمان تعيين نموده‌اند دور است . اگر پادشاه در سايه استراحتى كند تا وقت مقرّر نزديك شود به صواب نزديكتر خواهد بود » . يعقوب گفت كه ، « هرگاه مرا تاب گرمى آفتاب نباشد و به استراحت خود را عادت فرمايم ، فردا در معركهء جنگ تاب تندى نيزه و شمشير و تير چگونه آرم و به كدام استعداد بر دشمنان حمله آرم ؟ »\r\nديگر اسباب زوال ملك ، خصومت و عداوت و منازعت است ميان امرا و خواصّ پادشاه ، كه حكما گفته‌اند كه ، اعظم اسباب بقاى ملك توافق احبّا و تنازع اعداست . چه خواص ملك هرگاه با يكديگر منازع باشند ، نسبت به ملك شرط اخلاص به‌جا نياورند ،\r\n\r\n\r\n","description":"","footnote":"\r\n( 1 ) . نك : اخلاق ناصرى ، مقاله سوم ، فصل دوم ، صص 258 - 279 .\r\n","page_name":" 97 ","page_number":97},
  {"content":"\r\n\r\nو در هر مقام هريك را غرض آن افتد كه بدنامى و فساد به ديگرى راجع شود و هريك شقّ نقيض ديگرى مىداشته باشند . و چون جرمى رو دهد ، هريك دفع ديگرى طلبد نه دفع خصم . و وقتى لشكريان بر خصم غلبه كنند كه همه در ظاهر و باطن به منزلهء يك شخص باشند ، چه مجموع لشكرى كه در همّت و عزيمت و ارادت موافق هم باشند به منزلهء يك شخص باشند كه قوّت چندين شخص داشته باشد . پس ، تا مثل آن لشكر متّفق چنان كه گفتيم ، در برابر ايشان نيايد با ايشان مقاومت نتواند كرد و هرگاه همم ايشان مختلف باشد ، چنان قوّت در ايشان اعتبار نتوان كرد . و خداى عز و جلّ در قرآن مجيد فرموده :\r\n وَ لا تَنازَعُوا فَتَفْشَلُوا وَ تَذْهَبَ رِيحُكُمْ وَ اصْبِرُوا إِنَّ اللَّهَ مَعَ الصَّابِرِينَ  « 1 » اين خطاب است به مؤمنان ، يعنى : « اى اهل ايمان با هم نزاع مكنيد [ 17 ب 
  ] پس بددل و ضعيف شويد و نصرت يا حدّت يا سختى يا دولت شما برود ، و صبر كنيد كه به درستى كه خداى عز و جلّ با صابران است . »\r\nديگر اسباب زوال ملك ، تفويض كارهاست به جماعتى كه اهل آن كار نباشند ، چنانچه ظلم و تعدّى كنند يا در آن كار خود بىوقوف باشند يا امين نباشند و خيانت كنند يا سفله و دنى باشند ، كه از حكما منقول است كه ، مردن هزار كس از بلندان كم ضررتر است از ارتفاع درجه يكى از سفله و پستان . و از بوزرجمهر حكيم پرسيدند كه ، « سبب چه بود كه پادشاهى آل ساسان رسيد به آنچه رسيد ، بعد از آنكه بود ايشان را قوّت سلطنت و شدّت اركان عظمت ؟ » حكيم در جواب فرمود : « به جهت آنكه ايشان كارهاى بزرگ را به مردم كوچك مرتبه فرمودند . » و از بعضى پادشاهان ، بعد از آنكه سلطنت از دست او به در رفته بود ، پرسيدند كه ، « چه چيز پادشاهى را از دست شما بيرون كرد و بناى عزّت شما را خراب كرد ؟ » گفت : « ما را لذّت و فراغت مشغول ساخت توجّه به مهمّات ، و اعتماد كرديم بر كاركنان مملكت ايشان ؛ مصلحت خود را بر مصلحت ما اختيار كردند و عمّال ما بر رعيّت ما ظلم كردند و دلهاى رعيّت از ما رميد و آرزوى خلاصى از ما مىكردند و ستم ايشان بر رعيّت باعث آن شد كه دخل ما كم شد و مرسوم لشكر ما حاصل نشد . لشكريان از ما رميده شدند و در مقام نافرمانبردارى شدند و\r\n\r\n\r\n","description":"","footnote":"\r\n( 1 ) . انفال : 46 .\r\n","page_name":" 98 ","page_number":98},
  {"content":"\r\n\r\nدشمنان قصد ما كردند . ما را ناصر كم بود و اعظم آنچه به سبب آن ملك ما زايل شد آن بود كه اخبار و اسرار ما به همه‌جا منتشر مىشد . »\r\nو ما در مباحث آينده شرايط عمّال و ارباب مناصب ذكر خواهيم كرد و در اين مقام غرض ذكر آن است كه تفويض مهمّات به جماعتى كه اهل آن نباشند باعث تخريب سپاهى و رعيّت و مملكت و غلبهء اعداى دولت مىشود . بايد كه ملك مراعات تمام نموده هر كار را به اهل آن رجوع نمايد .\r\nديگر از اسباب زوال ملك آن است كه پادشاه در فسوق و معاصى جرى باشد و متابعت احكام الهى ننمايد و علم عصيان و طغيان برافرازد . نقل است كه چون مروان بن محمّد بن مروان « 1 » ، كه آخر خلفاى بنى اميّه بود و عظمت تمام داشت ، در معركهء زاب شكست خورده ، رو از معركه برتافت در بلاد سرگردان شده از شهرى به شهرى مىافتاد ، از او نقل است كه مىگفت : « چون پادشاهى ما بر طرف شد و با جمعى از اتباع خود گريختم به زمين نوبه ، « 2 » و پادشاه نوبه بر حال من اطّلاع يافته نزد من آمد و بر زمين نشست ، و جهت او فرشى نگستردند . من به او گفتم : خ ما جامه‌هاى خود را بگستريم تا شما بر آن نشينيد خ . گفت : خ نى خ . گفتم : خ چرا ؟ خ گفت : خ به جهت آنكه من پادشاهم و حقّ است بر هر پادشاهى كه تواضع و فروتنى كند ، چون خداى عز و جلّ او را رفعت و بلندى داد خ .\r\nآنگاه به من گفت : خ شما چرا شراب مىخوريد ؟ و حال آنكه حرام است بر شما . و بر اسبان خود سوار بر زراعت مسلمانان مىرويد و حال آنكه فساد حرام است بر شما . و استعمال طلا و نقره مىكنيد و حرير ديبا مىپوشيد و حال آنكه اينها حرام است بر شما . خ\r\nگفتم : خ ملك از ما رفت و انصار ما كم شد . ما طلب يارى و مددكارى از قومى از عجم كرديم كه داخل شدند در دين ما ، و نيز غلامان و اتباع داشتيم . اين اعمال ايشان كردند و ما كراهيّت داشتيم و به آن راضى نبوديم . خ مدّتى سر به زير انداخت و دست خود را\r\n\r\n\r\n","description":"","footnote":"\r\n( 1 ) . ابو عبد الملك مروان بن محمّد بن مروان ، معروف به حمار كه از 127 تا 132 ق . حكومت كرد . دربارهء وى نك :\r\nسيوطى ، تاريخ الخلفاء ، صص 254 و 255 .\r\n( 2 ) . سرزمينى در جنوب مصر كه رود نيل از آن مىگذرد و مركز آن دنقله است . حدود العالم ، صص 177 و 197 ؛ ابن رسته ، ص 110 .\r\n","page_name":" 99 ","page_number":99},
  {"content":"\r\n\r\nمىگردانيد و انگشت بر زمين مىزد . آنگاه گفت : خ نه چنان است كه گفتى ، بلكه شما قومى بوديد كه آنچه خدا بر شما حرام گردانيده بود و حلال گردانيده بود و حلال كرديد و بر آنچه ملك شما بود ظلم كرديد . سپس ، به سبب گناهان خداى عز و جلّ سلب عزّت از شما كرد و بسيار عذابها باشد كه هنوز مانده باشد و مىترسم كه بر شما عذاب نازل شود و شما در بلاد من باشيد و عذاب شما ما را نيز دريابد . با شما و ضيافت سه روز مىباشد هر توشه و زادى كه احتياج داريد بگيريد و از اين ولايت برويد خ . »\r\nديگر از اسباب زوال ملك ، آن است كه پادشاه به خود تغيير راه دهد ، يعنى اخلاق و اعمال خيرى كه داشته باشد تغيير دهد ؛ چنانچه متواضع باشد تغيير دهد و متكبّر شود يا صدقات و خيرات داشته باشد قطع كند يا با رعايا عدل و حسن سلوك داشته باشد به آن تغيير راه دهد و على هذا القياس ، خداى عز و جلّ در قرآن مجيد فرموده :  ذلِكَ بِأَنَّ اللَّهَ لَمْ يَكُ مُغَيِّراً نِعْمَةً أَنْعَمَها عَلى قَوْمٍ حَتَّى يُغَيِّرُوا ما بِأَنْفُسِهِمْ  « 1 » يعنى : « خداى عز و جلّ تغييردهنده نيست نعمتى را كه بر قومى انعام كرد ، تا آنكه تغيير دهند ايشان آنچه به انفس ايشان است » .\r\nاين است آنچه غرض به ذكر آن در مقدمهء متعلق بود و من بعد متوجّه مباحث قسمين كتاب مىشويم و در اين مقدّمه [ مىآيد 
  ] تفصيل بعضى اسباب كه اكثر اوقات باعث اختلال و زوال رونق ملك مىشود ، و بر سلاطين و ملوك لازم است حفظ اين قوانين كردن و از آن آفات احتراز لازم دانستن . اميد از كرم واهب ذو الجلال و كريم متعال آن است كه ذات بىمثل و مانند اين پادشاه عاقل عادل خيّرنواز شريرگداز پاك نهاد نيك اعتقاد ملك سيرت قدسى سريرت معدلت شعار نصفت آثار رحيم مشفق را از آفات و خطرهاى روزگار در حفظ و امان خود داشته ، سايه معدلت پيرايه دولت سلطنت آن عالى حضرت را بر مفارق عالميان تا ظهور دولت صاحب الزّمان مستمر و بر دوام بدارد ؛ بحقّ الحقّ و أهله .\r\n\r\n\r\n","description":"","footnote":"\r\n( 1 ) . انفال : 53 .\r\n","page_name":" 100 ","page_number":100},
  {"content":"\r\n\r\n\r\nقسم اوّل در آنچه بر پادشاه جهت رستگارى و نجات آخرت و ربط به جناب احديّت لازم است\r\n\r\n","description":"","footnote":"","page_name":" 101 ","page_number":101},
  {"content":"\r\n . \r\n","description":"","footnote":"","page_name":" 102 ","page_number":102},
  {"content":"\r\n\r\n\r\nباب اوّل از قسم اوّل در ذكر بعضى مواعظ سودمند و تنبيه بر تغيّر و فساد و انقلاب دنيا ، و بيان آنكه سبب آمدن آدمى به اين جهان چيست\r\nو آنكه دنيا دار تحصيل زاد آخرت است و از عقل نيست تكيه بر اين دنيا كردن و اين جهان را محلّ آرام و مأوى دانستن ، بلكه در اين چند نفس معدود كه در اين جهان جهت آدمى تقدير شده همّت بر تحصيل حيات ابدى و نعيم سرمدى مصروف بايد داشت و اوقات عمر گرانمايه صرف چيزى نبايد كرد كه بالضّروره بايد گذاشت .\r\nببايد دانست كه خداى عز و جلّ دو جهان آفريده : يكى جهان حيات ، و آن نشأت « 1 » آخرت است كه خداى عز و جلّ آفريده كه در آنجا كافران و عاصيان به انواع عذابهاى گوناگون مبتلا خواهند بود ، و مؤمنان و صالحان به كرامت الهى و نعيم ابدى و حيات جاودانى در بهشت قرين سعادت و عزّت و رحمت و كرامت خواهند بود . ديگر جهان ممات ، آن اين جهان است كه در اين جهان عاقبت هر حياتى مرگ است و هيچ‌كس را در اين جهان حيات ابدى نمىباشد و هيچ‌چيز را در اين جهان ثبات و بقا نمىباشد ، بلكه همه چيز اين جهان در معرض تغيير و زوال و انقلاب است ، و غرض از آمدن آدمى به اين جهان آن است كه تحصيل زاد آخرت نمايد و توشهء آن جهان از اين جهان بردارد ، چه اين جهان را خداى عز و جلّ جهت آن آفريده كه بندگان در اين جهان شرط بندگى به‌جا آورند و متابعت فرمان الهى كنند و پيروى نفس و آرزوهاى نفس نكنند و از شهوات بگذرند و از لذّات دنيا بيش از آنقدر كه خداى عز و جلّ حلال گردانيده تحصيل ننمايند تا مستحقّ رحمت الهى شوند . و خداى عز و جلّ ايشان را در معرض رحمت و احسان [ 18 آ 
  ] خود درآورده به ناز و نعمت و حيات ابدى و اصل گرداند . و چندين هزار پيغمبر از جانب خداى عز و جلّ مبعوث\r\n\r\n\r\n","description":"","footnote":"\r\n( 1 ) . اصل : « نشا » . اينجا از نسخه مر اصلاح شد .\r\n","page_name":" 103 ","page_number":103},
  {"content":"\r\n\r\nشده‌اند و همه به اين خبر داده‌اند . پس ، اين جهان مكان مادّى و محلّ آرام نيست و چون بازارچه‌اى است كه بر سر راه باديه ساخته‌اند كه مسافران از آنجا زاد و توشهء راه بردارند .\r\n از رباط تن چو بگذشتى دگر معموره نيست * زاد راهى برنمىدارى از اين منزل چرا \r\nو هركه در اين جهان است مسافر است و اين سفر را منزلها و مرحله‌هاست :\r\nمنزل اوّل : صلب پدر ؛ منزل دوم : رحم ؛ منزل سوم : فضا و عرصهء دنيا ؛ منزل چهارم :\r\nقبر و لحد ؛ منزل پنجم : موقف قيامت و حساب و كتاب ؛ منزل ششم : بهشت يا دوزخ ، و آن آخرين منزل است كه قرارگاه است و از آنجا سفر به جايى ديگر واقع نمىشود .\r\nبلى ، فاسقانى كه ايمان داشته باشند ، انتقال از دوزخ به بهشت ايشان را واقع خواهد شد و هركه در دنيا هست يا تحصيل سعادت منزل بهشت يا شقاوت منزل دوزخ مىكند .\r\nو مركب عمر در اين منزل دنيا هميشه در سير است و قرار ندارد و شب و روز قاطعان رشتهء عمرند آدمى را ؛ هر نفسى چون قدمى است ، و هر روزى چون ميدانى ، و هر ماهى چون ميلى ، و هر سالى چون فرسخى ، و در كلام حضرت امير المؤمنين - صلوات الله عليه - كه ، « ما اسرع السّاعات فى اليوم و ما اسرع اليوم فى الاسبوع و ما اسرع الاسبوع فى الشهر و ما اسرع الشّهر فى السنة و ما اسرع السنة فى العمر » « 1 » يعنى : « چه زود مىگذرد ساعت در روز ، و چه زود مىگذرد روز در هفته ، و چه زود مىگذرد هفته در ماه و چه زود مىگذرد ماه در سال ، و چه زود مىگذرد سال در عمر » .\r\nمجملا ، هر نفسى كه آدمى مىزند خشتى از خانهء عمر او ويران مىشود و قدمى به آخرت نزديك مىشود و از دنيا دور مىگردد . پس ، به حقيقت دنيا پلى بر راه گذار آخرت و رباطى است بر سرباديهء قيامت نهاده ، و عاقل آن است كه بر سر پل به عمارت مشغول نشود و دل در او نبندد و از رباط زاد باديهء آخرت بردارد و به نعيم و زينت دنيا ، كه فانى\r\n\r\n\r\n","description":"","footnote":"\r\n( 1 ) . شرح نهج البلاغه ، ابن ابى الحديد ، ج 13 ، خطبه 234 ، ص 99 و نهج البلاغه چاپ فيض الاسلام ، خطبه 82 كه در هر دو با متن روضة الانوار اندكى تفاوت هست .\r\n","page_name":" 104 ","page_number":104},
  {"content":"\r\n\r\nاست و ابدى نيست ، مشغول نشود و دل در آن نبندد كه هرچه نپايد دلبستگى را نشايد ، و از حال مردمان گذشته از پادشاهان و غير ايشان عبرت گيرد كه چون دل به آن دنيا بستند و سالها به ناز و نعيم دنيا خو كردند و به سبب رياضات علمى و مجاهدات عملى قطع تعلّقات و آرزوها نكردند در ساعت آخر ، كه ايشان را دل از همه بربايستى داشت با آنكه اكثر اوقات تحصيل توشهء راه آخرت مىكردند ، چقدر حسرت و اندوه و اضطراب بود .\r\nسعيد بن عبد العزيز نقل كرده كه ، چون به عبد الملك بن مروان [ حكومت : 65 - 86 ق . 
  ] ، كه از اعاظم خلفا بود ، در بيمارى آثار موت ظاهر شد ، گفت : « در قصر را بگشاييد » .\r\nچون گشودند ، نظرش بر گازرى « 1 » افتاد كه جامه مىشست . دو نوبت گفت : « كاش من گازرى مىبودم » . و سعيد بن بشير گويد كه ، چون عبد الملك گران شد ، خود را ملامت مىكرد و دست بر دست مىزد و مىگفت : « كاشكى من قوت خود روز به روز كسب مىكردم و مشغول به طاعت خداى عز و جلّ مىبودم » .\r\nو نيز نقل است كه عبد الملك در بيمارى خود مىگفت : « كاشكى من بندهء كسى مىبودم و گوسفند در صحرا مىچرانيدم و هرگز والى و حاكم نمىبودم » . و نيز عبد الملك در بيمارى گفت : « مرا به بلندى بالا بريد . » [ 18 ب 
  ] چنان كردند . گفت : « اى دنيا ! چه خوش و طيّبى تو ! الّا آنكه دراز تو كوتاه است و بزرگ تو حقير است و ساكن تو در غرور است . »\r\nيكى از خوانندگان معتصم عباسى گويد : « چون بيمارى بر معتصم مشتدّ شد ، در كشتى نشست بر روى دجله ، و من با او همراه بودم . چون كشتى برابر منازل او رسيد ، به من گفت : خ شعرى بخوان خ . من شعرى خواندم كه مضمون آن اين بود كه ، « گريه بر اين منازل نيست ، چه اين منازل را خرابيى رونداده . گريهء من بر عيش و فراغتى است كه در اين منازل داشتم ، كه الحال پشت كرده و مىرود . من اين شعر مىخواندم و او پارچه‌اى در دست داشت و زارزار مىگريست و آه حسرت مىكشيد و اضطراب مىكرد ، تا وقتى كه به مكان خود بازگشت . »\r\n\r\n\r\n","description":"","footnote":"\r\n( 1 ) . رختشوى .\r\n","page_name":" 105 ","page_number":105},
  {"content":"\r\n\r\nو از سلطان محمود غزنوى [ حكومت : 388 - 421 ق . 
  ] منقول است كه در ايّام بيمارى هر روز مىنشست و مىگفت كه اسباب و نفايسى كه در دنيا تحصيل كرده بود به نظر او مىگذرانيدند و بر آنها نظر حسرت مىكرد و پارچه در دست گرفته زارزار مىگريست و تأسّف مىخورد .\r\nمجملا ، عاقل آن است كه دل در متاع و اسباب و تحف دنيوى نبندد ، و تعلّق خود از همه چيز بگسلد تا در آخر حسرتش نبايد كشيد . و بايد كه عاقل ملاحظهء اين كند كه خداى عز و جلّ او را به چه لطف و مهربانى آفريده ؛ [ و 
  ] « 1 » از مرتبه‌اى كه نطفه بود او را درجه درجه و پايه‌پايه بلند گردانيده تا به مرتبهء انسانى رسانيده ؛ و چندين بدايع و غرايب در خلقت او مرعى داشته و به لطف مرتبه‌مرتبه او را پرورانيده تا به مرتبهء كمال رسيده ؛ گنجايش دارد كه عصيان چنان خالقى ورزد و اطاعت فرمان او نكند و در برابر نعمتها و لطفها كفران ورزد ؟\r\nحضرت امير المؤمنين - صلوات الله عليه - در بعضى خطب شريفهء خود فرموده‌اند « 2 » :\r\n« ام هذا الّذى انشأه فى ظلمات الأرحام » يعنى : « آيا نظر نمىكنيد به آدمى كه آفريد او را خداى عز و جلّ در تاريكى رحمها ؟ » و مراد تاريكى مشيمه است ، يعنى ، بچّه‌دان و تاريكى رحم و تاريكى شكم ؛ « و شغف الاستار ، » و در غلافهاى پرده‌هاى دل ؛ « نطفة دهاقا ، » در حالتى كه اوّل نطفه بود ريخته و پرشده در رحم ؛ « و علقة محاقا ، » آنكه چيزى شد بسته ناقص ناتمام كه هنوز صورت كمال انسانى بر او فائض نگشته ؛ « و جنينا » آنگاه ، جنين - يعنى بچّه - شد در شكم و صورت انسانى بر او فائض شد ؛ « و راضعا » آنگاه ، طفل شيرخواره شد . يعنى ، از ظلمت شكم به فضاى دنيا آمد و طفل شيرخواره شد ؛ « و وليدا » آنگاه ، طفل از شير بازگرفته شد ؛ « و يافعا » آنگاه ، قريب به حدود بلوغ و احتلام رسيد .\r\nغرض آن است كه خداى عز و جلّ آدمى را از مرتبه‌اى كه نطفه بود و آبى بود بىقدر و اعتبار ، مرتبه‌مرتبه از صورتى به صورتى بهتر مىگردانيد و هر مرتبه او را كاملتر مىساخت تا به حدود بلوغ و رشد نزديك رسيد .\r\n« ثمّ منحه قلبا حافظا و لسانا لافظا و بصرا لاحظا » پس از آن عطا كرد به او خداى عز و جلّ\r\n\r\n\r\n","description":"","footnote":"\r\n( 1 ) . از نسخه مر اضافه شد .\r\n( 2 ) . نهج البلاغه : خطبه 82 .\r\n","page_name":" 106 ","page_number":106},
  {"content":"\r\n\r\nدلى حفظكننده و يادگيرنده و زبانى گوينده و چشمى بينندهء نگرنده ؛ « ليفهم معتبرا » تا آنكه بفهمد به سبب آن دل چيزها را و عبرت گيرد و از حال بعضى بر حال بعضى استدلال كند و بر حقيقت دنيا و آفات و خطرهاى آن مطّلع شود ، و دل در آن نبندد و به همگى همّت متوجّه تحصيل سعادت ابدى جاودانى گردد ؛ « و يقصّر مزدجرا » و باز ايستد از گناه در حالتى [ 19 آ 
  ] كه زجركنندهء نفس خود باشد از كارهاى ناشايست كه خداى عز و جلّ از آن منع كرده ؛ « حتّى اذا قام اعتداله » تا آنكه چون قائم شد اعتدال او ، يعنى به حدّ جوانى كه كمال تمامى و اعتدال مزاج انسانى است رسيد ؛ « و استوى مثاله » و راست شد مثال و پيكر او ؛ « نفر مستكبرا » رميد از حق تعالى در حالى كه گردنكش بود از طاعت الهى ، و مشغول بود به معاصى و مناهى ؛ « و خبط سادرا » و خبط كرد و روى به فساد درآورد در آن حال كه بازىكننده بود در ملاهى ، يعنى به لهو و لعب و چيزهاى دنيا كه دل را از حقّ و راه حقّ غافل مىسازد مشغول بود و به آن بازى مىكرد ؛ « ماتحا فى غرب هواه » يعنى ، آب كشنده بود از دلو بزرگ هوا و هوس . يعنى ، از دلو بزرگ آرزو آب مىكشيد و به كشتزار عاقبت خود روان مىنمود و پيداست كه از آب هوا و هوس در كشتزار بندگى چه زراعت سبز خواهد شد و بر صحايف اعمال چه نوشته خواهد گرديد .\r\n« كادحا سعيا لدنياه » يعنى ، رنج كشنده جهد نماينده بود از براى دنياى خود ؛ « فى لذّات طربه » در لذتهاى خوشى خويش « و بدوات اربه » و در خاطر درآمدهاى حاجت خود . يعنى ، مشغول به هر خيالى و آرزويى كه در خاطر او درآيد مىبوده ؛ « ثمّ لا يحتسب رزيّة » يعنى ، در آن حال كه مشغول بود به لذّات و غافل بود از عاقبت حال ، گمان نمىبرد مصيبتى را كه برسد به او . يعنى ، از مرگ و آفاتى كه آدمى را در پيش است غافل بود و گمان آنها به خود نمىبرد ؛ « و لا يخشع تقيّة » و نمىترسيد و انديشه نداشت از محذورى و بليّتى كه رخ نمايد ؛ « فمات فى فتنته غريرا » پس ، در آن حال غفلت بمرد در فتنه روزگار خود در حالتى كه مغرور بود و غافل بود از غضب پروردگار ؛ « و عاش فى هفوته يسيرا » و زندگانى كرد در ايّام لغزيدن خود از راه حقّ اندكى . يعنى ، زندگانى و عيش او بيش از زمان اندك نبود ؛ « لم يفد عوضا » فايده نگرفت عوضى را در دنيا از آنچه فوت كرده بود از امور عقبى . يعنى ، در عوض عمرى كه تلف كرد و روزگار و وقتى كه ضايع كرد فايده و\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nبهره‌اى نبرد ؛ « و لم يقض مفترضا » و در ايّام حيات به‌جا نياورد هيچ فرضى را ؛ « دهمته فجعات المنية » هجوم كرد بر او ناگاه اندوهها و دردهاى مرگ ؛ « فى غبّر جماحه » در بقاياى زمان ، شتافتن از عقب هواهاى نفس ؛ « و سنن مراحه » و راههايى كه به اغراض خود مىرفت ؛ « فظلّ سادرا » پس ، ناگاه گشت متحيّر و افگار « 1 » ؛ « و بات ساهرا » و شب را به روز آورد به بيدارى . يعنى ، از هجوم آلام و صعوبت بيمارى بيخوابى بر او مستولى شد ؛ « فى غمرات الالام » در سختيهاى المها و دردها ؛ « و طوارق الاوجاع و الأسقام » و دردها و بيماريهاى در شب آينده ؛ « بين اخ شقيق » در ميان برادرى كه پاره‌اى است از جان ؛ « و والد شفيق » و پدر [ ى 
  ] مهربان ؛ « و داعية بالويل جزعا » و زنى كه واى مىگويد از روى جزع و ناشكيبايى ؛ « و لادمة للصّدر قلقا » و زنى كه بر سينه مىزند جهت اضطراب ؛ « و المرء فى سكرة ملهية » « 2 » و حال آنكه آن مرد در آن حال در سختى جان كندن است ، چنان حالى كه او را از همه كس و همه چيز غافل ساخته .\r\n« و غمرة كارثة » و در گردابى باشد دردناك و آغشته گشته به درد بيحدّ ؛ « و أنّة موجعة » يعنى : در حال ناله‌هاى دردآورنده يعنى ، ناله‌هايى كه دلها را به درد مىآورد ؛ « و جذبة [ 19 ب 
  ] مكربة » يعنى ، كشش به اضطراب درآورنده ، و آن كششى است كه ملائكه مىكنند جهت كشيدن روح ، و اشاره به اين حال است آنچه خداى عز و جلّ در قرآن مجيد فرمود :  وَ لَوْ تَرى إِذِ الظَّالِمُونَ فِي غَمَراتِ الْمَوْتِ وَ الْمَلائِكَةُ باسِطُوا أَيْدِيهِمْ أَخْرِجُوا أَنْفُسَكُمُ الْيَوْمَ تُجْزَوْنَ عَذابَ الْهُونِ بِما كُنْتُمْ تَقُولُونَ  « 3 » يعنى : « اگر ببينى يا محمد صلّى اللّه عليه و إله آنكه ظالمان و كافران در غمرات و شدايد مرگ باشند و ملائكه دستها گسترده باشند جهت قبض روح ايشان و مىگفته باشند كه بيرون كنند نفسهاى خود را . » و بعضى گفته‌اند : « باسطوا أيديهم » يعنى :\r\n« ملائكه دست گشوده باشند به زدن و تعذيب ايشان . » و بعضى گفته‌اند معنى « اخرجوا انفسكم » آن است كه گويند ، بر سبيل استهزا ، كه اگر مىتوانيد خويشتن را برهانيد امروز ،\r\n\r\n\r\n","description":"","footnote":"\r\n( 1 ) . آزرده ، خسته .\r\n( 2 ) . در نهج البلاغه ، چاپ فيض الاسلام : « ملهيّة » و در شرح نهج البلاغه ، ابن ابى الحديد : « ملثّة » . ابن ابى الحديد در شرح خطبه افزوده هر دو وجه روايت شده است . نك : ج 6 ، ص 272 .\r\n( 3 ) . انعام : 93 .\r\n","page_name":" 108 ","page_number":108},
  {"content":"\r\n\r\nجزا داده مىشويد به عذاب خوارى به آن كارهايى كه مىكرديد .\r\nو از حضرت رسول صلّى اللّه عليه و إله منقول است كه ، « هرگاه مؤمن را حاضر شود مرگ ، مىآيند ملائكه نزد او با حريرى كه در او مشك است و گلهاى ريحان . پس ، روح او را مىكشند مانند مويى كه از خمير برآرند و به او گفته مىشود كه ، اى نفس مطمئنّه بازگرد به جانب خداى عز و جلّ در حالتى كه راضى و مرضى به جانب روح خداى عز و جلّ و كرامت او . » پس ، هرگاه بيرون آمد روح ، مىگذارند بر آن مشك و ريحان ، و پيچيده مىشود در آن حرير و فرستاده مىشود به طرف علّيّين .\r\nو كافر هرگاه محتضر مىشود ، امر مىكند خداى عز و جلّ به پوستى كه بر او اخگر آتشى باشد . پس ، مىكشند روح او را كشيدن شديد و به او گفته مىشود : خ اى نفس خبيثه ! بازگشت كن غضبناك و مغضوب به جانب خوارى خداى عز و جلّ و عذاب او خ . پس ، هرگاه روح او بيرون آمد ، مىگذارند آن را بر آن اخگر آتش و پوست را بر آن مىپيچند و به جانب سجّين - كه جهنّم است - مىبرند . » و آن كشش كه در كلام حضرت مذكور است تواند بود كه اشاره باشد به حالى كه ميّت در حال نزع مىيابد . و آن عبارت از المى است كه به نفس روح نازل مىشود و جميع اجزاى روح را كه پراكنده است در بدن فرو مىگيرد . و تفاوت ميان حال مرگ و حالات ديگر آن است كه در هر حالتى ديگر ، غير مرگ ، الم مخصوص جزيى از اجزاى روح است و همهء بدن را فرونگرفته . پس ، الم نزع هجوم بر نفس روح مىكند و همهء اجزاى روح را شامل مىشود و از هر رگ و پى و عضو و بيخ هر مو و بشره كشيده مىشود . و از اين جهت تمثيل كرده‌اند بعضى آن حال را به درخت خارى كه در اندرون جسد باشد ، آنگاه كشيده شود . اين است جذبهء مكربه كه حضرت اشارت به آن فرمود و از اينجاست كه بعضى گفته‌اند كه ، « هر المى كه در دنيا هست جزيى از اجزاى الم مرگ است و مرگ كلّ است و چون به حقيقت رسى دانى كه همهء آلام ، خواه بدنى و خواه نفسانى ، در مرگ مجتمعند . »\r\n« و سوقة متعبة » يعنى : راندن رنجانندهء به تعب درآورنده ، و تواند بود كه مراد از « سوقه » مرضها باشد كه هر عضو را مىراند به جانب هلاك ؛ « ثمّ ادرج فى اكفانه مبلسا » پس ، چون جان داد ، پيچيده شد در كفنهايش نااميد ؛ « و جذب منقادا سلسا » و كشيده\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nشد در حالى كه گردن نهاده است آسان و نرم و او را نافرمانى نيست . دست و پا و هر عضو او را به هرجانب كه مىكشى مضايقت و ممانعتى ندارد ؛ « ثمّ القى على الاعواد » پس ، انداخته شد بر چوبها - يعنى تابوت ؛ « رجيع وصب » مانند شتر تردّدكننده در سفرها كه قرين رنج و عنا « 1 » است ؛ « و نضو سقم » و همچو شتر لاغر بيمارى ؛ « تحمله حفدة الولدان و حشدة الإخوان » برمىدارند او را فرزندان [ 20 آ 
  ] شتابنده يارىدهنده و برادران جمع شده ؛ « الى دار غربته » به سراى غربت او ؛ « و منقطع زورته » و جاى قطع شدن ديدن و زيارت او ؛ « حتّى اذا انصرف المشيّع » « 2 » تا آنكه چون بازگردد كسى كه به تشييع جنازهء او رفته بود ؛ « و رجع المتفجّع » و بازگردد آن مردى كه اندوه و غم‌خورنده بود بر آن ميّت . يعنى ، چون او را در قبر نهند و بازگردند . « أقعد فى حفرته نجيّا لبهتة السّؤال » نشانده مىشود در سوراخ قبر خود راز گوينده ، از حيرانى و بيهوشى كه او را عارض شده از هول سؤال منكر و نكير ؛ « و عثرة الامتحان » و به سبب لغزيدن و به سر در آمدن او در آزمايشى كه كنند او را فرشتگان در سؤال از اعتقادات ؛ « و اعظم ما هنالك بليّة نزل « 3 » الحميم و تصلية الجحيم و فورات السّعير » « 4 » و بزرگترين آنچه در آنجاست از روى محنت و مشقت ماحضر و پيش‌كش آب گرم جوشان جهنّم و درآوردن اوست در آتش سوزان دوزخ و جوشهاى آتش افروخته سوزاننده ؛ « لافترة مريحة » يعنى ، كافر و عاصى كه به عذاب دوزخ مبتلا شد در آنجا فتورى و سستى در عذاب [ ن 
  ] مىشود كه او را راحت‌دهنده باشد . يعنى ، او را دمى راحت از عذاب نيست ؛ « و لا دعة مزيحة » و نه آراميدنى كه زايل‌كننده عذاب باشد ، « و لا قوّة حاجزة » و نه قوّتى كه مانع باشد از عقوبت ؛ « و لا موتة ناجزة » و نه مرگى كه به تعجيل درآيد تا او را از آن عذابها خلاصى حاصل شود ؛ « و لا سنة مسلّية » و نه خوابى اندك كه اندوه‌برنده و تسلىدهنده باشد .\r\n\r\n\r\n","description":"","footnote":"\r\n( 1 ) . زحمت و مشقت .\r\n( 2 ) . در شرح نهج البلاغه ، ابن ابى الحديد قبل از عبارت « حتّى اذا انصرف المشيع » آمده : « و مفرد وحشته » .\r\n( 3 ) . ابن ابى الحديد هم « نزل » و هم « نزول » را به كار برده است . استعمال نزل به نظر ارجح مىآيد ، چون كلام ملهم از آيهء 93 سورهء واقعه است كه چنين گويد : « فنزل من حميم و تصلية جحيم » .\r\n( 4 ) . در نهج البلاغه ، چاپ فيض الاسلام بعد از « و فوزات السّعير » آمده است : « و سورات الزّفير . »\r\n","page_name":" 110 ","page_number":110},
  {"content":"\r\n\r\nمجملا ، الم بر الم است و در ميان هيچ‌گونه راحتى نيست .\r\n« بين اطوار الموتات » در ميانه انواع مرگها باشد ؛ « و عذاب السّاعات » يعنى ، عذاب دم‌به‌دم - يعنى ، هردم به عذابى و هر ساعت به عقوبتى مبتلا باشد ؛ « انّا باللّه عائذون * و انّا للّه و انّا اليه راجعون * « 1 » » يعنى : به درستى كه ما به خداى عز و جلّ پناه‌گيرندگانيم از اين عذابها و وبالها و ما به درستى كه از آن خداونديم و بندهء اوييم و به درستى كه ما بازگردندگانيم به سوى او ، كه يا ثواب دهد يا عذاب فرمايد ؛ « عباد اللّه » اى گروه بندگان خداى ؛ « أين الّذين عمّروا فنعموا » يعنى : كجايند آن كسانى كه عمر داده شده بودند ؟\r\nپس زيستند به ناز و نعمت ؛ « و علّموا ففهموا » و به ايشان تعليمها داده شد ، پس فهميدند ؛ « و أنظروا فلهوا » و ايشان را مهلت داده شد كه شايد بازگشت كنند و به راه آيند ، ايشان غفلت ورزيدند و اعراض كردند از طريق اطاعت ؛ « و سلّموا فنسوا » و سالم گردانيده شدند از آفات ، پس فراموشى اختيار كردند بر تذكيرات و تنبيهات ؛ « امهلوا طويلا » مهلت داده شدند در زمان دراز ؛ « و منحوا جميلا » و عطا داده شدند به عطاهاى نيكو ؛ « و حذّروا أليما » و حذر فرموده شدند و ترسانيده شدند به عذاب دردناك ؛ « و وعدوا جسيما » و وعده داده شدند به نعمتهاى بزرگ ، و ايشان به شغل دنيا و هواها و هوسها و معصيتها بازماندند از آن نعمتها .\r\n« احذروا » حذر كنيد و بپرهيزيد اى بندگان خداى ؛ « الذنوب المورّطة » از گناهانى كه صاحب خود را در ورطهء هلاك [ 20 ب 
  ] اندازنده است ؛ « و العيوب المسخطة » و عيبهايى كه به غضب درآورنده است . يعنى ، عيبهايى كه باعث غضب و ناخشنودى خداى عز و جلّ است ؛ « يا « 2 » اولى الابصار و الاسماع » اى صاحبان ديده‌هاى بينا و گوشهاى شنوا ؛ « و العافية و المتاع » و اى صاحبان عافيت و تمتّع دنيا ؛ « هل من مناص » آيا هيچ گريزى هست از امر خداى عز و جلّ ؟ « أو خلاص » يا هيچ خلاصى هست از عقوبت آخرت ؟\r\n« أو معاذ أو ملاذ » يا هيچ پناهى يا هيچ گريزگاهى هست ؟ « او فرار أو محار » يا هيچ فرارى يا محلّ بازگشتنى هست ؟ « ام لا » يا نه ؟ يعنى ، نيست هيچ گريزگاهى و خلاصى و\r\n\r\n\r\n","description":"","footnote":"\r\n( 1 ) . مطالب ميان دو ستاره در نهج البلاغه ، چاپ فيض الاسلام و شرح نهج البلاغه ، ابن ابى الحديد نيست .\r\n( 2 ) . « يا » در نهج البلاغه ، چاپ فيض الاسلام و شرح نهج البلاغه ، ابن ابى الحديد نيامده است .\r\n","page_name":" 111 ","page_number":111},
  {"content":"\r\n\r\nفرارى و بازگشتنى و ظاهر است كه نيست ؛ « فانّى تؤفكون » پس ، چگونه بازگردانيده مىشويد از فرمان خداى ؟ « ام اين تصرفون » يا به كدام جانب مىگرديد از جانب فرمانبردارى خداى ؟ « ام بماذا تغترّون » يا به چه چيز فريفته مىگرديد . پس ، در پناه حق گريزيد و از امور باطله احتراز كنيد .\r\n« و إنّما حظّ احدكم من الأرض ذات الطّول و العرض » و نيست بهرهء هيچ‌يك از شما از زمين صاحب طول و عرض ؛ « قيد قدّه » بجز مقدار قامت او ؛ « متعفّرا على خذّه » در حالتى كه خاك‌آلوده باشد بر رخسارهء خود در قبر يعنى ، به قدر يك قد [ و « 1 » 
  ] و قامت كه نصيب اوست ، نه به اعزاز و احترام است بلكه به خوارى است ؛ « الآن عباد اللّه » يعنى ، الحال اى بندگان خداى كه زمان زندگانى است فرصت وقت غنيمت شمريد و خود را به امر حقّ مشغول سازيد و از نهى او دست بازداريد ؛ « و الخناق مهمل » و حال آنكه ، آن چيزى كه مىگيرد گردنهاى نفوس را - يعنى ، مرگ - واگذاشته شده است . يعنى ، الحال هنگام حلول و نزول مرگ نيست ؛ « و الرّوح مرسل » و روح فرستاده شده است و دست از گلوى او بازداشته شده است ؛ « فى فينة الإرشاد » در ساعت رشدها . يعنى ، در ساعت « 2 » امكان كسب كردن چيزى چند كه سبب رستگارى و يافتن راه راست است ؛ « و راحة الأجساد » و در حالت راحت بدنها [ « و باحة الإحتشاد » 
  ] « 3 » « و مهل البقيّة » در حالت مهلت بقيهء عمر ؛ « و أنف المشيّة » و اوّل زمان اراده و اختيار ؛ « و انظار التّوبة » و در وقت مهلت دادن توبه است به عاصى تبه روزگار ؛ « و انفساح الحوبة » و در گشادگى و فراخى حاجت . يعنى ، در زمان فراخ كه گنجايش آن دارد كه حاجات و مطالب خود را كه زاد آخرت است تحصيل نمايد ؛ « قبل الضّنك » پيش از زمان كوتاه ؛ « و المضيق » و مكان تنگ كه گنجايش آن نداشته باشد كه اعمال آخرت به‌جا آورد ؛ « و الرّوع و الزّهوق » و پيش از ترس و هول و رفتن جان از بدن ؛ « و قبل قدوم الغايب المنتظر » و پيش از آمدن غايبى كه انتظارش مىبرند - يعنى ، مرگ ؛ « و أخذة العزيز المقتدر » و پيش از گرفتن خداى غالب و توانا او را .\r\n\r\n\r\n","description":"","footnote":"\r\n( 1 ) . از نسخه مر افزوده شد .\r\n( 2 ) . اصل : « ساعتن » . اينجا برابر نسخه مر اصلاح شد .\r\n( 3 ) . از نهج البلاغه ، چاپ فيض الاسلام اضافه شد .\r\n","page_name":" 112 ","page_number":112},
  {"content":"\r\n\r\nدر روايت است كه حضرت امير المؤمنين - صلوات الله عليه - چون اين خطبه را - كه بعضى از آن منقول شد - بر مردمان خواند ، به لرزه درآمدند از جهت آن پوستها ، و گريستند از جهت آن چشمها ، و به ناله درآمدند از جهت آن دلها ، و اين خطبه را جماعتى [ 21 آ 
  ] از مردمان خطبهء غرّا مىنامند و جهت تنبيه بر فساد و تغيير و انقلاب دنيا و بيان منازل و احوال آدمى ، از ابتداى پوشيدن خلعت حيات تا هنگام كندن آن لباس ، همين خطبه ، صاحب بصيرت را كافى است .\r\n\r\n","description":"","footnote":"","page_name":" 113 ","page_number":113},
  {"content":"\r\n . \r\n","description":"","footnote":"","page_name":" 114 ","page_number":114},
  {"content":"\r\n\r\n\r\nباب دوم در بيان تحصيل حقيقت ايمان و شناخت معبود حقيقى و مقرّبان درگاه احديّت ، كه اصل سرچشمهء حيات و رستگارى است\r\nو در اين باب بيان مراتب و درجات آن به حسب زياده و نقصان مىشود .\r\nو در اين باب دو فصل است :\r\n\r\nفصل اوّل : در بيان حقيقت ايمان و كيفيت معرفتهايى كه ضرور است در اصل دين .\r\nدر باب سابق ، بيان آن شد كه وظيفهء عاقل آن است كه در اين دنيا تحصيل حيات ابدى نمايد و كوشش جهت چيزى كند كه باعث نجات و رستگارى و ايمنى از عذاب باشد . و اصل و سرچشمه و معدن چيزهايى كه باعث نجات و رستگارى است ايمان است ؛ لاجرم ، در اين مقام متوجّه شرح ايمان مىشويم .\r\nخداى عز و جلّ در قرآن مجيد فرموده :\r\n فَآمِنُوا بِاللَّهِ وَ رَسُولِهِ وَ النُّورِ الَّذِي أَنْزَلْنا وَ اللَّهُ بِما تَعْمَلُونَ خَبِيرٌ  « 1 » يعنى : « ايمان آريد به خدا و رسول و نورى و روشنايى كه ما آن را فرستاديم ، و مراد از آن نور قرآن است ، و خداى عز و جلّ به آنچه شما مىكنيد داناست . »\r\nآنگاه مىفرمايد :  يَوْمَ يَجْمَعُكُمْ لِيَوْمِ الْجَمْعِ ذلِكَ يَوْمُ التَّغابُنِ  « 2 » يعنى : « ياد كنيد روزى را كه جمع مىگرداند خداى عز و جلّ شما را براى روز جمع ، يعنى روز قيامت ، و آن روز تغابن است . » و تغابن از غبن است ؛ يعنى ، فوت حظّ و بهره .\r\n وَ مَنْ يُؤْمِنْ بِاللَّهِ وَ يَعْمَلْ صالِحاً يُكَفِّرْ عَنْهُ سَيِّئاتِهِ وَ يُدْخِلْهُ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً ذلِكَ الْفَوْزُ الْعَظِيمُ  « 3 » و هركه ايمان آرد به خداى و عمل صالح به‌جا آورد ،\r\n\r\n\r\n","description":"","footnote":"\r\n( 1 ) . تغابن : 8 .\r\n( 2 ) . تغابن : 9 .\r\n( 3 ) . تغابن : 9 .\r\n","page_name":" 115 ","page_number":115},
  {"content":"\r\n\r\nمىپوشاند خداى عز و جلّ از او گناهان را و مىبخشايد و داخل مىسازد او را به باغهايى كه جارى مىشود از زير آنها نهرها ، كه مخلّد خواهند بود در آن هميشه ، و آن است فوز عظيم . »\r\nو خداى عز و جلّ مىفرمايد :  يا أَيُّهَا الَّذِينَ آمَنُوا هَلْ أَدُلُّكُمْ عَلى تِجارَةٍ تُنْجِيكُمْ مِنْ عَذابٍ أَلِيمٍ  « 1 » يعنى : « اى كسانىكه اهل ايمانيد راه نمايم شما را به بازرگانيى كه برهاند شما را از عذاب اليم ؟ » .  تُؤْمِنُونَ بِاللَّهِ وَ رَسُولِهِ وَ تُجاهِدُونَ فِي سَبِيلِ اللَّهِ بِأَمْوالِكُمْ وَ أَنْفُسِكُمْ ذلِكُمْ خَيْرٌ لَكُمْ إِنْ كُنْتُمْ تَعْلَمُونَ  « 2 » آن تجارت آن است كه ايمان آوريد به خدا و رسول [ او 
  ] ، و مجاهده كنيد در راه خدا با نفس خود و اموال خود ، آن بهتر است از براى شما اگر بدانيد .\r\n يَغْفِرْ لَكُمْ ذُنُوبَكُمْ وَ يُدْخِلْكُمْ جَنَّاتٍ تَجْرِي مِنْ تَحْتِهَا الْأَنْهارُ وَ مَساكِنَ طَيِّبَةً فِي جَنَّاتِ عَدْنٍ ذلِكَ الْفَوْزُ الْعَظِيمُ  « 3 » يعنى : « چون چنين كرديد ، مىبخشايد خداى عز و جلّ گناهان شما را و داخل مىگرداند شما را در باغهايى كه جارى مىشود از زير آنها نهرها و منزلهاى طيّبه در بهشتهاى عدن ، و آن فوزى است عظيم . »\r\nبدان‌كه ، حقيقت ايمان آن است كه به دل اعتقاد كند و به زبان اقرار كند به اصولى كه به تفصيل ذكر مىكنيم . و اين مرتبه‌اى است از مراتب ايمان كه اگر با اين عمل صالح نباشد ، آن شخص مؤمن فاسق خواهد بود و اصل درجه اوّل از ايمان خواهد داشت ، هر چند ناقص باشد . پس ، اگر با توبه از دنيا رفت ، البتّه گناهان او مغفور است و اگر [ 21 ب 
  ] بىتوبه از دنيا رفت ، امكان آن دارد كه خداى عز و جلّ او را بيامرزد و به عذاب دوزخ معذّب نسازد ، و امكان آن دارد كه خداى عز و جلّ او را به دوزخ برده معذّب سازد . امّا بالاخره ، چون با ايمان از دنيا رفته به بركت نور ايمان از دوزخ نجات مىيابد و به بهشت داخل مىشود و مدّت مكث مؤمن فاسق در دوزخ مختلف است ، به حسب اختلاف گناهان ، بعضى را بيشتر و بعضى را كمتر . اين است مذهب صحيح كه علماى مذهب حقّ به آن رفته‌اند .\r\nامّا ، اصولى كه دانستن آن در تحقّق ايمان معتبر است شناختن خداست و شناختن پيغمبر و شناختن حضرات ائمهء هدى - سلام اللّه عليهم اجمعين - و اقرار كردن به روز جزا و محشور شدن در روز قيامت و اقرار كردن به جميع آنچه حضرت رسول صلّى اللّه عليه و إله از\r\n\r\n\r\n","description":"","footnote":"\r\n( 1 ) . صف : 10 .\r\n( 2 ) . صف : 11 .\r\n( 3 ) . صف : 12 .\r\n","page_name":" 116 ","page_number":116},
  {"content":"\r\n\r\nجانب خداى عز و جلّ خبر داده ، به وجهى كه در هيچ‌چيز از آنچه پيغمبر صلّى اللّه عليه و إله خبر داده او را شكّى در حقيقت آن نباشد . اين است مرتبهء اوّل از مراتب ايمان ، و در فصلى ديگر بيان اختلاف مراتب و درجات ايمان خواهيم كرد .\r\nو هرگاه كسى به زبان اقرار كند به خدا و رسول و به دل اعتقاد نداشته باشد ، از جملهء منافقان است و حال منافق از كافر بدتر است . و اصل اوّل از اصول دين ، معرفت خداست - تعالى شأنه - و مقصود از ايجاد جميع كاينات و آفرينش جميع مخلوقات حصول اين اصل است . يعنى ، شناخت و معرفت الهى چنانچه خداى عز و جلّ فرموده :  اللَّهُ الَّذِي خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ يَتَنَزَّلُ الْأَمْرُ بَيْنَهُنَّ لِتَعْلَمُوا أَنَّ اللَّهَ عَلى كُلِّ شَيْءٍ قَدِيرٌ وَ أَنَّ اللَّهَ قَدْ أَحاطَ بِكُلِّ شَيْءٍ عِلْماً  « 1 » يعنى : « خدايى كه آفريد هفت آسمان و از زمين مثل آنها - يعنى ، هفت طبقهء زمين نيز آفريد - نازل مىشود امر و حكم الهى در ميانهء ايشان و آنها را جهت آن آفريد كه بدانيد و بشناسيد كه خداى عز و جلّ بر همه چيز قادر و تواناست و اينكه خداى عز و جلّ احاطه كرده است به هرچيز از راه علم . »\r\nپس ، در اين آيهء شريفه خداى عز و جلّ فايده و منفعت وجود آسمانها و زمينها را ، شناخت و معرفت الهى ساخت . ليكن ، اين اصل را نهايت نيست و هيچ‌كس به منتهاى سرچشمهء معرفت الهى نرسيده ، و كسى كنه ذات و حقيقت واجب متعال و معبود ذو الجلال را نفهميده ؛ هركس به قدر پايهء عقل و اندازهء فهم خود چيزى فهميده ، و قدرى از شناخت و معرفت تحصيل نموده ؛ و آنچه فهمها و عقلهاى جميع مخلوقات از ملائكه و رسل و انبيا و اوليا و حكما و علما و جنّ و انس از حقايق اين اصل فهم كردند و دانستند و به عبارت درآوردند نسبت آن همه با عظمت و جلالت معرفت آن حضرت ، نسبت قطره‌اى است [ 22 آ 
  ] با درياى بيكران كه  وَ ما قَدَرُوا اللَّهَ حَقَّ قَدْرِهِ  « 2 » يعنى : « تقدير نكردند خداى عز و جلّ را قدر او . »  وَ لا يُحِيطُونَ بِهِ عِلْماً  « 3 » يعنى : « از روى علم به خداى عز و جلّ احاطه نمىكنند . » و حضرت رسول صلّى اللّه عليه و إله كه افضل عالميان و بهترين مخلوقات هردو جهان است مىفرمايد كه ، « ما عرفناك حقّ معرفتك » يعنى : « نشناختم تو را چنان كه حقّ شناختن\r\n\r\n\r\n","description":"","footnote":"\r\n( 1 ) . طلاق : 12 .\r\n( 2 ) . انعام : 91 ؛ حج : 74 ؛ زمر : 67 .\r\n( 3 ) . طه : 110 .\r\n","page_name":" 117 ","page_number":117},
  {"content":"\r\n\r\nاست . » ليكن ، در شناخت خداى عز و جلّ چنان اعتقاد مىبايد كرد كه از قرآن و احاديث منقوله از اصحاب عصمت - سلام اللّه عليهم اجمعين - فهميده شده . چنان اعتقاد بايد داشت كه خداى عز و جلّ كه واجب الوجود است و آفرينندهء اين جهان است يگانه‌اى است كه او را شريك نيست ؛ فردى است كه او را مثل نيست و او را ضدّ نيست ؛ قديمى است كه او را اوّل نيست و او را آخر نيست ؛ ازلى است كه اوّليت او را بدايت نيست ؛ ابديى است كه وجود او را نهايت نيست ؛ ظاهرى است كه وجود هرچيز ، دليل الهيّت و خالقيت اوست ؛ باطنى است كه بر كنه اسرار ذات او هيچ مخلوق را اطّلاع نيست ؛ حيّى است كه حيات جميع كاينات رشحه‌اى « 1 » از فيض رحمت اوست ؛ عالمى است كه علم جميع علما ، بل جمله معلومات ، پرتوى از عكس انوار دانش اوست ؛ مريدى است كه سلسلهء وجود جميع مرادات منتهى به رقم كتاب مشيّت اوست ؛ قادرى است كه جميع مقدورات مقهور قبضهء قدرت اوست ؛ سميعى است كه اختلاف لغتها و اصناف سخنها و آوازها پيش از ظهور ، مسموع شنوايى اوست ؛ بصيرى است كه جنبش مورچه در شب تاريك بر سنگ سياه تحت الثّرى « 2 » منظور نظر بينايى اوست ؛ لطيفى است كه ذات متعاليهء او جسم نيست و جوهر نيست و عرض نيست ، و ذات مقدّس او را صورت نيست و كيفيّت و مقدار و جهت و نواحى و اقطار و چندى و چونى و چگونگى را به ذات مقدّس او راه نيست و قوّت باصره را در دنيا و آخرت راه به ديدن ذات مقدّس او نيست ؛ و وهمها و فهمها و خيالها را طريقى به فهميدن ذات متعال او نيست ، و او مانند هيچ موجود نيست و ذات رفيع او بر جايى و در جايى نيست و بىاحاطهء علم و قدرت و ارادت او جايى نيست و جناب عزّ او از تمكّن بر مكان و استقرار و حلول و نزديكى و دورى و زمان و مكان و تغيّر و حدثان و عروض و زوال و تحوّل و انتقال منزّه و مبرّاست ؛ و حساب ذرّات هوا و قطرات دريا و برگ درختان و ريگ بيابان و نفسهاى جانوران نزد محاسب علم او ظاهر و هويداست . و حضرت الوهيّت با جلال رفعت و كمال عظمت به بنده نزديكتر است از نفس او به دو و به دل از خاطر و به ديده از بينايى و به گوش از شنوايى ، به قربى كه سزاوار صفات مقدّس اوست نه به قربى كه به اوهام و افهام ما مدرك شود ؛ و ذات مقدّس او\r\n\r\n\r\n","description":"","footnote":"\r\n( 1 ) . چكه ، قطره .\r\n( 2 ) . زيرزمين .\r\n","page_name":" 118 ","page_number":118},
  {"content":"\r\n\r\nلم يزل و لا يزال موصوف است به صفات كمال ، و منعوت است به نعوت جمال و جلال نه به صفتى زايد بر عين ذات . و امروز چنان است كه در ازل بود و هميشه چنين است ، بىآنكه تغييرى در ذات مقدّس او به هم رسد و در وقتى حالى داشته باشد كه وقتى ديگر نداشته باشد . و آنچه در احاديث اهل البيت عليهم السّلام وارد شده و حكما و بسيارى از طوايف علما گفته‌اند كه ، صفات واجب تعالى عين ذات است و او را صفتى زايد بر ذات نيست .\r\nمعنى اين سخن آن است كه ما را ذاتى هست و صفتهايى كه داريم معنيى است غير ذات و زايد بر ذات . مثلا ، چيزى را نمىدانستيم و ذات ما بود . بعد از آن ، آن چيز را دانستيم ؛ در اين صورت غير ذات معنى در ما به هم رسيد كه آن چيز را دانستيم ، و آن معنى پيشتر نبود ، و از كارى عاجز بوديم و ذات ما بود . ناگاه ، ما را توانايى بر آن كار به هم رسيد . در اين صورت معنى به هم رسيد بر ذات و زايد بر ذات ، كه آن صفت قدرت و توانايى است .\r\nامّا واجب الوجود - تعالى شأنه - يك ذات واحد است و هر امر كه در ما اثر صفتهاى زايده است ، چون علم و توانايى و غير ذلك ، در آنجا اثر ذات است و به ذات صفتى زايد قايم نيست .\r\nو بايد دانست كه خداى عز و جلّ حكيمى است كه در افعال او غير حكمت و عدل نرود و از او عبث سرنزند ؛ و آنچه بر خلق نازل سازد از انواع عذاب [ 22 ب 
  ] و آلام و بليّات و رنج و قحط و ترس و بيم و اندوه و فوت اولاد و احبّا و خوارى و مصيبت و گرفتارى ، كه در اين عالم مىرود ، همه آثار عدل آن حضرت است . و اگر آزارى ، بىاستحقاق سابق ، به كسى رسد چون آزارها و المهاى اطفال و ديوانگان مبنى بر حكمت و مصلحت است و در قيامت در عوض آن آلام خداى عز و جلّ چندان نعيم و نعمت به ايشان خواهد داد كه تدارك آن آزارها به ابلغ نحوى بشود و ايشان اشدّ رضا به آن معامله داشته باشند ؛ و اصناف آسانى و فراخى و كامرانى و شادى و فراغت و امن و سعادت و عيش و راحت كه بر خلق مىگذرد ، همه نتايج فضل اوست .\r\nروايت است كه شخصى نزد حضرت امام محمّد باقر عليه السّلام آمد و به حضرت گفت :\r\n« مرا خبر ده از پروردگار خود كه چه وقت بود يا چه وقت موجود شد ؟ » حضرت فرمود :\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n« واى بر تو ! چيزى را كه نبود مىگويند چه وقت بود . به درستى كه پروردگار من - تبارك و تعالى - هميشه بود بىكيفيّت و چگونگى ، و از جهت او كونى بيرون از ذات نبود و بودن او را چگونگيى نبود و از جهت او مكانى نبود و در چيزى نبود ، و بر چيزى نبود و از جهت بودن خود جايى نيافريد و بعد از آفرينش با اشيا قويتر نشد و پيش از آفرينش ضعيفتر نبود و پيش از آفرينش اشيا او را وحشتى نبود ، و او را شباهت به هيچ‌چيز نيست و او پيش از آفرينش چيزها خالى از پادشاهى نبود و بعد از عدم اشيا خللى از پادشاهى نمىشود ؛ هميشه زنده است بىحياتى زايد بر اصل ذات ، و پادشاه قادر است پيش از آفرينش و پادشاه جبّار است بعد از آفرينش ؛ هستى او را كيفيتى نيست و او را مكانى نيست و او را حدّى و اندازه‌اى نيست ، و او را به چيزى كه به او ماند نتوان شناخت . زيرا كه او را مانند نيست ، و او را به واسطهء درازى بقا پيرى عارض نشود و او را از چيزى ضعف عارض نشود ، بلكه از ترس او همه چيز ضعيف شود و او را حياتى حادث نيست و هستى موصوف نيست و چگونگى محدود نيست و مكانى كه بر او توقّفى نيست و مكانى كه مجاور جايى باشد نيست . بلكه ، حيّى است معروف و پادشاهى است كه لايزال او را قدرت و پادشاهى است ؛ آفريد هرچه را خواست ، وقتى كه خواست به مشيّت خود ؛ بود اوّل بىكيفيّت و مىباشد آخر بىاينيت . همه چيز در معرض هلاكند الّا او . از جهت اوست حقّ و امر ، تبارك اللّه ربّ العالمين . اى سايل ! به درستى كه پروردگار مرا فرونمىگيرد وهمها ؛ و نازل نمىشود به او شبهه‌ها ؛ و حيرت نمىشود او را از چيزى ؛ و مجاور او نيست چيزى ؛ نازل نمىشود به او حادثه‌ها ؛ و كسى را از كار او سؤال نمىرسد و او را سنه « 1 » و خواب نمىگيرد ؛ از اوست آنچه در آسمانهاست و آنچه در زمين است و آنچه در ما بين هر دو است و هرچه در تحت الثرى است . » تمّ الحديث الشّريف .\r\nو اگر كسى آنچه مذكور شد به تمام نيك فهم نكند ، كافى است كه چنين اعتقاد كند كه خداى عز و جلّ موجودى است آفرينندهء عالمها و به غير از او آفريننده‌اى نيست و او را مثلى نيست و شريكى نيست و ضدّى نيست و كسى را با او حدّ معارضه و مقاومت نيست ، و او را [ 23 آ 
  ] بر هرچه ممكن است قدرت و توانايى هست . و عالم را به اراده و اختيار\r\n\r\n\r\n","description":"","footnote":"\r\n( 1 ) . چرت .\r\n","page_name":" 120 ","page_number":120},
  {"content":"\r\n\r\nآفريده - نه به جبر و اضطرار . و به همه چيز عالم است و جسم نيست و جوهر و عرض نيست و ديدنى نيست و در مكان نيست و در زمان نيست و به هيچ‌چيز نمىماند و بيناست و شنواست ، بىعضوى و جارحه‌اى ، متكلّم است - يعنى آفرينندهء كلام است ، و از بندگان طاعات خواسته و ترك معاصى ؛ و افعال او همه بر وفق حكمت و مصلحت است و لغو و عبث در افعال او نيست .\r\nو در اصل ديگر كه نبوّت است چنين اعتقاد بايد كرد كه حكمت خداى عز و جلّ مقتضى آن است كه پيغمبران به خلق مبعوث سازد كه از جانب او احكام به خلق برسانند و آنچه باعث مصلحت دنيا و آخرت خلق باشد به ايشان تعليم كنند . و خداى عز و جلّ در هر عصر و زمان پيغمبرى به خلق مبعوث ساخت ، جهت تعليم و تفهيم احكام ، تا زمان پيغمبر ما محمّد مصطفى صلّى اللّه عليه و إله كه خداى عز و جلّ آن حضرت را كه افضل و بهتر پيغمبران سابق است به خلق فرستاد و او پيغمبر بر حقّ است ؛ از جانب خداى به خلق آمده تا احكام الهى به خلق برساند . و آن حضرت احكام رسانيد و تقصير نكرد و در راه دين كوششها و جهدها و سعيهاى بسيار نمود . و آن حضرت معصوم است از جميع گناهان كبيره و صغيره ، و ايمان بىتصديق و اعتقاد و گرويدن به آن حضرت صحيح نيست .\r\nو در اصل ديگر كه امامت است اعتقاد بايد كرد كه بعد از رحلت حضرت رسول صلّى اللّه عليه و إله از دار دنيا ، خلافت و امامت حقّ حضرت امير المؤمنين على بن ابى طالب عليه السّلام است به نصّ حضرت رسول صلّى اللّه عليه و إله و وحى از جانب خداى عز و جلّ و آن جماعتى كه با حضرت معارضه كردند و خلافت را متصرّف شدند غاصب و ظالمند و بعد از شهادت حضرت امير المؤمنين ، امامت حقّ حضرت امام حسن است و همچنين تا آخر دوازده امام عليهم السّلام به ترتيب معروف معلوم .\r\nو بايد اعتقاد كرد كه ائمهء معصومين عليهم السّلام هريك حجّت خدايند بر خلق و همچنانكه ايمان به خداى عز و جلّ بىايمان به حضرت رسول صلّى اللّه عليه و إله باعث نجات نمىشود ، ايمان به خدا و رسول بىايمان به ايشان باعث نجات و رستگارى نيست . و بايد اعتقاد كرد كه ايشان معصومند از گناهان و هر حكم كه ايشان از آن اخبار كرده‌اند يا بكنند از حضرت پيغمبر صلّى اللّه عليه و إله به ايشان رسيده و در آن هيچ‌گونه شكّى و غلطى نيست .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nو در اصل ديگر بايد اعتقاد كرد كه قيامت حقّ است و در روز قيامت خداى عز و جلّ مردگان را زنده مىگرداند و بعضى را به بهشت مىبرد و بعضى را به دوزخ ، و آنچه پيغمبر خبر داده از حساب و كتاب و ميزان اعمال و صراط و غير ذلك اعتقاد به حقيّت آن مىبايد كرد . و ليكن ، تفصيل دانستن و كيفيّت و چگونگى هريك على التّفصيل لازم نيست ، بلكه حصول آن ممكن نى .\r\nو همچنين اعتقاد مىبايد كرد به عذاب قبر و سؤال منكر و نكير و غير ذلك . و در آن باب نيز معرفت تفصيل و كيفيّت لازم نيست ، بلكه على الاجمال ، اعتقاد مىبايد كرد كه سؤال منكر و نكير امرى است حقّ ، امّا [ 23 ب 
  ] آنكه كيفيّت آن سؤال بر چه نحو است و چگونگى آن چيست ، دانستن آن ضرور نيست .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n\r\nفصل دوم : در بيان اختلاف مراتب ايمان\r\nبدان كه ايمان چند درجه دارد :\r\nاوّل مرتبه كه مذكور شد در فصل سابق . يعنى ، اعتقاد به خدا و رسول و حضرات ائمّه و نشأت آخرت و ساير ضروريّات دين داشته باشد و اقرار به آن كند و در اعمال فاسق [ ن 
  ] باشد .\r\nمرتبهء ديگر از ايمان آن است كه آن شخص با اعتقادات مذكوره و اقرار به آن فرايضى كه خداى عز و جلّ در صريح قرآن فرض گردانيده ، چون نماز و روزه و زكات و حجّ ، هرگاه مالدار باشد و شرايط وجوب متحقّق باشد به‌جا مىآورده باشد و از گناههاى كبيره ، و كبيره گناهى است كه در قرآن مجيد وعيد بر عذاب بر آن واقع شده باشد ، اجتناب مىكرده باشد .\r\nمجملا ، واجب بر دو قسم است : فرض و غير فرض . فرض آن است كه در قرآن مجيد نصّ بر وجوب آن مذكور باشد ، مانند نماز . و غير فرض آن است كه وجوب آن از سنّت نبى صلّى اللّه عليه و إله مستفاد شده باشد ، بىآنكه در صريح قرآن مذكور باشد .\r\nو همچنين گناه بر دو قسم است : صغيره و كبيره . و بيان فرق ميانه صغيره و كبيره و تفصيل گناههاى كبيره در باب توبه مذكور خواهد شد . و در مؤمن به اين معنى كه الحال مذكور مىشود معتبر است كه فرايض را به‌جا مىآورده باشد و از گناههاى كبيره احتراز مىكرده باشد . و به اين معنى است مؤمنى كه حضرت رسول فرموده ، آنجا كه گفته :\r\n« لا يزنى الزّانى و هو مؤمن و لا يسرق السّارق و هو مؤمن » « 1 » يعنى : « زنا نمىكند زناكننده در حالت ايمان و دزدى نمىكند دزد در حالت ايمان » . و مؤمن به معنى مذكور مرتكب ترك فرايض و ركوب كباير نمىشود ، و اگر در كبيره افتاد به زودى توبه مىكند و هرگاه از دنيا مىرود ، محتاج به توبهء تازه نيست و به آتش دوزخ معذّب نمىشود ، چه او مرتكب كبيره نبوده و اگر مرتكب شده باز توبه كرده . و هرگاه كسى ترك كباير كند ، گناهان صغيرهء او مغفور است و او را بر آن مؤاخذه نخواهند كرد . و از بعضى روايات منقوله از\r\n\r\n\r\n","description":"","footnote":"\r\n( 1 ) . بحار الانوار ، ج 68 ، ص 262 .\r\n","page_name":" 123 ","page_number":123},
  {"content":"\r\n\r\nحضرت صادق عليه السّلام مستفاد مىشود كه خداى عز و جلّ ايمان را بر جوارح و اعضاى آدمى پراكنده ساخته و هر عضوى ايمانى دارد . و ايمان آن عضو آن است كه آنچه بر آن عضو خداى عز و جلّ فرض گردانيده به‌جا آورد و فرض بر هر عضو ، غير فرض بر عضو ديگر است .\r\nپس ، آنچه فرض گردانيده بر دل از ايمان اقرار است و شناختن و اعتقاد كردن و راضى شدن و تسليم كردن ؛ آنكه الهى نيست الّا اللّه ؛ تنهاست ، او را شريكى نيست ، إله واحد است كه او را زن و فرزندى نيست ؛ و آنكه محمّد صلّى اللّه عليه و إله بندهء او و پيغمبر اوست ؛ و اقرار كند به جميع آنچه از جانب خداى عز و جلّ آمد از پيغمبرى يا كتابى . و اين عمل دل است و اين سر ايمان است ، و فرض گردانيده خداى عز و جلّ بر زبان گفتن و به عبارت درآوردن از جانب دل به آنچه دل اعتقاد دارد و به آن اقرار دارد . يعنى ، به زبان چيزى نگويد كه به دل اعتقاد به آن نداشته باشد . اين است آنچه خداى عز و جلّ [ 24 آ 
  ] فرض گردانيده بر زبان و آن عمل زبان است ، و فرض گردانيد بر گوش كه او را منزّه دارد از گوش انداختن به چيزى كه خداى حرام گردانيده ، و اينكه اعراض كند از چيزى كه حلال نيست مر او را از آنچه خداى عز و جلّ نهى كرده از آن ، و از گوش انداختن به چيزى كه باعث ناخشنودى خداى عز و جلّ شود . پس ، اين است آنچه خداى عز و جلّ فرض گردانيده بر گوش از ايمان . اينكه گوش نيندازد به حرام ، و اين است عمل گوش و از جملهء ايمان است . و فرض گردانيده خداى عز و جلّ بر چشم كه نگاه نكند به چيزى كه خداى عز و جلّ حرام گردانيده بر او ، و اينكه اعراض كند از آنچه خداى عز و جلّ بر او حرام گردانيده . و اين عمل چشم است و از جمله ايمان است . پس ، نهى كرده خداى عز و جلّ از آنكه نظر كنند بر عورت برادران مسلم ، و عورت خود را بايد نگاه دارند از آنكه كسى بر آن نظر كند ؛ و امر نموده زنان را نيز آنكه نظر نكنند بر عورات زنان ، و نگاه دارند عورات خود را از آنكه زنان بر آن نگاه كنند . و فرض گردانيده خداى عز و جلّ بر دستها كه نكشند آنها را به طرف چيزى كه خداى عز و جلّ حرام گردانيده ، و بكشند به طرف چيزى كه خداى عز و جلّ امر كرده . و فرض گردانيده بر ايشان صدقه و صلهءرحم و جهاد در راه خداى و طهارت به‌جا آوردن جهت نمازها . و فرض گردانيده بر پايها كه به آنها نرود به جانب چيزى از معصيتهاى خداى ؛ و فرض گردانيده بر پايها رفتار به جانب چيزى كه باعث خشنودى خدا باشد . پس ، فرموده :\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n وَ لا تَمْشِ فِي الْأَرْضِ مَرَحاً إِنَّكَ لَنْ تَخْرِقَ الْأَرْضَ وَ لَنْ تَبْلُغَ الْجِبالَ طُولًا  « 1 » يعنى : « راه مرو در زمين از روى نشاط و كبر كه به درستى كه تو نمىشكافى زمين را و به كوهها نمىرسى از طول » . و فرموده :\r\n وَ اقْصِدْ فِي مَشْيِكَ وَ اغْضُضْ مِنْ صَوْتِكَ إِنَّ أَنْكَرَ الْأَصْواتِ لَصَوْتُ الْحَمِيرِ  « 2 » يعنى :\r\n« طلب ميانه‌روى كن در رفتار خود و پست گردان آواز خود را كه ناخوشترين آوازها آواز الاغ است » . و فرض گردانيده خداى عز و جلّ بر رو سجده كردن از جهت خداى عز و جلّ در شب و روز در وقتهاى نماز . و فرموده :\r\n يا أَيُّهَا الَّذِينَ آمَنُوا ارْكَعُوا وَ اسْجُدُوا وَ اعْبُدُوا رَبَّكُمْ وَ افْعَلُوا الْخَيْرَ لَعَلَّكُمْ تُفْلِحُونَ  « 3 » يعنى :\r\n« اى گروهى كه ايمان آورده‌ايد ركوع كنيد و سجود كنيد و بكنيد كار خير را به اميد آنكه فلاح و رستگارى يابيد ، و اين فريضه‌اى است جامع بر رو و دستها و پايها » .\r\nفرمود حضرت كه ، « هر كس ملاقات كند با خداى عز و جلّ در حالتى كه حافظ جوارح خود باشد و وفا كرده باشد به هرجارحه‌اى از جوارح او ، آنچه فرض گردانيده خداى عز و جلّ بر آن جارحه ، ملاقات مىكند با خداى عز و جلّ در حالى كه مستكمل ايمان خود است ، و او از اهل بهشت است ؛ و هر كه خيانت كند در چيزى از آنها يا تعدّى كند از آن چيزى كه امر كرده خداى عز و جلّ به آن ، ملاقات مىكند با خداى عز و جلّ ناقص الايمان ) .\r\nتمام شد آنچه قصد نقل آن بود ، از جمله حديث مذكور ، و از اين حديث ملخّص مىشود كه اين مرتبه ايمان آن است كه هر عضوى فرايض الهى را به‌جا آورد و مرتكب منهيّات نشود . و ايمان را درجه‌اى [ 24 ب 
  ] ديگر هست از اينها بالاتر ، و آن مرتبه سابقان و مقرّبان است . و آن مؤمنان گروهىاند كه به غير خداى عز و جلّ به هيچ‌چيز متوجّه نمىشوند و ايشان را التفات به هيچ‌چيز از دنيا و آخرت نباشد و رضاى ايشان تابع رضاى الهى باشد ، هرچه خدا به ايشان دهد به آن راضى باشند . اگر خدا صحّت دهد آن را خواهند ، و اگر مرض دهد آن را خواهند ، و اگر فقر دهد فقر را دوست دارند ، و اگر غنا دهد غنا را دوست دارند ، و اگر حيات دهد حيات را دوست دارند ، و اگر مرگ دهد مرگ را دوست دارند . به‌هرحال ، راضى باشند و حالى ديگر نخواهند و چيزى ديگر نطلبند ؛ و اين\r\n\r\n\r\n","description":"","footnote":"\r\n( 1 ) . اسراء : 37 .\r\n( 2 ) . لقمان : 19 .\r\n( 3 ) . حجّ : 77 .\r\n","page_name":" 125 ","page_number":125},
  {"content":"\r\n\r\nبالاترين درجات و مراتب ايمان است .\r\nنقل است كه حضرت رسول صلّى اللّه عليه و إله در اثناى آنكه در بعضى سفرها بود ، قافله‌اى به آن حضرت ملاقات نمودند و گفتند : « السّلام عليك يا رسول اللّه » .\r\nحضرت فرمود : « شما چه كسانيد ؟ » ايشان گفتند : « ما جماعت مؤمنانيم » . حضرت فرمود كه ، « چيست حقيقت ايمان شما ؟ » ايشان گفتند : « رضا به قضاى خدا و بازگذاشتن كار به خدا و تسليم كردن امر [ به 
  ] « 1 » خدا » . حضرت رسول صلّى اللّه عليه و إله فرمود كه ، « اين جماعت علماى حكمايند و نزديك است كه از كمال حكمت و دانش ، پيغمبران باشند . » آنگاه فرمود : « اگر شما راستگويانيد در آنچه گفتيد ، پس بنا مكنيد آنچه در آن ساكن نمىشويد . يعنى ، زياده از قدر حاجت تحصيل مسكن مكنيد ، و جمع مكنيد چيزى را كه نمىخوريد ، و بپرهيزيد از خدايى كه به سوى او بازگشت مىكنيد » .\r\nجابر انصارى گويد : « نزد حضرت امام محمّد باقر عليه السّلام رفتم » . فرمود : « يا جابر ! به درستى كه من اندوهگينم و به درستى كه دل من مشغول است » . گفتم : « فداى تو شوم ، چه چيز تو را مشغول ساخته و چه چيز دل تو را اندوهگين كرده ؟ » فرمود : « يا جابر ! به درستى كه هركس كه داخل شود در دل او صافى خالص دين خدا ، مشغول مىشود دل او از ماسواى خدا . يعنى ، به غير خدا متوجّه نمىشود . يا جابر ! چه چيز است دنيا و نزديك نيست كه دنيا را هستى و وجودى باشد . آيا هست دنيا الّا طعامى كه خوردى ؟ يا جامه‌اى كه پوشيدى ؟ يا زنى كه با او مقاربت كردى ؟ يعنى ، لذّات و فوايد دنيا بيش از اينها نيست و آن خود چيزى نيست كه وجودى داشته باشد و عاقل التفات به آن كند . يا جابر ! مؤمنان آرام نگرفتند به دنيا به بقايى كه در دنيا دارند و ايمن نشدند از رفتن به جانب آخرت . يا جابر ! آخرت دار قرار است و دنيا دار فنا و زوال . و ليكن ، اهل دنيا اهل غفلتند و بودند مؤمنان ايشان فقها ، اهل فكرت و عبرت ؛ ايشان را كر نمىكرد از استماع ذكر الهى آنچه مىشنيدند به گوشهاى خود . يعنى ، هر آوازى كه به گوش ايشان مىرسيد ، ايشان را مانع از ذكر الهى نبود . و ايشان را كور نمىكرد از ذكر خدا و ياد خدا آنچه مىديدند از زينت دنيا به چشمهاى خود . پس ، ايشان فايز شدند به ثواب آخرت\r\n\r\n\r\n","description":"","footnote":"\r\n( 1 ) . از نسخهء مر افزوده شد .\r\n","page_name":" 126 ","page_number":126},
  {"content":"\r\n\r\nهمچنانكه فايز شدند به آن علم و دانش .\r\nبه درستى كه اهل تقوا آسانترين و سبكترين اهل دنيايند به حسب مؤونت - يعنى ، مدار و معاش ايشان به اندك چيزى [ 25 آ 
  ] مىگذرد - و اكثر اهل دنيا به حسب معونت و يارى دادن . يعنى ، مؤمنان را بيش از همه كس در امور يارى و مددكارى مىكنند ؛ نزد ايشان حاجتى كه ذكر مىكنيد شما را يارى مىدهند و اگر فراموش كرديد ، به ياد شما مىآورند ؛ به غايت گويندگانند به امر خدا و به غايت قائمانند بر امر خدا ؛ قطع كرده‌اند دوستى خود را به دوستى پروردگار خود ؛ وحشت كرده‌اند از دنيا به واسطهء طاعت پادشاه خود ؛ و نظر كرده‌اند به جانب خدا به دلهاى خود ؛ و دانسته‌اند كه اوست كه مىبايد نظر متوجّه او باشد ، به واسطهء عظيم شأن [ ى 
  ] و جلالت و بزرگى او . پس ، نازل ساخته‌اند دنيا را از بابت منزلى كه فرود آمدى ؛ پس ، از آنجا رحلت كردى يا چون مالى كه در خواب يافتى ؛ پس ، چون بيدار شدى با تو هيچ‌چيز نبود .\r\nبه درستى كه من از براى تو اين مثل براى آن زدم كه دنيا نزد اهل عقل و علم مثل سايه‌اى است . پس ، حفظ كن يا جابر آنچه خداى عز و جلّ از تو طلب رعايت آن كرده از دين خود و حكمت خود ؛ و از او سؤال مكن از آنچه از براى تو نزد اوست ، الّا آنچه از براى او نزد توست . يعنى ، در برابر طاعت و بندگى طمع ثواب مدار . قسم به عمر خودم كه بسيار حريص بر امرى باشد كه حصول آن امر باعث شقاوت او شود ، و بسيار كاره « 1 » امرى باشد كه حصول آن باعث سعادت او شود » .\r\nو در اين دو حديث كه مذكور شد ، اشاره به آن مؤمن كامل شده و همچنين در حديث طويلى در كتاب كافى تفصيل شرايط آن ايمان مذكوره [ آمده 
  ] ، از خوف تطويل به آنچه مذكور شد اختصار كرديم . اميد كه حقّ تعالى همگنان را حصول آن مرتبهء اعلى روزى كناد .\r\n\r\n\r\n","description":"","footnote":"\r\n( 1 ) . ناپسنددارنده ، كراهت‌دارنده .\r\n","page_name":" 127 ","page_number":127},
  {"content":"\r\n . \r\n","description":"","footnote":"","page_name":" 128 ","page_number":128},
  {"content":"\r\n\r\n\r\nباب سوم در مراعات فرائض و سنن و اشاره به اسرار نماز و روزه و زكات و غير آن‌كه از اركان ايمانند\r\nببايد دانست كه آنچه بر فعل آن خداى عز و جلّ ثواب مىدهد بر چند قسم است :\r\n[ قسم 
  ] « 1 » اوّل : فريضه ، و آن واجب است كه وجوب آن از نصّ قرآن معلوم شده باشد .\r\nو معنى واجب آن است كه هركه آن را ترك كند ، مستحقّ آن شود كه خداى عز و جلّ او را عذاب كند .\r\nقسم دوم : واجب غير فرض ، و آن واجبى است كه وجوب آن از قرآن معلوم نشده باشد و وجوب آن از حديث نبوى ثابت شده باشد . و عقابى كه بر ترك قسم اوّل مترتّب مىشود ، عظيمتر است از آنچه بر ترك قسم ثانى مترتّب مىشود و مبالغه و تأكيد در كردن قسم اوّل بيشتر است .\r\nقسم ثالث : سنّت است ، و مراد به سنّت مستحبّى است كه حضرت رسول صلّى اللّه عليه و إله بر آن مداومت و مواظبت مىنموده و بيعذرى و ضرورتى آن را ترك نمىفرموده . و مراد به مستحبّ فعلى است كه هرگاه بندهء مكلّف آن را به‌جا آورد ، بر فعل آن استحقاق ثواب از جانب خدا به هم رساند و هرگاه ترك كند ، بر ترك آن استحقاق عذاب از جانب خدا به هم نرساند . و سنّت مانند نوافل شبانروزى است . يعنى ، سى و چهار ركعت ، كه غير از فرايض در شبانه‌روز بايد كرد ، مانند صلوة جماعت است نزد اكثر علما ، كه نزد ايشان مستحبّ است ؛ ليكن فعلى است كه حضرت رسول صلّى اللّه عليه و إله بىضرورتى ترك نفرموده و همچنين حضرات ائمهء هدى - سلام اللّه عليهم اجمعين - و مانند روزه سه روز در هر ماه ، يعنى ، پنجشنبهء اوّل ماه و اوّل چهارشنبه عشرهء دوم ماه و پنجشنبه آخر ماه كه حضرت\r\n\r\n\r\n","description":"","footnote":"\r\n( 1 ) . از نسخهء مر افزوده شد .\r\n","page_name":" 129 ","page_number":129},
  {"content":"\r\n\r\nرسول صلّى اللّه عليه و إله بر آن مداومت نموده‌اند .\r\nقسم چهارم : مستحبّات و تطوّعات « 1 » و نوافل است ، و مراد به اين الفاظ همه يك معنى است . يعنى ، فعلى [ 25 ب 
  ] كه بر كردن آن ثوابى مترتّب مىشود و بر ترك آن عقابى نيست و چنان نبوده كه حضرت رسول صلّى اللّه عليه و إله هميشه بر آن فعل مداومت مىنموده باشد .\r\nو بعد از مراعات اصل ايمان در نجات و رستگارى ، هيچ فعل مثل فرايض دخل ندارد . پس ، بعد از تحصيل ايمان متوجّه مراعات فرايض چون نماز و زكات و روزه و امثال آن بايد باشد ، و لهذا در احاديث مذكور است كه اين فرايض دعايم اسلامند - يعنى ، ستونهاى اسلام - و مقرون به ولايت اهل بيت مذكور شده ، و در بعضى روايات مقرون به شهادتين مذكور شده و بعضى از علما اينها را داخل ايمان مىدانند .\r\nروايت كرده ابو حمزه از حضرت امام محمّد باقر عليه السّلام كه آن حضرت فرمود كه ، « بنا شده اسلام بر پنج چيز : نماز و زكات و روزه و حجّ و ولايت » . يعنى ، محبّت اهل البيت عليهم السّلام .\r\nو عجلان ابى صالح گويد : « گفتم به حضرت ابى عبد اللّه الصادق عليه السّلام كه ، مرا واقف سازيد « 2 » بر حدود ايمان » . فرمود كه ، « شهادت ان لا إله الّا اللّه و انّ محمدا رسول اللّه ، و اقرار به جميع آنچه آمده است از جانب خداى عز و جلّ و پنج نماز و اداى زكات و روزهء ماه رمضان و حجّ خانه و دوستى دوستان ما و دشمنى دشمنان ما و دخول با صادقان ، يعنى با اهل بيت رسول صلّى اللّه عليه و إله كه صادقانند موافق بودن و از ايشان دين خود فراگرفتن ، و تأكيد و مبالغه در باب نماز بسيار است » .\r\nمعاوية بن وهب گويد : « از حضرت صادق عليه السّلام پرسيدم از افضل آنچه تقرّب جويند به آن بندگان به پروردگار خود و دوست‌ترين آنها به خداى عز و جلّ » حضرت فرمود كه ، « نمىدانم چيزى بعد از شناخت خداى افضل از اين نماز . آيا نمىبينى كه بندهء صالح عيسى بن مريم صلّى اللّه عليه و إله فرمود كه ، وصيّت كرد مرا خداى عز و جلّ به نماز و زكات ، مادام كه زنده باشم » . و حضرت رسول صلّى اللّه عليه و إله فرموده كه ، « مثل نماز مثل ستون خيمه است . هرگاه ستون\r\n\r\n\r\n","description":"","footnote":"\r\n( 1 ) . مصطلحى است فقهى به مفهوم مستحبّى به‌جا آوردن ، كارى به قصد عبادت انجام دادن .\r\n( 2 ) . در اصل بدون نقطه آمده و در نسخه مر « سازند » ضبط شده است .\r\n","page_name":" 130 ","page_number":130},
  {"content":"\r\n\r\nثابت است ، نفع مىدهد طنابها و ميخها و پرده خيمه ؛ و هرگاه شكسته شد ، ستون نفع نمىدهد ، نه طناب و نه ميخ و نه پرده . »\r\nو حضرت صادق عليه السّلام فرموده كه ، « دوست‌ترين اعمال به [ نزد 
  ] خداى عز و جلّ نماز است و نماز آخر وصاياى پيغمبران است » . و آن حضرت فرموده كه ، يك نماز فريضه بهتر است از بيست حجّ ، و يك حجّ بهتر است از خانه طلا كه تصدّق كنند تا فانى شود . » و آن حضرت فرموده كه ، « اين پنج نماز مفروض هركه ايشان را اقامت كند و محافظت بر اوقات ايشان نمايد ، ملاقات مىكند خداى عز و جلّ را در روز قيامت و از براى او نزد خدا عهدى است كه او را به آن عهد داخل بهشت مىسازد . و هركه اين نمازها را در اوقات خود به‌جا نياورد و محافظت نكند بر ايشان ، خدا اگر خواهد او را مىبخشايد و اگر خواهد معذّب مىسازد . »\r\nو آن حضرت فرموده كه ، « هرگاه مصلّى به نماز برخاست ، نازل مىشود بر او رحمت از اطراف آسمان تا اطراف زمين و دور او درمىآيند فرشتگان ، و ندا مىكند او را فرشته‌اى كه اگر بداند اين نماز گزارنده كه چه حاصل است در اين نماز ، هرگز ترك نماز نمىكرد . »\r\nو حضرت امام محمّد باقر عليه السّلام فرموده كه ، « تارك نماز كافر است . » و فضايل نماز بيش از آن است كه حصر و [ 26 آ 
  ] تعداد آن توان نمود .\r\nو در باب زكات خداى عز و جلّ فرموده :\r\n  وَيْلٌ لِلْمُشْرِكِينَ الَّذِينَ لا يُؤْتُونَ الزَّكاةَ   « 1 » يعنى : « واى بر آن كافرانى كه زكات نمىدهند ! » و خداى عز و جلّ فرموده :\r\n وَ لا يَحْسَبَنَّ الَّذِينَ يَبْخَلُونَ بِما آتاهُمُ اللَّهُ مِنْ فَضْلِهِ هُوَ خَيْراً لَهُمْ بَلْ هُوَ شَرٌّ لَهُمْ سَيُطَوَّقُونَ ما بَخِلُوا بِهِ يَوْمَ الْقِيامَةِ  « 2 » يعنى : « گمان نكنند آن كسانى كه بخل مىورزند به آنچه خداى داده به ايشان از فضل خود كه آن بخل ورزيدن خير است از براى ايشان ، بلكه آن شرّ است از براى ايشان . زود باشد كه مطوّق شوند به آنچه بخل ورزيده‌اند » . يعنى ، آن حقوق واجبه كه بخل ورزيده‌اند زود باشد كه طوق گردن ايشان شود در روز قيامت .\r\n\r\n\r\n","description":"","footnote":"\r\n( 1 ) . فصلت : 6 و 7 .\r\n( 2 ) . آل عمران : 180 .\r\n","page_name":" 131 ","page_number":131},
  {"content":"\r\n\r\nو از حضرت صادق عليه السّلام منقول است كه آن حضرت فرمود كه ، به درستى كه خداى گردانيد از براى فقرا در اموال اغنيا فريضه ، كه ايشان محمود نيستند ، الّا به اداى آن فريضه . و آن زكات است ، به دادن آن خون ايشان محفوظ مىماند و به سبب دادن آن ايشان مسمّى به مسلمان شده‌اند .\r\nو حضرت صادق عليه السّلام فرموده است كه ، « خداى عز و جلّ زكات قرار داد از جهت آزمايش توانگران و مدد فقيران ؛ و اگر مردم زكات اموال خود مىدادند ، هيچ مسلمان به غير محتاج نمىماند و مستغنى مىشد به آنچه فرض گردانيده خداى عز و جلّ از جهت او ؛ و مردم فقير و محتاج و گرسنه و برهنه نمىشوند ، الّا به گناهان توانگران ؛ و سزاوار است بر خداى عز و جلّ كه منع كند رحمت خود را از آن كسانى كه منع مىكنند حقّ خدا را از مال خود .\r\nيعنى ، حقّ خدا را به فقرا و مستحقّين نمىرسانند ؛ و قسم مىخورم به آن كسى كه خلق را آفريد و رزق را مبسوط - يعنى ، پهن ساخت - كه ضايع نشد هيچ مالى در صحرا و نه [ در 
  ] « 1 » دريا ، الّا به ترك زكات ؛ و صيد نشد هيچ صيدى در برّ و نه در بحر ، الّا به آنكه او در آن روز ترك تسبيح كرد . و دوست‌ترين مردم به خداى عز و جلّ آن كسى است كه كف او سخىتر باشد ، سخىترين مردم كسى است كه زكات مال خود را ادا كند و بخل نورزد بر مؤمنان آن چيزى را كه خداى عز و جلّ بر او فرض گردانيده .\r\nو حضرت امام محمّد باقر عليه السّلام فرموده كه ، « هيچ بنده‌اى نيست كه منع كند چيزى از زكات مال خود را ، مگر آنكه مىگرداند خداى عز و جلّ آن را از جهت او اژدهايى از آتش ، كه گوشت او را به درد تا وقتى كه خداى عز و جلّ از حساب خلايق فارغ شود . و اين است آنچه خداى عز و جلّ فرموده :\r\n خ سَيُطَوَّقُونَ ما بَخِلُوا بِهِ يَوْمَ الْقِيامَةِ . خ  يعنى : « زود باشد كه طوق ايشان شود آنچه به آن بخل ورزيده‌اند در روز قيامت خ .\r\nحضرت فرمود : « يعنى آنچه به آن بخل ورزيده‌اند از زكات » . و آيات و احاديث در باب زكات از حيّز حصر بيرون است .\r\nو در باب حجّ خداى عز و جلّ فرموده :\r\n\r\n\r\n","description":"","footnote":"\r\n( 1 ) . از مر افزوده شد .\r\n","page_name":" 132 ","page_number":132},
  {"content":"\r\n\r\n وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا  « 1 » يعنى : « از جهت خداست بر مردم حجّ بيت معلوم هركس را استطاعت و توانايى آن باشد » .\r\n وَ مَنْ كَفَرَ فَإِنَّ اللَّهَ غَنِيٌّ عَنِ الْعالَمِينَ  « 2 » . و « هر كس كافر شود خداى عز و جلّ غنى است از عالميان » . يعنى ، ضرر كافر شدن او عايد به اوست . و خداى عز و جلّ از طاعت مطيعان مستغنى است .\r\nو از حضرت صادق عليه السّلام منقول است [ 26 ب 
  ] كه ، « اعرابيى كه ملاقات كرد با حضرت رسول اللّه صلّى اللّه عليه و إله گفت « 3 » : خ يا رسول اللّه ! من بيرون آمدم و ارادهء حجّ داشتم ؛ از من فوت شد و من مردىام مالدار . پس ، مرا امر كن به چيزى كه بكنم از مال خودم ، كه برسم به اجر كسى كه حجّ كرده [ باشد 
  ] « 4 » . خ پس ، حضرت رسول صلّى اللّه عليه و إله ملتفت به جانب او شد و گفت : خ نگاه كن به اين كوه ابو قبيس . « 5 » اگر ابو قبيس از براى تو طلاى سرخ باشد و آن را انفاق كنى در راه خدا ، نمىرسى به آنچه رسيده به او حج‌ّكننده خ . پس ، فرمود كه ، حاجّ هرگاه شروع كرد در تهيهء خود ، چيزى برنمىدارد و نمىگذارد مگر آنكه مىنويسد خداى عز و جلّ جهت او ده حسنه ، و محو مىكند از او ده گناه ، و بلند مىگرداند از جهت او ده درجه . هرگاه بر مركب خود سوار شد نمىگذارد قدمى و برنمىدارد ، الّا آنكه مىنويسد خداى عز و جلّ جهت او مثل آن . پس ، هرگاه طواف خانه كرد ، بيرون مىرود از گناهان ؛ و هرگاه سعى ميانهء صفا و مروه كرد ، بيرون مىرود از گناهان ؛ و هرگاه وقوف به عرفات كرد ، بيرون مىرود از گناهان ؛ پس ، هرگاه وقوف به مشعر كرد ، بيرون مىرود از گناهان ؛ پس ، هرگاه رمى جمار « 6 » كرد ، بيرون مىرود از گناهان . پس ، مىشمرد حضرت رسول صلّى اللّه عليه و إله اينچنين موقف موقف را ، كه هرگاه به‌جا آورد حاجّ ، بيرون مىرود از گناهان . پس ، فرمود :\r\nكجاست تو را كه برسى به آنچه مىرسد به آن حاجّ ؟ »\r\nو حضرت صادق عليه السّلام فرمود كه ، « چهار ماه گناهان بر او نوشته نمىشود ، مگر آنكه\r\n\r\n\r\n","description":"","footnote":"\r\n( 1 ) . آل عمران : 97 .\r\n( 2 ) . آل عمران : 97 .\r\n( 3 ) . در اصل : « و گفت » ، كه « و » حذف شد .\r\n( 4 ) . از مر افزوده شد .\r\n( 5 ) . كوهى است مشرف بر مكّه از جانب شرق كه صفا بر آن باشد - جهان‌نامه ، ص 55 .\r\n( 6 ) . جمع « جمره » است ، به معنى سنگريزه .\r\n","page_name":" 133 ","page_number":133},
  {"content":"\r\n\r\nكبيره كرده باشد ، و حسنات جهت او نوشته مىشود . » و حضرت صادق عليه السّلام فرموده‌اند :\r\n« هركه بميرد در راه مكّه در وقت رفتن يا وقت برگشتن ، ايمن مىشود از فزع اكبر در روز قيامت . » و [ هم آن 
  ] « 1 » حضرت « 2 » فرموده‌اند : « هركه بميرد و نكرده باشد حجة الاسلام را ، و او را منع نكند از آن حاجبى كه مانع او شود يا بيماريى كه در آن توانايى حجّ نداشته باشد يا سلطانى كه منع او كند ، پس بميرد يهودى يا نصرانى » . و آن حضرت فرمود : « هر كه بميرد و صحيح [ و مستطيع 
  ] « 3 » باشد و حجّ نكرده باشد ، از جملهء كسانى است كه خداى عز و جلّ فرموده :\r\n نَحْشُرُهُ يَوْمَ الْقِيامَةِ أَعْمى  « 4 » يعنى : خ حشر مىكنم او را در روز قيامت كور خ . گفتم :\r\n« سبحان اللّه كور ! » فرمود : « نعم ، خداى عز و جلّ او را كور كرده از راه بهشت » . و احاديث در باب حجّ از حدّ حصر بيرون است و ما بدين مقدار اكتفا كرديم .\r\nو امّا در باب صوم روايت است از حضرت رسول صلّى اللّه عليه و إله كه ، « روزه سپرى است از آتش دوزخ . » و نقل است كه حضرت رسول صلّى اللّه عليه و إله به اصحاب خود فرمود كه ، « آيا خبر ندهم شما را به چيزى كه اگر شما بكنيد آن را ، دور مىشود شيطان از شما ، چنان كه دور مىشود مشرق از مغرب ؟ »\r\nگفتند : « بلى ، يا رسول اللّه ! » حضرت فرمود كه ، « روزه سياه مىكند روى شيطان را ، و صدقه مىشكند پشت او را ، و دوستى در راه خداى و مددكارى بر عمل صالح قطع مىكند دنبالهء او را ، و استغفار مىبرد رگ دل او را ؛ و هرچيزى را زكاتى است و زكات بدنها روزه است . » و روايت است كه حضرت رسول صلّى اللّه عليه و إله چون از عرفات برگشت و به منا رفت ، داخل مسجد شد . پس ، نزد آن حضرت مردم جمع شدند و از آن حضرت سؤال مىكردند از شب قدر .\r\nحضرت برخاست [ ند 
  ] و خطبه خواندند و فرمودند بعد از ثنا و ذكر خداى عز و جلّ [ 27 آ 
  ] :\r\n« امّا بعد ، به درستى كه شما از من سؤال كرديد از شب قدر و من پنهان نكردم از شما ، به جهت آنكه عالم به آن نبودم . بدانيد اى گروه مردمان ! كه هركه وارد شود بر او ماه\r\n\r\n\r\n","description":"","footnote":"\r\n( 1 ) . از مر افزوده شد .\r\n( 2 ) . اصل : « صادق عليه السّلام » كه اينجا حذف شد .\r\n( 3 ) . اضافه از مر است .\r\n( 4 ) . طه : 124 .\r\n","page_name":" 134 ","page_number":134},
  {"content":"\r\n\r\nرمضان ، و او صحيح بىعلّت باشد ، پس روز روزه بگيرد و قدرى از شب برخيزد و بر نماز خود مواظبت كند و مهاجرت به جمعه و عيد خود بكند . يعنى ، نماز جمعه و عيد را به‌جا آورد ، پس دريافته است شب قدر را و فايز شده است به جايزهء پروردگار خود » . و حضرت فرمود : « و اللّه فايز شده‌اند به جوايزى كه نيست مثل جوايز بندگان » .\r\nببايد دانست كه چون معلوم شد از سخنان گذشته كه بعد از مرتبه ايمان ضرورتر و مهمتر مراعات فرايض است ، مانند نماز و زكات و حجّ و روزه . و چون پادشاهان را ، اكثر اوقات از حجّ ، به واسطهء استيلاى مخالفان بر آن بلاد ، مانع هست غالبا حجّ از ايشان ساقط مىبوده ؛ بر ايشان لازم است كه مراعات آن سه فرض ديگر بكنند و اعظم همه نماز است و شعار اسلام نماز است و علامت مسلمان نماز است . پس ، مراعات نماز به ابلغ وجهى بايد كرد و مراعات آن از چند وجه است :\r\nيكى از جهت معرفت احكام و آداب و شرايط نماز از حضرت امام رضا عليه السّلام منقول است كه ، نماز را چهار هزار حدّ است يا چهار هزار در است . و بعضى علما واجبات نماز را به هزار حصر كرده‌اند ، و شرايط و آداب نماز بسيار است . آنچه رعايت آن لازم است اوّل معرفت احكام است و آن ، آن است كه آداب و احكام نماز را از گفته يا نوشتهء مجتهد زنده‌اى فراگيرند كه اجتهاد او مظنون شده باشد و به قول غير مجتهد ، هرچند فاضل و دانشمند باشد ، به حسب شرع اعتماد نمىتوان كرد و به آنچه در كتابهاى علماى سابق است مادام كه موافق اعتقاد مجتهد حىّ موجود نباشد عمل نمىتوان كرد .\r\nديگر ، مراعات شرايط و مقدّمات نماز است ، چون مراعات طهارت و دانستن آداب آن و معرفت قبله و ستر عورت و ملاحظهء مكان ، كه مغصوب نباشد ، و ساير آنچه شروط نماز است .\r\nديگر ، مراعات افعال و اجزاى نماز ، چون قرايت و ركوع و سجود و ساير افعال .\r\nاز حضرت امام محمّد باقر عليه السّلام منقول است كه ، « در اثناى آنكه روزى حضرت رسول صلّى اللّه عليه و إله نشسته بود در مسجد شخصى داخل شد و برخاست نماز كرد و اتمام ركوع و سجود ننمود . حضرت رسول صلّى اللّه عليه و إله فرمود : خ منقار زدنى است از بابت منقار زدن كلاغ . اگر بميرد اين شخص و اينچنين باشد نماز او ، بر غير دين من مرده است خ . »\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nديگر ، مراعات اوقات است ؛ تا ممكن باشد نماز را از وقت فضيلت نگذارند .\r\nخصوصا نماز مغرب ، كه در آن باب تأكيد و مبالغهء بسيارى هست كه نماز مغرب را تأخير نبايد كرد تا به حدّى كه در احاديث لعن واقع شده بر كسى كه تأخير نماز مغرب كند تا وقتى كه ستاره‌ها مشبّك شوند .\r\nديگر ، مراعات حضور دل است كه در وقت نماز ، دل را بالكلّيّه به جانب خداى متوجّه دارد و به نماز خود متوجّه باشد و از فكرهاى ديگر بيرون رود ، كه در احاديث هست كه از نماز آن قدر از تو است كه متوجّه نماز خود باشى . و در احاديث هست كه بعضى را تمام نماز مقبول است و بعضى را نصف و بعضى را ثلث ، به قدر حضور دل . پس ، در ابتداى نماز خاطر را از همه چيز فارغ بايد كرد و به خضوع و خشوع تمام به خداى عز و جلّ متوجّه بايد شد و اگر ميسّر باشد معانى آيات ، كه تلاوت [ 27 ب 
  ] مىكند ، در خاطر بايد گذرانيد . و آنچه در قرآن مجيد واقع شده كه نماز نهى مىكند از فحشا و منكر ، آن نمازى است كه باعث توجّه و تنبّه و رغبت به جانب خداى عز و جلّ باشد . و از حضرت رسول صلّى اللّه عليه و إله بعضى نقل كرده‌اند كه هركس كه نماز او و تسبيح او نهى نكند او را از فحشا و منكر ، او را از آن نماز جز حرمان و دورى نيفزايد .\r\nو از حضرت امام زين العابدين عليه السّلام منقول است كه فرموده كه ، « حقّ نماز آن است كه بدانى كه نماز كردن رفتنى است به جانب خداى عز و جلّ و بدانى كه تو در آن وقت در پيش خداى عز و جلّ ايستاده‌اى . پس ، هرگاه اين را دانستى خواهى ايستاد از باب ايستادن بنده ذليل راغب به انعام مولا ؛ انديشناك از عقوبت او ؛ اميدوار به احسان و رحمت او ؛ ترسان از او ؛ مستكين تضرّع‌كننده تعظيم‌كننده آن كسى را كه پيش او ايستاده به سكون و وقار ؛ و اقبال و توجّه كند بر نماز خود و اقامت آن نماز كند به حدود و حقوق . »\r\nنقل است كه حضرت امام زين العابدين عليه السّلام هرگاه به نماز ايستادى ، رنگ مبارك آن حضرت زرد شدى و حال بر وى متغيّر شدى . گفتند : « اى فرزند رسول خداى ! اين چه حالت است » ؟ فرمود كه ، « هيچ مىدانيد كه در حضور كى ايستاده خواهم شد ؟ » و قريب به اين از حضرت رسول صلّى اللّه عليه و إله منقول است .\r\nو در خبر است كه حقّ - جلّ و علا - به حضرت موسى عليه السّلام وحى فرستاد كه ، « اى\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nموسى ! چون ياد حضرت ما كنى ، چنان باش كه در حالت ياد ما همه اعضاى تو از هيبت ما لرزان شود ؛ و در وقت ياد كردن ما با خشوع و آرام باش ؛ و در وقت ياد كردن ما زبان را در پس دل دار ، يعنى ، غفلت و پريشانى از خود دور كن و اوّل به زبان دل سخن‌گوى ، پس به زبان سر ؛ و چون در پيش ما ايستادى ، بايست به طريق ايستادن بندهء ذليل . »\r\nو نقل است كه يكى از صحابه در بستانى نماز مىگزارد . بازى ديد كه قصد مرغى كرده بود . آن مرغك در ميان شاخه‌هاى درختان مىپريد و خلاصى مىجست . خاطرش بدان مشغول گشت و ندانست كه چند ركعت نماز گزارده است . به [ خدمت 
  ] حضرت رسالت پناه صلّى اللّه عليه و إله آمد و از آن حال حكايت كرد و گفت : « يا رسول اللّه ! من آن بستان را در راه حقّ صدقه كردم . » حضرت رسول صلّى اللّه عليه و إله آن بوستان را به دوهزار درهم بفروخت و به مستحقّان صرف كرد .\r\nو از جمله فرايضى كه رعايت آن لازم است نماز جمعه است كه تأكيد بسيار در قرآن و احاديث در آن باب واقع شده و بعضى از علما بعد از ايمان ، افضل عبادات نماز جمعه را دانسته‌اند . و فرق مخالفين تشنيعات عظيمه بر شيعه مىكنند كه نماز جمعه با اين همه تأكيد كه در قرآن و سنّت واقع شده و وجوب آن متفّق عليه فرق است ، شيعه بر ترك آن اقدام مىنمايند . ليكن ، تشنيع ايشان بىموقع است ، چه محقّقان علماى شيعه نماز جمعه را واجب عينى مىدانند . يعنى ، البته جمعه را مىبايد كرد و نماز ظهر مجزى نيست و جماعتى ديگر ظهر را مجزى مىدانند ؛ ليكن ، افضل جمعه را مىدانند .\r\nخداى عز و جلّ در قرآن مجيد فرموده كه ،  يا أَيُّهَا الَّذِينَ آمَنُوا إِذا نُودِيَ لِلصَّلاةِ مِنْ يَوْمِ الْجُمُعَةِ فَاسْعَوْا إِلى ذِكْرِ اللَّهِ وَ ذَرُوا الْبَيْعَ ذلِكُمْ خَيْرٌ لَكُمْ إِنْ كُنْتُمْ تَعْلَمُونَ  « 1 » يعنى : « اى آن كسانى كه ايمان آورده‌ايد ! هرگاه بانگ نماز بشود در روز جمعه ، [ 28 آ 
  ] سعى كنيد به ذكر خدا - و مراد به ذكر خدا ، نماز جمعه است يا خطبتين جمعه يا هر دو - آن خير است از براى شما ، اگر بدانيد » .\r\nو از حضرت رسول صلّى اللّه عليه و إله منقول است كه ، « به درستى كه خداى عز و جلّ فرض گردانيده بر شما نماز جمعه را پس ، هركس ترك كند نماز جمعه را در حيات من يا بعد از مرگ من ،\r\n\r\n\r\n","description":"","footnote":"\r\n( 1 ) . جمعه : 9 .\r\n","page_name":" 137 ","page_number":137},
  {"content":"\r\n\r\nدر حالتى كه انكار نماز جمعه كند يا آن را سهل و سبك گيرد ، پس جمع مكناد خداى پراكندگى او را و مبارك مگرداناد بر او . نماز از جهت او نيست و روزه از جهت او نيست و زكات از جهت او نيست و حجّ از جهت او نيست و بر او نيكويى از جهت او نيست ، تا وقتى كه توبه كند از آن گناه .\r\nو از حضرات ائمهء معصومين - سلام اللّه عليهم اجمعين - در اين باب تأكيد و مبالغهء بسيار منقول شده و احاديث بسيار از ايشان در اين باب وارد است ، تا آن مرتبه كه از حضرت امام محمد باقر عليه السّلام منقول است كه ، « من ترك ثلاث جمعات متواليات طبع اللّه على قلبه » « 1 » . يعنى : « هركس كه سه جمعهء پىدرپى ترك نماز جمعه كند ، خداى عز و جلّ مهر مىكند در دل او » . و اين مرتبه‌اى است كه در اعلى درجات كفر مذكور مىشود ، چه مهر بر دل كسى مىشود كه در او قابليّت هدايت و ارشاد باقى نمىماند و از قبول رحمت الهى بغايت دور است .\r\nو از حضرت صادق عليه السّلام منقول شده كه ، « من ترك ثلاث جمعات متواليات فهو منافق » « 2 » . يعنى : « هركس كه سه جمعهء پىدرپى نماز جمعه را ترك كند ، او منافق است » . و احاديث در اين باب ، از بسيارى به مرتبه‌اى است كه حصر آن دشوار است ، ليكن ، در اين زمانها بسيارى از علماى عصر - اصلحهم اللّه - بنابر غرضهاى نفسانى در وجوب جمعه مضايقه دارند و بعضى حكم به حرمت مىكنند و در اين باب متمسّك به شبهه‌هاى ضعيفه ، سست‌تر از خانهء عنكبوت ، مىشوند و غالب مردم عوامند ، يا نزديك به عوام ؛ به شبهات ايشان مغرور مىشوند و جماعتى اعتماد بر ظاهر ايشان كرده ، مىگويند ايشان در كمال ديانت و تقوايند ؛ ما پيروى ايشان مىكنيم . و از حقيقت حال بىخبرند و عقلهاى ايشان به تحقيق اين امور نمىتواند رسيد . به اين تقريب ، هرج و مرج عظيم در اين امر رو داده ، و جماعتى ديگر كه اهليّت امامت نماز جمعه ندارند ، امامت جمعه مىكنند و به همين قناعت نكرده جماعتى را كه اهلند و واجب الاطاعه‌اند و بر ايشان لازم است كه تقليد و متابعت كنند ، تفسيق و تجهيل و تضليل « 3 » مىكنند . يعنى ، حكم به فسق و نادانى و\r\n\r\n\r\n","description":"","footnote":"\r\n( 1 ) . بحار الانوار ، ج 6 ، ص 192 : « من ترك الجمعة ثلاثا متواليات به غير علّة طبع اللّه على قلبه . »\r\n( 2 ) . من لا يحضره الفقيه ، ج 1 ، ص 375 .\r\n( 3 ) . به گمراهى نسبت دادن .\r\n","page_name":" 138 ","page_number":138},
  {"content":"\r\n\r\nضلالت ايشان مىكنند ، و گروهى از ضعيف عقلان عوام را فريب داده به خود دعوت مىكنند . و چون اختلاف در ميان مردم بسيار شده ، سالها شده كه ارباب دولت متوجّه تمييز اين امور و دفع مبطلان و تقويت اهل حقّ نمىشوند . حضرت واهب منّان - تعالى شأنه - نوّاب اشرف اقدس اعلى را توفيق آن بدهد كه متوجّه همهء امور شده ، نظم و نسق شرعيّات را به درجهء اعلى برساند و تمييز هر حقّى بر وجه اكمل به‌جا آورد و محقّ را از مبطل متميّز سازد و ارشاد خلايق بر وجه اكمل به‌جا آورد .\r\nمجملا ، مراعى نماز بايد كه مراعات جمعه به‌جا آورد و از [ 28 ب 
  ] حقوق جمعه غافل نشود و به سخنان روكش « 1 » شياطين انس و انواع شبهات ايشان از راه نرود .\r\nديگر ، بعد از مراعات فريضه نماز ، آنچه مراعات آن ضرور و لازم است ، فريضه زكات است . چه زكات در قرآن مجيد ، در اكثر مواضع ، بعد از نماز مذكور شده . و تأكيد در باب زكات بسيار است و از شعار و علامات مسلمانى است . پس ، بر هر مؤمن واجب است كه مراعات نموده ، زكات واجب مال خود را اخراج نموده به مصرف شرعى زكات برساند ، بر وجهى كه برىء الذّمّه شود . و اين به آن مىشود كه اوّل احكام ضروريّه زكات را ياد گيرد ؛ آنگاه ، خود به حقيقت رسيده مجموع قدر واجب را ، خواه از غلّات باشد و خواه از شتر و گاو و گوسفند و خواه از طلا و نقره ، از مال خود بيرون كند . آنگاه ، خود بنفسه به مصارف شرعيّه كه جهت زكات مقرّر است برساند ؛ و اگر وكيل عادل ثقه داشته باشد كه داند كه او اين اموال را به مصرف شرعى مىرساند ، اعتماد مىتواند كرد . امّا ، اگر وكيل عادل ثقه نباشد ، اعتماد نمىتواند كرد و به محض اينكه رجوع كند به او كه بدهد ، برىء الذّمّه نمىشود و اين زكات بر ذمّت او باقى است . و لازم است كه در دادن زكات نيّت قربت داشته باشد . يعنى ، آن زكات را به محض رضاى الهى دهد و رو و ريايى قصد نداشته باشد ، و منّتى بر آن مستحقّ نگذارد كه خداى عز و جلّ فرموده :  يا أَيُّهَا الَّذِينَ آمَنُوا لا تُبْطِلُوا صَدَقاتِكُمْ بِالْمَنِّ وَ الْأَذى  « 2 » . يعنى : « اى گروه مؤمنان ! باطل مكنيد تصدّقات خود را به منّت گذاشتن بر آن كسى كه صدقه به او مىدهيد ، و آزار رسانيدن به آن كس » .\r\n\r\n\r\n","description":"","footnote":"\r\n( 1 ) . اصلا كاغذ يا پارچه‌اى را گويند كه به وسيلهء آن چيزى را بپوشانند ، و كنايه است از آنچه كه ظاهر آن با باطن يكى نباشد .\r\n( 2 ) . بقره : 264 .\r\n","page_name":" 139 ","page_number":139},
  {"content":"\r\n\r\nو بعد از مراعات زكات ، مراعات فريضهء صوم است . و مراعات صوم به آن نحو است كه مسايل صوم را بداند و در روز رمضان از اشيايى كه باعث افطار مىشود اجتناب كند .\r\nو هشام بن الحكم از حضرت ابى عبد اللّه جعفر بن محمّد الصّادق عليه السّلام پرسيد كه ، « علّت روزه چيست ؟ » حضرت فرمود كه ، « خداى عز و جلّ روزه را واجب گردانيد تا به سبب روزه توانگر و درويش برابر شوند . به جهت آنكه توانگر درنمىيابد گرسنگى را ، تا آنكه رحم كند بر درويش از آن جهت كه هرگاه چيزى مىخواهد بر آن قدرت دارد . پس ، خداى خواست كه خلق خود را برابر گرداند . يعنى ، بچشاند الم گرسنگى را ، تا رقّت كند بر ضعيف و رحمت كند بر گرسنه . »\r\nو حضرت امام رضا عليه السّلام فرموده‌اند كه ، « علّت روزه شناختن گرسنگى و تشنگى است ، تا آنكه آن شخص ذليل باشد و مستكين باشد و مأجور باشد ، و از خداى عز و جلّ طالب اجر باشد و صابر باشد و دليل باشد او را بر سختيهاى آخرت ؛ و شهوتهاى او شكسته شود و واعظ او بوده باشد در اين دنيا و دليل او باشد در آخرت ، يا آنكه قدر آن سختى را بداند از اهل فقر و مسكنت در دنيا و آخرت . »\r\nو حضرت صادق عليه السّلام فرموده‌اند كه ، « هرگاه روزه گرفتى ، روزه بگيرد شنوايى تو و بينايى تو و موى تو و پوست تو . » و چيزى چند غير اين شمرد و فرمود كه ، « نبوده باشد روز روزه‌ات همچو روز افطارت . »\r\nو حضرت رسول صلّى اللّه عليه و إله به جابر بن عبد اللّه [ انصارى 
  ] « 1 » [ متوفّى به سال 78 ق . 
  ] گفت :\r\n« يا جابر ! اين ماه رمضان است . هركه روزش روزه بگيرد و قدرى از شبش به نماز برخيزد و شكم و فرج خود را [ 29 آ 
  ] عفيف دارد - يعنى ، از حرام نگاه دارد - و زبان خود را از حرام نگاه دارد ، از گناهان بيرون مىرود ، همچنانكه از آن ماه بيرون مىرود . » جابر گفت : « يا رسول اللّه ! چه نيكوست اين حديث ! » حضرت رسول صلّى اللّه عليه و إله فرمود : « چه دشوار است اين شروط ! »\r\nو حضرت صادق عليه السّلام فرمودند : « روزه نه همين از مأكول و مشروب است تنها ، هرگاه روزه گرفتيد ، زبانهاى خود را محافظت كنيد و چشمهاى خود را بپوشانيد و نزاع مكنيد و\r\n\r\n\r\n","description":"","footnote":"\r\n( 1 ) . از مر افزوده شد .\r\n","page_name":" 140 ","page_number":140},
  {"content":"\r\n\r\nحسد مبريد » . و فرمود كه ، « حضرت رسول صلّى اللّه عليه و إله زنى را شنيد كه به كنيز خود دشنام مىداد در وقتى كه روزه داشت . حضرت طعامى طلبيد و به آن زن فرمود كه ، خ بخور خ . آن زن گفت : خ من روزه دارم خ . حضرت صلّى اللّه عليه و إله فرمود : خ چگونه روزه دارى و حال آنكه كنيز خود را دشنام دادى ؟ خ پس ، بايد در حال صيام چشم و گوش و شكم و فرج را از حرام نگاه دارد ؛ و مناظره به خصومت نكند و باوقار بوده باشد و استغفار و دعاى بسيار بكند كه دعا رفع بلا مىكند و استغفار گناهان را محو مىكند ، چنان كه از حضرت امير المؤمنين عليه السّلام منقول است . و اوقات صرف عبادت و توجّه و حضور قلب كند و تصدّقات به‌جا آورد . اين است فرايض كه بعد از ايمان مراعات آنها بيشتر از ساير مثوبات « 1 » بايد كرد .\r\nو مرتبهء دوم كه واجبات غير فرايض است سهل نبايد گرفت و ترك يكى از آن واجبات را كوچك نبايد شمرد ، كه كوچك گرفتن گناه صغيره و آن را سهل و آسان شمردن كبيره است . پس ، به قدر امكان مراعات واجبات بايد كرد و در آن باب بايد كوشيد و سنن حضرت رسول صلّى اللّه عليه و إله را سهل نبايد گرفت و بىرغبت به آن نبايد بود ، بلكه اهتمام بايد داشت و چندانكه ميسّر باشد ترك نبايد كرد . خصوصا ، آنچه در باب آن تأكيد بسيار واقع شد ، و ثواب بسيار بر آن مترتّب است . مانند نوافل مرتّبه شبانروزى و صلوة جماعت كه در آن باب مبالغه بسيار است ، چنان كه از حضرت رسول صلّى اللّه عليه و إله منقول است كه ، « نيست نماز از براى كسى [ كه 
  ] « 2 » نكند نماز با مسلمانان در مسجد ، مگر به سبب علّتى و عذرى . »\r\nو حضرت رسول اللّه صلّى اللّه عليه و إله فرموده كه ، « غيبتى نيست الّا از براى كسى كه نماز در خانه خود كند و ميل به جماعت ما نداشته باشد . و هركه ميل به جماعت مسلمانان نداشته باشد ، واجب است بر مسلمانان كه غيبت او بكنند ، و ساقط مىشود در ميانه مسلمانان عدالت او ؛ و واجب است هجرت و دورى كردن از او . و هرگاه رفع كنند امر او را به امام مسلمانان ، امام او را مىترساند و حذر مىفرمايد . يعنى ، تخويف « 3 » مىكند كه چرا به نماز جماعت مسلمانان حاضر نمىشود . پس ، اگر به جماعت مسلمانان حاضر شد ، خوب ؛ و\r\n\r\n\r\n","description":"","footnote":"\r\n( 1 ) . جمع « مثوبه » به معنى پاداش نيك و جزاى كار خوب است .\r\n( 2 ) . از مر اضافه شد .\r\n( 3 ) . بيم دادن .\r\n","page_name":" 141 ","page_number":141},
  {"content":"\r\n\r\nالّا خانه را بر او مىسوزاند . »\r\nو بعد از مرتبهء سنن ، باقى مستحبّات و تطوّعات را سهل نبايد گرفت و در هروقت آنچه ممكن باشد به‌جا بايد آورد ، كه در احاديث وارد شده كه هيچ ثوابى را سهل مگيريد ، كه گاه باشد كه خداى عز و جلّ بنده را به يك آب خوردن به بهشت ببرد . و آن چنان باشد كه بسم اللّه بگويد و آب بياشامد و سيراب نشده دهن از آب بردارد و بگويد :\r\n« الحمد للّه ربّ العالمين » ، و آنگاه بسم اللّه بگويد و آب بياشامد و سيراب نشده دهن بردارد و حمد بگويد ، و مرتبهء سوم بسم اللّه گفته [ 29 ب 
  ] آب بياشامد و بعد از فراغ حمد بگويد .\r\nمجملا ، پادشاه بايد كه بعد از مراعات مرتبهء ايمان و تحصيل آن ، اهتمام در باب فرايض نمايد و بعد از فرايض ، مراعات واجبات ديگر نمايد ؛ و بعد از آن ، مراعات سنن حضرت رسول صلّى اللّه عليه و إله و بعد از آن ، از مستحبّات و تطوّعات غافل نشود و اگر گناهى از او سرزند توبه نمايد ، تا رفع آن گناه بشود . و ما در اين باب به اين مقدار اكتفا نموده ، الحال متوجّه تحقيق توبه مىشويم .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n\r\nباب چهارم در توبه و بازگشت ، و تفضّلى كه خداى عز و جلّ بر امّت حضرت خاتم الانبياء صلّى اللّه عليه و إله نموده\r\nدر قبول توبه ، مادام كه حيات باقى است .\r\nو آنكه توبه رفع گناهان مىكند ، هرچند بسيار باشند و آنكه اوّل درجهء سلوك راه حقّ توبه است و ذكر بعضى حكايات تايبان و در اين باب چند فصل است :\r\n\r\nفصل اوّل : در فضيلت توبه\r\nبدانكه ، توبه از گناه كبيره به اتّفاق علما واجب عينى فورى است . يعنى ، بر هر فرد از آحاد مسلمين هرگاه ارتكاب گناهى كبيره نمايد ، واجب است برفور بىتأخير كه از آن گناه توبه كند و به خداى عز و جلّ بازگشت نمايد . و احاديث در فضل توبه بسيار است .\r\nاز حضرت امام جعفر صادق عليه السّلام روايت صحيحه منقول است كه ، « هرگاه توبه كند بنده توبهء نصوح ، دوست مىدارد او را خداى عز و جلّ پس ، مىپوشاند بر او آن گناه را در دنيا و آخرت . »\r\nراوى گويد : « گفتم : چگونه مىپوشاند بر او گناه را ؟ » فرمود : « فراموش دو فرشتهء كاتب مىسازد آنچه نوشته‌اند بر او از گناهان ، و وحى مىفرستد به جوارح و اعضاى آن شخص كه پنهان كنيد بر او گناهان او را ، و وحى مىفرستد به بقعه‌هاى زمين كه پنهان كنيد آن چيزى را كه بر شما مىكرد از گناهان . پس ، ملاقات مىكند با خداى عز و جلّ در وقتى كه ملاقات مىكند و هيچ‌چيز گواهى نمىدهد بر او به هيچ گناهى » . تمام شد حديث .\r\nو از اينجا معلوم مىشود كمال مهربانى خداى عز و جلّ نسبت به بندهء تايب ، چه آفت گناه همين عذاب آتش دوزخ نيست ، بلكه رسوايى روز قيامت در مجمع پيغمبران و امامان و\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nفرشتگان و شهيدان و صالحان هر امّت توان گفت كه عظيمتر است ، چه در اين دنيا قباحت گناه چنان كه هست بر كسى معلوم نمىشود ، چه انواع حجابها از دانستن حقيقت چيزها چنان كه هست در اين نشأت هست كه يكى از آن حجاب غفلت و غرور است . امّا ، در آن جهان كه پرده از روى كار برافتد و حجابها برخيزد و حقيقتها روشن و نمايان شود ، قبح معصيت بسيار روشن خواهد بود ، چه بنده با چندين عجز و ناتوانى ، و خداى عز و جلّ با چنان بزرگى ، چه لطفها در حقّ او نموده و مهربانيها كرده ؛ او در عوض آنچه خدا به او عطا كرده ، آن را آلت خلاف و عصيان و نافرمانى او ساخته ، چه مقدار قبيح خواهد نمود و در نظر اهل حقّ چه رسوايى خواهد بود و او را به چه اندازه خجلت و شرمندگى خواهد بود . ليكن ، خداى عز و جلّ گناه تايب را مىپوشاند و چنان مىنمايد كه كسى را در آن روز بر آن اطّلاع حاصل نمىشود ، تا باعث خجلت و رسوايى آن گناهكار نشود . و در حديث مذكور ، توبهء نصوح مذكور [ 30 آ 
  ] شد و علما در تفسير نصوح اختلاف كرده‌اند و آنچه از احاديث اهل البيت عليهم السّلام مستفاد مىشود آن است كه توبهء نصوح آن بود كه بنده توبه كند از گناهى و ديگر به آن گناه بازگشت ننمايد .\r\nابو الصبّاح كنانى گويد : پرسيدم از حضرت صادق عليه السّلام از قول خداى عز و جلّ كه ،  يا أَيُّهَا الَّذِينَ آمَنُوا تُوبُوا إِلَى اللَّهِ تَوْبَةً نَصُوحاً  « 1 » يعنى : « اى كسانى كه ايمان آورده‌ايد توبه كنيد به جانب خداى عز و جلّ توبهء نصوح » .\r\nغرض راوى آن است كه پرسيدم كه ، « توبهء نصوح چه معنى دارد ؟ حضرت فرمود :\r\n« توبه كند بنده از گناه ، پس از آن رجعت نكند به آن گناه » .\r\nمحمّد بن الفضل گويد : « از حضرت امام موسى عليه السّلام [ همان را 
  ] پرسيدم . آن حضرت نيز چنين فرمود و فرمود كه ، دوست‌ترين بندگان به خداى عز و جلّ گناهكاران مفتون‌شدگان « 2 » بسيار و بغايت توبه‌كنندگانند » . و ابو بصير مىگويد كه ، « از حضرت صادق عليه السّلام پرسيدم اين آيه را . حضرت فرمود كه ، آن گناهى است كه هرگز عود نكند در آن . » مىگويد :\r\n« گفتم : خ كيست از ما كه هرگز عود نكند در گناه ؟ خ حضرت فرمود : خ ما ، يا محمد ! خداى عز و جلّ دوست مىدارد از بندگان خود آن كسى را كه مفتون مىشده باشد و توّاب\r\n\r\n\r\n","description":"","footnote":"\r\n( 1 ) . تحريم : 8 .\r\n( 2 ) . در فتنه‌افتادگان .\r\n","page_name":" 144 ","page_number":144},
  {"content":"\r\n\r\nباشد خ » . يعنى ، بسيار و بغايت توبه‌كننده .\r\nو در بعضى روايات هست كه خداى عز و جلّ داده است به تائبان سه خصلت كه اگر يكى از آنها داده شود به جميع اهل آسمانها و زمين ، به آن نجات خواهند يافت :\r\nيكى آنكه ، خداى عز و جلّ فرموده :  إِنَّ اللَّهَ يُحِبُّ التَّوَّابِينَ وَ يُحِبُّ الْمُتَطَهِّرِينَ  « 1 » يعنى :\r\n« خداى عز و جلّ دوست مىدارد بسيار توبه‌كنندگان را و دوست مىدارد متطهّران را » . يعنى ، جماعتى كه در طهارت سعى مىنموده باشند . حضرت فرمود كه ، « هركه خداى عز و جلّ او را دوست دارد او را عذاب نخواهد كرد . »\r\nديگر ، خداى عز و جلّ فرموده :   الَّذِينَ يَحْمِلُونَ الْعَرْشَ وَ مَنْ حَوْلَهُ يُسَبِّحُونَ بِحَمْدِ رَبِّهِمْ وَ يُؤْمِنُونَ بِهِ وَ يَسْتَغْفِرُونَ لِلَّذِينَ آمَنُوا رَبَّنا وَسِعْتَ كُلَّ شَيْءٍ رَحْمَةً وَ عِلْماً فَاغْفِرْ لِلَّذِينَ تابُوا وَ اتَّبَعُوا سَبِيلَكَ وَ قِهِمْ عَذابَ الْجَحِيمِ رَبَّنا وَ أَدْخِلْهُمْ جَنَّاتِ عَدْنٍ الَّتِي وَعَدْتَهُمْ وَ مَنْ صَلَحَ مِنْ آبائِهِمْ وَ أَزْواجِهِمْ وَ ذُرِّيَّاتِهِمْ إِنَّكَ أَنْتَ الْعَزِيزُ الْحَكِيمُ    وَ قِهِمُ السَّيِّئاتِ وَ مَنْ تَقِ السَّيِّئاتِ يَوْمَئِذٍ فَقَدْ رَحِمْتَهُ وَ ذلِكَ هُوَ الْفَوْزُ الْعَظِيمُ  « 2 » يعنى : « آن كسانى كه برمىدارند عرش را و آن كسانى كه حول عرشند تسبيح مىگويند به حمد پروردگار خود و طلب مغفرت مىكنند از جهت كسانى كه ايمان آورده‌اند . مىگويند : اى پروردگار ما ! فراخ است رحمت و علم تو همه چيز را - يعنى ، علم و رحمت تو به همه چيز رسيده - پس ، بيامرز آن كسانى را كه توبه كرده‌اند از گناه و متابعت راه تو كرده‌اند و ايشان را نگاه‌دار از عذاب جحيم . اى پروردگار ! داخل گردان ايشان را در جنّات عدنى كه وعده كرده‌اى جهت ايشان و هركه صالح باشد از پدران ايشان و ازواج ايشان و ذرّيات ايشان ، به‌درستى كه تو عزيز حكيمى ؛ و نگاه‌دار ايشان را از بديها و هركه تو نگاه‌دارى او را از بديها در آن روز ؛ پس ، به تحقيق كه رحم كردى او را ، و آن فوز عظيم است » .\r\nديگر ، خداى عز و جلّ فرموده :  وَ الَّذِينَ لا يَدْعُونَ مَعَ اللَّهِ إِلهاً آخَرَ  [ 30 ب 
  ]    وَ لا يَقْتُلُونَ النَّفْسَ الَّتِي حَرَّمَ اللَّهُ إِلَّا بِالْحَقِّ وَ لا يَزْنُونَ وَ مَنْ يَفْعَلْ ذلِكَ يَلْقَ أَثاماً يُضاعَفْ لَهُ الْعَذابُ يَوْمَ الْقِيامَةِ وَ يَخْلُدْ فِيهِ مُهاناً إِلَّا مَنْ تابَ وَ آمَنَ وَ عَمِلَ عَمَلًا صالِحاً فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ وَ كانَ اللَّهُ غَفُوراً رَحِيماً .    « 3 » يعنى : « و آن كسانى كه نمىخوانند با خدا الهى ديگر ، و نمىكشند\r\n\r\n\r\n","description":"","footnote":"\r\n( 1 ) . بقره : 222 .\r\n( 2 ) . غافر : 7 تا 9 .\r\n( 3 ) . فرقان : 67 تا 70 .\r\n","page_name":" 145 ","page_number":145},
  {"content":"\r\n\r\nنفسى را كه حرام گردانيده خداى عز و جلّ كشتن او را مگر به حقّ ؛ و زنا نمىكنند و هركه بكند آن را ، درمىيابد جزا و عقوبت گناه ، مضاعف مىشود از جهت او عذاب در روز قيامت و مخلّد مىماند در عذاب‌خوار ، الّا آن كسى كه توبه كرده باشد و ايمان آورده باشد و كار نيكو كرده باشد . پس ، ايشان را بدل مىگرداند خداى عز و جلّ سيّئات ايشان را به حسنات و خداى بغايت بخشنده و رحم‌كننده است » .\r\nو محمّد بن مسلم نقل مىكند از حضرت امام محمّد باقر عليه السّلام كه ، آن حضرت فرمود :\r\n« يا محمّد بن مسلم ! گناهان مؤمن ، هرگاه توبه كند از آن گناهان ، مغفور است از جهت او .\r\nپس ، كار كند جهت آينده بعد از توبه ؛ و مغفرت الهى و اللّه كه اين نيست ، الّا براى اهل ايمان » . گفتم : « اگر عود كند به گناه ، بعد از توبه و استغفار از گناهان و باز عود كند به توبه ؟ » فرمود : « يا محمد بن مسلم ! آيا گمان مىبرى كه بندهء مؤمن پشيمان شود بر گناه و استغفار كند از گناه و توبه كند ؛ سپس ، خداى عز و جلّ قبول نكند توبه او را » ؟ گفتم : « اين كار را چند نوبت كرد . گناه مىكند ؛ پس ، توبه مىكند و استغفار مىكند » . فرمود كه ، « هرگاه عود مىكند مؤمن به توبه و استغفار ، عود مىكند خداى عز و جلّ بر او به مغفرت . به درستى كه خداى عز و جلّ غفور رحيم است . قبول مىكند توبه را و عفو مىكند از گناهان . پس ، حذر كن از آنكه نااميدسازى مؤمنان را از رحمت خداى عز و جلّ »\r\nو حضرت امام محمد باقر عليه السّلام فرموده‌اند كه « خداى عز و جلّ فرحناكتر است به توبهء بندهء خود از مردى كه گم كرده باشد مركب سوارى خود را با توشه‌دان خود در شب تاريكى پس ، آنگاه بيابد آن را . پس ، خداى عز و جلّ فرحناكتر است به توبهء بندهء خود از آن مرد به يافتن آن راحله . « و آن حضرت فرموده كه ، « تائب از گناه مانند كسى است كه گناه نكرده ؛ و كسى كه مقيم است بر گناه و مىگويد استغفر اللّه ، از بابت مستهزىء است . » و آن حضرت فرمود كه ، « خداى عز و جلّ وحى فرستاد به حضرت داوود عليه السّلام كه ، خ برو پيش بندهء من دانيال . پس ، بگو به درستى كه تو عصيان من به‌جا آوردى . پس ، من بخشيدم تو را و عصيان كردى . پس ، بخشيدم تو را و عصيان كردى . پس بخشيدم تو را . پس ، اگر عصيان مىكنى ، در چهارم نخواهم بخشيد تو را خ . پس ، آمد حضرت داوود پيش حضرت دانيال عليه السّلام و پيغام را رسانيد . پس ، حضرت دانيال فرمود : خ يا نبى اللّه ! به تحقيق كه ابلاغ\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nنمودى و پيام رسانيدى خ . و چون وقت سحر شد برخاست حضرت دانيال . پس ، مناجات كرد با پروردگار خود ؛ گفت : خ يا رب ! به درستى كه داوود ، پيغمبر تو ، مرا از جانب تو چنين خبر داد . قسم به عزّت تو ! كه اگر تو مرا به عصمت خود نگاه ندارى ، هرآيينه عصيان تو خواهم كرد . پس ، عصيان تو خواهم كرد . پس ، عصيان تو خواهم كرد خ . [ 31 آ 
  ]\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\nفصل دوم : در مقدار زمان توبه و اندازهء توبه\r\nاز احاديث پيش معلوم شد كه هرچند بنده توبه كند از گناه ، باز توبه را شكسته به گناه رجوع كند باز توبه و بازگشت به خداى عز و جلّ كند ، توبهء او مقبول است . و وقت توبه مادامى است كه رمقى از حيات باقى باشد .\r\nبكر بن اعين روايت كرده از حضرت امام محمّد باقر يا حضرت امام جعفر صادق عليهما السّلام « كه ، آدم عليه السّلام گفت : خ يا ربّ ! مسلّط گردانيدى بر من شيطان را و جارى گردانيدى او را از من به جاى خون - يعنى ، همچنانكه خون در اعضاى من جارى است ، شيطان به من راه دارد - پس ، جهت من چيزى قرار ده خ .\r\nخداى عز و جلّ فرمود : خ يا آدم ! گردانيدم از براى تو كه هركس از ذرّيّت تو كه عزم بر سيّئه نمايد ، بر او نوشته نشود . پس ، اگر آن گناه را بكند بر او يك گناه نوشته شود ، و هركه از ايشان قصد حسنه بكند ، پس اگر نكند آن حسنه را از جهت او يك حسنه نوشته شود ، و اگر آن حسنه را بكند خداى عز و جلّ جهت او ده حسنه بنويسد خ .\r\nآدم گفت : خ يا ربّ ! زياد كن از جهت من خ . فرمود كه ، خ گردانيدم از جهت تو كه هر كس از ايشان كه گناهى بكند ، پس استغفار كند از آن گناه ، مىبخشايم از جهت او خ . آدم گفت : خ يا ربّ ! زياد كن از جهت من خ . فرمود : خ گردانيدم از جهت ايشان توبه ، و پهن و منبسط گردانيدم از جهت ايشان توبه را تا وقتى كه نفس برسد به اينجا خ . گفت : خ يا ربّ ! كافى است مرا خ . »\r\nو حضرت امام جعفر صادق عليه السّلام فرموده كه ، « حضرت رسول صلّى اللّه عليه و إله فرموده كه ، هركه توبه كند پيش از مردن به سالى ، قبول مىكند خداى عز و جلّ توبه او را . » پس ، فرمود كه ، سال بسيار است ؛ هركه توبه كند قبل از مرگ به ماهى ، توبهء او مقبول است . » آنگاه فرمود كه ، « ماه بسيار است . » آنگاه فرمود كه ، « هركه توبه كند پيش از مرگ به يك هفته ، قبول مىكند خداى عز و جلّ توبهء او را . » پس ، فرمود كه ، « يك هفته بسيار است ؛ هركه توبه كند پيش از مرگ به يك روز ، قبول مىكند خداى عز و جلّ توبه او را . » پس ، فرمود : « به درستى كه يك روز بسيار است ؛ هركه توبه كند پيش از معاينه ، توبهء او مقبول است » . و مراد از معاينه ، معاينهء مرگ است يا معاينهء احوال آن عالم كه در حين مرگ مىباشد .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nمعاوية بن وهب گويد كه ، « ما بيرون رفتيم به جانب مكّه ، و با ما پيرى بود متألّه متعبّد ؛ تمام مىكرد نماز را در راه و با او پسر برادرى بود مسلمان . پس ، بيمار شد آن پير . گفتم به پسر برادر او : خ كاشكى ، عرض كنى اين امر را - يعنى دين حقّ ، كه مذهب شيعه است - اميد آن هست كه خداى عز و جلّ خلاص گرداند او را از آن مذهب باطل خ . همه گفتند : خ او را بگذاريد كه بميرد بر آن حالى كه هست خ . پسر برادر او صبر نكرد تا آنكه گفت : خ يا عمّ ! به درستى كه مردم مرتدّ شدند بعد از رسول صلّى اللّه عليه و إله الّا گروهى اندك - يعنى ، بيعت كردند با ابو بكر ، الّا گروهى اندك ؛ بود از براى على بن ابى طالب طاعت لازم آنچه بود از جهت حضرت رسول صلّى اللّه عليه و إله و بود بعد از حضرت رسول صلّى اللّه عليه و إله حقّ و طاعت از براى آن حضرت خ .\r\nپس ، نفسى كشيد آن پيرو نعره‌اى زد و گفت : خ من برآنم خ . و نفسش بيرون آمد . پس ، ما داخل مجلس حضرت صادق عليه السّلام شديم و علىّ بن السّرى اين ماجرا را به حضرت عليه السّلام نقل نمود . [ 31 ب 
  ] حضرت فرمود كه ، خ او مردى است از اهل بهشت خ . ابن السّرى گفت : خ او هيچ‌چيز از اين دين نمىدانست و اعتقاد به اين دين نداشت ، الّا در آن ساعت خ .\r\nحضرت فرمود كه ، خ از او چه مىخواهيد ؟ و اللّه كه او داخل بهشت شد خ . »\r\nو از اينجا معلوم مىشود كه اگر كسى تمام عمر كافر باشد يا مشغول به انواع معاصى و ذنوب باشد ، و در نفس آخر اسلام آورد يا از همهء گناهان توبه كند خداى عز و جلّ او را مىآمرزد و بىحساب به بهشت مىبرد .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n\r\nفصل سوم : در بيان حدّ و معنى توبه ، و بيان بعضى اختلافات كه علما را در باب توبه شده\r\nتوبه در اصل لغت به معنى رجوع است - يعنى بازگشتن - و آن هرگاه به خداى عز و جلّ اسناد شود ، قبول توبه بندگان است و رجوع به تفضّل و احسان در حقّ ايشان و در حقّ بنده ، رجوع است از عدم طاعت و انقياد به جانب اطاعت و فرمانبردارى . و به اصطلاح شرعى و معنيى كه در قرآن و حديث مذكور مىشود حقيقت توبه پشيمانى است از گناه و فعل قبيح از آن جهت كه قبيح است به جهت اطاعت و فرمانبردارى خداى ، نه از جهت غرضى ديگر از اغراض . پس ، شرط معتبر است در توبهء پشيمانى و آنكه پشيمانى او به سبب ناخوشى و قبح آن قبيح باشد ، نه به جهت آنكه در آن عمل آزارى مىكشد ، مانند كوفت « 1 » و بيمارى يا سياست‌كننده‌اى او را عقوبت مىكند و امثال اينها ، بلكه بايد قبح فعل باعث پشيمانى باشد و اطاعت خداى عز و جلّ و قصد قربت منظور باشد .\r\nو خلاف است ميانهء علما كه آيا عزم بر آنكه ديگر هرگز معاودت به آن گناه نكند در توبه معتبر است يا شرط است يا توبه مجرّد پشيمانى است . و اين قول كه توبه مجرّد پشيمانى است حالى « 2 » از رجحانى نيست ، ليكن هرگاه باعث پشيمانى قبح فعل باشد ، بعيد است كه پشيمانى از عزم بر ترك حالى واقع تواند شد . و نيز علما را خلاف است كه آيا توبه از بعضى گناهان دون بعضى واقع مىتواند شد يا نه . به اين معنى كه كسى نعوذ باللّه مثلا خون ناحقّ ، كه گناه كبيره است ، مىكند و خوردن مال يتيم ، كه گناه كبيره است ، مىكند آيا مىشود كه او توبه كند از خون ناحقّ ، دون مال يتيم يا برعكس ؟ علما را در اين مسئله خلاف است و اقوى نزد فقير آن است كه توبه از بعضى گناهان ، دون بعضى ، توبهء شرعى است . و ايضا علما را خلاف است كه آيا وجوب توبه مخصوص گناهان كبيره است يا توبه از گناه صغيره نيز لازم است .\r\nو بر هر تقدير شكّى نيست كه توبه را مراتب و درجات است . و درجهء اوّل توبه از كفر است ، و درجهء دوم توبه از گناهان كبيره است ، و درجهء سوم توبه از مطلق گناهان است ، و\r\n\r\n\r\n","description":"","footnote":"\r\n( 1 ) . آسيب ، آزردگى .\r\n( 2 ) . اصل : « خالى » . « حالى » به معنى فى الفور است .\r\n","page_name":" 150 ","page_number":150},
  {"content":"\r\n\r\nدرجهء چهارم توبه از ترك سنن و مكروهات است ، و درجهء پنجم توبه از ترك فضايل و شرايف اخلاق نفسانيه است ، و درجهء ششم توبه از التفات و توجّه است به غير خداى عز و جلّ و نظر به چيزى كه از ياد خدا باز دارد يا شخص را متشبّه سازد به كسانى كه نظر به چيزهايى مىكنند كه ايشان را از ياد خدا بازمىدارد . و از اين عالم است آنچه وارد شده كه حضرت عيسى - على نبيّنا و عليه السّلام - روزى خشتى بالش ساخته خوابيده بود . شيطان آمد و گفت : « اى عيسى ! تو نمىگفتى كه ترك لذّات و تنعّمات دنيا كرده‌ام ؟ » آن حضرت فرمود : « مىگفتم . چه واقع شده ؟ » شيطان گفت : « خشت جهت [ 32 آ 
  ] استراحت بالين ساختن مناسب آن نيست » . آن حضرت ، همان ساعت خشت را از زير سربرداشته بينداخت . اگرچه آن استراحت حضرت مسيح را عليه السّلام از ياد حقّ غافل نمىسازد ، ليكن چون تشبّهى است به غافلان ، خشت انداختن حضرت مسيح عليه السّلام توبه بود از آن . و از اين عالم است آنچه مروى است كه حضرت رسالت پناه صلّى اللّه عليه و إله روزى بند نعلين مبارك آن حضرت را نوساخته بودند . آن حضرت را نظر بر آن افتاد ، و در نظر آن حضرت نيكو نمود . فرمود همان بند كهنه را بياريد و به اين ملحق سازيد .\r\nو در اخبار آمده كه آن حضرت آنقدر گرسنه مانده بود كه شكمش بر پشت چسبيده بود .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\nفصل چهارم : در بيان گناهان كبيره و صغيره و اختلافاتى كه علما را در اين باب هست ، و بيان آنچه حقّ است در هر مقام\r\nجماعتى از قدماى علماى شيعه به آن رفته‌اند كه گناه كبيره و صغيره نمىباشد ، بلكه هر گناهى نسبت به گناهى كه از او عظيمتر است صغيره است و نسبت به گناهى كه از او كوچكتر است كبيره . چنان كه بوسيدن زن حرام صغيره است نسبت به زنا كردن ، و كبيره است نسبت به نظر كردن به شهوت ؛ و على هذا القياس . و اين قول ضعيف است و اقوى قول باقى علماست كه مىگويند گناه بر دو قسم است : صغيره و كبيره ، و هرگاه كسى از گناه كبيره اجتناب كند ، خداى عز و جلّ گناه صغيره را مىبخشد ، چنان كه در آيهء شريفه ذكر اين معنى شده . ليكن علما را در معنى كبيره اختلاف بسيارى هست . گروهى گفته‌اند :\r\nگناه كبيره هر گناهى است كه خداى عز و جلّ وعيد عذاب بر آن كرده باشد در قرآن مجيد . و بعضى گفته‌اند : هر گناهى است كه شارع بر آن حدّى مترتّب ساخته باشد يا تصريح به وعيد نموده . و بعضى گفته‌اند : هر گناهى است كه دلالت بر آن كند كه كنندهء آن را پروايى در دين نيست . و بعضى گفته‌اند : هر گناهى است كه حرمت آن به دليل قطعى دانسته شده باشد ، نه به دليل ظنّى . و بعضى گفته‌اند : هر گناهى است كه وعيد شديدى بر او شده باشد در كتاب خدا يا سنّت حضرت رسول صلّى اللّه عليه و إله . و ابن مسعود گفته كه ، « از اوّل سورهء نساء تا آيهء  إِنْ تَجْتَنِبُوا كَبائِرَ ما تُنْهَوْنَ عَنْهُ  « 1 » [ را 
  ] بايد خواند . هرچه در اين سوره تا به اين آيه نهى از آن واقع شده ، آن كبيره است .\r\nو گروهى گفته‌اند : عدد كباير هفت است : شرك به خداى عز و جلّ و كشتن نفسى كه خداى عز و جلّ حرام گردانيده ، و نسبت زنا به زن محصنه كردن ، و مال يتيم خوردن ، و زنا كردن ، و از معركهء جهاد در وقتى كه جهاد واجب باشد گريختن ، و بر پدر و مادر عاق شدن .\r\nو بعضى گفته‌اند : گناهان كبيره نه است و بر آنچه مذكور شد ، سحر و ظلم كردن در\r\n\r\n\r\n","description":"","footnote":"\r\n( 1 ) . نساء : 31 .\r\n","page_name":" 152 ","page_number":152},
  {"content":"\r\n\r\nخانهء خدا [ را 
  ] افزوده‌اند . و بعضى ديگر ، خوردن ربا را نيز افزوده‌اند ؛ و بعضى زياده بر آن ، شرب خمر و دزدى ذكر كرده آن را از حضرت امير المؤمنين عليه السّلام نقل نموده‌اند . و بعضى از علما ، بر هفت سابق سيزده ديگر افزوده‌اند : لواط - يعنى ، اغلام - ديگر سحر ، ديگر ربا - يعنى ، سود خوردن - ديگر غيبت ، ليكن در غيبت تفصيل بسيارى هست و همه قسم آن حرام نيست ، چه جاى آنكه كبيره باشد ، بلكه بعضى اقسام آن واجب است و بعضى مستحب و تفصيل آن در كتب فقه معلوم مىشود ، ديگر يمين غموس « 1 » [ 32 ب 
  ] و آن قسمى است ناحقّ كه كسى بر سر دعوا ياد كند ، ديگر گواهى ناحقّ دادن ، ديگر شراب خوردن ، ديگر استحلال كعبه - يعنى ، حرمت كعبه مراعات نكردن و در آنجا ظلم كردن - ديگر دزدى كردن ، ديگر نكث عهد و پيمان شكستن ، ديگر تعرّب بعد از هجرت - يعنى ، بعد از آنكه شخصى از بلاد كفّار مهاجرت كند به بلاد مسلمانان ، باز به بلاد كفّار عود كند و شايد اين حكم داشته باشد آنكه از بلادى كه در آنجا احكام ايمان و مسايل دين نمىتوان دانست هرگاه كسى به بلادى آيد كه در آنجا كسب معرفت توان كرد و كسب نكرده عود كند به بلاد سابق - ديگر يأس من روح اللّه - يعنى ، نااميد بودن از رحمت و - فرج الهى - ديگر امن من مكر اللّه - يعنى ، ايمن بودن از مكر الهى .\r\nو بعضى بر آنچه مذكور شد چهارده عدد ديگر افزوده‌اند : اوّل گوشت مرده خوردن ، ديگر خون خوردن و گوشت خوك خوردن و چيزى كه به غير نام خدا ذبح كرده باشند بىاضطرار خوردن ، ديگر سحت « 2 » مانند رشوه در حكم شرعى خوردن - چنان كه عمل قضات اين زمان است - ديگر قمار ، ديگر در كيل و وزن كم كردن ، ديگر ظالمان را مدد كردن ، ديگر حقّى كه كسى طلب داشته باشد و [ او 
  ] قدرت [ پرداخت داشته 
  ] باشد و [ در آن حال 
  ] آن كس طلب كند تأخير كردن ، ديگر اسراف و تبذير كردن - و آن ، آن است كه مالى را به واسطهء غرضى سهل ضايع كند يا خرجهاى بىموقع كند كه مناسب حال آن شخص نباشد ، چون زينتها و فرشها و خورشها كه زياد باشد و باعث نقصان در احوال او يا ديگران شود - ديگر خيانت كردن ، ديگر مشغول به ملاهى چون ساز و خوانندگى و\r\n\r\n\r\n","description":"","footnote":"\r\n( 1 ) . سوگند دروغ .\r\n( 2 ) . سحت يا سحت به معناى حرام و هر كسب بد و قبيح كه موجب ننگ باشد است .\r\n","page_name":" 153 ","page_number":153},
  {"content":"\r\n\r\nامثال آن شدن .\r\nو بعضى چيزهاى ديگر نيز شمرده‌اند : مانند قيادت و آن ، آن است كه شخصى واسطهء به‌هم رسانيدن فعل حرام - مانند زنا و لواط - شود ، ديگر دياثت و آن ، آن است كه شخصى در فساد نسبت به حليله « 1 » و حرم خود پروايى نداشته باشد و غيرتى او را نباشد ، ديگر قطع رحم و آن ، آن است كه از خويشان خود مانند فرزندان و برادران و خواهران و اعمام و اخوال و امثال ايشان دورى كند و ايشان را نبيند و مهربانى نسبت به ايشان نكند و احسان و بذل مالى كه نسبت به ايشان فراخور حال و اندازهء هريك متعارف است به‌جا نياورد ، ديگر نماز فريضه را تأخير از وقت كردن عمدا تا آنكه قضا شود ، ديگر دروغ ، خصوصا دروغ بر خدا و پيغمبر و ائمه عليهم السّلام بستن و ببايد دانست كه يك دروغ و دو دروغ داخل كباير نيست ، بلكه كبيره آن است كه مداومت بر دروغ كند و دروغ بسيار مىگفته باشد چنان كه او را كذّاب گويند . ديگر ، مسلمانى را به غير حقّ زدن . ديگر ، گواهى را پنهان داشتن و ببايد دانست كه شهادتى كه اظهار آن واجب است شهادتى است كه آن شخص را بر آن مطلب گواه گرفته باشند نه مطلق . ديگر ، سعايت و تردّد به خانهء ظالمان كردن ، جهت آزار رسانيدن به مسلمانان و اگر مطلب دفع ظلم از مسلمانى باشد ثواب است .\r\nديگر ، زكات واجب بازداشتن و به مستحقّ نرسانيدن . ديگر ، حجّ واجب را از سال وجوب تأخير نمودن . ديگر ، صيغهء ظهار گفتن و آن آن است كه شخصى به زن خود مىگويد كه تو ، بر من مانند ظهر مادرى . ديگر ، محاربه كردن جهت راه بريدن و حراميگرى كردن .\r\nو قولى كه علماى ما اختيار كرده‌اند در باب كبيره ، و حقّ و صواب آن است كه گناه كبيره هر گناهى است [ 33 آ 
  ] كه در قرآن مجيد وعيد عذاب بر آن واقع شده باشد . و از حضرت صادق عليه السّلام منقول است كه از آن حضرت پرسيدند از كباير . فرمود كه ، « در كتاب على عليه السّلام هفت است :\r\nكفر به خداى عز و جلّ و كشتن نفس ، و عاق شدن بر پدر و مادر ، و سود خوردن بعد از تنبيه - يعنى ، بعد از آنكه ثابت شود و معلوم شود كه اين سود است و حرام است - و خوردن\r\n\r\n\r\n","description":"","footnote":"\r\n( 1 ) . زوجه .\r\n","page_name":" 154 ","page_number":154},
  {"content":"\r\n\r\nمال يتيم از روى ظلم ، و گريختن از معركهء جهاد ، و تعرّب بعد از هجرت - و معنى اين مذكور شد . » و اين حديث دلالت بر آن مىكند كه گناهان كبيره هفت باشد . و همچنين چند حديث ديگر هست كه از آنجا مستفاد مىشود كه گناهان كبيره هفت باشد و معنى حديث آن نيست كه گناه كبيره زياده بر هفت نيست ، بلكه همچنانكه گناه مختلف است ، بعضى كبيره و بعضى صغيره ، مراتب كباير نيز مختلف است ؛ و بعضى كباير اعظمند و بزرگترند در ميان كباير ، و آن اين هفت كبيره‌اند كه بزرگترين كبايرند . و لهذا در بعضى احاديث ديگر حضرت صادق عليه السّلام فرموده‌اند :\r\nاكبر كباير ، شرك به خداست ، و بعد از آن مأيوس بودن از روح خداست ، و بعد از آن امن از مكر خداست ، و از آن جمله عقوق والدين است ، و كشتن نفس است - كه خدا حرام گردانيده ، الّا به حقّ - و قذف محصنه ، و خوردن مال يتيم ، و فرار از معركهء جهاد ، و خوردن سود ، و سحر ، و زنا ، و يمين غموس - و معنى آن گذشت - و غلول يعنى از غنيمتى كه از كفّار گرفته شود دزدى كردن ، و منع زكات مفروضه - يعنى ، از مستحقّ بازداشتن و ندادن - و گواهى دروغ و گواهى پنهان داشتن ، و شرب خمر ، و ترك نماز عمدا يا چيزى از آنچه خداى عز و جلّ فرض گردانيده ، و نقض عهد ، و قطيعه رحم - و معنى آن گذشت . »\r\nو حضرت امام رضا عليه السّلام جهت مأمون نوشته بود كه ، « كباير كشتن نفس است و زنا و دزدى و شرب خمر و عقوق والدين و فرار از معركه جهاد و مال يتيم به ظلم خوردن و خوردن مردار و خون و گوشت خوك و آنچه به غير نام خدا ذبح كرده باشند - بىاضطرار - و خوردن سود بعد از ظهور و سحت و ميسر - يعنى قمار - و كم كردن در كيل و وزن ، و قذف محصنات و لواط و گواهى دروغ و نااميدى از روح الهى و ايمن شدن از مكر الهى و نااميد شدن از رحمت الهى ، و مددكارى ظالمان و ميل به طرف ظالمان ، و يمين غموس ، و حقّ مردم بازداشتن و ندادن - با عدم تنگى - و دروغ و تكبّر و اسراف و تبذير و خيانت ، و استخفاف به حجّ - يعنى ، حجّ را سهل گيرد و با وجود وجوب به حجّ نرود - و محاربه كردن با دوستان خداى و مشغول بودن به ملاهى - مانند ساز و خوانندگى - و شايد قصص و حكايات دروغ نيز از اين نوع باشد و اصرار بر گناهان .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nاين است در عدد كباير ، آنچه به نظر رسيده در احاديث و كلام علما . و بعضى چيزهاى ديگر از قرآن و حديث مستفاد مىشود ، مانند تكذيب راست - يعنى ، شخصى سخن راستى گفته باشد و كسى او را تكذيب كند و گويد دروغ است - و استماع غنا و حيف در وصيّت - يعنى ، هرگاه كسى وصيّتى كند موافق حقّ و عدل و احسان وصيت ننمايد و حيف و ميل به‌جا آورد - و اصرار بر گناه نيز حكم كبيره دارد ، و آن ، آن است كه مداومت بر نوع گناه نمايد يا گناه بسيار مىكرده باشد ، هرچند صغيره باشد ، چنان كه گناهى صغيره را اكثر اوقات بكند يا اكثر اوقات ملازم گناهان باشد ، هرچند آن گناهان صغيره باشند .\r\nو در حديث وارد است كه ، « لا صغيرة مع الاصرار [ 33 ب 
  ] و لا كبيرة مع الاستغفار » . « 1 » يعنى : « گناه صغيره نيست با اصرار ، بلكه به اصرار گناه كبيره مىشود و با استغفار و توبه كبيره نيست » . يعنى ، حكم آن زايل مىشود و اثر آن گناه بر طرف مىشود ، و اصرار بر گناه آن است كه بر آن گناه مقيم باشد و بسيار كند . و بعضى از علما در حكم اصرار گرفته‌اند آن را كه كسى گناهى كند و بعد از فارغ شدن عزيمت آن داشته باشد كه باز آن گناه را بكند .\r\n\r\n\r\n","description":"","footnote":"\r\n( 1 ) . بحار الانوار ، ج 8 ، ص 351 .\r\n","page_name":" 156 ","page_number":156},
  {"content":"\r\n\r\n\r\nفصل پنجم : در تفسير بعضى آيات كه متعلّق است به توبه\r\nبعضى از علما گفته‌اند كه ، در قرآن مجيد ذكر توبه در قرب صد و پنجاه آيه مذكور شده . و چون تفصيل و بيان جميع آيات موجب تطويل بسيار مىشود ، ما در اين مقام بر تفسير يك آيه اكتفا نموديم :\r\nقال اللّه تعالى :   وَ الَّذِينَ إِذا فَعَلُوا فاحِشَةً أَوْ ظَلَمُوا أَنْفُسَهُمْ ذَكَرُوا اللَّهَ فَاسْتَغْفَرُوا لِذُنُوبِهِمْ وَ مَنْ يَغْفِرُ الذُّنُوبَ إِلَّا اللَّهُ وَ لَمْ يُصِرُّوا عَلى ما فَعَلُوا وَ هُمْ يَعْلَمُونَ ، أُولئِكَ جَزاؤُهُمْ مَغْفِرَةٌ مِنْ رَبِّهِمْ وَ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها وَ نِعْمَ أَجْرُ الْعامِلِينَ   « 1 » .\r\nيعنى : « آن كسانى كه هرگاه بكنند فاحشه‌اى - يعنى ، فعل زشت ، و اصل فحش پاى از حدّ بيرون نهادن است و از سدى و جابر منقول است كه مراد زناست - يا ظلم كنند بر نفسهاى خود - يعنى ، مرتكب معاصى شوند - به ياد آورند خداى عز و جلّ را و استغفار كنند از گناهان خود . »\r\nبعضى گفته‌اند مراد از ياد خدا كردن آن است كه ياد عرض اكبر كنند - يعنى ، روزى كه ايشان و گناهان ايشان بر خداى عز و جلّ عرض مىشود به ياد آورند . و بعضى گفته‌اند مراد آن است كه در خويشتن ياد آرند كه خداى تعالى ايشان را از آن بخواهد پرسيدن ؛ پشيمان شوند و به استغفار مشغول شوند . و بعضى گفته‌اند مراد آن است كه ذكر خداى تعالى به زبان كنند ، به تسبيح و تهليل « 2 » و استغفار ، و طلب مغفرت كنند از خداى عز و جلّ و از او طلب آمرزش كنند . و در خبر آمده كه حضرت رسول صلّى اللّه عليه و إله فرمود : « ما اصرّ من استغفر و لو عاد فى اليوم سبعين مرّة » « 3 » . يعنى : « اصرار بر گناه نكرده كسى كه استغفار و توبه كند ، و اگر چه در روزى هفتاد نوبت عود كند » . و در خبر آمده كه ، « طوبى لمن وجد فى صحيفته تحت كلّ ذنب استغفر اللّه » يعنى : « خوش آن را كه يافته شود در صحيفهء اعمال او در زير [ هر 
  ] گناهى استغفر اللّه » . و در خبر است كه حضرت امام محمّد باقر عليه السّلام فرمود كه ، « هركه او بگويد : خ استغفر اللّه الّذى لا إله الّا هو الحىّ القيّوم و اتوب اليه خ عقب هر\r\n\r\n\r\n","description":"","footnote":"\r\n( 1 ) . آل عمران : 135 و 136 .\r\n( 2 ) . تسبيح كردن ، لا إله الّا اللّه گفتن .\r\n( 3 ) . بحار الانوار ، ج 93 ، ص 282 .\r\n","page_name":" 157 ","page_number":157},
  {"content":"\r\n\r\nنمازى بامداد ، خداى عز و جلّ جهت او هفتصد كبيره ببخشد . » آنگاه فرمود : « خيرى نباشد در كسى كه روزى هفتصد كبيره بيشتر كند » . و از حضرت صادق عليه السّلام روايت است كه او فرمود : « هركه او صد بار استغفار كند در وقت خواب ، همه شب گناه از او مىريزد تا به روز آورد » . و از حضرت رسول صلّى اللّه عليه و إله منقول است كه ، « خداى تعالى بيامرزد گناهان را ، الّا آن را كه نخواهد كه بيامرزدش . » يكى گفت : « يا رسول اللّه ! كه باشد كه نخواهد كه بيامرزدش ؟ » فرمود : « آن‌كس كه استغفار نكند » .\r\n« و من يغفر الذّنوب الّا اللّه » كه مىبخشايد و مىآمرزد گناهان را ، الّا خداى عز و جلّ « و لم يصرّوا » يعنى : « اصرار مكنند و مقام نكنند بر گناه » . و مراد به استغفار در اين آيه ، نه آن است كه به زبان گويد : استغفر اللّه . بلكه مراد آن است كه به دل پشيمان شود از كردن [ 34 آ 
  ] گناه يا پشيمانى با عزيمت بر نكردن آن گناه . و در حديث است كه مصرّ بر گناه كه به زبان استغفار مىكرده باشد ، مانند مستهزىء است . « و هم يعلمون » يعنى : « ايشان دانند كه آنچه مىكنند معصيت است » . و بعضى گفته‌اند مراد آن است كه ايشان دانند كه خداى عز و جلّ به توبه گناهان ايشان را مىبخشد يا دانند كه گناه كرده‌اند يا دانند كه ايشان را خدايى هست كه گناه ايشان را مىآمرزد . و از حضرت رسول صلّى اللّه عليه و إله منقول است كه ، « هر كه گناهى بكند و داند كه او را پروردگارى هست كه گناهان مىبخشد او را بيامرزد و اگر چه استغفار نكند . » و از آن حضرت منقول است كه ، « خداى عز و جلّ فرموده كه ، هركه داند كه من قادرم بر آنكه گناه او بيامرزم ، بيامرزم او را و باك ندارم . »\r\nعتبة بن عمر گفته كه ، « در بعضى كتابهاى خدايى هست كه ، اى فرزند آدم ! مادام كه مرا خوانى و به من اميد دارى من گناهت بيامرزم ، به آنكه از تو در وجود درآمده است و باكى ندارم . »\r\n گناه مانع ايجاد ما نشد اوّل * چگونه مانع غفران شود در آخر كار \r\nدر خبر است كه در بنى اسرائيل شخصى خلاف توبه كرد . از روى اعتذار به روى درآمده ، سر بر زمين نهاد و گفت : « بار خدايا ! من منم و تو تويى . من آنم كه بر سر گناه شوم و تو آنى كه بر سر آمرزش » . هاتفى آواز داد كه ، همچنين است كه گفتى . سر بردار\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nكه آمرزيده شدى .\r\n« اولئك جزاؤهم » ايشان آنانند كه جزا و پاداشت عمل ايشان آمرزش باشد . يعنى ، آنان كه بر اين صفتند ، كه در اين آيه و در آيات پيش گذشت ، از ايشان است آمرزش ، و بهشتانى كه در زير درختان آن جويها مىگذرد در آنجا مخلّد خواهند بود ، و نيك مزدى است جهت عمل‌كنندگان بهشت .\r\nدر خبر است كه خداى عز و جلّ وحى فرستاد به حضرت موسى عليه السّلام كه ، « يا موسى ! چه بيشرم باشد آن‌كس كه او طمع كند در بهشت بىعمل . يا موسى ! چگونه سخاوت كنم به رحمتم ، بر آنكه بخل كند به طاعت خود . »\r\nبعضى گفته‌اند چون اين آيه نازل شد ، ابليس بگريست . آنگاه ، گفت : « به عزّت تو ! كه تا توانم اغرا « 1 » و اغوا كنم ايشان را » . حق تعالى فرمود : « به عزّت و جلال من ! كه ايشان را بيامرزم ، مادام كه استغفار مىكنند » . و بعضى گفته‌اند سبب نزول اين آيه آن بود كه جماعتى از صحابه گفتند : « يا رسول اللّه ! همانا بنى اسرائيل از ما گراميتر بودند بر خداى عز و جلّ » . فرمود : « چرا ؟ » گفتند : « براى آنكه چون گناهى كردندى ، در سراى ايشان نوشته‌اى پيدا شدى كه بر خويشتن عقوبتى بكنيد ؛ از گوش بريدن يا بينى بريدن يا امثال آن ، تا كفّارهء گناهان باشد . ايشان آن بكردندى و واثق شدندى به كفّارهء گناه » . خداى تعالى اين آيه فرستاد و گفت : « شما گراميتريد بر من كه شما را اين نفرمودم . به كفّارهء گناه از شما به توبه و استغفار راضى شدم » .\r\nو بعضى گفته‌اند در [ بارهء 
  ] نبهان تمّار نازل شد كه مردى خرمافروش بود . زنى به دكّان او رفت كه خرما خرد . زن را جمالى بود . گفت : « اى فلان [ ه 
  ] « 2 » مرا خرماى به از اين هست در خانه . اگر خواهى تا به خانه رويم و از آن خرما بدهم » . زن با او به خانه رفت . چون او را خرما داد ، او را دربرگرفت و بوسه كرد . زن گفت : « اتقّ اللّه ، از خداى بترس » . مرد در حال پشيمان شد و دست از او بداشت و نزديك حضرت رسول صلّى اللّه عليه و إله آمد و گفت : « يا رسول اللّه ! [ 34 ب 
  ] خويشتن را هلاك ساختم » . و قصّه با حضرت رسول صلّى اللّه عليه و إله بگفت ، و گفت : « يا رسول اللّه ! آنچه من سزاوار آنم با من بكن » . جبرئيل عليه السّلام آمد و اين آيه آورد .\r\n\r\n\r\n","description":"","footnote":"\r\n( 1 ) . برانگيختن ، وادار كردن .\r\n( 2 ) . از مر اضافه شد .\r\n","page_name":" 159 ","page_number":159},
  {"content":"\r\n\r\n\r\nفصل ششم : در نقل بعضى حكايات تائبان\r\n\r\nحكايت [ اوّل 
  ]\r\nاز ثعلبهء انصارى رحمه اللّه نقل كرده‌اند كه ، هرگاه حضرت رسالت پناه صلّى اللّه عليه و إله عزيمت غزوى فرمودى ، ميان دو تن از صحابه عقد اخوّت بستى تا يكى روى به غزا آورده ، آن ديگرى مانده انتظام مهام ضروريّه او را در عهدهء خود گرفتى .\r\nدر غزو تبوك « 1 » حضرت رسول صلّى اللّه عليه و إله ميان سعيد بن عبد الرحمن و ثعلبهء انصارى عقد اخوّت بسته بود و سعيد در ملازمت حضرت رسالت پناهى صلّى اللّه عليه و إله عازم جهاد شده ؛ ثعلبه تهيّهء اسباب معيشت اهل و عيال وى را به خود گرفته هر روز بيامدى و آب و هيزم و ساير ما يحتاج خانه سعيد مهيّا كردى .\r\nروزى بدان منزل آمد ، و زن سعيد كه سعادت ازلى او را در حجلهء عصمت پرورش داده بود از پس پرده جهت مهمّى با وى سخن مىگفت . ابليس در دكان وسوسه بگشاد و متاع غرور و فريب را در نظر ثعلبه جلوه داد كه ، مدّتى است كه از پس حجاب سخنى مىشنوى ؛ آخر نظرى كن تا ببينى كه در پس پرده چيست و گويندهء اين سخن كيست .\r\nثعلبه به مكر شيطان مغرور شده ، نگاه كرد . زنى ديد در آن خانه ، با جمال تمام . ثعلبه از مشاهدهء حسن و جمال او بىقرار و پريشان روزگار شده ، پردهء آزرم از پيش برداشته ، به پس پرده درآمد و خواست كه چنگ مراد در دامن آرزو زند . زن گفت : « اى ثعلبه ! روا باشد كه سدّ حرمت برادر غازى « 2 » خود مىكنى ؟ او در راه خدا به غزا مشغول و تو اينجا قصد حرم او مىكنى ؟ »\r\nسخن آن عفيفه تيرى بود كه از كمان قضا به هدف سينهء ثعلبه آمد . نعره‌اى زد و از خانه بيرون دويد و روى به صحرا نهاد و در پاى كوهى بر خاك افتاده ، چون مرغ\r\n\r\n\r\n","description":"","footnote":"\r\n( 1 ) . پيامبر اسلام صلّى اللّه عليه و إله از طريق افرادى كه به شام رفت و آمد مىكردند اطّلاعاتى مبنى بر آمادگى سپاه روم به فرماندهى هرقل ( هراكليوس ) براى حمله به مقرّ حكومت اسلامى دريافت داشتند ، لذا دستور بسيج عمومى صادر كردند . لشكركشى سنگين و پرزحمت حضرت رسول در سال نهم هجرى كه با كارشكنى منافقان همراه بود به نبرد ختم نشد ، چون سپاه روم مصلحت نديد در رزمگاه حاضر شود . رك : مغازى واقدى ، ج 3 ، صص 989 تا 1025 .\r\n( 2 ) . مجاهد در راه خدا .\r\n","page_name":" 160 ","page_number":160},
  {"content":"\r\n\r\nنيم بسمل « 1 » تپيدن آغاز نهاد و شروع در بىصبرى و بىقرارى نموده ، شبها تا روز فرياد مىزد كه ، « الهى ! انا انا و انت انت . تو معروفى به آمرزگارى و من موصوفم به گناهكارى .\r\nتويى واهب عطيّات و منم مرتكب خطيئات . » چندان در كوهستان به سر مىبرد كه موكب جلالت حضرت رسالت پناهى صلّى اللّه عليه و إله به مدينه رسيد . برادران به استقبال مسافران رفته ، هريك از برادر خود استفسار احوال سفر و استخبار اوضاع حضر مىنمودند .\r\nسعيد چندانكه انتظار ثعلبه كشيد نه از او اثرى ديد و نه از مهم او خبرى شنيد . دلش بسته بند تأمّل شده چون به خانه آمد ، اوّل بار از عيال كيفيّت حال ثعلبه سؤال كرد . زن صورت ماجرا باز نمود و گفت : « حالا ثعلبه در كوه قرين صدگونه غم و اندوه است و فريادكنان و نعره‌زنان به‌سر مىبرد » . سعيد گريان گريان به طلب وى بيرون آمد و هرجايى تفحّص مىنمود ، تا آخر ثعلبه را يافت ؛ در پس سنگى نشسته و دست حسرت بر سر زده به آواز بلند مىگفت : « و اندامتاه ! و اخجلتاه ! واى از شرمسارى و ندامت ! فرياد از حسرت و رسوايى روز قيامت ! »\r\nسعيد بيامد و او را در كنار گرفت و دلدارى داد و گفت : « اى برادر ! برخيز تا روى به دار الشفاى نبوّت آريم . شايد اين درد را دوايى و اين رنج را شفايى پديد آيد » .\r\nثعلبه گفت : « اگر [ از 
  ] آمدن [ 35 آ 
  ] ناچار است دستهاى من بربند و رسنى « 2 » در گردن من افكن ، و چون بندگان گريزپاى به خدمت حضرت بر » . سعيد دستهاى وى بربسته و طنابى در گردنش افكنده ، به مدينه درآورد . ثعلبه را دخترى بود ، حمصانه نام .\r\nخبر آمدن پدر شنود . دوان‌دوان بيامد و چون پدر را بدان منوال ديد ، گريان شد و گفت :\r\n« اى پدر ! اين چه صورت است كه مشاهده مىكنم ؟ » ثعلبه گفت : « اى نور ديده ! اين حالت گناهكاران است در دنيا ، تا خجالت ايشان چگونه باشد در آخرت » . گذر ايشان به خانهء يكى از صحابه افتاد . از منزل بيرون آمده ، چون بر ماجرا اطّلاع يافت ، ثعلبه را از پيش خود براند و گفت : « به انديشه آن خيانت كه كرده‌اى بيم آن هست كه به عذاب الهى گرفتار گردى . برو تا شآمت « 3 » عاقبت تو به من نرسد » . و همچنين بر هريك از صحابه كه\r\n\r\n\r\n","description":"","footnote":"\r\n( 1 ) . حيوانى كه تازه ذبح شده و در حال جان دادن باشد و بسمل كردن به معنى ذبح كردن است .\r\n( 2 ) . ريسمان .\r\n( 3 ) . بديمنى ، شومى .\r\n","page_name":" 161 ","page_number":161},
  {"content":"\r\n\r\nمىگذشت او را تخويف مىكردند و از خود مىراندند ، تا به خدمت حضرت امير المؤمنين على بن ابى طالب عليه السّلام آمدند . حضرت فرمود كه ، « اى ثعلبه ! ندانسته‌اى كه غيرت حقّ - سبحانه و تعالى - بر غازيان و مجاهدان از همه‌كس بيشتر است . اگر اين مهمّ تدارك پذيرد ، جز به‌وسيلهء حضرت رسالت پناه صلّى اللّه عليه و إله نتواند بود . » ثعلبه بيامد و بر در حجرهء رسول صلّى اللّه عليه و إله ايستاده آواز داد كه ، « المذنب المذنب . » حضرت رسالت [ پناه 
  ] صلّى اللّه عليه و إله شرف اجازت ارزانى داشت و پرسيد كه ، « اى ثعلبه ! اين چه حال است ؟ » ثعلبه مضمون واقعه به عرض رسانيد . حضرت فرمود كه ، « بزرگ گناهى كرده‌اى و عظيم خطايى از تو صادر شده . از پيش من برو و ملازم درگاه اللّه باش ، تا چه فرمايد . »\r\nثعلبه بيرون آمد و روى به صحرا نهاد . دخترش ، پيش راه گرفت كه ، « اى پدر ! دل و جانم بر تو مىسوزد و مىخواست كه ملازمت تو اختيار كنم ، امّا چون حضرت پيغمبر تو را از پيش خود راند ، محال است كه من ديگر به تو پيوندم . » ثعلبه خروش درگرفته به كوهستان درآمد و مىناليد و در زمين مىغلتيد و مىگفت : « خدايا ! همه‌كس از پيش خودم براندند و دست نااميدى بر من افشاندند . اى مونس بيكسان ! اگر تو دست نگيرى ، كه دست گيرد و اگر تو عذر درنپذيرى ، كه درپذيرد ؟ » چند روزى در اين سوز و گداز به سر برد و شبى چند به گريه و نياز به پايان آورد . عاقبت ، مبشّر عنايت الهى در رسيد و نماز عصرى بود كه آيه ، كه در فصل سابق مذكور شد ، جبرئيل فرود آورده ، فرمود : « يا رسول اللّه ! دوست مىگويد : چرا بندگان ما را مىرانى ؟ درخواه تا بيامرزم » . حضرت رسول صلّى اللّه عليه و إله على مرتضى را عليه السّلام با سلمان فارسى به طلب ثعلبه فرستاد ، و شبانى ايشان را نشان داد كه شخصى شب به اين وادى مىآيد و در زير اين درخت مىنالد . ايشان صبر كردند تا نماز شام درآمد . ثعلبه بيامد و در زير آن درخت سجّادهء نياز بگسترانيد و مناجات دلسوز آغاز نهاده كه ، « الهى ! از همهء درها محرومم و از همه‌كس به سمت نامرادى موسوم . تو نيز اگر برانى رو به كه آرم و چارهء كار خود از كجا چشم دارم . »\r\nحضرت مرتضى على عليه السّلام گريان شد و ثعلبه نيز غريوان « 1 » گشت . پيش آمده ، گفتند :\r\n« البشارة البشارة ! اى ثعلبه ! مژده باد كه حق - سبحانه جلّ جلاله - تو را بيامرزيد و\r\n\r\n\r\n","description":"","footnote":"\r\n( 1 ) . فريادكنان ، خروشان .\r\n","page_name":" 162 ","page_number":162},
  {"content":"\r\n\r\nپيغمبر صلّى اللّه عليه و إله تو را مىطلبد . » و آيهء نازل شده بر وى خواندند . ثعلبه با ايشان به مدينه آمد و حضرت [ 35 ب 
  ] رسول صلّى اللّه عليه و إله در مسجد نماز خفتن « 1 » مىگزارد . ايشان نيز اقتدا نموده ، به نماز مشغول شدند . سيّد عالم صلّى اللّه عليه و إله بعد از فاتحه ، سوره تكاثر آغاز فرمود . در آيهء اوّل ، ثعلبه نعره زد ؛ و در دوم خروشى عظيم درگرفت ؛ چون آيهء سوم استماع نمود كه ،  « كَلَّا سَوْفَ تَعْلَمُونَ »  « 2 » از پاى درافتاد .\r\nرسول صلّى اللّه عليه و إله بعد از اداى نماز بفرمود تا آب بر روى ثعلبه زدند ؛ او را دريافتند جان داده و مرغ روح شريفش از حبس قفس بدن به روضهء علّيّين پرواز نموده . حضرت رسول صلّى اللّه عليه و إله با جملهء اصحاب گريان شدند و غريو از ميانهء جمع برخاست . حمصانه را خبر شد ؛ بيامد و در پايان پاى پدر ايستاده آغاز گريه كرد و گفت : « يا رسول اللّه ! مدّتى بود كه روى پدر نديدم و در بند خشنودى تو بودم . گفتم چون دل مبارك شما از وى خشنود گردد ، آنگاه چشم بر روى وى اندازم . اين زمان كه اين دولت روى نمود ، او روى در حجاب فنا كشيد » .\r\nحضرت گريان شده ، او را تسلّى داد . و كار ثعلبه ساختند و حضرت صلّى اللّه عليه و إله در تشييع جنازهء ثعلبه به سر انگشتان راه مىرفت . يكى پرسيد از سبب آن . حضرت صلّى اللّه عليه و إله فرمود كه ، « از بسيارى فرشتگان كه به نماز جنازهء او تقرّب نموده‌اند ، تمام قدم خود را به زمين جاى نمىيابم . »\r\n\r\nحكايت [ دوم 
  ] در ذكر توبه حضرت آدم ابو البشر عليه السّلام\r\nآورده‌اند كه چون آدم و حوّا ، به موجب [ آيهء 
  ] كريمهء  يا آدَمُ اسْكُنْ أَنْتَ وَ زَوْجُكَ الْجَنَّةَ  « 3 » يعنى : « اى آدم ! ساكن باش تو و جفتت در بهشت » در فضاى جنان و ساحت روح و ريحان قرار يافتند و مجموع نعمتهاى بهشت ، غير از ميوهء يك درخت معيّن ، بر ايشان حلال شد ، چنان كه حضرت بارى - جلّ جلاله - مىفرمايد :  وَ كُلا مِنْها رَغَداً حَيْثُ \r\n\r\n\r\n","description":"","footnote":"\r\n( 1 ) . نمازى كه به شب خوانند پيش از خفتن ، نماز عشاء .\r\n( 2 ) . تكاثر : 3 .\r\n( 3 ) . اعراف : 19 و بقره : 35 .\r\n","page_name":" 163 ","page_number":163},
  {"content":"\r\n\r\n شِئْتُما وَ لا تَقْرَبا هذِهِ الشَّجَرَةَ فَتَكُونا مِنَ الظَّالِمِينَ  « 1 » . يعنى : « بخوريد از بهشت - يعنى ، از ميوه‌هاى بهشت - از هرجا كه خواهيد و نزديك مگرديد اين درخت را . » يعنى ، درخت گندم به قول مشهور و بعضى گفته‌اند درخت انگور و بعضى گفته‌اند درخت انجير و بعضى گفته‌اند درخت كافور . در تكمله گويد : درخت گندم از همهء اشجار بهشتى زيباتر مىنمود و هر مزه كه ميوه‌هاى بهشت داشتندى ، در آن موجود بود ، هرجا كه آدم و حوّا مىنشستند ، فى الحال در نظر ايشان آن درخت سبز مىشد . ايشان روى به طرفى ديگر مىكردند و آنجا نيز از زمين مىرست .\r\n « فَتَكُونا مِنَ الظَّالِمِينَ . »  يعنى ، هرگاه از آن ميوه تناول كنيد ، خواهيد بود از ستمكاران بر نفسهاى خود يا نقصان رسانندگان به بهره‌هاى خود از راحت و نعمت .\r\nالقصّه ، آدم و حوّا در رياض بهشت آرام گرفتند . در آن وقت ، شيطان از داخل شدن بهشت ممنوع بود و به سبب آنكه دورى و مهجورى ابليس از ساحت قرب بنابر آن بود كه از سجدهء آدم عليه السّلام ابا نموده بود ، عداوت حضرت آدم در باطن او متمكّن بود و مىخواست كه به هر حيله كه باشد حضرت آدم را از بهشت دور سازد و سنگ تفرقه در جمعيّت آدم و حوّا اندازد ؛ و چون پيشتر خزانه‌دارى بهشت تعلّق به او مىداشت ، و اهل بهشت او را مىشناختند گاه‌گاهى بر حوالى بهشت مىگذشتى و از آشنايان حال آدم مىپرسيدى ، تا خبر يافت كه آدم از خوردن گندم ممنوع شد . ابليس را سررشتهء حيلتى به دست آمد و به قول مشهور با مار و طاووس ، به حكم محبّتى قديم كه با ايشان داشت ، مشاورت [ 36 آ 
  ] كرده ، در دخول بهشت از ايشان مدد خواست ؛ و مار او را در دهان گرفته ، به بهشت داخل ساخت ، بر وجهى كه خازنان بهشت مطّلع نشدند . و مار از جملهء فرشتگان بود و پرها و پايها داشت و از جمله خازنان بهشت بود . و چون ابليس شقىّ داخل بهشت شد ، گرد آدم مىگشت و وسوسه را بهانه مىجست ، تا وقتى كه حضرت آدم بر تخت دولت نشسته بود و حوران و غلمان بر دور وى كمر خدمت بسته بودند ، انواع بهجت و حضور حاصل بود و ناز و نعيم بهشتى متواصل ؛ ناگاه بر زبان حضرت آدم عليه السّلام گذشت كه ، « چه خوش جايى است اين بهشت اگر مخلّد بودى و آفت زوال از\r\n\r\n\r\n","description":"","footnote":"\r\n( 1 ) . بقره : 35 .\r\n","page_name":" 164 ","page_number":164},
  {"content":"\r\n\r\nساكنانش دور بودى ! »\r\nابليس اين سخن غنيمت دانسته به شكلى مجهول به سر راه حضرت آدم آمد و در زير درختى گريه‌كنان و نوحه‌كنان و فريادزنان بايستاد . حضرت آدم عليه السّلام را نظر بر او افتاد .\r\nپرسيد كه ، « چه كسى و نوحه چرا مىكنى ؟ » گفت : « از جملهء كرّوبيانم - يعنى ، مقرّبان درگاه - و بر حال زوال دولت شما نوحه مىكنم ، كه تا چشم باز كنيد فرّاش قضا بساط دولت شما درهم نورديده ؛ و كار كن تقدير بناى كامكارى شما درهم افكنده ، ملك شما به زوال رسيده و دولت شما به ديگرى انتقال يافته » . حضرت آدم عليه السّلام از اين كلمات وحشت‌انگيز به فكر افتاد . ابليس چون ديد كه تلبيس او تأثيرى كرد ، به طريق نصيحت گفت :  هَلْ أَدُلُّكَ عَلى شَجَرَةِ الْخُلْدِ  « 1 » چون مىبينى كه تو را بر درخت جاويدى دلالت كنم ؟ كه چون از ميوهء آن تناول نمايى ، جاودان در اين منزل دلگشاى و مسكن راحت افزاى بمانى . آنگاه ، آدم و حوّا را اشارت به آن درخت منهيّه كرده ، ايشان ابا نمودند و گفتند : « ما را از تناول اين نهى شده » .\r\nابليس قسم ياد نمود كه ، من شما را از ناصحانم و اين درخت آن درخت منهى نيست .\r\nو حوّا مايل به جانب ابليس شده ، فى الجمله مدد او مىكرد . و حضرت آدم عليه السّلام و حوّا از آن تناول نمودند . و ببايد دانست كه انبيا از جميع گناهان كبيره و صغيره معصومند و نهى خداى عز و جلّ از آن شجره بر سبيل تحريم نبود - يعنى ، آنكه حرام ساخته باشد خوردن ميوه آن را - بلكه بر سبيل اولويّت بود ، مانند نهى از مكروهات .\r\nالقصّه ، بعد از خوردن آن دانه‌ها ، فى الحال تاج كرامت از فرق عزّت ايشان درافتاد و حلل « 2 » و حلى « 3 » بهشت از بدن ايشان بريخت ، برهنه مانده و به حال خود فرونگريستند . به جانب هر درخت كه مىشتافتند از ايشان دور مىشد و از هيچ‌يك برگ نوايى نمىيافتند .\r\nآدم از خجالت برهنگى به هرطرف گريزان مىرفت ، ناگاه خطاب در رسيد كه ، « از ما مىگريزى ؟ » آدم عليه السّلام در جواب گفت : « بل حياء منك يا ربّ ! » گريختن از حضرت تو كسى را ممكن نيست ، ليكن خجالت و پشيمانى موجب تفرقه و پريشانى است . عاقبت به\r\n\r\n\r\n","description":"","footnote":"\r\n( 1 ) . طه : 120 .\r\n( 2 ) . جمع « حلّه » به معنى پوشاكى كه تمام بدن را بپوشاند .\r\n( 3 ) . جمع « حيله » به معنى زيور و آرايش و زينتها .\r\n","page_name":" 165 ","page_number":165},
  {"content":"\r\n\r\nبرگ انجير ستر عورت نمود . فرمان رسيد كه ، « از بهشت نازل شويد . آدم دست حوّا گرفته از بهشت بيرون آمدند . جبرئيل عليه السّلام گفت : « دست از حوّا بدار كه هريك را به جاى ديگر مىبايد رفت » . آدم دست حوّا بگذاشت و هريك روى به طرفى نهادند .\r\nآدم مىگريست كه ، « واغربتاه ! » حوّا فرياد مىكرد كه ، « وافرقتاه ! » فرشتگان مىنگريستند و بر حال ايشان مىگريستند . حضرت آدم به كوه سرانديب « 1 » [ 36 ب 
  ] افتاد . خداى عز و جلّ فرمود :  بَعْضُكُمْ لِبَعْضٍ عَدُوٌّ  « 2 » يعنى : « بعضى از شما مر بعضى را دشمن باشد » . مراد دشمنى آدم و ابليس است يا دشمنى بعضى آدميان با بعضى .\r\n وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ  « 3 » يعنى : « از براى شماست قرارگاه و تمتّع در زمين ، تا وقتى كه هنگام رسيدن اجلها باشد تا روز قيامت » . آورده‌اند كه چون آدم از معارج قدس به دنيا آمد ، ياد آنجا مىكرد و مىگريست . از ابن عبّاس منقول است كه ، هرگاه آدم ياد بهشت مىكرد بيهوش مىشد .\r\n فَتَلَقَّى آدَمُ مِنْ رَبِّهِ كَلِماتٍ فَتابَ عَلَيْهِ  « 4 » پس ، فراگرفت آدم از جانب پروردگار خود سخنى چند . يعنى ، سخنى چند گفت و توبه كرد . خداى عز و جلّ توبهء او را قبول كرد و آن كلمات بعضى گفته‌اند كه اين بود كه  رَبَّنا ظَلَمْنا أَنْفُسَنا  « 5 » تا آخر آيه . و بعضى كلمات ديگر گفته‌اند و بعضى گفته‌اند توبه حضرت آدم به سه چيز [ مرتبهء 
  ] « 6 » قبول يافت : حيا و گريه و دعا . امّا حيا ، به مرتبه‌اى بر وى غالب بود كه بعضى گفته‌اند كه حضرت آدم عليه السّلام سيصد سال سر بالا نكرد و به آسمان ننگريست از خجلت و شرمندگى گناه . و گريهء وى به مرتبه‌اى بود كه در اخبار آمده كه ، اگر جمع كنند گريهء تمام اهل دنيا را و نسبت دهند به گريهء حضرت داوود عليه السّلام گريهء وى بيشتر باشد . و اگر گريهء اهل عالم و گريهء حضرت داوود عليه السّلام را نسبت دهند به گريهء حضرت نوح عليه السّلام گريهء حضرت نوح عليه السّلام بيشتر باشد . و\r\n\r\n\r\n","description":"","footnote":"\r\n( 1 ) . بنا به نقل ياقوت جزيرهء بزرگى است در درياى هركند ، كه كوهى كه حضرت آدم بر آن فرود آمده رهون ناميده مىشده و در آن واقع بوده است ( معجم البلدان ، ج 3 ، ص 215 و 216 ) ؛ ياقوت در جاى ديگر سرانديب را واقع در جزيرهء سيلان ذكر كرده است ( همان ، ص 298 ) .\r\n( 2 ) . بقره : 36 .\r\n( 3 ) . بقره : 36 .\r\n( 4 ) . بقره : 37 .\r\n( 5 ) . اعراف : 23 .\r\n( 6 ) . از نسخه مر نقل شد .\r\n","page_name":" 166 ","page_number":166},
  {"content":"\r\n\r\nاگر گريه همه را با گريهء حضرت آدم عليه السّلام نسبت دهند ، گريهء حضرت آدم عليه السّلام بيشتر باشد .\r\nگفته‌اند چون حضرت آدم عليه السّلام به دنيا آمد ، دويست سال مىگريست و چهل روز طعام و شراب نخورد و صد سال با حوّا خلوت نكرد و دعا كلماتى بود كه تلقّى نمود .\r\nدر اخبار اهل بيت عليهم السّلام چنين آورده كه ، چون خداى تعالى آدم را بيافريد بنشست ؛ او را عطسه‌اى شد . خداى تعالى او را ملهم ساخت كه گفت : « الحمد للّه » . خداى تعالى او را گفت : « يرحمك اللّه و لذلك خلقك » . خداى بر تو رحمت كناد و تو را از جهت رحمت آفريده . حضرت آدم بر ساق عرش نگريست . شبحها و مثالها از نور ديد ؛ بر صورت خود نام هريك بر بالاى سر او نوشته : محمّد و على و فاطمه و حسن و حسين .\r\nحضرت آدم گفت : « بار خدايا ! پيش از من بر صورت من خلقى آفريدى ؟ » فرمود : « نه » .\r\nگفت : « اينان كيستند ؟ » فرمود كه ، « فرزندان تواند و اگرنه ايشان بودندى ، تو را نمىآفريدم . » گفت : « بار خدايا ! گرامى بندگانند بر تو » . گفت : « اى آدم ! اين نامها ياد گير تا در وقت درماندگى مرا به اين نامها بخوانى ، تا به فريادت رسم » . آدم آن نامها ياد گرفت . چون آن ترك مندوب « 1 » كرد و خواست از آن توبه كند و مثل آن ثواب فوت شده دريابد ، به حقّ ايشان دعا كرده طلب توبه نمود ، و بعد از جريان آن كلمات ، جبرئيل عليه السّلام نازل شده مژدهء عفو و غفران رسانيد .\r\n\r\nحكايت سوم در باب كيفيّت توبه نوّاب فردوس مكان علّيّين آشيان شاه طهماسب الحسينىّ الموسوىّ الصّفوىّ - انار اللّه تعالى برهانه .\r\nكيفيّت آن بر وجهى كه صدر جهان طبسى ، در كتابى كه جهت بعضى سلاطين قطب شاهيه « 2 » نوشته بر اين وجه است كه در تاريخ سنهء اربعين و تسعمايه ، كه آن پادشاه به\r\n\r\n\r\n","description":"","footnote":"\r\n( 1 ) . انتخاب شده .\r\n( 2 ) . سلسله‌اى كه در گلكنده هند ميان سالهاى 918 تا 1098 ق . حكومت مىكردند . مؤسّس اين سلسله ، سردار تركى بود از نسل تركمانان قراقويونلو ، به نام سلطان قلى قطب الملك كه محمود شاه بهمنى او را به حكمرانى تلينگانه نصب كرده بود . بوسورث ، كليفورد ادموند ، سلسله‌هاى اسلامى ، ترجمهء فريدون بدره‌اى ، صص 300 و 301 .\r\n","page_name":" 167 ","page_number":167},
  {"content":"\r\n\r\nاستحقاق [ 37 آ 
  ] از جانب خراسان به جهت شنيدن اخبار آمدن روميان متوجّه عراق گرديد ، در اثناى راه به مشهد مقدّس حضرت امام الجنّ و الانس ابى الحسن على بن موسى الرّضا عليه السّلام رسيد و به شرف زيارت مرقد منوّر آن حضرت مشرّف شد . شبى در آن روضهء متبرّكه ، كه محلّ استجابت دعا و مكان قبول توبه و استغفار گناهان است ، جهت احيا داشتن و طلب حوايج و مرادات از حضرت حقّ - عزّ و علا - به‌وسيلهء روح پرفتوح آن حضرت خواستن به صباح رسانيد . اتّفاقا ، در آن شب جذبه‌اى از جذبات الهى ، بر دل آگاه و خاطر خيرخواه آن پادشاه عالم‌پناه رسيد . به سبب غلبه و زيادتى نور ايمان بر ظلمت غفلت و شهوت و عصيان و به‌واسطهء تسلّط سپاه فرشتگان بر لشكر شيطان ، با وجود عنفوان جوانى و كمال اشتداد ميل شهوات نفسانى ، خطاب  يا أَيُّهَا الَّذِينَ آمَنُوا تُوبُوا إِلَى اللَّهِ تَوْبَةً نَصُوحاً  « 1 » - يعنى : « اى كسانى كه مومنيد ! توبه كنيد به جانب خدا توبهء نصوح را » - از ته دل جواب لبّيك گفته ، به جهت ندامت و پشيمانى بر ايّام ماضى از سر عجز و تضرّع و زارى و گريه و بيقرارى ، در آن روضهء شريفه روى به درگاه حضرت بارى آورده ، صيغهء توبه را ادا نمود و حضرت امام را عليه السّلام گواه ساخت . صدر جهان گويد : و از آن تاريخ تا حال ، كه قريب چهل سال است ، بر توبهء خود به مرتبه‌اى ثابت و راسخ مانده كه احدى را از جنس بشر طاقت آن نيست ؛ با وجود آنكه به سبب توبه و منع مردمان از ظلم و زيادتى و طغيان و گناه و خطا و عصيان و شرب شراب و قصد ناموس مسلمانان كه مجراست در طبيعت اجلاف ، چند نوبت ظالمان گمراه و عاصيان روسياه قصد ملك و سلطنت و جاه ، بلكه جان شيرين آن پادشاه نمودند . امّا ، آن عالم‌پناه توكّل بر معبود به حقّ و حافظ و ناصر مطلق كرده اصلا شايبهء تزلزل و اضطراب به خاطر دريا مقاطر راه نداده ، پيروى شرع مطهّر و متابعت ائمهء اثنى عشر از دست نگذاشت ؛ و به يمن و بركت ثبوت و رسوخ در توبه و متابعت ائمه ، جميع آنها كه اين خيالات فاسد به خاطر آورده بودند مقهور و مغلوب ، بلكه معدوم و نابود شدند . صدر جهان گفته كه ، توبهء آن پادشاه باعث توبهء چندين هزار عاصى گناهكار گرديد ، چه در آن زمان كه آن حضرت به شرف توبه مشرّف گشت ، احكام و فرامين به جميع ممالك محروسه شرف صدور يافت كه\r\n\r\n\r\n","description":"","footnote":"\r\n( 1 ) . تحريم : 8 .\r\n","page_name":" 168 ","page_number":168},
  {"content":"\r\n\r\nجميع شرابخانه‌ها و بيت اللّطف بر طرف سازند و اسباب عيش و طرب و آلات مناهى و ملاهى درهم شكنند و مردمان را از شرب شراب و خوردن بنگ « 1 » و بوزه « 2 » و باقى مسكرات منع نمايند ؛ و رعايا و متوطّنان بلاد را تمام به محكمه قضات اسلام برده از جميع قبايح و مناهى توبه دهند ؛ و در هر محلّه و هر كوچه و جميع مساجد مردمان مقرّر كنند كه عوام را ضروريّات دين و اركان خمسه اسلام تعليم نمايند ، و از هركس امرى خلاف شريعت مطهّره واقع شود ، به نوعى كه در شرع مقرّر شده ، او را به سزا و جزا رسانند . و بنابراين مردمان جميع ممالك محروسه به شرف توبه مشرّف شدند [ 37 ب 
  ] و آداب طهارت و نماز و روزه و حجّ و اداى زكات مفروضه ياد گرفتند ؛ و از آن مردم كه به حكم شاهى توبه كردند ، بعضى از صميم قلب و خشنودى خاطر توبه نمودند و بدان سعادت ، [ به 
  ] « 3 » بركت آن پادشاه ، فايز شدند ، و بعضى از ترس سياست شاهى و خوف درهء « 4 » محتسب و شلّاق داروغه و زر سياستى توبه كردند . و بعد از توبه چون اسباب فسق و فجور به‌دست نمىآمد ، و اگر كسى مخفى به‌دست مىآورد موجب تلف جان و فوت مال مىشد ، از آن احتراز نمودند و عادت طبيعت ايشان از آن بر طرف شد . و ديگر آنكه ايشان را معلوم گشت كه شاه بالطبع به فاسق و فاجر و بىقيد بد است ، و هيچ‌كس از اين طايفه منظور نظر عاطفت و احسان آن حضرت نمىگردد و هميشه در مقام تربيت و نوازش سادات و علما و صلحا و اتقيا مىباشد و آنان كه به حليهء  إِنَّ أَكْرَمَكُمْ عِنْدَ اللَّهِ أَتْقاكُمْ  « 5 » يعنى : « گراميترين شما نزد خدا پرهيزكارتر شماست » آراسته‌اند و به مزيد كرامت صلاح پيراسته ؛ و بدين سبب اين جماعت درجات عالى يافته به انعامات و سيورغالات « 6 » زياده بر زمان سلاطين ماضى موظّف گشته‌اند ، ايشان نيز مايل زهد و\r\n\r\n\r\n","description":"","footnote":"\r\n( 1 ) . شاهدانه و يا گردى كه از كوبيدن برگها و سرشاخه‌هاى گلدار آن گيرند و داراى مواد مخدره است .\r\n( 2 ) . شرابى كه از آرد برنج و ارزن و جو سازند .\r\n( 3 ) . از مر افزوده شد .\r\n( 4 ) . تازيانه .\r\n( 5 ) . حجرات : 13 .\r\n( 6 ) . به نوشتهء مينورسكى « سيورغال » عاليترين نوع مستمرى در روزگار صفويه بوده است و شخص ذى نفع حقّ داشت مطالبات دولت را از بهرهء اراضى ، كه در حواله‌اى قيد نشده بود ، وصول كند و در واقع ملك مزبور همچون ملك موروثى وى مىگرديد . « سيورغال » كاربرد ديگرى هم داشته و مشهورترين مصطلح يا مفهوم « معافيت » از پرداخت ماليات و عوارض ، همان واژه بوده است . به عبارتى « سيورغال » معافيتى بود دائم و موروث و با آن ،\r\n","page_name":" 169 ","page_number":169},
  {"content":"\r\n\r\nصلاح و طاعت و عبادت گشتند ، تا بدين وسيله شايد در زمرهء مقرّبان و جمله نزديكان داخل شوند و از انعامات و ادرارات « 1 » محفوظ و بهره‌مند گردند . و چون بدين واسطه مدّتى به طاعت و عبادت اوقات گذرانيدند و از فسق و فجور اجتناب نمودند ، نور عبادت در باطن ايشان راه يافت و ظلمت عصيان و گناه محو شد . در آخر حال ، از ته دل توبه و استغفار نموده ، بر عمرى كه به صدور امور قبيحه و سيّئات تلف شده بود متأسّف گشتند . و اين همه به بركت توبه و توجّه آن پادشاه بود و در ثواب همهء اينها آن پادشاه شريك بود .\r\nديگر آنكه توبهء آن حضرت باعث آن شد كه آنقدر املاك و اسباب و خانه و باغ رعايا و مساكين ، كه اصحاب ظلم و تعدّى از زمان سلطنت خاقان فردوس مكانى علّيّين آشيانى شاه اسماعيل - نوّر اللّه مرقده - تا هنگام توبه كردن آن شاهنشاه به زور و تعدّى از فقرا و مساكين گرفته بودند و آن حضرت مطّلع بر آن گشت ، تمامى آن را به حق‌داران رسانيد ، و آنچه در ديوان شاهى جمع شده بود ، از املاك و غيره ، اگر آن شخص حاضر بود به دو رسانيدند ، و اگرنه به وارثان او رسانيدند ؛ و اگر ناحقّ بر كسى ظلم و زيادتى در نفس يا عرض واقع شده بود او را يا وارثان او را طلبيده به طريق صلح تدارك خاطر آنها نموده ، حلّيّت حاصل كردند . و اين عمل ، همچنانكه موجب رفع عقاب اخروى و باعث حسنات آن حضرت گشت ، سبب رفاهيّت حال و خشنودى فقرا و مساكين و نفع رعايا و متوطّنين بلاد گرديد ؛ و الحال تا غايت ، هيچ صاحب دولتى را بدين طريق توفيق رفيق نگشته و بدين‌سان در جبر مافات نكوشيده . ديگر آنكه تمغاى « 2 » شوارع و بلدان با ساير رسوم محدث در تمامى ممالك محروسه معاف و مرفوع القلم گردانيد . و غير از اين ، هر سال چندين هزار تومان براى فقرا و متوطّنان و طلبهء علم [ 38 آ 
  ] و حفّاظ و مؤذّنان مكّهء\r\n\r\n\r\n","description":"","footnote":"\r\nناحيهء مشمول معافى در قلمرو حكومت نوعى خودمختارى حاصل مىكرد . نك : سازمان ادارى حكومت صفوى يا تعليقات مينورسكى بر تذكرة الملوك ، ميرزا سميعا ، ترجمه مسعود رجب‌نيا ، صص 44 و 162 .\r\n( 1 ) . جمع ادرار است و اينجا به معنى انعام و بخشش كردن است . به معنى مستمرى نيز هست .\r\n( 2 ) . از مصطلحات ادارى كه از دورهء ايلخانان رايج شده و بر ماليات مال التجّاره و سرمايه و نيز عوارض شهردارى اطلاق مىشد . ميرزا سميعا در تذكرة الملوك به اين نوع ماليات اشاره نكرده است .\r\n","page_name":" 170 ","page_number":170},
  {"content":"\r\n\r\nمشرّفه و مدينهء منوّره و مشاهد مقدّسهء ائمهء طاهرين مخفى و ظاهر مىفرستند ؛ و خارج آن ، هركس از سادات و علما و صلحا و اتقيا و شيعهء ائمهء اثنى عشر ، كه از دور و نزديك به شرف بساط بوسى مشرّف گشت ، او را آنقدر انعام مىدهند كه مقضىّ المرام « 1 » به وطن خود بازمىگردد . و خداى تعالى به جهت بركت توبه و ثبوت و رسوخ در آن و خيرات و مبرّات و عدل و انصاف ، آن حضرت را عمر طويل و ملك بىخلل و دولت روزافزون روزى كرده ، چه با وجود آنكه آن حضرت به نفس نفيس خود متوجّه فتح هيچ بلدى نمىشوند ، ليكن اكثر اوقات بلاد و حصونى كه پادشاهان قادر بر تسخير آن نبوده‌اند ، به مجرّد توجّه خاطر و فرستادن لشكر نصرت مآثر « 2 » آن حضرت در مستقرّ سلطنت نشسته مسخّر مىگردد ، مثل شيروان « 3 » و گيلان و مازندران و لار « 4 » و قندهار « 5 » و سيستان . اين است آنچه صدر جهان طبسى در كيفيّت توبهء آن فردوس مكانى ذكر نموده . امّيد از حضرت واهب منّان چنان است كه زياده از اين توفيق نوّاب اشرف اعلى شاهى ظلّ اللّهى - خلّد اللّه تعالى ملكه و سلطانه - را نصيب گرديده ، عالمى از بركات توبه و صلاح آن اعلى حضرت به منهج « 6 » استقامت و صلاح درآيند و بركات مثوبات آن به روزگار فرخنده آثار عايد گردد ، و عمر طويل و دولت بىزوال و فتوحات بسيار حضرت اعلى را ميسّر گرديده ، تمام روى زمين مطيع و منقاد حكم او گردند ، به حقّ اخيار العباد .\r\n\r\n\r\n","description":"","footnote":"\r\n( 1 ) . كامياب ، كامروا .\r\n( 2 ) . مفرد آن « مأثره » است به معنى بزرگوارى موروثى .\r\n( 3 ) . اين شهر كه در متون جغرافيايى اسلامى بيشتر به صورت « شروان » آمده جزء نواحى باب الابواب يا دربند در جانب غربى درياچهء خزر بوده است و بناى آن را به خسرو انوشيروان نسبت مىدهند و نام خود را از سازنده‌اش گرفته است . مركز ناحيهء شروان شماخى نام دارد . معجم البلدان ، ج 3 ، ص 3 .\r\n( 4 ) . شهرى در استان فارس در جنوب شهر « يزد خواست » . حمد اللّه مستوفى ، در آغاز قرن هشتم هجرى ، نخستين مورخ و جغرافىنويسى است كه از لار اسم برده ، گويد : « لار ولايتى است نزديك كنار دريا . مردم آنجا بيشتر تاجر باشند و سفر بحر و برّ كنند » . نزهة القلوب ، ص 181 ، به نقل از لسترنج ، صص 312 ، 313 .\r\n( 5 ) . مؤلف حدود العالم كه در سال 372 ق . كتاب خود را نگاشته ، قندهار را جزء ناحيهء هندوستان برشمرده و از بتان زرين و سيمين فراوان آن ياد كرده و بنا به گزارش او ، در آن هنگام اين شهر جايگاه زاهدان و برهمنان بوده است . اين شهر به دست عباد بن زياد گشوده شد و كلاههايى كه بعدا به عباديه منسوب شد ، به آن جهت بود كه وى دستور داد بمانند كلاههاى مردم قندهار ، كه بلند بود ، بسازند . نك : حدود العالم ، ص 67 ؛ فتوح البلدان ، ص 605 .\r\n( 6 ) . راه روشن و آشكار .\r\n","page_name":" 171 ","page_number":171},
  {"content":"\r\n\r\n\r\n[ حكايت چهارم كنعان و ذو الكفل 
  ]\r\nدر بعضى كتب مذكور است كه كنعان از طايفهء عمالقه « 1 » بود ؛ ملكى جبّار متكبّر ظالم و دعوى الوهيّت و خدايى مىكرد و يسع بن خطوب را ، كه مخاطب به ذى الكفل « 2 » شد ، خداى تعالى به نبوّت به كنعان و قوم او فرستاد .\r\nبارى ، ذو الكفل در پنهانى مردمان را به عبادت و پرستش خداى عز و جلّ دعوت مىكرد ، و پنهان از كنعان در ولايت او به عبادت و دعوت حقّ مشغولى مىنمود . بعضى از اصحاب فتنه و فساد ، بر حقيقت حال او مطّلع شده به عرض كنعان رسانيدند كه ، « شخصى در اين ولايت پيدا شده و مردمان را به عبادت غير تو مىخواند و اين عمل موجب خلل در ملك و فتنه و فساد است . »\r\nكنعان را آتش غضب اشتعال يافته كس به طلب ذو الكفل فرستاد كه او را آورده ،\r\n\r\n\r\n","description":"","footnote":"\r\n( 1 ) . بنا به روايات كهن ، عمليق ، مشهور به ابو العماليق ، از فرزندان لاوذ بن سام بود و كنعانيان از جمله ستمگران شام به عمالقه منتسبند . عمالقه هنگام ورود به سرزمين بنى اسرائيل با مقاومت شديد ايشان روبه‌رو شدند ، ابن اثير ، ج 1 ، صص 44 و 46 و 122 .\r\n( 2 ) . نام « ذو الكفل » در قرآن در سوره‌هاى انبياء ( آيات 85 و 86 ) و ص ( آيات 45 تا 48 ) بعد از ذكر داستان حضرت ايّوب چنين آمده :   « وَ إِسْماعِيلَ وَ إِدْرِيسَ وَ ذَا الْكِفْلِ كُلٌّ مِنَ الصَّابِرِينَ . وَ أَدْخَلْناهُمْ فِي رَحْمَتِنا إِنَّهُمْ مِنَ الصَّالِحِينَ . »    « وَ اذْكُرْ عِبادَنا إِبْراهِيمَ وَ إِسْحاقَ وَ يَعْقُوبَ أُولِي الْأَيْدِي وَ الْأَبْصارِ   إِسْماعِيلَ وَ الْيَسَعَ وَ ذَا الْكِفْلِ وَ كُلٌّ مِنَ الْأَخْيارِ . » \r\nدربارهء ذو الكفل پندارهاى گوناگونى وجود داشته است . عده‌اى او را چون در آيات قرآن در رديف انبياء آمده است ، پيامبر مىدانستند ، و برخى همچون طبرى وى را در زمرهء مردان صالح و عادل قلمداد مىكردند . در وجه تسميهء او به ذو الكفل - جز آنچه در متن آمده - گفته‌اند چون متكفّل ادارهء امور قوم خود و حكمرانى به عدل و داد ميان آنان گرديد ، به او اين لقب داده شد . در روايت ديگر چون شرايط يسع پيامبر را براى جانشينى پذيرفت و از امتحان نيز سرفراز بيرون آمد ، خداوند اين لقب را به او داد . تكفّل روزانهء او به بسيار نمازگزاردن از ديگر منقولات در انتساب اين لقب به اوست .\r\nابن اثير او را « بشر بن ايوب » خوانده كه بعد از پدر مقام نبوت يافت و به ذو الكفل موسوم گرديد و اقامتگاهش در شام بود .\r\nبا توجّه به اينكه در آيات قرآنى يسع و ذو الكفل به صورت دو شخصيت جدا از هم ذكر شده‌اند ، نوشتهء متن كه اين دو را يكى دانسته مورد ترديد است . براى اطلاع بيشتر ، نك : البداية و النّهاية ، ج 1 ، صص 259 تا 261 ؛ ابن اثير ، ج 1 ، ص 78 .\r\n","page_name":" 172 ","page_number":172},
  {"content":"\r\n\r\nسياست نمايد . محلّى « 1 » كه او را به حضور كنعان آوردند ، كنعان از روى قهر و غضب پرسيد : « اين چه سخن است كه از تو نقل مىكنند كه مردمان را به عبادت غير من دعوت مىكنى ؟ » ذو الكفل گفت : « اى كنعان ! ساعتى متوجّه من شو و غضب مفرماى و سخنان مرا بشنو ، زيرا كه غضب دشمن نفس است و حايل مىشود ميانهء نفس و حقّ ، و مىخواند نفس را به هوىهاى باطل » . آنگاه كنعان گفت : « بگوى آنچه مىخواهى » .\r\nذو الكفل مردى فصيح سخندان بود . افتتاح كلام به ذكر و شكر ملك علّام نمود . بعد از آن گفت : « اى كنعان ! آيا زعم تو آن است كه تو خداى آن‌قدر مردمانى كه در ملك تواند ؟ يا آنكه خداى جميع مردمانى ؟ اگر تو خداى آن قدر مردمانى كه در ملك تواند ، پس تو را شريكى باشد كه خداى آن جماعت باشد كه در ملك تو نيستند . و اگر زعم [ 38 ب 
  ] تو اين است كه خداى جميع خلايقى ، پس خداى تو كيست ؟ »\r\nكنعان گفت : « ويحك ! خداى من كه باشد ؟ » ذو الكفل گفت : « خداى تو ، خداى آسمان و زمين و آفتاب و ماه و ستاره و ثوابت و سيّاره [ است 
  ] . اى كنعان ! از خداى تعالى بترس و از عقوبت و عذاب او ملاحظه نماى ، و راه عبوديت و طاعت پيش گير » .\r\nكنعان گفت : « مرا خبر ده كه كسى كه عبوديّت و بندگى خداى آسمان و زمين مىكند جزاى او چيست ؟ » ذو الكفل گفت : « جزاى كسى كه عبادت و طاعت خداى تعالى مىكند ثواب و « 2 » دخول در بهشت [ است 
  ] . » كنعان گفت : « بهشت چيست ؟ » ذو الكفل گفت : « بهشت عبارت از سرايى است كه خداى تعالى به يد قدرت خود ، جهت مسكن و مأواى اولياى خود ، آفريده و اولياى خود را روز حشر ، همه جوانان امرد - همه در سن سى و سه سالگى - برانگيزاند و ايشان را داخل آن بهشت سازد ، جاودان و نعيم مقيم . و جوانى ايشان را پيرى نباشد و اقامت ايشان را بيرون رفتن نباشد و ايشان پير نشوند و به همان طريق ، جوان و خرّم و شادان در بهشت جاودان مصاحب حور و غلمان باشند . » كنعان گفت : « سزاى كسى كه عبادت و بندگى خدا نكند چيست ؟ » ذو الكفل گفت :\r\n« سزاى او آتش جهنّم و عذاب اليم » . كنعان را از شنيدن اين سخنان رقّت دست داد و بر احوال گذشته خود گريه و زارى نموده ، گفت : « اگر من توبه نمايم و به خداى تبارك و\r\n\r\n\r\n","description":"","footnote":"\r\n( 1 ) . به معناى وقت ، موقع ، هنگام .\r\n( 2 ) . در مر به « او » تغيير داده شده است .\r\n","page_name":" 173 ","page_number":173},
  {"content":"\r\n\r\nتعالى ايمان آورده ، به عبادت و بندگى مشغولى نمايم ، جزاى من چه باشد ؟ » ذو الكفل گفت : « جزاى تو بهشت عنبر سرشت » . كنعان گفت : « مرا در اين باب وثيقه و حجّتى مىبايد كه به هنگام وفات با من در قبر نهند تا نعيم جنان بر من واجب شود ، و الّا چه دانم كه توبه و ايمان من قبول هست يا نه ؟ چرا كه من گناه بسيار كرده‌ام . »\r\nذو الكفل مقصود كنعان را قبول نموده ، كفاله‌اى « 1 » به اين مضمون نوشته به او داد :\r\n\r\n\r\n","description":"","footnote":"\r\n( 1 ) . ضمانت .\r\n","page_name":" 174 ","page_number":174},
  {"content":"\r\n\r\nبسم اللّه الرّحمن الرّحيم « اين كتابى است كه نوشته آن را فلان كفيل بر خداى تعالى به جهت كنعان پادشاه ، جهت اعتماد او بر خداى عز و جلّ كه به درستى كه خداى عز و جلّ ضايع نمىسازد اجر كسى را كه عمل نيكو كرده باشد . و از جهت كنعان است بر خداى عز و جلّ به كفايت فلان كه هرگاه توبه كند و بازگشت كند و عبادت خداى عز و جلّ به‌جا آورد ، آنكه خداى عز و جلّ او را به بهشت برد كه مأوى گيرد در آنجا ، هرجا كه خواهد ؛ و اينكه از جهت اوست بر خداى عز و جلّ آنچه جهت دوستان خداى است و آنكه در پناه خود درآرد او را از عذاب خود . پس ، به درستى كه او رحيم است به مؤمنان ، و رحمت او فراخ است ؛ پيشى گرفته رحمت او بر غضب او » .\r\nپس از آن كنعان گفت : « چه مىبايد كرد ؟ » گفت : « برخيز و غسل كن و جامهء نو و پاك بپوش » . كنعان به موجب فرموده عمل كرد . ذو الكفل او را كلمهء توحيد تلقين نموده ، بعد از آن ، اركان شرع ، مثل نماز و روزه و باقى اركان تعليم نمود . كنعان تمام امور ضرورى در عبادت از او فراگرفته ، ترك ملك و سلطنت نموده از ميان خلق كنارى گرفت و از مملكت خود به در رفت . اهل آن شهر چون از رفتن كنعان واقف شدند ، حيران و سرگردان به طلب او هر طرف [ 39 آ 
  ] روان گشتند . و چون از او اثرى نيافتند ، نااميد گشته ، بازآمدند و گفتند كه ، آن شخص كه باعث سرگردانى پادشاه ما شده او را سياست نماييم . ذو الكفل بعد از رفتن كنعان در گوشه‌اى پنهان شده ، مردمان هرچند تفحّص كردند او را نيافتند .\r\nجمعى از مخصوصان و مقرّبان كنعان گفتند : « ما به غير از آنكه ملك خود را پيدا كنيم بازنگرديم » . و قريب به يك ماهه راه ، در طلب كنعان طى نمودند . ناگاه ديدند كنعان در گوشه‌اى به عبادت خالق زمين و آسمان مشغول است . آن جماعت را كه نظر بر او افتاد ، يك بار [ ه 
  ] سجده كردند .\r\nكنعان گفت : « اى ياران ! من بنده‌اى از بندگان كمين خداى تعالىام . شما زينهار كه مرا سجده مكنيد ! كه لايق و سزاوار سجده خداى تعالى است . و بدانيد كه من از جميع معاصى توبه كرده‌ام و ايمان به خالق زمين و آسمان و آفتاب و ماه و انس و جان آورده‌ام » .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nو ايشان را نصيحتى چند مشفقانه فرمود . پس ، در آن حين او را درد و مرضى طارى « 1 » شد .\r\nگفت : « اى اصحاب ! توقّف نماييد كه از عمر اندكى مانده و مرگ خود نزديك است .\r\nپس ، چون وفات يابم مرا دفن كنيد ، و در محلّ دفن كردن اين كتاب را بر سينهء من نهيد » .\r\nو بعد از اندك وقتى وفات يافت .\r\nاصحاب به حكم وصيّت او عمل نموده ، او را دفن كردند و در حالت دفن كردن ، كاغذ را بر بالاى سينهء او نهادند ، و متوجّه ولايت خود شدند .\r\nحقّ تعالى آن كفالت را مقبول داشته ، كنعان را به صدر جنان و روح و ريحان رسانيد و آن نوشته را به فرشته‌اى داده ، پيش ذو الكفل فرستاد كه ، « اى ذو الكفل ! ما كفالت تو را قبول نموديم و كنعان را در بهشت جاى داديم . اين است آن كتابى كه نوشته به كنعان داده بودى ، بگير . » چون ذو الكفل اين بشارت شنيد ، كاغذ را گرفته از آن گوشه كه پنهان بود بيرون آمد . مردمان او را گرفتند كه آزار نمايند كه تو پادشاه ما را بفريفتى و او را آواره و سرگردان كردى .\r\nذو الكفل گفت : « اى قوم ! من با ملك شما مكرى نكردم و او را فريب ندادم ، بلكه او را از گناه و معاصى توبه دادم و دين حقّ او را تعليم كردم و از كفر و شرك او را برى ساختم و جهت او متكفّل بهشت شده ، خطّ كفالت به او دادم ؛ و ملك شما امروز در فلان ساعت در فلان مقام دنياى فانى را وداع كرده ، به سراى باقى رفت و اصحاب شما كه به طلب او رفته بودند او را دفن كردند ؛ و بنابر وصيّت كنعان ، آن كتاب كه به جهت كفالت او نوشته بودم بر سينهء او نهادند و خداى تعالى كفالت مرا قبول كرده ، او را در بهشت داخل ساخت . و اين آن كتابى است كه من نوشته داده بودم و بر سينهء او بود و همين دليل صدق و راستى من است . شما اينقدر توقّف نماييد كه اصحاب شما برسند » .\r\nايشان گفتند : « خوب باشد چنين كنيم » . و ذو الكفل را محبوس ساخته ، منتظر رسيدن اصحاب مىبودند ، تا اصحاب رسيدند و قصهء كنعان و مردن و وصيّت كردن او تمام به سمع ياران رسانيدند . ايشان گفتند : « شما آن كتاب را كه با او دفن كرديد مىشناسيد ؟ » گفتند : « بلى . » آن كتاب را به ايشان نمودند . همه گفتند : « اين همان كتاب است » . و روز\r\n\r\n\r\n","description":"","footnote":"\r\n( 1 ) . ناگاه روى داده ، عارض .\r\n","page_name":" 176 ","page_number":176},
  {"content":"\r\n\r\nمردن و ساعت و مقام دفن [ 39 ب 
  ] نيز موافق بود به آنچه ذو الكفل گفته بود . ايشان را صدق قول او معلوم شد ، و صد و بيست و چهار هزار كس به ذو الكفل ايمان آوردند و متابعت او نمودند . و ذو الكفل به جهت جميع آن مردم متكفّل جنّت شد ، همچنانكه براى كنعان شده بود . پس ، خداى تعالى او را ذا الكفل نام نهاد .\r\n\r\nحكايت پنجم در بيان قبول توبهء جمعى از صحابه كرام\r\nاصحاب تفسير آورده‌اند كه محلّى كه حضرت رسالت پناه صلّى اللّه عليه و إله به غزاى تبوك مىفرمود ، از اصحاب آن حضرت ده كس از آن غزا تخلّف ورزيدند و شرف خدمت آن حضرت و سعادت غزا را گذاشته ، تن به آسايش داده در مدينه بماندند . بعد از آنكه آن حضرت عليه السّلام از غزاى تبوك بازگشت و به مدينهء مشرّفه تشريف فرمود ، آن جماعت بر خطا و گناه و مذلّت خود متنبّه شده ، بر تهديدات الهى كه دربارهء تخلّف صادر شده ، اطّلاع يافته آتش خوف الهى در باطن ايشان اشتعال يافته پشيمان و نادم گشته ؛ از آن جمله هفت تن خود را بر ستونهاى مسجد حضرت رسول صلّى اللّه عليه و إله بستند و گفتند : « ما سوگند خورده‌ايم كه تا حضرت رسالت پناهى ما را نگشايد ، ما خود را نگشاييم » .\r\nآن حضرت صلّى اللّه عليه و إله بعد از رسيدن به مدينه ، چنان كه عادت آن حضرت بود ، از راه به مسجد تشريف آورده ، دو ركعت نماز بگزارد . بعد از آن پرسيد كه ، « اينها چه كسانند ؟ » اصحاب به عرض رسانيدند كه ، « ابو لبابه و چند تن ديگرند از صحابه ، كه به غزاى تبوك حاضر نشده‌اند و از صحبت حضرت تخلّف نموده‌اند . الحال ، از ندامت و پشيمانى آن توبه كرده ، خود را بر اين ستونها بسته‌اند و قسم ياد كرده كه تا حضرت پيغمبر صلّى اللّه عليه و إله ما را نگشايد ما خود را نگشاييم . » حضرت صلّى اللّه عليه و إله فرمود كه ، « من هم سوگند خورده‌ام كه تا در اين باب مأمور نشوم ، از جانب خداى عز و جلّ ايشان را نگشايم . »\r\nمشهور است كه ايشان هفت روز به همان طريق بر ستونها بسته ، طعام و آب نخوردند و به توبه و استغفار مشغولى مىنمودند ، تا توبهء ايشان مقبول گرديد . و بعد از آن ، اين آيه نازل شد :  وَ آخَرُونَ اعْتَرَفُوا بِذُنُوبِهِمْ خَلَطُوا عَمَلًا صالِحاً وَ آخَرَ سَيِّئاً عَسَى اللَّهُ أَنْ يَتُوبَ \r\n\r\n","description":"","footnote":"","page_name":" 177 ","page_number":177},
  {"content":"\r\n\r\n عَلَيْهِمْ إِنَّ اللَّهَ غَفُورٌ رَحِيمٌ  « 1 » يعنى : « و گروهى ديگر از اهل اسلام اعتراف كردند به گناهان خود ، و مقرّ شدند بدان ، بياميختند كردار نيك را - يعنى ، جهادها كه در خدمت حضرت رسول صلّى اللّه عليه و إله كرده بودند ، و عملى ديگر بد - كه آن تخلّف از غزوهء تبوك بود - شايد كه خداى تعالى توبهء ايشان را درپذيرد و به درستى كه خداى تعالى بغايت آمرزنده است و مهربان است . »\r\nبعد از نزول اين آيه ، آن حضرت ايشان را از ستون بگشاد و عذرخواهى نمود . آن آزاد شدگان ، به شكرانهء نعمت الهى و قبول توبه اموال خود را بر حضرت رسالت [ پناه 
  ] صلّى اللّه عليه و إله عرض كردند و گفتند : « يا رسول اللّه ! ما به سبب اين اموال از دولت خدمت تو بازمانديم . اين اموال را بگير و در راه خدا صرف كن » . حضرت صلّى اللّه عليه و إله فرمود : « من به اخذ اموال شما مأمور نيستم » . اين آيه نازل شد :  خُذْ مِنْ أَمْوالِهِمْ صَدَقَةً تُطَهِّرُهُمْ وَ تُزَكِّيهِمْ بِها وَ صَلِّ عَلَيْهِمْ إِنَّ صَلاتَكَ  [ 40 آ 
  ]  سَكَنٌ لَهُمْ وَ اللَّهُ سَمِيعٌ عَلِيمٌ  « 2 » . يعنى : « فراگير از مالهاى ايشان زكات فريضه را ، تا پاك گردانى ايشان را ، از گناهان يا از حبّ مال كه مؤدّى به طغيان و عصيان است و تازه گردانى و نشو و نما دهى حسنات ايشان را بدان صدقه ، و دعاگوى بر ايشان و آمرزش طلب كن . به درستى كه دعاى تو آرام دلهاى ايشان است و خداى تعالى شنواست دعاى تو را ، و داناست به استحقاق ايشان آن را » .\r\nبعد از آن ، آن حضرت زكات مال از ايشان گرفته به مستحقّان رسانيد و ايشان شادان و فرحناك به منزلهاى خود رفتند . و از جملهء آن ده كس ، سه كس ديگر خود را بر ستون نبستند ، امّا به خدمت آن حضرت آمده به گناه خويش اعتراف نمودند . « 3 » آن حضرت فرمود كه ، « هيچ‌كس بر ايشان سلام نكند و با ايشان سخن نگويد و معامله ننمايد . » و ايشان به اين طريق مدّت چهل شبانروز به سر بردند و به هرجانب كه مىرفتند و به\r\n\r\n\r\n","description":"","footnote":"\r\n( 1 ) . توبه : 102 .\r\n( 2 ) . همان : 103 .\r\n( 3 ) . اين سه تن مرارة بن ربيع ، كعب بن مالك و هلال بن أميّه بودند كه بىهيچ عذر موجّهى از شركت در جنگ سر باز زده بودند . پيامبر ( ص ) براى عبرت‌آموزى ديگران ، آنان را مورد تأديب و تنبيه قرار داد . داستان اين سه تن در السيرة النبويّة ، ج 4 ، صص 175 تا 181 آمده است .\r\n","page_name":" 178 ","page_number":178},
  {"content":"\r\n\r\nهركس مىخواستند حكايت كنند مردم از ايشان اجتناب مىنمودند ، تا آنكه گويى زمينى به اين گشادگى و فراخى بر ايشان تنگ شد .\r\nبعد از چهل روز ، آن حضرت امر فرمود كه ، عورتان ايشان نزد ايشان نروند . عورت هلال نامى ، كه مردى پير ضعيف نحيف بود ، به خدمت آن حضرت رفته به عرض رسانيد كه ، هلال مردى پير ضعيف است . اگر خود براى تعهّد احوال او مرخّص شوم ، از الطاف بىنهايت بعيد نيست . آن حضرت فرمود : « به شرط آنكه صحبت مباشرت نباشد » .\r\nآن عورت گفت : « او را قوّت مباشرت كى مانده ؛ در گوشه‌اى متفكّر و حيران و نادم و پشيمان افتاده » . القصّه ، زن هلال را رخصت شد كه خدمت او كند .\r\nكعب بن مالك گويد : « ده روز ديگر كه بر اين بگذشت و من به اين حال به توبه و استغفار در آن شكاف كوه كه منزلى كرده به سر مىبردم نماز صبح كرده ، نشسته بودم كه به يك بار از ذروهء آن موضع آوازى به من رسيد كه كسى فرياد كرده ، گفت : خ اى كعب بن مالك ! بشارت باد تو را ! خ من از استماع آن آواز به سجده درافتادم و خداى را شكر كردم و دانستم كه خداى تعالى توبهء مرا قبول كرده . بعد از ساعتى ديدم كسى بر اسبى سوار رسيد و مرا بشارت قبول توبه رسانيد . يك جامه به وى دادم و دو جامه خود پوشيده ، متوجّه ملازمت حضرت رسول صلّى اللّه عليه و إله شدم . چون به در مسجد رسيدم ، ديدم آن حضرت عليه السّلام در مسجد نشسته و حوالى آن حضرت اهل اسلام نشسته‌اند و روى آن حضرت همچو ماه شب چهارده مىدرخشد ، و اين نشانهء بشاشت و بشارت و سرور آن حضرت عليه السّلام بود . من به حلقهء آن حضرت آمده ، آداب خدمت به‌جاى آوردم و مقابل آن حضرت نشستم . آن حضرت فرمود : خ بشارت باد تو را اى مالك به خير و خوبى ! خ گفتم :\r\nخ يا رسول اللّه ! اين بشارت از جانب خداى تعالى است يا از جانب رسول خدا ؟ خ آن حضرت عليه السّلام فرمودند : خ بلكه از جانب خدا خ . بعد از آن ، آن حضرت اين آيه را خواند :\r\n وَ عَلَى الثَّلاثَةِ الَّذِينَ خُلِّفُوا حَتَّى إِذا ضاقَتْ عَلَيْهِمُ الْأَرْضُ بِما رَحُبَتْ وَ ضاقَتْ عَلَيْهِمْ أَنْفُسُهُمْ وَ ظَنُّوا أَنْ لا مَلْجَأَ مِنَ اللَّهِ إِلَّا إِلَيْهِ ثُمَّ تابَ عَلَيْهِمْ لِيَتُوبُوا إِنَّ اللَّهَ هُوَ التَّوَّابُ الرَّحِيمُ  « 1 » . و ديگر توبه داد و بخشيد آن سه تن را كه بازپس [ 40 ب 
  ] شدند - يعنى ، تخلّف كرده بودند از غزو -\r\n\r\n\r\n","description":"","footnote":"\r\n( 1 ) . توبه : 118 .\r\n","page_name":" 179 ","page_number":179},
  {"content":"\r\n\r\nتا وقتى كه تنگ شد بر ايشان زمين با وجود سعت و گشادگى ، و تنگ شد بر ايشان دلهاى ايشان ، از بسيارى غم و وحشت و دانستند كه پناهى نيست از خشم خداى عز و جلّ مگر هم به وى ؛ و آمرزش خواستند از كرم آن حضرت ، پس چون درماندند و به بيچارگى خود دانا شدند ، توفيق داد خداى عز و جلّ ايشان را تا توبه كردند و به حقّ بازگشتند . به درستى كه خداى تعالى اوست قبول‌كنندهء توبه از تايبان به تفضّل به رحمت بر ايشان . »\r\nكعب مىگويد : « بعد از شنيدن آيه گفتم : خ يا رسول اللّه ! من به شكرانهء اين موهبت كبرى ، جميع مال خود را در راه خدا و رسول خدا صدقه مىنمايم خ . آن حضرت فرمود :\r\nخ چيزى تصدّق كن و چيزى جهت خود نگاهدار خ . و هلال و مراره را نيز آن حضرت بشارت رسانيد و ايشان نيز از آن غم و غصّه خلاص يافته ، به واسطهء قبول توبه ، شكر حضرت بارى تعالى به‌جا آوردند . » [ 41 ب 
  ] « 1 »\r\n\r\n\r\n","description":"","footnote":"\r\n( 1 ) . صفحهء 41 آ نانوشته است .\r\n","page_name":" 180 ","page_number":180},
  {"content":"\r\n\r\n\r\nباب پنجم در ذكر بعضى اخلاق شريفهء نفسانيّه و ملكات فاضله كه باعث شرف و علوّ نفس است ، و از ملوك و سلاطين بغايت زيبنده است ، و ذكر بعضى اخلاق ذميمه كه احتراز از آن لازم است\r\nچون تفصيل جميع مباحث اخلاق و ذكر اجناس و انواع خلقها و اسباب حفظ صحّت نفس و ازالهء مرضهاى نفسانى ، و بيان علل هر خلق نيك و بد بسيار به طول مىانجامد و باعث آن مىشود كه از غرض كتاب بيرون رويم ، بنابراين بر ذكر بعضى اخلاق كه از معرفت آن چاره نيست اختصار نموديم و آن مباحث را در ضمن چند فصل مرتّب داشتيم .\r\n\r\nفصل اوّل : در ذكر فضيلت عدل\r\nخداى عز و جلّ در قرآن مجيد فرموده :  إِنَّ اللَّهَ يَأْمُرُ بِالْعَدْلِ وَ الْإِحْسانِ وَ إِيتاءِ ذِي الْقُرْبى وَ يَنْهى عَنِ الْفَحْشاءِ وَ الْمُنْكَرِ وَ الْبَغْيِ يَعِظُكُمْ لَعَلَّكُمْ تَذَكَّرُونَ  « 1 » . يعنى : « به درستى كه خداى عز و جلّ امر مىكند به عدل و نيكوكارى و صلهءرحم كردن و عطا به خويشان كردن ، و نهى مىفرمايد از گناهان رسوا و منكر و ظلم . موعظه مىكند شما را كه شايد متذكّر شويد » . و خلاصهء اين خطاب شريف آن است كه حقّ - جلّ و علا - بندگان خود را از راه ظلم و ستم و جور به منهج شفقت و عدل و احسان مىخواند و از قبايح افعال و اقوال منع مىفرمايد ، و همه كس به اين مأمورند ، خاصّه ملوك و حكّام كه اختصاص ايشان به حكم عدل بيشتر است و سؤال كردن ايشان از عدالت و ترك ظلم قويتر . و از حضرت رسول صلّى اللّه عليه و إله منقول است كه ، « هر حاكمى كه بر رعيّت خود رحم نكند ، خداى عز و جلّ بهشت را بر وى حرام گرداند . » و از آن حضرت منقول است كه ، « هيچ حاكمى يك شب با نيّت ظلم به رعيّت\r\n\r\n\r\n","description":"","footnote":"\r\n( 1 ) . نحل : 90 .\r\n","page_name":" 181 ","page_number":181},
  {"content":"\r\n\r\nخواب نكند ، الّا كه خداى عز و جلّ بهشت بر وى حرام گرداند . » و از آن حضرت منقول است ، « خوارترين خلق نزد « 1 » خداى عز و جلّ كسى است كه والى امرى از امور مسلمانان شده باشد و ميانهء ايشان عدل به‌جا نياورد . » و از حضرت امير المؤمنين عليه السّلام منقول است كه ، « اوّل كسى كه داخل دوزخ مىشود حاكم مسلّطى است كه عدالت نكرده باشد ، و صاحب ثروت و مالى كه حقّ آن مال را نداده باشد . » و از حضرت رسول صلّى اللّه عليه و إله منقول است كه ، « روز قيامت مىآورند پادشاه ظالم را ، و با او هيچ يارىدهنده‌اى نيست و هيچ عذرخواهى نه ؛ پس ، انداخته مىشود در دوزخ ؛ پس ، در آن مىگردد چنان كه آسيا مىگردد ؛ پس ، در قعر دوزخ بسته مىشود . » و از آن حضرت منقول است كه ، « دوست‌ترين مردم به خداى عز و جلّ در روز قيامت و نزديكترين ايشان به خداى ، پادشاه عادل است و مبغوضترين مردم به خداى عز و جلّ در روز قيامت و سخت عذابترين ايشان ، پادشاه ظالم است . » و از حضرت امام زين العابدين - عليه الصلاة و السّلام - منقول است كه ، « آن حضرت فرموده كه ، حقّ رعيّت تو به سلطنت اين است كه بدانى كه ايشان رعيّت تو شده‌اند به جهت ضعف ايشان و قوّت تو . پس ، واجب است كه در ميانهء ايشان عدل به‌جا آورى و بوده باشى جهت ايشان از بابت پدر مهربان ، و ببخشايى نادانى ايشان را ، و تعجيل در عقوبت ايشان نكنى ، و شكر كنى خداى عز و جلّ را بر آن قوّتى كه تو را بر ايشان داده . »\r\nببايد دانست كه از جهت پادشاهان هيچ صفت به عدل نمىرسد ، چه عدل را چندين فايده است : اوّل آنكه باعث خشنودى و رضاى خداى عز و جلّ است . دوم آنكه باعث درجات و مثوبات و دخول روضات جنان و خلاصى از عذاب نيران « 2 » است . سوم آنكه شكرگزارى نعمتهاى ربّانى است [ 42 آ 
  ] و شكر نعمت باعث زيادتى نعمت و لطف و مهربانى خداى عز و جلّ مىشود و باعث طول عمر و طول نعمت مىگردد ، و پادشاهانى كه به صفت عدل آراسته بودند ايّام دولت ايشان ممتدّ بود و عيش ايشان خوشتر و عمر ايشان درازتر بود . سلطان سنجر از سلاطين اسلام بزرگتر بود و نيكويى بيشتر كرد . بيست سال به نيابت برادران به حكومت قيام نمود و چهل سال و كسرى به استقلال بر اكثر معمورهء\r\n\r\n\r\n","description":"","footnote":"\r\n( 1 ) . در اصل : « بر » ، اينجا از نسخهء مر نقل شد .\r\n( 2 ) . مفرد آن « نار » است به معنى « آتش » .\r\n","page_name":" 182 ","page_number":182},
  {"content":"\r\n\r\nعالم پادشاه و فرمانروا بود « 1 » .\r\nچهارم آنكه رعايا و زيردستان امانتى چندند كه خداى عز و جلّ نزد پادشاهان سپرده ؛ بر ايشان لازم است كه حفظ امانت بكنند ، و در روز بازخواست از عهدهء امانت بيرون آمده باشند .\r\nپنجم آنكه عدل باعث نام نيكو و ذكر جميل مىشود و سالهاى دراز نام پادشاه عادل بر زبانها به خير و خوبى جارى است و همه كس او را تعريف و توصيف مىكنند و به دعاى خير يادآورى مىكنند و مدح و ثناى بيحدّ به‌جا مىآورند ، چون اسكندر و نوشيروان ؛ بر خلاف پادشاه ظالم كه هميشه او را به عيب و منقصت ياد مىكنند و لعن و نفرين مىكنند ، چون ضحّاك « 2 » و حجّاج « 3 » .\r\nششم آنكه عدل باعث دعاگويى رعايا و زيردستان و ساير مردمان مىشود ، و دعا از اجابت دور نيست . چندين هزار نفس هرگاه كسى را دعا مىكنند ، البتّه در آن ميانه جماعتى دعاى ايشان مستجاب خواهد شد . و همچنين اگر پادشاه ظالم باشد ، خلق\r\n\r\n\r\n","description":"","footnote":"\r\n( 1 ) . آوردن سلطان سنجر سلجوقى در شمار دادگران ، به قضاوت تاريخ ، آسان نيست . از ميان بردن غلامان به طرز هولناك ، پس از تمتّع از ايشان و دست‌اندازى به اموال و زنان و فرزندان طوايف قرلق و ديگران و بازگذاشتن دست امراى دولت و حشم در ستم بر رعايا از نمونه‌هاى كوچك سيره و شيوهء ملكدارى سنجر است - تاريخ دولة آل سلجوق ، صص 2489 - 251 و 253 ؛ راحة الصدور ، صص 171 و 172 .\r\n( 2 ) . ضحّاك كه ايرانيان او را « بيوراسب » مىنامند به پندار ايشان از فرزندان « گيومرت » است و به فرمان عموى خود ، عمليق پسر عاد كه سالار قوم بود ، به جنگ جمشيد در منطقهء بابل رفت و بر او دست يافت و او را با ارّه به دو نيم كرد و خود پادشاه روى زمين شد . ضحّاك راه ستمگرى در پيش گرفت و دو زايدهء گوشتى در دوشهاى او روييد و وى براى ترساندن نابخردان مىگفت آنها دو مارند . قيام كاوهء آهنگر پايان‌بخش افسانهء ضحّاك مار به دوش است . نك : تجارب الأمم ، ج 1 ، صص 7 تا 10 ؛ اخبار الطوال ، صص 27 تا 29 .\r\n( 3 ) . حجّاج بن يوسف بن أبى عقيل ثقفى ، متولّد به سال 39 يا 40 و يا 41 ق . و متوفى به سال 95 ق . از حفّاظ قرآن و راويان حديث . هنگامىكه عبد الملك فرماندهى لشكرى را به او سپرد از خود شايستگى نشان داد . به سال 73 ق . مأمور شد عبد اللّه بن زبير را ، كه مكّه را در تصرّف داشت ، از ميان بردارد ، وى هم در همان سال پس از محاصرهء شهر و خرابى خانهء خدا بر ابن زبير چيره شد و حكومت مكه و مدينه و طائف و يمن را از آن خود كرد .\r\nدر سال 75 ق . به حكومت عراق منصوب شد و ورودش به كوفه با ايجاد رعب و وحشت در ميان مردم همراه بود .\r\nاز شكنجه‌ها و كشتار او داستانها نقل شده است . عمير بن ضابىء ، كميل بن زياد ، ابن اشعث و سعيد بن جبير به دست او به قتل رسيدند . البداية و النهاية ، ج 9 ، صص 136 تا 148 .\r\n","page_name":" 183 ","page_number":183},
  {"content":"\r\n\r\nعالم ، خواه رعيّت ملك او و خواه ديگران ، بر او نفرين خواهند كرد و البتّه در آن ميان دعاى جماعتى مستجاب خواهد بود ، خصوصا مظلومان كه دعاى ايشان ردّ نمىشود ، نيز دعاى سحرگاهى مظلوم نمىشود كه به هدف اجابت نرسد . حضرت امير المؤمنين - صلوات اللّه عليه - فرموده : « اتقوا دعوة المظلوم فانّه يسأل اللّه حقّه و اللّه سبحانه اكرم من أن يسأل حقّا الّا اجاب » . يعنى : « بپرهيزيد از نفرين مظلوم كه او از خداى عز و جلّ حقّ خود طلب مىكند ، و خداى عز و جلّ از آن گراميتر است كه حقّى طلب كنند و او اجابت نكند » .\r\nهفتم ، آثار و بركات عدل به اولاد و اعقاب سرايت مىكند و ظلم باعث قطع نسل و بر افتادن ذرّيّات مىشود ، چنان كه از احوال بنى اميّه اين حكم ظاهر و هويداست كه در زمان دولت ايشان چندين هزار كس از اولاد و ذرّيّات ايشان موجود بودند . الحال ، سالهاست كه نسل ايشان چنان برافتاده كه در اطراف و جوانب عالم هيچكس نشان نمىدهد كه از ايشان در جايى نسلى و عقبى باقى مانده باشد ، و اين از اثر شآمت ظلم و بدى افعال ايشان است .\r\nهشتم ، عدل باعث معمورى وآبادانى ملك مىشود و هرگاه مملكت‌آبادان است و رعيّت مرفّه و آسوده‌اند ، خزاين پادشاه معمور است و در ضمن آن آراستگى و نسق سپاه بيشتر است ، و هرگاه خزانهء پادشاه معمور باشد و سپاه آراسته باشد ، دشمنان را طمع در ملك به هم نمىرسد و اين باعث دوام دولت پادشاه است .\r\nنوشيروان « 1 » همهء جهان را به نام نيكو و داد و انصاف بگرفت . چون هفده سال از پادشاهى او بگذشت ، عمارت عالم و معمورى جهان به جايى رسيد كه جهت امتحان هر چند طلب كردند پنجاه جريب زمين « 2 » خراب نتوانستند يافت . و اگر پادشاهى ظالم باشد ،\r\n\r\n\r\n","description":"","footnote":"\r\n( 1 ) . خسرو انوشيروان پسر قباد نوزدهمين پادشاه ساسانى است و به كاردانى و دورانديشى و حسن سياست شهره است . بر اثر همين شيوهء درست حكمرانى توانست كارهاى كشور را سروسامانى بخشد ، و سپس به بازپس‌گيرى سرزمينهاى از دست رفته و كشورگشايى بپردازد . ابو على مسكويه نوشته‌اى از انوشيروان را ضبط كرده كه مشتمل است بر زندگىنامه و كشوردارى او . نك : تجارب الامم ، ج 1 ، صص 94 تا 114 .\r\n( 2 ) . جريب به عنوان مقياس زمين در زمانهاى مختلف محاسبات گوناگونى داشته است . در اوايل و اواسط قرون وسطى برابر 1592 متر مربع بود . در فارس جريب بزرگ برابر 5837 و جريب كوچك معادل 3600 متر مربع\r\n","page_name":" 184 ","page_number":184},
  {"content":"\r\n\r\nتا دفع ظلم متغلّبان نكند و از احوال ملك خود باخبر نباشد و بر رعايا و زيردستان ظلم رود ، مرتبه‌مرتبه مملكت روى به خرابى كند و رعايا و زيردستان [ 42 ب 
  ] متفرّق و پراكنده ، بلكه مستأصل شوند و چون ملك خراب و رعايا پريشان باشند و خزانه و لشكر نيز خراب و بىسرانجام باشند ، دشمنان اطراف را طمع در ملك به‌هم رسد و بنابر آنكه آن پادشاه ظالم است امداد و اعانت الهى نيز با آن دشمنان باشد و سپاه دعاى مظلومان نيز يارى آن جماعت دهد . بالضّروره ، ايشان را غلبه و استيلا دست دهد و استيصال آن پادشاه ظالم ايشان را به اسهل وجهى ميسّر گردد . و ببايد دانست كه اگر چندى ملك را آرام باشد و دشمنان اطراف به حال خود گرفتار باشند و ايشان را توانايى تعدّى و تطاول نباشد ، شرط عقل نيست به اين ايمن شدن و دست از تهيّه و استعداد جهت عواقب امور برداشتن ، چه ايشان را هرگاه قوّتى به‌هم رسد يا ضعفى در اين طرف بينند و فارغ باشند ، قطع طمع نكنند و دست از تعدّى و تطاول برندارند .\r\nحضرت امير المؤمنين - صلوات اللّه عليه - فرموده : « من عرف الايّام لم يغفل عن الإستعداد . » يعنى : « هركه روزگار را شناخت ، غافل نمىشود از استعداد . » و آن حضرت فرموده : « من فهم مواعظ الزّمان لم يسكن الى حسن الظّنّ بالايّام . » يعنى : « هر كه فهميد موعظه‌هاى زمان را ، آرام نمىگيرد به خوش‌گمانى به روزگار . » يعنى ، عادت زمانه هميشه تغيّر و انقلاب و فتنه و تشويش است و زمانه به زبان حال موعظه مىكند و از حال خود خبردار مىسازد ؛ هركه سخن او فهميد و از موعظهء او پند گرفت ، خوش گمان نخواهد بود به ايّام ، و حزم و احتياط مرعى خواهد داشت و تهيّه و استعداد عاقبت خواهد كرد . و در ضمن اين سخن شريف بسى لطايف مندرج است و شرح آن مناسب مقام نيست . و آن حضرت فرموده : « من دلايل الدّولة التّيقّظ بحراسة الامور » يعنى : « از دلايل دولت است بيدارى و هشيارى جهت محافظت امرها . » پس ، وظيفهء عاقل آن است\r\n\r\n\r\n","description":"","footnote":"\r\nمحاسبه مىشد . در قرن يازدهم هجرى قمرى - كه با زمان نگارش روضة الانوار مطابقت دارد - هر جريب 958 متر مربع بوده و احتمال مىرود اين تنزّل در برابرى جريب و متر مربع از قرن نهم انجام يافته باشد . هينس ، والتر ، اوزان و مقياسها در اسلام ، ترجمهء غلامرضا ورهرام ، صص 106 و 107 .\r\n","page_name":" 185 ","page_number":185},
  {"content":"\r\n\r\nكه هميشه تهيّهء خود مهيّا داشته باشد و از روى قاعده احتياطها منظور دارد و هميشه عدّت و آلت او مهيّا باشد ، تا مواد طمعهاى دشمنان از ملك او منقطع باشد و دست تطاول و تعدّى ايشان از اطراف و جوانب ملك كوتاه باشد . و حفظ دولت و پادشاهى به سه چيز مىشود : يكى ، باطنا دخل در حفظ ملك و دولت دارد و آن ، آن است كه ملك در سرّ و باطن معامله با خداى عز و جلّ درست كرده باشد ، بر نحوى كه خداى عز و جلّ از او راضى باشد ، تا آنكه عساكر تأييد و نصرت الهى و لشكرهاى غيبى در مقام تاييد و اعانت آن پادشاه باشند .\r\nدوم ، آنچه به ظاهر در حفظ ملك و دولت دخيل است ، و آن محافظت رعيّت و خزانه و لشكر و نصب مردم كاردان صاحب كفايت است ، از عمّال و وزرا و سران سپاه و محافظان قلاع و سرحدّهاى ملك و غير ذلك از امورى كه به تفصيلتر از اين در مباحث آينده خواهد آمد ، ان شاء اللّه تعالى .\r\nسوم ، آنچه در ظاهر و باطن ، هردو ، در حفظ دولت و ملك دخل دارد ، و آن عدل و احسان است و كوتاه كردن دست تعدّى ظالمان و ستمكاران و تأديب و تنبيه ايشان ؛ البتّه ملك را از اين امور غافل نبايد بود . حضرت امير المؤمنين عليه السّلام فرموده : « من دلايل الدّولة قلّة الغفلة » يعنى : « از دلايل دولت است كمى غفلت » .\r\nنهم ، نيّت عدل و نيّت خوب پادشاه در همه چيز سرايت مىكند و باعث بركات و زيادتى نعمتها مىشود ، و نيّت بد هرگاه در خاطر پادشاه گذرد ، سرايت در همه چيز مىكند و خير و بركت از همه فوايد و اثمار و نعمتهاى اين جهانى مىرود .\r\nاز حكايات مشهور است كه روزى قباد « 1 » به شكار رفته بود ، و در شكارگاه از عقب آهويى بسيار بتاخت و از لشكر جدا افتاد و روز گرم گشت و قباد تشنه شد . [ 43 آ 
  ] از دور در ميان صحرا سوارى ديد . به آنجا راند . دو سه خيمهء كهنه ديد در ميان صحرا زده ، گفت : « مهمان خواهيد ؟ » پيرزنى برون آمد و عنان اسب او را بگرفت و او را فرود آورد و قدرى شير آورد و ماحضرى پيش آورد ، تا قباد تناول كرد و ساعتى بياسود و خواب بر\r\n\r\n\r\n","description":"","footnote":"\r\n( 1 ) . قباد پسر فيروز هيجدهمين پادشاه ساسانى كه چهل و سه سال حكومت كرد . ظهور مزدك كه به تأويل در كتاب اوستاى زردشت مىپرداخت به روزگار او بود . التنبيه و الاشراف ، ص 88 .\r\n","page_name":" 186 ","page_number":186},
  {"content":"\r\n\r\nوى غلبه كرد و چون از خواب درآمد شب نزديك بود ، همان‌جا مقام كرد . چون نماز شام شد ، مادّه گاوى چند از صحرا برسيدند . آن پيرزن دختركى داشت ، دوازده ساله ، در غايت كياست و نهايت ملاحت . آن دخترك را گفت : « برخيز و قدرى شير بدوش تا پيش مهمان عزيز بريم » . آن دخترك برفت و از آن مادّه گاو شير بسيار بدوشيد ، چنان كه قباد را از آن تعجّب آمد . گفت : « اين جماعت به واسطهء عدل ما در اين صحرا نشسته‌اند و هر روز چندين شير از ستور مىدوشند . اگر در هفته يك روز شير را به سلطان دهند به حال ايشان هيچ خلل راه نيابد و خزانه را توفير بسيار باشد . » پس ، با خود قرار داد كه چون به دار الملك رود آن مواضعه را بر رعيّت نهد . چون شب بگذشت و نسيم سحر بوزيد ، مادر دختر را بيدار كرد كه برخيز و گاو بدوش . دختر برخاست كه گاو بدوشد . فرياد كرد و گفت : « اى مادر ! برخيز و روى به دعا آر كه پادشاه نيّت ظلم كرده است » . قباد گفت :\r\n« سبحان اللّه ! اين كودك خرد از چه دانست كه من اين انديشه كرده‌ام » . پيرزن برخاست و به تضرّعى هرچه تمامتر دعا گفت . قباد پيرزن را بخواند و گفت : « به چه دانستيد كه پادشاه نيّت ظلم كرده است ؟ » گفت : « هرگاه كه پادشاه نيّت ظلم كند ، حقّ تعالى خير و بركت از زمين بردارد و اثر آن به همه چيز برسد ؛ و هرگاه كه پادشاه نيّت خيرى كند ، حقّ سبحانه و تعالى - چندان بركت به عالم فرستد كه اثر آن به همه جهان برسد » . قباد گفت :\r\n« راست گفتى و مرا انتباهى شد و از سر آن نيّت درگذشتم » . پس ، دختر برخاست و گاو را بدوشيد و شير بسيار حاصل شد .\r\nو حكايت بهرام و باغ انار نيز نزديك به اين است و نزديك به اين حكايت از ابن عبّاس منقول است و وهب [ بن 
  ] « 1 » منبّه « 2 » گفته كه ، « هرگاه والى قصد جور كند و به آن عمل نمايد ، خداى عز و جلّ داخل مىسازد نقصان را در اهل مملكت او ، در بازارها و در\r\n\r\n\r\n","description":"","footnote":"\r\n( 1 ) . از مر اضافه شد .\r\n( 2 ) . ابو عبد الله وهب بن منبّه يمانى از تابعين بود و در اخبار و قصص پيشينيان و انبيا تخصّص داشت . ابن قتيبه كتابى از او را در باب شاهان حمير ديده بود . مرگ او در سال 110 يا 114 يا 116 ق . در صنعاء يمن روى داد . به پندار برخى گور وهب در غرب بصرى در قريه‌اى به نام عصم مىباشد نك : وفيات الاعيان ، ج 6 ، صص 35 و 36 ؛ البداية و النهاية ، ج 9 ، ص 305 .\r\n","page_name":" 187 ","page_number":187},
  {"content":"\r\n\r\nزراعت و در پستان حيوانات شيرده و در هرچيز ؛ و هرگاه اراده عدل و خير كند يا عمل به آن كند ، داخل مىسازد خداى عز و جلّ بركت را در اهل مملكت او . » همچنين ، يكى از علما در كتابى ذكر كرده كه ، مشهور است در بلاد مغرب كه به يكى از سلاطين رسيد كه زنى را باغى است كه در آنجا نى شيرين هست و از يك نى يك قدح آب فشرده مىشود . پس ، عزم كرد برگرفتن آن باغ و از آن زن اين را سؤال كرد . گفت : « چنين است » . بعد از آن ، آن زن نى را بفشرد ، به نيم قدح نرسيد . پادشاه گفت : « چگونه است آنچه مىگفتيد ؟ » زن گفت : « آنچنان بود ، امّا پادشاه نيّت آن كرده كه اين باغ را از من بگيرد ، بركت از آن باغ بر طرف شده » . پس ، پادشاه توبه كرد و نيّت خود را صحيح كرد . آنگاه ، زن را امر كرد كه بفشارد . از يك نى يك قدح پر فشرده شد . و در كتاب مذكور از اين نوع حكايات متعدّد ذكر نموده از خوف ملال متعرّض آن نشد . « 1 »\r\nو چون بعضى از فوايد عدل و مضارّ ظلم مذكور شد ، بعضى از لطايف كلمات حضرت امير المؤمنين و امام المتّقين در اين ابواب ايراد مىشود : « العدل ملك ، الجور هلاك . » يعنى : « عدل قوام كار است كه به او مالك مىشوند و ستم باعث هلاك و فساد است » . و فرموده : « العدل حياة الجور ممحاة » يعنى : « عدل حيات و زندگانى است - و فى الحقيقة زندگانى و رونق همه چيز به عدل است - و جور محوكننده است . » يعنى ، هلاك‌كننده و ضايع‌كننده خيرها و خوبيهاست . و فرموده : « العدل خير الحكم » يعنى :\r\n« عدل بهترين حكمتهاست » . و فرموده : « العدل حياة الاحكام » يعنى : « عدل [ 43 ب 
  ] حيات حكمها است » . و فرموده : « العدل يصلح البريّة » يعنى : « عدل باعث اصلاح خلق است » . و فرموده : « العدل قوام الرّعيّة و جمال الولاة » يعنى : « قوام امر و انتظام حال رعايا به عدل است - چه هرگاه عدل نباشد امور رعيّت از هم بپاشد و اختلال كلّى به احوال ايشان راه يابد - و جمال و زينت واليان به عدل است » .\r\nو فرموده : « الظّالم منتظر العقوبة ، المظلوم منتظر المثوبة » يعنى : « ظالم را منتظر\r\n\r\n\r\n","description":"","footnote":"\r\n( 1 ) . اين حكايت مفصّلتر در نصيحة الملوك ، صص 140 تا 142 آمده است و تفاوتهايى با متن روضة الانوار دارد . آن سلطان در روايت نصيحة الملوك ، انوشيروان بوده كه پس از ماجرا قصد افزودن خراج را داشته است ، نه گرفتن باغ را .\r\n","page_name":" 188 ","page_number":188},
  {"content":"\r\n\r\nعقاب بايد بود و مظلوم را در انتظار ثواب » . و فرموده : « العدل فوز و كرامة » يعنى :\r\n« عدل فيروزى و كرامت است » . « الظّلم يطرد النّعم ، البغى يجلب النّقم » يعنى : « ظلم طرد و منع مىكند نعمتها را و باعث زوال نعم موجود و منع كرامت مفقود مىگردد و تعدّى كشش عذابها مىكند » . و فرموده كه ، « العدل نظام الامرة » يعنى : « انتظام امارت و حكومت به عدل است و بدون آن امر حكومت باطل و مختلّ است » . « الظّلم يوجب النّار ، البغى يوجب الدّمار » يعنى : « ستم موجب آتش است و تعدّى موجب دمار و هلاك » . و فرموده : « الانصاف افضل الفضايل ، الظّلم الأم الرّذايل » يعنى : « انصاف بهترين فضيلتهاست و ظلم بدترين رذيلتهاست » . و فرموده : « العدل اقوى اساس » يعنى : « عدل قويتر و محكمتر اساسى است » . و فرموده : « الرّعيّة لا يصلحها الّا العدل » يعنى : « رعيّت را به اصلاح نمىآورد هيچ‌چيز ، الّا عدل » . و فرموده : « الظّلم بوار الرّعيّة » يعنى : « ظلم هلاك رعيّت است » . و فرموده : « الظّلم جرم لا ينسى » يعنى : « ظلم گناهى است كه هرگز فراموش نمىشود . » و لهذا تا قيام قيامت بدگويى و لعن و نفرين جهت حكّام و امراى ظالم ثابت و متحقّق است و به طول ايّام و انقضاى اعوام « 1 » مندرس نمىشود .\r\nو فرموده : « امام عادل خير من مطر وابل » يعنى : « پادشاه عادل بهتر است از باران ريزان » . و فرموده : « الظّلم فى الدّنيا بوار و فى الآخرة دمار » [ يعنى : 
  ] « ظلم در دنيا هلاك است و در آخرت استيصال است » . و فرموده : « الظّلم يزل القدم و يسلب النّعم و يهلك الامم » يعنى : « ظلم باعث لغزش قدم است از طريق صواب و صلاح دنيا و آخرت و رباينده نعمتها و كرامتهاست و هلاك‌كنندهء امّتهاست » . و فرموده : « العدل جنّة الدّول » يعنى : « عدل سپر دولتهاست از آفات ايّام » . و فرموده : « السّلطان الجاير و العالم الفاجر اشدّ النّاس نكاية » يعنى : « پادشاه ظالم و عالم فاسق بدترين خلقند در اضرار » . و فرموده :\r\n« الجابر ممقوت مذموم و ان لم يصل من جوره الى ذامّة شيء و العادل ضدّ ذلك » يعنى :\r\n« جوركننده مبغوض خلق است و مذمّت او مىكنند ، هرچند از ظلم او اثرى به ذم‌ّكننده نرسيده باشد ، و عادل ضدّ اين است » و فرموده : « المتعدّى كثير الأضداد و الأعداء و المنصف كثير الأولياء و الاودّاء » يعنى : « تعدّىكننده را اضداد و دشمنان بسيار باشند و\r\n\r\n\r\n","description":"","footnote":"\r\n( 1 ) . جمع « عام » است به معنى ساليان .\r\n","page_name":" 189 ","page_number":189},
  {"content":"\r\n\r\nمنصف را اولياء و دوستان بسيار باشند » .\r\nو فرموده : « اعدل تدم لك القدرة » يعنى : « عدالت كن تا قدرت تو دايم بماند » . و فرموده : « اذكر عند الظلم عدل اللّه فيك و عند القدرة قدرة اللّه عليك » يعنى : « ياد كن نزد ظلم ، عدل خدا را در [ بارهء 
  ] تو ؛ و نزد قدرت و توانايى ، توانايى خدا را بر تو » . و فرمود :\r\n« استعن على العدل بحسن النيّة فى الرّعيّة و قلّة الطّمع و كثرة الورع » يعنى : « استعانت جوى بر عدل به خوبى نيّت در باب رعيّت و كم طمعى و بسيار پرهيزكارى از حرام » . و فرموده : « اجعل الدّين كنفك و العدل سيفك تنجح من كلّ سوء و تظهر على كلّ عدّو » يعنى : « بگردان دين را پناه خود و عدل را شمشير خود تا از هر بدى نجات يا بى و بر هر دشمنى غلبه كنى » . و فرموده : « افضل ما منّ اللّه به سبحانه على عباده علم و عقل و ملك و عدل » يعنى : « بهترين آنچه عطا كرده حقّ - سبحانه و تعالى - بر بندگان خود علم است و عقل است و پادشاهى و عدل است » . و فرموده : « اجلّ الملوك من ملك نفسه و بسط منه العدل » . يعنى : « جليلترين پادشاهان كسى است كه مالك نفس خود باشد - يعنى ، نفس را از هوى و آرزوى خود بازتواند داشت - و از او پهن شده باشد عدل . » و فرموده [ 44 آ 
  ] : « العدل ميزان اللّه الّذى وضعه للخلق و نصبه للاقامة الحقّ فلا تخالفه فى ميزانه و لا تعارضه فى سلطانه . » يعنى : « عدل ميزان خداست كه قرار داده از جهت خلق . پس ، مخالفت خدا مكن در ميزان او و معارضه با او مكن در حكم » . و به آن جهت فرمود كه ، « همچنانكه ترازو چيزها را با هم برابر مىكند ، عدل توانا و ناتوان را برابر مىكند كه هيچيك بر ديگرى تعدّى و زيادتى نمىتواند كرد . »\r\nو فرموده : « انّ السّلطان لامين اللّه فى ارضه و مقيم العدل فى البلاد و العباد و رعيته فى الارض . » يعنى : « پادشاه امين خداست در زمين كه رعايا و زيردستان را به امانت به او سپرده ، و اقامه‌كنندهء عدل است در شهرها و بندگان خدا و رعيّت او » . و فرموده : « اذا حدثك قدرتك على ظلم النّاس فاذكر قدرة اللّه سبحانه على عقوبتك و ذهاب ما اتيت اليهم عنهم و بقاؤه عليك . » يعنى : « هرگاه براند تو را قدرت تو بر ظلم خلق ، پس ياد كن قدرت خداى عز و جلّ را بر عقوبت تو و رفتن و بر طرف شدن آنچه با ايشان كرده‌اى از ايشان و باقى بودن آنچه كرده بر تو . »\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n پنداشت ستمگر كه ستم با ما كرد * در گردن او بماند و بر ما بگذشت \r\nو فرموده : « اذا بنى الملك على قواعد العقل و دعم بدعايم العدل نصر اللّه مواليه و خذل معاديه » يعنى : « هرگاه پادشاهى بناى او براساس عقل باشد و محكم به ستون عدل باشد ، يارى داده خداى عز و جلّ دوستان آن ملك را و مخذول ساخته دشمنان آن را » . و فرموده : « بالسّيرة العادلة يقهر المعادى . » يعنى : « به سيرت عدل مغلوب مىشود دشمن » . و فرموده : « يا غاية الملهوف يكون لك من عقاب اللّه حصن . » يعنى : « به فرياد رسى و دادرسى استغاثه‌كننده صاحب حسرت مىباشد تو را از عذاب الهى حصن و حصار » . و فرموده : « شيئان لا تسلم عاقبتهما ؛ الظّلم و الشّر . و شيئان لا يوزن ثوابهما : العفو و العدل . » يعنى : « دو چيز است كه عاقبت آن سلامت نيست : ظلم و شرّ ؛ و دو چيز است كه ثواب آن به وزن درنمىآيد : عفو كردن از مجرم و عدل كردن » . و فرمود : « ظاهر اللّه سبحانه من ظلم العباد . » يعنى : « با خداى عداوت و معارضت كرده هركه ظلم بر بندگان او كرده » .\r\nو فرموده : « ظلم المرء يوبقه و يصرعه . » يعنى : « ظلم آدمى او را هلاك مىكند و مىاندازد » [ و فرموده : 
  ] « ظلامة المظلومين يمهلها اللّه و لا يهملها . » [ يعنى : 
  ] « دادرسى مظلومان را خداى عز و جلّ امهال مىكند - يعنى ، مهلتى و صبرى مىدهد - و ليكن اهمال و ترك نمىكند . » و فرموده : « زكات السلطان اغاثة الملهوف و زكات النعم اصطناع المعروف » يعنى : « زكات پادشاهى فريادرسى استغاثه‌كننده يا حسرت است و زكات نعمتهاى خداى عز و جلّ بذل كردن و احسان است » . و فرموده : « سبع اكول حطوم خير من وال ظلوم غشوم . » يعنى : « درنده ، كه شير باشد ، بهتر است از واليى كه ظلم‌كننده باشد » . و فرموده :\r\n« شرّ الأمراء من كان الهوى عليه اميرا . » يعنى : « بدترين اميران آن كسى است كه هوى و آرزوى نفس بر او حاكم و امير باشد » . و فرموده : « عدل السّلطان حيوة الرّعية و صلاح البريّة . » يعنى : « عدل پادشاه ، زندگانى رعيّت و صلاح خلق است » . و فرموده : « فى العدل الاقتداء لسنّة اللّه تعالى و ثبات الدّول . » يعنى : « در عدل است اقتدا به سنّت و طريقه خداى عز و جلّ و ثبات و بقاى دولتها كه تا طريقهء عدل مسلوك است دولتها برقرار است ، بلكه در ازدياد » . و فرموده : « قلوب الرّعيّة خزاين راعيها فما اودعها من عدل\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nاو جور وجده . » يعنى : « دلهاى رعيّت خزانه‌هاى راعى آن رعيّت است - يعنى والى و امير - پس ، آنچه امانت گزارد در دلهاى ايشان ، آن را مىيابد » . و اين سخن شريف را دو معنى توان گفت : يكى آنكه والى هرگاه نحوى سلوك نمايد كه رعايا اعتقاد عدالت و خوبى به او داشته باشند ، والى اثر عدل و خوبى را درخواهد يافت و همچنين اگر رعايا اعتقاد جور و بدى به والى داشته باشند . معنى ديگر آنكه سلوك پادشاه و والى هرگاه بر نهج عدالت باشند ، رعايا نيز اقتدا به او نموده به حكم « النّاس على دين ملوكهم » ايشان نيز در دل خود نيّت عدالت و احسان خواهند داشت و ثمرهء نيّت ايشان به سلطان عايد خواهد شد ، و همچنين است اگر سلطان ستمگر باشد .\r\nو فرموده : « كفى بالظّلم طاردا للنعمة و جالبا [ 44 ب 
  ] للنقمة » يعنى : « كافى است به ظلم و بيش از آن سببى نمىيابد از جهت طرد و منع نعمت و كشيدن و آوردن عذاب و نقمت » . و فرموده : « من ظلم افسد امره و من جاير قصم عمره . » يعنى : « هركه ظلم كرد ، امر خود را فاسد و ضايع ساخت و هركه جور كرد ، عمر خود را قطع نمود » . از مجرّبات است كه جور قاطع اعمار و خراب‌كنندهء ديار است . و فرموده : « من ظلم رعيّته نصر اضداده ، من طال عداوته زال سلطانه ، من جار ملكه عظم هلكه ، من زرع العدوان حصد الخسران ، من ظلم عباد اللّه كان اللّه خصمه و من يكن اللّه خصمه يدحض حجّته و يعذّبه فى دنياه و معاده . » يعنى : « هركه ظلم بر رعيّت خود كرد ، يارى و مددكارى دشمنان خود كرد ؛ و هركه دراز شد تعدّى او ، زايل شد سلطنت او ؛ و هركه جور كرد در ملك خود ، عظيم شد هلاكت او ؛ و هركه عدوان زراعت كرد ، خسران در او نمود ؛ و هر كه بر بندگان خدا ظلم كرد ، خدا خصم اوست ؛ و هركه خداى عز و جلّ خصم اوست ، باطل مىكند حجّت او را و عذاب مىكند او را در دنيا و آخرت » .\r\nو فرموده : « من اساء الى رعيّته سرّ حسّاده و من كثر ظلمه كثرت ندامته . » يعنى : « هر كه با رعيّت خود بدى كرد ، خوشحال ساخت حاسدان خود را و هركه ظلم او بسيار شد ، پشيمانى او بسيار شد » . و فرموده : « من اشفق على سلطانه قصر من عداونه . » يعنى : « هر كه ترسد بر پادشاهى خود و غم سلطنت خود داشته باشد ، كوتاه كند تعدّى را » .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nو سخنان آن حضرت در اين باب بسيار است ، جهت اختصار به اين قدر اكتفا [ نمود 
  ] « 1 » و در اين باب بعضى از سخنان حكما و ملوك نيز در مباحث آينده خواهد آمد .\r\nو حقيقت عدالت به آن تحقّق مىيابد كه پادشاه از حال رعايا غافل نباشد و [ از 
  ] آنچه در اطراف و جوانب ملك او واقع شود خبردار باشد ، و اگر ظالمى بر مظلومى ستمى كرده باشد و حقّى از او بازستده باشد ، بايد كه پادشاه آن حقّ را از آن ظالم گرفته به مستحقّ رساند و آن ظالم را موافق قانون حقّ تنبيهى نمايد ، تا باعث عبرت ديگران شود كه اگر پادشاه به همين اكتفا كند كه حقّ را از ظالم گرفته به مظلوم رساند و در مقابل مكافاتى به عمل نياورد ، ظالمان جرئت به‌هم رسانند و ظلم كنند و با خود گويند كه ، اگر پادشاه بر ظلم ما اطّلاع يافت و در مقام تدارك درآمد بيش از آن نخواهد كرد كه آن حقّ را از ما گرفته به صاحب [ ش 
  ] خواهد داد ، و اگر خبردار نشد ، ما به مطلب خود رسيده‌ايم .\r\nبلكه بايد كه پادشاه چون بر ظلم ظالم مطّلع شود ، تنبيهى كه مصلحت شرعى و ملكى تقاضا كند به‌جا آورد ، همچنانكه نوشيروان با عامل آذربايجان به‌جا آورد ، و بايد كه ظالم را از منصب عزل نمايد و او را از نظر اعتبار بيندازد و به او توجّه و التفات نكند ، همچنانكه عبد اللّه بن طاهر « 2 » با برادرزادهء خود كرد .\r\nو حكايت نوشيروان چنان است كه هيجده ساله بود كه بر تخت سلطنت نشست و امرا و حشم و اركان دولت خود را بر عدل و انصاف تحريص فرمود ، و ايشان را وصيّت كرد كه اگر كسى بر ديگرى ظلم كند و تعدّى رساند ، البته از وى درنگذرانم و او را سياست كنم . و ليكن امرا و حشم در ايّام قباد ظلم مىكردند و بر آن عادت كرده بودند و ترك آن نمىكردند ، تا وقتى كه اميرى بر ولايت آذربايجان والى بود بر پيرزنى ظلمى كرده بود و ملك آن پيرزن به زور از او بستده و آن زن به شكوه به درگاه نوشيروان آمد و بر رهگذر او بايستاده تا نوشيروان بر او بگذشت ؛ ضعيفه شكايت كرد . انوشيروان اشاره\r\n\r\n\r\n","description":"","footnote":"\r\n( 1 ) . از مر افزوده شد .\r\n( 2 ) . وى از جانب مأمون حكومت خراسان يافت و علاوه بر اين منصب ، رسيدگى به امور جنگى و رياست شرطه و حكومت سواد و رى و كرمان و طبرستان نيز با او بود . عبد اللّه به سال 230 ق . در زمان خلافت واثق وفات يافت .\r\nروضة الصّفا ، مجلد دوم ، ص 535 .\r\n","page_name":" 193 ","page_number":193},
  {"content":"\r\n\r\nكرد به حاجب ، تا او را به وثاق « 1 » خود برد و همه اسباب معيشت او مهيّا كرد و يكى از معتمدان خود به آذربايجان فرستاد تا آن حال تفحّص كند . و بعد از مدّتى آن معتمد باز آمد و حال صدق آن پيرزن باز نمود و تقرير كرد كه او مظلوم [ ه 
  ] « 2 » است و آن امير غاصب .\r\nانوشيروان تيماردارى آن پيرزن مىكرد ، تا وقتى كه امير آذربايجان به خدمت رسيد و انوشيروان بفرمود تا او را بر در بارگاه بازداشتند . آنگاه ، از امرا سؤال كرد كه چه گوييد امير آذربايجان را ؟ تجمّل و اسباب چند است ؟ همه گفتند : « نهايت و اندازه ندارد » .\r\nگفت : « با اين تجمّل [ 45 آ 
  ] زمين پيرزن بيچاره را غصب كند و به ظلم بستاند ، سزاى او چه باشد ؟ » گفتند : « فرمان پادشاه راست » . پس ، فرمود تا پيرزن آمد و دادخواهى كرد ، و آن معتمد كه پادشاه جهت تحقيق فرستاده بود در حضور امرا گواهى داد . آنگاه ، فرمود كه امير آذربايجان را پوست از سر كشيدند و آن زمين را به پيرزن داد و هيبت و سياست در دلها متمكّن شده ، كسى را ياراى ظلم نبود « 3 » .\r\nو آن سياستى كه نوشيروان كرد كشتن بود ، ليكن حكم بر كشتن زود به زود نتوان كرد و تا قواعد شرع و عقل در اقتضاى آن مطابق نيفتد البته اقدام بر آن نشايد كرد ، چه تخريب بنايى كه خداى عز و جلّ كه در ساختن آن بدايع حكمت و لطايف تدبير مرعى داشته ، سهل و آسان نتوان كرد و از و بال و تبعه آن غافل نتوان بود . بلى ، تأديبات و تنبيهات ديگر توان كرد كه باعث اذخار و اعتبار ديگران شود . « 4 »\r\nو حكايت امير عادل عبد اللّه بن طاهر چنان است كه روزى بار عام داده بود . زنى درآمد و دادخواست . امير گفت : « از كه تظلّم مىكنى ؟ » گفت : « از برادرزادهء تو كه والى هرات است » . امير گفت : « او در حقّ تو چه ظلم كرده است ؟ » گفت : « خانه‌اى داشتم كه از آباء و اجداد ميراث به من رسيده بود ، و برادرزادهء تو بر در خانهء من ميدانى ساخته بود و آن خانهء مرا از من به بها خواست و من نفروختم و بىرضا و اجازت من خانهء مرا ويران كرد و داخل ميدان خود كرد . اكنون آمده‌ام تا داد من بدهى » . امير گفت : « اى زن !\r\n\r\n\r\n","description":"","footnote":"\r\n( 1 ) . « وثاق » واژه‌اى تركى به معناى اتاق يا خانه است .\r\n( 2 ) . اضافه از مر است .\r\n( 3 ) . اين حكايت با تفضيل بيشتر در سياستنامه ، آمده است ، نك : تصحيح هيوبرت دارك ، صص 46 تا 52 .\r\n( 4 ) . مر : « نشود » .\r\n","page_name":" 194 ","page_number":194},
  {"content":"\r\n\r\nدل تنگ مكن كه داد تو بدهم » . پس ، هم در ساعت سوار شد و روى به راه نهاد و به تعجيل برفت و به يكى از خواصّ خود فرمان داد كه آن عورت را به ناز و آسايش به هرات آورد . چون برادرزاده پيش آمده به دو التفات كرد و در سراى امارت مىبود تا وقتى كه زن متظلّم رسيد ، فرمود كه روز مظالم در سراى امارت حاضر آيد و داد خواهد . پس ، آن زن روز بار حاضر آمد و دادخواهى كرد . امير روى به برادرزاده كرد و گفت : « تو را بر سر خلايق از بهر آن گماشته‌ام كه ظلم كنى و خانهء مسلمانان به جور بستانى ؟ » برادرزادهء او گفت : « من ظلم نكرده‌ام . خانهء او را قيمت كرده‌اند و بهاى خانهء او به دست امينى داده‌ام . آنگاه ، آن خانه را در ميدان گرفته‌ام » . گفت : « عذر تو از جرم تو بدتر است .\r\nنشنوده‌اى كه حضرت مصطفى صلّى اللّه عليه و إله فرموده است كه ، مال مسلمانان بر مسلمانان حلال نيست ، مگر به خشنودى ؟ اگر ميدان تو تنگ بود ، آن زن را در آن‌چه گناه ؟ تا او به دل خوش خانه خود را بيع كند « 1 » ، تو را در آن‌چه راه باشد ؟ » پس ، برادرزاده را فرمود تا خانهء او را همچنانكه بود بسازد و تا تمام گردد هر روز چون مزدوران به تن خود آنجا حاضر شود و در آنجا كار كند . پس ، مشرفى « 2 » بر وى گماشت تا آن خانه را تمام گردانيد . آنگاه ، آن ضعيفه را انعام نيكو فرمود و از وى حلّيّت خواست و روى به نيشابور نهاد و مدّتى به برادرزاده بىالتفات بود . آنگاه ، برادرزاده به خدمت او آمد و جماعتى شفعا برانگيخت تا خاطر امير را با او بر سر صفا آوردند . پس ، او را بخواند و گفت : « به سر ولايت خود بازگرد و بعد از اين به خداى عز و جلّ كه اگر كسى از تو مظلمت خواهد ، انصاف از تو به شمشير بستانم » . و رعايا به اين يك معدلت مرفّه و آسوده گرديدند .\r\nو ببايد دانست كه در مراعات قانون معدلت همين بس نيست كه پادشاه را به خاطر رسد كه من وزرا و ديوانيان و عاملان مقرّر داشته‌ام كه هركسى را دادى و تظلّمى بوده باشد ، نزد ايشان دادخواهى نمايد و ايشان به حقيقت رسيده آنچه حقّ باشد بكنند ، چه بسيار باشد كه عاملان اين امور متوجّه حقّ نشوند و طرف قوى گيرند و جانب جماعتى از اقويا كه تقويت ظالم كنند رعايت كنند يا طمع ايشان را فريب داده ، به رشوه طرف باطل\r\n\r\n\r\n","description":"","footnote":"\r\n( 1 ) . در اصل همين‌گونه آمده ، امروزه در چنين حالتى از فعل منفى استفاده مىكنند .\r\n( 2 ) . مراقب ، ناظر .\r\n","page_name":" 195 ","page_number":195},
  {"content":"\r\n\r\nگيرند و ظلم را نگذرانند و به داد مظلوم نرسند ، و حقّ تعالى روز قيامت سؤال آن از پادشاه خواهد كرد ، بلكه قانون حقّ آن است كه پادشاه راهى قرار داده باشد كه اگر عمّال مظالم دادرسى مظلوم نكنند ، او را طريقى باشد به آنكه عرض حال خود به خدمت پادشاه نمايد ؛ و راه مظلومان بالكلّيّه به جانب پادشاه مسدود نباشد ، بلكه عرايض و مطالب ايشان به خدمت پادشاه مىرسيده باشد و پادشاه خود متوجّه تحقيق ديوان ايشان شده باشد ، و از جهت اين كار [ 45 ب 
  ] روزهايى مقرّر مىداشته باشد .\r\nاز حضرت رسول صلّى اللّه عليه و إله نقل است كه آن حضرت فرموده كه ، « هركه والى امرى از امور مسلمانان شود و در خود بر ضعيف و صاحب حاجت ببندد - يعنى ، دست صاحبان حاجات و مطالب به او نرسد - حقّ - جلّ و علا - در رحمت خود بر روى او ببندد در روز احتياج و درماندگى او . » حضرت امير المؤمنين عليه السّلام فرموده : « هركس نعمتهاى خداى عز و جلّ بر او بسيار باشد ، حاجات مردمان به او بسيار است » . پس ، اگر قيامت نمود به آنچه خداى عز و جلّ بر او فرض گردانيده ، آن نعمتها در معرض دوام درآورده و اگر منع كرد آنچه خداى عز و جلّ واجب گردانيده در آن نعمتها ، آن نعمتها را در معرض زوال درآورد .\r\n بزرگانى كه مانع مىشوند ارباب حاجت را * به چوب از آستان خويش مىرانند دولت را\r\nعدالت كن كه در عدل آنچه يك ساعت به دست آيد * ميسّر نيست در هفتاد سال اهل عبادت را \r\n\r\nحكايت\r\nآورده‌اند كه روزى انوشيروان از وزير سؤال كرد كه ، « سبب آن چيست كه باز كوتاه عمر بود و گنجشك دراز عمر ؟ » وزير گفت : « از بهر آنكه باز ظالم است و جبّار و گنجشك ضعيف و كم‌آزار و چون حال چنين است جهد بايد كرد تا بر احوال رعيّت پادشاه را وقوف تمام حاصل آيد ، و نبايد كه در زواياى ممالك بىوقوف پادشاه چيزى رود كه سرانجام آن و بال و زوال باشد . »\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nنوشيروان گفت : « بر رعايا گماشتگان امين بگمارم و جوانب ايشان بدين طريق نگاهدارم » . وزير گفت : « چون جواب و سؤال خلق به گماشتگان گذاشته شود ، خلل و وهن در مملكت و ولايت پديد آيد ، چه گماشته به سيم فريفته گردد و چون ضبط مملكت به نفس خويش ناممكن است ، صواب آن بود كه جرسى « 1 » سازيد و از بالاى قصر درآويزيد تا ستم‌رسيدگان جرس بجنبانند و احوال خويش بىواسطه شاه را معلوم گردانند » . نوشيروان فرمود تا سلسله‌ها « 2 » ساختند و از بالاى قصر درآويختند تا هر ضعيف ستم‌رسيده را كه بدى رسيدى ، جرس بجنبانيدى و نوشيروان را از حال خود آگاه گردانيدى ، تا انصاف ضعيف از قوى بستدى .\r\nروزى آوازى به سمع وى رسيد . از بالاى قصر بنگريست . خرى را ديد ضعيف نحيف لاغر كه سلسله مىجنبانيد . نوشيروان چون ضعف و لاغرى خر بديد ، پرسيد كه ، « صاحب خر كيست ؟ » گفتند : « گازرى است و تا خر جوان بود كار مىفرمود و چون پير شد ، از خانه‌اش بيرون كرد . » نوشيروان بفرمود تا صاحب خر را بياوردند و در پيش تخت ادب كردند و ندا دردادند كه هركه در جوانى خر را كار فرمايد و در پيرى غم نخورد ، سزايش اين بوده ، و فرمود كه ، « هر روز دو من جو و ده من كاه به وى دهند . » و اثر عدل او عالميان را ظاهر شد . و اين حكايت بسيار غريب و مستبعد است ، ليكن چون بسيار مشهور بود نوشته شد « 3 » .\r\n\r\nحكايت\r\nآورده‌اند كه يكى از زهّاد به مجلس منصور خليفه آمده بود و او را نصيحتى فرمود . در اثناى نصيحت گفت : « وقتى ، در اثناى سفرهاى خود به درياى چين افتادم و چون به چين رفتم ، ملك چين پادشاهى عادل بود . ناگاه ، او را علّتى حاصل گشت و بدان سبب حسّ سمع او باطل شد ، كه چيزى نمىشنيد ، وزرا و امرا و ثقات خود را حاضر كرد و گفت :\r\n\r\n\r\n","description":"","footnote":"\r\n( 1 ) . زنگ .\r\n( 2 ) . « سلسله » به معنى « زنجير » است .\r\n( 3 ) . اين حكايت را خواجه نظام الملك نقل كرده است . نك : سياستنامه ، تصحيح هيوبرت دارك ، صص 53 و 54 .\r\n","page_name":" 197 ","page_number":197},
  {"content":"\r\n\r\nخ مرا واقعه‌اى صعب افتاده است و حسّ سمع من باطل شده و قوّت شنيدن در گوش نمانده خ . و زارزار بگريست چنان كه حاضران از گريستن او زارزار بگريستند و از جهت تسلّى [ 46 آ 
  ] خاطر او گفتند كه ، خ اگر حسّ سمع باطل شد حقّ - جلّ و علا - به بركت عدل و انصاف و يمن رأفت و عاطفت ، مر پادشاه را درازى عمر عوض دهد خ .\r\nملك گفت : خ شما را سخت غلط افتاده است . من نه بر حسّ سمع مىگريم ، خردمند داند كه عاقبت وجود فناى جمله جوارح و اعضا خواهد بود و بر بطلان بعضى نگريد و به فوات يكى از آنها چندان غم نخورد ، ليكن من براى آن مىگريم كه اگر مظلومى براى استغاثت فرياد كند و داد خواهد ، من آواز او نشنوم و در انصاف او سعى نتوانم نمود خ .\r\nپس ، ندا فرمود تا در تمامى ملك چين ندا كنند كه هيچ‌كس جامهء سرخ نپوشد جز مظلوم ، تا چون لباس لعلى « 1 » او از دور بيند ، بداند كه مظلوم است و در انصاف او كوشد . »\r\nو ببايد دانست كه مراعات قانون معدلت ، چنان كه شايد [ 46 ب 
  ] بىچند چيز صورت نمىيابد :\r\nاوّل آنكه ملك بسيارى حبّ راحت و فراغت و آسايش را ترك كند كه همچنانكه كار آخرت با حبّ راحت بسيار و عيش و فراغت زياد راست نمىآيد ، بلكه مشقّت طاعات بايد كشيد و در بندگى خدا متحمّل انواع مجاهدات بايد شد كه ، « حفّت الجنّة بالمكاره و حفّت النّار بالشّهوات . » « 2 » يعنى : « بر دور بهشت و تحصيل بهشت مكروهات است ، و بر دور آتش دوزخ شهوتها و لذّتها . » يعنى ، حصول بهشت به مكروهات و چيزى چند كه مخالف طبع است مىشود و حصول دوزخ به لذّتها و فراغتها ، همچنين كار دنيا با عيش و فراغت بسيار راست نمىآيد و بدون جفا و مشقّت و خلاف طبع نمىشود ، چه پادشاه را بايد فكر در امور ملكى كرد و هر رخنه را تدارك نمود ؛ بعضى مردم را به قول و بعضى را\r\n\r\n\r\n","description":"","footnote":"\r\n( 1 ) . لعل از كانيهايى است كه حسب موادّ تركيبى آن رنگش فرق كند . معروفترين لعل ، لعلى است كه از بدخشان به دست مىآيد و رنگ سرخ روشن و زيبايى دارد .\r\n( 2 ) . اين حديث رسول اكرم ( ص ) در شرح نهج البلاغه ، ابن ابى الحديد ، ج 10 ، خطبه 177 ، ص 16 و در نهج البلاغه ، چاپ فيض الاسلام ، خطبه 175 چنين آمده است : « إن الجنّة حفّت بالمكاره ، و انّ النّار حفّت بالشّهوات » .\r\n","page_name":" 198 ","page_number":198},
  {"content":"\r\n\r\nبه فعل تفقّد تدارك بايد كرد ، [ و 
  ] « 1 » بعضى را احسان بايد و بعضى را سياست ، و بعضى را تعليم بايد و بعضى را نصيحت ، و انعام و مواجب بعضى را كم بايد كرد و بعضى را زياد ، و اينها را فكرها بايد كرد تا معامله بر وجه صواب رو دهد ؛ و در نصب و عزل عمّال و ارباب مناصب انديشه‌ها بايد كرد و مشاورات بايد نمود و به حقيقتها بايد رسيد ؛ و در تدبير احوال دشمنان بزرگ و كوچك و آشنا و بيگانه فكرها بايد كرد و تداركها نمود ؛ و در تعمير مملكت و ترفيه « 2 » رعيّت و دادرسى مظلومان و تأديب ظالمان سعيها بايد كرد . و اينها همه مشقّت و آزار دارد و با راحت و فراغت بسيار جمع نمىشود ، خصوصا آزار كردن و سياست كردن و تأديب مفسدان و ظالمان و دروغگويان و مفتّنان و خاينان كردن ، كه آزار به كسى رسانيدن بر نفسهاى شريف شاقّ مىنمايد و بدون آن كار دنيا و آخرت راست نمىآيد و ميسّر نمىشود ؛ و اينها با فراغت بسيار جمع نمىشود .\r\nبه حسب عقل رخصتى كه پادشاهان را در راحت و فراغت هست وقتى است كه از نظم و نسق معظمات امور ملك فارغ شده باشند و تداركى ملكى باقى نمانده باشد ، و بدون آن بسيار باشد كه اشتغال به اندك لذّت و فراغتى موجب پشيمانى و ندامتهاى كلّى شود و سودى ندهد ، و اين مطلب كه كم كردن حبّ راحت و آسايش است به يك دفعه آسان نيست ، بلكه به تدريج ، اندك‌اندك ، ورزش اين كار بايد كرد ، تا وقتى كه اين صفت در نفس رسوخ يابد ، بلكه اگر به يك دفعه نفس را متوجّه مشقّت كلّى سازند ، تاب آن نياورد و از عهده برنيايد . وظيفهء عقل آن است كه به نرمى و هموارى ، طبع را بر جفا دارند و آهسته‌آهسته ورزش برسانند و اندك‌اندك بر كار و عمل خود زياد مىكرده باشند و از اوقات راحت و فراغت كم مىكرده باشند ، تا وقتى كه طبع ورزيدهء اين مشقّتها و تعبها شود و بر او تحمّل آفات ملكدارى و رعيّت‌پرورى گوارا شود .\r\nمجملا ، كار عالمى حواله به تدبير پادشاه است ؛ پيداست كه او را چه‌مقدار مشقّت بايد كشيد و چه سعيها بايد كرد تا كار خود و عالمى را به نظام دارد .\r\nدوم آنكه سخن خوشامدگويان را در نظر پادشاه چندان وقعى نباشد ، چه بيشتر مردم\r\n\r\n\r\n","description":"","footnote":"\r\n( 1 ) . اضافه از مر است .\r\n( 2 ) . بر وزن تفعيل به معنى « در آسايش و رفاه قرار دادن » است .\r\n","page_name":" 199 ","page_number":199},
  {"content":"\r\n\r\nبه جهت آنكه در طبيعت بشرى مركوز « 1 » است كه « 2 » ابتدا از سخنان خوش و روكش محظوظ مىشوند ؛ كمند از مردم كه اگر آفتى در ملك باشد حقيقت آن را چنان كه هست به عرض رسانند ، بلكه آفتها را مخفى مىدارند و هميشه تعريف و توصيف مىكنند و اگر ظلمى در ممالك باشد يا خللى در امور ملك رو دهد ، ظاهر نمىسازند و مىگويند : به عدل تو هرگز پادشاهى نبوده و مملكت هيچ پادشاهى به اين آبادانى ، نبوده و لشكر هرگز به اين سرانجام نبوده ، و خزانه هرگز به اين معمورى نبوده ، و دشمنان هرگز چنين ضعيف نبوده‌اند ؛ عمّال در كمال معدلتند و هيچ ظلمى نمىشود . و چون اين سخنان به گوش پادشاهان خوش مىآيد و محظوظ مىشوند ، از اين نوع سخنان مىگويند به غرض آنكه پادشاه محظوظ مىشود ، و اگر از عاملى ظلمى و فسادى ظاهر مىشود مخفى مىدارند و خلاف آن مىگويند ، و اين به ظاهر دوستى است امّا در حقيقت دوستى نيست ، چه باعث غفلت و غرور مىشود و سررشتهء كارها از دست مىرود و حقيقتها بر پادشاه مخفى مىماند و از تدارك غافل مىشود ، و از تهيّه و استعداد عدّت و آلت و مراعات احتياط و پيش‌بينى غافل مىشود و بسيار باشد كه باعث خرابى ملك و استيلاى دشمن شود . [ 47 آ 
  ]\r\n به محفلى كه خوشامد فسانه‌پرداز است * ز خواب دولت بيدار برنمىخيزد \r\nو سخنان خوشامدگويان اگرچه در اوّل حال شادمانى دل افزايد ، امّا در دوم حال نقصان بينايى بصيرت و اندوه جاودانى افزايد .\r\nبلى ، چنين سخنان كه دلالت بر نهايت سرانجام و انتظام و كمال مراتب خوبيها و نبودن آفتها و خللها كند ، بايد كه در مجالس و محافل و محاضر مذكور مىشده باشد و در اين باب مبالغه‌ها مىرفته باشد و در حضور آشنا و بيگانه و دوست و دشمن اين قسم سخنان و زياده از اين به مبالغات تمام مذكور مىشده باشد ، خصوصا از خواصّ ملك تا منتشر شود و در اطراف عالم مشهور گردد . و چيزى كه دلالت بر اندك نقصى كند پنهان بايد داشت ، امّا در خلوت حقيقت هرچيز به قدر امكان كسى را كه ميسّر باشد به عرض\r\n\r\n\r\n","description":"","footnote":"\r\n( 1 ) . جاى گرفته ، ثابت كرده .\r\n( 2 ) . به نظر مىرسد : « كه » زايد باشد .\r\n","page_name":" 200 ","page_number":200},
  {"content":"\r\n\r\nپادشاه بايد رسانيد ، هرچند مضمون آن تلخ و ناخوشگوار باشد . و اگر بعضى را صريح نتوان گفت در لباس تمثيل و حكايت و تلويح و اشارت اظهار بايد نمود ، بر وجهى كه منافى احترام و احتشام مجلس پادشاه نبوده باشد . و بر پادشاه لازم است كه به سخنان روكش خوشامدگويان فريفته نشود و فى الحال باور نكند ، بلكه در جستجو و تفحّص و تفتيش كمال اهتمام مرعى دارد تا حقيقت هرچيز چنان كه هست روشن شود و موافق مصلحت عمل نمايد ، كه بسيار بوده كه لشكرها از خصمان شكست يافته‌اند و قتل و اسر به طوايف بسيار راه يافته و اهل تلبيس « 1 » به جهت خوشامدگويى و مراعات مصلحت خود عكس آن در ضمير ملك مستقرّ ساخته‌اند و به واسطهء عدم تفحّص ، پادشاه آن را قبول نموده و از آن فسادها ناشى شده و بسيار بوده كه ملك به فساد رفته . حاصل طريقهء عقل در اين باب ، آن است كه پادشاه به شنيدن سخنان خوشامد كم رغبت باشد و به سخنانى كه بعضى حلال نمكان از روى غمخوارى گويند ، هرچند تلخ باشد ، اظهار رغبت نمايد و محمدت گويد و از شنيدن آن اظهار بشاشت و خوشحالى نمايد تا رغبت مردمان در آن بيفزايد و در مقام راستگويى و حق‌ّگويى درآيند ، و كسى كه سخنان خوشامدآميز او بىاصل و غلط بيرون آمد ، او را نكوهش و سرزنش نمايد تا رغبت ايشان از آن طريقه كم شود .\r\nمجملا ، بايد كه پادشاه از ناراستى وحشت تمام اظهار كند و مبالغه بسيار در نفرت از آن به‌جا آورد ، بلكه تنبيهات و تأديبات به‌جا آورد تا همه‌كس ، خصوصا خواصّ پادشاه ، به راستى و حق‌ّگويى گرايند و از دروغها و غلطها ، كه مبنى بر مصلحتهاست ، احتراز لازم دانند . در كلمات شريفهء حضرت امير المؤمنين عليه السّلام آمده : « من دعاك الى الدّار الباقية و اعانك على العمل لها فهو الصّديق الشّفيق » يعنى : « هركس كه تو را دعوت كند به تحصيل آنچه در دار باقى حاصل مىشود از ثواب ، و مددكارى تو كند بر عمل از جهت آخرت ، او دوست مهربان غمخوار است » . و آن حضرت فرمود : « من أخافك لكى يؤمنك خير من يؤمنك لكى يخيفك » يعنى : « هركس كه در ابتدا تو را از آفات عواقب بترساند ، تا آنكه اين ترس باعث امنيّت شود ، به از كسى است كه تو را در ابتدا امن سازد ،\r\n\r\n\r\n","description":"","footnote":"\r\n( 1 ) . پنهان كردن حقيقت ، پنهان داشتن مكر و عيب خود از مردم ، فريب و خدعه به‌كار بردن .\r\n","page_name":" 201 ","page_number":201},
  {"content":"\r\n\r\nتا آنكه آن امنيّت باعث ترس و اندوه عاقبت شود » . چه هرگاه كسى در ابتدا بترسد ، تهيّه و استعداد كرده مراعات حزم خواهد كرد و عاقبت كار منتظم خواهد شد و باعث امنيّت و رفاهيّت خواهد شد ؛ و هرگاه در اوّل حال ايمن باشد ، غافل خواهد بود و در دفع آفات نخواهد كوشيد و مرتبه‌مرتبه آفات رو به تزايد خواهد داشت تا وقتى كه اختلال كلّى شود و موجب ترس و اندوه عظيم گردد .\r\nو آن حضرت فرمود : « مادحك بما ليس منك مستهزىء بك فان لم تسعفه بنوالك بالغ فى ذمّك و هجائك « 1 » » يعنى : « كسى كه مدح تو كند به چيزى كه نداشته باشى ، فى الحقيقة استهزا به تو كرده . پس ، اگر به عطا حاجت او برنياوردى ، مبالغه در مذمّت تو خواهد كرد » . و آن حضرت فرموده : « مناصحك مشفق عليك محسن اليك ناظر فى عواقبك مستدرك فوارطك ، ففى طاعته رشادك و فى مخالفته فسادك » « 2 » يعنى : « كسى كه به اخلاص ناصح تو باشد ، مهربان است بر تو و نيكوكار است با تو ، ناظر است در عواقب امور تو ، تدارك‌كنندهء تقصيرات توست . پس ، در طاعت او رشاد توست و در مخالفت او فساد كار توست » .\r\nسوم آنكه كسان به جهت ديوان و دادرسى رعيّت و مظلومان تعيين نمايد ، چون پادشاه را هميشه ميسّر نيست كه خود به همه ديوانى مىرسيده باشد ، و در تقويم و اصلاح ارباب ديوان و دادرسان مظالم احتياط مرعى دارد . اوّل آنكه آن‌كس قابل اين شغل خطير بوده باشد و آنچنان بود كه كاردان و صاحب وقوف و دانا به قواعد و قوانين شرع و حساب و عرف بوده باشد و صاحب فضل و كمال و امانت و ديانت باشد و نيك ذات و كدخدا « 3 » و غمخوار پادشاه و رعيّت باشد و بىطمع باشد و از اهل لهو و فراغت و عيش نباشد ، بلكه صاحب كد و جفاكش بوده باشد و نرمى با درشتى جمع داشته باشد .\r\nثانيا ، پادشاه هميشه از خصوصيّات احوال و ديوانهاى ايشان متفحّص بوده باشد و اگر\r\n\r\n\r\n","description":"","footnote":"\r\n( 1 ) . غرر الحكم ، ج 6 ، حديث شماره 9838 ، ص 2799 .\r\n( 2 ) . همان ، حديث شماره 9839 .\r\n( 3 ) . اگر تركيبى از كد فارسى ( به معنى خانه ) و خدا ( به معنى صاحب ) باشد ، در اصطلاح شخصى را گويند كه موقر و معتبر و كارساز و مهم‌ّگزار مردم باشد . براى آگاهى از ديگر معانى اين واژه به دهخدا ، لغت‌نامه ، ذيل همين واژه و نيز برهان قاطع ، ج 3 ، ذيل كدّ و كدخدا مراجعه شود .\r\n","page_name":" 202 ","page_number":202},
  {"content":"\r\n\r\nغلطى به سهو واقع شود ، تعليم نمايد و اگر به عمد شده باشد و استحقاق تأديبى باشد ، تأديب نمايد و اصل از همه عمده‌تر آن است كه راه طمع ايشان بالكليّه مسدود باشد و اگر خيانتى از ايشان ظاهر شود ، البتّه پادشاه به نحوى كه مصلحت تقاضا كند به قول يا فعل تدارك آن به‌جا آورد .\r\nچهارم آنكه پادشاه از حال مظلومان و ستمرسيدگان متفحّص باشد و به همه‌جا و همه‌كس سفارش مىنموده باشد كه اگر به مظلومى ستمى رسيده باشد ، مرا خبر مىكرده باشيد . خواجه نظام الملك طوسى « 1 » ، كه از اعاظم وزراى دانشمند صاحب تدبير است و در عقل و كاردانى مثل است ، در كتابى كه جهت سلطان ملكشاه سلجوقى در آداب پادشاهى نوشته در اين باب سخنى دارد ، به عبارت او نقل كرده شد ، الّا در چند موضع كه لفظ غير مأنوس را تبديل نمود : بايد كه هميشه به همه اطراف جاسوسان بروند بر سبيل بازرگانان و سيّاحان و صوفيان و [ 47 ب 
  ] داروفروشان « 2 » و درويشان ، و از هرچه مىشنوند خبر مىآرند ، تا از هيچ‌گونه از احوال خبرى از پادشاه پوشيده نماند و اگر چيزى حادث گردد و تازه رو دهد ، به وقت خويش تدارك كرده آيد . چه بسيار وقت بوده\r\n\r\n\r\n","description":"","footnote":"\r\n( 1 ) . حسن بن على بن اسحاق ، ملقب به « خواجه نظام الملك » ، متولّد به سال 408 ق . در نوقان طوس . جد او ، اسحاق ، از طبقهء دهقانان بيهق و از ديه انكو بود . پدرش ابو الحسن على ، به خدمت حكمران خراسان از جانب غزنويان پيوست كه چون اوضاع غزنويان در پى شكست دندانقان به سال 429 ق . آشفته شد ، وى به همراه فرزندش در غزنين به خدمت وزير عبد الصّمد عباسى در دستگاه غزنويان درآمد . خواجه از اين تاريخ به خدمت امراى غزنوى درآمد و در دستگاه آنان به امور ديوانى اشتغال ورزيد . بعدا چون دولت آل سلجوق را در اوج قدرت ديد در خدمت سلجوقيان قرار گرفت و به فرمان جغرى بيك داوود ، حاكم خراسان ، تربيت و همراهى پسرش آلپ ارسلان را عهده‌دار شد . پس از قتل آلپ ارسلان ، خواجه تنها شخصيت بانفوذ و وزير مدبّرى بود كه توانست قلمرو وسيع سلجوقى را از هرج و مرج رهايى بخشد . طرح تأسيس مدارس نظاميه در قلمرو سلجوقيان از جمله اقدامات مهمّ فرهنگى اين وزير نامدار ايرانى است كه علاوه بر جهان اسلام در مغرب زمين نيز اثر خود را برجاى گذارد . از وى دو كتاب باقى است : يكى سياستنامه يا سير الملوك و ديگرى وصايانامه يا وصايا كه - در واقع وصيت اوست به پسرش فخر الملك . خواجه در سال 485 ق . در مسير بغداد ، در نزديكى نهاوند ، به‌دست يكى از فداييان اسماعيلى به قتل رسيد . كسايى ، نور اللّه ، مدارس نظاميه و تأثيرات علمى و اجتماعى آن ، صص 24 تا 43 و 59 تا 61 .\r\n( 2 ) . سياستنامه ، تصحيح هيوبرت دارك ، ص 101 : « پيرزىفروشان » .\r\n","page_name":" 203 ","page_number":203},
  {"content":"\r\n\r\nاست كه واليان « 1 » و گماشتگان و امرا سر مخالفت و عصيان داشته‌اند و بر پادشاه سگاليده « 2 » كه جاسوسان دررسيده‌اند و پادشاه را خبر كرده‌اند . پادشاه در وقت برنشسته و ناگاه تاخت « 3 » بر سر ايشان شده و فروگرفته و عزم ايشان را باطل كرده . و اگر پادشاهى يا لشكرى بيگانه قصد مملكت او كرده‌اند ، همچنين او را آگاه كرده‌اند و او كار خويش ساخته است و دفع آن كرده . و از حال رعايا همچنين خبر داده‌اند ، از نيك و بد ، و پادشاهان تدبير « 4 » آن بداشته‌اند ، چنان كه منهى « 5 » عضد الدوله « 6 » كرد . « 7 »\r\n\r\nحكايت\r\nاز ديلمان « 8 » هيچ پادشاهى بيدارتر و زيركتر و پيشبين‌تر از عضد الدّوله نبوده است ، و عمارت دوست داشتى و بزرگ‌همّت و با سياست بود . روزى منهيى به وى نوشت كه ، بدان مهمّ كه بنده را فرستاده بودى چون از دروازهء شهر دويست گام بيرون رفتم ، جوانى را ديدم بر كران راه ايستاده زردچهره ، و بر روى و گردن زخمها داشت . مرا بديد و سلام كرد . چون جوابش دادم ، پرسيدم كه ، « چه ايستاده‌اى ؟ » گفت : « همراهى مىطلبم تا به شهرى روم كه در آن شهر پادشاه عادل باشد و قاضى منصف . » گفتم : « مىدانى كه چه مىگويى ؟ پادشاه از عضد الدّوله عادلتر خواهى و قاضى از قاضى شهر ما عالمتر ؟ » گفت : « اگر پادشاه عادل بودى در كارها بيدار بودى ، و قاضى راست‌رو بودى . چون قاضى راست‌رو نيست ، دانستم كه نيك پادشاه غافل است . » گفتم : « از غفلت پادشاه و\r\n\r\n\r\n","description":"","footnote":"\r\n( 1 ) . همان ، « و مقطعان » را اضافه دارد .\r\n( 2 ) . مشورت و راى زدن .\r\n( 3 ) . سياستنامه ندارد .\r\n( 4 ) . همان ، « تيمار » .\r\n( 5 ) . خبرگيرنده ، جاسوس .\r\n( 6 ) . وى پسر حسن ركن الدّولهء بويهى و يكى از مقتدرترين شاهان آل بويه است و شبانكاره‌اى از وى به عنوان « نور حدقه و قرة عين آل بويه » ياد كرده است . عضد الدّوله در سال 372 ق . درگذشت . مجمع الانساب ، صص 91 و 92 .\r\n( 7 ) . مقايسه كنيد با سياستنامه ، ص 101 .\r\n( 8 ) . ديلم بخش كوهستانى گيلان است كه از جانب شمال به ناحيهء اصلى گيلان ، از شرق به طبرستان يا مازندران ، و از غرب به آذربايجان و اران ، و از جنوب به نواحى قزوين و طارم و بخشى از رى محدود مىگردد . ديلمان تا پيش از بيعت با حسن بن زيد علوى و پذيرش مذهب شيعه در سال 250 ق . بر آيين زردشتى بودند . نك : هوار ، كلمان ؛ « ديلم » در دائرة المعارف الاسلامية ، ج 9 ، ص 367 .\r\n","page_name":" 204 ","page_number":204},
  {"content":"\r\n\r\nناراستى قاضى چه ديدى ؟ » گفت : « قصّهء من دراز است و چون از اين شهر برفتم كوتاه گشت . » گفتم : « البتّه با من بتوانى گفت . پس رو تا پا به راه نهيم و راه به حديث كوتاه كنيم . »\r\nچون در راه ايستاديم ، گفت : « بدان كه من پسر فلان مرد بازرگانم و سراى پدر من در اين شهر به فلان محلّت است ، و همه كس پدر مرا شناسند كه چون مردى بود و دانند كه او را چه مال و خواسته بود . پدرم وفات يافت و من چند سال به تماشاى دل و عشرت و شراب‌خوارگى مشغول بودم . مرا بيماريى سخت پديد آمد ، چنان كه اميد از زندگانى بريدم و در آن بيمارى با خداى عز و جلّ نذر كردم كه اگر از اين بيمارى برهم ، حجّ و غزو بكنم .\r\nحقّ تعالى شفا فرستاد و به سلامت برخاستم و عزم درست كردم كه به حجّ روم ، پس به غزو . و هرچه مرا بود از كنيزك و غلام آزاد كردم و همه را زر و سراى و ضياع « 1 » دادم و به يكديگر نامزد كردم ، و ديگر هرچه مرا اسباب و ضياع و مستغل « 2 » بود همه بفروختم .\r\nپنجاه هزار دينار زر حاصل كردم و با خود انديشيدم كه اين هردو سفرى كه مرا در پيش است بر خطر است ؛ مرا صواب نيست اين همه زر با خود بردن . پس ، عزيمت كردم كه سى هزار ببرم و بيست هزار بگذارم . پس ، رفتم و دو آفتابه مسين بخريدم و در هر يكى ده هزار دينار كردم و گفتم : خ اكنون اين [ 48 آ 
  ] پيش كه شايد نهاد ؟ خ از همهء شهر دلم بر قاضى القضات قرار گرفت . گفتم : خ او مردى عالم و حاكم است و پادشاه خون و مال مسلمانان به دو سپرده است و اعتماد كرده ، به هيچ حال خيانت با من نكند . خ برفتم و اين معنى با وى نرمك بگفتم . قبول كرد . خرّم شدم و شبگيرى « 3 » برخاستم و اين دو آفتابهء زر به خانهء او بردم و به وديعت به دو سپردم و روى به راه آوردم و حجّ اسلام بگزاردم و هم از مكّه به مدينه رفتم و زيارت حضرت رسول صلّى اللّه عليه و إله بكردم ، و روى به ديار روم آوردم و با غازيان پيوستم ، و چند سال غزا مىكردم و در مصافى در ميان كافران گرفتار آمدم و چند جاى مرا بر رو و گردن و بازو و ران جراحت رسيد ، و به دست روميان اسير گشتم و\r\n\r\n\r\n","description":"","footnote":"\r\n( 1 ) . جمع « ضيعه » به معنى زمين غلّه‌خيز .\r\n( 2 ) . به معنى « ضيعه » و هم به معنى « خانه » يا « دكانى » است كه اجاره بدهند .\r\n( 3 ) . « شبگير » به معنى « سحرگاه » است .\r\n","page_name":" 205 ","page_number":205},
  {"content":"\r\n\r\nچهار سال در بند و زندان ايشان بماندم . و قيصر بيمار شد و سخت رنجور افتاد . براى به شدن او همهء اسيران را آزاد كردند ؛ چون خلاص يافتم ، ديگر بار ميان [ ناوكيان 
  ] « 1 » آمدم و خدمت ايشان مىكردم ، چندانكه راه نفقاتى به دست آوردم و دلم بدان قوى بود كه بيست هزار دينار پيش قاضى بغداد نهاده بودم . بر اميد آن برخاستم و پس از ده سال به بغداد آمدم ، دست تهى و جامه كهنه شده و تن از رنج نزار گشته . پيش قاضى رفتم و سلام گفتم و پيش او نشستم و برخاستم . دو روز همچنين پيش او رفتم ، چون با من هيچ نمىگفت ، روز سوم پيش او رفتم و دير بنشستم . چون خالى شد ، نزديك او رفتم و نرمك او را گفتم : خ من فلانم پسر فلان . حجّ كردم و غزا كردم و مرا رنجها رسيد و هرچه با خود برده بودم همه از دست من برفت و بدين حال كه مىبينى بماندم و بر يك حبّه قادرى ندارم و مرا بدان دو آفتابه زر ، كه پيش تو جهت چنين روزى نهاده‌ام ، حاجت است . خ\r\nقاضى از اندك و بسيار مرا هيچ جواب نداد و بدان ره نشد كه تو چه مىگويى و با كه مىگويى ؟ و برخاست و به حجره فروشد و من دل‌شكسته بازگشتم و از بدحالى و برهنگى كه داشتم از شرم نه به خانهء خويش مىتوانستم شد و نه به خانهء دوستان و خويشان . شب در مسجدى مىخفتم و روز در گوشه‌اى مىبودم . قصّه چه دراز كنم ، دوبار با او اين معنى بگفتم . هيچ جواب نداد . روز هفتم ، ديگر سخت‌تر بگفتم . مرا گفت :\r\nخ تو را ماليخوليا رنجه مىدارد و مغز تو از گرد و رنج راه خشك شده است و هذيان بسيار مىگويى . نه من تو را شناسم و نه از اينكه تو مىگويى خبر دارم ، و ليكن نام آن مرد كه مىبرى ، او جوانى نيكوروى بود و تر و تازه خ . گفتم : خ اى قاضى ! من آنم و از بد [ ى 
  ] « 2 » و زشتى چنين نزار « 3 » و زردچهره گشته‌ام و از جراحتها روى من چنين شده است خ . مرا گفت : خ برخيز و مرا صداع « 4 » مده . برخيز و به سلامت برو خ . گفتم : خ اى قاضى ! چنين مكن ، و از خداى بترس كه پس از اين جهان جهانى ديگر است و عقوبت آن جهان سخت‌تر ، و اين جهان گذرنده و دو روزه و آن جهان پايدار و ناگذران خ . گفت : خ از وعظ بگذر و مرا رنجه مدار خ . گفتم : خ از آن بيست هزار دينار ، پنج هزار تو را خ . هيچ جواب\r\n\r\n\r\n","description":"","footnote":"\r\n( 1 ) . در اصل و نسخهء مر نانوشته بود . لذا از سياستنامه اضافه شد ؛ به معنى ملوانان است .\r\n( 2 ) . اضافه از مر است .\r\n( 3 ) . ضعيف ، ناتوان .\r\n( 4 ) . دردسر .\r\n","page_name":" 206 ","page_number":206},
  {"content":"\r\n\r\nنداد . گفتم : خ اى قاضى ! از آن دو آفتابه ، يكى تو را حلالا طيبا . يكى به من بازده كه سخت درمانده‌ام و با اينهمه بر اقرار خويش چيزى بنويسم به گواهى عدول كه مرا بر تو هيچ دعوى نيست خ . قاضى گفت : خ تو را ديوانگى رنجه مىدارد و گرد آن مىگردى كه بر ديوانگى تو حكم كنم و بفرمايم تا تو را در بيمارستان كنند و در بند كشند ، تا جان دارى از آنجا رهايى [ 48 ب 
  ] نيابى خ .\r\nبترسيدم و دانستم كه در دل دارد كه زر من پاك ببرد و هرچه او حكم كند مردمان بر او بروند . نرمك برخاستم و از پيش او بيرون آمدم و با خويشتن اين مثل مىزدم كه گفته‌اند :\r\nخ چون گوشت گنده شود به نمك علاج توان كرد ، چون نمك گنده شود او را به چه علاج كنند ؟ همه داوريها و نزاعها به قاضى درست شود ، چون قاضى بيداد كند كيست كه از قاضى داد بستاند ؟ خ اگر عضد الدوله دادگر بودى ، بيست هزار دينار من در دست قاضى و من چنين گرسنه در روزه نبودمى و طمع از مال و ملك و شهر خويش نبريدمى . »\r\nچون منهى ماجراى احوال او را بشنود ، دلش بر او بسوخت . گفت : « اى آزادمرد ! همه اميدها از پس نوميدى است . دل در خداى بند كه خداى عز و جلّ كار بندگان راست آورد » .\r\nپس ، او را گفت : « مرا در اين ره دوستى است ، آزادمرد و مهمان‌دوست ، من به ديدن او مىروم و مرا با تو سخت خوش افتاده . مساعدت كن تا امروز و امشب به خانهء آن دوست باشيم تا فردا خود چه به ديدار آيد » .\r\nاو را برد تا به در خانهء آن دوست و ماحضر بخوردند و در خانه شد و اين حال بر كاغذى نوشت و به يك روستايى داد كه ، « به در سراى عضد الدّوله رو و فلان خادم را بطلب و اين نوشته به دو ده كه فلان فرستاده است ؛ بايد كه در حال برسانى . » خادم در وقت به عضد الدّوله رسانيد . چون عضد الدّوله بخواند ، انگشت به دندان گرفت و در حال كس فرستاد و گفت : « خواهم كه نماز خفتن آن مرد پيش من آرى . » اين منهى او را گفت :\r\n« برخيز تا به شهر رويم كه عضد الدّوله مرا و تو را خوانده است و اين قاصد فرستادهء اوست » . گفت : « خير است » . گفت : « جز خير نباشد ، مگر آنچه تو در راه مىگفتى .\r\nديوار بشنيد و به سمع او رسانيد و اميد چنان دارم كه اكنون تو به مقصود برسى و از اين مشقّت برهى » .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nبرخاست و آن مرد را پيش عضد الدّوله برد . عضد الدّوله جاى خالى كرد و احوال او بازپرسيد . او از اوّل تا آخر ، چنان كه بود ، با عضد الدّوله بگفت . عضد الدّوله را دل بر او بسوخت و گفت : « اكنون اين كارى است كه مرا افتاده است نه تو را ، و او گماشتهء من است . تدبير اين كار مرا مىبايد كرد كه خداى عز و جلّ اين مرزبانى را جهت آن داده است كه مرزها را نگاه دارم و نگذارم كه كسى را رنجى يا زيانى رسد از كسى ، [ بلكه 
  ] « 1 » از قاضى ، كه من او را بر خون و اموال مسلمانان گذاشته‌ام و گماشته و اجرا « 2 » و مشاهرهء « 3 » او مىدهم تا او به راستى شغل مردمان بگذارد ، به حكم شرع ، و ميل و محابا نكند و رشوه نستاند . در دار الملك من اين رود از مردى عالم ، جايهاى ديگر از گماشتگان و حاكمان جوان و متهوّر نگر كه چه خيانتها رو دهد ! و در ابتدا اين قاضى مردى درويش و صاحب عيال بود و اين قدر مشاهره كه او را [ 49 آ 
  ] فرموده‌ام چندان است كه كفاف او باشد . و امروز در بغداد و ناحيت « 4 » چندين ضياع و عقار « 5 » و باغ و بوستان و مستغل و سرايها « 6 » ملك دارد و تجمّل و متاع خانه‌اش را خود حدّى نيست . معلوم است كه اين همه نعمت ، از آن قدر مشاهره نتوان ساخت . پس ، درست گشت كه اين همه از مال مسلمانان ساخته است » .\r\nپس ، روى سوى آن مرد كرد و گفت : « خوش نخورم و خوش نخسبم تا تو را به حقّ خويش نرسانم . برو و نفقاتى از خزانهء ما بستان و از اين شهر به اصفهان رو و پيش فلان كس مىباش و ما بنويسيم تا او تو را نيكو مىدارد ، تا آنگاه كه تو را از او طلب كنيم » . پس ، دويست مثقال زر و پنج تا جامه به دو دادند و هم در شب او را سوى اصفهان گسيل كردند .\r\nپس ، همه شب تا روز عضد الدّوله مىانديشيد كه چه چاره كنم تا اين مال از دست قاضى بيرون كنم . با خويشتن گفت : « اگر به زور و سلطنت قاضى را بگيرم و برنجانم ، او به هيچ حال معترف نشود و مقرّ نيايد و خيانت بر خويشتن درست نكند و اين مال در تهلكه افتد و مردمان نيز مرا در زبان گيرند كه عضد مردى پير و عالم و قاضى را مىرنجاند به طمع\r\n\r\n\r\n","description":"","footnote":"\r\n( 1 ) . از سياستنامه ، تصحيح هيوبرت دارك ، ص 106 افزوده شد .\r\n( 2 ) . راتبه ، وظيفه ، جيره .\r\n( 3 ) . اجرت و مقرّرى ماهانه .\r\n( 4 ) . سياستنامه ، تصحيح اقبال ، ص 95 : « نواحى » .\r\n( 5 ) . به فتح و ضمّ اوّل ، به معنى متاع سراى ، اثاث خانه ، ملك و ضيعه است .\r\n( 6 ) . سياستنامه ، تصحيح هيوبرت دارك ، ص 106 : « سرايهاى ملك » .\r\n","page_name":" 208 ","page_number":208},
  {"content":"\r\n\r\nمال ، و اين زشت‌نامى به همهء اطراف پراكنده شود . مرا تدبيرى مىبايد كرد كه اين خيانت بر قاضى درست گردد و اين مرد به مال خويش رسد . »\r\nچون بر اين حديث يك دو ماه برآمد ، قاضى نيز اثر صاحب زر در هيچ‌جا نديد .\r\nگفت : « بيست هزار دينار بردم ، و ليكن يك سال ديگر صبر كنم . باشد كه از كسى خبر مرگ او شنوم ، چه بر آن حال كه من او را ديدم زود ميرد » . پس ، چون بر اين سخن دو ماه بگذشت ، روزى گرم‌گاه ، به وقت قيلوله ، عضد الدّوله كس فرستاد و قاضى را بخواند و با او خلوت كرد و گفت : « اى قاضى ! دانى تو را از بهر چه رنجه كرده‌ام » ؟ گفت : « ملك بهتر داند » . گفت : « بدان‌كه عاقبت‌انديش شده‌ام و در اين تفكّر و سودا خواب از چشم من رميده است كه بر اين دنيا و مملكت دنيا اعتمادى نيست و نه بر اين زندگانى هيچ تعويلى « 1 » . از دو بيرون نيست : يا ملكجويى از گوشه‌اى برخيزد و اين پادشاهى از دست ما بيرون كند ، چنان كه ما از دست ديگرى كرديم ، و بنگر تا چه رنجها به من رسيد تا من يك راه چنين راست توانستم نشست ، و يا فرمان حقّ در رسد و ما را ناگاه از اين تخت و مملكت جدا گرداند به ناكام ؛ و هيچ‌كس را از مرگ چاره نيست و اين روز عمر روزنامهء ماست ، اگر نيك باشيم و با خلق خداى نيكويى كنيم تا جهان و مردم باشند از ما به نيكويى ياد كنند و ثنا گويند و فرداى قيامت رستگارى يابيم و در بهشت رويم ، و اگر بد باشيم و با بندگان خداى بدى كنيم تا قيامت نام ما به زشتى برند و هرگاه كه از ما ياد كنند ، بر ما لعنت و نفرين كنند و فردا گرفتارى باشد و جاى ما در دوزخ بود . پس ، آنچه ممكن گشت جهد بندگى مىكنيم و انصاف خلق مىدهيم و احسانى مىكنيم . و ليكن مقصود من از اين گفتن با تو اين است كه در سراى جماعتى اطفال و عورات دارم . از پسران اندوهى نيست كه ايشان همچو مرغ پرنده باشند ، از اقليمى به اقليمى توانند شد . حال اين سرپوشيدگان بتر كه بيچاره باشند و من امروز مىتوانم كه در حقّ ايشان انديشه كنم ، و فردا شايد كه مرگ فرارسد يا دولت را گردشى باشد و خواهم كه با ايشان نيكويى كنم ، نتوانم كرد . و امروز در همهء مملكت من چندانكه مىانديشم از تو پارساتر و خداترستر و كوتاه‌دست‌تر و باديانت و امانت‌تر مردى نيست ، و مىخواهم كه دوبار هزار هزار دينار\r\n\r\n\r\n","description":"","footnote":"\r\n( 1 ) . اعتماد كردن و تكيه نهادن .\r\n","page_name":" 209 ","page_number":209},
  {"content":"\r\n\r\nزر نقد و جواهر به وديعت پيش تو گذارم ، چنان كه من دانم و تو و خداى عز و جلّ و اگر فردا مرا كارى افتد و كار ايشان به‌جايى رسد كه به قوت روز درمانند در سرّ ايشان را بخوانى ، چنان كه هيچ‌كس نداند و بر ايشان قسمت كنى و هريكى را به شوهرى دهى تا پردهء ايشان دريده نشود و نان‌خواه خلق نشوند . و تدبير اين كار اين است كه در سراى خويش در حجره‌هاى درونى خانه‌اى اختيار كنى و در آنجا زيرزمينى از خشت پخته محكم بسازى .\r\nچون تمام گردد ، مرا خبر دهى تا من بفرمايم كه شبى بيست مرد خونى را كه قتل بر ايشان واجب است از زندان به درآرند و اين مال بر پشت ايشان نهند و به سراى تو آرند و در آن زيرزمين بنهند و در سردابه برآرند و بازگردند ، و همه را بفرمايم تا گردن بزنند تا پوشيده بماند » .\r\nقاضى گفت : « فرمانبردارم ، آنچه ممكن گردد در اين خدمت به‌جاى آرم » .\r\nپس ، ملك خادمى را نرمك در گوش گفت : « برو به خزينه و دويست دينار زر مغربى در كيسه كن و زود بيار » . چون زر بياورد ، عضد الدّوله بستد و پيش قاضى نهاد كه ، « اين دويست دينار است در وجه زيرزمين صرف كن و اگر تمام نباشد ، اين قدر ديگر بفرستم . » قاضى گفت : « اللّه اللّه اى ملك ! من اينقدر خدمت اگر از زر خويش كنم ، پس كارى نباشد » . عضد الدّوله گفت : « شرط نباشد كه جهت مهمّات من زر خويش صرف كنى ، كه زر تو حلال است ، اين كار را نشايد . جهد آن كن تا بر آنچه بر تو اعتماد افتاده است به‌جاى آرى كه همهء خدمتها كرده باشى » . قاضى گفت : « فرمان ملك راست » .\r\nاين دويست دينار در آستين نهاد و از پيش ملك بيرون آمد ، بر صفتى كه از شادى در پوست نمىگنجيد ، با خود گفت : « پيرانه‌سر بخت و دولت مرا دست « 1 » گرفته و خانمان من پر زر خواهد شد و همه روزى من خواهد بود . اگر ملك را حالى افتد ، نه كس بر من قباله دارد ، همه با من و فرزندان من بماند . خداوند دو آفتابه كه زنده است از بيست هزار دينار دانگى « 2 » از من باز نتوانست ستد . ملك كه مرده باشد يا كشته ، از من كه چيزى تواند گرفت ؟ » و عمارت سردابه به تعجيل بكرد و در مدّت يك ماه زيرزمين بپرداخت ، سخت\r\n\r\n\r\n","description":"","footnote":"\r\n( 1 ) . در سياستنامه ، تصحيح هيوبرت دارك ، ص 109 : « دوست » .\r\n( 2 ) . واحد وزن معادل هشت حبه يا هشت جو .\r\n","page_name":" 210 ","page_number":210},
  {"content":"\r\n\r\nمحكم و نيك . و برخاست و به سراى عضد الدّوله شد نماز خفتن ، و عضد الدّوله او را حالى پيش خود خواند و گفت : « بدين وقت به چه آمده‌اى ؟ » گفت : « خواستم كه ملك را معلوم گردانم كه زيرزمين چنان كه [ 50 آ 
  ] فرموده بود تمام گشت » . عضد الدّوله گفت :\r\n« چنين خواهم و مىدانستم كه تو در كارها بجدّ باشى . الحمد للّه كه ظنّ من در تو خطا نيست و دل مرا از اين مهمّ فارغ كردى و آنچه با تو گفته‌ام لحظه‌اى از انديشهء آن خالى نيم و از آن مبلغ كه گفته‌ام هزارهزار و پانصد هزار نقد شده است از زر و جواهر ، و پانصد هزار دينار درمىبايد . و چندين جامه و عود و عنبر و مشك و كافور و هرچيز مقرّر داشته‌ام و زمان تا زمان فروشندگان زر آورند و در اين يك هفته تمام گردد . آنگاه ، به يك بار آنجا برند و من فردا شب به ديدن آن زيرزمين به سراى تو مىآيم تا چشمى بر آن بقعه اندازم و ببينم تا چگونه آمده است ، و نخواهم كه هيچ تكلّفى كنى كه در دم بازخواهم گشت » . و قاضى را گسيل كرد و در وقت قاصدى را به اصفهان فرستاد تا صاحب زر بيايد .\r\nديگر شب ، نيم شبى به سراى قاضى رفت و آن سردابه ديد و بپسنديد و قاضى را گفت : « بايد كه روز سه‌شنبه پيش من آيى ، تا آنچه مهيّا شده است ببينى » . گفت : « چنين كنم » . و چون از سراى قاضى بازگشت ، خزينه‌دار را فرمود تا صد و چهل آفتابهء پر زر در خانه بنهند و سه قرابهء « 1 » پر مرواريد و جامى زرّين پر ياقوت كنند و جامى پر لعل و جامى پر فيروزه همه بر آفتابه‌ها بنهند .\r\nچون خزينه‌دار از اين بپرداخت ، روز شنبه صاحب دو آفتابه زر فرارسيد .\r\nعضد الدّوله قاضى را بخواند و دست او گرفت و در آن خانه برد كه آن مال نهاده بود .\r\nقاضى كه آن آفتابه‌ها بديد و جواهر ، خيره بماند . عضد الدّوله گفت : « در اين هفته ، نيم شبى گوش آمدن اين مال همىدار » . پس ، از آن خانه بيرون آمدند و قاضى بازگشت و از شادى دل اندر برش همىپريد . ديگر روز ، عضد الدّوله صاحب دو آفتابه را گفت :\r\n« خواهم كه هم‌اكنون پيش قاضى روى و او را بگويى كه ، من مدّتى صبر كردم و حرمت تو نگاه داشتم . بيش از اين احتمال نخواهم كرد و همهء شهر دانند كه مرا و پدر مرا چه مال و\r\n\r\n\r\n","description":"","footnote":"\r\n( 1 ) . به ظرف شيشه‌اى و نيز نوعى صندوق گويند .\r\n","page_name":" 211 ","page_number":211},
  {"content":"\r\n\r\nنعمت بود و بر قول من به همه جايگاه گواهى دهند . اگر زر من بدهى فبها و نعمه ، و الّا هم‌اكنون پيش عضد الدّوله روم و از تو تظلّم كنم و چنان بىحشمتى بر سر تو آرم كه جهانيان از تو عبرت گيرند . بنگر تا چه جواب دهد . اگر زرت بازدهد ، همچنان پيش من آى و اگر ندهد ، هرچه زود مرا خبر ده » .\r\nجوانمرد پيش قاضى رفت و نزديك او بنشست و همچنين با او بگفت . قاضى انديشيد كه اگر اين با من تشنيع كند و پيش عضد الدّوله رود ، او در كار من به شبهت افتد و آن مال به خانهء من نفرستد . آن صوابتر كه مال به دو باز دهم كه آخر به همه حال صد و پنجاه آفتابه زر با چندان جواهر بهتر از دو آفتابه زر . آن مرد را گفت : « زمانى صبر كن ، كه من در همهء جهان تو را مىجويم » . چون زمانى شد ، برخاست و در حجره شد و او را بخواند و در كنار گرفت و گفت : « تو دوست و دوست‌زادهء منى و مرا به جاى فرزندى و من آن همه از بهر احتياط مىگفتم و از آن وقت باز تو را مىطلبم . الحمد للّه كه تو را ديدم و از اين عهده بيرون آمدم . زر تو همچنان برجاست » . برخاست و هردو آفتابه پيش او آورد [ 50 ب 
  ] و گفت : « اين زر تو هست ؟ » گفت : « هست » . گفت : « اكنون هركجا خواهى رو » .\r\nآن مرد بيرون آمد و دو مرد حمّال را در سراى قاضى برد و آفتابه‌ها بر گردن ايشان نهاد و همچنان مىبرد تا به سراى عضد الدّوله . و عضد الدّوله بار داده بود و همهء بزرگان دولت حاضر بودند كه اين مرد پيش آمد ، با دو آفتابه و خدمت كرد و آفتابه‌ها در پيش عضد الدّوله بنهاد . عضد الدّوله به خنده درآمد و گفت : « الحمد للّه ، كه تو به حقّ خويش رسيدى و خيانت بر قاضى درست شد ، و تو چه دانى كه ما چه تدبيرها و انديشه‌ها كرديم تا تو زر خويش يافتى ؟ »\r\nبزرگان پرسيدند . عضد الدّوله ماجرا را بالتّمام بگفت . همه به تعجّب فروماندند . پس ، حاجب بزرگ را بفرمود كه ، « برو قاضى شهر را سربرهنه و دستار در گردن كرده پيش من آر . » چون قاضى را پيش عضد الدّوله بدين‌گونه درآورد ، نگاه كرد آن مرد را ديد آنجا ايستاده و آن هردو آفتابه پيش عضد الدّوله نهاده . گفت : « آه ! سوختم » . دانست كه هرچه عضد الدّوله با او گفت و كرد از جهت آن‌دو آفتابه بوده است . پس عضد الدّوله او را گفت :\r\n« مردى پير عالم و حاكم‌باشى و به لب گور رسيده ، اين خيانت كنى از ديگران چه چشم\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nمىبايد داشت ؟ معلوم گشت هرچه دارى و ساخته‌اى از مال مسلمانان است و از رشوت ؛ بدين جهان جزاى تو بدهم و بدان جهان از خداى مكافات يا بى و از جهت آنكه مرد پيرى و عالم ، جان به تو بخشيدم امّا مال و ملك تو خزينه راست » . و هر مال و ملكى كه داشت از او بستد و هرگز او را عمل و شغل قضا نفرمود و آن دو آفتابه زر را همچنان به آن جوان داد « 1 » .\r\nخواجه نظام الملك در كتاب مذكور ذكر نموده كه سلطان محمود را مانند اين افتاده است .\r\n\r\nحكايت\r\nمردى در راه عرضه به سلطان محمود داد كه ، « دو هزار دينار اشرفى « 2 » ، در كيسه ديباى سبز سربسته و مهر نهاده در پيش قاضى به وديعت نهادم ، و خود به سفرى رفتم و آنچه با خود برده بودم دزدان در راه هندوستان از من بستدند و آنچه پيش قاضى گذاشته بودم از قاضى ستاندم . چون به خانه آوردم ، سر كيسه باز كردم ؛ درستهاى « 3 » مسين يافتم .\r\nبه قاضى بازگشتم كه ، خ من كيسهء پر زر پيش تو گذاشتم . اكنون پر مس مىيابم ، چگونه باشد ؟ خ گفت : خ تو به وقت سپردن هيچ زر مرا بنمودى « 4 » يا شمردى ؟ كيسه سربسته و مهر نهاده به من سپردى و همچنان بازبردى و به وقت بازدادن از تو پرسيدم كه اين كيسه كيسهء تو هست و اين بند مهر تو هست ؟ گفتى هست و به سلامت بردى ، اكنون به خشك ريش « 5 » آمده‌اى . » اللّه اللّه اى ملك عادل ! به فرياد بنده رسى كه بر تاى نان قادرى ندارم . »\r\nسلطان محمود از جهت او رنجه دل گشت و گفت : « دل فارغ دار كه تدبير زر تو بكنم .\r\n\r\n\r\n","description":"","footnote":"\r\n( 1 ) . نك : سياستنامه ، تصحيح هيوبرت دارك ، فصل سيزدهم ، صص 101 تا 112 .\r\n( 2 ) . سكهء طلاى ايرانى كه سابقا در ايران رواج داشته است .\r\n( 3 ) . به سكهء تمام عيار و نيز سيم و زر مسكوك گويند .\r\n( 4 ) . اصل : « ننمودى » كه مطابق سياستنامه ، تصحيح هيوبرت دارك ، ص 112 ، اصلاح شد .\r\n( 5 ) . « ريش » جراحتى است كه با وى رطوبتى نباشد ، چون مرض جلدى كه در تداول عامه سودا گويند . اينجا « خشك ريش » به معنى مكر و حيله و يا عذر و بهانه است . دهخدا ، لغت‌نامه ، ج 6 ، ذيل خشك ريش .\r\n","page_name":" 213 ","page_number":213},
  {"content":"\r\n\r\nبرو و آن كيسه پيش من آور . »\r\nمرد برفت و آن كيسه پيش سلطان محمود برد . هرچند گرداگرد كيسه نگاه كرد ، هيچ نشان شكافتگى نيافت . آن مرد را گفت : « كيسه همچنين پيش من بگذار و هر روز سه من نان و يك من گوشت و هر ماه ده دينار از وكيل ما مىستان ، تا من تدبير زر تو بكنم و تو بىبرگ « 1 » نباشى » . پس ، روزى محمود آن كيسه را [ 51 آ 
  ] نيمروزى ، به وقت قيلوله ، پيش نهاده بود و انديشه برگماشته كه چون تواند بود . آخر دلش قرار گرفت بر آنكه ممكن باشد كه اين كيسه را شكافته باشند و زر بيرون كرده و رفو كرده . مقرمه‌اى « 2 » داشت توزى « 3 » مذهّب نيكوى ظريف بر روى نهالى « 4 » او كشيده ، نيم‌شبى برخاست و از بام فرود آمد و كارد بركشيد و به قدر يك گزى « 5 » از آن مقرمه بدريد و به‌جاى خود شد ، و صباح برخاست و از بام فرود آمد و سه روزه به شكار رفت . و فرّاشى بود خاصّ كه خدمت آن حجره كردى . بامداد به سر نهالى شد تا بروبد . مقرمه را ديد دريده ؛ بترسيد و از بيم به گريه افتاد . در فرّاشخانه فرّاشى بود پير . او را گريان ديد ، گفت : « چه بوده است ؟ » گفت :\r\n« كسى بر من ستيزه داشته است و در خاص « 6 » خانه شده است و مقرمهء سلطان را مقدار گزى بريده . اگر چشم سلطان بر آن افتد مرا بكشد . » گفت : « جز تو هيچ‌كس ديده است ؟ » گفت : « نى ؟ » گفت : « پس ، دل مشغول مدار كه من چارهء آن بكنم و تو را بياموزم و سلطان سه روزه به شكار رفته است ، و در اين شهر رفوگرى است كهل « 7 » مردى و دكّان به فلان محلّت دارد و احمد نام است و در رفوگرى سخت استاد است ، و رفوگرانى كه در اين شهرند همه شاگردان اويند . اين مقرمه نزد او بر و آن‌قدر مزد كه خواهد بده . او چنان بكند كه هيچ استادى نداند كه كجا رفو كرده است » .\r\n\r\n\r\n","description":"","footnote":"\r\n( 1 ) . توشه ، آزوقه .\r\n( 2 ) . پارچهء منقّشى كه بر روى فرش يا بستر كشند .\r\n( 3 ) . پارچهء كتانى نازكى كه نخست در شهر توز ، واقع در استان فارس به نزديكى كازرون ، مىبافته‌اند .\r\n( 4 ) . نهال يا نهالى به معناى بستر و تشك است .\r\n( 5 ) . « گز » نامى ايرانى براى ذراع است و تعيين مقدار آن تا حدّى مشكل است . بنابر نقل شاردن در قرن يازدهم هجرى يك گز شاهى معادل 3 پا و يك انگشت كم يعنى 745 / 94 سانتىمتر بوده است . نك : هينس والتر ، اوزان و مقياسها در اسلام ، ترجمهء ورهرام ، صص 99 و 100 .\r\n( 6 ) . در سياستنامه ، ص 113 : « خيش » .\r\n( 7 ) . مردى كه سنّش ميان سى تا شنجاه باشد .\r\n","page_name":" 214 ","page_number":214},
  {"content":"\r\n\r\nاين فرّاش در وقت مقرمه را در ازار « 1 » پيچيده و به دكّان احمد رفوگر شد و گفت : « اى استاد ! چه خواهى كه اين را چنين رفو كنى كه هيچ‌كس نداند كه آنجا دريده است ؟ » گفت : « نيم دينار خواهم » . درستى زر با يك دينارى به او داد و گفت : « زود مىبايد » .\r\nگفت : « فردا نماز ديگر بيا و ببر » .\r\nديگر روز به وعده رفت . مقرمه پيش او نهاد . درنمىيافت كه كجا دريده است . فرّاش شادمان شد و به سراى برد و بر روى نهالى كشيد .\r\nچون سلطان از شكار بازآمد و در آن خانه شد تا بخسبد ، نگه كرد مقرمه درست ديد .\r\nگفت : « اى فرّاش ! اين دريده بود . » گفت : « اى خداوند ! هرگز اين ندريده بود . » گفت :\r\n« اى احمق ! مترس كه اين من دريده بودم . مرا در اين مقصودى است . بگو كه اين را كه رفو كرده است كه بغايت نيك كرده است » . گفت : « اى خداوند ! احمد رفوگر رفو كرده است » .\r\nگفت : « او را پيش من آر و چون در سراى آرى پيش منش آر » .\r\nفرّاش برفت و رفوگر را پيش سلطان آورد . رفوگر كه سلطان را ديد ، نشسته بترسيد .\r\nسلطان را كه چشم بر او افتاد ، گفت : « اى استاد ! اين مقرمه تو رفو كردى ؟ » گفت :\r\n« آرى . » گفت : « سخت استادانه كرده‌اى » . گفت : « به دولت خداوند نيك آمده است » .\r\nگفت : « در اين شهر از تو استادتر هيچ كسى هست ؟ » گفت : « نى » . گفت : « از تو سخنى پرسم ، راست بگوى كه به پادشاهان هيچ به از راستى نيست » . گفت : « بگويم » . گفت :\r\n« تو در اين شش هفت سال هيچ كيسهء ديباى سبز رفو كرده‌اى به خانهء محتشمى » . گفت :\r\n« كردم » . گفت : « كجا ؟ » گفت : « به خانهء قاضى شهر و دو دينار مزد آن بداد » . گفت : « اگر آن كيسه را ببينى بشناسى » . گفت : « شناسم » . محمود دست در زير نهالى كرد و كيسه را برداشت و به دست رفوگر داد . [ 51 ب 
  ] گفت : « اين كيسه آن هست ؟ » گفت : « هست » .\r\nگفت : « آنجا كه رفو كرده‌اى كدام جايگاه است ؟ مرا بنماى » . انگشت برنهاد كه اينجاست . محمود به تعجّب ماند از نيكى كه كرده بود . گفت : « اگر حاجت آيد ، در روى قاضى گواهى توانى داد ؟ » گفت : « چرا نتوانم داد » .\r\nدر وقت كس فرستاد و قاضى را بخواند و يكى را گفت : « برو و آن صاحب كيسه را\r\n\r\n\r\n","description":"","footnote":"\r\n( 1 ) . لنگ ، قيطه ، دستار .\r\n","page_name":" 215 ","page_number":215},
  {"content":"\r\n\r\nبخوان » . چون قاضى آمد ، سلام كرد و بر عادت بنشست . محمود روى به او آورد و گفت :\r\n« تو مردى عالم و پير باشى و من قضا به تو داده‌ام و مالها و خونهاى مسلمانان به تو سپرده‌ام و بر تو اعتماد كرده - و دو هزار مرد هست در شهر و ولايت از تو عالمتر ، ضايع « 1 » اند - روا باشد كه تو خيانت كنى و شرط امانت به‌جا نيارى و مال مردى مسلمان به ناحقّ بالتّمام ببرى و او را محروم بگذارى » ؟ گفت : « اى خداوند ! اين چه حديث است و اين كه گويد ؟ اين من نكرده‌ام » . محمود گفت : « اى منافق سگ ! اين تو كرده‌اى و اين من مىگويم » . پس ، كيسه را به دو نمود و گفت : « اين كيسه آن است كه تو بشكافتى و زر بيرون كردى . پس ، بدل زر مس در آنجا نهادى و كيسه را بفرمودى رفو كردند . پس ، صاحب زر را گفتى كه كيسه سربسته و به مهر خويش آوردى و همچنان بازبردى . فعل و سيرت تو در ديانت چنين است ؟ »\r\nقاضى گفت : « نه اين كيسه را هرگز ديده‌ام و نه از اين كس كه مىگويد خبر دارم » .\r\nمحمود گفت : « اين هردو مرد را درآريد » . خادمى برفت ، صاحب زر را و رفوگر را پيش سلطان محمود آورد . سلطان محمود گفت : « اى دروغ‌زن ! اينك خداوند زر و اينك آن رفوگر كه اين كيسه را اينجا رفو كرده است » . قاضى خجل گشت و رويش زرد شد و از بيم لرزه بر او افتاد ، چنان كه سخن نتوانست گفت . محمود گفت : « برگيريدش و بر او موكّل باشيد و خواهم كه در اين ساعت زر اين مرد بازدهد و الّا بفرمايم كه گردنش بزنند » .\r\nقاضى را از پيش سلطان محمود به در كشيدند نيم مرده ؛ و در نوبت خانه « 2 » بنشاندند و گفتند : « زر بده » . قاضى گفت تا وكيل او را بياوردند و نشان بداد . وكيلش برفت و دو هزار دينار زر نيشابورى بياورد و به صاحب كيسه تسليم كرد . و ديگر روز ، سلطان محمود به مظالم بنشست و خيانت قاضى با امرا و بزرگان بگفت . پس ، بفرمود تا قاضى را بياوردند و نگونسار از كنگرهء درگاه بياويختند . بزرگان شفاعت كردند كه مردى پير و عالم است تا به پنجاه هزار دينار خويشتن را بازخريد . [ بعد از آن 
  ] « 3 » فروگرفتندش و مال از او بستدند\r\n\r\n\r\n","description":"","footnote":"\r\n( 1 ) . مهمل و بيكار .\r\n( 2 ) . نقاره‌خانه .\r\n( 3 ) . در اصل ناخوانا و در نسخهء مر « بجدّ » آمده است ، لذا از سياستنامه ، تصحيح هيوبرت دارك نقل شد . در سياستنامه ، تصحيح اقبال عبارت با « اين مال از او بستدند » آغاز مىشود و قبل از آن نيامده است .\r\n","page_name":" 216 ","page_number":216},
  {"content":"\r\n\r\nو هرگز او را قضا نفرمود .\r\nو مانند اين حكايتهاى پادشاهان بسيار است و اينقدر بدان ياد كرده شد تا خداوند عالم بداند كه پادشاهان در عدل و انصاف چگونه بوده‌اند و چه انديشه‌ها كرده‌اند تا مفسدان را از روى زمين برداشته‌اند كه پادشاه را رأى قوى به از لشكر قوى « 1 » .\r\nتمام شد كلام خواجه نظام الملك و حاصل آن است كه پادشاه هرگاه رعايت قواعد معدلت نمايد ، بايد كه به هر نحو [ و 
  ] « 2 » وسيلت سعى در آن كند كه حوايج مظلومان به عرض آن حضرت مىرسيده باشد و در اين باب تقريبات مىساخته باشد و وسيله‌ها مىانگيخته باشد كه راه تظلّم مظلومان و رفع ستم ايشان به جانب او مىشده باشد ، مانند آنچه معتصم كرد با مؤذّن خياط .\r\n\r\nحكايت\r\n[ 52 آ 
  ] از خلفاى بنى عبّاس هيچ‌كس را سياست و هيبت و آلت و عدّت معتصم بن هارون الرّشيد ، كه هفتم خليفه از خلفاى بنى عبّاس است ، نبود و ملك خلفا در آن وقت وسعت عظيم داشت و اكثر معمورهء عالم در تصرّف ايشان بود . گويند معتصم چندان بندهء ترك داشت كه هيچ‌كس نداشت . هفتاد هزار مرد ترك داشت و تربيت غلامان بسيار كردى و گفتى خدمت را هيچ طايفه چون ترك نيست . و معتصم به طيب اعراق « 3 » و وسعت اخلاق و حسن معاشرت معروف بود .\r\nاحمد بن ابى داوود « 4 » گويد كه ، در وقتى كه معتصم بر سر ملك روم رفته بود و در شهر عمّوريه « 5 » بود ، روزى به من گفت : « چه مىگويى در بسر - يعنى ، خرماى نيم رسيده ؟ »\r\n\r\n\r\n","description":"","footnote":"\r\n( 1 ) . نك : سياستنامه ، تصحيح هيوبرت دارك ، فصل سيزدهم ، صص 112 تا 116 .\r\n( 2 ) . از نسخهء مر افزوده شد .\r\n( 3 ) . نژاد .\r\n( 4 ) . نام صحيح او احمد بن ابى دواد إيادى است و از نزديكان خاصّ معتصم به شمار مىرفت و كار قضا را از روزگار وى تا هنگامى كه در سال 237 ق . مورد خشم متوكّل عباسى واقع شد عهده‌دار بود . مرگ او در محرّم سال 240 ق . روى داد . وفيات الاعيان ، ج 1 ، صص 81 تا 91 .\r\n( 5 ) . شهرى در آسياى صغير ، ميان انطاكيه و سيورى ، كه در سال 223 ق . به دست معتصم گشوده شد . معجم البلدان ، ج 4 ، ص 158 ؛ كتاب البلدان ، صص 190 و 374 و 375 .\r\n","page_name":" 217 ","page_number":217},
  {"content":"\r\n\r\nگفتم : « يا امير المؤمنين ! ما در بلاد روميم و بسر در عراق است » . فرمودند كه ، « از بغداد آورده‌اند و من مىدانم كه تو به آن رغبت تمام دارى . » آنگاه ، دست دراز كرد و خوشه‌اى از آن برداشته به دست گرفت و گفت : « قسم به حيات من كه از دست من بخور » . گفتم :\r\n« خدا مرا فداى تو كناد يا امير المؤمنين ! از دست بگذاريد تا من چنان كه خواهم بخورم » .\r\nگفت : « لا و اللّه ! از دست من بخور و همچنان دست را كشيده داشت و من از آنجا مىخوردم ، تا وقتى كه خوشه تمام شد » .\r\nروزى معتصم در سير از اتباع خود دور افتاده بود و روز بارانى بود . پيرمردى را ديد كه خرى داشت كه بر آن خار بار بود و خر لغزيده بود و بر زمين افتاده ، و مرد پير ايستاده بود و انتظار كسى داشت كه برسد و او را مدد كند بر بار كردن خر . معتصم از حال او پرسيد . خبر داد . معتصم از مركب خود فرود آمد تا خر را از گل خلاص كند و بار را بر آن بار كند . آن پير گفت : « پدر و مادر من فداى تو باد ! جامه خود و طيب خود را ضايع مساز » . معتصم گفت : « باكى نيست » . پس ، خر را خلاص كرد و خار را بر آن بار كرد و دست خود بشست و سوار شد . پير گفت : « خدا بر تو بيامرزد اى جوان ! » آنگاه ، اتباع خليفه رسيدند ؛ امر نمود كه چهار هزار درهم به آن پير دادند و كسى را بر او موكّل ساخت كه با او همراه رود تا او را به جاى خود برساند . و ابن أبى داوود گفته كه ، معتصم به دست من صد هزار درهم تصدّق نموده . و معتصم را تعصّب و غيرت عظيم بود ، چنان كه وقتى پادشاه روم كه در آن زمان از فرنگ بود بر بعضى از بلاد اسلام غلبه كرده ، جمعى از مسلمانان را به اسيرى برده بودند ، در وقتى كه معتصم بر تخت خود نشسته بود خبر اين واقعه به او رسيد ، و به او گفتند : « زنى هاشميّه از اسيران مسلمانان فرياد مىكرده كه ، وا معتصماه ! » معتصم هم آنجا در جواب گفت كه ، « لبّيك لبّيك . » و از تخت خود برخاست و در ساعت بىتهيّه و سرانجام متوجّه شد ، چنان كه لشكر و اسباب و كارخانه‌ها همه از عقب ملحق شدند و بر سر ملك روم رفت و مواضع بسيار تسخير نمود و تمام آن ملك را برهم زد و اسيران مسلمانان را خلاص ساخت و آن ضعيفه را خلاص ساخت « 1 » .\r\nمجملا ، در زمان خلافت معتصم روزى [ 52 ب 
  ] يكى از امراى بغداد وكيل خويش را\r\n\r\n\r\n","description":"","footnote":"\r\n( 1 ) . اين خبر در كتب تاريخى متعددى نقل شده است ، از جمله نك : ابن اثير ، ج 5 ، صص 247 و 248 .\r\n","page_name":" 218 ","page_number":218},
  {"content":"\r\n\r\nبخواند و گفت : « در بغداد كسى راشناسى از مردم شهر و بازار كه پانصد دينار با من معاملت كند كه جهت مهمّى در كار دارم تا وقت ارتفاع حاصل بازدهم » ؟ وكيل تأمّلى كرد ؛ شخصى به ياد او آمد كه در بازار خريد و فروخت مىكند و ششصد دينار زر سرخ دارد كه به روزگار دراز تحصيل نموده . به امير گفت كه ، « او را بخوان و به جاى نيكش بنشان و هردم با او تلطّفى بكن و پس از خوردن چيزى خود با او مطلب را بگوى ، شايد كه از شرم رو نتواند كرد و مهمسازى تو بكند و آن زر به شيرين زبانى از او توانى گرفت . »\r\nامير كسى نزد آن شخص فرستاد كه ، « لمحه‌اى « 1 » با تو شغلى دارم ، قدم رنجه فرماى . » آن مرد برخاسته ، به خانهء امير آمد و هرگز او را با آن امير معرفتى نبود . چون به خانهء امير رفت و سلام كرد ، امير بعد از جواب سلام رو به خواصّ و نديمان كرد و گفت : « اين فلان بن فلان است » . و جهت او برخاست و تعظيم كرد و به جاى نيكش بنشاند . پس ، گفت :\r\n« اى خواجه ! من آزادمردى و نيكوسيرتى و ديانت تو شنيده‌ام ؛ چرا تو را كارى كه باشد به ما نگويى ؟ و بايد كه خانهء ما را خانهء خود دانى و با ما دوستى و برادرى كنى » . هرچه امير مىگفت ، او خدمت مىكرد و وكيل امير مىگفت : « خواجه صد چندين است » . زمانى شد ؛ خوان آوردند . امير او را نزديك خود جاى داد و هردم از پيش خود چيزى برگرفتى و پيش او نهادى . چون خوان برگرفتند و دست بشستند و مردم پراكنده شدند و خواصّ بماندند ، امير رو سوى آن مرد كرد و گفت : « دانى كه تو را چرا رنجه كردم ؟ » گفت : « امير بهتر داند » . گفت : « بدان كه مرا در اين شهر دوستان و عزيزان بسيارند كه هر اشاره كه ما به ايشان كنيم از آن نگذرند و اگر پنج هزار و اگر ده هزار از ايشان بخواهيم دريغ ندارند ، چه ايشان را از معاملهء من سود و فايده بسيار بوده و هرگز كسى از صحبت من زيان نكرده . در اين وقت مرا رغبت به آن شد كه ميان من و تو دوستى و صحبت باشد ، گستاخى شد ، هرچند مرا دوستان بسيارند امّا مىخواهم كه با تو معامله كنم و در اين وقت هزار دينار با من سودا كنى مدت چهار ماه ، تا به وقت ارتفاع بازدهم و يك دست جامه بر آن افزايم و دانم كه به اين قدر تو را دسترس هست و به اضعاف اين با من مضايقه نكنى » .\r\n\r\n\r\n","description":"","footnote":"\r\n( 1 ) . مدتى اندك .\r\n","page_name":" 219 ","page_number":219},
  {"content":"\r\n\r\nمرد از شرم تلطّفى كه با او كرده بود گفت : « امر از امير است ، و ليكن من از آن دكانداران نيم كه ايشان را هزار و دو هزار باشد . و پيش بزرگان گزاف نتوان گفت . تمامى سرمايهء من ششصد دينار است و در بازار بدان دست و پايى مىزنم و خريد و فروشى مىكنم و اين وجه را در مدّتى به سختى و محنت به دست آورده‌ام » .\r\nامير گفت : « مرا در خزانه زرها هست ، ليكن آن كار مرا نشايد و غرض من از معامله با تو دوستى است و از دادوستد اين ششصد دينار تو را چه چيز به‌هم رسد ، به من ده و قباله به هفتصد دينار به شهادت جماعت عدول مؤمنين بنويسيم تا به وقت ارتفاع » . و وكيلش همىگفت : « تو هنوز امير را ندانسته‌اى . از همه اركان دولت هيچ‌كس راست معامله‌تر از امير نيست » . آن مرد گفت : « فرمانبردارم و به اين قدرى كه دارم با امير مضايقه ندارم » . آن زر بداد .\r\nامير زر بستد [ 53 آ 
  ] و چون وعده برسيد ، آن مرد به سلام امير رفت و به زبان هيچ تقاضا نكرد و با خود گفت : « چون امير بيند ، داند كه به تقاضاى زر آمده‌ام » . تا دو ماه بر اين بگذشت كه آمد و شد مىكرد و امير هيچ به اين راه نمىرفت ، كه آن مرد به تقاضا مىآيد يا مرا چيزى به او مىبايد داد . مرد چون ديد كه امير تغافل مىكند ، عرضه‌اى بنوشت و به او داد كه ، « به آن زر احتياج دارم و دو ماه است كه از وعده مىگذرد . اگر رأى امير تقاضا كند ، اشارتى به وكيل كند كه زر تسليم نمايد . » امير گفت : « تو پندارى كه از كار تو غافلم ؛ دل مشغول مدار . روزكى چند صبر كن كه من در تدبير زر توام . مهر كرده به دست معتمدى داده به خانهء تو مىفرستم » .\r\nدو ماه ديگر صبر كرده هيچ اثر زر نديد . ديگرباره ، به سراى امير شد و عرضه بداد و به زبان بگفت و هردو سه روز يك‌بار به تقاضا مىرفت و هيچ سود نمىداشت . و از وعده هشت ماه گذشت . مرد درماند . محتشمان و بزرگان را شفيع ساخت و نزد قاضى القضات رفت و هيچ بزرگى و محتشمى نماند كه جهت او با امير سخن نگفتند و شفاعت نكردند ، و از پيش قاضى كس آورد و او را نمىتوانستند به خانه شرع برند و شفاعت شفيعان قبول نمىكرد ، تا حال بر اين منوال يك سال و نيم بگذشت و مرد عاجز ماند و بدان راضى شد كه از سر سود بگذرد و صد دينار كمتر از آنچه داده به او رسد . هيچ\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nفايده نداشت و اميد از همهء مهتران بريد و از حركت ملول شد . دل در خداى عز و جلّ بست و به مسجد رفت و چند ركعت نماز بگزارد و به خداى تعالى بناليد و زارى كرد و مىگفت :\r\n« يا ربّ ! تو به فرياد رس و مرا به حقّ خويش برسان و داد من از بيدادگر بستان » .\r\nدرويشى در آن مسجد نشسته بود و ناله و زارى او مىشنيد . [ دلش بر وى 
  ] « 1 » بسوخت و چون او از تضرّع فارغ شد ، گفت : « اى شيخ ! تو را چه رنج رسيده است كه با مخلوق گفتن هيچ سود نمىدارد مگر خداى عز و جلّ به فرياد رسد ؟ با من بگوى » . گفت : « اى درويش ! امير از من وامى گرفته و بازنمىدهد و با همهء اميران و بزرگان گفتم ، سودى نداد و به قاضى رفتم سودى نداد ، و به تو گفتن نيز سودى ندارد » . درويش گفت : « با من گفتن اگر سودى ندارد زيان نيز ندارد . نشنيده‌اى كه دانايان گفته‌اند كه ، هركه را دردى باشد با همه‌كس ببايد گفتن ؛ باشد كه درمان آن از كمترين كس بيابند و از آنچه هستى درنمانى » . گفت :\r\n« راست گفتى ، صواب آن است كه بگويم » . پس ، ماجراى خويش آنچنانكه بود با آن درويش بالتّمام بگفت . درويش چون بشنيد ، گفت : « اى آزاده مرد ! رنج تو را راحت پديد آمد . دل فارغ دار . اگر آنچه من بگويم بكنى هم‌اكنون به زر خود برسى » . گفت : « چه كنم ؟ » گفت : « هم‌اكنون به فلان محلّت رو كه مناره‌اى دارد پهلوى مسجدى . و در آنجا خيّاطى هست در دكّانى نشسته مرقعى « 2 » پوشيده ، كرباسى همىدوزد و دو كودك پيش او مىدوزند . برو به آن دكّان و سلام كن و بنشين و احوال خويش با او بگوى و چون به مقصود رسى ، مرا به دعا ياد كن و در آنچه گفتم كاهلى مكن » .\r\nمرد از مسجد بيرون آمد . با خود گفت : « اين عجب « 3 » ! همه بزرگان و اميران را شفيع كردم ، از جهت من با خصم من گفت و شنيد كردند ، هيچ فايده نداشت . اكنون اين مرد به پيرى خيّاط دلالت مىكند كه مقصود تو از او حاصل مىشود و به زر خويش مىرسى .\r\nليكن چه كنم ؟ بروم . اگر صلاح پديد نيايد ، آخر نقصانى نخواهد رسيد » [ 53 ب 
  ] .\r\nآهسته مىرفت تا به آن دكان رسيد و پيش آن مرد پير رفته سلام كرد و نزديك او\r\n\r\n\r\n","description":"","footnote":"\r\n( 1 ) . از سياستنامه ، تصحيح هيوبرت دارك ، ص 70 اضافه شد . در نسخه مر : « دلش بر حال او » آمده است .\r\n( 2 ) . جامهء پاره‌پارهء به‌هم دوخته .\r\n( 3 ) . در سياستنامه ، تصحيح هيوبرت دارك ، ص 71 : « اى عجب » .\r\n","page_name":" 221 ","page_number":221},
  {"content":"\r\n\r\nبنشست . پير چيزى مىدوخت . ساعتى شد . رخت از دست بنهاد و مرد را گفت : « به چه كار رنجه شده‌اى ؟ » مرد تمام قصّهء خود از آغاز تا انجام به آن مرد پير بگفت . خيّاط چون احوال بشنيد ، گفت : « كارهاى بندگان [ به 
  ] « 1 » خداى عز و جلّ راست گردد ، از دست ما جز سخنى برنيايد . در باب تو با خصم تو سخنى بگوييم . اميدوارم كه خداى تعالى راست آرد و تو به مقصود خود برسى . زمانى پشت بر آن ديوار نه و ساكن بنشين » . پس ، از آن‌دو شاگرد يكى را گفت : « كار از دست بنه و به سبكى به سراى فلان امير رو و چون به سراى او رفتى بر در حجرهء خاصّ بنشين . هركه به آنجا رود يا بيرون آيد بگو كه ، خ شاگرد فلان خيّاط بر در ايستاده است و به تو پيغامى دارد خ . چون تو را به درون خواند ، سلام كن و آهسته بگوى كه ، خ استاد سلام مىرساند و مىگويد : مردى به تظلّم از تو پيش من آمده است ، و سندى از اقرار تو به مبلغ هفتصد دينار در دست دارد و از وعده نزديك يك سال و نيم گذشته . هم‌اكنون خواهم زر اين مرد را به تمام و كمال برسانى و او را خشنود كنى و تغافل نزنى خ . و زود جواب او را به من آور » .\r\nكودك برخاست و به سراى امير رفت و مرد به تعجّب مانده بود كه پادشاه به بندهء خود چنان فرمان نكند كه اين خيّاط به آن امير بر زبان كودكى حكم كرد . زمانى شد .\r\nكودك بازآمد و استاد را گفت : « همچنان كردم كه مرا گفتى ، امير را بديدم و سلام رسانيدم و پيغام بگفتم . امير از جاى برخاست و گفت : خ سلام و خدمت به استاد برسان و بگوى سپاس دارم ، چنان كنم كه مىفرمايى ؛ خود مىآيم و زر با خود مىآورم و عذر تقصير رفته مىخواهم . و در پيش تو زر همين ساعت تسليم مىكنم خ » . هنوز ساعتى نگذشته بود كه امير مىآمد با ركابدارى « 2 » و دو چاكر . از اسب فرود آمد و سلام كرد و بر دست پيرمرد خيّاط بوسه داد و پيش او بنشست و صره‌اى « 3 » زر از چاكر بستد و گفت :\r\n« اينك زر تا گمان نبرى كه زر اين مرد ندادم . اين تقصير كه رفت از جهت وكيلان بود » . و از اين جنس بسيار عذرها خواست . پس ، چاكرى را گفت : « برو و از اين بازار ناقدى « 4 »\r\n\r\n\r\n","description":"","footnote":"\r\n( 1 ) . از مر افزوده شد .\r\n( 2 ) . پياده‌اى كه همراه سوار رود ؛ خادمى كه اسب را بگيرد تا مخدوم او سوار شود .\r\n( 3 ) . كيسهء سيم و زر .\r\n( 4 ) . صراف ، تميزدهندهء ميان پول سره و ناسره .\r\n","page_name":" 222 ","page_number":222},
  {"content":"\r\n\r\nبيار » . ناقدى بياورد ، و قدرى زر نقد كرده بركشيد . پانصد دينار بود . امير گفت : « اين پانصد دينار زر در كنار او ريز و دويست دينار ديگر بياور و به دو ده » . خيّاط گفت : « چنان كن كه از اين قول بازنگردى » . گفت : « چنين كنم » . زر در كنار او كرد و دست پير را ديگر باره بوسه داد و برفت . آن مرد گويد : « من از خرّمى و شكفتگى نمىدانستم كه چونم .\r\nدست پيش كردم و ترازو بخواستم و صد دينار بسنجيدم و پيش پير گذاشتم و گفتم : « من رضا بدان داده بودم كه صد دينار كمتر بازستانم . اكنون از بركات سخن تو هفتصد دينار تمام به من رسيد . اين صد دينار حقّ سعى توست و نفع خويش به تو بخشيدم . » پيرمرد روى ترش بر من كرد و گره بر [ ابرو 
  ] « 1 » آورد و گفت : « من آنگاه بياسايم كه به سخن من دل مسلمانى از غم و رنج خلاصى يابد . صد دينار اگر بر خويشتن حلال كنم ، من ظالمتر از آن ترك باشم كه هفتصد دينار تو نمىداد . برخيز و به اين زر كه يافتى به سلامت برو و اگر فردا آنجا آن دويست دينار به تو نرسانيده باشند ، معلوم من كنى و بعد از اين در معاملات [ 54 آ 
  ] به احتياط باشى . » چون بسيار جهد كردم و هيچ نمىپذيرفت ، رفتم و آن شب فارغ‌دل بودم .\r\nروز ديگر در خانه نشسته بودم . چاشتگاهى كس امير به طلب من آمد و گفت : « امير مىگويد : يك لحظه رنجه شو و به سراى ما آى . » به نزد امير رفتم . برخاست و مرا به جاى نيكو بنشاند و وكيلان خود را بسيار دشنام داد كه ، « تقصير كرده‌ايد . من هميشه به شغل و خدمت مشغول مىباشم و هزار بار فرمودم كه حقّ تو بدهند . » پس ، گفت خزينه دار [ را 
  ] « 2 » كه كيسهء زر و ترازو بياورد . و دويست دينار بريخت و به دست من كرد . من خدمت كردم و برخاستم تا بروم . گفت : « زمانى بنشين . » بنشستم . خوان آوردند . چون طعام بخورديم و دست بشستيم ، چيزى در گوش خادم گفت . خادم رفت و در حال باز آمد و جامه بر دست نهاده . امير گفت : « بپوشان . » جامهء گرانمايه‌اى در من پوشانيدند و دستارى در سر من بستند . پس ، امير گفت : « از من به دل پاك خشنود گشتى ؟ » گفتم :\r\n« گشتم . » گفت : « نوشته‌اى به من ده و چنان كن كه هم امروز پيش آن پيرمرد خيّاط روى و\r\n\r\n\r\n","description":"","footnote":"\r\n( 1 ) . از نسخهء مر افزوده شد . در سياستنامه ، تصحيح هيوبرت دارك : « گره بر ابرو افكند » .\r\n( 2 ) . از مر افزوده شد . در سياستنامه نيز چنين آمده است .\r\n","page_name":" 223 ","page_number":223},
  {"content":"\r\n\r\nاو را بگويى كه از فلان خشنود گشتم و به حقّ خود رسيدم . » گفتم : « چنين كنم كه او نيز مرا گفته است . »\r\nبرخاستم و از سراى امير به نزديك پير خيّاط شدم و حال به او گفتم كه ، امير مرا بخواند و گرامى داشت و باقى زر بداد و جبّه « 1 » و دستارى به من پوشانيد و اين همه از بركات تو و سخن تو مىشناسم . چه باشد اگر اين دويست دينار از من مىپذيرفتى .\r\nبرخاستم و به دل فارغ به دكّان آمدم .\r\nديگر روز برّه « 2 » و مرغى چند بريان كردم و با طبقى حلوا و كليجه‌اى « 3 » چند پيش مرد خيّاط بردم و گفتم : « اى شيخ ! اگر زر قبول نمىكنى از من ، بارى اين قدر خوردنى قبول كن كه از كسب حلال من است ، تا دل من خوش گردد . » گفت : « قبول كردم . » دست فراز كرد و طعام بخورد و شاگردان را بداد . پس ، پير را گفتم : « مرا نيز حاجتى ديگر هست . اگر روا كنى بگويم . » گفت : « بگوى . » گفتم : « همه اميران و بزرگان را اين امير از جهت من سخن گفتند . هيچ سود نداشت و سخن هيچ‌كس گوش نكرد و قاضى القضات در كار او عاجز شد . سبب چيست كه سخن تو را قبول كرد و هرچه تو گفتى در وقت به انجام رسانيد و زر من بداد ؟ اين حرمت و حشمت تو از كجاست ؟ نزديك آ [ ى 
  ] و مرا بازگوى تا بدانم . » گفت : « تو از احوال من با امير المؤمنين خبر ندارى ؟ » گفتم : « نه . » گفت :\r\n« گوش دار تا بازگويم . »\r\nگفت : « بدان كه مرا سى سال است تا بر منارهء اين مسجد بانگ نماز مىگويم ، و كسب من از خيّاطى است و هرگز حرام نخورده‌ام و زنا و لواطه و كارهاى ناشايسته نكرده‌ام . و در اين محلّه سراى اميرى است . يك روز نماز عصر بكردم و از مسجد بيرون آمدم تا به اين دكّان آيم . امير را ديدم مست و خراب « 4 » مىآمد و دست در چادر زنى جوان زده و او را به زور مىكشيد و آن زن فرياد مىكرد و مىگفت : « اى مسلمانان ! به فرياد من رسيد كه\r\n\r\n\r\n","description":"","footnote":"\r\n( 1 ) . جامهء گشاد و بلند كه فراز جامه‌هاى ديگر پوشيد .\r\n( 2 ) . در سياستنامه ، تصحيح اقبال ، ص 64 : « برگكى » .\r\n( 3 ) . نان بزرگ روغنى ، كلوچه . در سياستنامه ، تصحيح هيوبرت دارك ، ص 74 و تصحيح اقبال ، ص 65 : « كليچه » آمده است .\r\n( 4 ) . مست لا يعقل .\r\n","page_name":" 224 ","page_number":224},
  {"content":"\r\n\r\nمن زن اين كار نيستم و دختر فلانم و خانه به فلان محلّت دارم و همه‌كس ستر و صلاح من دانند و اين ترك مرا به زور و مكابره « 1 » مىبرد ، تا با من فساد كند و نيز شوهرم به سه طلاق من سوگند خورده است كه اگر شبى از خانه غايب شوم طلاق من داده باشد . اكنون هم از بهشت برآيم « 2 » و هم از شوهر و كدبانويى « 3 » . » و مىگريست و هيچ‌كس به فرياد آن زن نمىرسيد ؛ كه آن امير بس محتشم و گردنكش بود و پنج هزار « 4 » سوار داشت و هيچ‌كس با او سخن نمىتوانست [ 54 ب 
  ] گفت .\r\nمن لختى بانگ برداشتم . سود نداشت و آن زن را به سراى خود برد . مرا حميّت دين بجنبيد . بىصبر گشتم . رفتم و پيرمردى و كدخدايى چند را جمع كردم و به در سراى امير شديم و بانگ برآورديم كه ، « مسلمانى نيست كه در شهر در قرب خليفه زنى را به جبر و مكابره از راه بگيرند و به خانه برند و با او فساد كنند ؟ اگر اين زن را به سلامت بيرون فرستيد بهتر ، و اگرنه هم‌اكنون به درگاه امير المؤمنين معتصم روم و حال خود گويم و تظلّم كنم . »\r\nامير چون اين از ما شنيد ، از سراى خويش بيرون آمد ، چوبى « 5 » در دست ، يكى را سر شكست و يكى را دست و يكى را پاى . چون چنان ديديم ، همه بگريختيم .\r\nوقت نماز شام بود ؛ نماز شام و خفتن كردم و به جامهء خواب رفتم و پهلو بر زمين نهادم تا بخسبم . از اين غبن « 6 » و رنج مرا خواب نمىآمد تا نصفى از شب بگذشت و من در فكر مانده بودم ، تا در انديشهء من گذشت كه اگر آن زن شبى غايب باشد ، مطلّقه خواهد بود . و من شنيده‌ام كه بنگ‌خوارگان « 7 » چون مست شوند به خواب روند ، و چون هشيار\r\n\r\n\r\n","description":"","footnote":"\r\n( 1 ) . اينجا به معنى « قهر و غلبه » است .\r\n( 2 ) . برآمدن در اينجا به معنى « محروم شدن و بازماندن » است .\r\n( 3 ) . از « اكنون هم از بهشت . . . » در سياستنامه چاپ اقبال مذكور است ولى در چاپ هيوبرت دارك نيست .\r\n( 4 ) . در سياستنامه ، تصحيح هيوبرت دارك : « ده هزار . »\r\n( 5 ) . در چاپ اقبال ، ص 66 : « دبوسى » . اينجا دبوس به معنى چوبدستى ستبرى است كه سر آن كلفت باشد .\r\n( 6 ) . غبن در اينجا به معنى « افسوس و دريغ » است . در سياستنامه ، تصحيح هيوبرت دارك و اقبال ، هردو ، « غيرت » ضبط شده است .\r\n( 7 ) . در سياستنامه ، تصحيح هيوبرت دارك و اقبال : « سيكىخوارگان » كه به معنى « شراب‌خوارگان » است .\r\n","page_name":" 225 ","page_number":225},
  {"content":"\r\n\r\nشوند ندانند كه از شب چند گذشته . تدبير آن است كه اكنون بر مناره شوم و بانگ نماز گويم . چون آن ترك بشنود ، پندارد كه قرب روز است و دست از آن زن بازدارد و او را از سراى بيرون فرستد . لابدّ گذرش بر در اين مسجد افتد و چون من بانگ نماز گويم ، زود از مناره به زير آيم و بر در مسجد بنشينم . چون زن بيايد ، او را به خانهء شوهرش برم تا آن بيچاره از شوهر برنيايد .\r\nپس ، چنان كردم و بر مناره بانگ نماز گفتم . اتّفاقا ، امير المؤمنين معتصم بيدار بوده و بانگ من بشنيده و بغايت خشمگين شده و گفته : « هركه بانگ نماز بىوقت گويد مفسد است ، چه هركه آن بشنود پندارد كه روز است ، از خانه بيرون آيد و عسس « 1 » او را بگيرد و در رنج افتد . » و خادمى را فرموده كه ، برو و حاجب را بگوى كه هم‌اكنون خواهم كه به روى و آن مؤذّن را كه نيم‌شب بانگ نماز گفته به يارى تا ادبى بليغ فرمايم ، تا هيچ مؤذّن بىوقت بانگ نماز نگويد .\r\nمن بر در آن مسجد ايستاده ، منتظر آن زن بودم . حاجب را ديدم با مشعل مىآمد .\r\nگفت : « اين بانگ نماز تو كردى ؟ » گفتم : « آرى . » گفت : « چرا بىوقت بانگ نماز كردى كه خليفه را سخت منكر آمد ؟ و به اين سبب از تو خشم‌آلوده شده است و اينك مرا به طلب تو فرستاده است ، تا تو را ادب فرمايم . » گفتم : « فرمان خليفه راست . ليكن بىادبى مرا بر اين آورد كه بىوقت بانگ نماز گفتم . » گفت : « بىادب كيست ؟ » گفتم : « آن‌كس كه از خداى تعالى و از خليفه نترسد . » گفت : « آن‌كه تواند بود در روى زمين كه از خداى و از خليفه نترسد ؟ » گفتم : « اين حالتى است كه جز به امير المؤمنين نتوان گفت و اگر من اين كار به قصد كرده باشم هر ادبى كه مرا كند ، بيش از آن مستحقّ باشم . » بسم اللّه برو تا به در سراى شويم .\r\nو چون به در سراى خليفه رسيديم ، آن خادم منتظر ما بود . آنچه من با حاجب گفته بودم با خادم بگفت و خادم به اندرون رفت و با معتصم بگفت . معتصم با خادم گفت :\r\n« برو و او را پيش من آر . » خادم مرا پيش معتصم برد . معتصم گفت : « چرا بىوقت بانگ\r\n\r\n\r\n","description":"","footnote":"\r\n( 1 ) . واژه‌اى است عربى و جمع عاس است ، ولى در زبان فارسى اين كلمه به معنى مفرد به كار مىرود . معادل شبگرد و پاسبان و گزمه است .\r\n","page_name":" 226 ","page_number":226},
  {"content":"\r\n\r\nنماز كردى ؟ » من قصّهء ترك مست و زن و بانگ نماز كردن با او ، از اوّل تا به آخر ، بگفتم .\r\nچون معتصم اين قصّه بشنيد ، به خادم گفت : « برو و حاجب را بگو [ 55 آ 
  ] با صد مرد به سراى فلان امير برو و بگو كه ، خليفه تو را مىخواند ، و چون او را به دست آوردى بگو تا آن زن را كه به زور آورده است خود بياورد . پس ، آن زن را با پيرمردى با دو نفر به خانه شوهرش فرستد و بگويى تا شوهرش را به در خانه طلبد و بگويد كه ، معتصم سلام مىرساند و شفاعت مىكند در باب اين زن . جايى كه رفته بود در آن بيگناه بود . بعد از امروز او را از آن نيكوتر دار كه داشتى . و آن امير را زود پيش من آريد . » و مرا گفت :\r\n« زمانى اينجا باش . »\r\nپس ، آن امير را بياوردند . گفت : « نه من آنم كه بعضى مسلمانان « 1 » در دست روميان اسير افتاده بودند از بغداد برفتم و لشكر روم را بشكستم و قيصر را هزيمت كردم ، و شش سال بلاد روم را مىكندم و تا قسطنطنيه « 2 » بسوختم و مسجد جامعى در آن بنا كردم « 3 » ، و تا آن مسلمان را از بند روميان خلاص نكردم بازنگشتم ؟ امروز از عدل و انصاف من ، گرگ\r\n\r\n\r\n","description":"","footnote":"\r\n( 1 ) . در سياستنامه ، تصحيح هيوبرت دارك ، ص 77 ؛ به جاى بعضى مسلمانان آمده است : « مسلمانى » .\r\n( 2 ) . اين شهر را كنستانتين كبير ( 324 - 337 م . ) - بنيانگزار دولت روم شرقى - در محلّ شهرى به نام بيزانس در ساحل به سفر بنا نهاد و پايتخت خود قرار داد و مسمّى به نام وى گرديد . در قرون وسطى شهرى بزرگ و باعظمت بوده است و ابن رسته در كتاب الاعلاق النفيسه از زبان هارون بن يحيى ، كه به دست روميان اسير گشته و به قسطنطنيه برده شده ، به وصف آن پرداخته است . در 29 ماه مه سال 1453 ميلادى / بيستم جمادى الاولى سال 857 هجرى قمرى اين شهر به دست سلطان محمّد ، شاه عثمانى - 848 تا 850 و 855 تا 886 ق . - كه به محمّد فاتح ملقّب گرديد ، گشوده شد ، و موجب وحشت و بهت اروپاييان شد . نام كنونى قسطنطنيه « استانبول » است كه بنا به نوشتهء مندرج در فرهنگ فارسى معين  Eis ten bolin  يا  Istin bolin  يونانى بيزانسى است ، يعنى « به سوى شهر » .\r\nبراى كسب اطلاعات بيشتر ، نك : معجم البلدان ، ج 4 ، ص 347 ؛ الاعلاق النفيسه ، صص 139 تا 151 ؛ تاريخ عثمانى ، ج 2 ، ص 5 ؛ معين ، فرهنگ فارسى ، اعلام ، ج 5 ، ذيل استانبول ؛ اجتهادى ، بررسى وضع مالى و ماليهء مسلمين ، صص 67 و 68 .\r\n( 3 ) . شهر قسطنطنيه ، كه در آن سوى تنگهء به سفر واقع بوده است ، در روزگار معتصم به تصرّف مسلمانان درنيامد و ساختن مسجد و جامع در آن صحّت ندارد . در سياستنامه ، تصحيح هيوبرت دارك ، ص 77 اين چنين آمده : « تا قسطنطنيه را نكندم و نسوختم و مسجد جامع بنا نكردم . . . » و در مصحّح اقبال ، ص 68 ، با اين عبارت نقل شده است : « . . . و مسجد و جامع بنا نكردم . . . » .\r\n","page_name":" 227 ","page_number":227},
  {"content":"\r\n\r\nو ميش به يك‌جا آب خورند . تو را چه زهره باشد كه در شهر بغداد بر سر بالين من زنى را به مكابره بگيرى و به زور به سراى خويشتن برى و با او فساد كنى ؟ و چون مردمان امر معروف كنند ، ايشان را بزنى ؟ فرمود كه جوالى « 1 » بيارند . بياوردند . گفت : « او را در اين جوال كنيد و سر جوال محكم ببنديد . » همچنين كردند . بفرمود تا چوب آهك كوبان « 2 » بياورند . پس ، گفت : يكى به اين جانب او و يكى بدان جانب بايستيد و بزنند و تا ريزه‌ريزه نشود دست از او برندارند « 3 » . از هردو جانب چوب درنهادند و چندان بزدند كه او را خرد كردند . گفتند : « يا امير المؤمنين ! همهء استخوانهاى او ريزه شد . چه فرماييد ؟ » گفت :\r\n« همچنين مىزنيد و آخر در دجله بيندازيد . » پس ، مرا گفت : « اى شيخ ! بدان كه هركه از خداى تعالى نترسد ، از من هم نترسد و هركه خود از خداى تعالى ترسيد ، كارى كند كه در دو جهان رستگار باشد . اين مرد كارى كرد و جزاى خود يافت . تو را فرمودم كه هركه بر كسى ستم كند يا كسى را به ناحقّ برنجاند يا بر شريعت استخفافى كند و تو را معلوم شود ، بايد كه همچنين بىوقت بانگ نماز كنى كه من بانگ نماز تو دانم . در حال تو را خوانم و احوال پرسم و با همه‌كس آن كنم كه با اين سگ كردم . اگر همه برادر و فرزندم باشد .\r\nو مرا انعام و صله فرمود و از اين حال همه بزرگان و خاصّان خليفه خبر دارند و اين امير كه زر تو بازداد نه جهت حرمت و عزّت من بود ، بلكه از ترس جوال و چوب آهك كوبى و دجله بازداد . اگر تقصير كردى ، من در حال بانگ نماز گفتمى و با او همان رفتى كه با آن امير « 4 » رفت .\r\nخواجه نظام الملك طوسى در كتابى كه جهت نصيحت سلطان ملكشاه نوشته اين حكايت را ذكر نموده و بعد از آن گفته : « مانند اين حكايات بسيار است . اينقدر ياد كردم\r\n\r\n\r\n","description":"","footnote":"\r\n( 1 ) . واژه‌اى پهلوى كه در اين زبان به صورت « جوال » و هم « گوال » استعمال مىشده است و كيسه‌اى را مىگفتند بزرگ كه از نخ ضخيم يا پارچهء خشن براى حمل بار درست مىكردند .\r\n( 2 ) . سياستنامه ، تصحيح هيوبرت دارك ، ص 78 و تصحيح اقبال ، ص 68 : « گچ‌كوب » .\r\n( 3 ) . اصل : « برنداريد . » برابر نسخهء مر نقل شد .\r\n( 4 ) . سياستنامه ، تصحيح هيوبرت دارك ، ص 78 و تصحيح اقبال ، ص 69 : « ترك » .\r\n","page_name":" 228 ","page_number":228},
  {"content":"\r\n\r\nتا خداوند عالم بداند كه هميشه پادشاهان و خلفا ميش از گرگ چگونه نگاه داشته‌اند و گماشتگان را چگونه ماليده‌اند « 1 » و از جهت مفسدان چه احتياطها نموده‌اند و دين مسلمانى را چه قوّت داده‌اند و عزيز داشته . « 2 »\r\nو ببايد دانست كه قوام پادشاهى و نظام سلطنت و جهاندارى به عدل است . از حضرت سليمان بن داوود عليه السّلام نقل است كه ، « الرّحمة و العدل يحرزان الملك » . يعنى :\r\n« رحم كردن بر زيردستان و عدل كردن ميان رعيّت حفظ مىكند و نگاه مىدارد [ 55 ب 
  ] پادشاهى را . و بعضى از علما ذكر كرده كه ، اتّفاق كرده‌اند حكماى عرب و عجم بر اين چند كلمه ، گفته‌اند : « ملك و پادشاهى بنايى است ، و اساس و پى آن بنا لشكر است . هر گاه اساس عمارت محكم و قوى باشد ، آن بنا قرار مىگيرد و اگر اساس ضعيف باشد ، بنا خراب مىشود . و سلطنت نمىباشد الّا به لشكر و لشكر نمىباشد الّا به مال و مال نمىباشد الّا به معمورى ملك و معمورى ملك نمىباشد الّا به عدل » .\r\nاين است آن كلمات كه حكما بر آن اتّفاق كرده‌اند و توضيح اين سخن و دليل بر اين آن است كه پادشاه را بيش از همه‌كس دشمن مىباشد و طامع ملك بسيار است . هر پادشاهى كه در اطراف و جوانب ملك است ، مشتاق و آرزومند مملكت است و دفع شرّ و آفت ايشان به غير از لشكر نمىشود . پس ، ضرورترين چيزها پادشاه را ، هم جهت حفظ ملك و پادشاهى و هم جهت تقويت و حفظ ملّت ، لشكر است . و حفظ و سرانجام و نسق لشكر را شرط بسيارى هست كه اگر توفيق مساعدت كند ، در محلّ خود بيايد و اعظم آن شروط مال است . چه وجه معاش و ضروريّات لشكر را بايد كه پادشاه سرانجام كند و نيز بذل و احسان و سخا نسبت به ايشان به‌جا مىآورده باشد ، تا تخم محبّت پادشاه در دل ايشان جا كند و در جانفشانى يكجهت باشند كه بىمهر و محبّت ، سپاه يكدل نباشند و در وقت ضرورت از سر جان ، كه متاعى است بس عزيز ، برنخيزند . و تا ملك و رعيّت معمور نباشد ، مال حاصل نشود و خزانه را وفورى نباشد . و معمورى رعيّت ظاهر است\r\n\r\n\r\n","description":"","footnote":"\r\n( 1 ) . ماليدن اينجا به معنى « گوشمالى دادن و تنبيه كردن » است .\r\n( 2 ) . به نقل اين حكايت در سياستنامه ، تصحيح هيوبرت دارك ، صص 66 تا 78 و تصحيح اقبال ، صص 58 تا 69 مراجعه شود .\r\n","page_name":" 229 ","page_number":229},
  {"content":"\r\n\r\nكه بىعدل نشود ، چه ظاهر و هويداست كه هرگاه پادشاه عدالت كند و دفع ظلم از رعيّت كند ، ايشان مرفّه و آسوده باشند و بركات و فيض آسمان و زمين نازل و صاعد باشد و ابرهاى رحمت ريزان و نسايم فيض و بركت وزان . بذلهاى كلّى و عطاهاى بىاندازه كه از بعضى ملوك ماضى منقول است ، و در بسيارى از ازمنه از تحت استطاعت ديگر ملوك بيرون مىباشد ، بنابر دو وجه بوده :\r\nاعظم عدالت كلّى كه باعث معمورى وآبادانى ملك ايشان بوده ، دوم تقدير معيشت .\r\nيعنى ، اندازهء معيشت خود نگاه داشتن و در امورى كه چندان منفعتى نداشته باشد و به لهو و باطل راجع گردد صرف مال نكردن و خرج مأكول و ملبوس خود را به قاعده و اندازه كردن و دربند زينت بسيار نبودن . آن استيلا و غلبه كه لشكر چنگيز خان را بر عالم شد هيچ لشكرى را نشد . پوشش اكثر آن لشكر پوست بود و نشيمن ايشان خيمه‌هاى سياه صحراييان ، و ركاب اسبان ايشان از چوب و ريسمان . و همچنين لشكر عرب را در به دو اسلام بر قياصرهء روم و اكاسرهء عجم استيلا و غلبه شده ، اكثر ملك جهان بگرفتند .\r\nپوشش ايشان عباهاى گنده « 1 » بود و مأكول ايشان شير شتر و تنعّم ايشان خرما و ركابهاى ايشان از چوب و ريسمان .\r\nمجملا ، اصل حفظ بناى پادشاهى به عدل راجع مىشود . و عدل آن است كه پادشاه ميزان حقّ را راست اعتبار نمايد و انصاف در همه چيز مرعى دارد . يحيى بن اكثم « 2 » گويد :\r\n« در باغى با مأمون خليفه راه مىرفتم . آفتاب در جانب [ 56 آ 
  ] چپ من بود و مأمون در سايه راه مىرفت . چون مراجعت مىكرديم باز من در طرف آفتاب افتادم ، مأمون گفت :\r\n« تو به جاى من آى تا من به جاى تو آيم و من مانع آفتاب تو باشم ، و تو در سايه باشى ، چنان كه در آن نوبت تو مانع آفتاب من بودى ، كه اوّل عدل آن است كه آدمى عدالت با خواصّ و نزديكان خود به‌جا آورد ، آنگاه بر ديگران . » و مبالغه تمام نمود تا من به جاى او\r\n\r\n\r\n","description":"","footnote":"\r\n( 1 ) . زبر ، خشن ، ضخيم .\r\n( 2 ) . ابو محمّد يحيى بن اكثم تميمى ، متوفى به سال 242 و يا 234 ق . از فقيهان بزرگ و سرآمد روزگار مأمون كه عهده‌دار منصب قاضى القضايى گرديد . گفته شده وزيران مأمون پيش از بررسى و اعلام نظر او به تدبير كارى نمىپرداختند . خطيب بغدادى او را از اهل بدعت شمرده است . نك : وفيات الاعيان ، ج 2 ، صص 147 تا 165 .\r\n","page_name":" 230 ","page_number":230},
  {"content":"\r\n\r\nرفتم . » و در اين مقام ذكر بعضى حكايات از مآثر ملوك ماضى و عدالتهاى ايشان مناسب مىدانم .\r\n\r\nحكايت\r\nآورده‌اند كه مأمون الرّشيد در عهد خلافت خود روزى به مداين رسيده ، موكب عظمت او بدانجا حركت نموده بود . در اطراف ايوان كسرى مىگشت و به نظر اعتبار در آن عمارتهاى عالى مىنگريست . يكى از علما در مجلس او حديثى نقل نمود كه ، حضرت مصطفى صلّى اللّه عليه و إله فرموده كه ، بدنهاى پادشاهان عادل در قبر نپوسد و خاك به اندام ايشان خللى نرساند . » مأمون فرمود : « اگرچه در صدق حديث نبوى صلّى اللّه عليه و إله هيچ شايبهء شكى و ريبى نتواند بود ، ليكن باعث خاطر و داعيهء ضمير مرا بر آن مىدارد كه حال انوشيروان را ببينم كه چگونه است . » پس ، تفحّص كردند و خاك او را بيافتند و سر آن را بگشادند . او را ديدند تازه و با آب در خاك خفته ، مانند شخصى كه در خواب باشد .\r\nمأمون تعجّب كرد و بوسى بر روى وى داد و در انگشتان وى انگشتريها ديد بر هر نگينى از آن پندى نوشته . بر يك خاتم نوشته بود كه ، « با دوست و دشمن مدارا كنيد ؛ » و بر ديگرى نوشته كه ، « در كارها مشورت كنيد تا مطلوب حاصل آيد ؛ » و بر ديگرى نوشته كه ، « قناعت كنيد تا عيش خرّم و روزگار خوش يابيد . » پس ، بفرمود تا آن خاك را به عطر بيالودند و سر آن بپوشيدند و بازگشت . « 1 »\r\n\r\nحكايت\r\nاز مشاهير حكايات است كه چون ايوان مداين بنا كردند ، پيرزنى در آن موضع خانه داشت و قوام معيشت آن پيرزن مادّه گاوى بود كه از شير آن انتفاع بگرفتى . و چون ايوان را بنا بلند شد ، انوشيروان پيرزن را طلب كرد و گفت : « رضا دهى كه اين خانه را از تو به هر بها كه خواهى بخرم ؟ چنان كه باقى عمر توانگر شوى و بىنياز باشى ؟ » پيرزن گفت :\r\n\r\n\r\n","description":"","footnote":"\r\n( 1 ) . در نصيحة الملوك ، ص 138 و در اخلاق محسنى ، ص 36 ، همين حكايت با تفاوتهايى نقل شده است .\r\n","page_name":" 231 ","page_number":231},
  {"content":"\r\n\r\n« اى ملك ! كدام مال و نعمت و دولت مرا بدان سعادت تواند بود كه هر روز روى مبارك تو را مىبينم و در سايهء عدل تو روزگار مىگذارم ؟ « 1 » » انوشيروان گفت : « اگر رضاى تو در آن نباشد كه بفروشى ، من تو را در بيع آن جبر نمىكنم . » پس ، بفرمود تا آن خانه را همچنان بگذاشتند و به هروقت كه بار دادى ، پيرزن آن گاو را بيرون بردى ، چنان كه بساط بارگاه از لوث آن آلوده شدى . داعيان حضرت و اركان دولت او مشاهده كردندى و هر كس كه كلبه محنت آن زال را در عين بارگاه انوشيروان بديدى ، بر عدل شامل او استدلال كردى و آن معدلت سبب بقاى ذكر جميل او شد .\r\n\r\nحكايت\r\nآورده‌اند كه روزى سلطان ملكشاه سلجوقى [ حكومت : 465 - 485 ق . 
  ] در اصفهان به شكار رفته بود . شب درآمد . در ديهى نزول فرمود . چند تن از غلامان [ 56 ب 
  ] او در حوالى ديه ماده گاوى يافتند كه آن را حافظى نبود . آن گاو را بسمل كردند و آتشى شگرف برافروختند و از آن قدرى كه شايسته‌تر بود كباب كردند . و آن مادّه گاو از ضعيفه‌اى بود كه با چهار يتيم از شير آن تعيّش مىنمودند . چون پيرزن از آن حال خبر يافت ، از خود بىخبر شد . به دل شب به سر پل زنده رود « 2 » ، كه بامداد گذر پادشاه از آنجا بود ، رفت و منتظر بنشست تا ركاب هميون سلطانى برسيد . برخاست و گفت : « اى پسر آلب ارسلان ! اگر بر سر پل زنده‌رود داد من ندهى ، به جلال ذو الجلال كه داد از تو به سر پل صراط بستانم و تا انصاف خود از تو نيابم ، دست مخاصمت از دامنت كوتاه نكنم . چون هرآينه انصاف من دادنى است ؛ نيكو انديشه كن كه از اين سر دو پل ، كدام اختيار مىكنى . »\r\nچون سخن پيرزن از سر سوز و درد بود ، مؤثّر افتاد و سلطان ملكشاه از ذكر ملك و دولت روى به مطالعه قهر و انتقام الهى آورد . پس ، گفت : « اى پيرزن ! چون بر سر پل\r\n\r\n\r\n","description":"","footnote":"\r\n( 1 ) . به معنى « مىگذرانم » است .\r\n( 2 ) . زنده‌رود يا زاينده‌رود ، رودخانهء معروفى كه از دامنهء شرقى زردكوه بختيارى مقابل سرچشمهء كارون سرچشمهء مىگيرد و پس از مشروب كردن خاك اصفهان و گذر از جنوب شهر در باتلاق گاوخونى فرومىرود . معين ، فرهنگ فارسى ، اعلام ، ج 1 ، ذيل زاينده‌رود .\r\n","page_name":" 232 ","page_number":232},
  {"content":"\r\n\r\nصراط لشكر و آلت و عدّت دستگيرى نكند ، من چه مرد انصاف دادن باشم ؟ بر تو كه ظلم كرده است ؟ برگوى تا آنچه ممكن باشد از عدل و انصاف همين‌جا اقامت نموده‌ايد « 1 » . »\r\nپيرزن گفت : « بر من تو ظلم كرده‌اى . از بهر آنكه هرچه بندگان تو كنند به زور و قوّت تو توانند كرد و سبب غفلت تو از فعل ايشان از جانب تو باشد . » پس ، قصّه را به تفصيل حكايت كرد . ملكشاه بگريست و فرمود كه عوض گاو را از حلالترين وجهى بدادند و آن غلامان را به جزاى بليغ و تأديب عنيف « 2 » مكافات نمودند . بعد از آن ، به چندگاه چون ملكشاه به دار بقا انتقال نمود ، پيرزن را حقّ انعام ملكشاه دامنگير شده غسلى به سنّت به‌جا آورد و دو ركعت نماز بگزارد و روى بر خاك نهاد و در مقام مناجات با آب ديده گفت : « پادشاها ! پروردگارا ! پسر آلب ارسلان ، با لئيمى او در حقّ من عدل كرد . تو كه اكرم الاكرمين و ارحم الرّاحمينى اگر در باب او از عدل خود به فضل حكم فرمايى ، بديع نباشد . »\r\nيكى از علماى عصر ملكشاه را به خواب ديد . پرسيد كه ، « حقّ - عزّ اسمه - با تو چه كرد ؟ » ملكشاه گفت : « اگرنه دعاى پيرزن بودى ، پسر آلب ارسلان اندر شقاوت ابد مانده بودى . امّا چون نفس سوزناك دردآلود آن پيرزن برآمد ، وسيلت انواع تخفيف و اصناف كرامت گشت . « 3 » »\r\n\r\nحكايت\r\nآورده‌اند كه شبى سلطان محمود غزنوى در مهد استراحت آسوده بود و در فراش خواب غنوده . « 4 » ناگاه از خواب درآمد و هرچند بيش جهد كرد به خواب نرفت . چندانكه مىغلتيد خواب به چشم او درنمىآمد . در دلش گذشت كه ، مگر بر درگاه من مظلومى است كه درد دل او خواب من بسته است . پس ، خادمى را فرمود كه ، « بنگر كه بر درگاه\r\n\r\n\r\n","description":"","footnote":"\r\n( 1 ) . اخلاق محسنى ، ص 39 : « . . . بگوى تا بر تو كه ستم كرده است ، تا داد تو ازو بستانم ؟ »\r\n( 2 ) . تند .\r\n( 3 ) . اين حكايت در اخلاق محسنى ، صص 38 تا 40 نقل شده است .\r\n( 4 ) . به خواب رفته .\r\n","page_name":" 233 ","page_number":233},
  {"content":"\r\n\r\nكيست . » خادم بر در بارگاه طلب كرد ، كسى را نيافت . سلطان محمود سر بر بالين نهاد و خواست كه ساعتى بياسايد ، هم ميسّر نشد و همان اضطراب برقرار بود . بار ديگر فرمود كه ، « بنگريد كه بر درگاه ما دادخواه كيست . » غلامان بشتافتند و كسى را نيافتند . آمدند و حال بازنمودند . سلطان دانست كه آن جماعت در طلب تقصير مىكنند . برخاست و شمشير بر دست گرفت و بيرون آمد و به هر طرف مىرفت . بر در حرمسراى ، مسجدى [ 57 آ 
  ] بود . چون به آنجا رسيد ، آواز ناله‌اى به گوش او آمد ؛ بيچاره‌اى را ديد روى بر خاك نهاده و سرشك « 1 » از ديدگان گشاده آهسته آهسته مىگريست و مىگفت : يا من لا تأخذه سنة و لا نوم « 2 » اى پادشاهى كه نقصان خواب و سنه به ساحت كمالت راه نيابد ؛ محمود در بر مظلومان بسته است و در محل انس و راحت نشسته .\r\n تو كه از غم نديده‌اى خوارى * از غم من كجا خبر دارى\r\nخفته‌اى همچو بخت ما همه شب * تو چه دانى ز رنج بيدارى \r\nاگر در سلطان بسته است ، در سبحان گشاده است و اگر محمود زاولى « 3 » خفته است ، محمود ازلى را خواب نباشد . » سلطان محمود چون به آن مظلوم رسيد و درد دلش را فهميد ، بايستاد تا سربرآورد . گفت : « هان ! از محمود منال كه همه شب در طلب تو بوده است . بگو تا چه حاجت دارى و عرضه‌دار كه از كه گله مىكنى . » مظلوم آب در ديده بگردانيد و گفت : « يكى از خواصّ حضرت تو ، كه نامش نمىدانم در بدنامى حرم من مىكوشد و شبها كه چهرهء ايّام به نقاب ظلام « 4 » مىپوشد ، او مست خويشتن را در خانه من مىافكند و حالت عصمت همخوابهء مرا به لوث تهمت مىآلايد . اگر آن آلايش از دامن طهارت خاندان من به تيغ آبدار نشويى ، فردا دست من و گريبان تو . »\r\nسلطان محمود را غيرت حميّت دين بجنبيد ، گفت : « آن اژدها بر سر گنج هست يا\r\n\r\n\r\n","description":"","footnote":"\r\n( 1 ) . قطرهء اشك ، اشك .\r\n( 2 ) . برگرفته از آيهء 255 سورهء بقره .\r\n( 3 ) . مادر محمود دختر يكى از محتشمان زابلستان بود . به دليل همين انتساب ، او را محمود زاولى نيز خوانده‌اند ، نك : اثر حاضر ، ص 332 ؛ فراى ، تاريخ ايران از اسلام تا سلاجقه ، ترجمه حسن انوشه ، ص 145 .\r\n( 4 ) . اگر ظلام خوانده شود به معنى تاريكى اول شب ، و اگر به صورت ظلام قرائت شود ، جمع ظلمت است .\r\n","page_name":" 234 ","page_number":234},
  {"content":"\r\n\r\nنه ؟ » گفت : « رفته باشد امّا ترسم كه بازآيد . » سلطان گفت : « به سلامت برو و هرگاه بيايد بىتوقّف مرا خبر ده . » مرد دعاى خير گفت و خواست بازگردد . او را بخواند و به وثاقيان « 1 » نمود و گفت : « هرگاه اين خواجه به درگاه آيد ، در شب يا در روز ، او را بىتوقّف به من رسانيد . »\r\nمرد بازگشت . بعد از دو شب آن ظالم مست خود را در خانهء آن مسلمان انداخت . آن بيچاره به هزار حيله ، راه خانهء سلطان محمود پيش گرفت . او را به خدمت سلطان رسانيدند . سلطان شرار شمشير آبدار را مخلب « 2 » ساخت و دادخواه را گفت : « آن روباه شيرنماى را كه بيشهء حرم تو شكار مىكند به من نماى تا شمشير سياست بر آن سگ بيازمايم و به يك ضربت شمشير او را در گور خوابانم ، تا بيش خود را خواب خرگوش ندهد . »\r\nمرد قدم در راه نهاد و محمود را بر سر آن مذموم فعل مردود قول آورد . سلطان آن ظالم را ديد در فراش آن زن چون اژدها بر دفينه خفته ؛ تيغ آبدار آتشبار فرود آورد و به زخم شمشير آن مردود را هلاك ساخت . پس ، روى به مظلوم آورد كه ، « از محمود خشنود شدى و انصاف خود را تمام يافتى ؟ » گفت : « بلى . » آنگاه محمود به روى افتاده ، سر به سجده نهاد و تسبيح حضرت كبريا به‌جا آورد و شكر آلاء « 3 » و نعماء به ادا رسانيد و چون از آن فارغ شد ، آن مرد را گفت : « اگر در خانه ماحضرى دارى بيار . » بيچاره گفت :\r\n« از پاى ملخى سليمان را ميزبانى چون توان كرد ؟ خفّاش خورشيد درخشان را سفره چگونه تواند كشيد ؟ »\r\nپس ، درويش گرد خانه برآمد . نان‌ريزه‌اى چند خشك يافت با قدرى آبكامه « 4 » پيش سلطان آورد . سلطان به رغبتى تمام آن مأكول را تناول كرد و شايد مدّت العمر به آن لذّت و مزّه چيزى نخورده باشد . گفت : « شيخا ! معذور دار كه از آن شب باز « 5 » كه آن غم دل با\r\n\r\n\r\n","description":"","footnote":"\r\n( 1 ) . « وثاقى » در دورهء غزنويان عنوان غلامى بود كه با غلامان ديگر در حجره‌هايى متّصل به سراى سلطنتى منزل داشت .\r\n( 2 ) . ناخن درندگان و پرندگان شكارى ، چنگال .\r\n( 3 ) . نعمتها .\r\n( 4 ) . نان خورشى كه از شير و ماست و غيره سازنده با طعم ترش .\r\n( 5 ) . يعنى از آن شب به اين طرف ( به نقل از پانوشت شماره 3 ، جوامع الحكايات ، ص 76 ) .\r\n","page_name":" 235 ","page_number":235},
  {"content":"\r\n\r\nمن گفته بودى . عهد كرده بودم كه تا شرّ آن بىنان و نمك از حرم تو رفع نكنم ، انگشت بر نمك نزنم [ 57 ب 
  ] و تا انتقام تو نكشم ، طعام نچشم . و سبب آن سجده شكر كه به‌جا آوردم آن بود كه در ضميرم چنان مىگذشت كه شايد آن عاصى يكى از فرزندان من باشد . با خود گفتم هيچ‌يك از اعيان دولت و اركان حضرت با ديدبان همّت و پاسبان معدلت من چنين جرئتى نتواند كرد ، و اين نوع خيانت كه تواند انديشيد ؟ انديشه كردم كه اين نوع گستاخى ، از ابناء ملوك و شاهزادگان آيد كه سرمست شراب رعونت « 1 » و مخمور بادهء نخوت باشند . من تيغ كشيده به كشتن جگرگوشهء خود آمده بودم . چون بيگانه را ديدم شكر خداى عز و جلّ به‌جا آوردم . « 2 »\r\nايزد تعالى اصناف مغفرت و رحمت به روح پادشاهان عادل برساناد .\r\n\r\nحكايت\r\nآورده‌اند كه چون عبد اللّه بن طاهر به امارت بنشست و اثر تدبير او به ولايت و رعيّت پيوست ، عالم از عدل اوآبادان شد و دلهاى عالميان از بذل او شاد شد . روزى با اركان ملك نشسته و از سير ملوك ماضى سخن درپيوسته . يكى از آن جماعت چنين گفت كه ، « عادت ملوك گذشته چنان بوده است كه در نوروز و مهرگان بار دادندى و خاصّ و عامّ و وضيع و شريف را بنشاندى و هيچ‌كس را حجاب نبودى و بيش از يك هفته ندا مىكردند كه آن روز بار عامّ خواهد بود و بيچارگان و مظلومان تقرّب خواهند نمود ، تا هركه حاجتى داشتى حاجت خود راست كردى و ساخته پيش ملك آوردى ؛ و بيشتر آن بودى كه ظالمان خصمان را خشنود كردندى و از بيم انصاف ملك حقوق به مستحقّ رسانيدندى . و آن روز كه بار عامّ بودى ، نخست حجّاب ندا كردندى كه پادشاه مىفرمايد كه ، ما ابتدا از خود مىكنيم . اگر كسى بر ما مظلمتى دارد ، دعوا كند و انصاف خود از ما بستاند و اگر كسى دعوا كردى ، پادشاه به نفس خود از تخت فرود آمدى و بر پهلوى خصم بنشستى و جواب دعواى او بر وفق راستى بگفتى و ديگران را معلوم شدى كه ميل\r\n\r\n\r\n","description":"","footnote":"\r\n( 1 ) . خودبينى ؛ كم‌عقلى .\r\n( 2 ) . اين داستان در جوامع الحكايات ، صص 73 تا 76 آمده است .\r\n","page_name":" 236 ","page_number":236},
  {"content":"\r\n\r\nو محابا نخواهد بود . » پس ، عبد اللّه بن طاهر آن را بپسنديد و بناى ملك خود بر آن نهاد و آن رسم را احيا نمود . لاجرم ، وضيع و شريف از عدل و انصاف و بذل و اشفاق او شاكر بودند .\r\n\r\nحكايت\r\nآورده‌اند كه بازرگانى را بر وزير نوشيروان مالى خطير بود و وزير در اداى آن مماطلت « 1 » مىكرد . بازرگان او را بسيار تقاضا كرد و هيچ فايده نكرد . بازرگان عرضه به نوشيروان نوشت و حال خود عرض نمود . نوشيروان بفرمود تا مال او از خزانه بدادند و او را از پيش خود به خوشدلى روان كرد و در ساعت فرمان داد تا وزير را بياوردند و بر در سراى بر دار كردند و منادى كردند كه هركه حرمت غريبان فروگزارد و حقّ ايشان نگزارد و ايشان را رنجه‌دل گرداند و بهاى بضاعت ايشان به ايشان نرساند ، سزاى او اين بود .\r\nچون بازرگان از نوشيروان چنان عدل بديد ، آنجا مقام كرد و مدّت مديد ساكن مداين بود . عاقبت آرزوى وطن و مسكن خود نمود . مالهاى خود را جمع كرد و عزيمت شهر خود تصميم داد و از وزير اجازت خواست كه برود . وزير به خدمت نوشيروان عرضه كرد كه ، « فلان بازرگان كه مال بر وزير داشت و به سعى پادشاه آن مال به وى رسيد ، در اين شهر تجارت بسيار كرد و اموال خطير به‌دست آورد ، چنان كه يك درم او از ده درم و بيست درم بيش شد و امروز مىخواهد كه از شهر تو برود و مالى كه در حضرت تو جمع كرده با خود ببرد . اگر اين قاعده مستمرّ شود ، جميع بازرگانان بروند و مال ببرند و شهر [ 58 آ 
  ] بىرونق بماند .\r\nنوشيروان آن مرد بازرگان را بخواند و گفت : « از ولايت من مىروى و مال بيحدّ دارى و اگر من اين قاعده مستمرّ گردانم كه هركس كه اينجا مال حاصل كند از اين‌جا ببرد و به ولايت خصمان ما رود ، آن مال عدّت و آلت خصمان ما شود . فرمان بر آن جمله است كه\r\n\r\n\r\n","description":"","footnote":"\r\n( 1 ) . تأخير كردن در كارى و يا اداى وام و حقّ كسى ؛ معطل كردن .\r\n","page_name":" 237 ","page_number":237},
  {"content":"\r\n\r\nتا اينجا ساكن باشى ، مال در تصرّف تو باشد و اگر البتّه بخواهى رفت ، آنچه در آن وقت آورده‌اى دوچندان از آن مبلغ برگير و باقى بگذار . » بازرگان گفت : « آنچه پادشاه فرمود عين صواب است . امّا آنچه آورده بودم ، در شهر شما به باد دادم . اگر پادشاه نصف آن باز تواند داد ، بنده ترك همه گويم . » نوشيروان گفت : « اى شيخ ! در شهر من چه آورده بودى كه نيمه باز نتوانم داد ؟ » گفت : « اى ملك ! جوانى آورده بودم و اين مال به آن كسب كردم .\r\nجوانى به من بازده و تمامت مال من برگير . » نوشيروان از اين جواب لطيف متحيّر شد و او را اجازت داد تا به سلامت برفت و بعد از آن طريق عدل مسلوك داشت و به بركات سير حميده دلهاى خلق صيد كرد . « 1 »\r\n\r\nحكايت\r\nآورده‌اند كه عادت كسرى انوشيروان آن بود كه چون سال تمام شدى و چهار فصل بگذشتى ، به اطراف ممالك و نواحى معتمدان فرستادى و از حال عمّال و كارداران تفحّص بليغ واجب ديدى و از پنهان و آشكار سيرت عمّال و ولات استكشاف نمودى و هركس از ايشان كه ظالم بودى ، او را بدل گردانيدى و ديگران را نصب كردى . ده سال پيوسته عامل اصفهان عمل كرد كه كسى ذكر او به بدى بر زبان نراند . كسرى از آن حال متعجّب مىبود . بفرمود تا او را به حضرت آوردند و از زندگانى او بازپرسيد كه ، « سيرت او با خلق چگونه است و زندگانى بر چه نوع مىكند ؟ » چون پرسيدند ، گفت : « كارها به دست گشاده و دست بسته مىكنم . با دوستان دست گشاده و از ظلم و خيانت دست بسته . » كسرى فرمود كه ، « كار به او بگذاريد كه آن مرد داد دنيا و دين از خود مىدهد . »\r\n\r\nحكايت\r\nآورده‌اند كه در روزگار مأمون الرّشيد جوانى از معارف بغداد و افاضل كتّاب بر كنيزى مطربه عشق آورد و به گناه ديدهء دل او به دام افتاد . مدّتى در آن رنج بود تا آخر نقود و\r\n\r\n\r\n","description":"","footnote":"\r\n( 1 ) . اين حكايت در جوامع الحكايات ، صص 80 و 81 آمده است .\r\n","page_name":" 238 ","page_number":238},
  {"content":"\r\n\r\nعروض بفروخت و دوست بخريد . چون معشوقه به خانه آمد بيچاره بر هيچ خشك و تر قادر نبود . حيرت و فكرت بر او غالب آمد . با خود گفت : « به در كه روم ؟ » پس ، به سر تربت يحيى بن خالد برمكى « 1 » رفت و آن شب آنجا بيدار بود و همهء شب قرآن خواند و بر ايشان دعا كرد و مىگريست ، تا نسيم سحر بوزيد و نزديك صبح شد . ناگاه ، او را خواب در ربود . در خواب ديد كه يحيى و جعفر « 2 » او را مىگويند : « اى عزيز ! در اين مقام كه ما افتاده‌ايم دست ما جز به كفن نمىرسد و كسوت اموات اهل حيات را نشايد . و ليكن ، به آن ويرانه‌هاى ما رو و در آن خانه به فلان موضع آفتابه‌اى زر هست . آن را بردار و عمر به خوشدلى گذار . »\r\nچون از خواب درآمد ، بيامد و آن موضع را بطلبيد و زر برداشت و به اسراف خرج كردن گرفت . صرّافان و ضرّابان چون سكه قديم ديدند ، گفتند : « اين جوان گنج يافته است . » آن حال به خدمت مأمون الرّشيد عرضه داشتند . مأمون به احضار آن جوان مثال « 3 » داد . جوان حاضر آمد . گفتند : « اين زر از كجا آورده‌اى ؟ » جوان ماجرا بر سبيل راستى بيان نمود و حكايت عشق خويش و بذل يحيى بعد از وفات تقرير كرد . مأمون گفت : « آن زرها [ 58 ب 
  ] را به وى بازگذاريد كه زشت باشد كه يحيى مرده بخشش كند و مأمون\r\n\r\n\r\n","description":"","footnote":"\r\n( 1 ) . چون هارون الرّشيد بر كرسى خلافت نشست ، يحيى بن خالد برمكى را كه پيش از خلافت وى ، نويسنده و نايب و پيشكارش بود به وزارت برگزيد . يحيى كه مردى خردمند و خوش‌تدبير بود به اصلاح نابسامانيها پرداخت و همهء مهمّات مملكت را به عهده گرفت . پس از آنكه در سال 187 ق . خليفه بر برمكيان خشم گرفت ، يحيى به زندان افتاد . سال تولد او 120 و سال وفاتش 190 ق . است . نك : بار تولد ، و . و . ؛ « البرامكة » در دائرة المعارف الاسلامية ، ج 3 ، صص 429 تا 496 ؛ تاريخ فخرى ، صص 270 تا 290 .\r\n( 2 ) . جعفر بن يحيى برمكى ، متولّد سال 150 و مقتول به سال 187 ق . ، كه به شدّت مورد توجّه و علاقهء هارون الرّشيد بود و پيوسته در ملازمت خليفه به سر مىبرد و از جانب او قدرت فراوانى به هم زده بود ، به گونه‌اى كه حتّى در امور شخصى و خانوادگى خليفه نيز مختار عمل مىكرد . از جمله دلايلى كه براى فرجام بد برمكيان نقل كرده‌اند ناديده گرفتن دستور هارون الرشيد بود كه هنگام تزويج عبّاسه ، خواهرش ، به جعفر ، وى را از نزديك شدن به او منع كرده بود . و ديگر آنكه رشيد جعفر را به كشتن مردى از آل ابو طالب وادار كرده بود ، ولى جعفر از آن سرباز زده ، مرد طالبى را رها كرده بود . زسترشتين ، ك . و . ؛ « جعفر بن يحيى البرمكى » در دائرة المعارف الاسلامية ، ج 6 ، صص 74 و 75 ؛ تاريخ فخرى ، صص 287 و 288 .\r\n( 3 ) . اينجا به معنى « فرمان » است .\r\n","page_name":" 239 ","page_number":239},
  {"content":"\r\n\r\nزنده بازستاند . » زر به جوان بازگذاشتند تا زندگانى به فراغت گذراند . « 1 »\r\n\r\nحكايت\r\nآورده‌اند كه داوود عبّاس چون به امارت نشست ، هر لحظه و ساعت تزلزلى و بىدولتى به ملك او ملحق مىگشت و هردم خللى تازه در اطراف ممالك او پديد مىآمد . با جماعتى از اصحاب خرد و ارباب رأى مشورت نمود . گفت : « استقامت ملك ما از چه راه تواند بود و استدامت دولت به چه طريق ميسّر گردد ؟ » همه گفتند : « اگر خواهى كه در امارت خود مرتبتى بلند و منزلتى شگرف حاصل كنى ، از حال رعايا متفحّص باش و اگر به حكم حوادث آسمانى يكى از ايشان منكوب « 2 » روزگار باشد ، در رعايت او غايت سعى مبذول دار . »\r\nداوود گفت : « بناى دولت خود مصروف و موقوف بر اين كردم و هرجا كه مظلمتى از رعايا به او رسيدى ، تدارك آن بر وجهى كردى كه مزيدى بر آن متصوّر نبودى و در آن باب بر كسى اعتماد نكردى و به هركس گفتى ، اگر در جوار تو مظلومى باشد او را به درگاه ما نشان ده يا تو ما را از آن اعلام كن . » چون بساط عدل و داد بر خلق مبسوط گردانيد ، هم در آن ايّام ، كار او به جايى رسيد كه فرمان او در همهء عالم روان شد و آزادان جهان حلقهء بندگى او در گوش كردند .\r\n\r\nحكايت\r\nآورده‌اند كه چون منصور خليفه به خلافت نشست ، خواست كه سال اوّل حجّ اسلام بگزارد ، و شتران عمران سعد را به كرايه گرفت و در راه چنان كه معهود بود حقّ عمران نشناخت و كرايه به تمامى نداد . عمران صبر كرد تا خليفه حجّ بگزارد . نزد او رفت .\r\n[ منصور 
  ] به او التفاتى نكرد . عمران سعد نزد محمد بن عمران طلحى ، قاضى مدينه ، رفت و از وى درخواست تا خليفه را به مجلس حكم حاضر سازد .\r\n\r\n\r\n","description":"","footnote":"\r\n( 1 ) . به نقل از : جوامع الحكايات ، صص 82 و 83 .\r\n( 2 ) . رنج رسيده .\r\n","page_name":" 240 ","page_number":240},
  {"content":"\r\n\r\nقاضى در حال نمير دبير را بخواند و گفت : « رقعه‌اى « 1 » بنويس به سوى منصور خليفه ، تا با آن مرد به مجلس حكم حاضر آيد . » نمير گفت : « اگر مولانا مرا معذور دارد ممنون مىشوم ، چه خليفه روى زمين خطّ مرا مىشناسد . مبادا بر من خشم كند . » قاضى گفت :\r\n« جز تو كسى ديگر اين خطّ نتواند نوشت . » دبير گويد : « چون رقعه را بنوشتم ، مرا گفت :\r\nاين رقعه را ببر نزديك منصور و او را به مجلس حكم حاضر ساز . » دبير گويد : « به نزديك ربيع حاجب رفتم و حال با وى تقرير كردم . » ربيع گفت : « تو را در اين گناهى نيست . » رقعه را نزد منصور برد و بر او عرض كرد . منصور به تمام اشراف و معارف حكم رسانيد كه ، من به مجلس حكم مىروم . بايد كه چون بر شما بگذرم ، هيچ‌كس جهت من برنخيزد و تعظيم نكند . پس ، دبير قاضى در پيش روان شد و منصور خليفه در عقب و چون به درگاه رسيد ، سلام كرد و هيچ‌كس را زهره نبود كه جهت او برخيزد . و همچنين پياده مىرفت تا به روضهء حضرت رسول صلّى اللّه عليه و إله رسيد . رو سوى ربيع كرد و گفت :\r\n« مىترسم كه نبايد كه پسر عمران طلحى را از من هيبتى در دل آيد و در مجلس حكم از جهت من برخيزد و من همان ساعت او را معزول سازم و ادب او به شمشير كنم ، تا همهء عالميان را عبرت شود . »\r\nپس ، منصور سوى مجلس حكم آمد و قاضى تكيه كرده بود و نهالى ديباى سياه نهاده . چون منصور را ديد ، راست بنشست و به او التفات نكرد و گفت : « خصمان او كجايند ؟ بياوريد و در پهلوى او بنشانيد . » عمران [ 59 آ 
  ] جمّال « 2 » بيامد و بر منصور دعوا كرد . منصور گفت : « بفرمايم تا حقّ او را به تمام و كمال بدهند . » قاضى اقرار خليفه بر كاغذى ثبت كرد و به دست عمران جمّال داد و يكى از اعوان خود را گفت تا برود و حق او را بالتّمام بستاند و به جمّال رساند . منصور بازگشت و قاضى به وى هيچ التفات نكرد .\r\nپس ، ربيع را فرمود كه چون قاضى از مصالح مسلمانان فارغ شود ، او را به نزديك من آر .\r\nچون قاضى به نزديك منصور آمد ، او را ثنا گفت و گفت : « گمان ما در حقّ خويش وفا كردى . » و او را ده هزار درم انعام فرمود و گفت : « زندگانى هم به اين طريق مىكرده باش و مگذار كه هيچ قوى بر ضعيف ستم كند . » و نظير اين حكايت از مهدى خليفهء عباسى و\r\n\r\n\r\n","description":"","footnote":"\r\n( 1 ) . نامه ، مكتوب .\r\n( 2 ) . شتربان .\r\n","page_name":" 241 ","page_number":241},
  {"content":"\r\n\r\nبعضى خلفاى ديگر منقول است .\r\n\r\nحكايت\r\nامير اسماعيل سامانى « 1 » از پادشاهان مشهور به عدالت است . يكى از سير حميده و آثار « 2 » مرضيهء او آن بود كه در روزهاى برف و باران سوار شدى و در ميدان بايستادى ، تا اگر كسى را حاجتى بودى مظلمهء آن را بشنودى و داد مظلوم بدادى . پس ، چون مدّتى در ميدان بايستادى و كسى را حاجتى نبودى ، از ميدان بيرون آمدى و گرد شهر برآمدى و ضعيفان را صدقه دادى و در وقت مراجعت دو ركعت نماز شكر بگزاردى ، بر آن توفيق كه يافته بودى ، و گفتى : « الحمد للّه كه حقّ امروز به قدر وسع و طاقت بگزاردم . » او را گفتند : « اى امير ! در روز برف و باران بزرگان از خانه‌ها بيرون نيايند و امير در اين ايّام سوار شود و رنج بر خود نهد . سبب آن چيست ؟ » جواب داد كه ، « در چنين روزها غربا دلتنگتر باشند . »\r\nروزى بر عادت معهود بر ظاهر « 3 » مرو مىگشت . در نواحى شهر شترى را ديد كه در كشتزارى آمده بود و آن را مىخورد . غلام را فرمود : « پياده شو و بنگر كه اين شتر داغ كه دارد . » غلام گفت : « داغ امير دارد . » بفرمود تا شتر را بگرفتند و سوارى را فرمود كه ، « برو و ساربان را بياور . » و خود هم در آن صحرا مقام كرد و سوار هم در ساعت قطاردار را بياورد ؛ بر جمّازه نشسته و آن شتر را طلب مىكرد . از وى پرسيد كه ، « شتر من در كشت مردمان چه مىكند ؟ » ساربان سوگند خورد كه ، اين شتر از دوش « 4 » بازرميده است و سحرگاه مرا معلوم شد كه گريخته است . از آن وقت تا حال بر جمّازه نشسته‌ام و او را مىطلبم . » امير گفت : « چون عذر تو مقبول افتاد ، صاحب كشت را حاضر گردان . » چون حاضر آورد ، گفت : « شتر من در كشت تو رفته است و بعضى از آن خورده . معهود آن كشت چند بوده است ؟ » مرد به راستى بگفت . امير فرمود كه همان ساعت بهاى غلّه به\r\n\r\n\r\n","description":"","footnote":"\r\n( 1 ) . مؤسّس سلسلهء سامانيان كه در سال 287 ق . در شهر بخارا بر تخت نشست و به عدالت و انصاف و تقوا شهره بود .\r\nسال مرگ او 295 ق . است . مجمع الانساب ، ص 23 .\r\n( 2 ) . در جوامع الحكايات ، ص 85 : « مآثر » .\r\n( 3 ) . بيرون شهر .\r\n( 4 ) . شب گذشته .\r\n","page_name":" 242 ","page_number":242},
  {"content":"\r\n\r\nنرخ وقت زر نقد به او دادند . آنگاه ، روى به حاضران كرد و گفت : « اگر من انصاف از خود ندهم ، انصاف از هيچ‌كس نتوانم گرفت . » « 1 » - « 2 »\r\n\r\nحكايت\r\nآورده‌اند كه پادشاهى از عالمى سؤال كرد كه ، « سبب عدل نوشيروان چه بود ؟ » گفت كه ، « نوشيروان گفت كه ، مرا يك نظر عبرت بيدار كرد . روزى در اوايل ايّام جوانى به شكار رفته بودم و بر هرطرف سواران مىتاختند . ناگاه ، پياده‌اى سنگى بينداخت و پاى سگى بشكست و گامى چند برفت . اسبى لگدى بر آن پياده زد و پايش بشكست . پاره‌اى راه براندم ؛ ناگاه ، پاى آن اسب به سوراخى فروشد و بشكست . من به خود بازآمدم و گفتم : « ديدى كه چه كردند و چه ديدند ؟ و هركه آن كند كه نبايد ، آن بيند كه نخواهد . »\r\n\r\nحكايت\r\nكنبايت [ 59 ب 
  ] شهرى است بر ساحل دريا ، از اعمال ولايت گجرات « 3 » و نهر واله « 4 » ، در آن شهر جماعتى مسلمانان پاك‌دين نيك اعتقاد مىبوده‌اند و جماعتى مغان « 5 » چنين\r\n\r\n\r\n","description":"","footnote":"\r\n( 1 ) . يعنى ، اگر من خود به عدالت رفتار نكنم و حقّ ديگران را نگزارم ، مردم را نمىتوانم به رعايت عدالت و گزاردن حقوق يكديگر وادار كنم . به نقل از جوامع الحكايات ، ص 86 ، پانوشت شمارهء 3 .\r\n( 2 ) . منقول از : جوامع الحكايات ، صص 85 ، 86 .\r\n( 3 ) . گجرات سرزمينى است در مغرب پنجاب كه اينك جزء كشور پاكستان است و اكثر ساكنان آن مسلمانند . در آخر قرن هشتم هجرى قمرى ، در عهد علاء الدين ، سلطان دهلى ، اين سرزمين جزء كشورهاى اسلامى گرديد و جاى سلاطين هندو را فرمانروايان مسلمان گرفتند . از سال 980 ق . گجرات جزء قلمرو سلاطين مغول هند گرديد .\r\nمعين ، فرهنگ فارسى ، ج 6 ، ص 1680 .\r\n( 4 ) . پايتخت قديم گجرات ، همان ، ص 2163 .\r\n( 5 ) . « مغ » آتش‌پرست و يا زردشتى را گويند و در عربى به صورت « مجوس » آمده است . بر « موبد زردشتى » نيز اطلاق مىشده است . براى اطّلاع بيشتر دربارهء اين واژه و چگونگى انواع ضبط و اشتقاقات و مفاهيم آن . نك :\r\nبرهان قاطع ، ج 4 ، ص 2020 ، ذيل واژهء مغ و پانوشت شمارهء 4 آن به قلم دكتر محمد معين ؛ فرهنگ فارسى ، ج 4 ، ص 4248 ، ذيل همين واژه .\r\n","page_name":" 243 ","page_number":243},
  {"content":"\r\n\r\nحكايت كرده‌اند كه در ايّام پادشاهى جيسنك « 1 » در اين شهر مسجدى بود كه مسلمانان در آن نماز كردندى ، و در آن مسجد مناره‌اى كه بر آن بانگ نماز گفتندى . و جماعتى كافران را بر آن داشتند كه با مسلمانان جنگ كردند و آن مناره را خراب كردند و مسجد را بسوختند و هشتاد مرد مسلمان را بىجنايتى به تيغ بگذرانيدند . و جماعت مسلمانان را خطيبى بود كه او را خطيب على مىگفتند ، از پيش ايشان بگريخت و به نهر واله رفت . و از خواصّ و مقرّبان پادشاه هند ، كه او را « راى » « 2 » گويند ، كسى به او التفات نكرد و او را معاونت ننمود ، و هركس در نصرت اهل كيش خود سعى كند . پس ، روزى كه راى ارادهء رفتن شكار داشت خطيب بر رهگذر شاه ، در صحرا در پس درختى ، بنشست . چندانكه راى برسيد برخاست و او را قسم داد كه چندان باشد كه سخن او استماع نمايد . پس ، صورت حال را در ضمن قصيده‌اى كه به لغت هندى پرداخته بود معروض راى گردانيد .\r\nراى چون اين تظلّم بشنيد ، او را به يكى از خواصّ سپرد و گفت : « اين مرد را محافظت مىكن و تيمار او مىدار ، تا وقتى كه از تو خواهم او را به حضرت من آر . » پس ، بازگشت و وزير را گفت : « من سه روز در حرم خلوتى خواهم كرد و بار نخواهم داد ، بايد كه امور ملك را مضبوط دارى و مرا زحمت ندهى . »\r\nچون شب درآمد ، راى بر جمّازه نشست . و از نهر واله تا به كنبايت چهل فرسنگ است . راى به يك شبانه روز جمّازه براند و به آنجا رفت و خود را ناشناخته كرده و لباس بازرگانان پوشيده و شمشير حمايل كرده بيامد و به شب داخل شهر كنبايت شد . دور بازار به هر موضعى ساعتى بايستاد و تفحّص كرد و از هركس بشنيد كه بر مسلمانان ظلم رفت و بىگناه كشته شدند ، و احوال معلوم كرد و مطهره « 3 » را از آب دريا پر كرد و بازگشت و روز سوم شبانگاه به نهر واله رسيد . و روز ديگر بار داد و مقدّمان را حاضر كرد و خطيب را فرمان داد تا در بارگاه تظلّم كرد . و چون خطيب سخن خود بگفت ، جماعت\r\n\r\n\r\n","description":"","footnote":"\r\n( 1 ) . در اصل : « خشنك » و در مر « خشتك » ضبط شده ، اينجا از جوامع الحكايات ، ص 111 نقل شد .\r\n( 2 ) . « راى » يا « راج » و يا « راجه » واژه‌اى است سانسكريت ، به معنى سلطنت كردن و حكومت كردن ، و لقب و عنوانى بوده است كه در قديم به پادشاهان و امرا و فرماندهان هند مىدادند . رك : معين ، فرهنگ فارسى ، ج 2 ، ذيل راجه ؛ فرهنگ عميد ، ج 2 ، ذيل راى .\r\n( 3 ) . آفتابه ، ابريق .\r\n","page_name":" 244 ","page_number":244},
  {"content":"\r\n\r\nكفّار خواستند كه تلبيسى كنند و در ابطال سخن او كوشند . راى آبدار را گفت كه ، مطهرهء من به ايشان ده تا آب خورند . هركس كه آن آب به دهن برد شور بود ؛ نتوانست خورد .\r\nدانستند كه آب درياست . پس ، راى گفت : « مرا بر كس اعتماد نبود ، چه اختلاف دين در ميان بود . من خود رفتم و معلوم كردم آن مسلمانان مظلوم بوده‌اند و برايشان تعدّى رفته .\r\nو چرا بايد كه در ملك من چنين ستمى بر جماعت مسلمانان كه در سايهء امان من باشند برود ؟ » پس ، بفرمود تا از هر صنف از اصناف كافران - برهمنان و ترسايان و نزاله و هوره و مغان - دو كس را از مقدّمان ايشان سياست كردند و يك لك « 1 » بداد تا مسجد و مناره را عمارت كردند و خطيب را چهار چيز بداد . در بعضى كتب مسطور است كه هنوز آن چيزها باقى است كه در ايّام عيد بيرون مىآورند .\r\n\r\nحكايت\r\nدر امثال آمده كه جماعتى از ملوك تركستان به ديار هند رسولان فرستادند و مكتوبات « 2 » در قلم آوردند ، مشتمل بر آنكه چنين استماع افتاده كه در بلاد هند داروهاست كه عمر را دراز مىكند و پادشاهان آن ديار را زندگانى دراز مىباشد و « رايان » « 3 » شما در حفظ صحّت مبالغه مىنمايند . بايد كه ما را از آن ادويه نصيبى دهيد و اعلام كنيد كه سبب طول عمر شما چيست ؟ [ 60 آ 
  ] چون رسولان به هندوستان رسيدند و رسالت ادا كردند ، راى هند فرمان داد تا ايشان را به دامن كوهى بلند بردند و گفت :\r\n« هرگاه كه آن كوه بشكافد ، شما را جواب گويم و اجازه مراجعت فرمايم . »\r\nآن جماعت چون اين سخن بشنيدند ، دل از جانها برداشتند و اميد از ديدار اعزّه و مشاهدهء احباب منقطع گردانيدند و در جوار كوه خيمه‌ها نصب كردند و هر روز حاجت خود به حضرت بارى عرض مىكردند و همّتها بر آن مقصور كرده بودند كه كى باشد كه آن كوه شكافته شود و بر زمين افتد ، تا بعد از مدّتى مديد آن كوه بشكافت و بر زمين\r\n\r\n\r\n","description":"","footnote":"\r\n( 1 ) . واژه‌اى هندى ، برابر صد هزار .\r\n( 2 ) . در اصل بدون نقطه است و نوشته مشابه واژه‌هاى « مكتومات و مكتوبات » ، هر دو است . اينجا با برابرى با نسخهء مر درج شد .\r\n( 3 ) . جمع « راى » است كه توضيح آن پيشتر گذشت .\r\n","page_name":" 245 ","page_number":245},
  {"content":"\r\n\r\nافتاد . صداى كوه بشنيدند و راى را اعلام نمودند . راى مر ايشان را گفت : « جواب رسالت شما حال تمام است كه شما چند كس معدود ، همّتها متوجّه چنين كوه راسخ ساختيد از پاى درآمد . ملوك شما ظلم مىكنند و همّتهاى خلق بر استيصال ايشان مصروف مىشود .\r\nلاجرم ، اثر همم ايشان جبال جلال ملوك شما را منهدم مىگرداند و قاعدهء سلطنت شما را منعدم مىسازد . »\r\nپس ، واجب است بر ملوك و سلاطين و امرا و وزرا كه چون عنان دولت در قبضهء قدرت ايشان گذارند طريق عدل و احسان مسلوك دارند ، تا بدان وسيله ضعفا و اقويا را در ظلال امن و امان « 1 » آسوده و مرفّه دارند ، تا هم همگى متوجّه دوام دولت و نظام عظمت ايشان باشد ، تا ايّام ايشان را دوامى و دولت ايشان را قوامى بوده باشد .\r\n\r\nحكايت\r\nاز خواجهء بزرگ محمد بن عبد الحميد نقل است كه ، در عهد سلطان محمود حاجب سراى از جانب مكناباد « 2 » مىآمد . چون به خسروآباد رسيد ، به درازگوشى محتاج شد .\r\nدرازگوش درويشى بىرخصت صاحب بگرفت و بار كرد و تا رباط ديگر برد . و نايب بريد « 3 » به درگاه سلطان انهاء « 4 » كرد . چون اين معنى بر راى سلطان روشن شد و آن حاجب پس از چند روز به بارگاه آمد و به‌جاى خود بايستاد ، سلطان مهتر فرنفل را پيش خواند و گفت : « آن گدا را از لفظ ما بگوى كه خسروآباد را از مردى كه فتح كردى مبارك باد ! پس ، بگوى : تا تخت و ملك من برقرار بود ، تو را چه زهرهء آن باشد كه باركش رعيّت به غير حقّ بگيرى ؟ و بگوى كه ، سرهنگان او را گرفته به خسروآباد برند و ندا كنند كه به كدام گناه مؤاخذه شده است و به تيغ او را به دو نيم كنند تا امثال او را عبرت باشد ، و كافّهء رعايا\r\n\r\n\r\n","description":"","footnote":"\r\n( 1 ) . بعد از امان « و » حذف شد .\r\n( 2 ) . در معجم البلدان ، اصطخرى ، آثار البلاد و حدود العالم يافت نشد .\r\n( 3 ) . بريد حكم پست و سازمان پستى را داشته است . برخى آن را واژه‌اى عربى و عدّه‌اى نيز برآنند كه اين كلمه فارسى معرّب و اصل آن « بريده‌دم » است ، زيرا در ايران قديم رسم بود كه دم اسبان پست را مىبريدند تا از اسبهاى ديگر ممتاز باشند . حسن ابراهيم حسن ، ج 1 ، ص 459 .\r\n( 4 ) . رسانيدن خبر .\r\n","page_name":" 246 ","page_number":246},
  {"content":"\r\n\r\nمرفّه باشند . »\r\n\r\nحكايت\r\nآورده‌اند كه سلطان سنجر بن ملكشاه در آن وقت كه ركاب دولت او به جانب طالقان « 1 » حركت فرموده بود ، كودكى از طالقان به نظاره بيرون آمده بود و بر بالاى خانه كه بر سر تلّى بود ايستاده ، نظاره مىنمود . سلطان از دور بر سر آن خانه بنگريست ، چون بسيار بلند بود آن كودك بر سر آن بر مثال مرغى مىنمود . سلطان پنداشت كه مگر آن زاغى است . كمان از سلاحدار بستد و تير در كمان نهاده ، بينداخت . كودك از سر آن خانه جامهء حيات پاك كرده ، به زير افتاد . پادشاه فرمود تا بنگرند كه آن‌چه مرغ بود . بتاختند و آن كودك را بر سپرى نهاده ، پيش شاه آوردند . پادشاه چون كودك را بدان حال بديد ، سلك مرواريد به الماس مژه از هم بگسست و بفرمود تا هم آنجا سراپرده بزنند و مثال داد تا اولياى او را بطلبيدند . پدرى داشت در طالقان پريشان تن در جفاى روزگار داده و در محنت فقر و فاقه مانده . پادشاه فرمود تا او را بر در بارگاه آوردند . پس ، طشتى پر زر كرد و شمشيرى بر سر آن نهاد [ 60 ب 
  ] و پيش او آوردند . پادشاه فرمود كه ، « اينك تيغ و سر و اينك طشت و زر . هركدام را كه اختيار مىكنى حكم تو راست . اگر عفو مىكنى ، زر بردار و اگر قصاص مىكنى ، سر بردار كه مرا طاقت عتاب قيامت نباشد .\r\nآن مرد زمين ببوسيد و گفت : « فداى خاك قدم پادشاه جهان باد . ما و پسر سر براى تو داريم ، سيم و زر فداى تو داريم . گوشهء كلاه دولت تو را بايد كه نقصانى نباشد و منجوق « 2 » سراپردهء دولت پادشاه بايد كه برقرار باشد . چون دل و جان ما رهين عدل شامل تو است ، ما بندگان را با تو در خون جگرگوشه مضايقتى نخواهد بود » . پس ، شاه فرمود تا زر تسليم كردند و رياست طالقان به وى تفويض نمودند . و آن مرد از جمله ارباب ثروت و اصحاب مكنت شد . و كلام در باب عدالت بسيار است و در اين باب مجلّدى تمام بتوان نوشت ، ليكن از خوف ملال مطالعه‌كنندگان به اين‌قدر اكتفا نمود .\r\n\r\n\r\n","description":"","footnote":"\r\n( 1 ) . شهرى در خراسان ميان مرو الرود و بلخ كه فاصلهء آن تا مرو الرود سه مرحله است . معجم البلدان ، ج 4 ، صص 6 و 7 .\r\n( 2 ) . علم ، رايت ، درفش .\r\n","page_name":" 247 ","page_number":247},
  {"content":"\r\n\r\n\r\nفصل دوم : در شكر\r\nقال اللّه تعالى :  وَ سَنَجْزِي الشَّاكِرِينَ  « 1 » خداى عز و جلّ در قرآن مجيد مىفرمايد كه ، « زود باشد كه ما جزا دهيم شكركنندگان را . » و مىفرمايد :  لَئِنْ شَكَرْتُمْ لَأَزِيدَنَّكُمْ وَ لَئِنْ كَفَرْتُمْ إِنَّ عَذابِي لَشَدِيدٌ  « 2 » يعنى : « اگر شكر نعمت من به‌جا آوريد ، هر آيينه نعمت را جهت شما زياد مىكنم ؛ و اگر كافر نعمتى كنيد و كفران ورزيد ، پس ، به درستى كه عذاب من سخت است . » كمال مبالغه در مراعات حقّ شكر شده كه از ترك آن به كفر تعبير شده و در موضعى ديگر از قرآن شكر را مقرون به ذكر داشته و فرموده :  فَاذْكُرُونِي أَذْكُرْكُمْ وَ اشْكُرُوا لِي وَ لا تَكْفُرُونِ  « 3 » يعنى : « ياد كنيد مرا تا ياد كنم شما را . » يعنى ، با شما عمل ياد دارندگان كنم از تفقّد و احسان و تفضّل ، و « شكر كنيد مرا و كافر مشويد . »\r\n مشو از شكر حقّ غافل كه حقّ از خلق نعمت را * نمىگيرد به كفر امّا به كفران بازمىگيرد \r\nو نيز در جاى ديگر فرموده :  ما يَفْعَلُ اللَّهُ بِعَذابِكُمْ إِنْ شَكَرْتُمْ وَ آمَنْتُمْ  « 4 » يعنى : « نمىكند خداى عز و جلّ عذاب شما ، اگر شكر كرده‌ايد و ايمان آورده [ ايد 
  ] « 5 » و از حضرت رسول صلّى اللّه عليه و إله منقول است كه ، « الطّاعم الشاكر له من الاجر كاجر الصّايم المحتسب و المعافى الشاكر له من الاجر كاجر المبتلى الصّابر و المعطى الشاكر له من الاجر كاجر المحروم القانع » يعنى : « كسى كه چيزى خورد و شكر به‌جا آورد . اجر و ثواب او مثل اجر و ثواب روزه‌دارى است كه طالب اجر از خدا باشد و كسى كه به عافيت باشد و شكر كند و اجر او مانند اجر مبتلايى است كه صابر باشد و كسى كه به او عطا شده باشد و شاكر باشد ، اجر او مثل اجر محرومى است كه قانع باشد . »\r\nو از حضرت امام جعفر صادق عليه السّلام منقول است كه ، مكتوب است در تورات كه ، « اشكر من انعم عليك و انعم على من شكرك فانّه لا زوال للنّعماء مع الشّكر و لا بقاء لها\r\n\r\n\r\n","description":"","footnote":"\r\n( 1 ) . آل عمران : 145 .\r\n( 2 ) . ابراهيم : 7 .\r\n( 3 ) . بقره : 152 .\r\n( 4 ) . نساء : 147 .\r\n( 5 ) . اضافه از نسخه مر است .\r\n","page_name":" 248 ","page_number":248},
  {"content":"\r\n\r\nمع الكفر . الشكر زيادة فى النعم و امان من الغير » « 1 » يعنى : « شكر كن آن كسى را كه انعام كرده بر تو ، و انعام كن بر آن‌كس كه شكر نعمت تو به‌جا آورده . پس ، به درستى كه زوالى نيست نعمتها را با شكر و بقايى نيست آن نعمتها را با كفر . شكر زيادتى است در نعمتها و امانى است از تغيير . »\r\nو از حضرت امام محمّد باقر عليه السّلام منقول است كه ، شبى حضرت رسول صلّى اللّه عليه و إله در خانهء عايشه بود . عايشه گفت : « يا رسول اللّه ! چرا نفس خود را تعب مىفرمايى و حال آنكه خداى عز و جلّ ماتقدّم و ماتأخّر تو را بخشيده ؟ » حضرت رسول صلّى اللّه عليه و إله فرمود : « آيا نبوده باشم من بندهء شكور ؟ »\r\nو از حضرت صادق [ 61 آ 
  ] عليه السّلام منقول است كه ، « سه چيز است كه با آنها چيزى ضرر نمىرساند : « دعا در وقت كرب « 2 » ، و استغفار در وقت ذنب و شكر نزد نعمت . » و از آن حضرت منقول است كه فرمود كه ، « انعام نكرد خداى عز و جلّ بر بنده‌اى از بندگان خود نعمتى ؛ پس ، آن شخص شناخته باشد آن انعام را به دل و حمد خدا گفته باشد ظاهرا به زبان ؛ پس ، تمام شده باشد كلام او ، مگر آنكه خداى عز و جلّ امر مىكند جهت او به زياد كردن آن نعمت . »\r\nو آن حضرت فرموده كه ، « هرگاه يكى از شما ياد آورد نعمت خداى عز و جلّ را بر او ، پس بگذارد رخسارهء خود را بر خاك جهت شكر كردن نعمت خداى . پس ، اگر سوار باشد ، فرود آيد و رخساره بر خاك گذارد . پس ، اگر نتواند كه فرود آيد ، جهت شهرت رخسارهء خود را بر قربوس « 3 » زين گذارد . پس ، اگر نتواند ، رخسارهء خود را بر كف خود گذارد و حمد خداى عز و جلّ گويد بر انعامى كه نسبت به او به‌جا آورده .\r\nو از حضرت رسول صلّى اللّه عليه و إله منقول است كه ، خداى عز و جلّ مىفرمايد : « يابن آدم ما تنصفنى اتحبّب اليك بالنعمة و تتمقّت الى بالمعاصى خيرى اليك نازل و شرّك الىّ صاعد » يعنى :\r\n\r\n\r\n","description":"","footnote":"\r\n( 1 ) . برابر ترجمهء فارسى ، « تغيير » بايد صحيح باشد .\r\n( 2 ) . اندوه .\r\n( 3 ) . كوههء زين .\r\n","page_name":" 249 ","page_number":249},
  {"content":"\r\n\r\n« اى فرزند آدم ! انصاف حضرت ما نمىدهى ؛ ما طلب دوستى به جانب تو مىكنيم به نعمت ، و تو طلب خشم ما مىكنى به معصيت . خير ما به جانب تو نازل است و شرّ تو به جانب ما صاعد . » حاصل معنى آنكه پيوسته مركب همّت بر پى نفس و هوى مىرانى و خاك بدبختى بر سعادت ابدى مىافشانى ، چندانكه ما تخم محبّت و احسان در شورستان وجود تو مىاندازيم ، تو به تمرّد و عصيان پيش مىآيى و هرچند آثار نيكى و برّ و امتنان مىبينى ، جرأت بدى و زشتى بيشتر مىنمايى .\r\nو از حضرت رسول صلّى اللّه عليه و إله منقول است كه ، « سه چيز است كه به هركس كه داده شد خير دنيا و آخرت به او داده شد : دلى شاكر و زبانى ذاكر و نفسى بر بلا صابر . »\r\nو از حضرت رسول صلّى اللّه عليه و إله منقول است كه فرمود : « احسنوا جوار نعم اللّه تعالى فانّها قلّ ما زالت عن قوم فعادت اليهم . » يعنى : « نيكو كنيد همسايگى نعمتهاى خداى عز و جلّ را .\r\nيعنى ، به اداى حقوق شكر قيام نماييد كه كم است كه نعمت زايل شود از قومى و باز به ايشان برگردد . »\r\nو از حضرت رسول صلّى اللّه عليه و إله منقول است كه فرموده : « من عظمت نعمة الله عليه عظمت مؤونة الناس عليه فمن لم يحتمل تلك المؤونة عرضت النعمة للزّوال » يعنى : « هركه نعمت خداى عز و جلّ در حقّ او بزرگ شود ، مؤونت بندگان خدا بر او عظيم شود . پس ، هركه مؤونت خلق را تحمّل نكند - يعنى ، بار ايشان نكشد و به قضاى حوايج ايشان مشغول نگردد - آن نعمت را در معرض زوال آورد . »\r\nو ببايد دانست كه شكر از مراتب رفيعهء دوستان خداست و قوام آن از سه چيز منتظم مىشود : اوّل ، علمى كه در نفس حاصل شود و آن شناختن منعم حقيقى بود . دوم ، حالتى كه در نفس به سبب آن علم درآيد ؛ و آن شادمانى بود به وصول آن نعمت . سوم ، جهد نمودن در تحصيل رضاى منعم ؛ و آن به امرى چند بود روحانى و جسمانى كه به سبب آن در دل و جوارح و اعضا حاصل شود .\r\nامّا اوّل ، كه شناخت منعم حقيقى است و به آن بود كه مرتبه اتّصاف آن ذات متعال به\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nنعوت « 1 » كمال و جمال و تنزّه و تقدّس او از صفات نقصان و زوال بشناسد و كلمه طيّبه « سبحان اللّه » اشاره به آن است . پس ، مرتبهء فيضان جود وجود بر هياكل ماهيات و وصول انعام و احسان او را بر موجودات بشناسد تا آنكه او را مستحقّ حمد [ 61 ب 
  ] شناسد و كلمهء شريفهء « الحمد للّه » اشاره به اين مرتبه تواند بود . مرتبه سوم ، شناختن تفرّد ذات منعم حقيقى است به جلال صمديّت و عظمت الوهيّت . و در اين مرتبه دانسته مىشود كه جمله نعمتها از اوست و كلمهء طيّبه « لا إله الّا اللّه » اشارتى به اين مقام دارد .\r\nمرتبهء چهارم ، اعتراف به جهل است و تقصير و عجز از معرفت كنه كبرياى ذات و جمال و جلال احديّت و اعتراف به عجز از اداى شكر نعمت و مراعات حقوق عبوديّت ، همچنانكه عاجز است از معرفت حقيقت صمديّت و كلمهء « اللّه اكبر » اشاره به اين مقام تواند بود . و نكتهء ديگر در اين مقام آن است كه شكر نتوان گزارد ، الّا به دل و زبان و اعضاى ديگر و هر سه نعمت اوست و قدرت بر استعمال هريك از اين نعمتها نعمتى ديگر ، و توفيق يافتن بر استعمال هريك نعمتى ديگر . پس ، اگر خواهد كه بر هر نعمتى شكرى گزارد ، بر اين نعمتها هم شكرى بايد گزارد و آن شكر نيز نعمتى باشد . و انتها به عجز باشد و اعتراف به عجز از شكر آخر مراتب شكر باشد .\r\n [ از دست و « 2 » زبان كه برآيد * كز عهدهء شكرش بدر آيد\r\nبنده همان به كه ز تقصير خويش * عذر به درگاه خدا آورد\r\nورنه سزاوار خداونديش * كس نتواند كه به‌جا آورد 
  ] « 3 » \r\nپس ، بنده در مرتبه تقديس او را معرفتى به منعم به‌هم رسد . پس ، اطّلاع بر نعمت او به‌هم رساند و در مقام حمد او درآيد . پس ، داند كه همه محامد از اوست و او منفرد است در احسان . پس ، داند كه خداى عز و جلّ بزرگتر است از آنكه بنده از عهدهء شكر نعمتهاى\r\n\r\n\r\n","description":"","footnote":"\r\n( 1 ) . نعوت جمع « نعت » است به معنى صفات .\r\n( 2 ) . « و » از گلستان سعدى ، چاپ فروغى ، ص 28 افزوده شد .\r\n( 3 ) . ابيات از نسخه مر افزوده شده است . از « و انتها به عجز باشد . . . » تا آخر جمله ميان اشعار قرار داده شده بود كه براى پرهيز از جدايى مطالب جمله ، اشعار دنبال هم قرار داده شد .\r\n","page_name":" 251 ","page_number":251},
  {"content":"\r\n\r\nاو بيرون تواند آمد . پس ، درجهء اخير عجز شد كه « و اللّه اكبر . » و از حضرت رسول صلّى اللّه عليه و إله منقول است كه بگويم : « سبحان اللّه و الحمد للّه و لا إله الّا اللّه و اللّه اكبر دوست‌تر است بر من از هرچيز كه آفتاب بر آن طلوع نموده . »\r\nو بعضى بزرگان گفته‌اند در مرتبه تسليم شكر منتفى شود ، چه شكر مشتمل است بر قيام مكافات منعم و آن‌كس كه در مقام بندگى به محلّى بود كه خود را هيچ محلّى ننهد چگونه در مقابله كسى تواند آمد كه همه او باشد . پس ، نهايت شكر تا آنجا بود كه خود را وجودى نهد و منعم را وجودى ؛ و حاصل اين مقام آن است كه چون بنده در حقايق ملك و ملكوت تأمّل مىكند ، مىداند كه زمين و آسمان و آفتاب و ماه و ستارگان و جنّ و انس و فرشتگان در قبضهء تسخير قدرت او مقهور و مسخّرند و ايشان را هرچند فى الجمله اختيارى در افعال هست ، امّا چون تأمّل در اسباب و وسايط بعيده و ارتباط آن به قدرت قاهرهء ربّانى مىشود ، در ميانه وجود ايشان بسيار ضعيف است و اسناد انعامى به غير واجب تعالى بر سبيل استقلال است و بىاصل ، و اين مقام شناخت منعم است .\r\nو از حضرت صادق عليه السّلام منقول است كه ، وحى فرستاد خداى تبارك و تعالى به موسى عليه السّلام كه ، « يا موسى شكر كن حقّ شكر مرا . » گفت : « يا ربّ ! چگونه شكر كنم تو را ؟ و هيچ شكرى نيست كه به آن شكر كنم تو را ، الّا آنكه به آن انعام كرده‌اى بر من . » فرمود : « يا موسى ! الحال شكر من كردى ، چون دانستى كه اين از من است » . و در اخبار آمده كه ، موسى عليه السّلام در مناجات گفت : « الهى ! آدم را به دست قدرت خود آفريدى و او را از جملهء خلايق برگزيدى و ملائكه را سجدهء او فرمودى و دار كرامت بهشت را منزل او ساختى و حوّا كنيزك خود را زوجهء او گردانيدى ، چگونه به شكر [ 62 آ 
  ] اين جمله قيام توانست نمود ؟ » خطاب آمد كه ، « دانست كه اين جمله از حضرت ماست . شناختن او اين را شكر او بود . » و امّا دوم ، كه شادمانى بود به وصول نعمت ، چند قسم بود : يكى آنكه شادمانى او به اصل وصول نعمت باشد ، چنانچه اين نعمت به هر وجه كه به او رسد خوشحال گردد .\r\nقسم ديگر آنكه خوشحالى او از وصول نعمت بنابر آن باشد كه ايصال نعمت دلالت بر شفقت و عطوفت منعم مىكند بر او ، كه اگر اين نعمت از غير راه منعم به او و اصل\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nمىشد او را اين خوشحالى حاصل نمىشد . و قسم ديگر آنكه خوشحالى او بنابر آن است كه اين نعمت باعث قدرت او بر قيام به حقوق عبوديّت منعم مىشود و او به سبب آن مىتواند كه از عهدهء قسطى از حقوق بندگى بيرون آيد ، تا او را مرتبهء قرب و نزديكى منعم حاصل شود و از جمله مقرّبان درگاه منعم گردد . پس ، خوشحالى او از نعمت به سبب تصوّر آن است كه نعمت باعث قرب مىتواند شد و حقيقت اين به دوستى و عشق منعم راجع مىشود . و مثال اين ، آن است كه اگر پادشاهى به يكى از بندگان خود اسبى ببخشد و او به سبب آن بخشش خوشحال شود ؛ خوشحالى گاهى به سبب آن است كه از داشتن اسب فى الحقيقه مسرور مىشود و آن اسب به هر نحو به دست او افتد آن خوشحالى را خواهد داشت ، هرچند به رسم عطاى ملك نباشد . و خوشحالى او گاهى به سبب آن مىباشد كه اين بخشش چون كاشف است از لطف و مهربانى و محبّت پادشاه . بنابراين ، خوشحال است كه اگر اين اسب را در صحرا يافتى يا ديگرى به او بخشيده بودى و پادشاه نداده بودى ، خوشحال نمىشدى . و خوشحالى گاهى به سبب آن مىباشد كه به سبب اين اسب مىتواند در حضر و سفر در خدمت پادشاه باشد و به لوازم امر عبوديّت قيام و اقدام نمايد و آن باعث قرب و نزديكى پادشاه مىشود . پس ، فى الحقيقه خوشحالى او از تصوّر قرب ملك است نه از چيزى ديگر .\r\nو در تحصيل حقيقت شكر ، قسم دوم و سوم مطلوب است و قسم اوّل ممدوح نيست . و امّا سوم ، كه جهد نمودن در تحصيل رضاى منعم است ، به فعلى چند روحانى و جسمانى مىشود و اين بر دو قسم است :\r\nيكى آنكه بخصوص هر نعمت تعلّق دارد ، و يكى آنكه آن را على الاطلاق به‌جا بايد آورد كه تا بنده از جمله شاكران ، كه به وصف قلّت موسومند - يعنى ، كميابند - بشود . و بيان قسم اوّل آن است كه هر نعمتى كه خداى عز و جلّ به بنده داده به جهت غرضى و مصلحتى داده كه بايد در آن مصلحت صرف شود . مثلا ، قوّه‌هاى عقلى و فكرى و قلبى به آدمى به جهت آن داده كه تفكّر و انديشه در تحصيل شناخت معبود حقيقى و مقرّبان درگاه احديّت نمايد و در بدايع و صنايع موجودات عالم علوى و سفلى تفكّر كند و اطّلاع بر حقيقت اشياء موافق واقع ، كه حكمت عبارت از آن است ، تحصيل كند و در\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nمصالح و خير دنيا و آخرت خود فكر نمايد و در مصلحت مسلمانان و خيرات ايشان انديشه كند و عزم بر امتثال اوامر و اجتناب نواهى و اضمار « 1 » اصناف خيرات و مبرّات و شوق و عشق و تعطّش « 2 » تقرّب [ به 
  ] جناب احديّت داشته باشد و در دل نسبت به همهء ابناى نوع خير بپسندد و شرّ نخواهد . و على هذا القياس ، پس هرگاه مطلّع شد كه اين نعمتى است كه خداى عز و جلّ به محض جود و بخشش خود به او عطا كرده ، شكر اين نعمت بخصوص آن است كه به دل خوشحال باشد به آنكه خداى عز و جلّ اين نعمت به او عطا كرده و اين نعمت وسيلهء اطاعت و بندگى و منشأ حصول قرب او به جناب احديّت مىتواند شد و به دل عزيمت آن داشته باشد كه اين نعمت را صرف در آن مصرفى نمايد كه غرض حكيم مطلق متعلّق است به آن ، و به زبان [ 62 ب 
  ] حمد و شكر و ثناى جناب احديّت مىگفته باشد . آنگاه ، قوا و اعضا را متوجّه امرى كه در تحصيل اغراض آن نعمت دخل دارد متوجّه دارد . پس ، شكر هر نعمت بخصوص - يعنى ، بر وجهى كه به خصوصيّت آن نعمت مرتبط باشد - به سه چيز شود : به دل و زبان و اعضا ، و همچنين خداى عز و جلّ نعمت چشم به جهت آن به بنده كرامت كرده كه نظر در مخلوقات خداى كند ، جهت تفكّر در معرفت و حقايق آن و اطّلاع بر بدايع و صنايع آن . و تدبير الهى در تقويم و تنظيم آن و نظر در متغيّرات اين جهان به عبرت كند و در ضعيفان و زيردستان به شفقّت ، و در علما و صلحا به حرمت و عزّت ، و در عيوب مسلمانان به پوشش و تستر « 3 » .\r\nو نعمت گوش به جهت آن داده كه به آن استماع آيات قرآنى و كلمات و اخبارات نبوى و اخلاق و سنن انبيا و سير سلف صالح و مواعظ و تعليمات عقلى و تعريفات شرعى نمايد مجملا ، كلمات خير بشنود و اگر از اهل حكم باشد ، سخنان مظلومان و استغاثت‌كنندگان گوش نمايد و گوش را از شنيدن ملاهى ، چون آهنگ‌ساز و خوانندگى و دروغ و غيبت حرام و فحش و هرزه و نميمه « 4 » ، منزّه دارد .\r\nو نعمت زبان به جهت آن داده كه زبان به ذكر و ثناى الهى و تلاوت قرآن و القاى مطالب علمى و مسايل شرعى و امر معروف و نهى منكر و شكر و حمد نعمت ربّانى و\r\n\r\n\r\n","description":"","footnote":"\r\n( 1 ) . نهفتن : نهان داشتن .\r\n( 2 ) . ميل شديد به چيزى .\r\n( 3 ) . پنهان كردن ، پوشاندن .\r\n( 4 ) . سخن‌چينى .\r\n","page_name":" 254 ","page_number":254},
  {"content":"\r\n\r\nكلمات خير مشغول باشد و از كذب و غيبت حرام و قذف « 1 » و شتم « 2 » و بهتان و كلمات لغو و باطل و موذى و امر به باطل و حرام و شكوه و شكايت به غير حقّ محترز باشد .\r\nو همچنين هر عضوى از اعضا جهت غرضى مخلوق شده و طريق شكر آن را بر قياس آنچه در نعمت عقل و دانش گفتيم توان دانست ؛ و همچنين نعمتهاى غير اعضا هر يك جهت غرضى به بنده داده شده و در ضمن آن خداى عز و جلّ را حكمتى و مصلحتى است . شكر آن نعمت به آن مىشود كه آن نعمت را در آن مصلحت صرف نمايند و خلاف آن كفران نعمت است . مثلا ، نعمت مال كه به بنده داده شده به جهت آن است كه از آن مال ، خود و عيالان او و اقارب و همسايگان و آشنايان و فقيران منتفع شوند ؛ قدرى از آن صرف معيشت خود كند ، نه بر وجه تنگ‌گيرى و نه بر وجه اسراف ، بلكه بر حدّ وسط و اقتضا و فراخور سعت و استطاعت خود ، و قدرى از آن بر وجه مذكور صرف عيالان خود نمايد ، و حصّه‌اى از آن صرف خويشان و اقرباى خود نمايد ، و حصّه‌اى صرف زكات و عطاياى فقرا و مساكين كند ، و حصّه‌اى از آن صرف صلات و عطاياى دوستان و آشنايان و اتباع و خدم نمايد ، و حصّه‌اى از آن صرف حكّام و ظلمه به جهت دفع شرّ و آفت ايشان ، و حصّه‌اى جهت حوايج متجدّده و ضروريّات حادثه به جهت حزم و احتياط ذخيره نمايد تا در وقت تجدّد حوادث و حصول حوايج محتاج و مضطرّ نشود . و على هذا القياس ، پس اگر كسى مالى داشته باشد و آن مال را در محرّمات و شهوات و لهو و لعب و اسراف و تبذير صرف نمايد يا جمع و ذخيره كند و حقوقى كه در آن به حسب عقل و شرع لازم است مراعات ننمايد ، كفران نعمت نموده و مراعات حصول غرض حكيم على الاطلاق ننموده ، و همچنين است حكم در همه باب . پس ، اگر كسى دست دراز كند و شاخ درختى ، هرچند ملك او باشد ، بىموقع و بىغرضى صحيح به كاردى ببرد هم كفران نعمت دست كرده ، چه دست نه از جهت [ 63 آ 
  ] اين كار مخلوق شده ، و هم كفران نعمت درخت كرده . چه هر نهال كه به وجود آمد ، جهت آن موجود شده كه از رشّ « 3 » فيض سحاب رحمت ربّانى پرورش يابد و از هبوب « 4 » نسايم لطف ايزدى\r\n\r\n\r\n","description":"","footnote":"\r\n( 1 ) . به بدى نسبت دادن . به معنى « دشنام دادن » نيز هست .\r\n( 2 ) . دشنام دادن .\r\n( 3 ) . واژه‌اى است عربى به معنى « پاشيدن آب » و « باران اندك » .\r\n( 4 ) . وزش .\r\n","page_name":" 255 ","page_number":255},
  {"content":"\r\n\r\nدر اهتزاز باشد و از اشراق آفتاب عنايت سبحانى مدد يابد تا وقتى كه به غايت كمال برسد ، تا انسان و حيوان از حاصل و ثمرات آن منتفع شوند ، آسمان و زمين و ماه و آفتاب و ابر و باران و باد و خاك به حكم تسخير الهى مدد مىكنند تا وقتى كه آن را به نهايت نشو و تمامت مرتبه برسانند . پس ، هرگاه دست قطع آن كند ، شكر نعمت آن نهال به‌جا نياورده ، بلكه كفران ورزيده و همچنين شكر نعمت كارد به‌جا نياورده ، بلكه چون به حقيقت مىرسى آنچه تأثير كرده تا آن نهال را به آن مرتبه رسانيده شكر نعمت آنها نيز نكرده .\r\nو اگر كسى به چشم چيزى كه نگاه نبايد كرد نگاه كند ، همچنانكه شكر نعمت چشم نكرده شكر نعمت شعاع آفتاب نيز ، كه كار چشم به تأثير او تمام مىشود ، نكرده . پس ، شكر نعمت آفتاب نيز نكرده و شكر نعمت هواى شفاف نيز ، كه متوسّط است ميان چشم و ميان مريى ، نكرده و بر اين قياس بايد كرد و دقايق در اين مقام بسيار است .\r\nپس ، شكر هر نعمت بخصوص ، به دل و زبان و اعضا مىشود به امرى چند كه مخصوص است به آن نعمت . و شكر نعم مطلقا به آن مىشود كه هر نعمتى را در آن غرض ، كه به جهت آن مخلوق شده ، صرف نمايد و چون بنده به اين مرتبه رسد ، شكور باشد و خداى عز و جلّ فرموده :  « وَ قَلِيلٌ مِنْ عِبادِيَ الشَّكُورُ »  « 1 » يعنى : « اندكى از بندگان ما شكورند به نعمتها . » و ببايد دانست كه شكر نعمت به اندازهء نعمت به تفاوت مىكند ، هر چند نعمت و احسان خداى بر بنده زياده باشد ، شكر نعمت بيشتر بايد كرد . و چون خداى عز و جلّ را بر پادشاهان انواع نعمتهاى عظيمه هست ، به ازاى هر نعمتى از آنها ، شكرى عظيم بايد و شكرى مناسب آن نعمت بايد ؛ چون پادشاه را خداى عز و جلّ قدرت قوى داده و استيلا بر همهء زيردستان روزى نموده ، شكر آن نعمت آن است كه تقويت ضعيف كند و دست تعدّى و ظلم اقويا را از ضعفا كوتاه گرداند و دادرسى مظلومان بكند و از ايشان غافل نباشد و به آن قوّت و قدرت كه خدا به او داده تقويت دين حقّ كند ، و رسم بدعت و مذهبهاى باطل را نابود سازد ، و در تقويت شرع و دين و تقويت اهل علم و اهل حقّ بذل جهد نمايد ، و جهّال و نادانان و مبتدعان و مرائيان « 2 » و زرّاقان « 3 » را ذليل دارد ، و اهل عدل و\r\n\r\n\r\n","description":"","footnote":"\r\n( 1 ) . سبأ : 13 .\r\n( 2 ) . « مرائى » : رياكار .\r\n( 3 ) . « زرّاق » : فريبنده ، رياكار .\r\n","page_name":" 256 ","page_number":256},
  {"content":"\r\n\r\nانصاف را قوّت دهد ، و اهل جور و ستم را ذليل سازد ؛ و رسوم بد را براندازد و تأسيس اساس خير نمايد . و از جمله ، شكر نعمت قوّت و استيلا ، تخشّع و تذلّل است نسبت به جناب خالق و تواضع و فروتنى است نسبت به اخيار خلايق . و چون پادشاه را خداى عز و جلّ اموال بسيار داده ، شكر نعمت مال به‌جا بايد آورد و آن ، آن است كه از حال فقرا و مساكين غافل نباشد و چون سير است از حال گرسنگان به خاطر آورد ، و چون به انواع لباسهاى فاخر پوشيده است از برهنگى برهنگان به خاطر آورد ، بلكه از گرسنگى و برهنگى روز قيامت برانديشد و محاسبهء آن روز را مراقب باشد و نعمت مال ، كه خدا به او داده ، در مصرف باطل صرف نكند و از اسراف محترز باشد ، و از تنگى اجتناب كند و بذل و سخا به موقع كند و از غلط بخشى برحذر باشد . و بر اين قياس پادشاه را سعى بسيار بايد كرد [ 63 ب 
  ] كه در برابر هر نعمت شكر آن نعمت به‌جا آورد .\r\nآورده‌اند كه ، روزى سلطان سنجر مىگذشت . درويشى بر سر راه ايستاده بود . سلام كرد . سلطان چيزى مىخواند ، سرى جنبانيد و به زبان جوابى نگفت . درويش گفت : « اى شاه ! سلام كردن سنّت است و جواب سلام بازدادن فرض . سنّت به‌جاى آوردم ، تو چرا ترك فريضه كردى ؟ » سلطان از روى انصاف و صلابت در دين عنان بازكشيد و به عذرخواهى درآمد و گفت : « اى درويش ! به شكرگزارى مشغول بودم ، از جواب تو غافل گشتم . » درويش گفت : « كه را شكر مىگفتى ؟ » گفت : « خداى را كه منعم مطلق است .\r\nهمهء نعمتها دادهء اوست و همهء عطاها فرستادهء او . » درويش پرسيد كه ، « به چه نوع شكر مىگفتى ؟ » گفت : « به كلمهء الحمد للّه ربّ العالمين كه شكر جميع نعمتها در اين كلمه مندرج است . » درويش گفت : « اى سلطان ! تو طريقهء سپاسدارى و شكرگزارى به‌جاى نمىآرى . شكر تو بايد كه به قدر فيضان نعمتهاى الهى و ترادف عطاهاى نامتناهى باشد كه روزگار دولت تو را شامل است و ايّام اقتدار تو را شامل . شكر نه همين است كه به زبان الحمد للّه گويى . شكر سلطان وقتى موقع قبول مىيابد و استحقاق مزيد نعمت به هم مىرساند كه بر هرچه دارى شكرى كه مناسب آن باشد به‌جا آورى . »\r\n به حرف و صوت نتوان شكر منعم را ادا كردن * دهان كيسه مىبايد كه صاحب مال بگشايد \r\n\r\n","description":"","footnote":"","page_name":" 257 ","page_number":257},
  {"content":"\r\n\r\nسلطان التماس نمود كه ، « مرا بر آن مطّلع‌ساز . » درويش گفت : « شكر سلطان عدل است و احسان با عموم عالميان ؛ و شكر وسعت مملكت ، طمع ناكردن است در املاك رعيّت ؛ شكر فرمانروايى ، حقّ خدمت فرمانبران شناختن است ؛ شكر بلندى بخت و بسيارى اقبال بر افتادگان به خاك مذلّت رحم كردن ؛ شكر معمورى خزاين ، صدقات و واردات جهت اهل استحقاق مقرّر داشتن .\r\n شكر خاصى است در اين دايره هر طايفه را * شكر منعم دهن كيسه گشودن باشد \r\nشكر قوّت و قدرت ، بر عاجزان و ضعيفان بخشيدن ؛ شكر صحّت ، بيماران ستم رسيده را از قانون عدل شفا دادن ؛ شكر بسيارى لشكر و سپاه ، آسيب ايشان را از مسلمانان دور داشتن ؛ شكر عمارتهاى عالى و باغهاى بهشت آيين ، مساكن و منازل رعيّت را از نزول خدم و حشم معاف و مسلّم داشتن . و خلاصه شكرگزارى آن است كه در خشم و رضا جانب حقّ را فرونگزارى و آسايش خلق بر آسايش خود مقدّم دارى . »\r\n درخور مزد ، فلك كار به آدم دارد * خوردن نعمت عالم غم عالم دارد \r\nو ببايد دانست كه همچنانكه بر نعمتهايى كه موافق طبع است ، چون صحّت و فراغت ، شكر لازم است ، بر نعمتهايى كه مخالف طبع است نيز شكر لازم است ، مانند بيماريها و سختيها .\r\nدر ادعيهء شريفهء حضرت امام زين العابدين عليه السّلام مذكور است كه ، « فما أدرى يا الهى اىّ الحالين احقّ بالشّكر لك ، و اىّ الوقتين اولى بالحمد لك . أوقت الصّحّة الّتى هنّأتنى فيها طيّبات رزقك و نشّطتنى بها لابتغاء مرضاتك و فضلك « 1 » و قوّيتنى معها على ما وفّقتنى له من طاعتك ؟ ام وقت العلّة الّتى خلّصتنى « 2 » بها ، و النّعم الّتى أتحفتنى بها ، تخفيفا لما ثقل به على ظهرى من الخطيئات و تطهيرا لما انغمست فيه من السّيئات ، و تنبيها\r\n\r\n\r\n","description":"","footnote":"\r\n( 1 ) . اصل : « تفضّلك » . اينجا برابر صحيفهء سجّاديه ، چاپ فيض الاسلام ، ص 110 درج شد .\r\n( 2 ) . صحيفهء سجّاديه ، چاپ فيض الاسلام ، ص 110 : « محّصتنى » .\r\n","page_name":" 258 ","page_number":258},
  {"content":"\r\n\r\nلتناول التوبة و تذكيرا لمحو الحوبة بقديم النّعمة ؟ و فى خلال ذلك ما كتب لى الكاتبان من زكىّ الاعمال ما لا قلب فكّر فيه و لا لسان نطق به و لا جارحة تكلّفته بل افضالا منك علىّ و احسانا من صنيعك الىّ » « 1 » يعنى : « نمىدانم اى إله من ! كه كدام از دو حالت سزاوارتر است [ 64 آ 
  ] به شكر كردن تو را و كدام وقت اولى است به حمد كردن مر تو را ؟ آيا وقت صحّت كه گوارا گردانيدى جهت من طيّبات رزقت را و مرا صاحب نشاط گردانيدى جهت طلب مرضيات تو و فضل تو و قوى گردانيدى مرا با آن بر آن چيزى كه توفيق دادى مرا به آن از طاعت تو ، يا وقت علّت و بيمارى كه خالص گردانيدى مرا به سبب آن و نعمتهايى كه تحفه گردانيدى آنها را جهت من جهت تخفيف آنچه گران شده به سبب آن پشت من از گناهان ، و پاك كردن آنچه فرورفته‌ام در آن از بديها و جهت تنبيه من به فراگرفتن توبه و جهت ياد آوردن من جهت محو كردن . و در اثناى آن است آنچه مىنويسند جهت من دو كاتب اعمال از عملهاى پاك ، آنچه دل در آن فكر نكرده و زبان به آن گويا نشده و عضوى كلفت نكشيده ، بل از روى افضال « 2 » تو بر من و احسان از كار تو به جانب من . »\r\n\r\nحكايت\r\nاز كعب الاحبار نقل است كه مىگفته : « وقتى در كوههاى شام مىرفتم . گرما قوّت گرفت . گفتم : خ ساعتى به منزلى نزول كنم تا قوّت گرما كم شود ؛ آنگاه ، بروم خ . نگاه كردم ؛ ويرانه‌اى ديدم ؛ به آنجا رفتم . مردى را ديدم كه او را دو دست و دو زانو و دو چشم نبود و با حقّ تعالى مناجات مىكرد و مىگفت و باز مكرّر مىكرد كه ، خ الحمد للّه على نعمائه خ . مرا عجب آمد . گفتم : خ اى عجب ! مردى را دو دست و دو پاى و دو چشم نه و كسى را بر وى گذر نيست و در اين ويرانه افتاده است ، بىمعتمدى و خدمتكارى ، و شكر نعمت مىكند خ .\r\nنزديك او رفتم و سلام كردم . سلام مرا جواب داد . گفتم : خ اى جوانمرد ! اين چه\r\n\r\n\r\n","description":"","footnote":"\r\n( 1 ) . براى آگاهى از متن اين دعا ، رجوع شود به : همان ، صص 110 و 111 .\r\n( 2 ) . افزون كردن ، فزون بخشيدن ، بخشش كردن .\r\n","page_name":" 259 ","page_number":259},
  {"content":"\r\n\r\nشكر نعمت است . خداى را در حقّ تو ، كه آن را شكر مىكنى ، محنت بسيار ظاهر دارى خ .\r\nچون من اين سخن بگفتم ، بانگ بر من زد و گفت : خ دور باش از من اى بيكار ! كدام نعمت باشد بزرگتر از آنكه خداى تعالى كرده در حقّ من ، كه جمله آلتهاى معصيت از من ستده است و آنچه آلت معرفت است به من داده . چشم ستد [ ه 
  ] « 1 » است تا در معصيت ننگرم ؛ دستم گرفته تا نگرفتنى نگيرم ؛ پايم ستده تا به ناجايگاه نروم . امّا ، دلم داده است تا او را دانم ؛ و زبانم داده است تا او را خوانم خ . پس ، از او درگذشتم و دانستم كه حقيقت شكر آن است و مرد حقگزار آن است ، نه آن‌كه به زبان بگويد : خ الحمد للّه خ و به تن راه شهوت پويد » .\r\nو معلوم باشد كه همچنانكه شكر حضرت خالق واجب و لازم است ، شكر هركس كه واسطه و وسيلهء انعامى در حقّ آدمى شده شكرگزارى او نيز بايد كرد و هركس خدمتى به‌جا آورده يا دفع آفتى كرده ، از مراعات شكر حقّ او غافل نبايد شد . و بر پادشاه لازم است كه البته مراعات حقوق بندگان مىنموده باشد ، و هركس خدمتى به‌جا آورد ، فراخور استحقاق و استعداد آن خدمت ثنا و محمدت گويد و تحسين نمايد و در مقام مكافات او بوده باشد تا رغبت خلق بر اطاعت و خدمت زياد شود و مساعى ايشان در اين باب بر وجه كامل به ظهور آيد .\r\nاز حضرت امام زين العابدين عليه السّلام منقول است كه فرموده : « خداى عز و جلّ دوست مىدارد هر بندهء شكور را . مىگويد خداى عز و جلّ بنده‌اى از بندگان خود را در روز قيامت كه ، آيا شكر كردى فلانى را ؟ در جواب مىگويد : بلكه تو را شكر كردم اى پروردگار ! [ 64 ب 
  ] پس ، مىگويد خداى عز و جلّ : شكر نكردى مرا ، چون شكر نكردى او را » . پس ، فرمود حضرت كه ، « شاكرترين شما خدا را ، شاكرترين شماست مر خلق را . »\r\n\r\nحكايت\r\nآورده‌اند كه مردى غلامى داشت خردمند . روزى آن مرد با غلام به باغى رفت . در\r\n\r\n\r\n","description":"","footnote":"\r\n( 1 ) . از مر افزوده شد .\r\n","page_name":" 260 ","page_number":260},
  {"content":"\r\n\r\nميان باغ خيار بالنگى « 1 » پاك كرد ؛ نيمى به غلام داد و نيمى جهت خود نگاه داشت تا بخورد . غلام به نشاط آن را خوردن گرفت . خواجه چون بچشيد ، تلخ بود . گفت : « اى غلام ! خيار بالنگى بدين تلخى تو را دادم و به نشاط خوردى و به رغبت به‌كار بردى » .\r\nگفت : « اى خواجه ! از دست تو شيرينى « 2 » بسيار خورده‌ام ، شرم داشتم كه بدين قدر تلخى اثر كراهت ظاهر كنم » . خواجه گفت : « شكر نعمت بگزاردى ، تو را از مال خود آزاد كردم » . « 3 »\r\n\r\nحكايت\r\nهارون الرّشيد برامكه را ، كه از وزراى كبار بودند و در عظمت و جلالت و سخاوت ضرب المثلند ، برانداخت و خانه‌هاى ايشان را خراب ساخت و حكم نمود كه ، هركه ذكر ايشان بر زبان راند ، خود را از خلعت زندگى محروم سازد . مسدود كبير گويد :\r\n« مأمون خليفه يك روز مرا بخواند و گفت : خ چندگاه است كه صاحبخبران مرا اعلام مىكنند كه مرد « 4 » پيرى هست كه هرروز كرسى مىبرد و در ميان آثار و رسوم سراهاى آل برمك مىنهد و بر آن كرسى برمىآيد و خطبه در محامد و مفاخر ايشان مىخواند و مآثر و مناقب ايشان بيان مىكند ، و ساعتى بر آن اطلال « 5 » و رسوم « 6 » گريه و نوحه مىكند و باز مىگردد . تو و دينار بن عبد اللّه سوار شويد و در آن ويرانه‌ها پنهان شويد و چون آن پير بيايد ، صبر كنيد تا هرچه خواهد گفت بگويد ، و هرچه خواهد كرد بكند ، و چون ارادهء مراجعت كند ، او را گرفته نزد من آريد خ .\r\nبرحسب فرمان او روز ديگر ، وقت سحر ، برنشستيم و بفرموديم تا چهارپايان از آن موضع دور تر برند . چون بامداد شد ، خادمى بيامد و كرسى بنهاد . پس ، پيرى بيامد و بر\r\n\r\n\r\n","description":"","footnote":"\r\n( 1 ) . جوامع الحكايات ، ص 218 : « بادلنگى » .\r\n( 2 ) . همان : « شيرينى و چربى » .\r\n( 3 ) . نك : همان ، صص 218 و 219 . همچنين اين حكايت در اخلاق محسنى ، ص 214 نقل شده است .\r\n( 4 ) . اصل : « مردى » .\r\n( 5 ) . جمع « طلل » است به معنى « آثار باقىماندهء سرا » و « بناى ويران شده » .\r\n( 6 ) . جمع « رسم » به معنى « محو و ناپديد ساختن ديار و باقى گذاشتن اثر و نشان آن » . در جوامع الحكايات ، ص 219 به‌جاى « رسوم » « دمن » آمده است .\r\n","page_name":" 261 ","page_number":261},
  {"content":"\r\n\r\nآن كرسى شد و به هرسو بنگريست و چون كسى را نديد ، نوحه و زارى آغاز كرد و بسيار بگريست و برخى از الطاف آل برمك بر زبان راند و مر ايشان را دعاى بسيار كرد و خواست كه برگردد ، ما هردو برخاستيم و او را گرفتيم و گفتيم : خ فرمان خليفه شده است كه تو را به درگاه بريم خ . گفت : خ رضينا بقضاء اللّه . مىترسم كه مرا سياست فرمايد . اگر شما چندان لطف كنيد و مرا امان دهيد كه وصيّت‌نامه‌اى بنويسم خ . گفتيم : خ روا بود خ .\r\nپس ، بنشست و وصيّت‌نامه‌اى بنوشت و به غلام داد و به خدمت مأمون آمد . چون مأمون را از آوردن او اعلام دادند ، فرمود تا وى را نزد او بردند . چون مأمون را نظر بر وى افتاد ، روى ترش كرد و بانگ بر وى زد كه ، خ تو كيستى و از كجايى و چه حق دارند بر تو برامكه كه برايشان اين همه نوحه و زارى مىكنى ؟ خ بىهيچ هيبت و احتشام گفت : خ يا امير المؤمنين ! برامكه را بر من حقوق بسيار است . اگر اجازت باشد يكى از آن جمله حكايت كنم خ . مأمون رخصت داد . پير گفت : خ حضرت امير محلّ اقبال آسمانى باد . مرا منذر بن مغيره دمشقى گويند ، از صاحبان حسب و نسب و مروّت ، در حجر دولت نشو و نما يافته و در كنار نعمت پرورده شده . وقتى دولت بر عادت خويش بىوفايى آغاز كرد و به رسم خود بىثباتى نمود ، آن راحت زوال پذيرفت و آن دولت انتقال يافت ؛ به حدّى رسيد كه ضرورت به فروختن مسكن اصلى مفضى شد و احتياج و درويشى به نهايت رسيد . مردمان مرا به برامكه اشارت كردند و گفتند : اصلاح حال تو جز به تربيت ايشان ممكن نيست . از شام قصد بغداد كردم و با من زياده از بيست كودك و عيال و اطفال بودند . چون به مدينة السّلام رسيدم ، عورات و اطفال را در مسجدى گذاشتم و جامه پوشيدم و بيرون آمدم و روى به راه آوردم و عيال [ را 
  ] « 1 » گرسنه در آن مسجد بگذاشتم و ندانستم كه به كجا روم ، تا به مسجدى رسيدم منقّش آراسته به فرش و آلت و جماعتى در نيكوترين زينتى و زيباترين هيئتى در آن مسجد نشسته . در دلم افتاد كه حاجت خود بر ايشان عرضه كنم . از خجالت راه سخن بر من بسته شد و ندانستم كه چه گويم . در آن انديشه بودم كه ايشان بأجمعهم برخاستند [ 65 آ 
  ] و بيرون آمدند و من نيز با ايشان\r\n\r\n\r\n","description":"","footnote":"\r\n( 1 ) . از مر افزوده شد .\r\n","page_name":" 262 ","page_number":262},
  {"content":"\r\n\r\nموافقت كردم « 1 » . به سرايى رفتند كه درگاهى مرتفع و دهليزى دراز داشت و به صحن سرايى رسيدم در غايت وسعت و نهايت فسحت و در ميان باغ دكّه‌اى « 2 » بزرگ بود ؛ يحيى بن خالد « 3 » بر آن دكّه نشسته . آن جمع بر آن دكّه نشستند . من نيز با ايشان موافقت كردم .\r\nخادمان در ما نگريستند و شمردند . ما صد و يك كس بوديم . برفتند و بازآمدند و صد و يك خادم ، در دست هريك مجمره‌اى « 4 » پر از عود بر آتش نهاده ، و هر غلامى كمرى مرصّع بر ميان بسته ، عودسوزها به نزديك ما آوردند و جمله را بخور كردند . و جوانى آمد در غايت جمال و نهايت كمال ، خطّ غاليه « 5 » گون از كنار رخسارش دميده و نهال قدّش بر جويبار حسن سركشيده ، بر يك كنارهء بساط بنشست . چون از بخور فارغ شدند ، يحيى روى به قاضى كرد و گفت : دخترم فلانه را با اين پسر عمّ من عقد كن . خطبه بخواند و عقد بستند و از جوانب نثارها آغاز كردند . نافه‌هاى مشك و گويهاى عنبر اشهب « 6 » و صورتها از چوب عود ساخته ، مردمان از آن برمىچيدند و من نيز مبلغى از آن برچيدم . و بعد از آن ، صد و يك خادم ديگر بيامدند و هريكى طبقى از نقره بر دست نهاده و هزار دينار زر به مشك آميخته بر آن طبق كرده ، در پيش ما هريك از آن طبق يكى بنهادند و يكان‌يكان برمىخاستند و زر در آستين مىريختند و طبق در دست مىگرفتند و بيرون مىرفتند . و من تنها بماندم و نمىيارستم كه زر و طبق برگيرم همچو ديگران و بيرون روم و مرا آن مال بزرگ و بسيار مىنمود و در خود حدّ آن نمىديدم و از غايت احتياج و افلاس دلم بارنمىداد كه از سر آن مال برخيزم و دست تهى بيرون روم . سر در پيش افكنده ، فكر مىكردم ؛ چشمم بر يكى از آن خدم افتاد كه بر پاى ايستاده بودند . مرا به چشم اشارت كرد كه ، طبق برگير و بيرون رو . من طبق برگرفتم [ 65 ب 
  ] و مىرفتم و باور نمىداشتم كه آن به من خواهند گذاشت و هر لحظه بازپس مىنگريستم از ترس ، و\r\n\r\n\r\n","description":"","footnote":"\r\n( 1 ) . در جوامع الحكايات از رفتن به بازار و همراه شدن با جمعيت سخن رفته است .\r\n( 2 ) . « دكّه » « سكّو و تختگاه » را گويند .\r\n( 3 ) . در جوامع الحكايات : « فضل جعفر » .\r\n( 4 ) . منقلى كه در آن عطريات بسوزانند .\r\n( 5 ) . غاليه بوى خوشى است مركب از مشك و عنبر و جز آن به رنگ سياه كه موى را بدان خضاب كنند و غاليه خطّ به آنكه موى سبلتش سياه باشد اطلاق مىشود .\r\n( 6 ) . چيزى كه رنگ آن سپيد و سياه باشد ؛ رنگ خاكسترى را نيز گويند .\r\n","page_name":" 263 ","page_number":263},
  {"content":"\r\n\r\nيحيى بن خالد خود مرا مىديد و حركات مرا مطالعه مىكرد و من از ترس يحيى بيمناك و از آن غافل تا نزديك پرده رسيدم كه قدم در دهليز نهم . مرا بازگردانيدند . من از طبق و زر نوميد شدم و مرا پيش يحيى بردند . چون به او نزديك شدم ، فرمود كه ، بنشين .\r\nبنشستم . از حال من پرسيد كه ، كيستى و از كجايى ؟ من تمامت قصّه شرح دادم تا به اينجا رسيدم كه فرزندان و عورتان را گرسنه در فلان مسجد نشانده‌ام . مرا تسلّى داد و از جانب ايشان مطمئن ساخت . پس ، فرمود كه ، موسى را آواز دهيد . [ چون بيامد 
  ] « 1 » گفت : اى پسر ! اين مرد ، مردى است از صاحبان نعمت و ثروت . نوايب « 2 » روزگار و حوادث ايّام او را به اين روز افكنده و از وطن اصلى آواره شده . او را با خود اختلاط ده و با او نيكويى كن .\r\nموسى مرا به سراى خويش برد و خلعت فاخر ارزانى داشت از جامه‌هاى خاصّ خود . و آن روز و آن شب نزد او در شادى و عيش بودم . روز دوم برادر خود ، عبّاس را آواز داد و گفت : وزير اين را به من سپرده است و مرا در اعزاز و اكرام او وصيّت فرموده .\r\nمىخواهم سوار شوم و به سراى امير المؤمنين روم . امروز به نزديك تو خواهد بود ، بايد كه در مراعات او مبالغه نمايى . عباس مرا به سراى خود برد و با من به طريقى سلوك نمود كه برادرش موسى . و همچنين ، هر روز ديگر دست من مىگرفتند و مىبردند و ضيافت و دلدارى مىنمودند تا روز دهم نزد جعفر بن يحيى بردند مرا . و يك شب در سراى او بودم ، چون بامداد شد ، خادمى بيامد و گفت : برخيز و بر « 3 » سر عيال خود رو . با خود گفتم : اگر فايدهء توقّف ده روز همان طبق زر و نثار بيش نخواهست بود ، كاشكى من همان روز نزد عيالان خود رفته بودمى و بعد از آنكه من از اين سرا بيرون روم ، مرا كه به يحيى بن خالد رساند . برخاستم و متردّدوار مىرفتم و خادم پيش مىرفت تا مرا به سرايى درآورد ، در غايت نزهت « 4 » و خوشى و نهايت خرّمى و دلكشى و به اصناف فرشها و پرده‌هاى خوب آراسته . چون به ميان سرا رسيدم ، فرزندان و عيالان را ديدم در صحن آن سراى مىخراميدند و جامه‌هاى اطلس و ديبا پوشيده و صد هزار درهم و ده هزار دينار آنجا صلت آورده بودند و نهاده [ بودند 
  ] و خادم قبالهء دو ده معمور با تمامت\r\n\r\n\r\n","description":"","footnote":"\r\n( 1 ) . اضافه از مر است .\r\n( 2 ) . مفرد آن « نايبه » است به معنى « مصيبت شديد » .\r\n( 3 ) . اصل : « با » . اينجا از نسخهء مر نقل شد .\r\n( 4 ) . خوش و خرّمى .\r\n","page_name":" 264 ","page_number":264},
  {"content":"\r\n\r\nارتفاع « 1 » به من تسليم كرد و گفت : اين ضيعه‌ها و اين سراى و هر آلت كه در اينجاست ، جمله حقّ و ملك تو است .\r\nو من تا آن وقت كه آفات زمانه رو به ايشان كرد و حوادث دهر قصد ايشان نمود ، من در سايهء ايشان با فراغت و رفاهيّت و سعت عيش و فراخى زندگانى مىكردم ، و اكنون هر آنچه دارم بقاياى عطاياى ايشان است . پس ، بعد از وفات او عمرو بن مسعده خراجى گران بر آن ضيعه‌ها نهاد كه ايشان تمليك من نموده بودند ، چنان كه دخل آن به خرج وفا نمىكرد . و من هرگاه كه دلتنگ شوم و بليّتى روى به من آرد و حادثه رو دهد ، به آن خرابه‌ها روم و ساعتى بگريم و لحظه‌اى نوحه كنم و از ايّام گذشته كه به دولت ايشان در شادكامى و كامرانى گذرانيده بودم ، ياد آورم و ايشان را شكر و دعا گويم و روزگار را در بيوفايى و بيثباتى نكوهش كنم و شكايتى و درددلى كه از ناموافقى روزگار داشته باشم با آن آثار و نشانه‌ها [ 66 آ 
  ] بگويم و دل را تسلّى دهم و بازگردم خ . »\r\nمأمون را از شنيدن اين حكايت رقّت آمد و بفرمود تا عمرو بن مسعده را حاضر گردانيدند ، و هرچه در آن مدّت بر خراج او زياده نموده بودند امر فرمود تا به او بازدهند و خراج او همان‌قدر كه در زمان برامكه بوده است مقرّر كنند و بعد از اين او را عزيز و مكرّم دارند . مأمون [ چون 
  ] « 2 » اين حكم بفرمود ، پير به هاىهاى بگريست به درددل هر چه تمامتر . مأمون گفت : خ نه [ آخر 
  ] « 3 » با تو احسان و نيكويى كردم ، موجب گريستن چيست ؟ خ پير گفت : خ همچنين است كه امير المؤمنين مىفرمايد . امير المؤمنين از عاطفت و مهربانى هيچ باقى نگذاشت . امّا ، آن نيز از بركت برامكه و بقيّت احسان ايشان بود خ .\r\nمأمون گفت : خ بازگرد در امان سلامت و هم بر اين شيوه باش كه وفا مبارك است خ . » « 4 »\r\nو از اين حكايت منفعت شكر نعمت و مراعات وفادارى ظاهر مىشود . و در بعضى كتب اين حكايت به نحوى ديگر تقرير شده و در اين مقام اشارتى به كثرت نعمتهاى\r\n\r\n\r\n","description":"","footnote":"\r\n( 1 ) . محصول و حاصل زراعت .\r\n( 2 ) . از مر افزوده شد .\r\n( 3 ) . از مر افزوده شد .\r\n( 4 ) . اين حكايت در جوامع الحكايات ، صص 219 تا 222 آمده است و مندرجات آن با روايت روضة الانوار تفاوتهايى دارد . بخشهايى از حكايت كه با متن جوامع الحكايات بيشتر انطباق داشته ، توسّط نويسندهء روضة الانوار پس از نوشتن دربار اوّل ، بعدا حذف شده كه در نسخهء اصل قابل رؤيت است .\r\n","page_name":" 265 ","page_number":265},
  {"content":"\r\n\r\nربّانى و ترادف و توالى آلاء سبحانى مناسب است . ببايد دانست كه نعمتهاى خداى عز و جلّ را حصر نمىتوان كرد و قدرت بشرى را قوّت احاطه و استيفاى نعماى ربّانى نيست ، چنان كه خداى عز و جلّ در قرآن مجيد فرموده كه ،  وَ إِنْ تَعُدُّوا نِعْمَتَ اللَّهِ لا تُحْصُوها  « 1 » يعنى : « اگر در مقام شمردن نعمتهاى ربّانى درآييد ، احصا نمىكنيد آن را . » يعنى ، شما را قوّت و توانايى احصاى آن نيست .\r\n لب فروبستنم از شكر نه از كفران است * شكر نعمت ز فراوانى نعمت نكنم \r\nو در اين باب ، اشارهء مجمل مىكنيم تا حقيقت اين سخن ظاهر شود .\r\nبدان‌كه انسان را دو جانب است : يكى جانب عقل و نفس ، و يكى جانب جسم و بدن . و جانب اوّل رفيعتر و شريفتر است و عجايب اسرار آن عظيمتر است و نعمتها كه در آن جانب مخلوق شده بزرگتر و شريفتر . و امّا ، بدن انسان مشتمل است بر عجايب بسيار و غرايب حكمتهاى بيشمار ، و حكماى دانا در تشريح بدن انسان و فوايد و منافع اعضا و اجزا فكرها كرده‌اند و بر بسيارى از اسرار و حقايق مطّلع شده و هنوز بر اندكى از بسيار مطّلع نشده‌اند ؛ چنان كه يكى از افاضل علما گفته كه ، حكما در تشريح اعضا و منافع خلقت انسان هزار ورق نوشته‌اند و آنچه يافته‌اند قطره‌اى است از درياى بيكران . و بدن انسانى كه به اين حكمت و تدبير مخلوق شده حفظ صحّت آن موقوف است بر تدبير بسيار ، و جهت حصول آن خداى عز و جلّ نعمتهاى بسيار آفريده كه عقل بشرى را قدرت بر احاطهء جميع آنها نيست . و يكى از تدبيرات متعلّقه به حفظ صحّت بدن ، تدبير اكل و شرب است كه بىآن حفظ حيات و صحّت بدن متصوّر نيست ، و ما در اين مقام اشارتى اجمالى به كيفيّت تدبير غذا تا وقتى كه جزء بدن شود مىنماييم ، و اشاره به بعضى نعمتها كه در ضمن اين امر متحقّق است مىكنيم و به وسايطى كه در اين باب است از تقديرات و تصريفات و تسخيرات ملكى و ملكوتى و دقايق اسباب جسمانى و حيوانى اشارتى اجمالى مىشود تا خبير بصير قياس ساير نعمتها را بر اين بنمايد و بداند كه قوّت بشرى احاطه به آن نمىتواند كرد .\r\n\r\n\r\n","description":"","footnote":"\r\n( 1 ) . ابراهيم : 34 .\r\n","page_name":" 266 ","page_number":266},
  {"content":"\r\n\r\nو بدان كه اغتذاى انسانى عبارت از آن است كه بعضى اجسام كه صلاحيّت آن داشته باشد كه غذاى آدمى شود ، آدمى آن را بخورد به قدر حاجت . پس ، قوتهايى كه خداى در بدن آدمى آفريده هريك به كار خود مشغول شوند ، تا وقتى كه آن غذا را به مرتبه‌اى برسانند كه شبيه شود به اعضاى بدن آدمى و بدل آن اجزايى شود كه به سبب عوارض در بدن آدمى گداخته و به تحليل رفته ، و در اين باب چند حرفى بايد :\r\nاوّل ، غذايى كه صلاحيّت آن داشته باشد كه جزء بدن آدمى شود ، آنگاه بايد كه آدمى آن غذا را بخورد ، و خوردن حركتى است و موقوف است بر چند چيز :\r\nاوّل ، آلتى كه محلّ حركت باشد و قدرت بر حركت بايد و اراده بايد و ادراك بايد ، و ما اشارهء اجمالى به هريك مىكنيم . پس ، گوييم كه غالب قوت آدمى دانه‌ها و ميوه‌هاست ، و اگر فرض كنيم كه دانه‌اى چند و ميوه‌اى چند موجود باشد و تازه متجدّد نمىشده باشد ، چون به دفعات آدميان آن را بخورند ، تمام شود و چيزى جهت تغذيه بعد از آن باقى نماند . پس ، حكمت ربّانى تقاضاى آن كرد كه دانه‌هاى ميوه‌ها متولّد و متكثّر مىشده باشد و به حكمت بالغهء خود در ذات دانه‌ها قوّت متغذيه آفريده ، چنان كه در انواع حيوان آفريده تا عروق نبات به‌واسطهء آن قوّت جذب غذا [ 66 ب 
  ] توانند كرد . همچنانكه حيوان به هرچيزى اغتذا نمىتواند كرد ، بلكه محتاج است به غذاى مخصوص ، همچنين دانه نيز به هرچيز اغتذا نمىتواند كرد و در نشو و نما محتاج به غذايى مخصوص است .\r\nپس ، اگر گندم در ميان آب بريزند يا در زمين خشك گذارند ، بىآنكه از رطوبت آب مدد يابد ، نشو و نمايى نكند ، بلكه در نشو و نماى آن زمينى بايد كه به آب باران يا آب چشمه‌ها و نهرها تر شده باشد و به‌واسطه‌اى چرب و نرم و متخلخل گشته و هوا در اجزاى آن نفوذ كرده و به سبب شعاع آفتاب گرمى در آن به هم رسيده و به سبب وزيدن بادها لطايف هوا در مزاج خاك اثر كرده . و اين جمله در ازدياد قوت و استكمال نشو نباتات كافى نيست ، بلكه اختلاف فصول چهارگانه در كار است تا در وقت افشاندن تخم سردى و ترى هواى زمستان خشكى و صلبى دانه را شكسته گرداند و اجتماع بخارات در داخل زمين قوّت ناميه « 1 » را قابل تحريك گرداند و قدرى از استعداد در دانه به‌هم\r\n\r\n\r\n","description":"","footnote":"\r\n( 1 ) . مؤنث « نامى » است به معنى « بالنده » ، « نموّكننده » .\r\n","page_name":" 267 ","page_number":267},
  {"content":"\r\n\r\nرسد ؛ و چون قوّت ناميه قابليّت به‌هم رسانيد ، به سبب حرارت و رطوبت هواى بهار و بسيارى باران و تصاعد بخار قوّت جاذبهء نباتى به حدّ اعتدال رسد و اجسام نباتى به حركت نشوى انبساط يابد . آنگاه ، به‌واسطهء گرمى و خشكى هواى تابستان ، لطايف عناصر ، كه اجسام نباتى در هواى بهارى جذب كرده ، نضج و طبخ يابد و ميوه‌ها در اجسام نباتى انعقاد يابد و رنگها و بويها و طعمهاى ميوه‌ها شروع در استكمال نمايد . و به سبب سردى و خشكى هواى پاييز ، قوام و ثبات و بقا در ميوه‌ها به هم رسد و به حدّ كمال رسد و از آفت سوزش هواى تابستان ايمن شود . پس ، به حكم تدبير و تسخير خداى اشراقات كواكب و اوضاع سماوى و ارضى و وزيدن بادها و ريختن بارانها و به‌هم آمدن ابرها و روان شدن چشمه‌ها و آبها در حصول حبوب ، چون گندم و جو و امثال آن ، دخيل است و در تحصيل آن تدبيرات انسانى نيز دخيل است ، چه بعضى بايد به زراعت مشغول شوند و بعضى به فلاحت و بعضى به ساختن آلات و ادوات ، كه در تحصيل گندم مثلا دخل دارد . و اين موقوف است بر صناعات بسيار و در آن باب اشخاص بسيار بايد و همچنين بعد از حصول گندم ، تا وقتى كه نان شود مثلا .\r\nپس ، خداى عز و جلّ به حكمت بالغهء خود طبيعتها و همّتها و اراده‌ها و حالهاى ايشان را مختلف آفريد تا هريك از پى كارى بروند ، چنان كه در مقدّمهء كتاب اشارهء اجماليّه به اين شده ، و در طبيعت ايشان الفت و محبّت و انسى مقدّر داشت تا به يكديگر انس گرفته ، جمعيّتى سازند و اعوان يكديگر باشند . و در اين باب ايشان را به انواع تدبيرات ملهم ساخت تا جمعيّتها كنند و خانه‌ها سازند و شهرها بنا كنند ، مشتمل بر دكاكين و بازارها و كاروانسراها و ساحتها و فضاها و باغها و بستانها و حمّامها و غير ذلك ، و به يكديگر الفت داشته باشند و معاونت و مساعدت يكديگر مىكرده باشند و چون همهء طبايع مايل به عدل و انصاف نيست ، بلكه داعيه تغلّب و زيادتى بر اكثر طبايع غالب است ، شريعت قرار داد و انبيا مبعوث ساخت و امامان نصب نمود و دست پادشاهان را قوى ساخت تا مردم را به راه حقّ آرند و بر طريقهء انصاف [ 67 آ 
  ] و راستى دارند ، تا هركس به حقّ خود قانع باشد و تعدّى و ظلم بر ديگرى نكند . پس ، بايد كه عاقل تامّل نمايد كه در ضمن اين چه حكمتها مندرج است و چه نعمتها موجود ، و تا وقت مهيّا شدن قوتى كه غذاى آدمى\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nتواند شد چندين حكمت و تدبير و چندين نوع نعمت موجود است .\r\nو ببايد دانست كه خداى عز و جلّ نبات را بيافريد كاملتر از سنگ و مس و آهن و ساير جواهرى كه ايشان را اغتذا و نموّ نيست ، چه در نبات قوتى مخلوق شده كه به آن غذا مىكشد از راه بيخ و رگهايى كه به جانب زمين دارد ؛ و از جهت آن ، آلات مهيّا شده كه به آن آلات جذب و كشش غذا مىنمايد و آن رگهاى باريك است كه در مثل رگ درخت مريى مىشود . بيخهاى آن رگها گنده‌تر است ، آنگاه منشعب مىشود به رگهاى باريكتر و مرتبه‌مرتبه منقسم به رگهاى باريكتر مىشود ، تا آنكه منشعب مىشود به رگهاى شعرى « 1 » . يعنى ، مانند موى در باريكى كه در برگ پهن شده به مرتبه‌اى كه به حسّ در نمىآيد . و در اجزاى نبات ، قوتى چند مخلوق شده كه غذايى كه به داخل اجزاى آن مىشود آن را مستحيل مىسازد و شبيه به اجزاى نبات مىسازد و جزء جسم نباتى مىگرداند . و نفسى كه در نبات هست ، مرمّت جسم نباتى مىكند و اگر خدشى يا شقى بر جسم نباتى وارد شود ، آن نفس به توسّط بعضى قوا تدارك و اصلاح و مرمّت آن مىكند .\r\nليكن قوّت نباتى بيش از آن نيست كه اگر جسمى كه صلاحيّت غذاى آن داشته باشد در جوار آنها واقع شود ، قوّتهاى نباتى آن را جذب مىكنند و به خود مىكشند و غذاى آن جسم مىسازند . و اگر اتّفاق افتد كه آب مثلا كه غذاى نبات مىشود نزد آن مدّتى موجود نباشد ، جسم نباتى خشك مىشود و ضايع مىشود كه آن را قوّت آن نيست كه به طلب غذا مشغول شود و غذاى خود از موضع دور تر تحصيل نمايد ، به خلاف حيوان كه خداى عز و جلّ به او قوّت ادراك داده كه به حواس موضع غذا را ادراك مىكند و قوّت حركت داده كه به آن حركت مىكند به‌جاى غذاى خود و ساير چيزهايى كه جهت او نافع است ، و هرب « 2 » و گريز مىكند از چيزهايى كه به او مضرّ است و مخالف طبع اوست .\r\nپس ، از اين روى نبات ناقص است و حيوان جاندار از نبات كاملتر ؛ پس ، نظر بايد نمود به ترتيب حكمت خداى عز و جلّ در آفرينش پنج حسّ ظاهر كه آلات و ادوات يافتن و ادراك كردنند .\r\nپس ، اوّل حسّى كه مخلوق شد ، حسّ لمس است كه گرمى و سردى و نرمى و زبرى و\r\n\r\n\r\n","description":"","footnote":"\r\n( 1 ) . « شعر » به معنى « مود » است .\r\n( 2 ) . گريز ، فرار .\r\n","page_name":" 269 ","page_number":269},
  {"content":"\r\n\r\nامثال آن دريابد و فايدهء آن ، آن است كه گرمى و سردى و چيزهاى ديگر كه منافى طبع باشد دريابد و از آن احتراز كند ، چون آتش سوزان و شمشير برّان و مانند آن . و اوّل درجهء حيوان اين است كه حسّ لمس در او پديد آيد ، و ناقصترين درجات حيوان آن است كه همين حسّ لمس داشته باشد و از حواسّ ديگر خالى باشد ، مانند كرمهاى زمين كه اگر در ايشان سوزنى فرو كنند منقبض شوند و خود را به‌هم كشند و آن از ادراك موذى است كه به حسّ لمس مىيابند و اين در نبات نباشد ، چه اگر سوزنى در درخت فروكنند انقباضى در او حاصل نشود ليكن ، اين مرتبه نيز ناقص است ؛ چه غير از چيزهايى كه ملاصق « 1 » بدن باشد درنتواند يافت . [ 67 ب 
  ] پس ، خداى عز و جلّ حسّ شامّه داد تا چيزهايى كه ملاصق بدن نباشد ، امّا نزديك باشد ، دريابد . ليكن ، اين قوّت همين بوى را دريابد و نداند كه اين بوى از كدام ناحيه آمده ؛ پس ، حيوان را تعب بايد كشيد و در جوانب بايد گرديد تا آن جسم صاحب بوى را بيابد .\r\nپس ، خداى عز و جلّ نعمت چشم و قوّت بينايى داد تا به آن چيزهايى كه از آدمى دور باشد دريابد و راه به جانب آن جسم را دريابد و چيزهايى كه مضرّ باشد و منافى طبع باشد ببيند و از آن احتراز كند ، با حكمتها و مصلحتهاى بسيار غير از اينكه در وجود چشم موجودند ، پس ، چشم مدرك رنگها و روشناييها و زينتها و حسنهاست و اگر چشم نبودى ، زيب و زينت « 2 » و حسن و جمال و بها و صفا و خوبيها و آراستگيهاى عالم علوى و سفلى مشاهده نشدى . و چون چشم چيزهايى را كه در حجابى مستور باشد يا پس ديوارى باشد نمىيابد ، پس خداى عز و جلّ گوش آفريده ، قوّت سامعه داد تا آدميان آوازها و صداها را از پس حجابها بشنوند و كلمات و سخنان كه ادا مىشود و واسطهء فهميدن غرضها و مطلبها و ما فى الضمير هركس مىگردد بشنوند و بفهمند .\r\nو قوّت ذائقه داد تا آدمى مطعومات مرغوب اختيار نمايد و از مطعومات كريه و ناخوش و بدطعم و موذى و مضرّ احتراز كند . و اين پنج حسّ كافى نبود و خداى عز و جلّ در مقدم دماغ - يعنى ، مغز سر - حسّ مشترك آفريد تا هريك از حواسّ پنجگانه ، آنچه از محسوسات دريافته‌اند به او رسانند تا او حكم‌كننده باشد ميانهء صور آن اشياء ، و بدون\r\n\r\n\r\n","description":"","footnote":"\r\n( 1 ) . چسبنده .\r\n( 2 ) . آرايش ، زيور .\r\n","page_name":" 270 ","page_number":270},
  {"content":"\r\n\r\nآن احكام حسّى صورت نمىيابد . و بيان اين مناسب غرض اين كتاب نيست و همچنين بيان باقى حواسّ باطن و كيفيّت خلقت هريك از حواسّ و آلات حسّ ، چون چشم و گوش و غير آن ، و تدبيرها و حكمتها كه خداى عز و جلّ در آفرينش هريك به‌جا آورده محتاج به بيانهاى طويل است و از غرض كتاب بيرون .\r\nو در اين قوا و حواسّ ، با آدمى حيوانات ديگر شركت دارند و انسان را بر ايشان ترجيح و تفضيل به قوّت عقلى است كه در حيوانات نيست ، چه آدميان به قوت عقلى حيوان را به انواع تدبيرات و لطايف حيل بگيرند و حبس كنند و آن حيوان را قوّت تدبير دفع و تخلّص از آفت حبس نباشد و تدبير عواقب امور نداند و نتواند و خود را در مهالك اندازد و آفت مضرّت آن نفهمد ، و گياهى كه ذايقهء آن حيوان از آن لذّت يابد بخورد و بسيار باشد كه موجب بيمارى و هلاك او گردد . و انسان به قوّت عقلى لطايف تدبيرات در هر باب بداند و آفات و مضارّ اغذيه و ادويه بشناسد و به فكر طريق ساختن غذاهاى موافق و تلطيف و تحسين آن بداند و به انواع تدبيرات غذاهاى موافق تحصيل نمايد ، و طبخ و نضج و تأليف آن را بر وجهى مرضىّ به عمل آورد ، و عواقب نيكى و بدى هرچيز را بشناسد و فكر و رويّت « 1 » در نيك و بد هرچيز بكند و بشناسد ، و ملايم و منافر طبع را بداند و دفع آفات امراض و آفتهاى ديگر را بشناسد . و او را شأنى ديگر باشد از همه عظيمتر كه شناخت معبود حقيقى و معرفت حقايق موجودات و تحصيل شناختن قرب و نزديكى به جناب احديّت او را ميسّر باشد .\r\nو عجايب و غرايب قوّت عقلى و خواصّ انسانى بسيار است و سخن در آن باب بسيار طويل است و مناسب غرض كتاب نيست ، و فى الحقيقه حاكم مطلق و مدبّر اصل در انسان عقل است و ساير حواسّ به منزلهء خادمان و جاسوسانند كه هريك از عالم خود اخبار و حكايات فراگيرند و به عرض عقل برسانند ، و او در آن اخبار تصرّفات كند و باطل و حقّ آن را از يكديگر تمييز دهد و حقايق هريك را [ 68 آ 
  ] استنباط كند و حكم به احكام عجيبه كند .\r\nو ببايد دانست كه ادراك قوت كافى نيست ، چه هرگاه آدمى به چشم قوت را ببيند و\r\n\r\n\r\n","description":"","footnote":"\r\n( 1 ) . معرفتى كه پس از فكر و تدبّر زياد حاصل شود ؛ تأمّل .\r\n","page_name":" 271 ","page_number":271},
  {"content":"\r\n\r\nاو را شهوت خوردن آن نباشد ، تغذيه به آن نكند . چه بسيار بيماران باشند كه غذا به چشم بينند و ايشان را چون ميل به آن نباشد ، تناول نكنند . پس ، خداى عز و جلّ در آدمى شهوت آفريد كه تقاضاى آدمى كند به خوردن غذا و اگر آن شهوت مستمرّ بودى ، غذا از اندازهء حاجت زياده خورده شدى و باعث امراض گشتى . پس ، خداى عز و جلّ نفرت آفريد كه چون آدمى غذا به قدر حاجت تناول نمايد ، طبع از خوردن غذا تنفّر كند .\r\nو بعضى اوقات هست كه شهوت مقتضى چيزى باشد كه مضرّ به بدن باشد ارادهء ديگر در آدمى آفريد تابع فرمان عقل . و چون آدمى به چشم غذا از دور ببيند و خواهش آن داشته باشد و ارادهء تناول آن بكند ، كافى نيست مادام كه او را ادوات وصول به آن و فراگرفتن آن نباشد . پس ، خداى عز و جلّ پاى آفريد كه به آن نزد غذا تواند رفت و كيفيّت خلقت پا و تدبيرات و حكمتها كه در آن شده تفاصيل دارد كه مناسب اين كتاب نيست . و خداى عز و جلّ دستها آفريد كه به آن غذا فراگيرد و دستها را طويل آفريد كه به جانب چيزها دراز توان كرد و در آن مفاصل بسيار قرار داد كه حركات به جانبهاى مختلف تواند كرد و كج و راست و پيچيده تواند شد و سر دست را ، كه كف است ، عريض آفريد و سر كف را مشتمل بر پنج انگشت آفريد ، چهار در يك صف و يكى در يك جانب كه بر آن چهار انگشت ديگر بگردد و در قبض و بسط معاون انگشتان ديگر باشد ، و بر وضعى ساخت كه اگر كف را پهن كنى ، از آن غرضى حاصل شود و چون طبقى باشد و اگر خم شود ، كار مغرفه « 1 » از آن آيد و اگر جمع شود ، آلت زدن تواند شد و اگر پراكنده شود پس قبض شود ، آلت گرفتن و نگاه داشتن تواند شد و ناخنها بر سر انگشتان قرار داد جهت حكمتهاى بسيار و فوايد و دقايق در تشريح دست و خلقت آن بسيار است و در كيفيت حركت ارادى و قبض و بسط دست و قوّت محركه ، كه در عضلات مخلوق شده و عصبها و وترها « 2 » كه در آن عضلات موجود است و به‌واسطهء آن حركتها صورت مىيابد ، دقيقه‌ها است كه در علم تشريح دانسته مىشود .\r\nو چون آدمى غذا را به‌دست گيرد كافى نيست پس ، خداى عز و جلّ معده آفريد كه فى الحقيقه مطبخ غذاست و جهت راه به آن دهليزى آفريد كه از آن راه غذا به معده رود .\r\n\r\n\r\n","description":"","footnote":"\r\n( 1 ) . « ملعقه » و « كفگير » .\r\n( 2 ) . زردپى .\r\n","page_name":" 272 ","page_number":272},
  {"content":"\r\n\r\nپس ، دهن و دندان و كام و زبان و حلق و مرى آفريد و در هريك حكمتهاى بسيار و فوايد بيشمار درج نمود . پس ، دهان جهت آن آفريد كه منفذ معده باشد و لحيين « 1 » را بر مثال دو سنگ آسيا آفريد و دندانها را به جهت آسانى آس كردن بر وى تركيب كرد ، چه غذا بر آن وجهى كه هست تا خرد نگردد و نرم نشود ، صلاحيت تغذيه انسانى نداشته باشد . و چون اطمعه بعضى بريدنى بود و بعضى شكستنى و بعضى آس كردنى ، دندانها به سه قسم ترتيب فرمود :\r\nبعضى تيز ، چون رباعيّات به جهت بريدن ؛ و بعضى مدوّر ، چون انياب به جهت شكستن ؛ و بعضى پهن ، چون اضراس جهت آس كردن . و زبان را آفريد تا در وقت تناول مطعوم را جمع كند « 2 » و در زير طاحونهء « 3 » اضراس اندازد « 4 » - مانند چيزى كه در آسيا اين كار مىكند - با حكمت چشيدن و حرف گفتن و منفعتهاى ديگر كه در خلقت زبان هست . و آسياى لحيين بر خلاف وضع آسياهاى ديگر مخلوق شده ، چه آسياها كه مخلوقات مىسازند سنگ زيرى آن ثابت است و سنگ بالايى [ 68 ب 
  ] بر آن متحرّك مىگردد و حكيم على الاطلاق اين آسياى شريف را چنان وضع كرده است كه بالايى آن ساكن است و زيرى بر آن مىگردد - فتبارك اللّه احسن الخالقين .\r\nو چون مطعومات كه خشك باشند فروبردن آن ميسّر نشود بىرطوبتى كه به آن ممزوج شود خداى عز و جلّ قوّتى آفريد كه لعاب سيّال بر مطعوم مىريخته باشد تا غذا رطوبت به‌هم رساند و به آسانى آن را توان خورد ، و آن به منزلهء چشمه‌اى است كه لعاب از آنجا سيلان مىنمايد . و چون غذا در دهن قدرى از نضج به‌هم رسانيد ، و بىوصول به معده كار هضم صورت نمىيابد ، خداى عز و جلّ آلات آفريده كه به توسّط آن غذا به معده رسد ، چون مرى و حنجره ، و بر آن طبقات قرار داد كه در وقت دخول طعام گشاده شود و بعد از آن به‌هم آيد و فشرده شود تا قوّت جاذبه از دهليز مرى طعام را به قعر معده كشد .\r\nو چون مطعوم به معده رسيد و هنوز از صورت و طبيعت خود نگشته و صلاحيّت ندارد كه جزء بدن آدمى شود ، بايد كه او را طبخى و نضجى به‌هم رسد . پس ، جهت طبخ آن\r\n\r\n\r\n","description":"","footnote":"\r\n( 1 ) . « لحى » آرواره را گويند .\r\n( 2 ) . اصل : « مىكند » .\r\n( 3 ) . آسيا .\r\n( 4 ) . اصل : « مىاندازد » .\r\n","page_name":" 273 ","page_number":273},
  {"content":"\r\n\r\nحكيم على الاطلاق معده را چون ديگى آفريد تا چون طعام به معده داخل شود ، معده بر آن محتوى شود و به سبب حرارت اعضايى كه بر معده محيطند طعام در معده پخته شود ؛ چه از جانب راست جگر بر معده محيط است و از جانب چپ طحال و از پيش ثرب « 1 » و از پشت گوشت صلب و از بالا قلب . پس ، حرارت از اين اعضا سرايت كند و قوّت ماسكه غذا را نگاه دارد و مانع از نزول شود ، و هاضمه تصرّف نمايد تا آن غذا از حال خود گشته به صورت شيره جو شود و صلاحيّت آن به هم رساند كه از منفذهاى تنگ رگها به جانب جگر رود و چون هنوز قابل آن نشده كه جزء بدن شود ، خداى عز و جلّ چنان تقدير كرده كه آن غذا داخل جگر شود و در آنجا طبخى ديگر به‌هم رساند . در ما بين جگر و قعر معده رگهاى باريك آفريده ، كه آن را ماساريقا « 2 » مىگويند ، كه چون معده از كار خود فارغ شد ، قوّت دافعه غذا را به روده‌ها فرستد و غذا در آنجا منقسم به دو قسم شود : آنچه ثقل و كثيف غذاست قوّت دافعه از راه امعا - يعنى روده‌ها - متوجّه پايين سازد ، و لطيف آن‌كه قابل باشد ، قوّهء جاذبه آن را از راه عروق مذكوره به رگى آورد كه آن را باب الكبد گويند . آنگاه ، در اجزا و فروع آن رگ به جگر آورد و جگر مخلوق است از طينت خون و در آن رگهاى باريك بسيارى هست منتشر در اجزاى آن . پس ، طعام رقيق در آن مىريزد و منتشر در اجزاى آن مىشود و قوّت جگر به امداد قوتى كه در روح طبيعى ، كه در جگر مىباشد ، تصرّف در آن غذا نمايد و آن را طبخ دهد و حصّه‌اى از آن خون صاف شيرين معتدل گردد ؛ و بر روى آن خون چيزى چون كف بايستد و آن صفرا باشد و در ته آن دردى « 3 » بنشيند و آن سودا باشد و حصّه‌اى از آن طبخ تمام نيافته باشد و آن بلغم باشد و صفرايى كه در جگر متولّد شود منقسم به دو قسم شود : يك قسم از آن با خون رقيق باشد و قسمى از آن به مراره - يعنى زهره « 4 » - رود و آنچه با خون رود بنابر ضرورت و منفعتى رود . ضرورت آنكه مخلوط باشد با خون در غذا دادن بعضى اعضا كه مستحقّ آن است كه در مزاج او حريزى صالح از صفرا بوده باشد چون ريه ؛ و منفعت\r\n\r\n\r\n","description":"","footnote":"\r\n( 1 ) . پيه رقيقى است كه معده و امعاء را فراگرفته است .\r\n( 2 ) . روده‌بند .\r\n( 3 ) . آنچه كه از مايعات ته‌نشين شود .\r\n( 4 ) . پوستى است كيسه‌مانند ، چسبيده به كبد و محتوى زرداب .\r\n","page_name":" 274 ","page_number":274},
  {"content":"\r\n\r\nآنكه صفرا به سبب حرارتى كه دارد خون را لطيف سازد تا به آسانى در رگهاى باريك شعرى داخل تواند شد و آنچه از صفرا از حدّ حاجت خون زياد باشد از خون صاف شود و از راه گردن مراره ، كه به كبد متّصل است و داخل است در تجويف آن ، به مراره آيد ، جهت ضرورتى و منفعتى .\r\nضرورت آنكه خون از فضول پاك شود [ 69 آ 
  ] و صاف گردد تا صلاحيّت تغذيهء اعضا به‌هم رساند ، و ضرورت ديگر آنكه تغذيهء مراره به آن شود . و منفعت يكى آنكه از راهى كه از مراره به امعا هست قدرى از صفرا كه از قدر حاجت مراره زياد باشد ، به امعا درآيد تا امعا را از سفل و بلغم لزج بشويد و پاك گرداند ، و ديگر آنكه امعا را لذعى « 1 » كند و عضل مقعد را لذعى كند كه تقاضايى كه در طبع به‌هم رسد و احساسى به حاجت شود كه آدمى به قضاى حاجت برخيزد و لهذا در مجرايى كه منحدر است از مراره به امعا هرگاه سده‌اى « 2 » به‌هم رسد ، قولنج عارض شود .\r\nو امّا ، سودايى كه با خون متولّد شود منقسم به دو قسم شود : قسمى از آن با خون رود و قسمى از آن متوجّه طحال شود ؛ و قسمى كه با خون رود باعث بر آن ضرورتى باشد و منفعتى ، ضرورت آنكه مخلوط شود با خون در تغذيهء اعضايى كه در مزاج آن قدرى از سودا لازم باشد ، مانند استخوانها . و ضرورت ديگر آنكه خون را مشتدّ و قوى سازد و قسمى كه از آن به طحال آيد ، و آن قدرى باشد كه خون از آن مستغنى باشد ، از راه گردن طحال كه به كبد ممتدّ است و در تجويف آن داخل [ شود 
  ] باعث بر آن ضرورتى باشد و منفعتى .\r\nامّا ضرورت ، يكى به حسب تمام بدن و آن ، آن است كه خون از فضول پاك شود و به حسب عضو معيّن آنكه غذاى طحال گردد . و امّا منفعت ، آن است كه قدرى از سودا كه طحال از آن مستغنى باشد از آن دوشيده شود و به فم معده آيد جهت دو فايده : يكى\r\n\r\n\r\n","description":"","footnote":"\r\n( 1 ) . لذع در لغت به معنى سوزانيدن و سوزش دادن است ، و در پزشكى قديم كيفيتى را مىگفتند بسيار نافذ و لطيف كه من حيث المجموع مانند الم و درد واحدى نمايد . پس لذع همان كار كند كه از فرط حرارت مقتضى نفوذ و لطف انجام گيرد ، و شيئى را كه اين كيفيت در او احداث مىشود لذع و لاذع نامند . نك : معين ، فرهنگ فارسى ، ج 3 ، ذيل واژهء لذع .\r\n( 2 ) . منعى كه در مجراى غذا واقع شود تا فضول عبور نتواند كرد .\r\n","page_name":" 275 ","page_number":275},
  {"content":"\r\n\r\nآنكه تقويت فم معده كند و آن را محكم سازد ؛ ديگر آنكه ترشى كه دارد تأثيرى در فم معده كند و تنبيه بر گرسنگى كند و تحريك شهوت نمايد . و امّا بلغم ، با خون به داخل اعضا شود جهت ضرورتى و منفعتى . و ضرورت از دو وجه بود : يكى آنكه به اعضا نزديك باشد . پس ، هرگاه نزد اعضا خون صالحى ، كه مستعدّ قبول صورت عضوى باشد ، نباشد به جهت احتباس ، مدد او از جانب جگر و معده يا ديگر قوا كه در اعضاست به حرارت غريزى تأثير كنند و آن بلغم را نضج دهند و هضم كنند و غذاى عضو سازند . و دوم آنكه تا خون مخلوط باشد و خون را مهيّاى آن سازد كه غذاى اعضاى بلغمى مزاج شود ، مانند دماغ .\r\nو امّا منفعت ، آنكه اعضا را كثير الحركه نيز مىداشته باشد تا به سبب حرارت حركت خشكى در آن عضو حاصل نشود . و امّا آنچه خون صاف و نضج يافته باشد ، مادام كه در جگر باشد از حدّ اعتدال رقيقتر باشد ؛ چه قبل از اين به سبب ضرورت داخل شدن در منافذ رگهاى باريك ، آب بسيار به او ممزوج شده بود و چون خون از جگر منفصل شود فى الحال از فضول آب صاف شود . پس ، آن آب نزول كند از راه رگى كه به كليتين رود و با خود قدرى از خون كه صلاحيّت غذاى كليتين داشته باشد همراه برد تا غذاى كليتين شود ، و آنچه باقى مانده مندفع شود به مثانه پس به احليل ، و آن بول باشد . و خونى كه قوام نيكو داشته باشد بعد از زوال ماييه مندفع شود از رگ بزرگى كه طالع است از برآمدگى جگر ؛ پس در رگهايى درآيد كه از آن به نشيب است ؛ آنگاه ، به حدّ اوّل آن رگها درآيد مرتبه‌مرتبه تا به رگهاى باريك ، كه پراكنده است در اعضا ، داخل شود و هضمى ديگر در رگها به هم رساند . آنگاه ، به تأثير قوّت متغيره كه در عضو است شبيه به عضو شود و ملصق به او گردد و بدل ما يتحلل گردد ، و اخلاطى كه در دل حاصل آيد اجزاى لطيفهء آن به تأثير دل روح لطيف گردد و آن روح حامل قوا باشد و بر آن روح قوت حيوانى فايض گردد و به توسّط شريانات ، كه رگهاى جهندهء بدنند ، به اعضا پراكنده شود . و آنچه از آن به دماغ رسد در آن اثر قوّت حس و حركت ظاهر شود [ 69 ب 
  ] و به توسّط عصبها بر اعضا پراكنده شود ، و در كبد قوّت تغذيه در آن روح حاصل شود و در اعضا پراكنده شود و از دل رگها به جميع اعضا به بدن پيوسته است و آن رگها را شرايين گويند و عروق\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nضوارب نيز گويند . و اين رگها متحرّك باشند و حامل روح حيوانى باشند و قسمت‌كنندهء حيات در بدن اين روح است ، و از دماغ عصبها به جميع اعضا رفته است و آن عصبها حامل روح نفسانى باشند ، و آن روح حامل قوّت حسّ و حركت باشد و حسّ و حركت را بر اعضا قسمت كند .\r\nو روح نفسانى را دو خادم است : يكى مدركه و يكى محرّكه . و محرّكه را دو خادم است : فاعله و باعثه . و باعثه شهوت و غضب باشد . پس ، نظر بايد كرد كه خداى عز و جلّ چگونه اين بدن را از چندين پارهء استخوان ، كه عدد آن از دويست و پنجاه زياد است ، تأليف نمود و تأليف اين استخوانها را بر وجه تدبيرها و حكمتهاى شريف منتظم ساخت ، و زياده از پانصد عضله « 1 » جهت تدبير حركات مقرّر داشت و در اعضا رگها و رباطات و اوتار « 2 » و اعصاب هريك جهت تدبيرى مقرّر داشت . و شايد عدد آنچه معلوم شده از استخوانها و رگها و عصبها و وترها و عضله‌ها مقارب دو هزار باشد بعد از رباطها و پرده‌ها و غضروفها و عضوهاى مركّب باشد و منافع تأليف و تركيب آنها با يكديگر و حكمتها كه در كيفيّت تنظيم آنها مرعى شده از حدّ حصر بيرون است و قدرى كه عقول بشرى به آن رسيده در علم تشريح مذكور و هريك از اعضاى مفردهء مذكوره امكان آن دارد كه از چندين عضو مؤلف باشد و از غايت صغر و لطافت ، ادراك انسانى به تمييز و تفصيل آن وفا نكند . و اين اعضا بعضى ساكنند و بعضى متحرّك ، و بعضى گرم و بعضى سرد ، و بعضى تر و بعضى خشك ، و بعضى رخو « 3 » و بعضى صلب « 4 » ، و هريك به شكلى و هيئتى و وضعى كه اگر يك عضو از صفات و احوال خود بگردد ، گاهى موجب هلاكت گردد و گاهى موجب امراض شود . و خداى عز و جلّ چندين تدبير جهت مصلحت حفظ انسانى به‌جا آورده و چندين قوا در بدن آفريده و هريك را جهت حفظ حيات و صحّت اين بدن به شغلى و عملى مشغول ساخته و قوّت طبيعت را مدبّر بدن ساخته .\r\nپس ، جهت معاش و زندگانى و رفاهيّت آدمى از بيرون اين بدن چه مقدار تدبيرها و\r\n\r\n\r\n","description":"","footnote":"\r\n( 1 ) . اصل : « عضل » . عضل جمع عضله است . اين كلمه در فارسى عضله تلفّظ مىشود .\r\n( 2 ) . جمع « وتر » . بند سفيدى كه در منتهاى عضله واقع است و به وسيلهء آن عضله به استخوانهاى بدن مىپيوندد ، زردپى .\r\n( 3 ) . سست .\r\n( 4 ) . محكم ، قوى .\r\n","page_name":" 277 ","page_number":277},
  {"content":"\r\n\r\nسببها و نعمتهاى آشكار و پنهان آفريده ، و اكثر آدميان از اين همه فارغ و بىخبر و غافلند و جز اين ندانند كه چون گرسنه شوند ، طعام خورند و چون شهوت غالب گردد ، جماع كنند و چون خشم كنند ، ضعيفى را برنجانند . پس ، بايد كه مردمان از اين امور غافل نباشند و كمال لطف و مهربانى خداى عز و جلّ را در حقّ بندگان ببينند . به اندك حركت و سكونى كه موافق طبع ايشان نباشد ، چون از كسى سرزند ، آزار رسانند ؛ چه جاى آنكه به تخريب و هدم بناى بنيّه انسانى كه خداى عز و جلّ از روى لطف و عطوفت و مهربانى به چندين حكمت و مصلحت و تدبير ساخته و پرداخته جرئت نمايند و از وخامت عاقبت كار انديشه نكنند ، و نعمتها و عطاها و تفضّلات ربّانى را آلات و ادوات معصيت و نافرمانى نسازند ، و رضاى جناب سبحانى را در هواى آرزوهاى نفسانى نبازند .\r\nمجملا ، انواع و اقسام نعمتهاى ربّانى در حفظ و حراست و تعيّش و فراغت انسانى محصور نيست و از راههايى عنايتها و مددها و حفظها شود كه راه به مسلك آن نتوان برد .\r\n\r\nحكايت\r\nنقل است كه ذو النّون « 1 » مصرى روزى بر كنار آبى وضو مىساخت . كژدمى ديد كه از صحرا مىدويد . چون به كنار آب رسيد ، بايستاد و ضفدعى « 2 » از آب بيرون آمد ، [ 70 آ 
  ] و آن كژدم بر پشت آن ضفدع سوار شد و آن ضفدع از آب بگذشت و آن كژدم از پشت او فرود آمد و روانه شد . شيخ تعجّب نمود و گفت : « اين حال بىسرّى نيست » . شيخ نيز از آب بگذشت و نظر بر كژدم گماشت . كژدم مىدويد و شيخ بر اثر او مىرفت تا به سايهء\r\n\r\n\r\n","description":"","footnote":"\r\n( 1 ) . ثوبان - يا فيض - بن ابراهيم ، معروف به ذو النّون ، از اكابر عرفا و متصوفه و رجال طريقت مىباشد كه در ميان اين طبقه به زهد و صلاح و فضل و ادب و فقاهت و علم و حكمت و فصاحت معروف بوده است . وى نخستين كسى است كه در ديار مصر به ترويج اصول صوفيه پرداخت و چون كارش بالا گرفت و مشهور خاص و عام گرديد ، به كفر و زندقه متهم شد . بنابراين ، خليفه متوكّل عباسى از روى خشم امر به احضارش داد ، و چون صلاح حال او را مشاهده كرد ، با كمال احترام و عزّت به وطن عودت داد .\r\nدر باب لقب « ذو النون » مطالبى گفته‌اند كه جنبهء افسانه دارد . ذو النّون در ماه ذى قعدهء سال 240 يا 244 يا 245 يا 246 و يا 248 ق . در مصر وفات يافت . ريحانة الادب ، ج 2 ، صص 272 تا 247 .\r\n( 2 ) . غوك ، قورباغه .\r\n","page_name":" 278 ","page_number":278},
  {"content":"\r\n\r\nدرختى رسيد . جوانى را ديد در سايهء درخت خفته و مارى عظيم از طرف ديگر مىآمد و قصد هلاك آن جوان كرده بود . چون مار از آن طرف نزديك آن جوان رسيد ، كژدم از اين طرف برسيد و زخمى بر سر مار زد و مار برجاى هلاك شد و كژدم بازگشت و بر كنار آب آمد ، و باز آن ضفدع از آب بيرون آمد و كژدم بر پشت آن ضفدع سوار شد و از آب بگذشت . شيخ با خود گفت كه ، اين حال بىسرّى نيست و اين جوان از اولياى حقّ است .\r\nبازگشت و نزديك جوان آمد . ديد كه آن جوان خمر خورده بود و مست خفته و رايحهء خمر از او مىدميد . شيخ را حالى رو داد و گرد آن جوان مىگشت و مىگفت :\r\n اى خفته كه دوست نگهبان جان توست * تو مست و غافل و كرمش پاسبان توست\r\nخوابت چگونه آيد از شوق آن كريم * كش رحمت و عنايت بيش از گمان توست \r\nچون آن جوان بيدار شد ، شيخ را بديد . خجل گشت و گفت : « اى بزرگوار دين اين چه جاى تو است ؟ » شيخ قصّه تقرير كرد . جوان نعره‌اى بزد و جامه چاك كرد و بگريست و روى در بيابان نهاد و باقى عمر به طاعت حقّ مشغول گشت . « 1 »\r\nو از تقرير سخنان گذشته معلوم شد كه شعبهء خوردن كه يك نعمت است از نعمتهاى ربّانى و نسبت به بسيارى از نعمتها زبونتر و پست‌مرتبه‌تر ، جهت حصول آن خداى چندين نعمتها مهيّا و مرتّب داشته از اسباب و وسايط آسمانى و زمينى و اشراقات ماه و آفتاب و ساير كواكب و تصريفات ابر و باد و باران و تدبيرات ايشان و تصرّفات حيوان و افعال قوا و اجزاى جسمانى و روحانى ، كه به بعضى از آن اشارهء اجمالى شد ، و اكثر آن از نظر عقل و ادراك انسانى محجوب است و همين يك شعبه را حصر و نهايت نيست و اگر در ساير چيزها از موجودات عالم سفلى و علوى فكر و انديشه صرف شود و در نعمتهاى بسيار كه خداى عز و جلّ جهت انسان در آنها محقّق و محصّل ساخته فكر شود ، عقل حيران گردد و معلوم شود كه قدرت بشرى را طاقت احاطه و استيفاى آن نيست .\r\n\r\n\r\n","description":"","footnote":"\r\n( 1 ) . اين حكايت در جوامع الحكايات ، با تفاوتهايى ، نقل شده است . نك : صص 46 ، 47 .\r\n","page_name":" 279 ","page_number":279},
  {"content":"\r\n\r\n\r\nفصل سوم : در صبر\r\nصبر كليد نجاح و مقدّمهء فلاح و سبب خشنودى معبود و علامت حصول مقصود است و هر عبادتى را در بارگاه ربوبيّت حضرت عزّت ثوابى موعود محصور است ، امّا جزا و ثواب صبركنندگان از حيّز حساب بيرون است ، چنان كه خداى عز و جلّ فرموده :  إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ  « 1 » يعنى : « وفا كرده مىشود جهت صابران ، اجر ايشان بىحساب . » و خداى عز و جلّ فرموده :  إِنَّ اللَّهَ مَعَ الصَّابِرِينَ  « 2 » يعنى : « به درستى كه خداى با صابران است » . و فرموده كه ،  وَ جَعَلْنا مِنْهُمْ أَئِمَّةً يَهْدُونَ بِأَمْرِنا لَمَّا صَبَرُوا  « 3 » خداى عز و جلّ جهت تفهيم طالبان و تعليم حقّجويان مىفرمايد كه ، « ما كه خداونديم جمعى از ملازمان بساط عبوديّت را به يمن بدرقهء صبر به اوج درجهء امامت و مقتدايى رسانيديم و نفوس ايشان را به خلعت كرامت اختصاص داده ، ايشان را هاديان خلق گردانيديم . » و آفريدگار - تعالى و تقدّس - حضرت ايّوب را به سبب صبر و شكيبايى خلعت نعم العبد پوشانيده و جملهء انبيا و رسل در ميدان معركهء بلا [ 70 آ 
  ] سپر صبر در رو كشيده‌اند و تير بلا را به آن دفع كرده ، و خداى عز و جلّ به سرور رسل چنين امر نموده كه ،  فَاصْبِرْ كَما صَبَرَ أُولُوا الْعَزْمِ مِنَ الرُّسُلِ  « 4 » يعنى : « صبر كن همچنانكه پيغمبران اولو العزم صبر كرده‌اند » . و خداى عز و جلّ فرموده :  وَ تَمَّتْ كَلِمَتُ رَبِّكَ الْحُسْنى عَلى بَنِي إِسْرائِيلَ بِما صَبَرُوا  « 5 » يعنى : « تمام شد كلمهء پروردگار تو ، آن كلمهء نيكو بر بنى اسراييل به سبب آنكه صبر كردند . » يعنى ، محامد و نعم الهى بر ايشان به سبب صبر تمام شد . و از حضرت رسول صلّى اللّه عليه و إله منقول است كه فرموده كه ، « خداى عز و جلّ مىفرمايد كه ، به درستى كه من گردانيدم دنيا را در ميانهء بندگان خود قرض . پس ، هركس كه از دنيا به من چيزى قرض بدهد ، پس مىدهم به يك از ده تا هفتصد و آنچه خواهم و اگر به من قرض ندهد و از او چيزى بگيرم و او صبر كند ، به او مىدهم سه چيز كه اگر يكى از آن به جميع فرشتگان خود دهم خشنود مىشوند . »   الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّهِ وَ إِنَّا إِلَيْهِ راجِعُونَ أُولئِكَ عَلَيْهِمْ صَلَواتٌ مِنْ رَبِّهِمْ وَ رَحْمَةٌ وَ أُولئِكَ هُمُ الْمُهْتَدُونَ   « 6 » يعنى : « آن كسانى كه هرگاه رسد به ايشان مصيبتى ، بگويند به\r\n\r\n\r\n","description":"","footnote":"\r\n( 1 ) . زمر : 10 .\r\n( 2 ) . بقره : 153 .\r\n( 3 ) . سجده : 24 .\r\n( 4 ) . احقاف : 35 .\r\n( 5 ) . اعراف : 137 .\r\n( 6 ) . بقره : 156 و 157 .\r\n","page_name":" 280 ","page_number":280},
  {"content":"\r\n\r\nدرستى كه ما از خداييم و به درستى كه ما به جانب خدا از بازگشتگانيم . آن جماعت بر ايشان است صلوات از جانب خداى و رحمت ، و ايشان هدايت‌يافتگانند . » و مراد به سه چيز ، صلوات است و رحمت و ذكر آنكه ايشان مهتديانند .\r\nو از حضرت رسول صلّى اللّه عليه و إله منقول است كه ، « اذا أراد اللّه بعبد خيرا و اراد أن يصافيه صبّ عليه البلاء صبّا . فاذا دعاه قالت الملائكة : صوت معروف . فان دعاه ثانيا فقال يا ربّ ! قال اللّه ، تبارك و تعالى : لبّيك عبدي و سعديك لا تسألنى شيئا الّا اعطيتك أو دفعت عنك ما هو أشرّ و ادّخرت لك عندى ما هو أفضل منه . » « 1 » يعنى : « هرگاه خداى عز و جلّ ارادهء خوبى و خيريّت جهت بنده‌اى كند يا اراده كند كه او را از ادناس « 2 » بشريت صاف گرداند ، باران بلا بر او ريزان گرداند . پس ، آن بنده هرگاه خداى عز و جلّ را بخواند ، فرشتگان گويند كه ، اين آواز آشنايى است . پس ، چون خداى را دوم بار بخواند و بگويد : يا ربّ ! خداى عز و جلّ گويد : لبّيك و سعديك ، از من هيچ‌چيز طلب نكنى مگر آنكه بدهم به تو يا دفع كنم از تو بدترى را يا ذخيره كنم جهت تو چيزى را كه از آن بهتر باشد . »\r\nو در خبر است كه ، شخصى نزد حضرت رسول صلّى اللّه عليه و إله آمد و گفت : « يا رسول اللّه ! مال من رفت و بدن من مريض شد » . حضرت فرمود : « خيرى نيست در آن بنده كه مال او نرود و بدن او بيمار نشود . به درستى كه هرگاه خداى عز و جلّ به بنده‌اى خير خواهد ، او را مبتلا گرداند ؛ آنگاه صبر بدهد . »\r\nو از آن حضرت منقول است كه فرموده كه ، خداى عز و جلّ مىفرمايد كه ، « اذا وجّهت إلى عبد من عبيدي مصيبة فى بدنه أو فى ماله أو ولده ثمّ استقبل ذلك بصبر جميل ، إستحييت منه يوم القيامة أن أنصب له ميزانا أو أنشر له ديوانا » « 3 » يعنى : « هرگاه متوجّه ساختم به سوى بنده‌اى از بندگان خود مصيبتى در بدن او يا در مال او يا در فرزند او ، و آن بنده استقبال آن بلا به صبر جميل كند ، شرم مىدارم كه جهت او ميزانى نصب كنم يا ديوانى نشر نمايم . » يعنى ، بىحساب او را به بهشت مىبرم . و آن حضرت فرموده كه ، « به درستى كه مر او را درجه‌اى هست نزد خداى عز و جلّ كه نمىرسد به آن درجه تا آنكه مبتلا\r\n\r\n\r\n","description":"","footnote":"\r\n( 1 ) . المحجّة البيضاء ، ج 7 ، ص 231 .\r\n( 2 ) . جمع « دنس » به معنى پليدى .\r\n( 3 ) . بحار الانوار ، ج 71 ، ص 92 .\r\n","page_name":" 281 ","page_number":281},
  {"content":"\r\n\r\nشود به بلايى در جسم خود . پس ، به سبب آن ابتلا به آن درجه مىرسد . »\r\nو از آن حضرت منقول است كه ، « هرگاه روز قيامت مىشود مىآورند [ 71 آ 
  ] اهل اعمال را و جزاى ايشان را به ميزان و حساب مىدهند ، از نماز و زكات و روزه و حجّ و تصدّق . پس ، اهل بلا را مىآورند و از جهت ايشان نصب ميزانى و نشر ديوانى نمىشود و ريخته مىشود بر ايشان اجر ريختنى عظيم ، همچنانكه بلا بر ايشان ريخته شده بود . پس ، آرزو مىكنند كسانى كه در دنيا به عافيت بوده‌اند كه كاش ابدان ايشان بارها پاره شده بودى و اجساد ايشان به مقراضها « 1 » بريده شده بودى ، به سبب آن عطاها كه جهت اهل بلا مىبينند .\r\nو از حضرت امام جعفر صادق عليه السّلام منقول است كه فرموده كه ، « صبر نسبت به ايمان ، به منزلت سر است نسبت به جسد . هرگاه سر برود جسد نيز مىرود ؛ همچنين هرگاه صبر رود ، ايمان مىرود . »\r\nو از آن حضرت منقول است كه فرموده كه ، « آزادمرد بر جميع احوال آزاد است و خللى بر حرّيت او نمىرسد . اگر نايبه‌اى به او رو دهد ، صبر مىكند و اگر مصيبتى بر او غلبه كند ، او را شكسته نمىگرداند ، هرچند اسير شود و مقهور گردد و به عوض يسر سختى رو دهد ، همچنانكه يوسف صدّيق را عليه السّلام ضرر نرسانيد به حرّيت او ، آنكه او را به بندگى گرفتند و قهر كردند و اسير ساختند ؛ و ضرر به او نرسانيد تاريكى و وحشت چاه ، و آنچه به او رسيد از سختى به سبب آنكه عطا كرد بر او خداى عز و جلّ و گردانيد حبار عاتى ( ؟ ) را بندهء او بعد از آنكه مالك او بود . پس ، او را پيغمبر ساخت و امّتى را به او آمرزيد . و همچنين است صبر در عقب خير مىدارد ؛ نفسهاى خود را بر صبر آرام دهيد تا اجر و جزا يابيد . »\r\nو از آن حضرت منقول است كه ، « هرگاه مؤمن داخل قبر شد ، نماز بر جانب راست اوست و زكات از چپ او و نيكويى بر او سايه افكنده و صبر به كنارى رفته . هرگاه دو فرشته جهت سؤال مىآيند ، صبر به نماز و زكات و نيكويى مىگويد : مدد او كنيد و اگر عاجز آييد ، من مدد كنم . » نقل است كه ، حضرت امير المؤمنين عليه السّلام به مسجد داخل شد .\r\n\r\n\r\n","description":"","footnote":"\r\n( 1 ) . « مقراض » به معنى « قيچى » است .\r\n","page_name":" 282 ","page_number":282},
  {"content":"\r\n\r\nمردى را ديد كه بر در مسجد ايستاده بود ، غمگين محزون . حضرت فرمود كه ، « چيست تو را ؟ » گفت : « پدر و مادر من فداى تو باد ! به مصيبت مرگ پدر و برادر مبتلا شده‌ام و مىترسم كه فزعناك شده باشم . » حضرت فرمود : « بر تو باد كه تقوا و صبر شعار خود سازى كه فردا آن را بيابى « 1 » . و صبر در كارها به منزلهء سر است از جسد . پس ، هرگاه مفارقت كند سر از جسد ، فاسد مىشود جسد . همچنين از هر كار كه صبر مفارقت كند ، آن كار فاسد مىشود . »\r\nو از حضرت امام موسى عليه السّلام منقول است كه ، اگر صبر كنى ، خوشحال و نيكو حال خواهى بود و اگر نكنى ، خداى عز و جلّ تقديرات خود را نافذ مىگرداند - خواه تو راضى باشى و خواه كاره « 2 » .\r\nو از حضرت رسول صلّى اللّه عليه و إله منقول است كه فرموده كه ، صبر سه نوع است :\r\nصبر نزد مصيبت ، و صبر بر طاعت ، و صبر از معصيت . پس ، هركه صبر كند بر معصيت چنان كه ردّ كند آن را به نيكويى ، مىنويسد خداى عز و جلّ جهت او سيصد درجه كه ما بين درجه‌اى تا درجه‌اى ديگر ، مثل ما بين آسمان است تا زمين ؛ و هركه صبر كند بر طاعت ، مىنويسد خداى عز و جلّ جهت او ششصد درجه ما بين درجه‌اى تا درجه‌اى ديگر ، مانند ما بين عمق زمين تا عرش ؛ و هركه صبر كند از معصيت - يعنى ، به صبر خود را از معصيت نگاه دارد - مىنويسد خداى عز و جلّ جهت او نهصد درجه ما بين هر درجه تا درجهء ديگر ، مانند ما بين عمق زمين تا منتهاى عرش . [ 71 ب 
  ]\r\nو از حضرت امام محمّد باقر عليه السّلام منقول است كه آن حضرت فرمود كه ، « چون پدرم ، علىّ بن الحسين عليهما السّلام را وفات حاضر شد ، مرا به سينهء خود منضمّ ساخت و گفت : خ يا بنىّ ! وصيّت مىكنم تو را به آنچه وصيّت كرد مرا به آن پدرم در وقتى كه وفات او را حاضر شد خ . و ذكر كرد كه پدرش او را به آن وصيّت فرموده بود . گفت : يا بنىّ ! صبر كن بر حقّ و اگرچه تلخ باشد . »\r\nو از حضرت صادق عليه السّلام منقول است كه فرموده : « هركه مبتلا شود از مؤمنان به\r\n\r\n\r\n","description":"","footnote":"\r\n( 1 ) . پايان گفتار حضرت معلوم نيست . شايد سخن ايشان تا همين‌جا ، و شايد آنچه در ميان دو گيومه قرار داده شده ، باشد .\r\n( 2 ) . ناپسنددارنده .\r\n","page_name":" 283 ","page_number":283},
  {"content":"\r\n\r\nبلايى و صبر كند بر آن بلا ، از جهت او مثل اجر هزار شهيد خواهد بود . »\r\nو آيات و احاديث در فضل صبر بسيار است ، جهت اختصار به اين قدر اكتفا شد . و صبر در لغت حبس نفس باشد از جزع و فزع در وقت نزول حادثه و حلول مكروهى . و صبر بر چند قسم است :\r\nاوّل ، صبر است بر طاعات ، و آن داشتن نفس است بر جفاها و مشقّتها و سختيها ، كه در طاعات و عبادات چون نماز و روزه و حجّ و جهاد و امر معروف و نهى منكر مىبايد كشيد .\r\nدوم ، صبر است بر نگاه داشتن نفس از كارهاى حرام و شهوتها و لذّتها كه طبع را ميل به آن باشد و داعيه‌هاى شيطانى و وسوسه‌هاى نفسانى و تحريكات جاهلان انسانى بدان مايل سازد . بر عاقل است كه صبر كند و به آن وسوسه‌ها و تلبيسها فريفته نشود . حضرت امير المؤمنين - صلوات اللّه عليه - فرموده كه ، « الشّهوات أدواء قاتلات و أفضل دوايها إفساء الصّبر عنها . » « 1 » يعنى : « شهوتها بيماريهاى كشنده است و بهترين دوايى از جهت آن فراگرفتن صبر است از آن . » و آن حضرت فرموده ، « إنّك ما تدرك ما تحب من ربّك الّا بالصّبر عمّا تشتهي . » « 2 » يعنى : « به درستى كه تو هرگز درنمىيابى و نمىرسى به آنچه دوست مىدارى از جانب پروردگارت ، الّا به صبر كردن از آنچه ميل و شهوت به جانب آن دارى . »\r\nسوم ، صبر است در وقت نزول بلاها و حادثه‌ها . و آن منع باطن باشد از اضطراب و بازداشتن زبان از شكايت و نگاه داشتن اعضا از حركات غير معتاد . و اين صبر بر سه قسم باشد : اوّل ، صبر عوام ، و آن حبس نفس باشد بر سبيل تجلد و اظهار ثبات در تحمّل مكروه تا ظاهر حال نزديك عاقلان و عامّهء مردمان مرضى باشد و نامستحسن ننمايد .\r\nدوم ، صبر زهّاد و عبّاد و اهل صلاح و تقوا ، و آن از جهت توقّع ثواب آخرت و حصول مراتب بهشت بوده باشد . سوم ، صبر سايران و عارفان ، چه بعضى از ايشان در بعضى مراتب از مكروهات و بلاها لذّت يابند به تصوّر آنكه خداى عز و جلّ ايشان را به آن مكروه از\r\n\r\n\r\n","description":"","footnote":"\r\n( 1 ) . غرر الحكم ، شرح جمال الدين خوانسارى ، ش 1789 : « الشهوات اعلال قاتلات و افضل دوائها اقتناء الصبر عنها » .\r\n( 2 ) . همان ، ش 3794 : « انك لن تدرك . . . » .\r\n","page_name":" 284 ","page_number":284},
  {"content":"\r\n\r\nديگر بندگان امتياز و اختصاص داده و منظور نظر عنايت خود گردانيده . چنان كه در آثار آمده كه جابر بن عبد اللّه انصارى ، كه يكى از كبار صحابه بود ، در آخر عمر به ضعف پيرى و عجز مبتلا شده بود . حضرت امام محمّد باقر عليه السّلام به عيادت او رفت و از حال او سؤال نمود . گفت : « در حالتىام كه پيرى از جوانى و بيمارى از تندرستى و مرگ از زندگانى دوست‌تر مىدارم . » حضرت فرمود : « من بارى چنانم كه اگر مرا پير دارد ، پيرى دوست دارم و اگر جوان دارد ، جوانى و اگر بيمارى دارد ، بيمارى و اگر تندرست دارد ، تندرستى و اگر مرگ دهد ، مرگ و اگر زنده دارد ، زندگى . » جابر چون اين سخن شنيد ، روى حضرت را بوسه داد و گفت : « صدق رسول اللّه كه مرا گفت كه ، تو يكى از فرزندان مرا ببينى همنام من كه بشكافد علم را ، چنانچه ثور « 1 » زمين را بشكافد . » و به اين سبب آن حضرت را باقر علوم الاوّلين و الآخرين خواندند ، و از اينجا معلوم مىشود كه جابر در مرتبهء اهل صبر بوده و حضرت در مرتبه رضا كه مقامى است عاليتر . « 2 »\r\n[ 73 آ 
  ] و ببايد دانست كه وظيفهء عاقل صبر كردن است در وقت حدوث نازله‌ها « 3 » و بلاها ، چه هرگاه عاقل تأمّل كند ، مىداند كه هيچ‌چيز از تقدير الهى بيرون نيست و او را قدرتى بر دفع و رفع آنچه واقع شده نيست . خداى عز و جلّ فرموده در سورهء حديد :  ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ إِلَّا فِي كِتابٍ مِنْ قَبْلِ أَنْ نَبْرَأَها إِنَّ ذلِكَ عَلَى اللَّهِ يَسِيرٌ   لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ وَ اللَّهُ لا يُحِبُّ كُلَّ مُخْتالٍ فَخُورٍ  « 4 » يعنى :\r\n« نرسيد به شما هيچ مصيبتى در زمين و نه در نفسهاى شما ، الّا آنكه در كتابى بود پيش از آنكه آن مصيبت را بيافرينيم . » يعنى ، پيش از آنكه ما آن مصيبت را ايجاد كنيم و مشيّت ما متعلّق به وجود آن شود ، در علم الهى مقدّر بوده . و اين اشاره به آن است كه آن نشود . به درستى كه آن - يعنى ، وقوع هرچه واقع مىشود - بر خدا آسان است . و اين امر مذكور جهت آن است كه شما را اندوه نباشد بر آنچه فوت شد از شما ، و فرحناك نشويد بر\r\n\r\n\r\n","description":"","footnote":"\r\n( 1 ) . گاو نر .\r\n( 2 ) . بنا به ارجاع نويسنده ، در نسخهء اصل ، ادامهء مطلب از صفحات گوناگون دستنويس نقل مىشود . اينجا ادامهء نوشتار از صفحهء 73 آ مىآيد .\r\n( 3 ) . سختى زمانه ، بلاى سخت ، مصيبت .\r\n( 4 ) . حديد : 21 و 22 .\r\n","page_name":" 285 ","page_number":285},
  {"content":"\r\n\r\nآنچه داد خدا به شما ، و خدا دوست نمىدارد صاحب كبر و حيلاء « 1 » و افتخار و مباهات كننده را . و عاقل چون تأمّل كند مىداند كه بر جزع و اضطراب هيچ نفعى مترتّب نمىشود ، به غير از شماتت دشمنان و آزار نفس و فوت گردانيدن اجر و اندوهگين ساختن دوستان و امثال اين ، و لهذا حضرت مقدّس امير المؤمنين - صلوات الله عليه - فرموده كه ، « الصّبر على المصيبة يفلّ حدّ الشّامت . » « 2 » يعنى : « صبر بر مصيبت ، كند مىكند تيزى شماتت‌كننده را . » و فرموده كه ، « الصّبر يهون المصيبة . » « 3 » يعنى : « صبر آسان مىگرداند مصيبت را . » چه از جزع و اضطراب اندوه زياد مىشود و غم بر غم مىافزايد و از اندوه بسيار آزارها به بدن مىرسد و به احبّا و انصار سرايت مىكند و از اين مصايب تازه متجدّد مىشود . ابو على مسكويه « 4 » در كتاب الطّهارة « 5 » آورده كه ، « عاقل و جاهل در مصايب دهر و آفات روزگار و نزول حوادث و تصادم بلاها شريكند و آفات و عوارض ايّام مخصوص عاقل يا جاهل نيست ، بلكه هريك را انواع آفات چون فقد دوستان و غلبهء دشمنان و حلول امراض و نزول اعراض و نقصان مال و فوات آمال مىباشد . فرق ميان جاهل و عاقل آن است كه الم عاقل يكى است و از جاهل مضاعف مىشود ، چه اگر عاقل را مثلا دردى عارض عضوى شود ، او را همّ آن درد است و المى ديگر نيست كه چرا اين درد دارم ، بلكه بر آن درد صابر است و ناشكيبا نيست ، به خلاف جاهل كه او را غصّه‌ها و غمها بر نزول آن بلا اضافه مىشود و بسيار باشد [ 73 ب 
  ] كه بر فقد مالى يا جاهى يا زوال دولتى يا فقد دوستى چندان غم خورد كه بميرد يا به بلاهاى عظيم گرفتار شود . »\r\nو از حضرت امير المؤمنين عليه السّلام منقول است كه ، به صاحب مصيبتى گفته : « ان صبرت\r\n\r\n\r\n","description":"","footnote":"\r\n( 1 ) . خودبينى .\r\n( 2 ) . غرر الحكم ، شرح جمال الدين خوانسارى ، ش 1470 .\r\n( 3 ) . غرر الحكم ، ج 1 ، ص 142 « الصبر يهون الفجيعة » .\r\n( 4 ) . ابو على مسكويهء رازى ، متولّد به سال 320 و درگذشتهء سال 421 ق . ، حكيم و مورّخ نامدار ايرانى و صاحب كتابهايى همچون تجارب الامم و طهارة الاعراق . با آنكه دانشمند و فيلسوف بزرگ بو على سينا نامزد دريافت لقب « معلم سوم » بود ، امّا اين لقب را به مسكويه نيز داده‌اند ، بدان سبب كه در بازسازى شاخهء عملى فلسفهء يونان - يعنى ، فلسفهء اخلاق - و استوار كردن پايه‌هاى آن نقش بسزايى داشته است . نك : امامى ، مقدّمه بر تجارب الامم ، ترجمهء فارسى ، صص 19 تا 29 .\r\n( 5 ) . از اين كتاب به تهذيب الاخلاق ، طهارة الاعراق ، طهارة النفس ، نيز ياد مىشود . كتاب اخلاق ناصرى را خواجه نصير طوسى بر پايه كتاب الطهارة مسكويه نوشته است . نك : همان ، ص 27 .\r\n","page_name":" 286 ","page_number":286},
  {"content":"\r\n\r\nجرى القلم عليك و انت مأجور و ان جزعت جرى القلم عليك و انت مأزور . » « 1 » يعنى :\r\n« اگر صبر كردى ، جارى شد قلم تقدير بر تو و تو صاحب اجرى ، و اگر جزع كنى ، جارى شد قلم تقدير بر تو و تو صاحب وزرى . »\r\nو از سخنان بعضى از اهل حكمت است كه ، هركه بقا را دوست دارد مهيّا كند از جهت مصايب دل صبور .\r\nقسم چهارم از صبر ، صبر است در وقت توقّع محبوب و خوف از امر مخوف . بايد كه عاقل انديشه كند كه هرچيز مرهون وقت خود است و بر نحوى كه قلم تقدير جارى شده ، نافع و ضار هريك به وقت خويش خواهد آمد و بر بيصبرى و بيتابى فايده‌اى مترتّب نمىشود و همچنين بر تألّم از امر مخوف حاصلى به غير از آزار به دست نمىآيد . و لهذا حكما گفته‌اند كه ترس داشتن از چيزها موافق عقل نيست ، چه آنچه از آن مىترسد آيا او را قدرتى و راه تدبيرى بر دفع آن هست يا نى . اگر هست ، دفع آن بايد كرد . چرا بايد ترسيد ؟ و اگر نيست آيا يقين به حصول آن هست يا نى « 2 » . اگر هست چرا به خوف متالّم بايد بود . چه اين امر يقينا [ حاصل 
  ] « 3 » مىشود ، خوف چه حاصل دارد ؟ بايد كوشيد تا حالت خوف از نفس زايل شود ، و اگر ممكن است كه بشود و ممكن است كه نشود . با خود فكر بايد كرد كه شايد نشود ، چرا در تألّم مستعجل بايد بود ؟\r\nقسم پنجم ، صبر است در وقت نزول شدّتها و سختيها و گرفتارى به كارهاى صعب و صبر بر دشوارى تحصيل مطالب عظمى . چه طالب سعادات دنيوى و اخروى را چاره نيست بجز تحمّل مشقّتها و مقاسات « 4 » سختيها تا به مطلوب خويش فايز گردد . و پادشاهان به اين نوع از صبر و ساير انواع آن كمال حاجت دارند ، چه كار عالم منوط به تدبير و رويّت ايشان است و ايشان را دشمنان بسيارند و ايشان [ را 
  ] از مقاسات حربها و وقوع هولها چاره نيست ؛ بايد كه در اين احوال صابر باشند و جزع به خود راه ندهند و اگر امرى هايل رو دهد ، دل از دست ندهند ؛ و اگر راهى به تدبير باشد ، در آن كوشند تا به\r\n\r\n\r\n","description":"","footnote":"\r\n( 1 ) . بحار الانوار ، ج 34 ، ص 309 با اندكى تغيير و نيز غرر الحكم ، ش 371 : « . . . جرى عليك القلم و أنت مأزور » .\r\n( 2 ) . اصل : « نه » . براى يكسانى با عبارت مشابه پيشين از نسخهء مر نقل شد .\r\n( 3 ) . اضافه از مر است .\r\n( 4 ) . رنج چيزى را كشيدن ، تحمل سختى و رنج .\r\n","page_name":" 287 ","page_number":287},
  {"content":"\r\n\r\nظفر فايز شوند و فيروزى يابند و به مطالب خود برسند كه ظفر با صبر است و فرج با سختى و هموارى با دشوارى .\r\nحضرت امير المؤمنين عليه السّلام فرموده كه ، « الصّبر ظفر . » « 1 » يعنى : « صبر ظفر است . » و فرموده كه ، « الصّبر تناضل الحدثان . » « 2 » يعنى : « صبر تيراندازى مىكند با حوادث . » يعنى ، صبر دفع حادثات مىكند و صاحب را قرين نصرت مىگرداند . و فرموده كه ، « الجزع من اعوان الزّمان . » « 3 » يعنى : « جزع و بيصبرى از يارىدهندگان زمانه است بر آفات . » و فرموده : « الصّبر كفيل بالظّفر . » « 4 » يعنى : « صبر ضامن و كفيل ظفر است » و فرموده : « الصّبر عنوان النّصر . » « 5 » يعنى : « صبر عنوان نصرت است » كه از صبر و شكيبايى و قرار استدلال بر نصرت و ظفر صاحب توان كرد . و فرموده : « الصّبر ادفع للبلاء » « 6 » . يعنى : « صبر دفع‌كننده‌تر چيزهاست مر بلا را . » و فرموده : « الصّبر يرغم الاعداء » « 7 » يعنى : « صبر بينى دشمنان را بر خاك مىمالد . » اين كلام شريف دو معنى [ 74 آ 
  ] دارد :\r\nيكى آنكه صبر علامت ظفر است [ و 
  ] به زودى صاحب صبر به ظفر فايز خواهد شد و دشمنان ذليل خواهند گرديد . دوم آنكه هرگاه مصيبت رو دهد و صاحب آن مصيبت لباس شكيبايى پوشد و به آرام و سكون باشد و اضطراب و جزعى به او راه نيابد ، دشمنان دل‌شكسته شوند و ايشان را شماتت ميسّر نشود .\r\nو فرموده كه ، « الصّبر عون على كلّ امر . » « 8 » يعنى : « صبر يارىدهنده است بر هر كارى . » و فرموده كه : « الصّبر افضل العدد . » « 9 » يعنى : « صبر بهترين عددى است . » غرض آن است كه هيچ مددكارى به از صبر نيست . و فرموده كه : « الصّبر على المضض « 10 » يؤدى الى اصابة الفرصة . » « 11 » يعنى : « صبر كردن بر درد مصيبت ، مؤدى مىسازد به يافتن فرصت . » يعنى ، هرگاه روزى چند بر شدّت صبرى كردى ، روزى مىشود كه فرصت\r\n\r\n\r\n","description":"","footnote":"\r\n( 1 ) . غرر الحكم ، ش 214 .\r\n( 2 ) . نهج البلاغه ، چاپ صبحى صالح ، قصار الحكم ، ش 211 : « الصبر ينازل الحدثان » .\r\n( 3 ) . غرر الحكم ، ش 255 .\r\n( 4 ) . همان ، ش 760 .\r\n( 5 ) . همان ، ش 761 .\r\n( 6 ) . همان ، ش 762 .\r\n( 7 ) . همان ، ش 763 .\r\n( 8 ) . همان ، 766 .\r\n( 9 ) . همان ، ش 767 .\r\n( 10 ) . اصل : « المضيض . »\r\n( 11 ) . غرر الحكم ، ش 1334 .\r\n","page_name":" 288 ","page_number":288},
  {"content":"\r\n\r\nحاصل مىشود . پس ، اگر روزى چند ايّام بر خلاف آرزو گذرد و دشمنان كامياب باشند ، صبر بايد كرد كه زود فرصت به دست خواهد آمد .\r\nو فرموده : « افضل ما يستمدّ به النّعمة الشّكر و افضل ما يمحص به المحنة الصّبر . » « 1 » يعنى : « بهتر چيزى كه به آن استمداد كند ، نعمت شكر است و بهتر چيزى كه به آن گداخته مىشود ، محنت صبر است . » و فرموده كه ، « أحمد الامور عاقبة الصّبر . » « 2 » يعنى :\r\n« محمودتر امور به حسب عاقبت صبر است . » و فرموده : « إصبر على مفيض مرارة الحقّ و ايّاك ان تخدع لحلاوة الباطل . » « 3 » يعنى : « صبر كن بر درد تلخى حق و بپرهيز از آنكه تو را فريب دهد شيرينى باطل . »\r\nو بوزرجمهر « 4 » حكيم گفته : « نديدم ظهيرى بر ثقل و گرانى دولتها مانند صبر ؛ و نديدم ذليل‌كنندهء حاسدان مانند تحمّل ؛ و نديدم كسب‌كنندهء اجلال و بزرگى مثل نگاه داشتن خود از مزاح ؛ و نديدم كشانندهء بغض مانند عجب و خودبينى ؛ و نديدم تلف‌كنندهء مرادات مانند استعمال هزل در مواضع جدّ . »\r\nو بايد كه عاقل هرگاه در سختى و شدّتى گرفتار آيد ، بايد كه انديشه كند كه اين سختى را دوامى نخواهد بود و بقايى نخواهد داشت ، چه همه چيز دنيا از آسانى و دشوارى و دولت و نكبت و رنج و راحت در معرض زوال و انتقال است و هيچ كدام را دوامى نيست ، و بناى اين جهان كون و فساد بر تغيير و زوال است و سختيها را عن‌قريب آسانى در عقب است و لهذا حضرت امام حسين عليه السّلام در بعضى ادعيهء شريفهء خود فرموده‌اند : « الهى انّ اختلاف تدبيرك و سرعة طواء مقاديرك قدمنعا عبادك العارفين بك عن السّكون الى عطاء و اليأس فى بلاء . » « 5 » يعنى : « الهى به درستى كه اختلاف تدبير تو و سرعت طىّ شدن تقديرهاى تو منع كرده بندگان شناساى تو را از ساكن شدن و آرام گرفتن به عطاها و مأيوس شدن در بلاها . »\r\n\r\n\r\n","description":"","footnote":"\r\n( 1 ) . همان ، 3348 : « ابلغ ما تستمد به النعمة الشكر و اعظم ما تمحص به المحنة الصبر » .\r\n( 2 ) . همان ، ش 3348 .\r\n( 3 ) . همان ، ش 3472 « اصبر على مرارة الحقّ و اياك ان تنخدع لحلاوة الباطل » .\r\n( 4 ) . اصل : « ابو ذر جمهر » .\r\n( 5 ) . بحار الانوار ، جلد 98 ، ص 225 .\r\n","page_name":" 289 ","page_number":289},
  {"content":"\r\n\r\n ز رنج و راحت گيتى مرنجان دل مشو خرّم * كه آيين جهان گاهى چنان گاهى چنين باشد « 1 » \r\n[ 72 ب 
  ] در كتاب ينبوع الحياة كه منسوب است به حضرت ادريس عليه السّلام كه حكما او را هرمس الهرامسه گويند مذكور است كه ، اى نفس هركه درخت صبر كارد ، ثمرهء ظفر چيند و غالب گردد . و نيكبخت‌ترين نيكبختان كسى است كه آهنگ چيزى كرد و بيافت و هركه درخت اضطراب و بىآرامى ، كاشت ثمرهء حرمان « 2 » چيند ، و بدبخت‌ترين بدبختان آن است كه آهنگ چيزى كرد و از آن بازداشته شد . اى نفس ! در هرچه جويى با صبر قرين شو كه صبر شريفترين اخلاق و طباع نفس است كه بدان همه نيكى اندوخته گردد و سعادت يافته شود . و من بنمايم چند معانى تو را و آن را نيك بدان و بدانكه نفوس جوينده‌اند و خير همى جويند ، و صبر آن خير است كه جوينده به ياورى او جويد و توفيق آن معنى كه خير به يارى آن معنى به جوينده پيوندد و چون فعل از طالب به فعل مطلوب رسد ، پيوند وصول واجب شد و مطلوب با طالب رسيد . و از براى آن نمودم اين معنى را تا بدانى كه همه چيز به شكيبايى توان يافت و بجز آن به وى نتوان رسيد . اى نفس ! تلخى صبر حلاوت راحت بردهد ، و حلاوت اضطراب [ 73 آ 
  ] و شتاب نمودن تلخى خستگى بردهد . اى نفس ! صبر و ثبات اندوز بر پرستيدن يك خداى تا خوش زندگانى باشى و راحت بزرگ بود تو را ، و از ضجرت و ملالت پرهيز كن كه از حدّ يگانگى بيرون مانى و خدايانت بسيار شوند . و هركه را خدايان بسيار شود ، پرستش بسيار بر او لازم شود و رنج و خستگيش سخت بود و اندوهش فراوان باشد و نفس پراكنده گردد و در پراكندگى هلاك شود . اى نفس ! ملالت و ضجرت قرين نفوس بهيميند ، و شكيب و ثبات قرين نفوس انسانى . پس ، مبادا كه ملالت و ضجرت تو را از حدّ صبر بيرون برند ! پس ، خدايانت بسيار شوند و به پرستيدن ايشان محو گردى و فروغ نورت باطل گردد و بزرگى و قدر و شرف برود و اين است مرگ تو ! از آن كناره‌گير .\r\n[ 71 ب 
  ] و در اين مقام نقل بعضى حكايات صابران مناسب است .\r\n\r\n\r\n","description":"","footnote":"\r\n( 1 ) . ادامه مطلب از صفحهء 72 ب .\r\n( 2 ) . بىبهره بودن ، نوميدى .\r\n","page_name":" 290 ","page_number":290},
  {"content":"\r\n\r\n\r\nحكايت\r\nيكى از بزرگان به بلايى مبتلا شد . دوستى نزديك او رقعه‌اى نوشت و در آنجا ذكر نمود كه ، آن دوست عزيز در اين محنت كه روداده بايد كه دست در عروة وثقى « 1 » صبر زند و در مقام عجز جزع ديده را درّ آبدار اشك مرصّع « 2 » نگرداند و به يقين بشناسد كه آن محنت از حضرت عزّت نامزد او شده است و متضمّن فوايد بسيار است :\r\nاوّل ، نهاد او را از غبار معاصى پاك گرداند ؛ دوم ، او را مستحق ثواب صابران گرداند ؛ سوم ، از خواب غفلتش بيدار كند ؛ چهارم ، شناساى نعمتش گرداند تا قدر روز نعمت بشناسد ؛ پنجم ، به سعادت توبه مستعدّ گرداند ؛ ششم ، بر اقامت خيرات و طاعتش باعث و محرص باشد و اگر صبر را هيچ فضيلتى نيست ، وراى آنكه انتظار فرج به صبر [ 72 آ 
  ] عبادت است كفايت است ، چنان كه حضرت رسول صلّى اللّه عليه و إله فرموده است : « انتظار الفرج بالصّبر عبادة . » « 3 » آن بزرگ مىگويد : « چون آن رقعه را بخواندم ، آن بلا بر دل من سهل شد و آن رنج بر من آسان گشت و خداى عز و جلّ مرا به مدد صبر از آن بليّه نجات داد . »\r\n\r\nحكايت\r\nآورده‌اند كه وقتى كسى را به تهمتى حبس كردند ، دوستى نزديك او رفت . او را ديد در زندان به اضطراب هرچه تمامتر . او را گفت : « اى برادر ! صبر كن كه صبر كليد رستگارى است و مصباح شب تاريك . سوگوارى قلق و اضطراب و ضجرت و التهاب بگذار و زبان به بيان شكايت مگشاى و حق تعالى را شكر گوى تا به بلاى عظيمتر گرفتار نشوى . » آن مرد جاهل بود ، گفت : « من خيانتى ندارم و بيگناه مرا محبوس كرده‌اند . بر من چه شكر واجب و كدام رنج باشد از اين قويتر و بر چه وجه « 4 » صبر كنم و بر كدام نعمت\r\n\r\n\r\n","description":"","footnote":"\r\n( 1 ) . برگرفته است از اين آيات قرآن :  « فَقَدِ اسْتَمْسَكَ بِالْعُرْوَةِ الْوُثْقى لَا انْفِصامَ لَها »  ( بقره : 256 ) و يا  « وَ مَنْ يُسْلِمْ وَجْهَهُ إِلَى اللَّهِ وَ هُوَ مُحْسِنٌ فَقَدِ اسْتَمْسَكَ بِالْعُرْوَةِ الْوُثْقى »  ( لقمان : 22 ) .\r\n( 2 ) . گوهرنشان .\r\n( 3 ) . الدعوات ، راوندى ، ص 41 و المحجة البيضاء ، ج 7 ، ص 27 و بحار الانوار ، ج 5 ، ص 14 .\r\n( 4 ) . در نسخهء اصل ، بعد از « چه » كلمهء « شكر » نوشته شده ، ولى روى آن خط كشيده شده است .\r\n","page_name":" 291 ","page_number":291},
  {"content":"\r\n\r\nشكر گزارم ؟ » آن مرد گفت : « چون من بازگشتم ، روز ديگر شنيدم كه آن بيچاره را در زندان چاه كرده‌اند . بر سر چاه رفتم و همان نصيحت آغاز كردم و مكرّر گردانيدم و او بر سر همان ضجرت بود . روز ديگر به سر چاه رفتم . او را ديدم كه زبان به شكر آفريدگار گشاده مىگفت : خ الهى شكر مىكنم نعمتهاى تو را . خ از او پرسيدند « 1 » كه ، خ سبب اين حمد و شكر چيست ؟ خ گفت : خ اول روز نصيحت كردى و مرا گفتى شكر كن كه بسيار بد باشد از بدتر . من از غايت قلّت عقل و كمال ضجرت ، سخن تو را گوش نكردم و نصيحت تو را نپذيرفتم تا روز ديگر مرا به زندان چاه كردند . اضطراب من زياده شد و شكايت بيشتر كردم ؛ روز ديگر بيامدند و مرا با يكى از محبوسان به زنجير طويله كردند . مرا اضطراب و قلق از حدّ گذشت . گفتم : دگر بلايى از اين عظيمتر و عقوبتى از اين سخت‌تر نباشد آن هم طويله‌اى . مرا اسهال حادث شد ، چنان كه در شبانروزى صدبار به قضاى حاجت رفتى و مرا به ناچار با وى بايستى رفت . دانستم كه خدا را بلاهاست بسيار ، و شرط مرد عاقل آن است كه بر بلا صبر كند و حمد خدا گويد تا به بلايى بدتر از آن مبتلا نشود . و اگر اوّل كه در زندان بودمى شكر كردمى ، پىدرپى به بلاها مبتلا نگشتمى . خ چون اين سخن از او شنيدم ، گفتم : خ اكنون صدق تو را ظاهر شد و بدان كه فرج نزديك است . خ و چندان وقتى نگذشت كه از آن حبس خلاصى يافت و بعد از آن از هيچ نرنجيدى و از محبوب و محذور زياده تغييرى در احوال او راه نيافتى . »\r\n تمام مشكل عالم به صبر بگشايد * كه اين كليد به هر قفل راست مىآيد \r\nو هركس درمان درد خود از صبر جويد و حسن نوال « 2 » خود از مايدهء شكر طلبد ، زود به حصول مقصود مستسعد شود .\r\n\r\nحكايت\r\nآورده‌اند كه نوشيروان به مجرّد تهمتى بر بوزر جمهر متغيّر شد و او را مقيّد گردانيد و\r\n\r\n\r\n","description":"","footnote":"\r\n( 1 ) . ظاهرا « پرسيدم » صحيح است .\r\n( 2 ) . بهره ، نصيب .\r\n","page_name":" 292 ","page_number":292},
  {"content":"\r\n\r\nدر موضعى تنگ و تاريك حبس نمود و فرمود تا او را گليمى درشت پوشانيدند و راتبهء روز ، هر روز دو قرص جو و يك كف نمك درشت ناسوده و يك شربت آب تعيين كردند و از اين زياده رخصت نفرمود و موكّلان را فرمود كه هرچه كند و گويد به حضرت باز گويند . بوزرجمهر چند ماه در آن حال بماند و كلمه‌اى نگفت و اضطراب ننمود و از هيچ كس استعانتى نطلبيد .\r\nپس ، نوشيروان جماعتى از دوستان او را اجازت داد كه نزد او روند و با او افتتاح سخنى كنند تا از وى چه شنوند . [ 72 ب 
  ] پس ، طايفه‌اى از خواصّ برفتند و گفتند : « تو را در شدّتى مىبينيم و مدّتى است كه به اين بليّه گرفتار شده و به ناكام جام مذلّت تجرع مىنمايى و با اين همه صحّت ذات تو كامل است و بشرهء « 1 » تو برقرار و اثر ضعف و شكستگى در تو پيدا نشده است . سبب اين چيست ؟ » گفت : « من جوارشى « 2 » ساخته‌ام كه اخلاط آن شش چيز است و من هر روز از آن تناول مىكنم و به قوّت آن حال من برقرار مىماند . » گفتند : « صفت آن بگوى و نسخهء آن تقرير كن . » [ گفت : 
  ] « يكى از آن اجزا اعتماد است بر خداى تعالى ؛ دوم آنكه هرچه خداى تعالى تقدير كرده است ، بودنى است ؛ سوم ، دانايى به آنكه صبر بهترين چيزهاست كه مبتلا پناه بدان آورد ؛ چهارم آنكه اگر صبر نكنم ، چه كنم ؟ ؛ پنجم ، آنكه تواند بود كه كسى به بلايى بدتر از اين گرفتار شود ؛ ششم آنكه زمان تا زمان نسيم فرج وزيدن گيرد . »\r\nو چون آن جماعت ، آن سخنان نزد نوشيروان نقل نمودند ، امر به اطلاق او نمود و در ترتيب و رفع درجهء او افزود .\r\n\r\nحكايت\r\nآورده‌اند كه روزى يكى از امرا پيش پادشاهى ايستاده بود ، و شاه با او در مهمّى مشورت مىكرد . قضا را كژدمى در پيراهن وى افتاده بود و هر ساعت او را به نيش\r\n\r\n\r\n","description":"","footnote":"\r\n( 1 ) . چهره ، صورت .\r\n( 2 ) . معرّب گوارش است ؛ معجونى مفرّح و مقوّى ؛ تركيبى است كه به جهت هضم طعام مىخورند .\r\n","page_name":" 293 ","page_number":293},
  {"content":"\r\n\r\nزهرآلود ضرر مىرسانيد تا وقتى كه نيش او از كار افتاد و هر زهرى كه داشت به كار برد ، و آن امير مطلقا در آن مشاورت قطع سخن نكرد و تغييرى در او ظاهر نشد و سخنش از قانون عقل و عدل و قاعدهء حكمت انحراف نيافت تا به خانه آمد و آن كژدم را از جامه بيرون كرد . و اين خبر به پادشاه رسيد ، متعجّب و متحيّر گشت . روز ديگر ، چون آن امير به ملازمت آمد سلطان فرمود كه ، « دفع ضرر از نفس واجب است . تو چرا ديروز آزار عقرب از خود مندفع نساختى ؟ » جواب داد كه ، « من آن نيم كه شرف مكالمهء چون تو پادشاهى را به سبب الم كژدمى قطع كنم . اگر امروز در مجلس بزم بر نيش كژدمى صبر نتوانم كرد ، فردا در معركهء رزم بر تيغ زهرآلود دشمن چگونه صبر توانم نمود . » پادشاه را اين سخن خوش آمد و مرتبهء او را بلندتر گردانيد و بدان مقدار صبر كه نمود به مقصود خود فايز گرديد . [ 74 آ 
  ] « 1 » - « 2 »\r\n\r\n\r\n","description":"","footnote":"\r\n( 1 ) . ادامهء مطلب از صفحهء 74 آ نقل مىشود .\r\n( 2 ) . اين حكايت در اخلاق محسنى ، ص 14 نقل شده است .\r\n","page_name":" 294 ","page_number":294},
  {"content":"\r\n\r\n\r\nفصل چهارم : در فضيلت توكّل و رضا\r\nخداى عز و جلّ در قرآن مجيد فرموده :  وَ عَلَى اللَّهِ فَتَوَكَّلُوا إِنْ كُنْتُمْ مُؤْمِنِينَ  « 1 » يعنى : « بر خداى عز و جلّ توكّل كنيد اگر شما از اهل ايمانيد . » و فرموده :  فَإِذا عَزَمْتَ فَتَوَكَّلْ عَلَى اللَّهِ ، إِنَّ اللَّهَ يُحِبُّ الْمُتَوَكِّلِينَ  « 2 » خطاب است به حضرت رسول صلّى اللّه عليه و إله . مضمون خطاب شريف آن است كه ، « هرگاه عزم كردى بر امرى از امور ، توكّل كن بر خداى عز و جلّ به درستى كه خداى [ 74 ب 
  ] دوست مىدارد متوكّلان را . و فرموده :  وَ مَنْ يَتَوَكَّلْ عَلَى اللَّهِ فَهُوَ حَسْبُهُ  « 3 » يعنى : « هركه توكّل كرد بر خداى عز و جلّ او بس است او را . » يعنى ، كفايت مهمّات و وصول به سعادات او را به تأييد الهى حاصل مىشود . و خداى عز و جلّ فرموده در مدح جمعى از مؤمنان كه ،  « رَضِيَ اللَّهُ عَنْهُمْ وَ رَضُوا عَنْهُ . »  « 4 » يعنى : « خداى عز و جلّ از ايشان خشنود شد و ايشان از خداى خشنود شدند . »\r\nو از حضرت امام جعفر صادق عليه السّلام منقول است كه ، « خداى عز و جلّ وحى فرستاد به حضرت داوود عليه السّلام كه ، معتصم نشد به من هيچ بنده‌اى از بندگان ، بدون يكى از خلق من كه شناخته باشم من اين را از نيّت او . پس ، كيد كند با او آسمانها و زمينها و آنچه در آسمانها و زمينهاست ، مگر آنكه مىگردانم به جهت او بدر شد از ميان ايشان . و معتصم نشد بنده‌اى از بندگان من به يكى از خلق من كه شناخته باشم آن را از نيّت او ، مگر آنكه قطع مىكنم اسباب آسمانها [ را 
  ] از دست او و غايب مىسازم زمين را از زير او و باكى ندارم كه به كدام وادى هلاك شود . »\r\nو آن حضرت فرموده كه ، « توانگرى و عزّت جولان مىكنند ؛ پس هرگاه فيروزى يافتند به موضع توكّل وطن مىكنند در آنجا . »\r\nو على بن سويد گويد كه ، « از حضرت امام موسى كاظم عليه السّلام پرسيدم از آيهء  وَ مَنْ يَتَوَكَّلْ عَلَى اللَّهِ فَهُوَ حَسْبُهُ  حضرت فرمود : « توكّل بر چند درجه است : اوّل آنكه توكّل كنى بر خداى تعالى در امورت بالتّمام . پس ، هرچه با تو كند ، به آن راضى باشى و دانى كه بازنمىدارد از تو خيرى و فضلى را و بدانى كه حكم در آن به سوى اوست . پس ، توكّل\r\n\r\n\r\n","description":"","footnote":"\r\n( 1 ) . مائده : 23 .\r\n( 2 ) . آل عمران : 159 .\r\n( 3 ) . طلاق : 3 .\r\n( 4 ) . مائده : 119 .\r\n","page_name":" 295 ","page_number":295},
  {"content":"\r\n\r\nكن بر خداى عز و جلّ « 1 » به بازگشتن آن به سوى او و اعتماد كن به خداى در آن .\r\nو حضرت صادق عليه السّلام فرموده : « هركه به او سه چيز داده شد از سه چيز ممنوع نشد .\r\nهركه به او دعا داده شد ، اجابت به او داده شد . و هركه شكر به او داده شد ، زيادتى به او داده شد . و هركه توكّل به او داده شد ، كفايت به او داده شد . »\r\nو حسين بن علوان گفته كه ، « بوديم در مجلسى ؛ طلب علم مىكرديم و تمام شده بود نفقهء من . در بعضى سفرها به من گفت بعضى اصحاب ما كه ، « اميد به كه دارى در اين امر كه به تو نازل شده ؟ » گفتم : « به فلانى . » گفت : « در اين هنگام و اللّه كه برنمىآيد حاجت تو ، و نمىرسى به املت « 2 » و روا نمىشود مطلب تو . » گفتم : « چه مىدانى ؟ رحمك اللّه ! » گفت : « حضرت ابى عبد اللّه عليه السّلام حديث كرد مرا كه ، خوانده در بعضى كتب كه به درستى كه خداى تبارك و تعالى فرموده : قسم به عزّت من و جلال و مجد من و ارتفاع من بر عرشم ! كه به تحقيق كه مىبرم آرزوهاى هر آرزوكننده‌اى از غير مرا از مردمان به نااميدى ، و مىپوشانم به آن شخص جامهء خوارى نزد مردم ، و دور مىگردانم او را از نزديكى ، و دور مىكنم او را از وصل خود . آيا آرزو دارد از غير من در سختيها و حال آنكه سختيها به يد قدرت من است ، و اميد مىدارد به غير من و مىگويد به فكر در غير مرا و حال آنكه به دست من است كليدهاى درها ، و آن درها بسته است و در من گشاده است جهت كسى كه مرا بخواند . كيست آن كسى كه آرزو به من داشته باشد ؟ پس ، من قطع كنم آرزوى او را ؛ و كيست آن كسى كه اميدوارى به من داشته باشد ؟ پس ، قطع كنم اميد او را از من . گردانيدم آرزوهاى بندگانم [ را 
  ] نزد خودم محفوظ . پس ، راضى نشدند به حفظ من و پر گردانيدم آسمانهايم را از آن كسان كه ايشان را ملالى نمىشود از تسبيح من ، و امر كردم ايشان را كه نبندند درها را ميانهء من و ميانهء بندگان من . پس ، اعتماد نكردند به قول من ، امّا ندانسته آنكه راه يافت به او نايبه‌اى از نوايب من [ 75 آ 
  ] آنكه كسى مالك گشت و رفع آن نيست غير من الّا به رخصت من . چيست كه مىبينم او را غافل از من ؛ دادم به او از بخشايش خود آنچه از من نخواسته بود . پس ، از او نزع كردم و از من طلب ردّ آن نكرد و از غير من سؤال كرد . آيا مىبيند مرا كه ابتدا به عطا مىكنم پيش از سؤال ؟ پس ، بعد از\r\n\r\n\r\n","description":"","footnote":"\r\n( 1 ) . اصل : جلّ و عزّ » كه برابر مر تغيير داده شد .\r\n( 2 ) . « امل » به معنى « آرزو » است .\r\n","page_name":" 296 ","page_number":296},
  {"content":"\r\n\r\nسؤال اجابت نكنم سايل خود را . آيا بخيلم من ؟ پس ، بخيل قرار مىدهد مرا . آيا نيست جود و كرم از من ؟ آيا نيست عفو و رحمت به دست من ؟ آيا نيستم من محلّ آرزوها ؟ آيا شرم ندارند آرزوكنندگان از آنكه آرزو كنند از غير من ؟ پس ، اگر اهل آسمانهاى من و اهل زمين من همگى آرزو كنند ، پس من بدهم به هركدام مثل آنچه همه خواسته‌اند . كم نمىشود از ملك من مثل عضو ذره‌اى و چگونه كم شود ملكى كه من قيّم آن باشم ؟ »\r\nو حضرت صادق عليه السّلام فرموده كه ، « سر طاعت خداى عز و جلّ صبر است و خشنود بودن از خداى عز و جلّ سر طاعت خداست . و هركه صبر كند و خشنود باشد از خداى عز و جلّ در آنچه قضا كرده بر او در آنچه محبوب و مكروه او باشد ، قضا نمىكند خداى عز و جلّ جهت او ، الّا آنچه خير اوست . » و حضرت صادق عليه السّلام فرموده كه ، « داناترين مردم به خداى خشنودترين ايشان است به قضاى خدا .\r\nو آن حضرت فرموده كه ، « تعجّب دارم از امر مسلم كه قضا نمىكند خداى عز و جلّ جهت او امرى ، الّا آنكه خير است جهت او . اگر او را پاره‌پاره كنند به مقراضها ، خير او در آن است ؛ و اگر مالك مشارق و مغارب زمين شود ، خير او در آن است . »\r\nو از حضرت امام محمّد باقر عليه السّلام منقول است كه حضرت رسول صلّى اللّه عليه و إله فرموده كه ، « خداى عز و جلّ فرموده كه ، به درستى كه از بندگان مؤمن من بنده‌اى چند هستند كه به صلاح نمىباشد جهت ايشان امر دين ايشان ، الّا به توانگرى و فراخى و صحّت بدن . پس ، انعام مىكنم به ايشان توانگرى و فراخى و صحّت بدن . پس ، به صلاح مىباشد بر آن امر دين ايشان . و به درستى كه از بندگان مؤمن من بندگانند كه به صلاح نمىباشد امر دين ايشان ، الّا به فاقه « 1 » و مسكنت و بيمارى در بدن . پس ، مبتلا مىسازم ايشان را به فاقه و مسكنت و بيمارى . پس ، به صلاح مىباشد بر آن امر دين ايشان . من داناترم به آنچه به صلاح مىباشد بر آن امر دين ايشان ، و به درستى كه از جملهء بندگان مؤمن من كس باشد كه جهد مىكند در عبادت من . پس ، برمىخيزد از خواب و سر برمىدارد از بالين لذيذ . پس ، جهد مىكند شبها و در تعب مىدارد نفس خود را در عبادت من . پس ، غالب مىسازم بر او خواب را يك شب و دو شب از روى لطف . پس ، مىخوابد تا صباح ؛ آنگاه ، بر\r\n\r\n\r\n","description":"","footnote":"\r\n( 1 ) . نيازمندى و تنگدستى .\r\n","page_name":" 297 ","page_number":297},
  {"content":"\r\n\r\nمىخيزد و نسبت به خود بغض [ مى 
  ] دارد و به خود عتاب مىكند و اگر او را بازگذارم به آنچه مىخواهد از عبادت من ، داخل دل او خواهد شد به سبب آن عبادت عجب و خودبينى ؛ و عجب او را مفتون به اعمال خود خواهد ساخت و به او خواهد رسيد آنچه باعث هلاك دنياى او باشد به جهت عجب او به اعمالش و خشنودى او از نفسش ، تا آنكه گمان كند كه او فايق است بر جميع عابدان و گذشته است در عبادت خود از حدّ تقصير .\r\nپس ، دور مىشود از من نزد آن حال و او گمان مىكند كه به من نزديك مىشود . پس ، تكيه نكنند عمل‌كنندگان بر اعمالى كه مىكنند جهت ثواب من . پس ، به درستى كه ايشان اگر جهد كنند [ 75 ب 
  ] و تعب فرمايند نفسهاى خود را و عمرهاى خود را در عبادت من ، خواهند بود مقصّر و نخواهند رسيد به كنه عبادت من در آنچه طلب مىكند نزد من ، از كرامت من و از نعيم بهشت من و درجات بلند در جوار من ؛ و ليكن به رحمت من اعتماد كنند و به فضل من خوشحال باشند و به حسن‌ظنّ به جانب من آرام گيرند . پس ، به درستى كه رحمت من نزد آن تدارك ايشان مىكند و عطاى من مىرساند ايشان را به رضوان ، و خشنودى من و مغفرت من مىپوشاند به ايشان عفو مرا . پس ، به درستى كه من اللّه رحمن رحيمم و به اين مسمّايم . » و آن حضرت فرموده كه ، « احقّ خلق به تسليم قضاى الهى كسى است كه شناسا باشد به خداى تعالى ؛ و هركه راضى شد به قضا ، مىآيد بر او قضا و اجر او عظيم مىباشد ؛ و هركه ناخشنود باشد از قضا ، قضا بر او مىگذرد و نيست مىكند خداى عز و جلّ اجر او را . »\r\nو احاديث در باب فضيلت توكّل و رضا بسيار است ، و توكّل كار به كسى بازگذاشتن است و مراد در اين مقام آن است كه بنده در كارى كه خواهد كند يا امرى كه پيش او آيد ، چون مىداند كه خداى عز و جلّ از او به وجوه آن كار داناتر است و بر كردن خير و مصلحت تواناتر ، بلكه توانايى حقيقى مخصوص اوست ، و به بنده مشفق و مهربان است و خير و صلاح بنده را مرعى مىدارد و از او هيچ لطفى دريغ نمىدارد ، كارها به او گذارد تا چنان كه او تقدير كرده بكند و بسازد و پيش خود بگويد كه چنين مىبايد يا چنان مىبايد ، بلكه تفويض به او كند . و بايد كه تأمّل كند كه در اوّل حال نطفه‌اى بود ناخوش ، خداى عز و جلّ به محض لطف و مهربانى او را از آن حال به حالى بهتر گردانيد و از آن حال نيز به حالى\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nبهتر و همچنين تا وقتى كه او را به خلعت انسانى مكرّم و مفتخر گردانيد و چندان حكمت و تدبير و مصلحت در وجود او به كار داشت كه اگر تمام عمر فكر كند ، به آن نتواند رسيد ، بىآنكه او را به آن احوال خيرى باشد يا در آن مراتب خواهش و طلبى و سعيى باشد ؛ بلكه به محض جود و لطف اين عطاها به او كرد و او را در مهد لطف پرورد و پدر و مادر و دايه را بر او مهربان گردانيد ، سيّما در آن وقت كه عاجز و ضعيف و ناتوان بود و از اندرون و بيرون چيزها و كارها كه به آن توانست بودن و از مرتبهء نقصان به مرتبهء كمال توانست رسيدن مهيّا داشت ، چنان كه سابقا اشارتى به يك شعبه از شعبه‌هاى آن‌كه امر غذاست شده .\r\nپس ، بداند كه در مستقبل احوال نيز و زمان آينده نيز طريقهء خداى عز و جلّ با بنده همين خواهد بود و چون به حقيقت مىرسد ، چنان كه در گذشته به صفت ضعيفى و عاجزى موسوم بود و او را توانايى بر كارى به استقلال نبود ، الحال نيز همچنان عاجز است ؛ پس ، همچنانكه در سابق احوال همگى تسليم بود و جهت خود اختيار حالى دون حالى نمىكرد ، بايد كه در مستقبل نيز چنين باشد و كار خود بالتّمام به خداى عز و جلّ بازگذارد و به كردهء خدا و دادهء او و ساخته و پرداختهء او راضى و خشنود باشد و بداند كه آنچه در مستقبل واقع مىشود خداى عز و جلّ بخواهد ساخت [ 76 آ 
  ] و از مشيّت و تدبير و ارادهء او بيرون نخواهد بود ؛ بر او اعتماد كند و اضطراب نكند و بداند كه آنچه شدنى است خواهد شد ، خواه او راضى باشد و خواه نه و خواه توكّل كند و خواه نه .\r\nپس ، داند كه اضطراب و ناشكيبايى و توكّل نكردن و ناخشنودى از قضاى الهى سودى ندهد و به او نقصان رساند . و توكّل آن نباشد كه دست از تدبير و وسايل و اسباب بردارد و بگويد كار خود به خدا گذاشتم ، چون آن موافق قانون عقل نيست و بنده به آن مكلّف نيست و آن مذموم و نامستحسن است ، بلكه مىبايد دانست كه خداى عز و جلّ كه عالم [ را 
  ] آفريده هر امرى را مرتبط به امرى ساخته و وسايط و اسباب قرار داده و سلسلهء علل و معلولات مترتّب داشته و وجود هرچيزى را به چيزى ، بلكه به چيزها ، منوط و مربوط داشته كه از راه اسباب و وسايل به مطالب توان رسيد و وسايط به منزلهء ادوات و آلاتند و مدبّر كلّ عوالم خداست . و قدرت و مشيّت و ارادت خداى عز و جلّ چون به چيزى\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nتعلّق گيرد دون چيزى ، به حسب شروط و وسايط و اسباب خاصّ به آن چيز تعلّق گيرد .\r\nپس ، سعى بنده در تحصيل اسباب و شرايط و مقدّمات كارهاى نيكو و تدبيرات مستقيمه در هر باب ، منافى تدبير الهى و ارادت و مشيّت و قضاى الهى نباشد . پس ، بايد كه در آن امر بجدّ نيز باشد ، مانند كسى كه به توسّط او كارى كه مخدوم و محبوب او خواهد بشود ، بلكه توكّل آن است كه هرچند اسباب و وسايل در هر كار موجود باشد ، اعتماد او در منافع و مصالح خود بر خداى باشد نه بر آن آلات و وسايط . و اگر در بيابانى گرفتار شود كه دست او به هيچ سببى و وسيلتى نرسد ، در نجات خود از لطايف خفيّهء ربّانى نااميد نباشد ، بلكه چنان اعتقاد كند كه اگر خير من در حيات و نجات است ، از راهى كه ادراك من به آن نرسد خداى عز و جلّ مرا نجات خواهد داد و اگر خير من در هلاك است ، مرا هلاك خواهد ساخت و بر آن حال مطمئن باشد و به آنچه واقع شود راضى باشد ، نه آنكه دست از تدبير بردارد ؛ چنان كه بعضى جاهلان متصوّفه گويند توكّل آن است كه بىزاد و توشه ، بىرفيق و قافله به بيابان درآيد ؛ و از گروهى نقل كنند كه به اين طريق سفر حجّ مىرفته‌اند . اين سخنان جاهلان و نادانان است كه از معرفت حقيقتها بيخبرند و رضا آن است كه بنده به كردهء خدا خشنود باشد و آن ثمرهء محبّت است و مقتضى عدم انكار است ، چه به ظاهر و چه به باطن و چه در دل و ضمير و چه در قول و چه در فعل .\r\nو اهل ظاهر را مطلوب آن باشد كه خداى از ايشان خشنود باشد تا در عوض ثواب دهد و ايشان را به نعيم دايم و درجات بهشت برساند ، و از عذاب و نكال الهى ايمن باشند و اهل عرفان و حقيقت طالب آن باشند كه به مرتبهء رضا رسند و از خداى تعالى خشنود باشند و آنچنان باشد كه ايشان را هيچ حالى از حالهاى مختلف ، مانند مرگ و زندگانى و صحّت و بيمارى و درويشى و توانگرى و رنج و راحت و سعادت و شقاوت مكروه و منكر ، نباشد و همهء حالات مختلف نزد او يكسان شده باشد و به آن خشنود باشد كه خدا خواهد و هيچ حالى را بر حالى ترجيح ندهد .\r\nو از بزرگى نقل كرده‌اند كه در هفتاد سال عمر هرگز شده‌اى را نگفت كاش نمىشد ، و نشده‌اى را نگفت كاش مىشد . و از بزرگى پرسيدند كه ، « از رضا در خود اثرى\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nيافته‌اى ؟ » گفت : « از مرتبهء رضا بويى به من رسيده است و مع ذلك اگر از ذات من بر دوزخ پلى سازند و خلايق اوّلين و آخرين را بر آن پل گذرانند و به بهشت رسانند و مرا تنها در دوزخ كنند ، ابدا در دل من نيايد كه چرا بهرهء من تنها همين است بر خلاف ديگران . »\r\nو هركس كه تساوى احوال مختلف در طبع او راسخ گردد ، مراد او به حقيقت آن باشد كه واقع شود و او را بخصوص مرادى نباشد . و از اينجا گفته‌اند كه ، هركس كه او را آنچه آيد بايد [ و 
  ] « 1 » آنچه بايد آيد . و در بعضى احاديث سابقه اشارتى به اين شده و مادام كه كسى را اعتراضى بر امرى از امور واقعه باشد يا ممكن باشد كه در خاطر او درآيد از اين مرتبه بىبهره باشد و صاحب مرتبهء رضا هميشه در آسايش باشد ، چه او را بايست و نبايست نباشد ، بلكه همه چيز نسبت به او بايست باشد و اين مرتبهء رضوان باشد و دربان بهشت را رضوان خوانده‌اند و گفته‌اند : « الرّضا بالقضاء باب اللّه الاعظم . » « 2 » يعنى :\r\n« رضاى به قضا باب خداست باب اعظم . » و مؤمن در اين مرتبه به هرچه نگاه كند به نور رحمت الهى نگرد كه ، « المؤمن ينظر بنور اللّه . » « 3 » يعنى : « مؤمن نظر مىكند به نور خداى . » پس ، چنان كه خداى عز و جلّ به هيچ‌چيز از آنچه آفريده به نظر انكار ناظر نيست ، او نيز چنان باشد .\r\nنقل است كه ، يكى از انبياى كرام - على نبيّنا و عليه السّلام در مناجات خويش گفت : « الهى ! راه نماى مرا به عملى كه سبب خشنودى تو باشد . » خطاب آمد كه ، خشنودى من از تو موقوف است بر خشنودى تو از من . چون تو از قضاى من راضى باشى ، من هم از تو راضى باشم . دلى كه به نور الهى روشن شد ، از تقديرات خدا روى نپيچد و با مقتضيات قضا الفت گيرد ؛ و هرچه از اقتضاى تقدير تصوير شود ، به خوشدلى درپذيرد .\r\n خرسند به فرمان قضا باش كه اين تيغ * غير از سر تسليم سپر هيچ ندارد \r\n* * *\r\n\r\n\r\n","description":"","footnote":"\r\n( 1 ) . اضافه از چ است .\r\n( 2 ) . اخلاق محسنى ، ص 15 .\r\n( 3 ) . عيون اخبار الرضا ( ع ) ، ج 2 ، ص 61 .\r\n","page_name":" 301 ","page_number":301},
  {"content":"\r\n\r\n مكش رو درهم از حكم قضا ورمىكشى درهم * چه پروا آتش از چين جبين بوريا دارد \r\n* * *\r\n دهند اگر به تو در بسته خلد چندان نيست * كه گوشه‌اى به تو از عالم رضا بخشند \r\nو بر پادشاه لازم است كه از حليهء رضا بىبهره نباشد و بناى كار خود بر توكّل گذارد و اعتماد او بر عون و عنايت ربّانى باشد ، نه بر شوكت و سپاه و دولت و جاه .\r\n\r\nحكايت\r\nآورده‌اند كه وقتى امير عادل امير سبكتكين « 1 » در نيشابور از يكى از علماى دين شنيد كه حضرت رسول صلّى اللّه عليه و إله فرموده كه ، « مرا از حضرت عزّت فرمان بر آن است كه ، با دنيا آرام مگير كه تو را براى آن نيافريده‌ام و بر نماز شب مواظبت نماى كه نصرت مؤمنان در آن است و از مخلوقات هيچ طمع مدار كه به دست ايشان هيچ نيست و بر من توكّل كن كه بازگشت به من است . »\r\nچون امير عادل اين مضمون را استماع نمود ، آن را به سمع قبول اصغا « 2 » فرمود و بناى كارهاى خود بر آن نهاد و همواره نصرت در نماز شب طلبيدى و بناى كار خود بر آن نهادى . و چون سلطان محمود بزرگ شد ، و آثار نجابت و سعادت در او ظاهر بود ، او را نزديك آن عالم فرستاد و سلطان نيز اين حديث از وى استماع نمود و مضمون آن را متلقّى « 3 » شد تا روزى كه اراده داشت كه روز ديگر با خان تركستان مصاف نمايد در بلخ ، نيم شب برخاست و آب گرم طلبيد . نيافت . به آب سرد غسل كرد ، و آن شب برف\r\n\r\n\r\n","description":"","footnote":"\r\n( 1 ) . پس از درگذشت آلپ‌تكين ، در غياب سبكتكين ، مهتر تركان را كه « پيرى » نام داشت به رياست برداشتند و چون هميشه سر در شراب داشت ، همگان اتفاق كرده سبكتكين را به فرماندهى برداشتند . امير سبكتكين به ويژه در نواحى هندوستان دايرهء متصرفات خود را گسترش داد و در روزگار او حكمرانى خراسان به دست پسرش ، محمود افتاد . سبكتكين در سال 378 ق . در نزديكى غزنين درگذشت . معجم الانساب ، صص 32 تا 44 .\r\n( 2 ) . گوش دادن .\r\n( 3 ) . از مادّهء « تلقّى » به معنى « آموختن » است .\r\n","page_name":" 302 ","page_number":302},
  {"content":"\r\n\r\nمىباريد . غسل كرد و تا روز به نماز مشغول بود . او را گفتند : « فردا كارزار مىبايد كرد .\r\nامشب خود را آسوده‌دار و استراحت كن . » فرمود كه ، « امشب مرا كار مىبايد كرد و فردا كار خداى راست و به دست من هيچ نيست . » و بر سجاده بود تا وقتى كه روز شد . فرض صبح بگزارد و رو سوى آسمان كرد و گفت : « الهى ! از ما دو فريق هركدام كه بندگان تو را بهتر خواهد بود او را نصرت ده . » [ 77 آ 
  ] و چون از مناجات فارغ شد ، بر مركب اقبال سوار شد و او را فتحى عظيم و نصرتى شگرف حاصل شد .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n\r\nفصل پنجم : در فضيلت حسن‌خلق\r\nخداى عز و جلّ در قرآن مجيد فرموده :  خُذِ الْعَفْوَ وَ أْمُرْ بِالْعُرْفِ وَ أَعْرِضْ عَنِ الْجاهِلِينَ  « 1 » يعنى : « فراگير عفو را و امر كن به نيكويى و اعراض كن از جاهلان . » و در بعضى اخبار آمده كه از حضرت رسول صلّى اللّه عليه و إله از تفسير اين آيه سؤال كردند . حضرت فرمود : « هو ان تصل من قطعك و تعطى من حرمك و تعفو عمن ظلمك . » « 2 » يعنى : « هر كه به بيرحمى از تو بريده شود و به نامهربانى رشتهء محبّت تو گسسته گرداند ، تو از راه شفقت و لطف به دو پيوندى و هركه تو را از خير و عطاى خود محروم گرداند ، تو به آنچه مقدور باشد به او عطا كنى و هركه به تو جفا كند ، او را ببخشايى . » و خداى عز و جلّ در قرآن مجيد فرموده كه ،  ادْفَعْ بِالَّتِي هِيَ أَحْسَنُ السَّيِّئَةَ   فَإِذَا الَّذِي بَيْنَكَ وَ بَيْنَهُ عَداوَةٌ كَأَنَّهُ وَلِيٌّ حَمِيمٌ   وَ ما يُلَقَّاها إِلَّا الَّذِينَ صَبَرُوا وَ ما يُلَقَّاها إِلَّا ذُو حَظٍّ عَظِيمٍ  « 3 » يعنى : « دفع كن بدى را به آن چيزى كه در واقع نيكوتر است . » يعنى ، غضب را به حلم تسكين ده ، و گناه را به عفو ، و لغو را به تغافل ، يا دفع نماى به سخن حقّ كلام باطل را . و تواند بود كه مراد به وجه احسن آن باشد كه اگر كسى با تو بدى كند ، عفو كن و احسان كن ؛ چه وجه احسن آن است كه عفو كنى و احسن از آن ، آن است كه بعد از عفو به او احسان نمايى . « فاذا الّذى [ بينك و بينه . . 
  ] » يعنى : « پس آنگاه ، آن كسى كه ميان تو و ميان او دشمنى است چنان شود كه گويا دوست خويش مهربان است . « 4 » و اين خصلت كه در برابر بدى نيكويى كردن است داده نمىشود ، الّا به آن كسان كه صبر كرده‌اند و از جملهء صبركنندگانند و داده نمىشود ، الّا به صاحب بهرهء بزرگ از عقل و كمال يا از مراتب ثواب و درجات اخروى . »\r\nو از حضرت رسول صلّى اللّه عليه و إله منقول است كه ، « گذاشته نمىشود در ميزان كسى در روز قيامت بهتر از حسن‌خلق . » و از آن حضرت منقول است كه فرموده كه ، « اوّل آنچه گذاشته مىشود در ميزان حسن‌خلق است و سخاوت و چون حقّ - جلّ و علا - ايمان را\r\n\r\n\r\n","description":"","footnote":"\r\n( 1 ) . اعراف : 199 .\r\n( 2 ) . تنبيه الخواطر : ج 1 ، ص 89 .\r\n( 3 ) . فصلت : 34 و 35 .\r\n( 4 ) . ترجمهء اين قسمت در اخلاق محتشمى ، ص 248 چنين آمده است : « . . . تا آن‌كس كه دشمن تو باشد مانند دوستى شود خويشاوند » .\r\n","page_name":" 304 ","page_number":304},
  {"content":"\r\n\r\nبيافريد ، ايمان گفت : خ الهى مرا قوى گردان خ . حقّ - جلّ و علا - ايمان را به حسن‌خلق و سخا قوى گردانيد ؛ و چون كفر را بيافريد ، كفر گفت : خ الهى ! مرا قوى گردان خ . حقّ جلّ و علا - كفر را به بخل و بدخلقى قوى گردانيد . »\r\nو از آن حضرت منقول است كه ، « كرم آدمى دين اوست و مروّت او عقل اوست و شرف او حسن‌خلق اوست . »\r\nو از حضرت امام محمّد باقر عليه السّلام منقول است كه فرموده كه ، « كاملترين شما در ايمان كسى است كه خلق او نيكوتر باشد . » و از حضرت صادق عليه السّلام منقول است كه فرموده كه ، « چهار چيز است كه هركه اين چهار چيز در او باشد ، كامل است ايمان او . اگر از فرق سر او تا قدم گناه باشد نقصانى نمىرساند . » فرمود كه ، « آن صدق است و اداى امانت و حيا و حسن‌خلق . »\r\nو از حضرت رسول صلّى اللّه عليه و إله منقول است كه ، « صاحب خلق نيكو را مثل اجر صايم قائم است . » نقل است كه ، حضرت رسول صلّى اللّه عليه و إله روزى نشسته بود در مسجد ، در آن اثنا كنيزى از بعضى انصار آمد و كنار جامهء آن حضرت را گرفت . حضرت جهت آن كنيز برخاست .\r\nآن كنيز حرفى نگفت و [ 77 ب 
  ] حضرت نيز حرفى نگفت تا آنكه سه نوبت اين امر واقع شد . و چون در نوبت چهارم حضرت رسول صلّى اللّه عليه و إله از جهت آن كنيز برخاست ، و او در پشت سر آن حضرت بود ، از جامهء حضرت رشته‌اى برداشت و بازگشت . مردم او را سرزنش كردند و گفتند : « حبس كردى حضرت رسول صلّى اللّه عليه و إله را سه نوبت كه نه حرفى گفتى به حضرت و نه حضرت حرفى گفت به تو . پس ، چه بود كار تو به آن حضرت ؟ » گفت : « ما را بيمارى بود . جماعت ما مرا فرستادند كه از جامهء حضرت رشته‌اى برم جهت استشفا .\r\nچون من ارادهء گرفتن آن كردم ، مرا ديد و از جا برخاست . شرم كردم كه از جامهء حضرت چيزى بردارم و حضرت مىديده باشد و خوشم نمىآمد كه در اين باب از حضرت سؤال كنم و طلب رخصت نمايم . »\r\nدر اخبار آمده كه فرزند لقمان حكيم از پدر سؤال كرد كه ، « اگر بنده را در يك نعمت مخيّر گردانند ، كدام نعمت اولى باشد كه اختيار كند ؟ » گفت : « نعمت دين . » گفت : « اگر دو باشد ؟ » گفت : « دين و مال حلال تا دين خود را بدان از آفت طمع نگاه دارد . » گفت :\r\n\r\n","description":"","footnote":"","page_name":" 305 ","page_number":305},
  {"content":"\r\n\r\n« اگر سه بود ؟ » گفت : « دين و مال حلال و سخاوت تا بدان اساس سعادت مستحكم گرداند . » گفت : « اگر چهار بود ؟ » گفت : « دين و مال حلال و سخاوت و حيا تا به سبب آن مال خود را در ربا و مخالف حقّ صرف نكند . » گفت : « اگر پنج باشد ؟ » گفت : « دين و مال حلال و سخاوت و حيا و خلق نيك . » گفت : « اگر شش باشد ؟ » گفت : « اى فرزند ! هركه را اين پنج چيز دادند ، او از دوستان و برگزيدگان حقّ است . »\r\nو ببايد دانست كه در متعارف از حسن‌خلق شكفته‌رويى و نيكوگويى و موافقت و مدارا و حلم و امثال اين امور فهميده مىشود . و در بسيارى از احاديث حسن‌خلق به اين معنى مستعمل شده و حسن‌خلق را معنى ديگر هست . تحقيق آن ، آن است كه حقيقت آدمى از دو معنى مختلف تأليف يافته : يكى ، بدن جسمانى ؛ ديگر ، نفس ناطقهء روحانى كه از عالم ارواح و مجرّدات است و فى الحقيقه آدمى اين جزء است . و بدن از جهت آدمى به منزلت آلتى است كه به آن تحصيل كمال و سعادت خود تواند كرد و هريك از بدن و روح را حسنى و جمالى باشد و قبحى و زشتى باشد ، و حسن صورت بدنى كامل نشود مگر به تناسب اعضاى ظاهره . و حسن تأليف اجزاى بدنى و لطافت اندام و توافق الوان و حسن سيرت روحانى نيز كامل نشود الّا به اعتدال و توافق قوّتها و حصول ملكات فاضله ، چون علم و حكمت و سخاوت و شجاعت و عفّت و عدالت و امثال آن . و حسن خلق عبارت است از حصول اخلاق مذكوره ، و خلق هيئتى است راسخ در نفس كه مقتضى سهولت افعال شود ؛ مثلا اگر كسى به تكليف خود را بر آن دارد كه بخششها كند و بذل اموال نمايد ، مادام كه اين صفت در نفس راسخ نباشد چنان كه بر او جود و بخشش آسان باشد ، خلق سخاوت حاصل نشده باشد . و بيان اين سخن ، آن است كه در آدمى چند قوّت مخلوق گشته :\r\nيكى ، قوّت ادراك و دانش و آن را قوت ناطقه و نفس ملكى خوانند و نفس به آن اشيا را دريابد و حقيقت چيزها بداند . ديگر ، قوّت شهوانى كه آن را نفس بهيمى خوانند و نفس به آن قوّت ، طلب چيزهاى موافق طبع نمايد ؛ مانند اكل و شرب و جماع و امثال آن از مشتهيات حسّى و لذّتهاى بدنى . ديگر ، غضب كه آن را نفس سبعى گويند و نفس به آن دفع موذى و مخالف طبع كند ، و آن مبدأ غضب و دليرى و اقدام بر هولها و ارتكاب\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nمخاطرها « 1 » و شوق تسلّط و غلبه و بلندى و مزيد جاه و اعتبار بود . « 2 » و هريك از اين قوّتها را افراطى بود ؛ يعنى ، زيادتى از اندازه‌اى كه مقتضاى عقل و شرع است . و تفريطى بود ؛ يعنى ، كمتر بودن از آنچه عقل و شرع تقاضاى آن مىكند . [ 78 آ 
  ] و ردائتى باشد ؛ يعنى ، بدى . و آن‌چنان باشد كه آن قوّت بر نحو بد استعمال شود . مثلا افراط قوّت شهوانى در اكل آن است كه زياده و بيشتر از آن حدّى كه عقل و شرع تحديد كرده استعمال شود ، و تفريط آنكه غذايى متوسّط كه حافظ صحّت مزاج و استقامت قوا باشد استعمال ننمايد ، و ردايت آنكه استعمال غذاهاى غير معقول و غير مشروع نمايد ، چون استعمال خباثت و نجاسات و محرّمات و امثال آن . و هريك از اين قوّتها را اعتدالى بود و آن خلوص آن قوّت بود از مرتبهء افراط و تفريط و ردايت ، و آن مرتبهء توسّط و اقتصاد باشد و آن به آن حاصل شود كه استعمال آن قوّت بر وجهى باشد كه منافى آداب و قوانين عقلى و شرعى نبوده باشد .\r\n كناره گرد خطرهاى بيكران دارد * ميانه‌رو ز دو جانب نگاهبان دارد \r\n* * *\r\n گشته است در ميانه‌روى عمر ما تمام * ما از پل صراط همينجا گذشته‌ايم \r\nو همانا كه صراط مستقيم عبارت از اين مرتبهء توسط است كه بنده را بر سبيل استقامت مىكشاند به بهشت حقيقى . و استعمال قوت را بر منهج اعتدال و توسّط فضيلت خوانند و اجناس فضايل چهار است :\r\nاوّل ، حكمت ؛ و آن از اعتدال قوت لطفى حاصل شود . دوّم ، عفّت ؛ و آن از اعتدال قوّت شهوانى حاصل شود . سوم ، شجاعت ؛ و آن از اعتدال قوّت غضبى حاصل شود .\r\nچهارم ، عدالت ؛ و آن از موافقت و مناسبت و مسالمت قوا با يكديگر حاصل شود . و\r\n\r\n\r\n","description":"","footnote":"\r\n( 1 ) . « مخاطر » جمع است و مفرد آن كاربرد ندارد و مترادف « خطر » است . به كار بردن جمع عربى با علايم جمع فارسى در آن دوره معمول بوده است . چون در رسم الخطّ متداول در عصر نويسنده ، هاء غير ملفوظ نوشته نمىشده مىتواند مخاطره‌ها نيز خوانده شود .\r\n( 2 ) . اين تقسيم‌بندى برگرفته از اخلاق ناصرى است . نك : ص 108 .\r\n","page_name":" 307 ","page_number":307},
  {"content":"\r\n\r\nحكمت معرفت و اطّلاع موجودات بود ، چنان كه هست و اين بر دو قسم بود :\r\nيكى ، معرفت حقيقت چيزها كه در وجود آن قدرت و اختيار ما را دخلى نباشد ، چون معرفت مبدأ و معاد و عقول و نفوس و افلاك و عناصر و امثال آن و اين را حكمت نظرى گويند ؛ و ديگر ، معرفت چيزى چند كه در وجود آن قدرت و اختيار ما را دخلى باشد ، چون معرفت اعمال و اخلاق و تدبير منزل و تدبير سلوك با اهل بلد و تدبير سياست و نظم و نسق بلد و اين را حكمت عملى گويند .\r\nو عفّت آن بود كه شهوت مطيع عقل باشد ، چنان كه تصرّفات او تابع فرمان عقل و اقتضاى شرع بود و اثر آزادى در او ظاهر شود و از بندگى هواى نفس و خادمى لذّات بدنى فارغ باشد .\r\nو شجاعت آن است كه نفس غضبى قوت ناطقه را متابعت و انقياد نمايد تا در امور هولناك اضطراب نكند و سررشتهء تدبير از دست ندهد و اقدام و آرام او برحسب رأى و فكر و حكم عقل باشد تا كارى كه كند جميل باشد و صبرى كه نمايد محمود بود .\r\nو عدالت آن است كه اين قوّتها همه با يكديگر اتّفاق كنند و قوّت تمييز را فرمان برند تا اختلاف ميلها و هواهاى نفسانى و كشاكش داعيه‌ها او را در ورطهء حيرت نيفكند و اثر انصاف و انتصاف در او هويدا باشد . و اتّفاق حكماى متقدم و متأخّر بر اين است كه اصول و اجناس فضايل اين چهار است و هيچ‌كس مستحقّ مدح و مستعدّ مباهات و فخر نباشد ، الّا به يكى از اين فضايل و كسانى كه مفاخرت به پدران كنند ، به آن راجع شود كه پدران ايشان به بعضى از اين اخلاق يا به همگى اتّصاف داشته‌اند . و هريك از اجناس مذكورهء فضايل [ 78 ب 
  ] را اقسام و انواع هست و انواع حكمت هفت است :\r\nاوّل ، ذكاء ؛ دوم ، سرعت فهم ؛ سوم ، صفاى ذهن ؛ چهارم ، سهولت تعلّم ؛ پنجم ، حسن تعقّل ؛ ششم ، تحفّظ ؛ هفتم ، تذكّر . و تفسير اين انواع و تمييز ميان هريك در كتابهاى حكمت عملى مبيّن شده .\r\nو انواع حسن عفّت دوازده است : اوّل ، حيا ؛ دوم ، رفق ؛ سوم ، حسن هدى ؛ چهارم ، مسالمت ؛ پنجم ، دعت ؛ ششم ، صبر ؛ هفتم ، قناعت ؛ هشتم ، وقار ؛ نهم ، ورع ؛ دهم ، انتظام ؛ يازدهم ، حريت ؛ دوازدهم ، سخا .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nو حيا بازايستادن نفس بود از ارتكاب فعل قبيح در حال استشعار « 1 » و اطلاع جهت احتراز از استحقاق مذمّت . و امّا رفق ، انقياد نفس بود امورى را كه حادث شود از راه تبرّع « 2 » [ و آن را دماثت نيز خوانند 
  ] « 3 » و امّا حسن‌هدى ، آن بود كه نفس را در تكميل خود به حيله‌هاى « 4 » ستوده رغبتى صادق حاصل شود . و امّا مسالمت ، عمل نفس است به جميل در حين تنازع آراى مختلفه از سر قدرت بىاضطراب .\r\nو امّا دعت ، آن بود كه نفس ساكن باشد در وقت حركت شهوت و مالك عنان خويش بود . و امّا صبر ، آن بود كه نفس مقاومت كند با هوى تا مطاوعت لذّات قبيحه از او صادر نشود . و امّا قناعت ، آن بود كه نفس آسان فراگيرد امور خوردن و پوشيدن و غير آن را و رضا دهد به آنچه قدر كفايت باشد از هر جنس كه باشد و تعدّى از آن به زيادتيها ننمايد .\r\nو امّا وقار ، آن بود كه در وقت توجّه به مطالب با آرام باشد و به سبب شتابزدگى از حدّ تجاوز ننمايد ، به شرط آنكه به سبب تأنّى مطلب فوت نشود . و امّا ورع ، آن بود كه نفس ملازمت نمايد بر اعمال نيكو و فتور و قصور به آن راه ندهد . و امّا انتظام ، آن بود كه نفس را اندازه و قدر چيزها قرار دادن و ترتيب امور مراعات كردن بر وجه صواب و حكمت و قانون مصلحت ملكه شده باشد .\r\nو امّا حريت ، آن بود كه نفس متمكّن باشد از كسب كردن مال از وجوه نيكو « 5 » كه به حسب عقل و شرع مستحسن باشد و صرف نمودن آن در مصارف نيكو و امتناع از كسب كردن از مكاسب بد . و امّا سخا ، آن بود كه بذل كردن اموال و آنچه حاصل باشد بر او آسان باشد تا چنان كه بايد و چندانكه شايد در مصرف استحقاق بر وجه مصلحت عقلى و شرعى برساند و سخا جنسى است و آن را انواع و اقسام بسيار هست و ذكر قدرى از آن در كتب حكمت عملى شده . « 6 »\r\n\r\n\r\n","description":"","footnote":"\r\n( 1 ) . ترس به دل نهفتن ، به خود بازآمدن .\r\n( 2 ) . نيكويى كردن براى رضاى خدا ، بدون توقّع پاداش كارى نيك كردن .\r\n( 3 ) . از اخلاق ناصرى ، ص 114 افزوده شد .\r\n( 4 ) . همان ، « حيلتهاى » .\r\n( 5 ) . همان ، « وجوه مكاسب جميله » .\r\n( 6 ) . براى اطّلاع از انواع فضايل مربوط به سخا ، ر ك : همان ، ص 115 .\r\n","page_name":" 309 ","page_number":309},
  {"content":"\r\n\r\nو امّا انواع جنس شجاعت يازده است : اوّل ، بزرگى نفس ؛ دوم ، نجدت ؛ سوم ، بلند همّتى ؛ چهارم ، ثبات ؛ پنجم ، حلم ؛ ششم ، سكون ؛ هفتم ، شهامت ؛ هشتم ، تحمّل ؛ نهم ، تواضع ؛ دهم ، حميّت ؛ يازدهم ، رقّت .\r\nامّا بزرگى نفس ، آن بود كه نفس به كرامت و خوارى مبالاتى نداشته باشد و به توانگرى و درويشى « 1 » التفاتى ننمايد ، بلكه بركشيدن و تحمّل نمودن امور ملايم و غير ملايم قادر باشد و به سبب تقلّبات احوال تبدّل و انتقال و تأثّر و انفعال به حال خود راه ندهد .\r\nو امّا نجدت ، آن بود كه نفس واثق باشد به ثبات خويش تا در وقت خوف جزع به او راه نيابد و در حين استشعار نزول بلاها و حوادث حركات نامنتظم از او سرنزند .\r\nو امّا علوّ همّت ، آن بود كه نفس را در طلب جميل مكاره و منافع اين جهانى منظور نظر نباشد و به وجدان و فقدان آن غمگين و شادان نشود ، به حدّى كه از مرگ نيز باك ندارد و از اينجاست آنچه حضرت امير المؤمنين - صلوات اللّه عليه - [ 79 آ 
  ] فرموده ، كه ، « و اللّه لابن ابى طالب آنس بالموت من الطّفل بثدى امّه . » « 2 » يعنى : « و اللّه كه پسر ابى طالب انسدارتر است به مرگ از طفل به پستان مادرش » .\r\n آن مرد نيم كز عدمم بيم آيد * كان نيمه مرا خوشتر از اين نيم آيد\r\nجانيست مرا به عاريت داده خداى * تسليم كنم چو وقت تسليم آيد « 3 » \r\nو امّا ثبات ، آن بود كه نفس را قوّت مقاومت آلام و شدايد مستقرّ شده باشد تا از عارض شدن آنها شكسته نگردد و زياده تأثرى در او حادث نگردد .\r\nو امّا حلم ، آن بود كه نفس را آرامى حاصل باشد كه غضب به آسانى تحريك او نتواند كرد و اگر مكروهى به او رسد يا سفاهت سفيهى بيند ، در شغب « 4 » و جدال درنيايد .\r\n\r\n\r\n","description":"","footnote":"\r\n( 1 ) . همان ، « به يسار و عدمش » .\r\n( 2 ) . نهج البلاغه چاپ صبحى صالح ، خطبهء 5 .\r\n( 3 ) . حديث و شعو در اخلاق ناصرى نيست و نويسنده خود آنها را افزوده است .\r\n( 4 ) . فتنه‌انگيزى ، آشوب .\r\n","page_name":" 310 ","page_number":310},
  {"content":"\r\n\r\nو امّا سكون ، آن بود كه در خصومات و حروبى كه جهت حفظ دين و احترام شريعت و تقويت ملّت لازم شود خفّت و سبكى ننمايد [ و اين را عدم طيش نيز گويند 
  ] . « 1 »\r\nو امّا شهامت ، آن بود كه نفس حريص باشد بر اكتساب و اقتناى امور عظام جهت توقّع ذكر جميل .\r\nو امّا تحمّل ، آن بود كه نفس آلات بدنى را فرسوده گرداند در استعمال جهت اكتساب فضايل و معالى امور .\r\nو امّا تواضع ، آن بود كه خود را مزيّتى نشمرد بر كسانى كه در جاه از او نازلتر باشند .\r\nو امّا حميّت ، آن بود كه در محافظت ملّت از چيزهايى كه محافظت آن لازم باشد تهاون و تقصير جايز نداند .\r\nو امّا رقّت ، آن بود كه نفس از مشاهدهء تألم ابناى جنس متأثّر شود بىاضطرابى كه در افعال او حادث گردد .\r\nو امّا انواع جنس عدالت دوازده است : اوّل ، صداقت ؛ دوم ، الفت ؛ سوم ، وفا ؛ چهارم ، شفقت ؛ پنجم ، صلت رحم ؛ ششم ، مكافات ؛ هفتم ، حسن شركت ؛ هشتم ، حسن قضا ؛ نهم ، تودّد ؛ دهم ، تسليم ؛ يازدهم ، توكّل ؛ دوازدهم ، عبادت .\r\nامّا صداقت ، محبّتى صادق بود كه باعث شود بر اهتمام به جملگى اسباب و حاجات صديق « 2 » و رسانيدن آنچه ممكن باشد در اين باب به او . و امّا الفت ، آن است كه رايها و اعتقادات گروهى در معاونت يكديگر در تدبير معيشت متّفق شود . و امّا وفا ، آن بود كه از التزام طريق مواسات و معاونت تجاوز ننمايد و بعضى تفسير به انجاز وعده‌ها و رعايت حقوق نموده‌اند . و امّا شفقت ، آن بود كه از حالى ناملايم كه به كسى رساند « 3 » مستشعر باشد و هميشه همّت بر ازالهء آن مقصور دارد . و امّا صلت رحم ، آن بود كه خيرات و كرامات از خويشان و پيوستگان دريغ ندارد .\r\nو امّا مكافات ، آن بود كه نيكويى كه از كسى به او رسد ، مثل آن يا بهتر از آن در مقابل به‌جا آورد و اگر ضررى از كسى به او رسد ، به كمتر از آن اكتفا كند . و امّا حسن شركت ،\r\n\r\n\r\n","description":"","footnote":"\r\n( 1 ) . از اخلاق ناصرى ، ص 113 افزوده شد .\r\n( 2 ) . همان ، ص 115 و 116 : « اسباب فراغت صديق » .\r\n( 3 ) . همان ، ص 116 : « رسد » .\r\n","page_name":" 311 ","page_number":311},
  {"content":"\r\n\r\nآن بود كه دادن و ستدن و انواع معاملات با شريكان بر نحوى كند كه از حدّ اعتدال تجاوز نكند و موافق طبايع ديگران افتد . و امّا حسن‌قضا ، آن بود كه چون حقوق ديگران بر وجه مجازات به‌جا آورد ، از منّت و مذمّت و ندامت خالى باشد .\r\nو امّا تودّد ، طلب دوستى احبّا و اهل فضل است به خوشرويى و خوشگويى و وجوه اكرام و انعام . و امّا تسليم ، آن بود كه به فعلى كه به بارى تعالى يا مقرّبان درگاه احديّت تعلّق داشته باشد رضا دهد و به خوش‌منشى و تازه‌رويى آن را تلقّى نمايد ، هرچند موافق طبع او نبود ، و تسليم را معنى ديگر هست از اين مقام بلندتر و [ 79 ب 
  ] تبيين آن مناسب وضع اين كتاب نيست . و امّا توكّل ، آن بود كه در كارهايى كه حوالهء آن با قدرت و كفايت بشرى نبود و رأى و رويّت خلق را در آن مجال تأثّر و تصرّفى نباشد ، زياده و نقصان و تعجيل و تأخير نطلبد و به خلاف آنچه باشد ميل نكند .\r\nو امّا عبادت ، آن بود كه تعظيم و تمجيد خالق خويش و مقرّبان حضرت او چون فرشتگان و پيغمبران و امامان و صالحان و مجتهدان و طاعت و متابعت ايشان و انقياد احكام صاحب شريعت ملكه كند ، و تقوا را شعار و دثار « 1 » خود سازد .\r\nاين است انواع فضايل ، و هر نوع از فضيلت را دو نوع رذيلت كه از افراط و تفريط حاصل مىشود در برابر است و تفضيل اخلاق و بيان حقايق فضايل و رذايل آن متعلّق است به فنّ حكمت عملى و استقصاء و استيفاى كلام در آن مناسب اختصار اين كتاب نيست ، لهذا اقتصار بر تفصيل بعضى كه به آن اهتمام زياده بود نموده بعضى در مباحث سابقه گذشت و بعضى بعد از اين خواهد آمد ، و من اللّه الإعانة فى كلّ باب . « 2 »\r\nو چون در اين مقام اشارتى اجماليه به ذكر فضايل شد و بسيار چيزها هست كه به فضيلت شبيه است و در واقع فضيلت نيست و بر مردمانى كه در مطالب علمى قدم راسخ ندارند مشتبه مىشود ، اشارتى اجماليه به تفرقه مىشود .\r\nامّا اشتباه در فضيلت حكمت ، چنان بود كه بسيار كسان باشند كه مسايل علوم جمع و حفظ نمايند و نكات و دلايل كه به طريق تقليد و تلفيف « 3 » فراگرفته باشند و در اثناى\r\n\r\n\r\n","description":"","footnote":"\r\n( 1 ) . هم‌معنى « شعار » است .\r\n( 2 ) . اين مباحث از اخلاق ناصرى ، صص 108 تا 117 نقل شده است .\r\n( 3 ) . از جاى جاى فراهم آوردن چيزى را . در همان ، ص 122 « تلقّف » آمده است . ظاهرا شكل صحيح ضبط اين كلمه در متن بايد « تلقيف » باشد .\r\n","page_name":" 312 ","page_number":312},
  {"content":"\r\n\r\nمحاوره و مناظره و مدارسه بر وجهى ايراد كنند كه مستمعان تعجّب نمايند و جمعى كثير از طالبان علم و حكمت بر ايشان جمع آيند و بر وفور علم و دانش ايشان گواهى دهند ، و وثوق نفس و اطمينانى كه ثمرهء علم و حكمت بود در ضماير ايشان مفقود بوده باشد كه ايشان را در هيچ مسئله يقين و اطمينان حاصل نباشد ، و حاصل علوم و معارف ايشان به غير از تشكيك و حيرت و ايراد مغالطت و شبهت در لباس تحقيق و برهان و نقل اقوال و سخنان چيزى ديگر نباشد ، و با آنكه ايشان را رتبهء خوض در مطالب مشكلهء برهانيه نباشد يا اگر باشد مشقّتى كه در كثرت فكر و تأمّل بايد كشيد نكشند ، بىآنكه به حقّ مطلب رسيده باشند در مطالب عاليه دعواهاى بلند نمايند ، و مثل ايشان در تقرير علوم مثل بعضى حيوانات بود در محاكات افعال ايشان مانند قرده « 1 » و طوطى و مثل كودكان در تشبيه نمودن به بالغان . « 2 »\r\n گيرم كه مارچوبه كند تن به شكل مار * كو زهر بهر دشمن و كو مهره « 3 » بهر دوست \r\nو بعضى از ايشان باشند كه در هيچ مطلب اذعان حقّ صريح نكنند و در هر مطلب اظهار تصرّفى و فطنتى « 4 » كنند و به غلطهاى روشن جماعتى را كه رسوخى در دانش و تمييز نباشد در گمان اندازند ، و تلبيس باطل به لباس حقّ و تصوّر ظنّ به صورت يقين نمايند و آن را تحقيق نامند و آثار اين جماعت و امثال ايشان شبيه بود به آثار حكما و دانايان ، و اطّلاع بر اين تمييز اكثر مردم را حاصل نشود و تحصيل آن دشوار باشد . و همچنين اعمال عفيفان صادر شود از كسانى كه عفيف النّفس نباشند ، بلكه به جهت غرضها و داعيه‌هاى باطله مرتكب مشقّت آن اعمال شوند ، مانند جماعتى كه از شهوتها و\r\n\r\n\r\n","description":"","footnote":"\r\n( 1 ) . بوزينه .\r\n( 2 ) . به نقل از : همان ، ص 122 .\r\n( 3 ) . « مهرهء مار » اجساد متحجّر شدهء آمونيتهاست كه در زمينهاى آهكى دوران دوم زمين‌شناسى به صور و اقسام مختلف فراوان است . مهرهء مار داراى اقسام مختلف است : قسمى معدنى كه در معدن زبرجدّ به‌هم مىرسد ، و ديگر حيوانى كه در عقب سر بعضى افعيان يافت مىشود ، چون از گوشت جدا شود نرم است و بعد چون سنگ محكم و سفت مىشود . نك : معين ، فرهنگ فارسى ، ج 4 ، ذيل مهره .\r\n( 4 ) . زيركى ، دانايى .\r\n","page_name":" 313 ","page_number":313},
  {"content":"\r\n\r\nلذّتهاى دنياوى اعراض نمايند به جهت انتظار چيزى كه هم از آن جنس باشد ليكن بيشتر و بهتر باشد ، چون بسيارى از زهّاد و متصوّفان كه اظهار زهد را دام صيد خلق سازند تا به آن وسيله به اغراض فاسدهء دنيويه فايز شوند ، و بسيارى از متزهّدان و متصوّفان چنين بوده‌اند و هستند كه اظهار زهد و دورى [ 80 آ 
  ] از دنيا كنند و در آن لباس طالب دنيا باشند .\r\n گر به ظاهر زاهد از دنيا كند پهلو تهى * از فريب او مشو غافل كه ميدان مىكشد « 1 » \r\nو بسيارى از خلق به چنين شعبده‌ها مغرور شوند و گويند فلانى از اوليا و سالكان راه حقّ و واصلان است به محض آنكه آن مشعبد « 2 » ادايى چند كند و اظهار زهدى نمايد يا آهسته سخنى و كم‌گويى و اظهار انكسار و فروتنى را وسيلهء مكر خود سازد تا دعوى كرامات و مقامات كند ، يا خود ساكت باشد و گروهى كه ترويج كار او را مطلب ساخته باشند جهت او مراتب اثبات كنند ، و باشد كه جهل و نادانى و قلّت معرفت به احكام عقل و شرع باعث زيادتى رواج ايشان باشد .\r\n\r\nحكايت\r\nدر تاريخ وصّاف « 3 » مذكور است كه ، يكى از پادشاهان فارس را به متصوّفى اعتقادى ثابت بود . يكى از افاضل خواص او هميشه اعتراض مىكرد و مىگفت : « اين گروه از حليهء دانش و فضل عاريند و به شبكّهء زرق و تلبيس مستمسك . نه ايشان را علمى است\r\n\r\n\r\n","description":"","footnote":"\r\n( 1 ) . « ميدان كشيدن » كنايه از خود را جمع كردن و پس رفتن از براى جستن است ، همانگونه كه گوسفند هنگام سر زدن كند .\r\n( 2 ) . شعبده‌باز ، حقّه‌باز .\r\n( 3 ) . كتاب تجزية الامصار و تزجية الاعصار ، معروف به تاريخ وصّاف ، تأليف شهاب الدّين عبد اللّه بن عزّ الدين فضل اللّه شيرازى ، مشهور به شرف شيرازى و معروف به وصّاف يا وصّاف الحضره ، از مآخذ مهم و قابل اعتماد در تاريخ مغول ، خاصّه در حوادث عهد ايلخانان و تاريخ اتابكان فارس و لرستان ، است . نويسندهء اين كتاب ، وصّاف الحضره ، از كاتبان و عمّال ديوانى و از نزديكان خواجه رشيد الدّين فضل اللّه وزير بوده و تأليف خود را در سال 712 ق . در سلطانيّه به حضور سلطان الجايتو تقديم داشته است . به نقل از : زرين‌كوب ، تاريخ ايران بعد از اسلام ، فصل اوّل ( در باب مآخذ ) ، ص 49 .\r\n","page_name":" 314 ","page_number":314},
  {"content":"\r\n\r\nواضح و نه عملى صالح . عاقل خود را به دام ايشان نيندازد و از انواع خدعه‌هاى ايشان برحذر باشد . » و پادشاه چنان فريفتهء تلبيس آن عيّار نشده بود كه اين مقدّمات رفع آن تواند كرد . مجملا ، روزى پادشاه به زيارت آن متصوّف رفت . وقت نماز بود و امامت گروهى از مريدان خود مىكرد . پادشاه با خواصّ نيز متابعت نموده ، اقتدا به آن [ مرد 
  ] « 1 » نمودند . چون ملاحظه شد او را اصلا بر آداب و قواعد نماز اطّلاعى نبوده ، چنان كه گويا هرگز شرايط و مراسم نماز نشنيده . در خاطر آن فاضل گذشت كه غنيمت بود كه پادشاه حال مشاهده كرد و او را بطلان حال آن متصوّف معلوم شد و اگر من مدّتها زحمت مىكشيدم ، اين‌قدر توضيح ميسّر نشدى . و از عجايب آنكه اين معنى باعث زيادتى اعتقاد پادشاه به آن پير شد و اين نادانى را حمل بر كمال درويشى نموده ، بعد از انقضاى صحبت به خواصّ خود اظهار نمود كه ، « اين مرد چندان درويش بوده كه از غايت درويشى نماز نياموخته و اعتقاد را قويتر ساخت . »\r\nدر كتب تواريخ مذكور است كه سلطان محمود غزنوى را به اين گروه اعتقاد بسيار بود ، چنان كه هرجا مىشنيد كه درويشى گوشه‌گيرى « 2 » هست به زيارت او رفته ، كمال عطوفت و مهربانى ملحوظ مىداشت و خواجه حسن « 3 » كه وزير سلطان بود منكر اين طبقه بود و هميشه بنابر آنكه رأس فضايل و ثمرهء شمايل علم و دانش است و اين گروه از آن حليه عارىاند ، و از سخنان مشهور است كه زاهد بىعلم مسخرهء شيطان است ،\r\n\r\n\r\n","description":"","footnote":"\r\n( 1 ) . اضافه از مر است .\r\n( 2 ) . در اصل « گوشه‌گيرى » آمده ولى به نظر مىرسد بر روى « گيرى » خط كشيده شده باشد . بنابراين مىتواند « گوشه‌اى » نيز خوانده شود . اينجا برابر نسخهء چ ذكر شد . در مر « گوشه‌نشينى » ضبط شده است .\r\n( 3 ) . آخرين كس كه از خاندان ميكاليان در تاريخ معروف است همين ابو على حسن بن محمّد بن عباس ميكالى معروف به « حسنك » ، وزير مشهور محمود غزنوى ، است . نسب ميكاليان را به بهرام گور رسانده‌اند . مسكنشان نيشابور بوده است و به روزگار عباسيان در عراق و در زمان سامانيان تا اوايل سلاجقه در خراسان اقامت داشته‌اند . اين قوم به وفور جاه و ثروت و شرف علم و ادب و بسط احسان بر ارباب فضل و وجاهت در نزد پادشاهان امتياز داشتند . ابو جعفر ميكالى و ابو محمد ميكالى از دانشمندان و اديبان بزرگ و عبد اللّه بن محمد ميكال و پسرش ابو العباس اسماعيل از امراى اين خاندان هستند . ابو العباس اسماعيل همان است كه ابن دريد مأمور تربيت او شد و جمهرة اللغة را به نام وى تأليف كرد . براى اطلاع بيشتر ر ك : تعليقات سيد احمد اديب پيشاورى و سعيد نفيسى بر كتاب تاريخ بيهقى ، ج 2 ، صص 969 تا 996 .\r\n","page_name":" 315 ","page_number":315},
  {"content":"\r\n\r\nسلطان را از اين طريقه تحذير مىفرمود . در وقتى كه سلطان به محاربهء ابو على سيمجور « 1 » مىرفت در يكى از منازل مذكور شد كه ، « در اينجا پيرى هست كه او را زاهد آهوپوش گويند و از او حالات عجيبه و مقامات غريبه به ظهور مىرسد . » سلطان را رغبت به صحبت او شد و خواجه حسن ميكال « 2 » را كه منكر اين گروه بود با خود همراه برد . سلطان از روى نياز به صحبت او رسيده ، بغايت معتقد او گشت و خواست كه دربارهء او انعام و تفقدى به تقديم رساند . زاهد دست به هوا برده ، مشتى زر در كف سلطان نهاد و گفت :\r\n« كسى را كه از خزانهء غيب امثال اين وجوه دهند ، همانا كه او به امداد و اسعاد « 3 » مخلوق محتاج نخواهد بود . »\r\n زاهدى را كه چشم باشد باز * به زر و سيم پادشاه و وزير\r\nنتوان گفت عارفش ، هست او * بينوايى به دست سفله اسير \r\nسلطان به قصد اظهار رتبهء آن پير زر در كف حسن نهاد . حسن نيكو در آن زرها ملاحظه نمود ؛ ديد [ 80 ب 
  ] كه آنها به نام ابو على سيمجور مسكوك است . به سلطان گفت : « من منكر درويشان نيستم ، امّا كسى را كه در عالم غيب سكّه به اسم او زنند ، به حرب و مدافعهء او نشايد رفت . » سلطان در آنها ملاحظه نموده معترف شد . « 4 »\r\n\r\n\r\n","description":"","footnote":"\r\n( 1 ) . از خاندان سيمجورى خراسان كه پس از مرگ پدرش ابو الحسن در خراسان به جاى وى امارت يافت . هنگامى كه مصمّم شد با كمك فائق ، ديگر سردار سامانى ، به حكومت سامانيان خاتمه دهد ، امير نوح دوم سامانى از سبكتكين امير غزنه يارى طلبيد و محمود ، پسرش ، را به جاى ابو على حكومت خراسان داد . پس از چند جنگ ، ابو على و متّحدش از سبكتكين و محمود شكست خوردند . ابو على بخشوده و به خوارزم فرستاده شد ، اما امير گرگانج وى را دستگير و به بخارا فرستاد و در سال 386 ق . امير نوح او را نزد سبكتكين فرستاد . ابو على در سال 387 ق . در زندان غزنه درگذشت . ابن اثير ، ج 7 ، صص 116 ، 118 ، 160 ، 164 ، 168 ، 169 .\r\n( 2 ) . اصل : بدون نقطه و در مر « منكال » آمده است .\r\n( 3 ) . يارى دادن .\r\n( 4 ) . بنا به تحقيقات نفيسى ، ظاهرا رفتن محمود نزد پيرى از متصوّفهء زمان ، تحريفى از اين مطلب است كه سمعانى در كتاب الانساب دربارهء عارف مشهور زمان ابو الحسن على بن احمد خرقانى بسطامى ، ساكن خرقان بسطام ، متوفّى به سال 426 ق . ، آورده است . احتمال نزديك به يقين مىرود كه اين واقعه را كه پيداست در موقع رفتن محمود به رى و گذشتن او از حدود بسطام در سال 420 ق . روى داده است تحريف كرده و ملاقات او را با\r\n","page_name":" 316 ","page_number":316},
  {"content":"\r\n\r\nو بالجمله عفيف آن كسى بود كه باعث او بر اجتباى اين فضيلت تكميل نفس و امتثال فرمان الهى باشد ، بىشايبهء غرضى ديگر چون طلب منفعتى يا دفع مضرّتى . و بعد از حصول اين قصد تناول او مشتيهات را بر وجه و قانون عقل و شريعت باشد ، چنانچه آنچه مصلحت شرعى و عقلى تقاضا كند ، از آن به حدّ زياد و نقصان تجاوز ننمايد . و همچنين عمل اسخيا صادر شود از كسانى كه در حقيقت سخى نباشند ، مانند كسانى كه بذل مال كنند جهت تحصيل تمتّعات دنيوى و شهوات بدنى ، يا از روى ريا دهند ، يا به طمع زياده از آن بذل كنند ، يا بر كسانى ايثار كنند كه مستحقّ آن نباشند ، چون اهل شرّ و كسانى كه به مسخرگى و مضاحك موسوم باشند . و بعضى باشند كه بذل ايشان بر سبيل تبذير باشد ، به جهت قلّت معرفت به قدر مال ، و اين حال بيشتر كسانى باشد كه در تحصيل مال مشقّت و تعبى نكشيده باشند و حصول اموال ايشان را به آسانى صورت يافته باشد و از تعب كسب و صعوبت جمع بى خبر باشند ، چه مال را مدخل صعب بود و خرج آسان . و حكما تشبيه اين به آن كرده‌اند كه ، مردى سنگى گران بر كوه بلند تند برد و از آنجا فروگذارد ، چه كسب مال در دشوارى چون بردن سنگ گران است بر فراز كوه ، و خرج در آسانى چون فروگذاشتن آن سنگ است به سوى نشيب .\r\nو احتياج به مال ضرورى است در معاش و در ظهور فضايل ، چنان كه از صحيفهء سليمانى نقل شده كه ، حكمت با توانگرى بيدار است و با درويشى در خواب ؛ و اكتساب مال بسيار از وجوه حميده متعذّر است ، چه مكاسب جميله اندك است و سلوك طرق آن\r\n\r\n\r\n","description":"","footnote":"\r\nابو الحسن خرقانى در خرقان بسطام ملاقات زاهد آهوپوش ، و كيسه‌هاى دينارى را كه به ابو الحسن داده و او نپذيرفته است به داستان ردّ كردن زاهد آهوپوش تبديل كرده باشند .\r\nداستان ملاقات محمود با زاهد آهوپوش در آثار الوزراى سيف الدين عقيلى نقل شده ، منتهى در روضة الصفا پيشواى كرّاميان نيشابور را زاهد آهوپوش و از صوفيه معرفى كرده‌اند كه معلوم است كه اين تصرّف بعدها در اين داستان شده ، و اين داستان را كه نخست دشمنان كرّاميان ساخته‌اند بعدها هم بدخواهان صوفيه به ميل و سود خود تبديل كرده‌اند .\r\nخواند مير اين حكايت را در هر دو كتاب خود ، حبيب السير و دستور الوزراء ، نقل كرده است . امّا منبع ملا محمّد باقر سبزوارى در روايت اين داستان كتاب معروف نگارستان است نوشتهء قاضى احمد بن محمد غفارى كه با اندكى تغيير بازگو شده است . ر ك : تعليقات سعيد نفيسى بر تاريخ بيهقى ، ج 2 ، صص 993 تا 1001 .\r\n","page_name":" 317 ","page_number":317},
  {"content":"\r\n\r\nبر احرار و اهل حقّ و انصاف دشوار . و سخى بالحقيقه آن بود كه بذل مال در مصرف استحقاق و استيهال « 1 » نمايد به قصد آنكه سخاوت فى ذاتها كمال نفس است و موجب خشنودى خداست ، نه به قصد عوضى يا غرضى ديگر . و همچنين عمل شبيه به شجاعت صادر شود از كسانى كه در حقيقت شجاع نباشند ، مانند كسانى كه مباشر حروب و ارتكاب هولها و خطرها شوند ، نه به غرض عقلى و دينى ، بلكه نسبت زيادتى حرص بر تمتّعات و فوايد دنياوى و اين مذموم بود ، چه نفس شريف را در معرض خطرها درآوردن و بر مكاره عظيم اقدام نمودن در طلب مال يا مانند آن از فوايد دنياوى وظيفهء عقل نيست و دليل است بر خسّت نفس و پستى فطرت و زبونى همّت . و بسيار بود كه دزدان و عيّارپيشگان با عفيفان و شجاعات مشابهت نمايند ، چنان كه اعراض از شهوات نمايند و بر عقوبات عظيمه صبر كنند تا آنكه ايشان را در ميان همكاران و ابناى جنس ذكرى حادث گردد و اسم و رسمى شايع شود . و شجاع حقيقى كسى بود كه افعال شجاعان از او به حكم قواعد عقل و مراسم شرع صادر شود و قصد او ايثار فضيلت و پيروى حكم دين و ملّت باشد و هر آيينه احتراز او از ارتكاب فعلى قبيح بيشتر باشد از گسستن رشتهء حيات ، و بعد از اين فضيلت سخاوت و شجاعت مذكور خواهد شد . و همچنين افعال عادلان صادر شود از گروهى از جهت ريا يا آنكه به سبب آن جلب قلوب نمايند و آن را وسيلهء تحصيل مال و جاه كنند . و عادل حقيقى كسى باشد كه تعديل قوّتهاى خود نموده باشد ، چنان كه هيچ قوّتى زياده از قسطى كه عقل و سهمى كه شرع جهت او مقرّر داشته باشد نطلبد ، و هيچ قوّت بر ديگرى تغلّب نجويد و در معامله با بنى نوع همين مسلك مسلوك او باشد و قصد او در همه باب ايثار فضيلت و امتثال فرمان مطاع حضرت ربوبيّت باشد . و اين در وقتى حاصل شود كه نفس را هيئتى نفسانى كه مقتضى تأدّب كلّى باشد حاصل شده باشد يا افعال و آثار به زينت اعتدال حالى « 2 » و از عيب اختلال خالى باشد . و در جميع فضايل و اخلاق نظير آنچه مذكور شد اعتبار بايد كرد تا تفرقه ميان زر روكش و تمام عيار و مقبول و مردود ظاهر گردد ، و چون اسلوب اين كتاب مقتضى بيش از اين تطويل نيست در اين مقام به اين قدر تبيين اكتفا شد .\r\n\r\n\r\n","description":"","footnote":"\r\n( 1 ) . شايستگى و سزاوارى .\r\n( 2 ) . آراسته .\r\n","page_name":" 318 ","page_number":318},
  {"content":"\r\n\r\n\r\nفصل ششم : در فضيلت حلم و ذكر توابع آن ، چون تحلّم و عفو و صفح « 1 »\r\nو حلم عبارت است از بازداشتن نفس از هيجان غضب و تحلّم بازداشتن نفس است از روا كردن حاجت خود از اقتضاى غضب ؛ و كار حلم تمام نمىشود ، الّا به بازداشتن جميع جوارح از افعالى كه مقتضاى غضب است ، چون دست از بطش « 2 » و زبان از كلمات موذى و گوش از شنيدن بدى و چشم از نظرهاى تند نامشفقانه . و امّا عفو و صفح ، صورت حلمند و به وجود درآورندهء حقيقت ، چه عفو ترك مؤاخذه به گناه است و صفح ترك سرزش و ملامت است . و بدان كه حلم و عفو از فضلهاى بزرگند و مدح هريك به حكم عقل و شرع ثابت است و اهل جميع ملل و نحل بر آن متّفقند [ و 
  ] « 3 » خداى عز و جلّ در قرآن مجيد فرموده :\r\n وَ الْكاظِمِينَ الْغَيْظَ وَ الْعافِينَ عَنِ النَّاسِ وَ اللَّهُ يُحِبُّ الْمُحْسِنِينَ  « 4 » يعنى : « آن كسان كه خشم فرومىخورند و از مردمان عفو مىكنند و خداى عز و جلّ دوست مىدارد نيكوكاران را . » و نيز فرموده :  فَاصْفَحِ الصَّفْحَ الْجَمِيلَ  « 5 » يعنى : « صفح كن صفح نيكو . » و فرموده :  وَ لْيَعْفُوا وَ لْيَصْفَحُوا  « 6 » يعنى : « عفو كنند و صفح به‌جا آورند . » و فرموده :  فَاعْفُ عَنْهُمْ وَ اصْفَحْ إِنَّ اللَّهَ يُحِبُّ الْمُحْسِنِينَ  « 7 » يعنى : « عفو كن از ايشان و صفح كن ، به درستى كه خداى عز و جلّ دوست مىدارد نيكوكاران را . » و فرموده :  فَمَنْ عَفا وَ أَصْلَحَ فَأَجْرُهُ عَلَى اللَّهِ  « 8 » يعنى : « هركه عفو و اصلاح نمايد ، پس اجر او بر خداست . » و فرموده :  وَ عِبادُ الرَّحْمنِ الَّذِينَ يَمْشُونَ عَلَى الْأَرْضِ هَوْناً وَ إِذا خاطَبَهُمُ الْجاهِلُونَ قالُوا سَلاماً  « 9 » يعنى : « بندگان خداى آن كسانىاند كه راه مىروند بر زمين به نرمى و هموارى ، و هرگاه خطاب كنند ايشان را جاهلان ، مىگويند : سلام . » يعنى ، هرگاه نادانان از روى جهالت به ايشان خطابهاى تند عنيف كنند ، ايشان در جواب كلمات خير و سلامت گويند و مكافات آن به تندى و درشتى نكنند .\r\n\r\n\r\n","description":"","footnote":"\r\n( 1 ) . گذشت .\r\n( 2 ) . سختگيرى ، حمله بردن .\r\n( 3 ) . از مر افزوده شد .\r\n( 4 ) . آل عمران : 134 .\r\n( 5 ) . حجر : 85 .\r\n( 6 ) . نور : 22 .\r\n( 7 ) . مائده : 13 .\r\n( 8 ) . شورى : 40 .\r\n( 9 ) . فرقان : 63 .\r\n","page_name":" 319 ","page_number":319},
  {"content":"\r\n\r\n ميان قهر خدا و عدو مشو حايل * به انتقام الهى گذار دشمن را \r\n* * *\r\n ز انتقام حقّ ايمن نمود دشمن را * ز خصم هركه به زور خود انتقام كشيد « 1 » \r\nو از حضرت رسول صلّى اللّه عليه و إله منقول است كه ، « انّ اللّه يحبّ [ الحيىّ 
  ] الحليم العفيف المتعفّف . » « 2 » يعنى : « به درستى كه خداى عز و جلّ دوست مىدارد حيادار حليم صاحب عفّت خويشتن را بر عفّت دارنده . » و آن حضرت فرموده كه ، « ما أعزّ اللّه بجهل قطّ ، و لا أذلّ بحلم قطّ . » « 3 » يعنى : « عزيز نگردانيد خداى عز و جلّ هيچ‌كس را به جهل و نادانى هرگز ، و ذليل و خوار نگردانيد هيچ‌كس را به حلم هرگز . »\r\nو از حضرت صادق عليه السّلام منقول است كه ، « هرگاه ميان دو كس منازعه شود ، دو فرشته فرود مىآيند و مىگويند به آن يكى كه سفاهت كند كه ، گفتى و گفتى و تو اهل آن چيزى كه گفتى و زود باشد كه جزا داده شوى به آنچه گفتى . و به آن يك كه حليم است مىگويند كه ، صبر كردى و حلم به‌جا آوردى ، زود باشد كه خداى عز و جلّ بيامرزد تو را ، اگر به اتمام رسانى آن را . پس ، اگر حليم رو كند بر آن خصم ، بالا مىروند آن فرشتگان .\r\nو حضرت امام رضا عليه السّلام فرموده كه ، « از علامات فقيه علم و حلم و صحّت است . و آن حضرت فرموده كه ، مرد عابد نمىباشد تا آنكه حليم نباشد . »\r\nو حضرت صادق عليه السّلام فرموده كه ، « كفى بالحلم ناصرا . » « 4 » و فرموده : « اذا لم تكن حكيما فتحلم . » « 5 » يعنى : « كافى است به حلم يارىدهنده . » يعنى ، چون حلم باشد ناصرى ديگر ضرور نيست . « و هرگاه حليم نباشى خود را بر حلم دار . »\r\nو حضرت رسول صلّى اللّه عليه و إله در بعضى خطب شريفهء خود فرموده‌اند كه ، « الا اخبركم بخير اخلاق الدّنيا و الآخرة ؟ العفو عمّن ظلمك و تصل من قطعك ، و الاحسان الى من أساء\r\n\r\n\r\n","description":"","footnote":"\r\n( 1 ) . اشعار در نسخهء اصل در حاشيه نوشته شده‌اند . در نسخهء ، مر بيت دوم ميان حديث امام صادق ( ع ) - كه بعد از اين مىآيد - گنجانده شده بود كه به دليل تناسب موضوع بعد از بيت اول آورده شد .\r\n( 2 ) . الكافى ، ج 2 ، ص 112 .\r\n( 3 ) . الكافى ، ج 2 ، ص 112 و وسائل الشيعة ، ج 11 ، ص 211 .\r\n( 4 ) . روضة المتقين ، ج 12 ، ص 155 و الوافى ، ج 4 ، ص 447 .\r\n( 5 ) . المحجة البيضاء ، ج 5 ، ص 314 .\r\n","page_name":" 320 ","page_number":320},
  {"content":"\r\n\r\nاليك ، و إعطاء من حرمك . » « 1 » يعنى : « آيا خبر بكنم شما را به بهترين خلقهاى دنيا و آخرت ؟ آن است كه عفو كنى از هركس كه بر تو ظلم كند و پيوسته دارى رشتهء محبّت و الفت آن‌كس كه از نامهربانى گسسته دارد ، و نيكويى و احسان كنى با هركه با تو بدى كند ، و عطا كردن به كسى كه تو را از فواضل و عطاياى خود محروم دارد . »\r\nو از آن حضرت منقول است كه فرموده : « عليكم بالعفو فانّ العفو لا يزيد العبد الّا عزّا فتعافوا يعزّكم اللّه . » « 2 » يعنى : « بر شماست كه ملازمت و مداومت بر عفو كنيد . پس ، به درستى كه عفو زياد نمىكند جهت بنده ، الّا عزّت . پس ، عفو كنيد تا عزيز گرداند شما را خداى عز و جلّ . »\r\nو از حضرت امام موسى كاظم عليه السّلام منقول است كه ، « به‌هم نرسيدند دو گروه - يعنى ، به محاربه و مجادله - مگر آنكه نصرت و ظفر مىيابند آنان كه عفو ايشان عظيمتر است . » و اين معنى به تجربه رسيده كه از متخاصمان ، آن‌كس را كه قصد عفو و نيّت بخشايش دارد غلبه و نصرت مىباشد ، چنان كه از تتبّع اخبار پيشينيان معلوم مىشود .\r\nو حضرت صادق عليه السّلام فرموده كه ، « نيكو جرعه‌اى است خشم از جهت آن كسى كه صبر كند بر آن . پس ، به درستى كه اجر عظيم از جهت بلاى عظيم مىباشد . » و حضرت صادق عليه السّلام فرموده كه ، « هيچ بنده‌اى نيست كه خشمى فروخورد ، مگر آنكه خداى عز و جلّ زياد مىگرداند جهت او عزّت در دنيا و آخرت .\r\nو حضرت امام محمّد باقر عليه السّلام فرموده كه ، « هركه خشمى فروخورد و قدرت بر امضاى آن داشته باشد ، پر مىگرداند خداى عز و جلّ دل او را امن و ايمان در روز قيامت . »\r\n به غير خشم كه در خوردنش وبالى نيست * در اين بساط دگر لقمهء حلالى نيست \r\n* * *\r\n فروخور خشم را گر زنده مىخواهى دل خود را * كه كار آب حيوان مىكند در خوردن اين آتش \r\nو حضرت رسول صلّى اللّه عليه و إله فرموده ، كه ، « دوست‌ترين راهها به خداى عز و جلّ دو جرعه است :\r\n\r\n\r\n","description":"","footnote":"\r\n( 1 ) . مستدرك الوسائل ، ج 8 ، ص 362 .\r\n( 2 ) . الكافى ، ج 2 ، ص 108 .\r\n","page_name":" 321 ","page_number":321},
  {"content":"\r\n\r\nجرعهء خشمى كه ردّ كند آن را به حلم ، و جرعهء مصيبتى كه ردّ كند آن را به صبر . » و حضرت امير المؤمنين - صلوات الله عليه - فرموده كه ، « العفو زين القدرة . » « 1 » يعنى : « عفو زينت قدرت است . » و فرموده كه ، « المروّة العدل فى الإمرة و العفو مع القدرة و المواساة فى العشرة . » « 2 » يعنى : « مروّت عدل است در حكومت و امارت ، و عفو است با قدرت و توانايى [ بر انتقام 
  ] « 3 » ، و مواسات است در معاشرت . » و فرموده : « اذكر عند الظلم عدل اللّه فيك و عند القدرة قدرة اللّه عليك . » يعنى : « ياد كن نزد ارادهء ظلم ، عدالت خداى عز و جلّ [ را 
  ] « 4 » نسبت به تو ؛ و نزد قدرت و توانايى بر انتقام كشيدن ، قدرت و توانايى خداى عز و جلّ را بر تو . »\r\nو فرموده : « جمال السّياسة [ 82 آ 
  ] العدل فى الإمرة و العفو مع القدرة . » « 5 » يعنى :\r\n« حسن و جمال سياست و تدبير عدالت در امارت است و عفو با قدرت . » و فرموده :\r\n« شيئان لا يوزن ثوابهما : العفو و العدل . » « 6 » يعنى : « دو چيز است كه ثواب آن به ميزان و حساب درنمىآيد : عفو كردن و عدل ورزيدن . » و فرموده : « ما احسن العفو مع الاقتدار و ما اقبح العقوبة مع الاعتذار . » « 7 » يعنى : « چه نيكوست عفو با قدرت و توانايى بر انتقام ، و چه قبيح است عقوبت با اعتذار . » يعنى ، وقتى كه مجرم در مقام عذرخواهى درآيد . و فرموده : « لا تفضحوا انفسكم لتشفوا غيظكم و ان جهل عليكم جاهل فليسعه حلمكم . » « 8 » يعنى : « فضيحت مسازيد نفوس خود را جهت آنكه تشفّى غيظ و خشم خود بكنيد ، و اگر جاهلى بر شما جهالت كند فراخى حلم شما متحمّل آن شود . »\r\nو فرموده : « لا تعاجلن الذّنب بالعقوبة و اترك بينهما للعفو موضعا يحرز به الأجر و المثوبة . » « 9 » يعنى : « معاجلت مكن گناه را به عقوبت ، و بگذار در ميان گناه و عقوبت جايى از جهت عفو تا به سبب آن احراز اجر و ثواب اخروى كنى . » و فرموده « لا عزّ ارفع من الحلم و لا خير فى خلق لا يزينه حلم . » « 10 » يعنى : « هيچ عزّتى بلندتر از حلم نيست ، و هيچ\r\n\r\n\r\n","description":"","footnote":"\r\n( 1 ) . غرر الحكم ، ش 773 .\r\n( 2 ) . غرر الحكم ، ش 773 .\r\n( 3 ) . از مر افزوده شد .\r\n( 4 ) . از مر افزوده شد .\r\n( 5 ) . غرر الحكم ، ش 4792 .\r\n( 6 ) . همان ، ش 5769 .\r\n( 7 ) . همان ، ش 9540 .\r\n( 8 ) . همان ، ش 10240 .\r\n( 9 ) . همان ، ش 10343 .\r\n( 10 ) . همان ، ش 10632 .\r\n","page_name":" 322 ","page_number":322},
  {"content":"\r\n\r\nخيرى و خوبى نيست در خلقى كه او را مزيّن نسازد حلم . » و فرموده : « الحلم عشيرة . » « 1 » يعنى : « حلم قبيله و عشيره است . » و در حديثى ديگر هست كه ، « الحلم نعم العشيره . » « 2 » يعنى : « حلم نيكو عشيره‌اى است . » و وجه اين سخن شريف آن است كه هرگاه ميانهء دو كس مخاصمتى باشد ، اگر يكى سفاهت و خشونت كند ، ديگرى حلم و تحمّل ورزد و مقابله به غلظت و شدّت ننماند ، همه‌كس تقويت جانب حليم كنند و مانند قبايل و عشاير امداد و اسعاد او نمايند و كينهء آن طرف در سينه در دل گيرند . و لهذا آن حضرت اصرح از اين فرموده كه ، « اول عوض لحليم عن حمله انّ النّاس انصاره على خصمه . » « 3 » يعنى : « اوّل عوض حليم از حملش آن است كه مردمان انصار و مددكاران اويند بر دفع خصمش . »\r\nو فرموده : « وجدت الحلم و الاحمال أنصر لى من شجعان الرّجال . » « 4 » يعنى « يافتم حلم و احمال و برداشتن مكّاره را نصرت‌دهنده‌تر مرا از مردمان شجاع دلير . » و احنف بن قيس « 5 » كه به حلم و عقل در ميان عرب مثل است ، از كلام حضرت استفاده نموده و گفته : « وجدت الحلم أنصر لى من الرّجال . » يعنى : « يافتم حلم را يارىدهنده‌تر از مردان و شجاعان . »\r\nنقل است كه ، شخصى مسارعت نمود بر دشنام دادن بعضى ادبا ، و او ساكت بود .\r\nبعضى از مردمان كه درگذار بودند در مقام حمايت آن اديب درآمد و گفت : « آيا تو را نصرت ندهم ؟ » گفت : « نه . » گفت : « چرا ؟ » گفت : « از جهت آنكه من حلم را نصرت دهنده‌تر از مردان يافتم و اين حمايت كردن تو نيز سببى نداشت ، الّا حلم من . »\r\n\r\n\r\n","description":"","footnote":"\r\n( 1 ) . نهج البلاغه ، چاپ صبحى صالح ، خطبهء 418 .\r\n( 2 ) . مأخذ يافت نشد .\r\n( 3 ) . غرر الحكم ، ش 1859 : « . . . ان الناس كلهم انصاره » .\r\n( 4 ) . همان ، ش 10139 : « وجدت الحلم و الاحتمال . . . » .\r\n( 5 ) . ابو بحر ضحّاك بن قيس تميمى ، معروف به أحنف ، از بزرگان تابعين كه در روزگار پيامبر ( ص ) را درك كرد ، ولى به زيارت حضرت نايل نگشت . در جنگ صفّين در سپاه على ( ع ) حضور داشته ، با اين همه در دوران حكومت معاويه به مقرّ او رفت‌وآمد داشته و با زيركى از لعن حضرت على ( ع ) ، كه مورد درخواست و اصرار معاويه بوده ، طفره رفته است . احنف تا زمان مصعب بن زبير زيسته و همراه او به كوفه رفته است و همانجا به سال 67 و يا 71 و يا 77 وفات يافته است . وفيات الاعيان ، ج 2 ، صص 499 تا 506 .\r\n","page_name":" 323 ","page_number":323},
  {"content":"\r\n\r\nو حضرت امير المؤمنين - صلوات اللّه عليه - فرموده كه ، « الحلم عنوان الفضل . » « 1 » يعنى : « حلم عنوان فضيلت است . » يعنى ، چون بر حلم شخص آگاه شدى ، از آنجا به فضل او مطّلع شدى . » و فرموده كه ، « الحلم عنوان النّبل . » « 2 » يعنى : « حلم عنوان آگاهى و فضل است . » و فرموده كه ، « العفو تاج المكارم . » « 3 » يعنى : « عفو تاج مكارم اخلاق و محاسن آداب است . » و فرموده كه ، « الحلم رأس الرئاسة . » « 4 » يعنى : « حلم سر رياست و بزرگى است . » كه بىآن مهمّ رياست و بزرگى صورت نمىيابد .\r\nو لهذا پادشاهان را به حلم بيش از همه‌كس حاجت است ؛ چه درگاه ملوك مجمع خلايق مختلف است [ 82 ب 
  ] و همه گروهى با اخلاق مختلف و طبايع متلوّن و احوال متنافر ، چون حال نزاعها و خصومتها و هولها و فزعها و سختيها ، رجوع به درگاه سلاطين كنند و قضاى مطالب خود طلبند و بر همه حالات افعال و اقوال ايشان ملايم طبع پادشاه نتواند بود . اگر پادشاه را خلق واسع و حلم كامل نبوده باشد ، كار بر او و بر ايشان تنگ گردد و مهابت ملك بر ملك ثقيل باشد . و پادشاه را اقتداى كلّى حاصل است و به سرعت تمام آن را به مقام ظهور تواند رسانيد . هرگاه به هرچيزى به غضب درآيد و در مقام انتقام باشد و صبر ننمايد و معاجلت كند ، بسيار خونها به غير حقّ ريخته شود . و بسيار باشد كه دشمنان كسى را به حيله و تلبيس گناهكار بازنمايند و به خدعه و افترا اسناد جريمه به كسى كنند كه او بيگناه باشد ، چون آتش غضب پادشاه زود مشتعل شود و باب حلم تسكين نيابد ، مسارعت در غضب و انتقام نمايد و ندامت كلّى حاصل شود . و بسيار باشد كه از آن خللهاى كلّى متولّد گردد و رخنه‌ها در ملك حادث شود و لهذا حضرت امام محمّد باقر عليه السّلام فرموده كه ، « النّدامة على العفو افضل و ايسر من النّدامة على العقوبة . » « 5 » يعنى : « اگر در عفو كردن پشيمانى حاصل شود ، آن پشيمانى بهتر و آسانتر است به حسب آفات حال و مآل ، از پشيمانى كه به سبب عقوبت حاصل مىشود . » چون اكثر اوقات به حسب مفاسد و مضارّ دنيوى و تبعات و آفات اخروى عظيمتر و شديدتر\r\n\r\n\r\n","description":"","footnote":"\r\n( 1 ) . غرر الحكم ، ش 498 .\r\n( 2 ) . مأخذ يافت نشد .\r\n( 3 ) . غرر الحكم ، ش 520 .\r\n( 4 ) . همان ، ش 771 : « الحلم رأس السياسة » .\r\n( 5 ) . الكافى ، ج 2 ، ص 108 .\r\n","page_name":" 324 ","page_number":324},
  {"content":"\r\n\r\nمىباشد و اكثم بن صيفى « 1 » گفته كه ، « الصّبر على جزع الحلم اعذب من جزع ثمرة النّدم . » يعنى : « صبر بر جزع حلم شيرينتر است از چيدن ميوهء پشيمانى . » و از اينجاست كه حضرت مقدّس امام المتّقين عليه السّلام فرموده كه ، « الحلم حجاب من الآفات . » « 2 » يعنى : « حلم حجابى است از آفتها . » چه از غضب آفتهاى دنيوى و اخروى مسارعت و مبادرت مىنمايند .\r\nو فرموده كه ، « العفو يوجب المجد . » « 3 » يعنى : « عفو موجب مجد و بزرگى است . » و فرموده كه ، « الغضب تفسد الباب و يبعد من الصّواب . » « 4 » يعنى : « غضب فاسد مىسازد عقلها را و از حقّ و صواب دور مىاندازد . » چه هرگاه آتش غضب مشتعل شد ، عنان عقل از دست مىرود و نفس متابعت قهرمان غضب مىنمايد و در آن وقت تسلّط بر نفس بغايت دشوار است ، مگر نفس شريفى كه سجيّهء مرضيّهء حلم شعار و دثار او بوده باشد .\r\nاز كتاب سليمان بن داوود عليه السّلام منقول است كه ، « القاهر لنفسه اشدّ ممّن يفتح المدينة وحده . » « 5 » يعنى : « قهركنندهء نفس چنانچه عنان شهوت و غضب در فرمان او باشد و شهوت و غضب او را از راه نبرد ، سخت‌تر از كسى است كه شهرى را به تنهايى فتح نمايد . » احنف بن قيس ، كه از مشاهير عقلاى عرب است ، به پسر خود گفت : « اى فرزند ! هرگاه اراده كنى كه با كسى برادرى و صداقت به‌جا آورى ، او را در غضب آر . اگر در حال غضب از طريقهء انصاف تجاوز نكند ، او را اختيار كن و الّا از او حذر كن . »\r\nو در كلمات مقدّسهء حضرت امير المؤمنين عليه السّلام هست كه ، « احذروا الغضب فانّ اوله جنون و آخره ندم . » « 6 » يعنى : « حذر كنيد از غضب ! كه اوّل آن ديوانگى است و آخر آن پشيمانى . » و نيز هست كه ، « الغضب عدو فلا تملكه نفسك . » « 7 » يعنى : « غضب دشمن است . او را مالك نفس خود مساز . » و نيز از كلمات آن حضرت است كه ، « الغضب نار\r\n\r\n\r\n","description":"","footnote":"\r\n( 1 ) . اكثم بن صيفىّ بن رياح تميمى از حكماى اعراب در روزگار جاهلى و متوفّى به سال 9 هجرى . گفته شده با عده‌اى از قومش به قصد اسلام آوردن راهى مدينه شد ، ولى در راه درگذشت . عبد العزيز بن يحيى جلودى كتابى دارد به نام اخبار اكثم كه مشتمل است بر سخنان حكيمانهء او . الوافى بالوفيات ، ج 9 ، صص 342 تا 344 ؛ زركلى ، الاعلام ، ج 2 ، ص 6 .\r\n( 2 ) . نور الحقيقة ، ص 213 ، كلمهء « من » در اين مأخذ نيست .\r\n( 3 ) . غرر الحكم ، ش 775 .\r\n( 4 ) . مأخذ يافت نشد .\r\n( 5 ) . مأخذ يافت نشد .\r\n( 6 ) . غرر الحكم ، ش 2635 ( با اندك تفاوت ) .\r\n( 7 ) . همان ، ش 1337 .\r\n","page_name":" 325 ","page_number":325},
  {"content":"\r\n\r\nموقدة ، من كظمه اطفأها و من اطلقه اول محرق بها . » « 1 » يعنى : « غضب آتش افروخته‌اى است . هركه خشم فروخورد ، آتش را فرونشاند . و اگر بازگذاشت ، اوّل كسى كه به آن آتش مىسوزد اوست . » چه آن آتش آثار حدّت و شدّت و نكايت « 2 » اوّل‌بار به دل و اعضاى صاحب غضب مىرساند و تندى آن جنان « 3 » و اركان او را مىسوزاند . و نيز از كلمات آن حضرت است كه ، « المبادرة الى العفو من اخلاق الكرام و المبادرة الى الانتقام من شيم اللئام . » « 4 » يعنى : « مبادرت به عفو از اخلاق كريمان است و مبادرت به انتقام از شيم « 5 » لئيمان . » و نيز از كلمات آن حضرت است كه ، « العاقل من تغمّد « 6 » الذّنوب بالغفران ، و الكريم من جارى الاساءة بالاحسان . » « 7 » يعنى : « عاقل [ 83 آ 
  ] كسى است كه بپوشاند گناهان را به بخشايش ، و كريم كسى است كه مكافات بدى به نيكويى كند . » و فرموده كه ، « العفو زكات الظفر » « 8 » . يعنى : « عفو و بخشايش زكات ظفر يافتن است . » چه هرچيز از اموال و ساير مرغوبات كه به دست آيد ، آن را زكاتى هست كه دادن آن باعث نموّ و پاكى و زيادتى آن چيزى كه حاصل است مىشود . و زكات غلبه و نصرت و ظفر يافتن بر خصوم ، عفو است ، كه چون عفو ملكه باشد خداى عز و جلّ ظفر و نصر را زياد گرداند . و چون كسى در حين ظفر در تعذيب عباد و تخريب بلاد كوشد ، خداى عز و جلّ به زودى رايت نصر او را منكوس « 9 » گرداند و به حسب عاقبت عافيتى در آن نصرت نبيند .\r\nنقل است كه ، نزد حضرت رسول اللّه صلّى اللّه عليه و إله آوردند آن زن يهوديه را كه در گوسفند زهر كرده بود كه حضرت رسول صلّى اللّه عليه و إله تناول نمايد . حضرت فرمود كه ، « چه چيز داشت تو را بر آنچه كردى ؟ » يهوديه گفت : « گفتم اگر او پيغمبر است ، ضرر به او نمىرساند ؛ و اگر ملك است ، خلق را از او خلاص مىكنم . » حضرت از او عفو فرمود و متعرض او نشد . « 10 »\r\n\r\n\r\n","description":"","footnote":"\r\n( 1 ) . همان ، ش 1787 : « . . . كان اول محترق بها » .\r\n( 2 ) . قهر بر دشمن به قتل و جراحت .\r\n( 3 ) . دل ، قلب ، درون چيزى .\r\n( 4 ) . غرر الحكم ، ش 1566 .\r\n( 5 ) . خلق و عادت .\r\n( 6 ) . اصل : « نعمه » .\r\n( 7 ) . غرر الحكم ، ش 1697 .\r\n( 8 ) . همان ، ش 358 .\r\n( 9 ) . منكوس : « سرنگون » .\r\n( 10 ) . اين رويداد مربوط است به فتح خيبر ، و آن زن يهودى كه حضرت را مسموم ساخت زينب دختر حارث بود كه به انتقام قتل پدر و عمو و شوهرش آهنگ كشتن حضرت رسول ( ص ) كرده بود . نك : مغازى واقدى ، ج 2 ، صص 677 تا 679 .\r\n","page_name":" 326 ","page_number":326},
  {"content":"\r\n\r\n\r\nحكايت\r\nنقل است كه روزى حضرت امير المؤمنين - صلوات اللّه - غلام خود را ندا كرد . جواب نداد . چند مرتبه مكرّر نمود . جواب نداد . حضرت به جانب او رفت ؛ ديد كه بر پهلو خوابيده . گفت : « آيا نمىشنيدى اى غلام ؟ » گفت : « مىشنيدم » . فرمود : « چه چيز تو را باعث شد بر ترك جواب من ؟ » گفت : « ايمن بودم از عقوبت تو . پس ، كاهلى كردم . » حضرت فرمود : « برو كه تو آزادى لوجه اللّه . »\r\n\r\nحكايت\r\nنقل است كه حضرت رسول صلّى اللّه عليه و إله روزى مىرفت و انس با آن حضرت همراه بود .\r\nاعرابيى برخورد و جامهء حضرت را به سختى كشيد ، و بر آن حضرت بردى « 1 » بود بحرانى كه حاشيهء غليظ درشت داشت . انس گويد : « نظر كردم به گردن مبارك حضرت رسول صلّى اللّه عليه و إله كه حاشيه برد در آن تاثير كرده بود از شدّت كشيدن آن اعرابى . » پس گفت آن اعرابى كه ، « يا محمّد ! ببخش به من از مال خدا آنچه در نزد تو هست . » حضرت ملتفت شد به جانب او خندان ، و امر فرمود به عطاى او .\r\nو نقل است كه ، چون يهود آزار و ايذاى بسيار به آن حضرت رسانيدند ، گفت : « خدايا ! بيامرز اين قوم را كه ايشان جاهلانند . » از اين جهت خداى عز و جلّ فرمود :  وَ إِنَّكَ لَعَلى خُلُقٍ عَظِيمٍ  « 2 » يعنى : « به درستى كه تو بر خلق عظيمى . »\r\n\r\nحكايت\r\nنقل است كه روزى حضرت امام حسن « 3 » عليه السّلام با جمعى ميهمانان بر سر سفره نشسته بودند كه خادم حضرت با كاسهء آش به مجلس درآمد و پايش به حاشيهء بساط درآمد و كاسه از دستش افتاده ، بر سر حضرت خورد و آشها به رخسارهء مبارك آن حضرت فرو ريخت . حضرت امام حسن عليه السّلام به جانب او نگريست . خادم گفت : « الكاظمين الغيظ . »\r\n\r\n\r\n","description":"","footnote":"\r\n( 1 ) . نوعى پارچهء كتانى راه‌راه .\r\n( 2 ) . قلم : 4 .\r\n( 3 ) . در اخلاق محسنى : « حسين » .\r\n","page_name":" 327 ","page_number":327},
  {"content":"\r\n\r\nحضرت فرمود كه ، خشم فروخوردم . خادم گفت : « و العافين عن النّاس . » حضرت فرمود :\r\n« عفو كردم . » خادم همهء آيت خواند كه ،  وَ اللَّهُ يُحِبُّ الْمُحْسِنِينَ  « 1 » حضرت فرمود كه ، « از مال خود تو را آزاد كردم و مؤونت و معيشت تو را بر ذمّت خود لازم گردانيدم . » « 2 »\r\n\r\nحكايت\r\nنقل است كه حضرت امام جعفر صادق عليه السّلام غلام خود را از پى كارى فرستاد . چون دير كرد ، حضرت بر اثر او بيرون رفت . ديد كه غلام خوابيده است . حضرت نزد سر او نشست ، و او را باد مىزد تا وقتى كه بيدار شد . چون بيدار شد ، [ 83 ب 
  ] حضرت فرمود :\r\n« اى فلان ! و اللّه كه تو را اين حقّ نيست كه هم شب و هم روز بخوابى . شب از براى تو و روز از براى ما . »\r\n\r\nحكايت\r\nنقل است كه شخصى با حضرت امام زين العابدين عليه السّلام خشونت و درشتى بسيار كرد و معايب بسيار اسناد نمود ، و حضرت در جواب چيزى نگفت . چون شب شد ، حضرت به در خانهء او رفت و در بزد . آن شخص چون شنيد كه حضرت آمده ، به گمان آنكه حضرت جهت انتقام و مكافات آمده با خوف و دهشت بيرون آمد . چون حضرت او را ديد ، گفت :\r\n« اى فلان ! آنچه در حقّ من گفتى ، اگر راست گفتى خداى عز و جلّ مرا بيامرزاد ، و اگر دروغ گفتى خداى عز و جلّ تو را بيامرزاد . »\r\n\r\nحكايت\r\nيكى از اصحاب حضرت امام موسى كاظم عليه السّلام نقل كرده كه ، حضرت در باغى از باغهاى خود بود و خرما مىچيد « 3 » . ديدم كه غلامى از حضرت يك‌كاره « 4 » خرما برداشت و\r\n\r\n\r\n","description":"","footnote":"\r\n( 1 ) . آل عمران : 134 .\r\n( 2 ) . به نقل اين حكايت در اخلاق محسنى ، ص 52 مراجعه شود .\r\n( 3 ) . اصل : « مىچيدند . » براى يكسانى افعال به كار رفته ، علامت جمع حذف شد .\r\n( 4 ) . بسته‌اى كوچك از هيزم و علف و غيره را گويند كه بر پشت بندند ؛ كول‌بار .\r\n","page_name":" 328 ","page_number":328},
  {"content":"\r\n\r\nبه پشت ديوار انداخت . من رفتم و خرما را برداشته ، نزد حضرت بردم . حضرت به آن غلام گفت : « اى فلان ! تو گرسنه مىشوى ؟ » گفت : « نه ، اى سرور من ! » گفت : « برهنه مىباشى ؟ » گفت : « نه . » فرمود : « پس ، چرا اين را برداشتى ؟ » گفت : « آن را خواستم . » فرمود : « برو از تو باشد . » و فرمود [ به 
  ] « 1 » او بگذاريد .\r\n\r\nحكايت\r\nنقل است كه شخصى سلمان رضى اللّه عنه را دشنام داد . سلمان فرمود : « اى برادر ! اگر در موقف قيامت ترازوى من به بدى گران گردد ، من بدتر از آنم كه تو مىگويى و اگر ترازوى من به نيكى گران گردد ، آنكه تو مىگويى مرا هيچ زيان نخواهد داشت . »\r\n\r\nحكايت\r\nنقل است كه مالك اشتر ، كه از اعاظم و خواصّ اصحاب و امراى لشكر حضرت امير المؤمنين عليه السّلام و در شجاعت و دليرى مثل است ، روزى در بازار كوفه مىگذشت .\r\nبىجهتى شخصى نسبت به او سفاهت و اهانت نمود . مالك چيزى نگفت و درگذشت .\r\nكسى به آن شخص گفت كه ، « مگر تو اين را نشناختى ؟ اين مالك اشتر است . » و برخى از اوصاف او برشمرد . آن مرد چون دانست كه آن مالك بوده ، بسيار خايف شد و گمان آن كرد كه مالك در مقام انتقام او درخواهد آمد . بر اثر او روان شد كه شايد او را دريابد و عذر گناه خود بخواهد . چون تفحّص او كرد ، معلوم نمود كه مالك به جانب مسجد روان شده . از عقب او به مسجد آمد ؛ ديد كه مالك به نماز مشغول است . در گوشه‌اى مخفى شد ؛ ديد كه مالك از نماز فارغ شده و جهت او از خداى عز و جلّ مغفرت مىطلبد .\r\n\r\nحكايت\r\nنقل است كه ابراهيم بن ادهم روزى در صحرايى بود . مردى سپاهى به او رسيد و\r\n\r\n\r\n","description":"","footnote":"\r\n( 1 ) . اضافه از مر است .\r\n","page_name":" 329 ","page_number":329},
  {"content":"\r\n\r\nگفت : « تو بنده‌اى ؟ » ابراهيم گفت : « نعم . » گفت : « معموره كجاست ؟ » ابراهيم اشاره به قبرستان كرد . سپاهى خشمگين شد و سر او را بشكست و او را به جانب شهر آورد .\r\nاصحاب استقبال او كردند و گفتند : « اين چه حال است ؟ » آن سپاهى صورت ماجرا نقل نمود . به او گفتند : « اين ابراهيم بن ادهم است . » آن مرد از اسب فرود آمد و دست و پاى او را مىبوسيد و عذرخواهى مىنمود . شخصى به ابراهيم گفت : « چرا گفتى من بنده‌ام ؟ » ابراهيم گفت : « او از من نپرسيد كه بندهء كيستى ؟ بلكه گفت تو بنده‌اى ؟ من گفتم نعم .\r\nجهت آنكه من بندهء خدايم و چون سر مرا زد ، جهت او از خداى عز و جلّ بهشت طلبيدم . » شخصى گفت : « او بر تو ظلم كرد . تو چرا از جهت او بهشت طلب نمودى ؟ » گفت :\r\n« دانستم كه من بر اين آزار مأجور مىشوم . دوست نداشتم كه نصيب من از او خير باشد ، و نصيب او از من شرّ باشد . »\r\n\r\nحكايت\r\n[ 84 آ 
  ] شخصى عزيزى را به دعوتى طلبيد و قصدش آزمايش او بود . چون به در خانه رسيد ، گفت : « ترك آن اراده كردم . » آن شخص برگشت . نوبت دوم و سوم نيز با او اين معامله كرد و در آن عزيز تغييرى به هم نرسيد . گفت : « قصد من آن بود كه آزمايش كنم كه حسن‌خلق تو در چه درجه است . » آن عزيز گفت : « آنچه من كردم از سگ مؤدّب نيز مىآيد . اگر طلبش مىكنند ، مىآيد و اگر زجرش مىكنند ، مىرود . »\r\nاز عزيزى نقل مىكنند كه در راهى مىگذشت . خاكستر بر سر او ريختند . از مركب خود به زير آمد و جامهء خود را پاك كرد و هيچ نگفت . به او گفتند : « چرا ايشان را زجر نكردى ؟ » گفت : « كسى كه مستحقّ آتش باشد ، هرگاه به او مصالحه به خاكستر كنند ، او را غضب نمىرسد . »\r\nشخصى به احنف بن قيس گفت كه ، خلق از كه آموختى ؟ گفت : « از قيس بن عاصم . » شخصى گفت : « خلق او در چه مرتبه بود ؟ » گفت : « روزى در خانهء خود نشسته بود كه خادمهء او سيخى آورد كه بر آن كباب بود . از دست او افتاد بر سر پسرى از او ، و آن پسر از حدّت آن بمرد . آن خادمه را دهشت شد . قيس گفت : تو را ترسى نباشد . تو را آزاد كردم\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nلوجه اللّه . »\r\nبعضى نقل كرده‌اند كه ، اويس قرنى « 1 » را وقتى كه اطفال مىديدند ، سنگ به جانب او مىانداختند . او مىگفت : « اگر البتّه سنگ زدن لازم است سنگهاى كوچك بزنيد كه مبادا خون‌آلود شوم و ممنوع از نماز گردم . »\r\nشخصى از عقب احنف بن قيس مىرفت و او را دشنام مىداد . چون احنف نزديك به قبيلهء خود رسيد ، بايستاد و گفت : « اگر در دلت چيزى باقى مانده ، الحال بگو كه مبادا بعضى سفيهان قبيله بشنوند و در مقام جواب درآيند . »\r\nزنى به مالك دينار « 2 » گفت : « يا مرائى ! » گفت : « هيچ‌كس مرا مثل تو نشناخت . »\r\n\r\nحكايت\r\nمأمون خليفه ، احمد بن عروه را از عمل اهواز معزول ساخت و او را در معرض خطاب و عتاب درآورده ، جرايم و تقصيرات او را تعداد مىنمود . احمد گفت : « فرداى قيامت همچنين امير المؤمنين را در معرض خطاب خواهند داشت و گناهان و جرايم او را خواهند شمرد . آيا چه چيز نزد او احسن است : عفو يا عقوبت ؟ » مأمون گفت : « عفو » .\r\nاحمد گفت : « پس ، در حقّ من نيز امروز عفو فرماى . » مأمون گفت : « عفو كردم بر سر عمل خود رو . »\r\n\r\n\r\n","description":"","footnote":"\r\n( 1 ) . اويس بن عامر بن جزء بن مالك مرادى قرنى از بزرگان تابعين كه در روزگار پيامبر اسلام آورد ، ولى موفق به ديدار او نشد . وى به زهد مشهور است . دربارهء محل و سال و چگونگى مرگش اختلاف است ، امّا از همه مشهورتر قتل وى در سال 37 ق . در نبرد صفّين به دست لشكر شام مىباشد . مرگ او را در شام و الجزيره و سيستان نيز گفته‌اند . همچنين اقوال مختلفى گزارش شده كه مرگ او را در روزگار عمر و يا در هنگام جنگ آذربايجان و يا هنگامى كه عازم ثغر ارمينيه بوده و يا شهادت در جنگ نهاوند با ايرانيان مىدانند . نك : الوافى بالوفيات ، ج 9 ، صص 456 و 457 .\r\n( 2 ) . ابو يحيى مالك بن دينار بصرى دانشمندى زاهد و صاحب مناقب كه در سال 131 ق . در بصره درگذشت . ر ك :\r\nوفيات الاعيان ، ج 4 ، صص 139 و 140 .\r\n","page_name":" 331 ","page_number":331},
  {"content":"\r\n\r\n\r\nحكايت\r\nآورده‌اند كه چون مصعب بن زبير « 1 » بر مختار ظفر يافت ، حكم به قتل متابعان او نموده ، يكى از ايشان گفت : « ايّها الامير ! التماس دارم كه آيينه برداشته در طراوت جمال و لطافت صورت خود نظر كنى و يقين دانى كه اگر مرا بىجرمى به قتل رسانى ، روز قيامت در حضور حاكم عادل در دامنت آويزم و حيف باشد كه چنان رخسار زيبا و طلعت عالم‌آرا به جهت خون چون من گدايى بينوا معذّب گردد . » مصعب از اين سخن انديشناك گشته ، گفت : « از خون تو درگذشتم . » آن شخص گفت : « حيات بىمال از مرگ بدتر است . » مصعب فرمود تا هرچه از او گرفته بودند به وى بازدادند .\r\n\r\nحكايت\r\nموسى بن عتبه روايت كرده كه ، سالى كه هارون الرّشيد به حجّ آمده بود من طواف مىكردم . جعفر بن يحيى را ديدم ، پيش من آمد و گفت : « اى موسى ! چرا به خدمت خليفه نيامدى ؟ » گفتم : « او مرا طلب ننمود . » جعفر گفت : « من داعى اويم و تو را طلب مىنمايم . » روز ديگر ، متوجّه سراپردهء هارون شدم و هيچ‌كس از حاجبان مرا منع نكرد .\r\nچون به مجلس درآمدم ، جعفر بن [ 84 ب 
  ] يحيى برمكى گفت : « به وقت نيامدى . چه خليفه در غضب است ، زينهار كه سخن درشت بر زبان نرانى . »\r\nچون به نزد هارون رسيدم ، مردى را ديدم كه با بند و زنجير پيش او ايستاده و نطعى « 2 » گسترده سيّاف « 3 » حاضر شده و هارون آن بيچاره را مخاطب ساخته ، گفت : « خداى مرا بكشد اگر تو را نكشم . » من سلام كرده ، نشستم و با خود گفتم : « مسلمانى كشته خواهد\r\n\r\n\r\n","description":"","footnote":"\r\n( 1 ) . برادر عبد اللّه بن زبير بن عوام كه در قيام برادرش عليه حكومت اموى بازو و مددكار او بود . در سال 67 ق . از سوى برادر به حكومت عراق منصوب شد و در جنگى كه با مختار كرد ، او را به شكست واداشت و مدتى بعد ، پس از چند زدوخورد مختار به قتل رسيد . مصعب در سال 72 ق . به دليل پراكنده شدن اهل عراق از پيرامونش ، در برابر سپاه عبد الملك اموى تنها ماند و به قتل رسيد . مروج الذهب ، ج 3 ، صص 106 و 107 و 112 تا 115 .\r\n( 2 ) . گستردنى چرمى كه زير پاى كسى كه به شكنجه يا سر بريدن محكوم مىشد مىافكندند .\r\n( 3 ) . شمشيرزن .\r\n","page_name":" 332 ","page_number":332},
  {"content":"\r\n\r\nشد و معلوم نيست كه قتل او به حقّ باشد . بهتر آنكه در اين كلمه‌اى بگويم ، شايد كه اثرى نمايد . پس ، گفتم : يا امير المؤمنين ! در باب اين مرد ، امر خدا و رسول را ياد كن . » از روى غضب گفت : « امر خدا و رسول چيست ؟ » گفتم : قوله تعالى :  يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا أَنْ تُصِيبُوا قَوْماً بِجَهالَةٍ فَتُصْبِحُوا عَلى ما فَعَلْتُمْ نادِمِينَ  « 1 » يعنى : « اى جماعت مسلمانان ! اگر فاسقى شما را خبرى دهد ، پس تفحّص كنيد آن را و از روى نادانى به قومى آسيب مرسانيد تا پشيمان نگرديد بامداد بر آنچه كرده‌ايد . » و حضرت رسول صلّى اللّه عليه و إله فرموده : « لا تصدّقوا النّمّام . » « 2 » يعنى : « سخن‌چين را تصديق مكنيد . » هارون گفت : « از اين مرد عفو كردم . او را بگذاريد . » و فرمان داد كه كتاب حديث حاضر ساختند و سى حديث بر من خواند و هزار دينار ، كه هزار مثقال طلا باشد ، در حقّ من انعام فرمود و من از پيش او بيرون آمده ، او را از و بال خون ناحقّ ، و آن مرد را از قتل ، و خود را از فقر خلاص ساختم .\r\n\r\nحكايت\r\nنقل است كه سلطان رضى ابراهيم را عادت چنان بودى كه هر سال شيخ يونس سجاوندى رحمه اللّه را بخواندى تا در بارگاه و مجلس او وعظ گفتى و او را و لشكر و خدم او را پند دادى و از احكام دين سخنان بىمحابا گفتى . سالى موسم آن آمد كه پادشاه را تذكّر نمايد و وعظ گويد . خواجه مسعود رجمى وزير او بود . گفت : « سلطان آتش و دريا باشد ، با او به انديشهء آسيب حرف بايد زد كه چون آسيب آن به تو رسد ، دفع آن ميسّر نگردد . »\r\nشيخ يونس روز ديگر به آن التفات نكرد و بر منبر برآمد و با وزير گفت كه ، اى پير غافل ! پيغام داده‌اى كه حقّ مگوى و مداهنت كن تا با اين ظالمان به دوزخ روى و من تو را خلاف خواهم كرد ، و حقّ بخواهم گفت تا همه به بهشت رويم . فلان مقرّريها كه گذاشته‌ايد به اتّفاق ظلم است . اگر مىدانى و مىستانى ، مستان و اگر مىگويى مرا حقّ است و ستدنى است ، تعزيت ايمان خود بدار . تمامت آنها را سلطان ببخشيد و تا مدّتها\r\n\r\n\r\n","description":"","footnote":"\r\n( 1 ) . حجرات : 6 .\r\n( 2 ) . مأخذ يافت نشد .\r\n","page_name":" 333 ","page_number":333},
  {"content":"\r\n\r\nبعد از آن پادشاه ، آن اثر مانده بود ، و از اثر راستى آن عالم و حلم آن پادشاه خلقى آسوده شد .\r\n\r\nحكايت\r\nآورده‌اند كه چون عبد اللّه سلام « 1 » مسلمان شد ، او را يارى بود از احبار « 2 » يهودان كه او را زيد مىگفتندى ، عبد اللّه سلام گويد كه ، او را پيوسته به اسلام دعوت كردمى و محاسن شريعت با وى تقرير نمودمى ، و او قبول نمىكرد و راضى به اسلام نمىشد . روزى به مسجد رسول صلّى اللّه عليه و إله او را ديدم در صف مسلمانان نشسته و اسلام آورده . عظيم خوشحال شدم ، از وى پرسيدم كه ، « سبب اسلام تو چه بود ؟ » گفت : « روزى تنها در خانه نشسته بودم و تورات مىخواندم . چون به نعت پيغمبر صلّى اللّه عليه و إله رسيدم به تأنّى خواندم و ضبط كردم و با خود گفتم صواب آن است كه محمّد صلّى اللّه عليه و إله را بيازمايم و ببينم كه اين اوصاف در او هست يا نه ؟ هر روز بامداد رفتمى به در مسجد او ، و در حركات و سكنات و اقوال و افعال او نظر كردمى . تمامت آن نشانها در او ديدم . [ 85 آ 
  ] يك نشان مانده بود كه در نعت او خوانده بودم كه « سبق حلمه غيظه و لا تريه جهد الجاهد الّا حلما . » يعنى : « حلم محمّد صلّى اللّه عليه و إله بر خشم او غالب بود و هرچند كه با وى جفا كنند ، از وى بجز حلم نبينند . » چون همهء نشانها در وى بديدم و يك نشان مانده بود ، روزى بر در مسجد نشسته بود و من از دور ايستاده بودم و مىنگريستم . ناگاه ، اعرابى را ديدم بر ناقه نشسته بود . چون حضرت را بديد ، از ناقه فروجست . زبان به ذكر فقر و احتياج گشود و گفت : « مرا از فلان قبيله فرستاده‌اند و در ميان ايشان قحطى عظيم به هم رسيده و ايشان متابعان ملّت تواند و هيچ ندارند ، و حال خود بر تو عرضه مىكنند و اميد آن دارند كه در حقّ ايشان احسانى فرمايى . »\r\nحضرت رسول صلّى اللّه عليه و إله روى به معدن فتوّت ، درياى كرم و مروّت ، حضرت\r\n\r\n\r\n","description":"","footnote":"\r\n( 1 ) . عبد اللّه بن سلام بن حارث اسرائيلى انصارى از دانشمندان يهودى كه بعد از ورود پيامبر ( ص ) به مدينه اسلام آورد ، و پيامبر نام او را از حصين به عبد اللّه برگرداند . وى در سال 43 ق . در مدينه درگذشت . الوافى بالوفيات ، ج 17 ، صص 198 و 199 .\r\n( 2 ) . جمع « حبر » است و حبر رئيس كاهنان يهود را گويند .\r\n","page_name":" 334 ","page_number":334},
  {"content":"\r\n\r\nامير المؤمنين صلّى اللّه عليه و إله كرد و گفت : « يا على ! از فلان وجوه چيزى مانده است ؟ » گفت : « نه . » حضرت را حيرتى دست داد . من پيشتر آمدم و گفتم : « يا رسول اللّه ! اگر خواهى من تو را زر دهم و به سلم « 1 » خرما خرم و از خرماستان معيّن به وقت انقضاى مدّت خرما به من تسليم كنى . » حضرت صلّى اللّه عليه و إله فرمود كه ، خرما از خرماستان معيّن به تو نفروشم ، امّا تو را خرماى نيكو بدهم ، چون وقت شود .\r\nپس ، دينارى چند به حضرت دادم و از وى خرما به سلم خريدم و او زر به اعرابى داد و من منتظر بودم تا وعده برسد ؛ تا وقتى كه وعده نزديك شد و هنوز يك هفته مانده بود .\r\nروزى به صحرا رفته بودم ، حضرت صلّى اللّه عليه و إله را ديدم كه به جنازهء كسى بيرون آمده بود و در سايهء درختى نشسته و هريك از اصحاب آن حضرت به گوشه‌اى نشسته بودند . من گستاخ‌وار رفتم و گريبان حضرت بگرفتم و گفتم : « اى پسر ابو طالب ! « 2 » شما را نيكو شناسم كه مال مردم بستانيد و مماطلت و مدافعت پيش آريد و بدعزيمى شما بر همگنان ظاهر است ، هيچ مىدانى كه از مهلت من چند مانده كه تمام شود و در مماطلت سعى مىنمايى ؟ »\r\nمن اين سفاهت مىكردم كه ناگاه ، از پس آوازى هايل شنيدم . ديدم كه عمر بن الخطّاب شمشيرى كشيده بيامد و گفت : « اى سگ ! دور شو . » و خواست كه شمشير بر من زند . حضرت صلّى اللّه عليه و إله او را از آن منع كرد و گفت : « اى عمر ! اين زيادتى حاجت نيست .\r\nمرا وصيّت بايست كرد به نيكو عزيمى و او را وصيّت بايستى كرد به كريمى و حليمى . » و گفت : « اى عمر ! برو و حقّ وى از فلان خرما به او تسليم كن و بيست پيمانهء ديگر زياده از حقّ وى به وى ده ، به كفّارهء آنكه او را ترسانيدى . »\r\nپس ، عمر مرا ببرد و حقّ من بداد و چون بيست پيمانهء ديگر بداد ، من گفتم : « يا عمر ! اين چه لطف است ؟ » گفت : « اگر به دست عمر بودى ، تو را عمر نبودى ، و ليكن چه كنم\r\n\r\n\r\n","description":"","footnote":"\r\n( 1 ) . خريد و فروش كردن غلّه و مانند آن ، به گونه‌اى كه فروشنده مبلغ كالاى فروخته شده را پيشاپيش دريافت مىكند و جنس را پس از انقضاى مدتى معيّن به خريدار تحويل مىدهد . امروزه به سلف خرى مشهور است .\r\n( 2 ) . بايد گفته شود : « اى پسر عبد الله ! » ممكن است مخاطب ، على ( ع ) بوده باشد و بر اثر تلخيص و عدم اصلاح عبارات چنين اشتباهى بروز كرده باشد .\r\n","page_name":" 335 ","page_number":335},
  {"content":"\r\n\r\nكه حلم محمّدى چنين اشاره مىكند . به سبب آنكه از من رنجيدى ، تو را اين انعام مىدهد . » زيد مىگويد كه ، « چون آن حلم مشاهده كردم مرا بيش از آن طاقت نماند .\r\nپيش حضرت صلّى اللّه عليه و إله آمدم و كلمهء شهادت بگفتم و خود را در دايرهء اهل اسلام آوردم . »\r\n\r\nحكايت\r\nسليمان بن ورّاق گفته كه ، « هرگز از مأمون حليمتر نديده‌ام . » گفتند : « از حلم و كرم وى حكايت كن . » گفت : « روزى به خدمت وى بودم . نگينى ياقوت ديدم طول او چهار انگشت و در عرض دو انگشت و در روشنى و صفا چون جرم خورشيد مىتافت . زرگرى را بخواند و آن را به وى داد و گفت : خ اين را خاتمى بساز خ . و شكل خاتم با وى بگفت .\r\nزرگر خدمت كرده ، گفت : خ چنان كنم خ . ياقوت برگرفت . و روز ديگر حاضر شدم ، چون مرا ديد ، او را [ 85 ب 
  ] از انگشتر ياد آمد ، فرمود كه ، خ زرگر را بياريد خ . زرگر را حاضر كردند و آن بيچاره چون برگ درخت مىلرزيد و اثر حيات در وى نمانده بود . مأمون اثر هراس در وى بديد . گفت : خ اى مرد ! سبب تغيير تو چيست ؟ بگو و مترس خ . آن مرد گفت : خ اگر امير مرا به جان امان دهد بگويم خ . گفت : خ تو را به جان امان دادم خ . زرگر نگين بيرون آورد ، به چهار پاره شده بود . گفت : خ انگشترى ساخته بودم و خواستم كه نگين بر وى بنشانم ، از دست من بيفتاد و به سندان آمد و به چهار پاره شد . مأمون گفت : خ يقين است كه اين را به قصد نكرده‌اى خ . پس ، فرمود كه خ برو و اين را چهار انگشترين بساز خ .\r\nچون زرگر بيرون آمد ، مأمون فرمود كه ، خ آن نگين بر من به صد و بيست هزار دينار برآمده بود خ . » « 1 »\r\n\r\nحكايت\r\nآورده‌اند كه روزى ابو مسلم [ مقتول به سال 136 ق . 
  ] از خانه به مسجد مىرفت .\r\nيكى از ياران او به حاجتى پيش آمد ، و شمشير در دست داشت و سر شمشير بر پشت\r\n\r\n\r\n","description":"","footnote":"\r\n( 1 ) . اين حكايت در اخلاق محسنى ، ص 51 آمده است .\r\n","page_name":" 336 ","page_number":336},
  {"content":"\r\n\r\nپاى امير نهاده بود و بر آن تكيه كرده و سخن مىگفت تا آن سخن تمام بگفت . پشت پاى ابو مسلم پرخون شده بود . گفتند : « اى امير ! چون اثر شمشير به پاى تو رسيد ، چرا او را نگفتى كه دور تر رو ؟ » گفت : « نخواستم كه بداند كه چه كرده كه خجل مىشد و از حاجت خواستن شرم مىكرد . »\r\n\r\nحكايت\r\nآورده‌اند كه وقتى ملك پرويز « 1 » بر يكى از حاجبان خود متغيّر شد و خانه بر وى زندان كرد ، مدّتى آن بيچاره محبوس ماند و قلّت مال و ضيق مجال او از حدّ گذشت . آن حاجب خبر يافت كه پرويز بارگاهى بنا كرده است و فلان روز آنجا خواهد نشست . نزديك هر كس از دوستان و خويشان كسان فرستاد و از ايشان جامه و اسب عاريت خواست . و ديگر روز سوار شد و به بارگاه آمد . دربانان و حاجبان گمان بردند كه او خلاص شده و ندانستند كه بىفرمان پادشاه چنين دليرى كرده . پس ، پيش ملك رسيد ، و ملك در شراب عيش بود ؛ اگرچه از آن برنجيد و خواست كه او را ادب كند ، امّا نخواست كه روز عشرت را منقّص گرداند . اغماض فرمود . حاجب گرم در كار شد و در هر كارى دست مىزد تا فرصت يافت و طبقى زرّين كه وزن آن هزار مثقال بود در زير قبا پنهان كرد و بيرون برد و به خانه رفت . پرويز آن حال را مشاهده كرده بود .\r\nحاجب به خانه آمد و آن طبق را بشكست و از محنت فقر و فاقه برست . روز ديگر ، خادمان به تك‌وپوى و جست‌وجوى طبق مشغول شدند و خلقى را متّهم كردند و مىخواستند كه جماعتى را تعذيب نمايند . پرويز پرسيد كه ، « شما را چه افتاده است ؟ » گفتند : « طبقى زرّين بود هزار مثقال و پيدا نيست و غايب شده است . در طلب آن جدّ مىنماييم . » پرويز گفت : « بگذاريد و دست از بيگناهان بداريد كه آن‌كس كه برده باز\r\n\r\n\r\n","description":"","footnote":"\r\n( 1 ) . لقب خسرو دوم ، بيست و سومين پادشاه ساسانى است . از جمله شاهانى بود كه پيامبر ( ص ) با فرستادن نامه از وى براى پذيرفتن اسلام دعوت به عمل آورد ، ولى دعوت را اجابت نكرد و با خشم نامه حضرت رسول ( ص ) را پاره كرد . خسرو پرويز ، پس از سى و هفت سال پادشاهى در سال 628 م . به دست پسرش ، شيرويه ، به قتل رسيد .\r\n","page_name":" 337 ","page_number":337},
  {"content":"\r\n\r\nندهد ، و آن‌كس كه داند نگويد . »\r\nو چون سالى بر اين بگذشت ، پرويز در همان موضع جشنى ترتيب داد ، و آن حاجب باز خود را پيش خدمت پرويز انداخت . پرويز را چون چشم بر وى افتاد ، بخنديد و او را پيش خود خواند و آهسته در گوش وى گفت كه ، « مگر طبق زر به تمام به خرج رفته است ؟ » آن حاجب در پيش پرويز به خاك غلتيد و گفت : « اميد به كرم و بزرگ‌منشى پادشاه دارم كه خون و جرم من عفو نمايد . » پرويز را بر وى رحم آمد و رقم عفو و كرم بر جريدهء گناه او كشيد ، و او را از جملهء خواصّ گردانيد و به سر شغل خود بازفرستاد .\r\n\r\nحكايت\r\nآورده‌اند كه وقتى مأمون الرّشيد سوار شده بود و در كوكبه دولت و عظمت مىرفت ، و خواصّ و مقرّبان در ركاب او مىرفتند . صاحب حاجتى در گوشه‌اى [ 86 آ 
  ] نشسته بود و عريضه‌اى نوشته ، منتظر فرصت مىبود تا عريضه را بدهد . چون مأمون برسيد ، آن مرد برخاست و عريضه را در هوا بلند كرد . اسب مأمون برميد و او را از پشت خود جدا كرده ، بر زمين انداخت ، چنان كه اندام او كوفته شد و دستش مجروح گشت . ملازمان قصد رنجانيدن آن بيچاره كردند . مأمون ايشان را منع كرد و برخاست و سوار شد ، و آن صاحب حاجت در پيش وى ايستاده بود و از بيم خشك شده بود و دل از جان برداشته .\r\nمأمون چون او را بديد ، بر وى ببخشود و عريضهء او را بخواند و دوات و قلم خواست و با آن آزار و جراحت دست بر پشت اسب جواب عريضهء او بنوشت و حاجت او روا گردانيد ؛ و آن الم بر وى بگذشت و اين حلم و نام نيكو از وى باقى ماند .\r\n\r\nحكايت\r\nآورده‌اند كه وقتى از احنف بن قيس سؤال كردند كه ، « در جهان هيچ‌كس از خود حليمتر ديدى ؟ » گفت : « يكى را ديدم و از او آموختم . » گفتند : « كه بود ؟ » گفت : « قيس بن حاتم . وقتى من به قبيلهء او نزول كردم ، او در ميان قبيله نشسته بود . ناگاه ، پسر او را كشته آوردند و گفتند : خ فلان كس از همزادان وى او را بكشت خ . همچنان نشسته گفت :\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nخ وى را دفن كنيد و به نزديك كشندهء او رويد ، و پدر وى را بگوييد كه هان تا گمان نبرى كه ما در انتقام او مبالغه خواهيم كرد . چون تو در بدكردارى و ستمكارى مبالغه كردى ، از ما ايمن باش و به نزديك ما آى و بگو تا به چه سبب تو آن خون كردى ؟ با ما تقرير كن خ . و غلامى بر زبر سر او ايستاده بود ، گفت : خ اى غلام ! صد شتر نزديك مادر پسر بر تا سوز فرزندش كه كشته‌اند كم شود كه او عورت است و او را قوّت صبر و حلم نباشد . » خ احنف گويد : « من چون اين حلم مشاهده كردم ، آن را مستحسن شمردم و در حلم و بردبارى به وى اقتدا كردم . »\r\n\r\nحكايت\r\nآورده‌اند كه در عرب ، قعقاع بن شور « 1 » به كرم و حلم موصوف بود ، و از عادت حميده و سيرت پسنديدهء او يكى آن بود كه هرگاه صاحب حاجتى به در او آمدى ، او را از مال خود نصيبى بدادى ؛ و اگر از وى خصمى استعانت طلبيدى ، او را مدد كردى و در حوايج و مصالح او سعى بليغ نمودى ، و در عرب به حلم و كرم او مثل زدندى . با اين شرف و بزرگى ، او را با يكى از اهل قبيله سخنى مىرفت و به خصومت انجاميد . آن سفيه او را گفت : « اگر مرا سخن درشت بگويى ، يكى را ده جواب گويم . » او گفت : « اگر مرا ده دشنام دهى ، يكى را جواب نگويم . »\r\n\r\nحكايت\r\nآورده‌اند كه چون كار خلافت سفّاح [ حكومت : 132 - 136 ق . 
  ] ، كه خليفهء اول است از خلفاى بنى عباس ، مستقيم شد و جهانيان او را مطيع شدند ، جمعى كثير از معارف شام به كوفه ، كه دار الخلافهء او بود ، آمدند و اجازت سخن گفتن گرفتند و گفتند :\r\n« ما قومى انبوهيم . اگر هركس سخنى گويد ، سخن به طول كشد . ما دو مرد اختيار\r\n\r\n\r\n","description":"","footnote":"\r\n( 1 ) . از تابعين كه به نيكوكارى و جود شهره بود . سال وفاتش معلوم نيست ، ولى در روزگار معاويه زنده بوده است .\r\nزركلى ، الاعلام ، ج 5 ، ص 201 .\r\n","page_name":" 339 ","page_number":339},
  {"content":"\r\n\r\nمىكنيم ، پيرى و جوانى ، تا از جانب ما سخن گويند . اگر فرمان باشد ، زبان بگشايند و عرض ما بازنمايند . » سفّاح گفت : « چنين بايد كرد . » پس ، جوان برپاى خاست و گفت :\r\n« يا امير ! به انتقام مشغول شدن عدل است ، امّا فضل و بزرگى در عفو كردن است . اكنون امير مشاهده نمايد تا كدام دوست‌تر دارد و ما بندگان چنان گمان مىبريم كه از آن گوهر پاك ، كه در ذات كريم او موجود است ، جز اختيار كردن عفو و احسان نيايد . » اين بگفت و بنشست و پير برپاى خاست و گفت : « يا امير ! هركس كه خشم خويش براند و دل خود را خوش گرداند ، او را در آن هيچ نام باقى حاصل نيايد و آن را مىباشد [ 87 آ 
  ] يك ساعت ؛ و اگر آن خشم را به پردهء حلم بپوشد ، وى را از آن نام نيك جاويد بماند . يا امير ! اگر انتقام‌كشى ، داد كرده باشى و اگر عفو كنى ، به جانب فضل ميل نموده باشى . و چون كسى خشم بر گناهكار براند ، او را بر آن شكر نگويند و خشم فروخوردن از حلم بود و حلم از صبر مردان باشد و تشفّى نمودن از شتاب ، و تيزى را از غايت سبكسارى دانند ، و گناهان شاميان بيش از آن نيست كه گروهى مردم بر ما مسلّط بودند و خويش را امير و خليفه مىدانستند ، و ندانيم كه بر حقّ بودند يا باطل . بر شهرها مستولى شدند و خلق را به اطاعت خود درآوردند و ما را به ضرورت ايشان را گردن بايست نهادن و فرمانبردارى نمودن . اكنون برافتادند و محو گشتند و كار ايشان با خداى افتاد . ما امروز رعيّت اميريم ، ميان خوف و رجا مانده و عيال و اطفال ما چشم بر راه نهاده و خلقى بسيار دلها در ما بسته كه چون بازگرديم و فرمان خليفه در باب ما چه باشد . هر راهى كه امير بيند ، صلاح و صواب در آن باشد . »\r\nسفّاح بسيار بگريست ، چنان كه آب از چشم او بر بساط چكيد و گفت : « بنشين ، اى پير ! مردمان شام را گناهى نبود . اگر اهل بيت را لعنت كردند ، قرارگاه خويش در جهنّم يافتند ؛ و اگر گناهى دارند به سبب متابعت كردن آن طايفه در باطلها و شادى نمودن بر قبيحهاى ايشان ، ما عفو كرديم و از خطاهاى ايشان به كرم درگذشتيم و زينهار داديم و ايمن گردانيديم تا در راحت افتند و در روزگار ما آسوده باشند و به خرّمى و خوشدلى گذرانند كه ايزد تعالى ما را شفاى دلهاى رنجوران گردانيده است . » و بفرمود تا ايشان را تشريفها و خلعتها دادند و به خوبى بازگردانيدند .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n\r\nحكايت\r\nآورده‌اند كه طايفه‌اى از مجرمان را پيش حجّاج آوردند و يكان‌يكان را در پيش او سياست مىكردند ، و او در آن جماعت مىنگريست و زارزار مىگريست .\r\nيكى از خواصّ وى پرسيد كه ، « امير را بقاباد ! اگر اين سياست حقّ است ، اين شفقت چيست ؟ و اگر اين گريستن صواب است ، اين سياست چرا ؟ »\r\nحجّاج گفت : « بدان كه بقاى بنى آدم در هلاكت بنى آدم است . امّا صاحب‌دولتان را سياستى بايد ممزوج با شفقت ، و بزرگان گفته‌اند كه پادشاه سر است و رعيّت جوارح و اعضاى او . وقتى كه مصلحت تقاضاى بريدن عضو كند ، چون عضو را جدا كند ، سر بر آن گريد . پادشاه بايد كه در وقت رعايت مصلحت ، در اقامت سياست بر رعيّت بيچاره هم بگريد كه روزگار گردنده است و زمانه گذرنده . » در ميان اين مفاوضت پيرى برخاست و گفت : « يا امير ! اگر ما به خيانت مستوجب عقوبت شديم ، به عفو مستوجب رحمت مىشوى ؛ و اگر ما به گناه كردن لئيم شديم ، تو به حلم و كرم كريم مىشوى . » حجّاج بفرمود تا بند از وى برگرفتند و ديگران را به طفيل او آزاد كردند و گفت : « اگر اين سخن در اوّل گفته بودى ، جمله را عفو كردمى و به تو بخشيدمى كه سياست بىعفو و مرحمت عالمى را خراب كند ، و حلم و عفو بىسياست چهرهء ملك را بىآب گرداند . »\r\n هر شهى را كه هر دو باشد جمع * در شب حادثات باشد شمع \r\nتتمّه : ببايد دانست كه عفو و صفح وقتى ممدوح و مستحسن است كه اثر خيانت و بدى گناهكار مخصوص به عفوكننده باشد ، مانند آنكه كسى مال او برده باشد يا بد او گفته باشد يا نسبت به او شتم و سفاهت كرده باشد يا با او بىادبانه سلوك نموده باشد ، و امثال اينها . و اين نيز مقيّد است به آنكه عفو كردن باعث آن نباشد كه در امر به معروف و نهى منكر تقصيرى شود ، چنان كه در مبحث امر معروف و نهى منكر اشارتى به آن خواهد شد ، ان شاء الله تعالى .\r\nامّا اگر گناه و بد مجرم باعث ضررى بر ملّت و شرع يا ملك و دولت باشد يا باعث زوال حقّى از مسلمانان باشد يا باعث تهاون در اقامت حدودى باشد كه شارع مقرّر\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nداشته و تأخير و تهاون در آن را حرام ساخته ، در اين صورت عفو نبايد كرد ، بلكه اقامت سياست و تأديب بر قانونى كه عقل صريح تقاضا كند و شرع تحديد آن نمايد مرعى بايد داشت . و لهذا خداى عز و جلّ در اقامهء حدّ زنا فرموده :  وَ لا تَأْخُذْكُمْ بِهِما رَأْفَةٌ فِي دِينِ اللَّهِ إِنْ كُنْتُمْ تُؤْمِنُونَ بِاللَّهِ وَ الْيَوْمِ الْآخِرِ  « 1 » يعنى : « نگيرد شما را به آن زانى و زانيه رأفت و رحمتى در دين خدا ، اگر ايمان به خدا و روز جزا آورده‌ايد . » ليكن شرط است كه آن گناه ثابت و محقّق باشد و شبهه‌اى در آن نباشد كه از حضرت رسول صلّى اللّه عليه و إله منقول است كه ، « ادرؤا الحدود بالشّبهات . » « 2 » يعنى : « دفع كنيد حدّها را به شبهه‌ها . » و همچنين حلم در موضعى مستحسن است كه خيانت و تقصير نسبت به حلم‌كننده باشد ، به شرط آنكه باعث زيادتى جريت مجرم نباشد و با قواعد شرعى و ملكى منافات نداشته باشد و منافى وجوب نهى منكر نباشد . امّا اگر گناه مجرم نسبت به مسلمانان باشد ، چنان كه ظلم كرده باشد و مالى از مسلمانان برده باشد يا آزارى به مسلمانى رسانيده يا رشوه در حكم شرعى گرفته باشد يا اهانتى به شرع و دين نموده باشد يا فسادى در ملك و ملّت ظاهر ساخته باشد ، حلم در اين صورت قبيح و نامستحسن است ، بلكه رجوع به قواعد عقل و شرع بايد نمود و به حكم صواب عمل بايد كرد . و بسيار باشد كه اگر پادشاه اندك حلمى ورزد يا تغافلى كند ، آتش ظلم و فساد چنان شعله‌ور شود كه اطفاى آن به جز آب شمشيرها نتوان كرد . و لهذا در حديث واقع شده كه ، ملاقات كنيد با عاصيان به روهاى درهم كشيده . و حضرت امام جعفر صادق عليه السّلام شنيد كه شخصى غلام خود را گفت : « حرامزاده ! » با كمال حلمى كه آن حضرت را بود چندان رنجيد كه مدّة العمر با آن شخص تكلّم ننمود .\r\nو ببايد دانست كه بر پادشاه لازم است كه هرگاه به غضب درآيد و ارادهء تأديب و سياست مجرمى داشته باشد ، بايد كه در آن تعجيل نكند و چندان صبر كند كه تندى غضب فرونشيند ؛ چه در حال غضب عقل مستقيم نيست و مسخّر سلطان غضب است و فكر و انديشهء صاحب غضب برقرار خود نيست ، و حال او شبيه به حال مستى است كه به مرضى تند مبتلا باشد . در آن وقت ، رأى او را اعتبارى نيست . پس ، لازم است كه\r\n\r\n\r\n","description":"","footnote":"\r\n( 1 ) . نور : 2 .\r\n( 2 ) . عوالى اللئالى ، ج 2 ، ص 349 و مبسوط شيخ طوسى ، ج 3 ، ص 66 .\r\n","page_name":" 342 ","page_number":342},
  {"content":"\r\n\r\nچندان صبر كند كه اشتعال آتش غضب فرونشيند و قوّت عقلى و فكرى به حال اصلى خود معاودت نمايد . آنگاه ، تفكّر در گناه مجرم نمايد كه مبادا به افترا و شبهه اين گناه بر او لازم شده باشد . و بعد از لزوم و ثبوت بايد تأمّل كرد كه آيا به حسب قانون ملكى و ميزان شرعى سياستى لازم هست يا نه ؟ و اندازهء آن سياست و قدر آن را نيز به حسب عقل و فكر مشخّص نمايند و اگر با عاقلى مشورت بايد كرد ، بكند . آنگاه ، بر آن تأديب و سياست اقدام نمايند و چنان كه در اين باب تأمّل و فكر نمايند و تعجيل ننمايند به صواب نزديكتر خواهد بود . و از اين جهت سنن بعضى سلاطين جارى بوده كه امر به حبس گناهكار مىفرموده‌اند تا در گناه او فكر كنند و مكرّر اعادهء نظر و تأمل نمايند تا حقيقت چنان كه بايد معلوم شود .\r\nو بعضى دانايان گفته‌اند : « سزاوار نسبت به سلاطين آن است كه عقوبت را تأخير نمايند تا وقتى كه سلطان غضب تسكين يابد و در مكافات نيكوكار تعجيل نمايند ، چه در تأخير عقوبت امكان عفو است ، اگر مصلحت تقاضا كند و فايدهء تعجيل مكافات احسان ، مسارعت اولياى دولت است به انقياد و اطاعت . »\r\n\r\nحكايت\r\nآورده‌اند كه يكى از ملوك اسلام به كمال حلم و جمال علم و بسطت مملكت و رفعت قدر بر ملوك زمان فايق بود . وقتى با خود فكر مىكرد كه از براى امراض بدنى و بيماريهاى عارضى پيوسته طبيبان را مهيّا مىدارم ، تا آنكه اگر ناگاه مرضى حادث گردد ، در معالجت آن معاجلت نمايند ؛ و بيماريهاى اخلاق كه در نهاد ما سرشته شده به طبيب محتاجتر است ، و فكرت بر دفع آن مقصور ساختن مهمّتر . پس ، يكى از علما را كه بر قول و علم او اعتماد تمام داشت بخواند [ 87 ب 
  ] و جاى خالى كرد و گفت : « تو را از ميان اكفا « 1 » جهت آن برگزيدم تا به صحبت مشفقانه دريغ نفرمايى و اخلاق بد و افعال ذميمه كه در من موجود است به مواعظ و نصايح مداوا واجب دانى . و يكى از آن جمله ، آن است\r\n\r\n\r\n","description":"","footnote":"\r\n( 1 ) . جمع « كفء » است به معنى مثل و نظير .\r\n","page_name":" 343 ","page_number":343},
  {"content":"\r\n\r\nكه من مردى تيز خشمم و غضبى بر من مستولى مىشود و هرگاه كه در خشم مىروم ، مغلوب سلطان غضب مىگردم . اين يك علّت را علاج فرماى . »\r\nآن بزرگ گفت : « پادشاه بايد كه بداند كه آفريدگار او را بر كلّ خلايق مسلّط گردانيده است و دست او بر كافّهء رعايا مطلق كرد . و امر او نافذ و حكم او حتم و فرمان او مطاع است ، و او را در هر حال كه خواهد تأديب و تعذيب و بذل و عطا ميسّر است . بايد كه به يقين بدانيد كه غضب در نهاد بنى آدم بر مثال خمر است در اعضا و اجزا ، و همچنانكه مردم از شراب مست شوند و از ايشان حركات متنافر نامتناسب در وجود آيد ، از غضب آدمى نيز چنان بى خود شود و از وى افعال قبيح ظاهر گردد . و حال مردم خشم‌آلود بعد از تسكين غضب مشابهتى عظيم دارد به حال مستى كه از خواب گران مستى بيدار شود .\r\nپس ، بايد كه با خود مقرّر كنى كه چون اثر خشم در تو پديد آيد ، هيچ‌كس را عقوبت نفرمايى و به يقين بدانى كه آنچه خواهى فوت نخواهد شد و صبر پيش گيرى تا غضب تو ساكن گردد و از حال مجرم تفحّص بليغ بشود . پس ، اگر مستحقّ ادب باشد ، به اندازهء جنايت او را عقوبت كنى و اگر مستحقّ عفو باشد ، از وى درگذرانى . و اين معنى در اوّل به طبيعت تو عظيم گران آيد ، امّا چون عادت شود ، طبيعت [ تو 
  ] « 1 » به آن الفت گيرد و اين خصلت تو را خلقى شود . »\r\nو آن پادشاه ، اين معنى از وى قبول كرد و اركان دولت خود را امر كرد كه در حال قوّت غضب هركس را كه عقوبت فرمايم ، بايد كه شما آن را موقوف داريد تا يك روز بر آن بگذرد . آنگاه ، به من رجوع كنند ، اگر بار ديگر فرمان دهم ، امضا كنند . چون اين معنى مقرّر ساخت كس بود كه خيانت بزرگ داشت و از خلعت عفو با نصيب شد . و اگر عاقل نيكو تأمّل كند ، اين معالجه در باب غضب تدبير شريفى است . و بسيار بوده كه پادشاه در ابتداى غضب به حقيقت نرسيده ، حكم به سياست بيچاره نموده‌اى و او بيگناه بوده و ندامت و خسران اخروى نتيجه داده ، چنان كه در معاملهء ابو العبّاس فضل بن احمد اسفراينى واقع شد .\r\n\r\n\r\n","description":"","footnote":"\r\n( 1 ) . اضافه از مر است .\r\n","page_name":" 344 ","page_number":344},
  {"content":"\r\n\r\n\r\nحكايت\r\nخواجه نظام الملك طوسى در كتاب وصايا ، كه جهت فرزند خود نوشته ، آورده كه ، در اوايل دولت سلطان محمود ، ابو العباس فضل بن احمد اسفراينى را وزارت دادند و ميان او و على خويشاوند ، كه بزرگترين حجّاب بود ، همواره كدورتى بود و خواجه سلطان را از اين معنى واقف گردانيده بود . على هرچند در باب او سعايتى كردى ، مؤثّر نبودى و اگر كسى در باب خواجه افسادى مىكردى ، هم از تحريك او دانسته اعتبارى نكردى تا زمانى كه دولت وزير روى در تراجع نهاده ، سلطان را از خود رنجانيده كسى نزد سلطان فرستاد و از وزارت استعفا نمود . سلطان جواب داد كه ، « در تو ظلم و جور روا نمىدارم . مالى كه به ظلم و جور در ممالك جمع نموده و دفاتر به آن ناطق است به خزانه رسانيده و از تكاليف معاف بوده باشد . »\r\nو احمد بن خواجه حسن ميمندى در ميانه واسطه بود . بعد از تردّد بسيار بر آن قرار شد كه خواجه چند هزار مثقال طلا بدهد و از شغل خطير برهد . خواجه به اداى آن مشغول گشته ، هرچه در زمان نيابت فايق و زمان عمل خراسان تا هنگام وزارت سلطان حاصل نموده بود ، از صامت و ناطق و عقار و منقول ، تنخواه [ 88 آ 
  ] كرده مبلغى هنوز باقى مانده بود . خواجه حكايت فقر و فاقه را به سلطان انها نمود . سلطان بر حال او ترحّم نموده ، نزد خودش طلبيد و گفت : « اگر به جان و سر من سوگند خورى كه بر چيزى ديگر قدرت ندارى معاف باشى . » خواجه گفت : « اكنون سوگند نمىتوانم خورد . يك بار ديگر از عفايف تحقيق نمايم . اگر محقرى ديگر مانده باشد رسانيده ؛ آنگاه ، قسم ياد نمايم . »\r\nپس ، به خانه آمده به ايمان مغلّظه و انواع تهديد و تخويف معلوم نمود كه جزوى از اسباب دختر طفل او نزديكى از تجّار مانده . آن را نيز به دست آورده ، به خزانه فرستاد .\r\nآنگاه ، به جان و سر پادشاه سوگند خورد كه ديگر چيزى ندارم . على خويشاوند كه سالها منتظر فرصت بود مجال يافت و اتّفاقا سلطان در آن وقت به عزم غزا به جانب هندوستان مىرفت . در خلوتى به سلطان معروض داشت كه ، « مدّتهاست كه خيانت خواجه نزد من به وضوح پيوسته . چون مىديدم كه سلطان سخن مرا بر غرض حمل مىكند ، چيزى\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nنمىگفتم . الحمد للّه كه خيانت او بىسعايت من ظاهر گشت . اكنون سوگند به اين عظمت به خلاف ياد نموده و چند جنس از نفايس عالم كه در خزاين سلاطين عالم موجود نيست و قرين و عديل آنها يافت نمىشود ، پيش او موجود است . »\r\n به ناخوبتر صورتى شرح داد * كه بد مرد را روز نيكى مباد\r\nبدانديش بر خرده چون دست يافت * درون بزرگان به آتش بتافت \r\nسلطان از اين سخن متأثّر گشته ، گفت : « اگر اين قول به صحّت مقرون گردد ، ابو العباس مستوجب سياست كلّى باشد . » على خويشاوند گفت : « اگر تجسّس اين به بنده رجوع شود ، اثبات قول خود بر وجه اتمّ نموده شود . » سلطان گفت : « به شرط آنكه مادام كه قول تو به وضوح نپيوندد ، تعرّض به مال و جان او نرسانى . » بدين سخن مقرّر شده خواجه در آن وقت در يكى از قلاع محبوس بود . على خويشاوند را در حين فتح بلاد هند ، از خزاين ملوك خنجرى به دست افتاده بود كه قبضهء آن از ياقوت رمّانى بود به وزن شصت مثقال ، و از دفاين آل سامان قدحى فيروزه كه مقدار يك من شربت مىگرفت و از خوف آنكه سلطان مبادا كه بر آن مطّلع شود از همه‌كس مخفى داشته بود ، و آن هر دو نادره را به قلعه برد و خواجهء بيچاره را به موكّلان خود سپرد و بعد از چند روز به خدمت سلطان آمده ، خنجر و قدح را همراه آورد و گفت : « اين هردو بىشكنجه و عذاب حاصل شد . يكى ، از هداياى ملوك هند است كه به درگاه ارسال داشته بوده‌اند و او از سلطان اخفا نموده ، و ديگرى ، به وقت عرض خزاين آل سامان خيانت كرده از ميان برده . اكنون در طلب مابقى اشارت چيست ؟ » سلطان از غايت غضب و تغيّر مزاج گفت :\r\n« اين هردو را به تو بخشيدم . به هر وجه كه توانى وجه مقرّر را از او به وصول رسان . » على خويشاوند ، آن نامراد بيگناه را در زير شكنجه هلاك نمود .\r\nفايده : بدان كه غضب قوّتى است آتشى كه خداى عز و جلّ به مقتضاى حكمت به جهت دفع مضرّت در طينت آدمى تعبيه كرده است ، و حقيقت ناريهء او در تحت مزاج طبيعى مدفون است ، چنان كه آتش در زير خاكستر . و اثر اين قوّت تشفّى و انتقام است و اثر اين قوّت وقتى بروز كند كه بر آدمى حالتى غير موافق طبع وارد شود . پس ، اين آتش مشتعل\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nگردد و خون‌دل و ساير عروق را به جوش آرد و به اعالى بدن مرتفع گردد ، و اثر آن در بشره و چشم كه به منزلت شيشه است ظاهر شود . گاهى بشره بغايت سرخ شود ، و آن وقتى بود كه غضب بر كسى بود كه او را قدرت بر انتقام كشيدن از او بوده باشد [ 88 ب 
  ] و مانعى موجود نباشد ؛ و گاهى بشره زرد گردد ، و آن وقتى بود كه غضب بر كسى باشد كه او را قدرت انتقام كشيدن از او نباشد ؛ و گاهى چنان شود كه بشره گاهى سرخ مىشده باشد و گاهى زرد ، و آن در حالى بود كه غضب بر كسى باشد كه با او مساوى باشد و در انتقام مردّد باشد و تردّد در خون به هم رسد . گاهى منبسط گردد و بشره سرخ شود ، و گاهى منقبض گردد و بشره زرد شود و بدين سبب صاحب غضب مضطرب باشد .\r\nو اين قوّت را سه درجه بود : افراط و تفريط و اعتدال . و افراط اين قوّت آن است كه چنان غالب گردد كه از حدّ سياست عقل و شرع تجاوز كند و بصيرت شخص را بپوشاند .\r\nو گاه بود كه سلب فكر و اختيار او كند ، و سلب اين غلبه گاه باشد كه در اصل فطرت باشد ، چه تركيبى باشد مناسب تركيب كبريت كه از اندك شررى افروخته گردد ، و تركيبى باشد مناسب تركيب روغن كه اشتعال آن را سببى بيشتر بايد . و گاه باشد كه به اكتساب حاصل شده باشد ، چنان كه با قومى مخالط باشد كه ايشان به استيلاى اين صفت مفاخرت و مباهات كنند و قوّت سبعى را شجاعت و رجوليت نام نهند و در معرض فخر آن را ياد كنند و چون جهّال عامّه آن را بشنوند ، از جهل و عنادت آن را كمال تصوّر كنند و ارادت تقويت اين صفت در نهاد ايشان پديد آمد « 1 » و مرتبه‌مرتبه اين قوّت در ايشان شديد گردد ، و گاهى تندى آن به حدّى رسد كه دخانى مظلم به دماغ كه محلّ فكر و عقل است برآيد و معدن فكر را تاريك گرداند ، و صولت اشتعال آن چشم و گوش را از ادراك مصلحت و استماع نصيحت كور و كر گرداند . و گاه باشد كه چون وعظ و نصيحت شنود ، غضب او زياد گردد ، و لهذا حكما گفته‌اند كه در حين اشتعال غضب پادشاهان نصيحت و طلب عفو مجرم نبايد كرد تا آنگاه كه غضب فى الجمله تسكين يابد . و به حقيقت غضب نوعى از جنون است ، چنان كه حكما گفته‌اند .\r\n\r\n\r\n","description":"","footnote":"\r\n( 1 ) . ظاهرا « آيد » صحيح باشد .\r\n","page_name":" 347 ","page_number":347},
  {"content":"\r\n\r\nو از حضرت امير المؤمنين - صلوات الله عليه - منقول است كه ، « حدّت نوعى از جنون است و اگر صاحب آن را پشيمانى نبود ، نشانهء استحكام جنون باشد . » و گاه باشد كه در حال غضب به سبب آنكه روح حركت شديد به خارج نمايد ، دل كه منبع روح است خالى ماند و مدد روح كه پيوسته به اعضا مىرسد منقطع گردد يا به سبب شدّت اشتعال ناريت جوهر روح محترق گردد ، و هردو حال سبب موت فجأة باشد . و گاه باشد كه اخلاط محترق گردد و منجر به امراض بد شود .\r\nاسقراطيس حكيم گويد : « من به سلامت آن كشتى كه باد سخت و شدّت آشوب دريا آن را به لجّه‌اى « 1 » افكند كه بر كوههاى عظيم مشتمل بود و بر سنگهاى سخت زند اميدوارترم از آنكه به سلامت غضبناك ملتهب . چه ملّاحان را در تخليص آن كشتى مجال استعمال لطايف حيل باشد و هيچ حيله در تسكين شعلهء غضبى كه زبانه مىزند نافع نيايد . » و چندانكه وعظ و تضرّع و خضوع بيشتر به كار دارند مانند آتشى كه هيزم خشك بر او افكنند ، تندى بيشتر كند .\r\nو امّا تفريط اين قوت آن بود كه اندازه و حدّ شرعى و عقلى كمتر افتد ، و آن نيز مذموم است ، و از آن بىغيرتى و بىحميّتى تولّد كند و اين مستلزم نقصان تمام باشد . و لهذا از حضرت رسول صلّى اللّه عليه و إله منقول است كه ، « إنّ سعدا لغيور و أنا أغير من سعد و اللّه أغير منّى . » « 2 » يعنى : « سعد غيور است و من از آن غيورترم و حقّ از من غيورتر است . » و حقّ - جلّ و علا - مىفرمايد :  « يا أَيُّهَا النَّبِيُّ جاهِدِ الْكُفَّارَ وَ الْمُنافِقِينَ وَ اغْلُظْ عَلَيْهِمْ . »  « 3 » يعنى : « اى پيغمبر ! جهاد كن با كافران و منافقان و غلظت كن با ايشان . » و غلظت از آثار حميت و غيرت است و عدم حميت سكون نفس است در حال مشاهده منكرات و قبايح و چيزهايى كه موجب فضيلت باشد و احتمال ذلّت از خسيسان به جهت طمعهاى فاسد .\r\nپس ، جهت دفع اين امور قدرى از قوّت غضبى ناچار است تا حفظ ملك و ملّت و حرمت نمايد و دفع شرّ اهل ظلم و طغيان و عصيان بكند ، و همچنانكه افراط قوّت غضبى مذموم است تفريط و فقدان آن نيز مذموم است ، و توسّط و اعتدال آن مستحسن و علامت\r\n\r\n\r\n","description":"","footnote":"\r\n( 1 ) . عميقترين جاى دريا .\r\n( 2 ) . كامل بهايى ، ج 1 ، ص 141 .\r\n( 3 ) . توبه : 73 .\r\n","page_name":" 348 ","page_number":348},
  {"content":"\r\n\r\nاعتدال آن است كه ظهور اثر اين قوّت منتظر اشارهء عقل و شرع باشد . چون در وقت حميّت شرع و عقل او را برانگيزاند ، انگيخته شود ؛ و چون در محلّ حلم و عفو به حكم عقل و شرع تسكين او شود ، طغيان ناريّت او منتفى گردد . و هركه فتور اين قوّت در خود احساس كند ، چنان كه از مرتبهء اعتدال كمتر باشد ، واجب است كه به معالجه ، قوّت غضبى را [ 89 آ 
  ] به حدّ اعتدال آرد .\r\n\r\n","description":"","footnote":"","page_name":" 349 ","page_number":349},
  {"content":"\r\n\r\n\r\nفصل هفتم : در فضيلت سخا و جود و مذمّت بخل\r\nسخا خلقى است شريف و خصلتى است محمود كه موجب ثواب بسيار است . رويها به جانب سخا گردد و گردنها ذليل او شود و جبّاران خاضع او شوند و آزادان بندهء او گردند و دشمنان دوست گردند و دوستان بسيار شوند و محمدت و ثنا بر او بسيار شود .\r\nاز او نام نيكو و ذكر جميل باقى ماند و به آن ، مالك نزديك و دور توان شد و سرورى در همه‌جا توان به هم رسانيد . و اين خصلت به واجبات و ضروريّات بيشتر ماند كه به مستحبّات و مكملات ، چه بسيار ديده شده كه كافرى از مسلمانان احسان و بذل مال ديده ، به سبب آن احسان يا طمع مال مسلمان شده و بر دين حقّ اسلام مستقرّ شده ، و بسيار بوده كه مسلمانى به بلاد كفر رفته و به سبب احسان كافران يا طمع بذل مال به دين كفّار درآمده ، چه بس عظيم است قدر امرى كه به سبب آن تغيير دين و ملّت دهند و چون پادشاهان را به ميل دلها و صرف روها و خضوع‌كردنها و بسيارى اعوان و انصار و بنده ساختن احرار و نصرت اوليا و استمالت اعدا بيش از همه‌كس حاجت است ، و اقوى سببى جهت امور مذكوره سخاست . پس ، ملوك را به سخا حاجت بيش از همه‌كس خواهد بود و در احاديث ذكر فضل سخا بسيار است .\r\nاز حضرت رسول صلّى اللّه عليه و إله منقول است كه فرموده : « السّخى محبّب فى السّموات محبّب فى الارض خلق من طينة عذبة و خلق ماء عينيه من ماء الكوثر و البخيل مبغض فى السّموات مبغض فى الارض خلق من طينة عذبه و خلق ماء عينيه من ماء العوسج . » « 1 » يعنى :\r\n« سخى محبوب است در آسمانها ، محبوب است در زمين ، آفريده شده از طينت عذبه‌اى ، و آفريده شده آب چشمهاى او از آب كوثر . و بخيل مبغض است در آسمانها و مبغض است در زمين ، آفريده شده از طينتى شور ، و آفريده شده آب چشمهاى او از آب عوسج كه بغايت بد و ناخوش است . »\r\nو حضرت امام موسى كاظم عليه السّلام فرموده كه ، « سخىّ خوش‌خلق در حفظ خداست . او را نمىگذارد تا آنكه او را داخل بهشت مىسازد . و مبعوث نساخت خداى عز و جلّ هيچ\r\n\r\n\r\n","description":"","footnote":"\r\n( 1 ) . الكافى : ج 4 ، ص 39 .\r\n","page_name":" 350 ","page_number":350},
  {"content":"\r\n\r\nپيغمبرى را و هيچ وصيىّ را ، الّا سخىّ . و نبوده‌اند هيچ‌يك از صالحان ، الّا سخىّ . »\r\nو فرموده كه ، « لا يزال پدرم مرا امر به سخا مىفرمود تا وقتى كه از دنيا رفت . »\r\nحضرت امام جعفر صادق عليه السّلام فرموده‌اند كه ، « آمدند نزد حضرت رسول صلّى اللّه عليه و إله گروهى از يمن ، و در ميان ايشان مردمى بود كه سخن او عظيمتر بود و پيش « 1 » از همه استقصا در مخاصمت و مجادلت حضرت رسول صلّى اللّه عليه و إله مىنمود ، چنان كه حضرت رسول صلّى اللّه عليه و إله به غضب درآمد بر وجهى كه آثار شدت غضب در بشره شريف آن حضرت ظاهر شد و سر به جانب زمين انداخت . در اين اثنا حضرت جبرئيل عليه السّلام نازل شد و گفت : « پروردگار تو به تو سلام مىرساند و مىفرمايد كه ، اين مردى است سخى مطعم طعام . » غضب آن حضرت فرونشست و سر مبارك برداشت و فرمود كه ، « اگرنه آن بود كه جبرئيل خبر داد به من از جانب پروردگار كه تو سخى و مطعم طعامى ، تو را منع و دفع مىكردم و تو را عبرت آن كسان مىساختم كه در عقب تو آيند . »\r\nآن مرد گفت : « پروردگار تو سخا را دوست مىدارد ؟ » حضرت فرمود : « نعم . » [ 89 ب 
  ] گفت : « اشهد ان لا إله الّا اللّه و انّك رسول اللّه . قسم به كسى كه تو را به حقّ مبعوث ساخته كه ردّ نمىكنم از مال خود كسى را . »\r\nو حضرت صادق عليه السّلام فرموده كه ، « حضرت ابراهيم عليه السّلام ميهمان بسيار مىداشتى و هرگاه نزد حضرت ميهمانى نبود ، بيرون مىرفت به طلب ميهمان و در خانه را مىبست و كليدها را برمىداشت . وقتى به خانه برگرديد ، شخصى را در آنجا ديد . فرمود : « اى بندهء خدا ! به اذن كه داخل اين خانه شده‌اى ؟ » گفت : « به اذن ربّ اين خانه . » حضرت سه نوبت فرمود و او همين جواب مىگفت . پس ، دانست حضرت ابراهيم عليه السّلام كه او جبرئيل است . حمد خداى عز و جلّ به جاى آورد . آنگاه ، گفت : « مرا فرستاده پروردگار من به جانب بنده‌اى از بندگان خود كه او را خليل خود مىسازد . » حضرت فرمود : « به من اعلام كن كه آن شخص كيست ؟ تا آنكه من خدمت او كنم تا وقتى كه بميرم . » فرمود كه ، « آن شخص تويى . » حضرت فرمود كه ، « آن امر به سبب چه شد ؟ » فرمود : « جهت آنكه تو هرگز از كسى چيزى طلب ننموده‌اى ، و هيچ‌كس از تو طلبى ننموده كه تو نه گفته باشى . »\r\n\r\n\r\n","description":"","footnote":"\r\n( 1 ) . در اصل بدون نقطه آمده است . اينجا برابر نسخهء مر درج شد .\r\n","page_name":" 351 ","page_number":351},
  {"content":"\r\n\r\nو حضرت صادق عليه السّلام فرمود كه ، « شخصى آمد نزد حضرت رسول صلّى اللّه عليه و إله و گفت : « يا رسول اللّه ! كيست بهترين مردم به حسب ايمان ؟ » فرمود : « كسى كه كف او مبسوطتر است . »\r\nو از حضرت رسول صلّى اللّه عليه و إله منقول است كه فرموده كه ، مردى مىآورند در روز قيامت و به او گفته مىشود كه ، « حجّت خود بيار . » مىگويد : « اى پروردگار ! مرا آفريدى و هدايت كردى و توسعه دادى . من هميشه توسعه بر خلق تو كردم و نشر كردم بر ايشان تا آنكه نشر كنى بر من رحمت خود را ، و آسان كنى آن را بر من . » مىگويد : « پروردگار - جلّ ثناؤه - كه راست گفت بندهء من ، او را به بهشت بريد . »\r\nو حضرت امام رضا عليه السّلام فرموده كه ، « السخى قريب من اللّه قريب من الجنّة قريب من النّاس . » « 1 » يعنى : « سخى نزديك است به خدا و نزديك است به بهشت و نزديك است به مردم . » و فرموده : « السّخاء شجرة فى الجنّة من تعلّق بغصن من اغصانها دخل الجنّة . » « 2 » يعنى : « سخا درختى است در بهشت . هركه درآويزد به شاخى از شاخه‌هاى آن درخت ، داخل بهشت مىشود . »\r\nو حضرت امام جعفر صادق عليه السّلام به بعضى جلساى خود فرموده كه ، « آيا خبر ندهم شما را به چيزى كه نزديك سازد به خدا و نزديك سازد به بهشت و دور گرداند از آتش دوزخ ؟ » آن شخص گفت : « بلى ! خبر دهيد . » حضرت فرمود : « بر تو باد كه خصلت سخا پيشه كنى ! پس ، به درستى كه خداى عز و جلّ آفريد خلقى به رحمت خود از جهت رحمت خود . پس ، ايشان را گردانيد اهل از جهت معروف و ايشان را موضع خير ساخت و وجهى ساخت از جهت مردم كه به سوى او سعى نمايند تا ايشان را زنده نمايد ، چنان كه باران زمين خشك را زنده مىگرداند . آن جماعت كه مظهر اين خيرند ايشانند مؤمنان ايمنانند در روز قيامت . »\r\nو در خبر است كه ، وحى فرستاد خداى عز و جلّ به حضرت موسى عليه السّلام كه ، « مكش سامرى را كه او سخىّ است . »\r\n\r\n\r\n","description":"","footnote":"\r\n( 1 ) . الكافى ، ج 4 ، ص 40 و جامع الاخبار ، ص 112 .\r\n( 2 ) . ارشاد القلوب ديلمى ، ص 137 .\r\n","page_name":" 352 ","page_number":352},
  {"content":"\r\n\r\nو حضرت صادق عليه السّلام در بيان آيهء  كَذلِكَ يُرِيهِمُ اللَّهُ أَعْمالَهُمْ حَسَراتٍ  « 1 » يعنى :\r\n« همچنين مىنمايد خداى عز و جلّ اعمال ايشان را حسرتها . » فرموده كه ، « آن شخصى است كه مال بگذارد و آن را صرف ننمايد در طاعت خداى عز و جلّ از روى بخل . پس ، بميرد و آن را بگذارد جهت كسى كه در طاعت خداى عز و جلّ صرف كند يا در معصيت خدا ؛ و [ 90 آ 
  ] اگر در طاعت خدا صرف نمود ، آن مال را در ترازوى غير ديده حسرت است بر او ، به سبب آنكه آن مال از او بوده ؛ و اگر در معصيت صرف نمود ، او باعث تقويت او به سبب آن مال شده تا صرف كرده در معصيت . پس ، حسرت او خواهد بود . »\r\nو از حضرت رسول صلّى اللّه عليه و إله منقول است كه فرموده : « من ايقن بالخلف سخت نفسه بالعطيّة . » « 2 » يعنى : « هركس كه يقين كند به خلف - يعنى ، به آنكه آنچه صرف مىنمايد خداى عز و جلّ عوض آن مىدهد - سخاوت مىكند نفس او به عطا كردن .\r\nو حضرت امير المؤمنين - صلوات اللّه عليه - فرموده‌اند : « و من يبسط يده بالمعروف اذا وجده يخلف اللّه له ما انفق فى دنياه و يضاعف له فى آخرته . » « 3 » يعنى : « هركس كه پهن كند دست خود را به معروف و دادن خير وقتى كه بيابد ، عوض مىدهد خداى جهت او آن چيزى را كه انفاق كرده در دنياى او ، و مضاعف مىگرداند جهت او در آخرت او . »\r\nو حضرت امام محمّد باقر عليه السّلام به حسين بن ايمن فرمود كه ، انفاق كن و يقين داشته باش به عوض از جانب خداى عز و جلّ پس به درستى كه بخل نكرد هيچ‌كس به نفقه كردن در چيزى كه خشنود گرداند خداى عز و جلّ را ، مگر آنكه انفاق كرد اضعاف آن را در چيزى كه باعث سخط خداى عز و جلّ مىشود .\r\nو حضرت امام رضا عليه السّلام به خادم خود گفت : « آيا امروز چيزى انفاق كرده‌اى ؟ » گفت :\r\n« نه . » حضرت فرمود : « پس از كجا خداى عز و جلّ عوض به ما دهد ؟ انفاق كن و اگرچه يك درهم باشد . »\r\nو از كلمات شريفهء حضرت امير المؤمنين - صلوات الله عليه - است كه ، « لا تستكثرنّ العطاء و ان كثر فانّ حسن الثّناء اكثر [ منه 
  ] . » « 4 » يعنى : « بسيار مگير عطا را و اگرچه بسيار\r\n\r\n\r\n","description":"","footnote":"\r\n( 1 ) . بقره ، 167 .\r\n( 2 ) . الوافى ، ج 10 ، ص 486 .\r\n( 3 ) . الكافى ، ج 4 ، ص 43 و وسائل الشيعة ، ج 15 ، ص 255 .\r\n( 4 ) . غرر الحكم ، ش 10200 .\r\n","page_name":" 353 ","page_number":353},
  {"content":"\r\n\r\nباشد . پس ، به درستى كه حسن‌ثنا بيشتر از آن است . » و فرموده : « لا تعظمن النوال و ان عظم فانّ قدر السؤال اعظم منه . » « 1 » يعنى : « عظيم مگيريد عطا را و اگرچه عظيم باشد .\r\nپس ، به درستى كه قدر سؤالى كه سائل نموده عظيمتر از آن عطا و نوال است . » و فرموده :\r\n« من سمحت نفسه بالعطاء استعبد ابناء الدّنيا . » « 2 » يعنى : « هركس كه سماحت كند نفس او به بخشايش ، در بندگى خود درآرد ابناى دنيا را . » و فرموده : « ما استرقت الاعناق به مثل الاحسان ما كدرت الصّنايع به مثل الامتنان . » « 3 » يعنى : « بنده نشد گردنها به چيزى مثل احسان و بخشش و مكدّر نشد كارهاى نيكو به چيزى مثل منّت نهادن بر آن كار . »\r\nو فرموده : « ما استجلبت المحبّة به مثل السّخاء و الرّفق و حسن الخلق . » « 4 » يعنى :\r\n« جلب محبّت به هيچ‌چيز نمىشود به مثل سخا و رفق و خوش‌خلقى . » و فرموده : « ما فرار الكرام من [ الموت 
  ] « 5 » كفرارهم من البخل و مقاربة اللّئام . » « 6 » يعنى : « نيست فرار كريمان از مرگ مانند فرار ايشان از بخل و نزديكى لئيمان . » و فرموده : « لا سيادة لمن لا سخاء له . » « 7 » يعنى : « سرورى نيست مر كسى را كه سخا نيست . » و فرموده : « البخيل خازن لورثته . » « 8 » يعنى : « بخيل خازن وارثان خود است . » و فرموده : « الكرم معدن الخير . » « 9 » [ يعنى : كرم معدن خير است . 
  ] و فرموده كه ، « البذل يكسب الحمد . » « 10 » يعنى :\r\n« بذل حمد اكتساب مىكند . » و فرموده : « السخاء خلق الانبياء . » « 11 » يعنى : « سخاوت خلق پيغمبران است . » و فرموده : « السّخاء يثمر الصّفا البخل ينتج البغضاء . » « 12 » يعنى :\r\n« سخاوت صفا ثمره دهد ، و بخل بغض و ناخشنودى نتيجه دهد . » و فرموده : « السّخاء ستر العيوب . » « 13 » يعنى : « سخاوت پوشش عيبهاست . » و وجه اين ، آن است كه صاحب سخاوت ، هرچند عيبها [ 90 ب 
  ] داشته باشد ، آن كسان كه احسان او به ايشان رسيده در پوشش عيبهاى او مىكوشند ، و همچنين ديگران بنابر محبّتى كه به او دارند ، چه سخا\r\n\r\n\r\n","description":"","footnote":"\r\n( 1 ) . همان ، ش 10201 : « لا تستعظمن . . . » .\r\n( 2 ) . همان ، ش 9077 .\r\n( 3 ) . همان ، ش 9503 .\r\n( 4 ) . همان ، ش 9561 .\r\n( 5 ) . اضافه از مر است .\r\n( 6 ) . غرر الحكم ، ش 9693 « ما فرار الكرام من الحمام . . . و مقارنة اللئام » .\r\n( 7 ) . همان ، ش 10786 .\r\n( 8 ) . همان ، ش 464\r\n( 9 ) . همان ، ش 568 .\r\n( 10 ) . همان ، ش 776 .\r\n( 11 ) . همان ، ش 777 .\r\n( 12 ) . همان ، ش 779 .\r\n( 13 ) . همان ، ش 914 .\r\n","page_name":" 354 ","page_number":354},
  {"content":"\r\n\r\nمحبوب همهء دلها است ، و اگرنه مردم بر عيب او مطّلع شوند آن عيب در برابر هنر سخاوت چندان نمىيابند .\r\nو آن حضرت فرموده كه ، « الكرم افضل الشّيم . » « 1 » يعنى : « كرم بهترين خصلتهاست . » و فرموده كه ، « الايثار اشرف الكرام . » « 2 » يعنى : « ايثار كردن و ديگرى را بر خود در منافع اختيار كردن شريفترين كرمهاست . » و فرموده : « البخل بالموجود سوء الظّن بالمعبود . » « 3 » يعنى : « بخل ورزيدن به چيزى كه موجود است ، بدگمانى است به معبود در عوض دادن . » چه اگر كسى اعتقاد داشته باشد كه آنچه مىدهد بيشتر و بهتر از آن از جانب خداى عز و جلّ مىيابد ، بخل نخواهد ورزيد .\r\nو نيز آن حضرت فرموده كه ، « الجبن و الحرص و البخل غرائز سوء يجمعها سوء الظّن باللّه . » « 4 » يعنى : « بددلى و ترسندگى و حرص و بخل خلقى چندند كه جامع ايشان است بدگمانى به خداى عز و جلّ » چه بيدل بر حفظ ربّانى واثق نيست ، و حريص بر تقدير ارزاق معتمد نى ، و بخيل خلف و عوض را معتقد نى . و فرموده كه ، « السّخاء تمحض الذّنوب و تجلب محبّة القلوب . » « 5 » يعنى : « سخا مىگدازد گناهان را و جلب مىكند محبّت دلها را . » و فرموده كه ، « السّخاء و الشّجاعة غرائز شريفة يضعها اللّه سبحانه فى من احبّه و امتحنه . » « 6 » يعنى : سخاوت و شجاعت خلقى چند شريفند كه مىگذارد خداى عز و جلّ آن را در كسى كه او را دوست داشته و امتحان نموده . » و فرموده : « المال يكرم صاحبه ما بذله و يهينه ما يبخل به . » « 7 » يعنى : « مال گرامى مىكند صاحب خود را ، مادام كه او را بذل نمايد و خوار مىسازد او را ، مادام كه به او بخل ورزد . » و فرموده : « الكرم ايثار عذوبة الثّناء على حبّ المال و اللّوم ايثار حبّ المال على لذة الحمد و الثّناء . » « 8 » يعنى : « كريم بودن برگزيدن عذوبت ثناست بر دوست داشتن مال ، و لئيم بودن برگزيدن دوستى مال است بر لذّت حمد و ثناء . »\r\n\r\n\r\n","description":"","footnote":"\r\n( 1 ) . همان ، ش 915 .\r\n( 2 ) . همان ، ش 916 .\r\n( 3 ) . همان ، ش 1258 .\r\n( 4 ) . همان ، ش 1837 .\r\n( 5 ) . همان ، ش 1738 : « السخاء يمحّص الذنوب و يجلب . . . » .\r\n( 6 ) . همان ، ش 1820 .\r\n( 7 ) . همان ، ش 1838 .\r\n( 8 ) . همان ، ش 1843 .\r\n","page_name":" 355 ","page_number":355},
  {"content":"\r\n\r\nو فرموده : « البخيل يبخل على نفسه بالنّيّة من دنياه و يسمح لوراثة كلّها . » « 1 » يعنى :\r\n« بخيل بخل مىورزد بر خودماندگى از دنيايش ، و سماحت مىكند به وارثان همه را . » و فرموده : « الجواد محبوب محمود و ان لم يصل من جوده الى مادحه شىء و البخيل ضدّ ذلك . » « 2 » يعنى : « جواد محبوب و محمود است و اگرچه از جود او چيزى به مادح چيزى نرسيده باشد ، و بخيل ضدّ آن است . » و فرموده : « المال و بال على صاحبه الّا ما قدم منه » « 3 » يعنى : « مال و بال است بر صاحبش ، الّا آنچه از آن پيش از خود فرستاده . »\r\n برگ عيشى به گور خويش فرست * كس نيابد « 4 » ز پس ز پيش فرست \r\nابن ابى نصر گويد : « ديدم در كتابى كه حضرت امام رضا عليه السّلام [ 148 - 203 ق . 
  ] به حضرت ابى جعفر محمّد - يعنى ، محمّد بن على الجواد عليه السّلام [ 195 - 220 ق . 
  ] نوشته بود كه ، « يا ابا جعفر ! به من رسيده كه هرگاه سوار مىشوى ، موالى تو را از در كوچك خانه بيرون مىبرند و اين به سبب بخل ايشان است تا آنكه از تو خيرى به كسى نرسد . و سؤال مىكنم من تو را به حقّى كه بر تو دارم كه داخل شدن تو و بيرون رفتن تو نباشد ، الّا از در بزرگ . پس ، هرگاه سوار شوى ، باشد با تو طلا و نقره و هيچ‌كس از تو چيزى سؤال نكند ، مگر آنكه بدهى به او چيزى و هركس از اعمام تو هرگاه سؤال كند كه به او برّى كنى ، كمتر از پنجاه دينار ، كه پنجاه مثقال طلا باشد ، ندهى و بيشتر از آن را تو دانى . و هركس از عمّه‌هايت كه سؤال كند به او كمتر از بيست و پنج دينار ندهى و اختيار بيشتر از آن به سوى تو است . و به درستى كه من اراده ندارم به اين امر ، به غير از آنكه بلند گرداند خداى تو را . پس ، انفاق كن و مترس از جانب صاحب عرش تنگى را . »\r\nو احاديث در باب فضيلت سخا بسيار است . جهت اختصار بدين مقدار اكتفا شد .\r\nاز بزرگى نقل شده كه ، بدايت سخا آن است كه سخاوت كند نفس تو به آنچه در دست تو است ؛ و نهايتش آن است كه نفس سخاوت كند به آنچه در دست مردم است و باكى نداشته باشد كه دنيا را كه مىخورد . يعنى ، طمع خود از همه كس و همه چيز منقطع\r\n\r\n\r\n","description":"","footnote":"\r\n( 1 ) . همان ، ش 1884 : « البخيل يبخل على نفسه باليسير . . . » .\r\n( 2 ) . همان ، ش 1909 .\r\n( 3 ) . همان ، ش 1957 .\r\n( 4 ) . گلستان سعدى ، چاپ فروغى ، ص 31 : « نيارد » .\r\n","page_name":" 356 ","page_number":356},
  {"content":"\r\n\r\nگرداند ، و دنيا به هركه [ 91 آ 
  ] متعلّق شود او را باكى نباشد . و سخا و جود و ايثار در معانى و ثمرات نزديكند به يكديگر . و ايثار آن باشد كه با وجود احتياج خود به چيزى ، آن را به ديگرى بذل نمايند ، چنان كه حضرات اهل البيت عليهم السّلام نمودند و سورهء هل أتى در شأن ايشان نازل شد .\r\n\r\nحكايت\r\nچنين نقل نموده‌اند كه ، در بعضى ايّام حضرت امام حسن و امام حسين عليهما السّلام را كوفتى عارض شد . حضرت رسالت پناه صلّى اللّه عليه و إله با جمعى از صحابه به عيادت ايشان رفتند و حضرت رسول صلّى اللّه عليه و إله به حضرت امير المؤمنين - صلوات الله عليه - امر فرمود كه ، « يا ابا الحسن ! از براى فرزند خود نذرى كن تا حقّ - سبحانه و تعالى - ايشان را شفايى بخشد . » حضرت امير المؤمنين - صلوات اللّه عليه - نذر فرمودند كه ، « هرگاه خداى عز و جلّ به لطف خويش اين دو فرزند مرا شفا بخشد ، من سه روز روزه دارم . » و چون آن حضرت چنين نذر فرمود ، حضرت فاطمه زهرا عليها السّلام و حضرت امام حسن و امام حسين عليهما السّلام و فضّه ، خادمهء ايشان ، نيز در اين نذر موافقت نمودند . و چون حقّ - سبحانه و تعالى - لباس عافيت به حضرت امام حسن و امام حسين عليهما السّلام پوشانيد ، عزيمت نمودند كه به نذر خود وفا نمايند ، و در منزل طعامى نبود كه به آن افطار نمايند . و از حضرت امير المؤمنين - صلوات اللّه عليه - بر وجهى كه در روايت على بن مهران باهلى مذكور است نزد شمعون يهود خيبرى رفت كه همسايهء آن حضرت بود . به آن يهود گفت كه ، « آيا تواند بود كه پاره‌اى پشم به من دهى كه آن را فاطمه زهرا ، قرّة العين محمّد مصطفى صلّى اللّه عليه و إله از براى تو بريسد و به اجرت آن سه صاع « 1 » جو به من دهى ؟ » شمعون گفت : « آرى . » و به خانه رفت و سه صاع جو و آن پشم را برداشته نزد حضرت امير المؤمنين آورد . حضرت شاه اوليا آن پشم را با جو به حجرهء طاهره حضرت فاطمه زهرا عليها السّلام آورد ، و اهل‌بيت به وفاى نذر\r\n\r\n\r\n","description":"","footnote":"\r\n( 1 ) . « صاع » شرعى متشكل از 4 « مد » است و حدودا برابر با 245 / 3 كيلوگرم گندم و 2 / 4 ليتر خواهد بود نك : هينس والتر ، اوزان و مقياسها در اسلام ، ترجمهء غلامرضا ورهرام ، ص 82 .\r\n","page_name":" 357 ","page_number":357},
  {"content":"\r\n\r\nخود مشغول شدند و نيّت روزه فرمودند ، و حضرت فاطمه عليها السّلام يك صاع از آن جو آرد كرد و پنج قرص آماده فرمود . چون شب درآمد و نماز شام ادا فرمودند و مىخواستند كه افطار نمايند كه ناگاه آوازى به گوش ايشان رسيد كه ، « السّلام عليكم يا اهل‌بيت محمّد ! من مسكينىام از مساكين . اطعام كنيد مرا تا اطعام كند خداى عز و جلّ شما را . » پس ، سرور اسخيا و سيّد اصفيا قرص حصّهء خود را به او تصدّق فرمود . چون باقى اهل‌بيت آن سخاوت مشاهده نمودند ، به آن حضرت اقتدا نموده ، قرصهاى خود به آن مسكين تصدّق نمودند . و در آن شب همه به آب خالص افطار نمودند و فضّه نيز قرص خود را تصدّق نمود .\r\nروز دوم ، حضرت فاطمه عليها السّلام بر نهج روز اوّل پنج قرص مهيّا ساخته ، خواستند كه افطار نمايند . ديگر آوازى به گوش ايشان رسيد كه ، « يا اهل‌بيت محمّد ! يتيمى بر در سراى شماست و بىكس فرومانده است و قوتى ندارد . هيچ تواند بود كه او را طعامى دهيد تا خداى تعالى شما را از نعيم جنّت بهره‌مند گرداند ؟ » پس ، حضرت امير المؤمنين - صلوات اللّه عليه - قرص خود را تصدّق فرمود و اهل‌بيت عليهم السّلام و فضّه نيز متابعت نمودند .\r\nروز سوم ، حضرت فاطمه عليها السّلام پنج قرص ديگر پخت ، و چون شب شد و خواستند افطار نمايند ، ديگر آوازى به گوش ايشان رسيد كه ، « من اسيرىام از اسيران محمّد صلّى اللّه عليه و إله .\r\nدر اينجا غريبم و مضطرّ و گرسنه ؛ مرا طعامى دهيد تا خداى عز و جلّ شما را از خوان جنان بهرهء كامل ارزانى فرمايد . » حضرت امير المؤمنين - صلوات اللّه عليه - به طريق اولى [ 91 ب 
  ] با اهل‌بيت و فضّه قرصهاى خود را به آن اسير بخشيدند و در شب سوم نيز به آب صرف افطار نمودند .\r\nروز چهارم ، حضرت امير المؤمنين - صلوات اللّه عليه - با حضرت امام حسن و امام حسين عليهما السّلام به خدمت حضرت رسول صلّى اللّه عليه و إله رفت ، و آن دو نور ديد [ هء 
  ] « 1 » زهرا از گرسنگى و بىقوتى مىلرزيدند . و چون چشم مبارك حضرت رسول صلّى اللّه عليه و إله بر ايشان افتاد ، فرمود : « يا ابا الحسن ! ايشان را چه شده كه چنين ضعيف و ناتوانند ؟ » حضرت امير المؤمنين\r\n\r\n\r\n","description":"","footnote":"\r\n( 1 ) . اضافه از مر است .\r\n","page_name":" 358 ","page_number":358},
  {"content":"\r\n\r\n- صلوات اللّه عليه - صورت حال را به عرض حضرت رسول صلّى اللّه عليه و إله رسانيد . و آن حضرت به جانب خانهء حضرت فاطمه عليها السّلام روان شد و چون به حجرهء حضرت فاطمه عليها السّلام رسيد ، ديد كه آن حضرت در مصلّاى خود به عبادت مشغول است و از گرسنگى و بىقوتى شكم بر پشت چسبيده . چون قرّة العين خود را بدان حالت مشاهده نمود ، فرمود :\r\n« و اغوثاه ! يا اللّه ! اهل‌بيت محمّد صلّى اللّه عليه و إله يموتون جوعا . » يعنى : « اى پروردگار عالم ! اهل بيت محمّد صلّى اللّه عليه و إله از گرسنگى بخواهند مرد . » و در روايت ابن مهران باهلى مروى است كه ، چون آن حضرت اهل‌بيت خود را به آن حال ديد ، خود را بر ايشان انداخت و گفت كه ، « شما سه روز و سه شب است كه هيچ طعام نخورده‌ايد و از بىقوتى ضعيف گشته‌ايد و من از شما غافلم . » پس ، جبرئيل از جانب ملك جليل در رسيد و فرمود كه ، « يا محمّد ! هنيئ گردانيد خداى عز و جلّ از براى تو در اهل‌بيت تو . » حضرت فرمود كه ، « چه‌چيز بگيرم يا جبرئيل ؟ » پس ، جبرئيل عليه السّلام سورهء هل أتى على الانسان را خواند تا آخر سوره .\r\n\r\nحكايت\r\nآورده‌اند كه يكى از ياران حضرت رسول صلّى اللّه عليه و إله هديّه‌اى نزد دوستى فرستاد . و آن دوست به خانهء دوست ديگر فرستاد ، و همچنين به آن چندين خانهء دوست فرستادند و آخر به همان خانهء دوست اولين رسيد . با آنكه همه در غايت گرسنگى و فاقه بودند بر دوستان خود ايثار نمودند .\r\n\r\nحكايت\r\nاز حذيفة بن عدى نقل است كه گفته : « در حرب تبوك بسيار كس شهيد شدند . « 1 » از تشنگى من آب برگرفتم و پسر عمّ خود را طلب كردم و وى را يك نفس مانده بود . از تشنگى گفت : خ اين را به هشام ده خ . نزديك او رفتم . او حواله به ديگرى كرد كه ، خ آب به\r\n\r\n\r\n","description":"","footnote":"\r\n( 1 ) . در غزوهء تبوك ، كه در سال نهم پس از هجرت روى داد ، به دليل عدم حضور روميان جنگى به وقوع نپيوست ، لذا انتساب ماجرا به اين جنگ صحيح نيست .\r\n","page_name":" 359 ","page_number":359},
  {"content":"\r\n\r\nوى ده خ . چون نزديك او رفتم ، او روح تسليم كرده بود . به نزديك هشام آمدم . او نيز جان تسليم نموده بود . پس ، نزديك ابن عمّ خود آمدم . او هم وفات كرده بود ، و هر سه تشنه درگذشتند و آب بر يكديگر ايثار مىكردند . »\r\n ترك دنيايى نه تنها سهل از احسان مىشود * كز سخاوت دادن جان نيز آسان مىشود \r\n\r\nحكايت\r\nحسين انطاكى گفته كه ، « شبى چند تن از ياران ما جمع شده بودند و يك تاى نان بيش نداشتم . پس ، آن را پاره‌پاره كردند و در پيش يكديگر نهادند و چراغ را خاموش كردند تا آن كس كه بخورد شرم نكند كه بيشتر خورده يا كمتر و چون چراغ بياوردند ، جمله برقرار بود و هيچ‌كس دست بدان دراز نكرده بود و جمله بر يكديگر ايثار مىكردند . »\r\n\r\nحكايت\r\nعزيزى نقل كرده كه ، در مصر مردى بود كه درويشان را پايمردى كردى و جهت ايشان از مردمان صدقه گرفتى . درويشى را فرزندى متولّد شد . به نزديك اين مرد آمد و گفت : « مرا به چيزى حاجت است كه ميهمانى نورسيده است و در خانه هيچ‌چيز ندارم . » آن مرد از هركس سؤال كرد ، كس را توفيق آن نشد كه چيزى دهد . درويش مىگويد :\r\n« مرا برداشت و به قبرستانى برد و به سر خاكى رفت و بنشست و گفت : خداى عز و جلّ بر تو رحمت كناد . تا در حيات [ 92 آ 
  ] بودى ، مرا از كار درويشان فارغ مىداشتى و هرگه كه به تو رجوع كردمى ، محروم نرفتمى . »\r\nپس ، آن مرد يك درست زر داشت . بدر آورد و به دو نيمه كرد و يك نيمه بداد و درويش را گفت : « اين را در مصلحت خود صرف كن و اين را به تو قرض مىدهم تا وقتى كه از جايى فتوحى بشود و به من بازدهى . » و آن شب ، آن مرد متوفى را به خواب ديد كه او را مىگويد كه ، « امروز به زيارت ما آمدى و هرچه گفتى شنيديم ، امّا جواب نتوانستيم\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nگفت كه محبوس زندان خاك بوديم . اكنون به خانهء من رو و فرزندان مرا بگو كه آتشدانى است ؛ آن را بكاويد كه در آنجا پانصد دينار است ؛ برداريد و زر بدان درويش رسانيد كه او را فرزندى آمده است . »\r\nروز ديگر شيخ برفت و آن خواب را به فرزندان متوفّى گفت . ايشان طلب كردند و بيافتند و پيش شيخ بنهادند . شيخ گفت : « خواب مرا حكمى نيست . آن ملك شماست ، برگيريد . » ايشان گفتند : « پدر ما كه مرده است سخاوت مىكند . ما كه زنده‌ايم ، بخيلى كنيم روا نباشد . » شيخ آن زر برداشت و به نزديك آن درويش برد و حال خواب بازگفت .\r\nدرويش نيم دينار زر از او بستد و به شيخ داد . گفت : « اين قرض تو است . باقى تو دانى ؛ بردار و به درويشان ده كه مرا حاجت به بيش از اين نيست . » بو سعيد گويد : « من متعجّب شدم كه از اين هر سه قوم كدام سخىترند كه جمله با حاجت از سر زر برخاستند و در آن طمع نكردند . »\r\n\r\nحكايت\r\nآورده‌اند كه پسر حاتم از كريمان جهان بود . آب از كوزهء سفالين خوردى و بر فرش كهنه نشستى ، ليكن پيوسته خوان نيكو نهادى و شاعران را هر سال هشتاد هزار دينار صله دادى و از احسان و انعام نسبت به خلايق آن كردى كه به زبان وصف آن نتوان كرد .\r\nروزى دبير وى او را گفت : « چه شود اگر آب از جام شفاف خورى و فروش و اوانى بهتر از اين سرانجام دهى ؟ » گفت : « من اين را حساب كرده‌ام . هر سال پنجاه هزار دينار زر سرخ صرف اين تجمّل مىشود و من آن دوست‌تر مىدارم كه زندگانى چنين كنم ، و آن پنجاه هزار دينار به محتاجان و مستحقّان دهم تا در ايّام حيات من ثنا گويند ، و بعد از وفات من دعا كنند كه زر به همين كار آيد و بس . »\r\n\r\nحكايت\r\nاز عبد الرحمان اوزاعى [ م . 157 ق . 
  ] نقل است كه گفت : « شب عيد در خانه بودم .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nكسى در خانهء من بكوفت . بيرون آمدم ؛ همسايهء من بود . او مردى درويش بود و دختركان داشت . گفت : خ اى خواجه فردا عيد است . من و فرزندان بىبرگيم . در حقّ من لطفى بكن تا فردا به عيدى خرج كنيم خ . به خانه درآمدم و به عيال اين حرف بگفتم . گفت : خ پنج درم سيم دارم . يك نيمه همسايه را دهيم و يك نيمه ما به عيدى صرف كنيم خ . من گفتم : خ اين همسايه مردى نيك است و مستحقّ ، و هرگز از ما چيزى نخواسته است ؛ بر او ايثار كنيم كه خداى تعالى ما را عوض دهد خ . آن سيم تمامت به وى دادم . »\r\nبامداد عيد دوستى به زيارت عبد الرحمان آمد و او را دو هزار و پانصد دينار آورد و گفت : « اين را به جهت مهمّى گذاشته بودم . دوش به خواب ديدم كه كسى مرا مىگويد كه ، آن را پيش اوزاعى بر تا بىواسطه آن مهم جهت تو كفايت شود . » اوزاعى گفت :\r\n« دانستم كه هركس يك درم براى خداى تعالى بدهد ، صد درم عوض بيابد . »\r\n\r\nحكايت\r\nعبد اللّه بن جعفر طيّار « 1 » رضى اللّه عنه روزى به خرماستانى گذشت . غلامى را ديد كه گوسفندان به چرا مىبرد . سگى آمده بود و در پيش او نشسته و در وى [ 92 ب 
  ] مىنگريست . آن غلام يك قرص نان برآورد و پيش سگ انداخت . آن را بخورد و همچنان در وى مىنگريست . يكى ديگر به وى داد و سگ بخورد . سوم به وى داد . هم بخورد . عبد اللّه مىگويد : « من به پيش وى رفتم و گفتم : خ راتب تو هر روز چند باشد ؟ خ گفت : خ سه قرص خ . گفتم : خ پس ، امروز به سگ دادى چه خواهى خورد ؟ خ گفت : خ اين سگ اينجا غريب است و به اميدى نزد من آمده است و من روا ندارم كه محروم بازگردد . و اگر من امروز گرسنه باشم شايد بر محنت جوع مصابرت نمايم خ . »\r\nعبد اللّه بن جعفر را بغايت خوش‌آمد و آن غلام را بخريد و آزاد كرد .\r\n\r\n\r\n","description":"","footnote":"\r\n( 1 ) . از صحابهء پيامبر ( ص ) . در سال يكم هجرى هنگامى كه پدر و مادرش در حبشه به سر مىبردند به دنيا آمد . به دليل جود و كرمش به درياى بخشش - بحر الجود - مشهور شده بود . در جنگ صفيّن عمويش على ( ع ) را همراهى مىكرد و از زمرهء سردارانش بود . عبد اللّه در سال 80 ق . در مدينه درگذشت ، نك : زركلى ، الاعلام ، ج 4 ، ص 76 .\r\n","page_name":" 362 ","page_number":362},
  {"content":"\r\n\r\n\r\nحكايت\r\nشخصى گويد : خ از پدر خود شنيدم كه در همهء عالم پيش از يحيى بن خالد و بعد از او ، غير از او كسى هزارهزار درهم در هوا نبخشيده . از پدر سؤال كردم كه ، « بخشش در هوا چگونه باشد ؟ » گفت : « وقتى جهت يحيى بن خالد از ضيعتى هزارهزار درهم آورده بودند و در ميان سراى او نهاده به خزانه نبرده بودند . او از حرم بيرون آمد و خواست سوار شود . جمعى از مستحقّان و ارباب حوايج ايستاده بودند . پرسيد كه ، « اين جماعت كيستند ؟ » گفتند : « اصحاب حوايجند . » يحيى يك پاى در ركاب كرده بود و يك پاى در هوا . گفت : « اين هزارهزار درهم به ايشان دهيد . » آن زر به ايشان دادند و هيچ‌كس بعد از وى ، اين سخاوت نكرد . »\r\n\r\nحكايت\r\nآورده‌اند كه از ابو الحسن سيمجور پرسيدند كه ، « سى سال سپه‌سالار خراسان بودى و هرگز شمشير از نيام نكشيدى ، و جمله خلايق اطاعت تو كردند و هيچ‌كس دم خلاف تو نزد . سبب چه بود ؟ » گفت : « سبب دو چيز [ بود 
  ] . يكى آنكه عدل را ملازم گرفتم و در هيچ حال از داد دادن و انصاف گرفتن غافل نبودم . دوّم آنكه به سخاوت دست گشاده داشتم و با دوست و دشمن طريق احسان مسلوك داشتم . »\r\n\r\nحكايت\r\nآورده‌اند كه فضل مروان « 1 » از معارف درگاه مأمون الرّشيد بود و مصالح دولت معتصم ،\r\n\r\n\r\n","description":"","footnote":"\r\n( 1 ) . ابو العباس فضل بن مروان بن ماسرخس وزير معتصم عباسى . او در غياب معتصم با شنيدن خبر وفات مأمون ، براى معتصم در بغداد بيعت گرفت و پس از آمدن او عنوان وزارت يافت . اصلا نصرانى بود و از علم بهرهء اندكى داشت . ابن طقطقى او را به بيسوادى و زشت‌رفتارى و جهل به امور و تكبّر وصف كرده است ؛ با اين همه نزد خليفه مقام ارجمندى داشت تا آنكه در سال 221 ق . مورد خشم او واقع و اموالش مصادره شد و به زندان افتاد و از وزارت خلع گرديد . فضل در سال 250 ق . در سن هشتاد سالگى درگذشت . وفيات الاعيان ، ج 4 ، صص 45 تا 47 ؛ تاريخ فخرى ، صص 322 و 323 .\r\n","page_name":" 363 ","page_number":363},
  {"content":"\r\n\r\nپيش از خلافت ، مفوّض به او بود . چنين گفت كه ، من در خدمت امير ، عظيم گستاخ بودم و هرگاه خواستمى به حضرت او رفتمى . شبى از شبهاى عيد به خدمت او رفتم تا بعضى از مصالح معتصم در خدمت او عرضه دارم . چون به درگاه رفتم ، بعد از آنكه پاسى از شب گذشته بود درآمدم ، و مرا هيچ حجاب نبود . چون به حرمگاه او درآمدم ، او را ديدم كه نشسته بود و سر در پيش افكنده و شمع پيش او مىسوخت . چون من درآمدم ، مرا گفت : « بيا اى نبطى ! تا حكايت كنيم . » پس ، گفت : « به چه مهم آمده‌اى و به چه مصلحت رنجه شده‌اى ؟ » من مصلحتى كه داشتم بازگفتم . پس ، گفتم : « امير را عظيم متأمّل مىبينم . موجب انديشه چيست ؟ » گفت : « بدان كه فردا روز عيد است و ما را رسمى است كه وجوه حشم و معارف را تشريف داده‌ايم و انعامهاى متواتر را ارزانى داشته ، و امسال در خزانه هيچ نقدى نيست و حيرت بر من مستولى شده است و خاطر من پريشان گشته . »\r\nگفتم : « امير در دولت باقى باد . از مال معتصم دويست هزار دينار سرخ نقد كرده‌ام و در خانه گذاشته‌ام و او را اين ساعت حاجت نيست ، چه به اقبال روزافزون امير احوال دولت او منتظم است . اگر فرمان باشد ، به خزانه رسانم . » مأمون چون اين سخن بشنيد ، راست بنشست و روى او برافروخت و آثار فرح و نشاط در جبين او ظاهر شد . گفت :\r\n« خداى عز و جلّ تو را بهشت مزد دهاد . » [ و 
  ] « 1 » گفت : « همين ساعت [ 93 آ 
  ] برو و آن زر را بياور . »\r\nبرفتم و بر شتران بار كردم و به خدمت مأمون آوردم . بفرمود : « چون اين خدمت به جاى كردى ، اين را تمام كن و دوات و قلم بخواه و تفصيل كن كه اين مال به كه بايد داد . » من دوات و قلم برگرفتم و مأمون املا مىكرد و من مىنوشتم . تمامت آن دويست هزار دينار بر وجوه و معارف و علما و اهالى شرع تفرقه كرد . و چون حساب كرد ، پنج هزار دينار مانده بود . فرمود كه ، « اين قدر حق السعى تو بايد ، اين را به خانه بر و در مصالح خود صرف كن . »\r\n\r\n\r\n","description":"","footnote":"\r\n( 1 ) . اضافه از مر است .\r\n","page_name":" 364 ","page_number":364},
  {"content":"\r\n\r\n\r\nحكايت\r\nآورده‌اند كه خسرو پرويز را سپه‌سالارى بود به لشكركشى موصوف و به دشمن‌كشى معروف و مشهور ممالك و عمدهء « 1 » ملك بودى و خسرو از تدبير و صوابديد او عدول ننمودى . وقتى صاحب غرضان به سمع ملك رسانيدند كه ، « سپه‌سالار شما از جادهء فرمانبردارى انحراف خواهد ورزيد و طريق سركشى و عصيان مسلوك خواهد داشت .\r\nپيش از آنكه اين صورت از قوّت به فعل آيد ، به تدارك و تلافى آن اشتغال بايد نمود . »\r\nخسرو از اين خبر انديشه‌مند گشت و گفت : « اگر او عنان عزيمت از روى مخالفت به طرفى از اطراف بگرداند ، بسيارى از سروران لشكر راه موافقت او پيش گيرند و يمكن كه از ياغى شدن او قصورى در اركان ملك پديد آيد . » پس ، با خواصّ دولت و مشيران ملك در اين باب مشاورت نمود . رأى همگنان بر آن متفّق شد كه او را بند بايد كرد . خسرو بر حسن تدبير ايشان آفرين كرد .\r\nروز ديگر ، آن امير را طلب نموده ، به موضعى بالاتر از معهود او بنشاند و ذكر محامد و مفاخر و سيرتهاى ستودهء او بر زبان رانده ، از نفايس خزاين و دفاين خويش ، زياده از استحقاق او ، به او عطا فرمود . مشيران نيكورأى ، كه مصلحت در بند كردن [ او 
  ] ديده بودند ، در محل فرصت عرضه داشت كردند كه ، « سبب تخلّف از عزيمت هميون چه بود ؟ » شاه تبسّم نمود و گفت : « من رأى شما را خلاف نكردم و از عزم خود انحراف نورزيدم . شما گفته بوديد كه او را بند بايد كرد ، من خواستم كه او را به محكمتربندى مقيّد سازم . هيچ قيدى قويتر از قيد احسان نديدم . ديگر ، تأمّل نمودم محلّ هر قيدى عضوى معيّن است و بندى كه بر يك عضو افتد ، پيداست كه چه نوع بندى باشد .\r\nخواستم كه بندى بر دلش نهم كه سلطان بدن است و اعضا و جوارح خدم و حشم ، و چون اصل به قيدى مقيّد گردد ، هرآيينه تمام جوارح و اعضا كه تابع وىاند بسته گردند .\r\nديگر ، بند آهنى كه به عضوى نهند به سوهان سوده « 2 » گردد ، و بند كرم و احسان كه بر دل نهند به هيچ‌چيز فرسوده نگردد . »\r\n\r\n\r\n","description":"","footnote":"\r\n( 1 ) . تكيه‌گاه ، مهم ، برجسته .\r\n( 2 ) . ساييده شده .\r\n","page_name":" 365 ","page_number":365},
  {"content":"\r\n\r\n دست و پايى مىتوان زد بند اگر بر دست و پاست * واى بر حال گرفتارى كه بندش بر دل است « 1 » \r\nو در امثال آمده كه مرغ وحشى را به دام توان گرفت و آدمى را به احسان و اكرام صيد توان كرد ، چنان كه به خاطر خسرو رسيده بود ، آتش مخالفتش به آبى كه از سرچشمهء احسان پادشاهى ترشّح كرد فرونشست و بيخ نهال كينه از سينهء او به قوّت سرپنجهء كرم سلطانى منقطع گشت . و بعد از آن ، چون بندگان صافى طويّت « 2 » به خلوص نيّت كمر جانسپارى بر ميان خدمتكارى بسته ، بقيّهء عمر از طريق فرمانبردارى و خدمتكارى روى برنتافت .\r\n\r\n\r\n","description":"","footnote":"\r\n( 1 ) . چنان كه در حاشيه نسخهء اصل ذكر شده شعر از شيخ على كمره‌اى است .\r\n( 2 ) . نيّت ، انديشه .\r\n","page_name":" 366 ","page_number":366},
  {"content":"\r\n\r\n\r\nفصل هشتم : در فضيلت شجاعت\r\nشجاعت خلقى است شريف و از امّهات فضايل عظمى است و در حصول اكثر فضايل مدخليّت تمام دارد ؛ چه تا قوّت شجاعت و زور دل و ثبات عزيمت نباشد ، دفع آفات شهوات نتوان كرد و از سر آرزوهاى نفسانى برنتوان خاست ، و از ضرر آفت جبن خصلتهاى ذميمه در نفس رسوخ يابد . مثلا ، تا قوّت دل نباشد و خوف فقر و حاجت از دل زايل نشود ، نفس به بذل اموال مساعدت ننمايد و صفت سخا در نفس حاصل نشود .\r\nو در حديث [ 93 ب 
  ] وارد است كه ، « انّ اللّه يحبّ الشّجاعة . » « 1 » يعنى : « خداى عز و جلّ دوست مىدارد شجاعت را . » و حضرت امير المؤمنين - صلوات اللّه عليه - فرموده كه ، « السّخاء و الشّجاعة غرايز شريفة يضعها اللّه سبحانه فى من احبّه و امتحنه » « 2 » . يعنى :\r\n« سخاوت و شجاعت خلقهايى شريفند كه مىگذارد خداى عز و جلّ در آن‌كس كه او را دوست داشته و امتحان نموده . » و فرموده كه ، « الجبن و الحرص و البخل غرائز سوء يجمعها سوء الظنّ باللّه [ سبحانه 
  ] » « 3 » يعنى : « بيدلى و ترسندگى و حرص بر جمع ذخاير دنيوى و بخل ورزيدن به مقتنيات حسى خلقى چندند بد ، كه جامع ايشان بدگمانى به خداى است . » چه كسى كه مىترسد از مكاره و اهوال ، و در مقامى كه شرع و دين حكم به اقدام و حرب نمايد متوجّه نمىشود و از ترس مىنشيند يا در معركهء جهاد مىگريزد و عار فرار بر خود مىگذارد ، واثق و مطمئن نيست به آنكه هيچ‌چيز از قضا و تقدير الهى بيرون نيست و مشيّت او در هرچيز مدخل دارد . و از آن غافل است كه ظفر از جانب خداست و نصر و تأييد به مشيّت و اعانت ربّانى است ، و كمى و بسيارى لشكر و قوّت و ضعف خصم سبب تامّ نيست و از حفظ و حراست ربّانى غافل است .\r\nو حضرت امير المؤمنين - صلوات اللّه [ عليه 
  ] - فرموده : « انّ مع كلّ انسان ملكين يحفظانه فاذا جاء اجله خليا بينه و بينه و انّ الاجل لجنّة حصينه . » « 4 » يعنى : « با هر آدميى دو فرشته هستند كه او را محافظت و نگهبانى مىكنند . پس ، وقتى كه اجل او درمىآيد و زمان موعود مىرسد ، تخليه مىكنند ميانهء او و ميانهء اجل . و به درستى كه اجل سپرى\r\n\r\n\r\n","description":"","footnote":"\r\n( 1 ) . اخلاق محتشمى ، ص 331 .\r\n( 2 ) . غرر الحكم ، ش 1820 .\r\n( 3 ) . همان ، ش 1837 .\r\n( 4 ) . همان ، ش 3556 .\r\n","page_name":" 367 ","page_number":367},
  {"content":"\r\n\r\nاست حصين محكم . »\r\n جوشن داوود شد قلمرو تدبير * نقش بر آب است پيش ناوك تقدير \r\nو آن حضرت فرموده كه ، « انّ علىّ من اجلى جنّة حصينة فاذا جاء يومى انفرجت عنى و اسلمتنى فحينئذ لا يطيش السّهم و لا يبرء الكلم . » « 1 » يعنى : « به درستى كه بر من از اجلم سپرى حصين است . پس ، چون روز من ، كه عبارت از هنگام مرگ است ، در رسد از من منفرج مىشود و مرا تسليم مىكند . پس ، در آن هنگام ردّ نمىشود از هدف تير و برى نمىشود و به التيام نمىآيد جراحت . » و آن حضرت فرموده كه ، « اذا كان القضاء لا يردّ ، فالاحتراس باطل » « 2 » يعنى : « هرگاه قضاى ربّانى دفع نمىشود ، پس حراست نمودن باطل است . » و فرمود : « كفى بالاجل حارسا . » « 3 » يعنى : « كافى است در نگهبانى اجل . » و فرموده : « اذا نزل القدر بطل الحذر . » « 4 » يعنى : « هرگاه قدر نازل شد ، حذر باطل شد . »\r\nو فرموده : « اذا حلّت المقادير بطلت التّدابير . » « 5 » يعنى : « هرگاه حلول كرد تقديرها ، باطل شد تدبيرها . » و فرموده « انّ فى الفرار موجدة اللّه سبحانه و الذّل اللّازم و العار الدّايم و انّ الفار غير مزيد فى عمره و لا مؤخر عن يومه . » « 6 » يعنى : « به درستى كه در فرار و گريز است در معركه از برابر خصم خشم خداى - سبحانه - و ذلّت لازم و عار دايم - چه مهروب را ذلّت و خوارى و هوان لازم است و باعث ظفر خصمان و شماتت دشمنان و انكسار دوستان مىگردد ، جهت او سبب تحصيل عيب و عار لازم دايم مىشود و صفت مردى او به خصلت زنى تبديل مىيابد - و به درستى كه گريزنده عمرش دراز نمىشود و در اجلش تأخيرى نمىشود . »\r\nو فرموده : « شدة الجبن من عجز النّفس و ضعف اليقين . » « 7 » يعنى : « شدّت بيدلى از عجز نفس است و ضعف يقين و سستى اعتقاد . » چه بيدل و گريزنده را اعتماد تمام به حفظ الهى و قضا و قدر ربّانى نيست ، و يقين ندارد به حصول ثواب و درجات بلند كه\r\n\r\n\r\n","description":"","footnote":"\r\n( 1 ) . همان ، ش 3701 .\r\n( 2 ) . همان ، ش 4071 .\r\n( 3 ) . همان ، ش 7030 .\r\n( 4 ) . همان ، ش 4031 .\r\n( 5 ) . همان ، ش 4037 .\r\n( 6 ) . همان ، ش 3585 .\r\n( 7 ) . همان ، ش 5773 .\r\n","page_name":" 368 ","page_number":368},
  {"content":"\r\n\r\nخداى عز و جلّ جهت مجاهدان در راه حقّ و كشتگان در طريق دين قرار داده و دنياى فانى منقضى را بر نعيم اخروى و حيات ابدى ترجيح داده . خداى عز و جلّ در قرآن مجيد فرموده :\r\n « وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ  [ 94 آ 
  ]   عِنْدَ رَبِّهِمْ يُرْزَقُونَ فَرِحِينَ بِما آتاهُمُ اللَّهُ مِنْ فَضْلِهِ . »   « 1 » يعنى : « گمان مبر آن كسانى كه را كه كشته شده‌اند ، در راه خداى مردگان ، بلكه ايشان زندگانند نزد پروردگار ؛ مرزوقانند و خوشحالانند به آنچه مىدهد به ايشان خداى عز و جلّ از فضل خود . »\r\nو حضرت امير المؤمنين - صلوات اللّه - فرموده كه ، « الشّجاعة نصرة حاضرة و قبيلة ظاهرة . » « 2 » يعنى : « شجاعت نصرتى است حاضر و قبيله‌اى است ظاهر . » چه مرد شجاع را قوّت دل و دليرى او مستغنى از قبايل و عشاير مىگرداند ، و بسيار بوده كه زور دل و بازوى يك شجاع ، كه در ميان گروهى بوده لشكرى عظيم شكسته شده ، چنان كه بسيار شده كه از فرار يك بيدل لشكرى شگرف به هم برآمده و سرانجام به استيصال آن قوم منجر شده ، و بسيار بوده كه يك كس از كمال قوّت و توانايى بر جمعى انبوه غالب شده . [ 98 آ 
  ]\r\n\r\nحكايت « 3 »\r\nابو على كرد روايت كرده كه ، وقتى من با هفتاد سوار راه بيابان طوس را بسته بودم « 4 » .\r\nناگاه سوارى را ديديم كه چهل خروار قماش داشت و از اشروسنه « 5 » ، كه شهرى است از شهرهاى ماوراء النّهر ، به جانب مكّه مىرفت و به غير از دو سه غلام ، كسى ديگر همراه او نبود . چون جوان فرود آمده به خواب رفت ، بر سر او تاخته او را گرفتيم و اموالش را در\r\n\r\n\r\n","description":"","footnote":"\r\n( 1 ) . آل عمران : 169 و 170 .\r\n( 2 ) . غرر الحكم ، ش 1700 : « . . . و فضيلة ظاهرة » .\r\n( 3 ) . به تناسب موضوع 2 برابر ارجاع نسخهء اصل اين حكايت از آغاز صفحهء 98 آ نقل شد .\r\n( 4 ) . اصل : « بوديم » .\r\n( 5 ) . اصل : « اشيروسته » . در منابع جغرافيايى اسلامى به صورتهاى گوناگون ، مانند اشروسنه ، اسروشنه ، شروسنه و سروشنه ، ضبط شده است . اين شهر در ماوراء النهر ميان سيحون و سمرقند واقع بوده و تا سمرقند بيست و شش فرسنگ فاصله داشته است . اصطخرى معتقد است شهرى به اين نام نداريم ، بلكه اشروسنه اقليمى است به اين نام . ر ك : معجم البلدان ، ج 1 ، ص 197 ؛ اصطخرى ، ص 256 .\r\n","page_name":" 369 ","page_number":369},
  {"content":"\r\n\r\nحيطهء ضبط درآورديم . من به قتل او فرمان دادم . او آغاز تضرّع و زارى نموده ، گفت : « من چندان اسباب و اموال به شما مسلّم داشتم . از قتل من شما را چه حاصل شود ؟ خصوصا كه ارادهء حجّ دارم و ارادهء سفر مكّه تصميم داده از خانه بيرون آمده‌ام . بىجهت خود را به و بال خون من گرفتار مسازيد . »\r\nتنى چند از جوانان كه رفقاى من بودند گفتند : « دست از او بايد داشت كه به سفر مكّه مىرود . » چون جوان به جان امان يافت ، گفت : « چون شما احسان چنين در حقّ من كرديد ، آن را تمام كنيد و اين اسب كه معلوم قيمت آن چند است به من دهيد . چه به هر طرف كه از اين بيابان روى آورم تا به‌آبادانى بيست فرسنگ بيش است ، و پياده چه‌سان از اين بيابان خونخوار جان بيرون برم اسب را نيز به او داديم . گفت : « تير و كمان مرا نيز شفقّت كنيد . چه مىشايد كه در اين بيابان سبعى قصد من كند تا به آن دفع صايل « 1 » توانم كرد و بدين بهانه تير و كمان را بستد و يك سر تير از ما دور شده ، گفت : « اى ياران ! شما را به من منّت جان است . از ميان مال من بيرون رويد تا مهمّ من با شما به دشوارى نينجامد . و اللّه كه اگر عناد و لجاج ورزيده مال مرا به من نگذاريد ، يكى را از شما زنده نگذارم . »\r\nمرا از فعل او خنده آمد . گفتم : « غالبا جنون تو را بر اين سخنان مىدارد يا از جان سير آمده‌اى ؟ » جوان تير در كمان نهاده ، متوجّه ما شده . فرمودم تا تنى چند رفته او را بگيرند .\r\nچون سواران از جاى خود حركت كردند ، يكى را چنان تيرى بر سينه زد كه از مهرهء پشتش بيرون رفت و تيرى ديگر افكنده ، سوارى ديگر را بر زمين انداخت و در يك لحظه پنج مبارز را بر زمين زد . پس ، به هيأت اجتماعى متوجّه او شديم و جوان به هر طرف مىتاخت و به هر تيرى سوارى را از پشت زين بر زمين مىانداخت و تا قريب بيست نفر را بكشت . ناچار از ميان اسباب او بيرون رفتيم ، جوان در تاخت و از ميان اسباب خود تير دسته‌اى بيرون آورده و در تركش ريخت و سر در پى ما نهاد . گفتيم : « اى جوانمرد ! از ميان مال تو بيرون رفتيم و ما را بر تو حقّى عظيم است و مع ذلك بيست نفر از ما كشتى . اكنون بگذار تا سر خود گيريم . » قبول نكرد و گفت : « اگر اوّل مىرفتيد كه مرا\r\n\r\n\r\n","description":"","footnote":"\r\n( 1 ) . از مادّهء « صول » به معنى حمله كردن و هجوم بردن .\r\n","page_name":" 370 ","page_number":370},
  {"content":"\r\n\r\nبا شما محاربه دست نداده بود ، در آن مضايقه نبود . امّا الحال تا اسب و سلاح خود را باز نگذاريد ، شما را نگذارم . » و آغاز تيراندازى كرده ، ده سوار ديگر را به ضرب تير به راه عدم فرستاد . ناچار اسب و سلاح خود را به او داده خلاص شديم . [ 94 آ 
  ] « 1 »\r\nو حقيقت شجاعت ، چنان كه قبل از اين بيان شده ، توسّط قوّت غضب است ميانهء افراط و تفريط و ثمرهء آن انديشه نكردن دل است از اقدام بر اهوال در وقت ضرورت و حاجت ، بر وجهى كه موافق قانون عقل و شرع باشد و ملاحظه كردن از عار فرار در وقتى كه مصلحت عقلى در جنگ و اقدام باشد . و برقرار بودن دل است در وقت مشاهدهء شدايد و امور فزعناك و صابر بودن بر تندى و سختى حروب . و لهذا بعضى از شجاعت به صبر تعبير كرده‌اند و بعضى به ثبات دل . شخصى از احنف پرسيد كه ، « شجاعت چيست ؟ » گفت : « ساعتى صبر كردن . » چنان كه بعضى از علما گفته‌اند انواع دليرى پنج است : سبعى ، و آن ، آن است كه كسى اقدام نمايد بر حروب و داخل شود در اهوال به سبب ثوران « 2 » غضب و قصد او محض غلبه و انتقام باشد ، نه حمايت دين و ملّت و مراعات قواعد شريعت .\r\nديگر ، بهيمى چنان كه كسى حرب نمايد جهت توصّل به امرى مستلذّ ، چون مأكولى يا منكوحى و محبوبى .\r\nديگر ، تجربى و آن‌چنان بود كه به تجربه واثق بر ظفر باشد و او را حرب و اقدام عادت شده باشد .\r\nديگر ، جهادى و آن‌چنان است كه محاربه نمايد جهت دفع آفت از دين جهت اغراض دنيوى يا اجر اخروى .\r\nديگر ، حكمى و آن‌چنان بود كه حرب و اقدام او مبنى بر فكر صحيح و تمييز درست باشد و به اندازهء صواب و بر نهج و قانون حقّ بوده باشد . و كسى كه اقدام نمايد بر محاربت مخالفان دين و ملّت به سبب عصبيّت از جهت دين و حميّت ملّت ، يا از جهت طمع در ثواب يا ترس از عقاب ، يا اعتماد بر آنچه ديده از انجاز وعد الهى در نصرت دوستان خود محمود است . ليكن شجاعت خالص كامل آن است كه غرض او همچنانكه\r\n\r\n\r\n","description":"","footnote":"\r\n( 1 ) . ادامهء مطلب از صفحهء 94 آ پى گرفته مىشود .\r\n( 2 ) . به هيجان آمدن .\r\n","page_name":" 371 ","page_number":371},
  {"content":"\r\n\r\nقاصد « 1 » دنيوى نيست ، طمع ثواب و فرار از عقاب نيز نباشد . چه بندگى خالص خدا آن است كه غرض در آن منظور نباشد ، بلكه محض خيريت و ربط به جناب احديّت باعث بر فعل باشد و اين مرتبهء كاملان است و علامت اين مرتبهء شجاعت آن است كه انديشهء او از ارتكاب امر مذموم پيش از مرگ باشد و مرگ و ظفر پيش او چندان متفاوت نباشد .\r\nو از اكمل شجاعان به اتّفاق خلق - يعنى ، كرّار غير فرّار امير المؤمنين على بن ابى طالب - عليه الصلاة و السّلام - منقول است كه فرموده : « ايّها النّاس انّكم ان لم تقتلوا تموتوا و الّذى نفس ابن ابى طالب بيده لالف ضربة بالسّيف اهون من ميتة على فراش . » « 2 » يعنى :\r\n« اى گروه مردمان ! به درستى كه اگر شما كشته نشويد ، مىميريد . و قسم به آن كسى كه نفس پسر ابى طالب به دست قدرت اوست كه هزار ضربت شمشير ، آسانتر از مردنى بر فراش . »\r\nاز يكى از شجاعان اسلام نقل است كه در وقت رحلت از اين عالم اشك حسرت از ديده مىباريد و مىگفت : « وا حسرتاه ! كه در اين چندين مصاف شجاعت نمودم و چندين ألم ضرب و حرب و طعن را تحمّل كردم ، و حالا بر روى فراش [ 94 ب 
  ] مىميرم ، چون پيره‌زنان . و چون از اجل چاره نيست ، اى خوشا كه جان در نيكنامى بدادمى و سعادت شهادت دريافتمى . » و هم او گفته كه ، « اين كه بددل حمايت جان در گريز مىبيند ، خيال كج و تصوّر باطل است . زيراكه قوّت حميّت و شوكت و جلالت مرد ، دندان طمع دشمنان را كند كند ، و ضعف و ترس و بددلى خصم را دلير مىسازد . و از اين است كه بيشتر دلاوران از عرصهء تلف بيرون مىآيند . » يكى از سلاطين در مصاف نعره مىزده و مىگفته : « امروز كه روز حرب است كورهء مردان است ، و از كوره جز زر خالص به سلامت بيرون نيايد و آنچه مغشوش بود در درون كوره سالم نماند . » و به تجربهء بسيار معلوم شده كه بيشتر كشتگان كه در جنگ كشته شده‌اند در حين پشت دادن كشته شده‌اند ، و در وقت اقبال و اقدام بر دشمن كمتر كشته شده‌اند .\r\nآورده‌اند كه حضرت امير المؤمنين - صلوات اللّه عليه - در وقت كارزار خود را بر صف كفّار زدى و هرجا لشكر دشمن بيشتر بودى ، روى بدانجا آوردى ، و در ملاحظهء\r\n\r\n\r\n","description":"","footnote":"\r\n( 1 ) . اصل : « قاسد » كه برابر نسخه مر اصلاح شد .\r\n( 2 ) . اخلاق ناصرى : ص 120 .\r\n","page_name":" 372 ","page_number":372},
  {"content":"\r\n\r\nحال خود احتياط بسيار ننمودى . يكى پرسيد كه ، « يا امير المؤمنين ! جرئت عظيم مىفرماييد و زياده در حفظ حال خود نمىكوشيد . » حضرت فرمودند كه ، « يقين مىدانم كه اگر اجل رسيده است ، حذر سود ندهد و اگر حكم فوت و فنا از ديوان قضا صادر نشده ، مرا اين جريت زيان ندارد . »\r\nو ببايد دانست كه مراد از اين كلام ، نه آن است كه در اصل حذر نبايد نمود و بىجهت خود را در مهالك و اهوال انداخت ؛ چه حذر كردن از امر مخوف ، به قدر ضرورت ، لازم است و حفظ حيات از قواطع مرگ متحتم ، بلكه مقصود آن است كه چون به ضرورت در امر هايل داخل بايد شد ، از مرگ انديشه نبايد كرد و اقدام بايد نمود و از فرار برحذر بايد بود كه در اين ضمن اميد نجات و ظفر بيشتر است و در فرار و حذر احتمال هلاك و خطر زياده . امّا اگر عقل مقتضى فرار باشد و تدبير صواب تقاضاى حذر كند ، بدان عمل بايد نمود و به عبث جان شريف را ، كه جوهرى است بىبدل ، عرضهء فنا و هلاك نبايد ساخت . و لهذا از كلمات شريفهء حضرت امير المؤمنين - صلوات اللّه عليه - منقول است كه ، « الفرار فى اوانه يعدل الظفر فى زمانه . » « 1 » يعنى : « فرار در وقتش ، برابرى مىكند با ظفر در زمانش . » و فرموده كه ، « آفة الشجاع اضاعة الحزم . » « 2 » يعنى : « آفت شجاع ، ضايع ساختن حزم و احتياط است . » و فرموده كه ، « آفة القوي استضعاف الخصم . » « 3 » يعنى :\r\n« آفت شخص قوى ، ضعيف گرفتن خصم است » .\r\nمجملا ، شجاع بايد كه در معركهء جنگ دل به جان نبندد و همّت او در طلب خير و ذكر جميل و اجر جزيل مقصور باشد . افراسياب ، كه از اعاظم ملوك ترك است ، لشكر خود را مىفرمود كه ، بر مرگ حريص باشيد تا زندگانى بيشتر باشد ، و مردن را آماده شويد تا سرمايهء دولت و عزّت به‌دست آيد . چه بزرگى دو چيز است : نيك مردن يا دوستكام زيستن . شجاع تا معركهء مردن بر خود آسان نسازد ، غلبه بر او دشوار باشد و تا از سر جان برنخيزد ، كارى نمايان از او متمشّى نشود .\r\n\r\n\r\n","description":"","footnote":"\r\n( 1 ) . غرر الحكم ، ش 2003 .\r\n( 2 ) . همان ، ش 3938 .\r\n( 3 ) . همان ، ش 3939 .\r\n","page_name":" 373 ","page_number":373},
  {"content":"\r\n\r\n\r\nحكايت\r\nآورده‌اند كه وقتى لشكر حبشه بر ولايت يمن مستولى شده ، سيف ذويزن « 1 » به ضرورت جلا گشته پناه به نوشيروان برد . نوشيروان بفرمود تا جمعى از دزدان و عيّاران و اهل فتنه را كه در زندان بودند سلاح و يراق داده ، همراه او ساختند . و ايشان هزار و هشتصد تن بودند . پس ، سيف با ايشان در كشتى نشسته ، چون به ساحل رسيدند و از كشتى بيرون آمدند ، سيف بفرمود تا تمامت كشتيها بشكستند و مجموع طعامها بريختند .\r\nپس ، گفت : « اى ياران ! به مملكت يمن درآمديم و با دشمنان حرب مىبايد كرد . حالا شما در ميان دو كار افتاده‌ايد ؛ نيك تأمّل نماييد يا غالب مىبايد شد يا كشته مىبايد گشت . » به ضرورت آن گروه دل از جان برگرفتند و مردانه به كارزار درآمدند و آن مردم اندك بر لشكر بسيار حبشه غالب آمدند . « 2 »\r\nپس ، مردان كارزار بايد كه ترس به خود راه ندهند و عار فرار بر خود ننهند تا ايشان را صورت ظفر در آيينهء مقصود جلوه‌گر آيد . و ببايد دانست كه تعظيم شجاعان و تكريم ايشان بر همه‌كس واجب و لازم است ، خصوصا بر مالكان ازمّهء جهاندارى و سالكان مسالك شهريارى . چه اين طايفهء كريمه به جان ، كه متاعى است بس گرانمايه ، در بازار كارزار معامله مىكنند و نفس شريف را ، كه انفس نفايس است ، سپر سهام دل ساخته با اعداى دين و دولت مقاتله « 3 » مىنمايند . پس ، نشايد كه پادشاه به اموال و مقتنيات « 4 » با ايشان مضايقه نمايد و به اندك عشرتى كه از ايشان به ظهور آيد [ 95 آ 
  ] در مقام بىشفقتى و عتاب درآيد ، بلكه بايد كه به انواع ملاطفات قولى و فعلى و وجوه احسان و اكرام جلب دلهاى ايشان نمايد و محبّت خود را در دل ايشان جاى دهد كه بىسرمايهء محبّت ، كسى\r\n\r\n\r\n","description":"","footnote":"\r\n( 1 ) . از شاهزادگان يمنى كه چون ستم حبشيان بر مردم يمن از حدّ گذشت ، از قيصر روم يارى خواست . هنگامى كه پاسخ مساعد نشنيد با يارى نعمان بن منذر ، حاكم دست‌نشاندهء ايران در حيره ، به دربار كسرى انوشيروان آمد و موفّق شد نظر او را براى كمك به آزادى يمن جلب نمايد . تاريخ طبرى ، ج 1 ، صص 441 تا 450 .\r\n( 2 ) . اين حكايت در اخلاق محسنى ، ص 107 نقل شده است .\r\n( 3 ) . در اصل بدون نقطه آمده و در مر : « مقاتله » و در چ : « مقابله » ضبط شده است .\r\n( 4 ) . كسب‌شده‌ها .\r\n","page_name":" 374 ","page_number":374},
  {"content":"\r\n\r\nسوداى جان نكند و از سر چنين متاعى عزيز برنخيزد . و فضيلت شجاعت ، پادشاهان را از لوازم است و پادشاه چون دلير باشد ، لشكر او را جرئت زياده گردد .\r\nاز اسكندر ذو القرنين پرسيدند كه ، « نشان پادشاه دلير چيست ؟ » گفت : « آنكه نپرسد كه دشمن چند است ، بلكه تفحّص كند كه كجاست . »\r\n\r\nحكايت\r\nآورده‌اند كه يكى از سلاطين عرب را مصافى پيش آمد و با دشمن تلاقى شد . چون هردو لشكر صف بركشيدند ، امراى دولت ملك عرب را گفتند : « مهمّ حرب از دو بيرون نيست ، يا نصرت است يا هزيمت است . اگر به حكم قضا و قدر شكستى بر لشكر ما افتد ، تو را كجا جوييم ؟ » گفت : « اگر من بگريزم ، هركه مرا جويد از عنايت آفريدگار محروم ماند . ليكن اگر غلبه خصم را باشد ، مرا در ميدان در زير سم اسبان جويند ؛ يا غالب مىشوم يا كشته مىگردم . »\r\n يا برآيم به چرخ گردنده * يا شوم زير پا سرافكنده \r\nملك در آن حرب بر لشكر دشمن حمله مىكرد تا آفتاب به نصف النّهار رسيد و حرارت بر دل مبارزان غلبه كرد و لبها از تشنگى خشك شد . يكى از خواصّ غلامان با ظرفى آب از عقب ملك مىتاخت تا نزديك ملك رسيد . گفت : « ايها الملك ! تشنه شده باشيد ؛ زمانى توقّف فرماييد و دمى آب بنوشيد . » ملك فرمود : « تيغ آبدار از من تشنه‌تر است . به خدا كه تا او از خون دشمنان سيراب نشود ، من تشنگى خود را تسكين ندهم . » و به‌واسطهء اين عزيمت درست و جريت كامل حقّ - سبحانه و تعالى - او را بر دشمن ظفر داد . و نوشيروان از بوزر جمهر حكيم پرسيد كه ، « شجاعت چيست ؟ » گفت : « قوّت دل . » گفت : « چرا قوّت دست نمىگويى ؟ » گفت : « اگر دل قوى نيست ، قوّت دست نمىماند . »\r\n\r\n","description":"","footnote":"","page_name":" 375 ","page_number":375},
  {"content":"\r\n\r\n\r\nحكايت\r\nدر زمان خلافت مأمون نصر بن شبث عقيلى « 1 » اظهار عصيان كرده ، بر مملكت شام استيلا يافت . مأمون عبد اللّه بن طاهر را به حرب او فرستاد . بعد از آنكه مدّتها ميان او و عبد اللّه آتش نزاع مشتعل بود ، نصر از عبد اللّه امان خواسته عبد اللّه او را نزد مأمون فرستاد و مأمون مقدم او را به اعزاز و اكرام تلقّى نمود . و چون از قصر امارت بيرون آمد ، بنابر آنكه پير و ضعيف شده بود ، دو كس بازوى وى گرفتند تا سوار شد . بىادبى آغاز طعنه‌زدن كرد كه ، « از اين كس چه كار آيد كه بايد دو كس او را سوار كنند . » نصر سخن او شنيد و گفت : « آرى ! دو كس بايد كه مرا سوار كنند ، امّا هزار كس بايد كه پياده كنند . »\r\n\r\n[ حكايت 
  ] « 2 »\r\nنقل است كه در وقتى كه اسكندر مىخواست كه به عزيمت تسخير عالم سوار شود با ارسطاطاليس حكيم گفت : « اى حكيم ! در اين ميدان كه قدم نهاده‌ام و اين مهمّ كه پيش گرفته‌ام ، هرآيينه مرا دوستان و دشمنان پديد آيند . با هريكى از ايشان چگونه معاش كنم ؟ » حكيم فرمود : « اصل آن است كه تا ممكن و مقدور باشد ، دشمن‌انگيزى نكنى و بر دوستان خوارى روا ندارى . و اگر دشمنى پيدا شود ، او را به استمالت و دلنوازى اختصاص دهى تا دوست شود ، و دوست را به عزّت و حرمت خاصّ خود گردانى تا از دوستى برنگردد . »\r\nاسكندر فرمود كه ، « زيادت كن . » حكيم فرمود : « از كار دشمن غافل نشوى ، اگرچه اندك باشد « 3 » و بر لشكر اعتماد نكنى ، هرچند بسيار باشد « 4 » و تا مهمّى به نرمى و آهستگى\r\n\r\n\r\n","description":"","footnote":"\r\n( 1 ) . نصر بن سيار بن شبث عقيلى در سال 198 ق . در كيسوم - واقع در ناحيه شمالى حلب - و توابع آن از ديار مضر نافرمانى آغاز كرد و در ميان ديگر شورشيان عليه مأمون از همه نيرومندتر بود . علت شورش او قتل امين خليفه بود . حسين بن طاهر در نبرد با او توفيقى نيافت ، ولى پسرش عبد اللّه در سال 210 ق . موفق شد كيسوم را فتح كند و بر نصر ظفر يابد . نك : يعقوبى ، ج 2 ، صص 462 ، 463 ، 473 ، 475 ، 476 ، 480 و 481 .\r\n( 2 ) . از مر افزوده شد .\r\n( 3 ) . اصل : « باشند » كه برابر نسخهء مر اصلاح شد .\r\n( 4 ) . اصل : « باشند » كه برابر نسخهء مر اصلاح شد .\r\n","page_name":" 376 ","page_number":376},
  {"content":"\r\n\r\nساخته شود ، كلام درشت بر زبان نرانى و تا كار به تازيانه برآيد ، شمشير از نيام برنيارى . » اسكندر فرمود كه ، « شايد كار من با خصم به محاربه انجامد . در آن به چه كيفيّت مدخل توان كرد ؟ و به كدام نحو اقدام بايد نمود ؟ [ 95 ب 
  ] حكيم گفت : « حال حرب از دو بيرون نيست ، يا تو به حرب كسى مىروى يا كسى به حرب تو مىآيد . اگر تو به قصد حرب كسى توجّه نمايى ، ده شرط رعايت بايد كرد :\r\nاوّل ، بايد كه غرض از آن جنگ جز خير محض نباشد و طلب دين حقّ بايد نمود و دفع ظلم و فساد كردن .\r\nدوم ، توجّه بايد نمود به حضرت حقّ - سبحانه و تعالى عزّ شأنه - و از او يارى طلبيدن و در دعاى خير و صدقات كوشيدن و از اهل قلوب و قبور استمداد همّت طلبيدن .\r\nسوم ، شرط حزم و سوءظنّ به تقديم رسانيدن و منهيان و جاسوسان در كار بايد كردن ، و تفحّص لشكر دشمن و كيفيّت حال و كميّت رجال ايشان بايد نمود .\r\nچهارم ، با لشكرى توجّه بايد نمود كه همه يكدل و يكزبان باشند كه اتّفاق سپاه با حضرت پادشاه ، موجب فتح و نصرت و سبب ظفر و قوّت است ، چنان كه گفته‌اند :\r\n كسى را ظفر بر ظفر حاصل است * كه در پردلى لشكرش يكدل است\r\nسپه را كه فيروزمندى رسد * ز ياران يكدل بلندى رسد \r\nو موافقت اكابر و اتّفاق بزرگان ، خصوصا اقربا ، در اين باب ضرور است .\r\nپنجم ، لشكر را وعده‌هاى نيك بايد داد و به نويدهاى بزرگ مستظهر بايد كرد و نيّت بايد كرد كه آن مواعيد را به وفا برساند .\r\nششم ، تا تواند به نفس خود مباشر حرب نبايد شد كه اگر شكستى روى نمايد ، تدارك نتوان نمود .\r\nهفتم ، در تدبيرهاى لشكركشى و سپهسالارى كسى را اختيار بايد نمود كه بر سه صفت آراسته باشد : اول ، شجاع و قويدل بود و بدان شهرت يافته و نام و آوازه پيدا كرده تا از او ترس و هراسى در دل دشمن افتد . ديگر ، رأى صايب و تدبيرى تمام داشته باشد و مداخل و مخارج جنگ را دانسته جايى باشد كه رأى به از شجاعت به كار آيد . و انواع\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nحيل و خدعه‌ها بايد كرد كه خدعه در حرب محظور و مكروه نيست ، بلكه مقبول و مستحسن است . ديگر ، ممارست حرب كرده باشد و صاحب تجارب شده كه فوايد تجربه بسيار است .\r\nشرط هشتم آن است كه چون كسى در اثناى حرب به مبارزتى و شجاعتى از اقران و امثال ممتاز گردد ، در عطا و ثنا و حمد او ببايد افزود ، تا ديگران را نيز ميل هوادارى و جانسپارى شود .\r\nنهم ، در روز حرب از غفلت دور بايد بود كه بسيار بوده كه ظفر نزديك رسيده تا يك نفس غافل شده‌اند كار دگرگون شده . و اگر خصم هزيمت نمايد ، در پى ايشان نبايد رفت و از عقب ايشان نبايد فرستاد كه چندين واقع شده كه از آن لشكر بازگشته‌اند و آن فرستادگان را زده‌اند و قوّت يافته كه لشكر غالب را مغلوب ساخته‌اند .\r\nدهم ، و اگر كسى به حرب تو مىآيد و تو درصدد دفع اويى از دو بيرون نيست : يا طاقت و مقاومت او دارى ، يا نى ؟ اگر هست ، اولى آن است كه به هر نوع از انواع ، ابتدا به تدبيرى كه ممكن باشد او را از مقام دشمنى بايد گذرانيد و اگر اين صورت دست ندهد ، شرايط حرب ، چنان كه مذكور شد ، رعايت بايد نمود . و اگر طاقت مقاومت نيست ، جاسوس و ديده‌بان در كار بايد كرد و در محافظت راهها و بندها و استحكام قلعه‌ها و ذخيره نهادن تقصير نبايد نمود . و در طلب صلح بذل اموال و استعمال حيل و مكايد ضرور است و اگر دشمن صلح كند ، از صلح ابا نبايد نمود . و اصلا ستيزه و لجاج پيش نبايد گرفت ، چه [ 96 آ 
  ] لجاج مذموم است و طالب صلح به آخر منصور و مظفّر گردد . »\r\nاسكندر اين سخنان را دستور العمل خود ساخته ، بناى جنگ و صلح بر اين نهاد .\r\nو چون حضرت مقدّس امام المتّقين و امير المؤمنين - غالب كلّ غالب - على بن ابى طالب عليه السّلام به اتّفاق خلق سرور شجاعان عالم و مقتداى پردلان بنى آدم است ، اشارهء اجماليه به ذكر شجاعت آن حضرت نموده ، اختتام فصل شجاعت به اين مىشود و اين را زينت اين كتاب مىگرداند :\r\nحروبى كه در زمان حضرت رسول صلّى اللّه عليه و إله واقع شده در همه اثر مردانگى آن حضرت كمال ظهور داشته و آثار فتح و ظفر همه‌جا از تأثير شمشير آن حضرت بوده و اعلاى\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nلواى اسلام به حسن اهتمام آن حضرت صورت يافته . از جمله وقايع غريبهء آن حضرت ، كندن در خيبر است . تفصيل آن مجمل آنكه چون حضرت مقدّس نبوى عزيمت خيبر فرمود ، از مدينه با هزار و چهارصد نفر به آن جانب توجّه نمود و حيدر صفدر به واسطهء عارضه رمد « 1 » و كوفت درد چشم مرافقت آن حضرت نتوانست نمود . و چون حضرت رسول صلّى اللّه عليه و إله خيبر را محاصره فرمود ، در اثناى محاصره دردسرى عارض ذات شريف آن حضرت شده بدين سبب به نفس نفيس در معارك حاضر نمىشدند ، امّا هر روز رايت نصرت آيت به يكى از اصحاب مهاجرين داده به جنگ مىفرستادند . امّا چون قلعهء قموص كه از امّهات قلاع خيبر بود استحكام تمام داشت ، زياده‌كارى از پيش نمىرفت و صورت فتح روى نمىنمود . روزى حضرت رسول صلّى اللّه عليه و إله علم به عمر بن الخطاب داده او را سردار سپاه ساخت ، و عمر به پاى حصار رفته بىآنكه كارى بسازد بازگرديد . روز ديگر ، ابو بكر را فرستاد . او نيز مثل عمر مراجعت نمود . نوبت سوم باز عمر را فرستاده ، اين نوبت نيز عمر بىحصول مقصود مراجعت نمود . چون شب شد ، حضرت رسول صلّى اللّه عليه و إله بر زبان معجز بيان گذرانيد كه ، « لا عطينّ الرّاية غدا رجلا يحبّ اللّه و رسوله و يحبّه اللّه و رسوله كرّار غير فرّار يفتح اللّه على يديه . » « 2 » يعنى : « هر آيينه خواهم داد رايت را فردا به مردى كه دوست مىدارد خدا و رسول را ، و دوست مىدارند « 3 » او را خدا و رسول ، كرّارى است غير فرّار ؛ فتح خواهد نمود خداى عز و جلّ بر دستهاى او . »\r\nدر اين اثنا حضرت اسد اللّه الغالب از مفارقت سرور عالم غمناك شده با وجود عارضهء كوفت چشم سوار گشته ، از عقب سپاه متوجّه لشكرگاه شد . همان شب كه اين سخن بر زبان معجز بيان حضرت رسول صلّى اللّه عليه و إله جارى شد ، به سپاه نصرت پناه ملحق گشت .\r\nسهل ساعدى « 4 » گويد كه ، در آن شب كه رسول اللّه صلّى اللّه عليه و إله اين حديث فرمود ، غلغله در ميان صحابه افتاده ، گفتند : « آيا كداميك از ما بدين سعادت عظمى مستسعد خواهد شد ؟ »\r\n\r\n\r\n","description":"","footnote":"\r\n( 1 ) . درد چشم ، ورمى كه در طبقهء ملتحمه پديد آيد .\r\n( 2 ) . بحار الانوار : ج 21 ، ص 3 .\r\n( 3 ) . اصل : « مىدارد . » اينجا برابر نسخهء مر اصلاح شد .\r\n( 4 ) . سهل بن سعد خزرجى انصارى از بنى ساعده ، متوفى به سال 91 ق . ، از صحابهء مشهور كه حدود صد سال عمر كرد . از وى در كتب حديث 188 روايت نقل شده است . زركلى ، الاعلام ، ج 3 ، ص 143 .\r\n","page_name":" 379 ","page_number":379},
  {"content":"\r\n\r\nجمعى از قريش گفتند : « مشخّص است كه اين مرد على مرتضى نيست ، چه او رمد عظيم دارد و پيش پاى خود نمىتواند ديد . » چون سخن سرور انبيا به سمع قدوهء « 1 » اوليا رسيد ، فرمود : « اللّهم لا مانع لما اعطيت و لا معطى لما منعت . » « 2 » يعنى : « خداوندا ! هيچ‌كس منع نتواند كرد آن چيزى را كه تو بدهى ، و هيچ‌كس نتواند بخشيد آن چيزى را كه تو منع كنى . » روز ديگر ، دليران و شجاعان اصحاب بر در خيمهء حضرت رسول صلّى اللّه عليه و إله مجتمع گشتند ، و هريك را آرزوى آن بود كه آن دولت عظمى و آن سعادت كبرى نصيب [ 96 ب 
  ] او شود . سعد بن ابى وقاص « 3 » گويد : « چند نوبت در برابر حضرت رسول صلّى اللّه عليه و إله به زانو درآمدم و بازبرخاستم ، به اميد آنكه صاحب رايت من باشم . » و از عمر بن خطّاب مروى است كه ، هرگز امارت دوست نمىداشتم ، مگر در آن روز كه تمامى همّت من مايل امارت سپاه بود . و چون حضرت رسول صلّى اللّه عليه و إله از خيمه بيرون خراميد ، فرمود : « على بن ابى طالب كجاست ؟ » از هر گوشه آواز برآمد كه ، « او را رمد چنان عاجز ساخته كه پيش پاى خود را نمىبيند . » فرمود كه ، « او را حاضر سازيد . » آن حضرت را حاضر ساختند . حضرت رسول صلّى اللّه عليه و إله سر فرخندهء او را بر ران خجستهء خود نهاده ، آب دهان مبارك را در چشم امام المتّقين افكند . و به قولى آب دهان در كف خود ريخته ، در چشم شاه اوليا ماليد تا شفا يافت و فرمود : « اللّهم اذهب عنه الحرّ و البرد . » « 4 » يعنى : « خدايا ! ببر از او گرمى و سردى را . » از حضرت مرتضى على عليه السّلام مروى است كه ، بعد از آن هرگز اثر سرما و گرما نيافتم . و رايت به او داده ، فرمود : « برو كه خداى تعالى فتح بر دست تو ظاهر سازد . »\r\nو حضرت مرتضى على نزديك حصن قموص رسيده ، يكى از احبار يهود كه بر بالاى حصن بود پرسيد كه ، « اى صاحب رايت ! چه نام دارى ؟ » حضرت جواب داد كه ، « انا\r\n\r\n\r\n","description":"","footnote":"\r\n( 1 ) . پيشوا .\r\n( 2 ) . بحار الانوار ، ج 98 ، ص 130 .\r\n( 3 ) . سعد بن ابى وقاص مالك بن أهيب بن عبد مناف قرشى زهرى ، متولد 23 پيش از هجرت و متوفّى 55 ق . از صحابهء رسول خدا ( ص ) . وى فاتح عراق و مدائن است و يكى از اعضاى ششگانهء شورايى بود كه خليفه عمر در هنگام مرگش دستور تشكيل آن را براى تعيين خليفه از ميان خود صادر كرده بود . سعد با على ( ع ) همدلى نداشت . ر ك : زركلى ، الاعلام ، ج 3 ، ص 87 .\r\n( 4 ) . بحار الانوار ، ج 21 ، ص 20 .\r\n","page_name":" 380 ","page_number":380},
  {"content":"\r\n\r\nعلى بن ابى طالب . » يهود با قوم خود خطاب نمود كه ، « غلبتم و ما انزل على موسى . » يعنى : « مغلوب شديد قسم به آنچه نازل شده بر موسى . » و نخستين شخصى كه به قدم محاربه پيش آمد ، حارث برادر مرحب بود و دو كس را از اصحاب شهيد كرده ؛ حيدر كرّار به يك ضرب ذو الفقار او را به دار البوار « 1 » فرستاد و مرحب از حصار با جمعى شجاعان جرّار بيرون آمده آهنگ جنگ ساز داد ، و او مبارزى بود كه پنج گز بالا داشت در غايت قوّت ، چنان كه سنان نيزهء او سه من وزن داشت و دو زره بر بالاى يكديگر پوشيده بود و هيچ‌كس از سپاه اسلام جرئت ننمود كه در مقابل او رود . لاجرم اسد اللّه الغالب متوجّه او شده ، مرحب تيغى حواله آن حضرت نمود . امام المتّقين پيش‌دستى نموده ، ذو الفقار بر سر آن ملعون زده چنان كه از خود و دستار و سرش گذشته تا كمرگاه او شكافته شد . و زمره‌اى از متقدّمان تا قربوس زين گفته‌اند . هفت نفر از اهل خيبر به ضرب تيغ امير المؤمنين به سقر « 2 » پيوستند . در اين اثنا ، آن حضرت خود را به در حصار قموص رسانيد و حلقهء در آهنين حصار را گرفته ، چنان بجنبانيد كه تمام حصار به لرزه درآمد .\r\nاز صفيّه « 3 » منقول است كه ، « من بر تخت نشسته بودم . در آن ساعت كه على در قلعه را گرفته جنبانيد ، حصار چنان به لرزه درآمد كه تاج از سرم بر زمين افتاد ، و آن در گران‌سنگ را كنده ، به‌جاى سپر در دست نگاه داشت و چون يهودان امان خواسته از حرب فراغت روى نمود ، هفتاد گز بر عقب سر انداخت . » بعضى نقل كرده‌اند كه ، « هفتاد نفر از لشكر اسلام كه در غايت قوّت بودند خواستند كه آن در را [ 97 آ 
  ] از زمين بردارند ميسّر نشد . و بعضى از اهل سير برآنند كه در خيبر هزار من وزن داشت و زمره‌اى ششصد من گفته‌اند ، و العلم عند اللّه .\r\nو در غزوهء خندق ، عمرو بن عبدود ، كه از شجاعان و دلاوران مشهور عرب بود ، اسب از خندق جهانيده ، از سپاه اسلام مبارز طلبيد . مسلمانان كه در پيش حضرت رسالت\r\n\r\n\r\n","description":"","footnote":"\r\n( 1 ) . « بوار » به معنى نيست شدن و هلاكى است ؛ مقصود از دار البوار آخرت است .\r\n( 2 ) . دوزخ .\r\n( 3 ) . دختر حيىّ بن أخطب كه پدرش از رهبران يهود بود . رسول خدا ( ص ) صفيّه را بعد از نبرد خيبر و پس از گشوده شدن قلعهء قموص و اسارتش ، وى را براى خود برگزيد . نك : السيرة النبوية ، ج 3 ، صص 344 و 345 .\r\n","page_name":" 381 ","page_number":381},
  {"content":"\r\n\r\nپناه صلّى اللّه عليه و إله بودند همه به عقب رفتند و هيچ‌كس جريت نكرد كه در برابر عمرو رود . و او سه نوبت مبارز خواست . حضرت رسول صلّى اللّه عليه و إله فرمود كه ، « كيست كه شرّ او را كفايت نمايد ؟ » هيچ‌كس جواب نداد ، مگر حضرت اسد اللّه الغالب . و آن حضرت در هر نوبت مىفرمود كه ، « بنشين . » و چون بار سوم عمرو مبارز خواست بر زبان آورد كه ، « هيچ مردى نيست ؟ » حضرت امير المؤمنين - صلوات اللّه عليه - برخاست . حضرت رسول صلّى اللّه عليه و إله فرمود كه ، « يا على ! اين عمرو بن عبدود است ، شجاع عرب . » حضرت امام المتّقين - صلوات اللّه عليه - جواب داد كه ، « من نيز على بن ابى طالبم . » سيّد عالم شمشير ذو الفقار را ، كه يكى از ملوك به رسم تحفه نزد آن حضرت فرستاده بود ، از ميان گشوده به امير المؤمنين داد و در حقّ او دعا فرموده به دست مبارك دستار بر سر آن سرور بست . و سيّد عالم صلّى اللّه عليه و إله از اين جهت كه از اصحاب كسى به محاربهء عمرو اقبال ننمود كوفته خاطر شد . عمر بن الخطاب گفت : « يا رسول اللّه ! به واسطهء آنكه ما به مبارزت عمرو نرفتيم خاطر مبارك كوفته شد .\r\nاين عمرو بن عبدود است كه در عرب او را با هزار سوار برابر مىدارند . نوبتى با كاروانى در ايّام جاهليّت به شام مىرفتم . گفتند كه هزار سوار از قطاع الطّريق در كمينگاه غدر نشسته و انتظار كاروان مىكشند . ناگاه ، دزدان بيرون تاختند و اهل قافله دل از جان و مال برداشتند . عمرو بن عبدود در آن كاروان بود . او را ديدم كه بچّه شترى از زمين در ربوده ، سپر ساخت و روى به آن سواران نهاد و در كمتر از ساعتى همه را متفرّق گردانيد . اكنون با مردى چنين ، چگونه محاربه نماييم ؟ »\r\nبالجمله ، چون حيدر كرّار در برابر عمرو بن عبدود رسيد ، گفت : « اى عمرو ! شنيده‌ام كه تو دست در استار « 1 » كعبه زده گفته‌اى كه ، هيچ‌كس از عرب در حين محاربه مرا به سه خصلت دعوت نكند ، الّا آنكه يكى را قبول كنم . امروز من سه چيز با تو مىگويم ، يكى را قبول نماى . اوّل آنكه مسلمان شوى . » عمرو گفت : « معاذ اللّه كه دين آباء و اجداد ترك كنم . » حضرت فرمود : « ديگر آنكه بازگردى و با حضرت رسول اللّه صلّى اللّه عليه و إله محاربه نكنى . » عمرو گفت : « اگر من بازگردم ، مردم آن را حمل بر جبن و بددلى من كنند . » حضرت فرمود : « سوم آنكه از اسب فرود آيى تا محاربه كنيم . » عمرو گفت : « يا ابن اخ ! بازگرد\r\n\r\n\r\n","description":"","footnote":"\r\n( 1 ) . پرده‌ها .\r\n","page_name":" 382 ","page_number":382},
  {"content":"\r\n\r\nكه من دوست نمىدارم كه تو بر دست من كشته شوى كه ميان من و پدر تو دوستى و صداقت بوده . » حضرت فرمود كه ، « من دوست مىدارم كه تو بر دست من كشته شوى . »\r\nعمرو خشمگين شده ، از اسب فرود آمده اسب را پى كرد و شمشير حوالهء آن حضرت كرد . حضرت سپر در سر آورده ، تيغ عمرو سپر را ببريد و به سر مبارك حضرت رسيده مجروح ساخت . و حضرت امير المؤمنين ذو الفقار بر ران عمرو زده ، پايش را جدا ساخت . از آن حضرت [ 97 ب 
  ] منقول است كه ، « عمرو پاى خود را برداشته ، چنان بر سر من زد كه تصوّر نمودم كه زمين را برداشته بر سر من فرود آوردند . » و گردوغبار برخاسته ، مسلمانان گفتند : « انّا للّه ، على هلاك شد . » چون غبار فرونشست ، حضرت را ديدند كه سر عمرو را جدا ساخته بود .\r\nلاجرم حضرت مقدّس نبوى بر زبان معجز بيان گذرانيد كه ، « مبارزة على يوم الخندق افضل من اعمال امّتى الى يوم القيامة . » « 1 » يعنى : « به تحقيق كه مبارزت على در روز خندق ، بهتر است از اعمال امّت من تا روز قيامت . » و چون عمرو بن عبدود كشته شد ، لشكر كفّار به هزيمت رفتند و صورت فتح و ظفر روى نمود . « 2 »\r\nو در ليلة الهرير « 3 » ، كه از جمله حروب صفّين است ، آن حضرت به دست مبارك خود خلق كثيرى را كشته بود و به هر ضربتى كه زده بود تكبيرى گفته . بعضى گفته‌اند كه ، عدد تكبيرات به سيصد رسيده بود و بعضى گفته‌اند به پانصد و بيست و سه . و اين روايت اعثم كوفى است . « 4 » و بعضى گفته‌اند به هفتصد رسيده و بيشتر از آن نيز گفته‌اند . و آن حضرت به نعيم بن حنيف انصارى نوشته بود كه ، « اگر موافقت و مظاهرت نمايند كلّ عرب بر قتال من ، پشت نخواهم گردانيد و اگر فرصتم شود به استيلاى رقاب ايشان به\r\n\r\n\r\n","description":"","footnote":"\r\n( 1 ) . بحار الانوار : ج 41 ، ص 96 .\r\n( 2 ) . براى اطلاع بيشتر ر ك : مغازى ، واقدى ، ج 2 ، صص 440 تا 496 .\r\n( 3 ) . « هرير » در لغت به ناپسند داشتن چيزى و بانگ زدن و بانگ و زوزهء سگ گفته مىشود . به گفتهء ابن اعثم چون در جنگ صفين در اين شب بر يكديگر بانگ مىزدند و كار نبرد با فرارسيدن شب متوقف نشد آن را ليلة الهرير گفته‌اند . چنين نامگذارى در ميان اعراب پيشتر هم سابقه داشته است . يوم هرير روزى بوده است كه در جاهليت ميان بكر و تميم جنگ واقع شد . ابن اعثم ، مجلد دوم ، ص 178 .\r\n( 4 ) . همان .\r\n","page_name":" 383 ","page_number":383},
  {"content":"\r\n\r\nسوى آن مسارعت خواهم نمود . » و لهذا حضرت رسول صلّى اللّه عليه و إله آن حضرت را كرّار غير فرّار نام نهاده .\r\nدر كتاب فضائل العشره مذكور است كه حضرت امير المؤمنين - صلوات اللّه - روزى با مردى از مشركان محاربه مىنمود . آن كافر گفت : « اى پسر ابى طالب ! ببخش به من شمشيرت را . » حضرت شمشير خود را به جانب آن كافر انداخت . آن كافر گفت : « عجبا يابن ابى طالب ! در مثل چنين وقتى شمشير خود به من مىدهى . » حضرت فرمود : « اى فلان ! تو دست سؤال كشيدى و طريقهء كريم نيست كه ردّ سايل نمايد . » آن كافر خود را بر زمين انداخت و گفت : « اين سيرت اهل دين است . » و قدم مبارك آن حضرت را بوسه داد و مسلمان شد .\r\nنقل است كه در روز بدر نزد حضرت رسول صلّى اللّه عليه و إله آب نبود . حضرت امير المؤمنين - صلوات اللّه عليه - رفت به ميان دشمنان كه آب آرد ، و دشمنان بر سر چاه بودند و چاه در ميان ايشان بود . حضرت به چاه داخل شد و ظرف آب را پر كرده ، بر سر چاه گذاشت .\r\nآوازى شنيد و گمان كرد كه دشمنان قصد او دارند . به چاه نزول نمود ، چون آواز ساكن شد ، بالا آمد و ديد كه آب را ريخته‌اند . به چاه فرود آمد و معامله چون مرتبه اول گذشت .\r\nثالثا به چاه فرود آمد و ظرف را پرآب ساخته ، بر دوش مبارك گرفت و همچنان با آب بيرون آمد و آب را نزد حضرت رسول صلّى اللّه عليه و إله آورد . حضرت رسول صلّى اللّه عليه و إله در روى او خنديد و گفت : « تو نقل واقعه مىكنى يا من ؟ » فرمود : « شما يا رسول اللّه ! چه سخن شما شيرينتر است . » حضرت رسول صلّى اللّه عليه و إله اين قصّه را نقل فرمود و گفت : « آن شخص جبرئيل بود . مىخواست تجربه كند و به فرشتگان ثبات دل تو را بازنمايد . » و آثار شجاعت آن حضرت بيش از آن است كه قلم و زبان از عهدهء بيان آن بيرون تواند آمد ، و شمّه‌اى از آنچه از آن حضرت به ظهور آمده از هيچ‌يك از شجاعان عجم و دليران عرب و پردلان ترك به ظهور نيامده ، و اين چند كلمه بر سبيل تبرّك مذكور شد . [ 99 آ 
  ] « 1 »\r\n\r\n\r\n","description":"","footnote":"\r\n( 1 ) . ادامهء نوشتار از صفحهء 99 آ درج مىشود .\r\n","page_name":" 384 ","page_number":384},
  {"content":"\r\n\r\n\r\nفصل نهم : در فضيلت تواضع و مذمّت تكبّر\r\nخداى عز و جلّ در قرآن مجيد فرموده :  سَأَصْرِفُ عَنْ آياتِيَ الَّذِينَ يَتَكَبَّرُونَ فِي الْأَرْضِ بِغَيْرِ الْحَقِّ  « 1 » خداى عز و جلّ به جهت تهديد متكبّران مىفرمايد كه ، « زود بود كه بگردانيم - يعنى ، محجوب سازيم - از مشاهدهء آيات خود آن كسانى را كه تكبّر مىكنند در زمين به غير حقّ . » و از حضرت رسول صلّى اللّه عليه و إله منقول است كه فرموده كه ، « خداى عز و جلّ مىفرمايد كه ، كبريا رداى من است و عظمت ازار من . » يعنى ، اين دو صفت اختصاص به جناب احديّت ما دارد ، هركه منازعت كند با من در يكى از اين دو - يعنى ، مشاركت كند در يكى از اين دو صفت و به تسويلات « 2 » شيطانى در ورطهء تكبّر و تعظّم افتد - مىاندازم او را در جهنّم .\r\nو از حضرت امام جعفر صادق عليه السّلام پرسيدند از ادناى الحاد . فرمود : « ادناى الحاد كبر است . » و آن حضرت فرموده كه ، « كبرگاه مىباشد در شرار مردمان از هر جنسى و كبر رداى خداست . هركه نزاع كند با خداى عز و جلّ رداى او را زياد نمىكند خداى جهت او ، الّا پستى . » حضرت رسول صلّى اللّه عليه و إله در بعضى راههاى مدينه مىگذشتند و كنيز سياهى سرگين برمىچيد . يكى به او گفت : « از سر راه حضرت رسول صلّى اللّه عليه و إله به كنار رو . » گفت : « راه عريض است . » بعضى اصحاب خواستند كه متعرّض او شوند . حضرت فرمود كه ، « بگذاريد او را كه او جبّاره‌اى است . »\r\nو حضرت امام محمّد باقر عليه السّلام فرموده‌اند كه ، « عزّ رداى خداست و كبر ازار او . پس ، هركه بردارد چيزى از آن را ، به رو دراندازد او را خداى عز و جلّ در جهنّم . »\r\nو آن حضرت فرموده كه ، « داخل بهشت نمىشود كسى كه در دل او يك مثقال ذرّه كبر بوده باشد . »\r\nو حضرت صادق عليه السّلام فرموده‌اند كه ، « كبر آن است كه حقير گيرى مردم را و سفاهت كنى با حقّ . »\r\nو حضرت صادق عليه السّلام فرموده كه ، « حضرت رسول صلّى اللّه عليه و إله فرمود كه ، « انّ اعظم الكبر غمص الخلق و سفه الحّق . » « 3 » يعنى : « عظيمترين كبر ، غمص خلق و سفه حقّ است . »\r\n\r\n\r\n","description":"","footnote":"\r\n( 1 ) . اعراف : 146 .\r\n( 2 ) . جمع « تسويل » است به معنى آراستن چيزى براى فريب و گمراهى ديگران .\r\n( 3 ) . بحار الانوار ، ج 73 ، ص 218 .\r\n","page_name":" 385 ","page_number":385},
  {"content":"\r\n\r\nراوى مىگويد : « گفتم : چه چيز است غمص خلق و سفه حقّ ؟ » فرمود : « آنكه نداند حقّ را و طعن كند بر اهل حقّ . پس ، هركه اين كار كند ، منازعه كرده با خداى عز و جلّ رداى او را . »\r\nو آن حضرت فرموده كه ، « در جهنّم واديى است از جهت متكبّران كه آن را سقر مىگويند . شكوه كرد به خداى عز و جلّ از شدّت گرما و سؤال كرد از خداى عز و جلّ كه او را اذن دهد كه تنفّسى كند . پس ، نفسى زد كه سوخت جهنّم را به او . »\r\nو آن حضرت فرموده كه ، « متكبّران مىگردند در صورت زر ؛ پا بر ايشان مىگذارند مردم تا وقتى كه فارغ شود خداى عز و جلّ از حساب . » يكى از راويان ثقات گفته كه ، به حضرت صادق عليه السّلام گفتم : « من طعام طيّب مىخورم و بوى خوش مىبويم و بر مركب نيكو سوار مىشوم و غلام در عقب من مىباشد . اگر در اين چيزى از تجبّر گمان داريد ، ديگر نكنم . » حضرت سر به زير انداخت . آنگاه ، فرمود : « نيست جبّار ملعون ، الّا كسى كه غمص خلق نمايد و جاهل به حقّ باشد . » راوى گويد : « گفتم : نمىدانم كه غمص خلق چيست . » فرمود : « هركه مردم را حقير كرد و تجبّر بر ايشان كند ، اوست جبّار . » [ 99 ب 
  ]\r\nو از حضرت رسول صلّى اللّه عليه و إله منقول است كه ، « سه كس‌اند كه با ايشان خداى عز و جلّ سخن نگويد و نظر عنايت به ايشان نكند در روز قيامت . و از جهت ايشان است عذاب اليم : هر زناكننده و پادشاه جبّار و درويش بىچيز صاحب خيلاء « 1 » .\r\nو حضرت صادق عليه السّلام فرموده كه ، در وقتى كه يعقوب عليه السّلام به نزد يوسف عليه السّلام آمد ، او را عزّ و بزرگى پادشاهى مانع شد از آنكه نازل شود به جانب حضرت يعقوب عليه السّلام . پس ، نازل شد جبرئيل عليه السّلام و گفت : « يا يوسف ! پهن گردان كف خود را . » چون پهن كرد ، از آنجا نورى درخشان بيرون آمد و رفت به جوّ آسمان . حضرت يوسف عليه السّلام گفت : « يا جبرئيل ! اين چه نورى بود كه از كف من بيرون آمد ؟ » گفت : « بيرون آمد نبوّت از ذرّيّت تو به جهت عقوبت آنكه فرود نيامدى جهت يعقوب عليه السّلام . پس ، در عقب تو - يعنى ، از ذرّيّت تو - پيغمبر نخواهد بود . »\r\nو آن حضرت فرموده كه ، هيچ بنده‌اى نيست ، مگر آنكه در سر او حكمه‌اى « 2 » هست\r\n\r\n\r\n","description":"","footnote":"\r\n( 1 ) . خودبينى و بزرگ‌منشى .\r\n( 2 ) . حلقهء آهنى كه بر دهنهء لجام اسب كنند .\r\n","page_name":" 386 ","page_number":386},
  {"content":"\r\n\r\n- يعنى ، آهن لجام - و فرشته‌اى هست كه آن را نگاه مىدارد . هرگاه تكبّر كرد ، به او مىگويد پست شو ، پست گرداند خداى عز و جلّ تو را . پس ، لا يزال اعظم مردم است در پيش نفس خود و اصغر مردم است در چشم مردمان . و هرگاه تواضع كند ، بلند مىگرداند او را خداى عز و جلّ پس ، مىگويد بلند شو ، بلند سازد خداى عز و جلّ تو را . پس ، لا يزال كوچكتر مردمان است در پيش نفس خود و رفيعتر مردم است در چشمهاى مردم . »\r\nو از آن حضرت منقول است كه فرمود كه ، افطار فرمود حضرت رسول صلّى اللّه عليه و إله عشيّهء پنجشنبه در مسجد قبا . فرمود : « آيا شربتى هست ؟ » اوس بن خولى انصارى آورد جهت آن حضرت قدحى دوغ با عسل . حضرت چون قدح را بر دهان مبارك گذاشت ، دور كرد و فرمود : « دو شربت است . به يكى اكتفا مىتوان كرد . اين را نمىآشامم و حرام نمىگردانم . و ليكن تواضع مىكنم جهت خداى عز و جلّ پس ، به درستى كه هركه تواضع كند جهت خدا ، بلند مىگرداند او را خداى عز و جلّ و هركه تكبّر كند ، پست مىگرداند او را خداى عز و جلّ و هركه در معيشت خود اقتصاد و ميانه‌روى كند ، روزى مىدهد به او خداى عز و جلّ و هركه تبذير و اسراف كند ، محروم مىسازد او را خداى عز و جلّ و هركه ياد مرگ بسيار كند ، دوست مىدارد او را خداى عز و جلّ و هركه ياد خدا بسيار كند ، او را سايه دهد خداى عز و جلّ در بهشت خود . »\r\nو آن حضرت فرموده كه ، « از تواضع آن است كه راضى شوى به مجلس دون مجلس - يعنى ، مجلس نازلتر - و آنكه سلام كنى بر هركس كه ملاقات كنى و آنكه ترك جدال كنى ، هرچند حقّ با تو باشد و دوست ندارى كه تو را حمد كنند بر تقوا .\r\nو حضرت امير المؤمنين - صلوات اللّه عليه - فرموده‌اند كه ، « التّواضع ينشر الفضيلة ، التكبّر يظهر الرّذيلة . » « 1 » يعنى : « تواضع فضيلت را نشر مىكند و تكبّر رذيلت را و بدى [ را 
  ] « 2 » اظهار مىنمايد . » و فرموده : « العاقل يضع نفسه فيرتفع الجاهل يرفع نفسه فيتضع « 3 » . » « 4 » يعنى : « عاقل نفس خود را پست مىدارد ، پس بلند مىشود . و جاهل نفس خود را بلند مىدارد ، پس پست مىشود . » و فرموده : « التواضع ثمرة العلم . » « 5 » يعنى :\r\n\r\n\r\n","description":"","footnote":"\r\n( 1 ) . غرر الحكم ، ش 522 .\r\n( 2 ) . اضافه از مر است .\r\n( 3 ) . اضافه از مر است .\r\n( 4 ) . غرر الحكم ، ش 677 و 678 .\r\n( 5 ) . همان ، ش 301 .\r\n","page_name":" 387 ","page_number":387},
  {"content":"\r\n\r\n« تواضع ميوهء علم و دانش است . » و فرموده : « التكبّر عين الحماقة . » « 1 » يعنى : « تكبر عين حماقت است . » و فرموده : « التّواضع زكات الشّرف . » « 2 » يعنى : « تواضع و فروتنى زكات شرف و بزرگى است . » يعنى ، همچنانكه به سبب زكات مال پاك [ 100 آ 
  ] مىشود و نموّ مىنمايد ، به سبب تواضع طهارت نفس و نموّ و رفعت آن حاصل مىشود . و فرموده :\r\n« التّواضع اشرف السّرور . » « 3 » يعنى : « تواضع شرف سرورى است . » و فرموده : « التّكبر فى الولاية ذلّ فى العزل . » « 4 » يعنى : « تكبّر در ولايت و حكومت ذلّت و خوارى است در وقت عزل . » و فرموده : « التّواضع سلّم الشّرف و التّكبّر رأس التلف . » « 5 » يعنى : « تواضع نردبان شرف و بزرگى است و تكبّر سر تلف است . » و فرموده : « ايّاك و الكبر فانّه اعظم الذّنوب و آلام العيوب و هو حلية ابليس . » « 6 » يعنى : « بپرهيز از تكبّر ، به درستى كه آن اعظم گناهان و آلام عيبهاست و حيله و زيور ابليس است . »\r\nو فرموده : « آفة الشّرف الكبر . » « 7 » يعنى : « آفت شرف و بزرگى تكبّر است . » و فرموده : « بكثرة التّواضع يتكامل الشّرف . » « 8 » يعنى : « به بسيارى تواضع متكامل مىشود شرف و بزرگى . » و فرموده : « تواضعك ينبئ عن شريف خلقك . » « 9 » يعنى : « تواضع تو اخبار مىنمايد از خلق شريف تو . » و فرموده : « تواضع الشّريف يدعو الى كرامته . » « 10 » يعنى : « تواضع شريف داعى به كرامت اوست . » و فرموده : « تكبر الدّنىّ يدعو الى اهانته . » « 11 » يعنى : « تكبّر دنى داعى به اهانت و خوار ساختن اوست . »\r\nو فرموده : « ثمرة التّواضع المحبة و ثمرة التّكبّر الحسبة . » « 12 » يعنى : « ميوهء تواضع دوستى است ، چه متواضع را همهء خلق دوست دارند و ميوهء تكبر حسبه است . » يعنى ، مردمان او را سبّ نمايند و بد گويند . و فرموده : « حاصل التّواضع الشّرف . » « 13 » يعنى :\r\n« حاصل تواضع شرف و بزرگى است . » و فرموده : « عجبت لمتكبّر كان امس نطفة و هو\r\n\r\n\r\n","description":"","footnote":"\r\n( 1 ) . همان ، ش 889 .\r\n( 2 ) . همان ، ش 939 .\r\n( 3 ) . همان ، ش 984 : « التواضع اشرف السؤدد » .\r\n( 4 ) . همان ، ش 1000 .\r\n( 5 ) . همان ، ش 1051 .\r\n( 6 ) . همان ، ش 2652 .\r\n( 7 ) . همان ، ش 3919 .\r\n( 8 ) . همان ، ش 4287 .\r\n( 9 ) . همان ، ش 4453 .\r\n( 10 ) . همان ، ش 4582 .\r\n( 11 ) . همان ، ش 4583 .\r\n( 12 ) . همان ، ش 4613 .\r\n( 13 ) . همان ، ش 4914 .\r\n","page_name":" 388 ","page_number":388},
  {"content":"\r\n\r\nفى غد جيفة . » « 1 » يعنى : « عجب دارم از متكبّرى كه ديروز نطفه بود و فردا مردارى خواهد بود . »\r\nو فرموده : « فاللّه اللّه عباد اللّه ان تتردّوا رداء الكبر فانّ الكبر مصيدة ابليس الكبرى الّتى يسار بها القلوب مساورة السّموم القاتلة . » « 2 » يعنى : « بپرهيزيد خداى را اى بندگان خداى ! از آنكه متردى شويد به رداى كبر . پس ، به درستى كه كبر دام بزرگ ابليس است كه به آن مساورت - يعنى ، جهندگى و تندى - مىكند با دلها چون مساورت زهرهاى كشنده . » و فرموده : « كل متكبّر حقير . » « 3 » يعنى : « هر متكبّرى حقير است . » و فرموده :\r\n« ليس لمتكبّر صديق . » « 4 » يعنى : « هيچ متكبّرى را دوست صديق نمىباشد . » و فرموده :\r\n« كفى بالمرء منقضّة ان يعظم نفسه . » « 5 » يعنى : « كافى است از جهلت مرد نقض و عيب آنكه تعظيم خود نمايد . » [ 98 آ 
  ] « 6 »\r\nاز حضرت امام جعفر صادق عليه السّلام منقول است كه ، « از جملهء آنچه وحى فرستاد خداى تبارك و تعالى به حضرت داوود عليه السّلام آن بود كه ، يا داوود ! همچنانكه نزديكتر مردمان به خداى عز و جلّ متواضعانند ، همچنين دورترين [ 98 ب 
  ] مردمان از خداى عز و جلّ متكبّرانند . » و از آن حضرت منقول است كه فرموده كه ، « در آسمان دو فرشته‌اند موكّل به بندگان . پس ، هركه تواضع كند از جهت خداى ، آن دو فرشته او را بلند مىگردانند و هركه تكبّر كند ، او را پست مىگردانند . » و از حضرت امام محمّد باقر عليه السّلام منقول است كه فرموده كه ، آمد نزد حضرت رسول صلّى اللّه عليه و إله فرشته‌اى و گفت : « خداى عز و جلّ تو را مخيّر گردانيده كه بندهء رسول متواضع باشى يا پادشاه رسول باشى . » حضرت به جانب جبرئيل عليه السّلام نظر كرد .\r\nجبرئيل عليه السّلام به دست خود اشارت كرد كه « تواضع و فروتنى كن . » حضرت فرمود كه ، « بندهء رسول متواضع را اختيار كردم . » پس ، فرشته گفت : « با آنكه كم نمىشود جهت تو از آنچه نزد پروردگار تو است چيزى . » و با آن فرشته بود مفاتيح زمين .\r\n\r\n\r\n","description":"","footnote":"\r\n( 1 ) . همان ، ش 6260 .\r\n( 2 ) . همان ، ش 6599 .\r\n( 3 ) . همان ، ش 6837 .\r\n( 4 ) . همان ، ش 7464 .\r\n( 5 ) . همان ، ش ، 7050 . « كفى بالمرء منقصة . . . » .\r\n( 6 ) . مطلب از ذيل صفحهء 98 آ ادامه مىيابد .\r\n","page_name":" 389 ","page_number":389},
  {"content":"\r\n\r\nو از حضرت صادق عليه السّلام منقول است كه ، خداى - تبارك و تعالى - وحى فرستاد به حضرت موسى عليه السّلام كه ، « يا موسى ! مىدانى كه چرا تو را برگزيدم به سخن خود دون خلق خود ؟ » گفت : « يا رب ! به چه جهت آن شده ؟ » وحى فرستاد خداى - تبارك و تعالى - به حضرت موسى عليه السّلام كه ، « يا موسى ! به درستى كه من گردانيدم بندگان خود را از جانبى به جانبى ، نيافتم در ميان ايشان كسى را كه نفس او ذليلتر باشد نزد من از تو يا موسى ! هرگاه تو نماز مىكنى ، رخساره خود بر خاك مىگذارى . »\r\nو آن حضرت فرموده كه ، حضرت على بن الحسين عليه السّلام گذشت بر جماعتى كه مخدوم بودند سواره و ايشان غذا مىخوردند ، حضرت را دعوت نمودند . حضرت فرمود :\r\n« به درستى كه اگرنه اين مىبود كه من صايمم ، با شما موافقت مىكردم . » و چون به منزل شريف رسيد ، امر نمود كه طعامى مهيّا ساختند و امر نمودند كه آن را نيكو بسازند .\r\nآنگاه ، ايشان را طلب نمود و ايشان نزد حضرت غذا ميل نمودند و حضرت با ايشان تناول نمود و آن حضرت فرمود كه ، فرستاد نجاشى - يعنى ، پادشاه حبشه - و طلب نمود جعفر بن ابى طالب و اصحاب او را . نزد او رفتند ، و او در خانهء خود بر روى خاك نشسته بود و بر او جامه‌هاى كهنه بود . جعفر عليه السّلام مىگويد : « ما از آن ترسان و متغيّر شديم چون او را بر آن حال ديديم . چون ديد حال ما را و تغيير رويهاى ما را ، گفت : « حمد مر خدايى را كه نصرت داد . آيا بشارت ندهم شما را ؟ » گفتم : « بلى ! بدهيد بشارت اى پادشاه ! » گفت : « به درستى كه آمد مرا الحال از جانب زمين ملك شما جاسوسى از جاسوسهاى من كه در آنجا بود ، و خبر داد مرا كه خداى عز و جلّ نصرت داد پيغمبر خود محمّد را صلّى اللّه عليه و إله و هلاك گردانيد دشمن او را و اسير ساخت فلان و فلان و فلان را . ملاقات نمودند در واديى كه آن را بدر مىگويند . گويا كه من نگاه مىكنم به آنجا آن وقتى كه گوسفند مىچرانيدم از براى مولاى خودم ، و او مردى بود از بنى حمزه . » جعفر گفت : « ايّها الملك ! چيست سبب كه بر خاك نشسته و چنين جامه‌هاى كهنه پوشيده‌اى ؟ » گفت : « يا جعفر ! ما مىيابيم در آنچه خداى عز و جلّ فرستاد بر عيسى عليه السّلام كه به درستى كه از حقّ خداى عز و جلّ بر بندگان آن است كه احداث كنند جهت او تواضعى ، هرگاه او احداث كند جهت ايشان نعمتى . پس ، چون خداى عز و جلّ حادث گردانيد از براى من نعمت به محمّد صلّى اللّه عليه و إله\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nاحداث نمودم از براى خداى اين تواضع را . » [ 99 آ 
  ]\r\nچون اين خبر به حضرت رسول صلّى اللّه عليه و إله رسيد ، فرمود به اصحاب خود كه ، « به درستى كه صدقه زياد مىكند جهت صاحب خود كثرت و بسيارى . پس ، تصدّق كنيد كه رحم مىكند خداى عز و جلّ شما را و تواضع زياد مىكند رفعت صاحب را . پس ، تواضع كنيد كه رفيع مىگرداند خداى عز و جلّ شما را و عفو زياد مىگرداند عزّت صاحب عفو را . پس ، عفو كنيد كه عزيز مىگرداند خداى عز و جلّ شما را . » [ 100 آ 
  ] « 1 »\r\nنقل است كه شخصى نزد حضرت رسول صلّى اللّه عليه و إله آمد و علّت آبله داشت ، چنان كه جميع اعضا و پوست بازگذاشته بود . نزديك هركه مىنشست ، آن‌كس خود را از او فراهم مىكشيد . حضرت رسول صلّى اللّه عليه و إله او را پيش خود بنشاند و با او طعام خورد . يكى از آن ميان ، از آن كراهيت كرد . حقّ - جلّ و علا - او را بدان حال مبتلا گردانيد .\r\nو ابو سعيد خدرى نقل كرده كه حضرت رسول صلّى اللّه عليه و إله در خانه شتر را علف دادى و زانو ببستى و خانه روفتى و گوسفند دوشيدى و نعلين پاره را « 2 » دوختى و جامه را مرقّع كردى و با خادم دستاس « 3 » كشيدى چون او مانده شدى و با خادم طعام خوردى .\r\nو در خبر است كه حضرت رسول صلّى اللّه عليه و إله ما يحتاج خانه را از بازار خريدى و خود برداشتى به خانه بردى و چون صحابه خواستندى كه آن را بردارند نگذاشتى . [ 100 ب 
  ]\r\nو از حضرت امير المؤمنين - صلوات اللّه عليه - منقول است كه ، « نقصان نمىكند هيچ كاملى از كمال خود به آنكه چيزى جهت عيال خود بردارد . » يكى از صحابه روايت نموده كه ، ديدم كه امير المؤمنين عليه السّلام در ايّام خلافت در بازار به يك درم گوشت خريد و در گوشهء دستارچه پيچيد . گفتم : « اى امير المؤمنين ! به من ده تا بردارم . » فرمود كه ، « صاحب عيال سزاوارتر است به آنكه بردارد . »\r\nيونس بن يعقوب گويد : « نظر حضرت امام جعفر صادق عليه السّلام بر شخصى افتاد كه از جهت عيال خود چيزى خريده بود و خود برداشته . چون آن مرد حضرت را ديد ، او را\r\n\r\n\r\n","description":"","footnote":"\r\n( 1 ) . حسب ارجاع مؤلّف ، نوشتار از ميانهء صفحهء 100 آ درج مىشود .\r\n( 2 ) . اصل : « نعلين را پاره دوختى . » اينجا برابر نسخهء مر درج شد .\r\n( 3 ) . آسى كوچك كه دو سنگ بر روى هم دارد و داراى دسته‌اى چوبى است كه آن را با دست گردانند ، آس دستى .\r\n","page_name":" 391 ","page_number":391},
  {"content":"\r\n\r\nشرم آمد . حضرت فرمود : خ خريده‌اى از جهت عيالت و خود جهت ايشان برداشته‌اى .\r\nو اللّه كه اگرنه اهل مدينه مىبودند - يعنى ، اگر تعيير « 1 » و سرزنش اهل مدينه نمىبود بنابر آنكه ايشان نسبت به اشراف و اكابر عيب مىدانند - من دوست مىداشتم كه بخرم چيزى از جهت عيال و خود بردارم خ . »\r\nو در خبر است كه حضرت نوح عليه السّلام در كشتى بود و آنچه خدا مىخواست در آن كشتى بود و كشتى از جانب خداى عز و جلّ مأمور بود . طواف خانهء كعبه كرد و حضرت نوح عليه السّلام آن كشتى را به خود گذاشت . خداى عز و جلّ وحى فرستاد به كوهها كه ، « مىگذارم كشتى بندهء خود نوح را بر يكى از شماها . » كوهها تطاول « 2 » و سربلندى نمودند و كوه جودى « 3 » تواضع نمود . كشتى سينهء خود را بر آن كوه زد . حضرت نوح عليه السّلام فرمود : « اى پروردگار ! اصلاح كن . »\r\nنصر بن احمد [ حكومت : 301 - 303 ق . 
  ] ، از ملوك سامانيّه ، پسر خود را وصيّت كرد كه ، « اى فرزند دلبند ! اگر مىخواهى كه مملكتى كه با مشقّت بسيار به دست آورده‌ايم و سلطنتى كه عمر عزيز در تمهيد قواعد آن مصروف داشته‌ايم سالها با تو بماند ، بر خزانه اعتماد مكن كه مال در معرض زوال است و بر لشكر دل منه كه مرد سپاهى منقلب الحال [ است 
  ] . تكيه در دوام ملك و قوام حكم بر كرم نماى و در تواضع افزاى كه تواضع و كرم دو دامند مر دلهاى مردمان را ؛ و هر دل كه صيد يكى از اين دو دام شد ، روى رهايى ندارد . و تواضع آن است كه كسى عزّت و احترام خود را منظور نداشته ، ديگران را عزيز و محترم دارد و كسى كه در واقع بزرگ و عالىمرتبه باشد ، او را از تواضع نقصى نرسد و مرتبهء او از آن كم نشود ، بلكه تواضع او را رفيع سازد و بر درجه و مرتبهء او بيفزايد و شوكت و منزلت او نزد خالق و خلايق زياد گردد . و تواضع از همه‌كس نيكو مىنمايد و از اهل دولت و سلطنت ، خصوصا ملوك ، نيكوتر و زيباتر ، چه پيرايهء بزرگى تواضع است . »\r\n\r\n\r\n","description":"","footnote":"\r\n( 1 ) . سرزنش .\r\n( 2 ) . گردنكشى كردن .\r\n( 3 ) . كوهى مشرف بر جزيرهء ابن عمر در جانب شرقى دجله از اعمال موصل .\r\n","page_name":" 392 ","page_number":392},
  {"content":"\r\n\r\n\r\nحكايت\r\nآورده‌اند كه ابن سماك به مجلس هارون الرّشيد درآمد . خليفه جهت او برپا خاست و تعظيم كرد . گفت : « اى خليفه ! تواضع تو در پادشاهى تو بزرگتر است از پادشاهى تو . » خليفه گفت : « سخنى نيكو گفتى ، زيادت كن . » گفت : « هركه حق تعالى او را مالى و جمالى و بزرگى دهد ، و او با بندگان خداى تعالى مواسا كند و احسان نمايد و در جمال خود پارسايى ورزد و در بزرگى تواضع نمايد ، حقّ - سبحانه و تعالى - او را از مخصوصان مقرّب نويسد . »\r\nهارون الرّشيد دوات و قلم طلبيد و به دست خود اين سخنان را بنوشت . و اين نوشتن نيز علامت تواضع بود .\r\n\r\nحكايت\r\nآورده‌اند كه روزى حضرت رسول اللّه صلّى اللّه عليه و إله در حجرهء مبارك نشسته بود و جبرئيل امين پيش وى نشسته ، به محاورهء يكديگر مستأنس بودند . ناگاه رضوان كه خازن جنان است صندوقچه‌اى يكپارچه از زمرّد سبز ، كه صفاى لون آن شعاع خورشيد را تيره مىكرد ، در پيش حضرت رسول صلّى اللّه عليه و إله بنهاد و گفت يا رسول اللّه ! اين صندوقچه‌اى است كه در اينجا كليدهاى خزاين [ 101 آ 
  ] روى زمين است . اينك براى تو آورده‌ام و مكنون دنيا و مضمون و مستور زمين بر تو كشف كردم ، چندانكه خواهى برگير و تصرّف كن و هر چه خواهى بده ، بر تو حسابى نيست و آنچه از براى تو در آخرت مقرّر شده هيچ كم نخواهد بود . »\r\nچون حضرت رسول صلّى اللّه عليه و إله از رضوان اين بشارت شنيد ، در جبرئيل عليه السّلام نگريست چنان كه كسى از دوستى راى صواب طلبد ، جبرئيل به زمين اشارت كرد و اين اشارت به سه وجه تفسير شده :\r\nاوّل آنكه افكندگى و تواضع گزين كه اصل تو از زمين است . ديگر آنكه عاقبت به زمين دربايد شد و از همهء پيوندها گسسته ، به دل خاك مىبايد رفت ؛ بيش و كم را فايده نباشد .\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nسوم آنكه هرچه از اين نوع به تو رسد ، خاك بوده و خاك خواهد شد .\r\nحضرت از اين اشارت متنبّه شد و نصيحت قبول كرد و گفت : « چون من بندهء پيغمبر باشم دوست‌تر از آن دارم كه پيغمبر پادشاه . » رضوان آن صندوقچه برداشت و به جاى خود بازبرد و جبرئيل گفت : « يا محمّد ! اين ملك و توانگرى اتباع تو را ارزانى خواهد بود و اگر تو قبول مىكردى ، فقرا از تو غمناك بودندى كه خرسندى ايشان بدان خواهد بود كه در مقام فقر خود را تابع تو يابند .\r\nراوى گويد : « بعد از آن حضرت صلّى اللّه عليه و إله هرگز طعام تكيه كرده نخوردى ، گفتى : « من بنده‌ام ، چيزى چنان خورم كه بندگان خورند . »\r\nنقل است كه حضرت رسول صلّى اللّه عليه و إله از غايت تواضع در آخر مجلس نشستى و بر هيچ‌كس تقديم ننمودى و به طريق بندگان نشستى ، و بر خاك نشسته نان بر خاك گذاشتى و چيزى خوردى ، و بر خر برهنه سوار شدى ، و ديگرى را بر خود رديف ساختى .\r\nو از حضرت صادق عليه السّلام منقول است كه ، « حضرت امير المؤمنين - صلوات اللّه عليه - هيزم مىآورد و آب مىكشيد و جاروب مىكرد و حضرت فاطمه عليها السّلام آرد مىكرد و خمير مىكرد و نان مىپخت . »\r\nو نقل است كه حضرت امير المؤمنين عليه السّلام در كوفه ، در ايّام خلافت خرما خريد و در گوشهء رداى مبارك خود برداشت . مردم مبادرت نمودند كه بردارند و گفتند : « يا امير المؤمنين ما برمىداريم . » حضرت فرمود : « صاحب عيال اولى است به برداشتن . »\r\nو از زيد بن على ، نقل است كه ، « حضرت امير المؤمنين در پنج موضع پياده مىرفتند و نعلين خود به دست چپ برمىداشتند روز فطر و نحر و جمعه و نزد رفتن به عيادت و تشييع جنازه . »\r\nو نقل است كه آن حضرت در ايّام خلافت در بازارها پياده رفتى و راهنمايى گم‌شدگان كردى و اعانت ضعيفان نمودى و بر بياع و بقال گذشتى و بر ايشان قرآن خواندى و مىخواندند اين آيه را :  تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً وَ الْعاقِبَةُ لِلْمُتَّقِينَ  يعنى : « آن دار آخرت مىگردانيم آن را از جهت آن كسان كه اراده نمىكنند بلندى در زمين و نه فسادى . و عاقبت مر متّقيان را است . » و چون\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nحضرت امير المؤمنين عليه السّلام به انبار رسيدند ، جمعى از دهاقين آنجا پياده پيش‌پيش حضرت روان شدند ، حضرت پرسيد كه ، « چيست اين كارى كه كرديد ؟ » گفتند : « اين عادتى است ما را كه به اين طريق تعظيم امراى خود مىكنيم . » حضرت فرمود كه ، « و اللّه كه به اين منتفع نمىشوند امراى شما و شما بر نفس خود شاق مىگيريد و در آخرت شقاوت حاصل مىشود ؛ و چه با خسران است مشقّتى كه از عقب آن عقاب باشد ، و چه سودمند است راحتى كه با آن نجات از آتش دوزخ باشد . »\r\nمردى با پسر خود نزد آن حضرت [ 101 ب 
  ] وارد شدند . حضرت جهت ايشان برخاست و ايشان را در صدر مجلس بنشاند و برابر ايشان بنشست و امر نمود كه طعامى حاضر ساختند . آن دو كس طعام خوردند ؛ آنگاه ، ابريق برداشت كه آب بر دست آن مرد ريزد . آن مرد خود را بر خاك ماليد و گفت : « يا امير المؤمنين ! چون شود [ و 
  ] چگونه شود كه خدا بيند كه تو آب بر دست من ريزى ؟ » حضرت فرمود : « بنشين و بشوى . پس ، به درستى كه خدا مىبيند مرا برادر تو كه تميز نيست از تو و منفصل نيست از تو ، و زياد مىگرداند به سبب اين در خدم او در بهشت مثل ده ضعف عدد اهل دنيا و براندازندهء اين در ممالك او . »\r\nپس ، آن مرد بنشست و دست بشست . چون فارغ شد . ابريق به محمّد بن حنفيّه داد و گفت : « يا بنى ! اگر اين پسر حاضر مىبود بىحضور پدرش ، من مىريختم بر دست او ؛ و ليكن خداى عز و جلّ ابا مىكند از تسويه ميان پدر و پسر هرگاه در يك مكان جمع باشند . چون پدر آب بر دست پدر ريخت ، پسر بر دست پسر ريزد . »\r\n\r\nحكايت\r\nآورده‌اند كه روزى حضرت رسول صلّى اللّه عليه و إله با حذيفة بن اليمان به يكى از خانه‌هاى مدينه رفته بود و مىخواست كه غسل كند . حذيفه جامهء حضرت صلّى اللّه عليه و إله را بگرفت تا سترى شود و حضرت غسل به‌جا آورد و آنگاه حذيفه خواست كه غسل به‌جا آورد . حضرت جامهء او را بگرفت كه جهت او ستر سازد و هرچند حذيفه منع كرد ، حضرت ابا نمود و جامهء او را نگاه داشت تا وقتى كه از غسل فارغ شد .\r\n\r\n","description":"","footnote":"","page_name":" 395 ","page_number":395},
  {"content":"\r\n\r\n\r\nحكايت\r\nآورده‌اند كه روزى حضرت امام حسين عليه السّلام به راهى مىگذشت . جماعتى از كودكان را ديد كه چيزى مىخوردند . كودكان حضرت را گفتند : « با ما « 1 » موافقت كن و با ما انگشت بر نمك زن . » حضرت از اسب فرود آمد و با ايشان بنشست و طعام بخورد . پس ، با ايشان بگفت : « من با شما طعام خوردم . اكنون با من موافقت نماييد و به وثاق من آييد تا طعامى كه باشد به يك جا تناول كنيم . » پس ، آن كودكان را به خانه برد و طعامى كه داشت حاضر ساخت و با كودكان بخوردند . آنگاه حضرت فرمود : « كرم ايشان زياده بود ، چه ايشان در كرم سابق بودند و آنچه داشتند پيش آوردند ، و ما آنچه داشتيم تمام نياورديم و آن كمال انصاف از آن تواضع زياده بود . »\r\n\r\nحكايت\r\nآورده‌اند كه روزى معتصم خليفه كه از اعاظم خلفاى آل عبّاس است شكار فرموده بود . در اثناى آن از حشم دور افتاد و از لشكر جدا ماند . در اثناى راه پيرى را ديد كه خرى را خار بار كرده بود و آن بار افتاده و پير منتظر مانده تا كسى برسد و او را يارى دهد و بار بر پشت درازگوش وى نهد . معتصم خليفه چون حيرت پير بديد ، از اسب فرود آمد و آن پير را يارى داد تا بار بر پشت خر نهاد و خود بگذشت . كار پير به جايى رسيد كه خر بفروخت و اسبى بخريد و خار بفروخت و كوشكى خريد . روزى معتصم به آن مرد برخورد ، گفت : « اين اسب از كجا آوردى ؟ » گفت : « روزى كريمى بر ما بگذشت و به نظر شفقت در ما نگريست . اين از آثار اشفاق او است . »\r\n\r\nحكايت\r\nآورده‌اند كه عمر بن عبد العزيز كه از اعاظم خلفا بود ، در وقتى كه متقلّد خلافت بود\r\n\r\n\r\n","description":"","footnote":"\r\n( 1 ) . اصل : « من » .\r\n","page_name":" 396 ","page_number":396},
  {"content":"\r\n\r\nشبى چيزى مىنوشت . چون از شب پاسى بگذشت ، روغن چراغ روى به نقصان نهاد .\r\nمهمانى حاضر بود ، گفت : « يا امير اگر اجازت باشد ، بروم و قدرى روغن چراغ آرم . » گفت : « مهمان را خدمت فرمودن از مروّت نباشد . » گفت : « كنيزك را كه خدمتكار است آواز دهم تا بدين خدمت قيام نمايد . » گفت : « از بهر اينقدر مهمّ راحت بر زيردستان مكدّر نبايد كرد . » [ 102 آ 
  ] پس ، خود برخاست و روغن چراغ آورد و در چراغدان ريخت و گفت : « برخاستم و من همان عمر بن عبد العزيزم ، و بازگشتم و من همان عمر بن عبد العزيزم . » يعنى ، اين تواضع هيچ از منزلت من كم نكرد .\r\n\r\nحكايت\r\nآورده‌اند كه سلمان در شهرى از شهرها امير بود و عادت او در ايّام امارت و حكومت هيچ تغيير نكرده بود . پيوسته گليم پوشيدى و پياده رفتى و اسباب خانهء خود را متكفّل شدى . روزى مردى سبدى خريده بود و بر سر نهاده ، كسى مىطلبيد كه او را به بيگار بگيرد كه سبد را به خانهء او رساند . ناگاه ، سلمان فارسى آنجا رسيد و آن شخص او را نشناخت ؛ او را به بيگار گرفت و آن سبد را بر پشت او نهاد . سلمان هيچ ابا و امتناع نكرد و همچنان مىرفت تا در راه مردى پيش آمد و گفت : « اى امير ! اين بار به كجا مىبرى ؟ » آن مرد دانست كه او سلمان است . در پاى او افتاد و دست او بوسيدن گرفت و گفت : « اى امير ! مرا بحل كن كه تو را نشناختم و ندانستم . » سلمان - رضى اللّه عنه - عذر وى قبول كرد و او را هيچ نگفت و بار را به خانهء آن مرد رسانيد و گفت : « من اكنون به عهد خود وفا نمودم . حالا تو عهد كن كه ديگر كسى به بيگار نگيرى و يقين كن كه برداشتن آنچه به آن محتاج باشى ، در كمال تو نقصانى به هم نمىرسد . »\r\n\r\nحكايت\r\nگويند مهدى خليفه ، كه از اعاظم خلفاى بنى عباس است ، در غايت تواضع و حلم بود . روزى به جامع بصره آمد و ارادهء امامت نماز داشت . چون در محراب بايستاد ، اعرابيى آواز داد كه ، « يا خليفه ! من طهارت ندارم و مىخواهم كه در عقب تو نماز كنم و\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nبدان نماز به خداى عز و جلّ تقرّب جويم . » مهدى بنشست و گفت : « چندان توقّف كنم كه تو طهارت به‌جا آورى و بيايى . » و اين از كمال تواضع او بود .\r\nو ببايد دانست كه خلق تواضع از سلاطين و ملوك بغايت زيبنده است و در جايى كه به مهابت ملك و پادشاهى نقصانى نداشته باشد بغايت مراعات آن بسيار محمود است ؛ و مراعات تواضع و احترام دربارهء علماى اعلام و سادات عظام و اشراف انام و صلحا و مشايخ و زهّاد و متّقيان و عابدان در كمال خوبى است و هيچ‌گونه عيبى ندارد [ و 
  ] « 1 » بغايت مستحسن است ، و چندانكه ملك نسبت به اين گروه تواضع و احترام و فروتنى بنمايد و دربارهء ايشان اعزاز و اكرام مرعى دارد ، باعث ذكر جميل و اجر جزيل مىشود و سالهاى دراز ذكر آن به خوبى بر السنه و افواه اهل جهان جارى مىباشد . و علما و عقلا و اشراف و صلحا را چندانكه اكرام نمايند در موقع استحقاق و محلّ استيجاب است . و در قسم دوم كتاب ذكر بعضى از فضايل اهل علم و وجوب اكرام سادات مذكور خواهد شد ، ليكن بر پادشاه لازم است كه تمييز ميان مراتب اهل كمال نمايد و مراتب تواضع و تكريم نسبت به هريك به اندازهء دانش و كمال و عقل و صلاح او مرعى دارد . و اين وقتى مىشود كه بر حال هريك مطّلع باشد و آن به تفحّص و جستجوى تمام مىشود ، چه اكثر اوقات صاحبان كمال به جهت آنكه دنيا در نظر ايشان چندان مقدارى ندارد به مقرّبان ملوك خوشامدگويى و مخالطت كمتر مىكنند و استعمال لطايف حيل در جلب قلوب اكابر اهل دنيا كمتر به كار مىبرند ، به خلاف مردمان كم‌دانش كم‌عقل كه هرگاه اندك بضاعتى از علم دارند در ترويج آن بسيار مىكوشند و به انواع حيل اهل دنيا را فريب مىدهند و در جلب قلوب خواصّ ملوك و فروتنى نسبت به ايشان دقيقه‌اى نامرعى نمىگذارند و خود را سرآمد روزگار بازمىنمايند . بنابراين خواصّ و نزديكان ملوك ، مردم كم‌حال قليل الكمال را به‌واسطهء فريبى كه يافته‌اند يا به جهت مصلحتها كه در نظر دارند ترويج تمام مىدهند و ترجيح ايشان بر دانايان و كاملان ظاهر مىسازند . و پادشاه چون [ 102 ب 
  ] از حقيقت حال بىخبر است ، سخنان ايشان را حمل بر حقيقت نموده ، موافق آن سلوك مىنمايد و آن ظلم است بر اهل كمال و ظلم است بر نفس پادشاه ؛ چه\r\n\r\n\r\n","description":"","footnote":"\r\n( 1 ) . از مر اضافه شد .\r\n","page_name":" 398 ","page_number":398},
  {"content":"\r\n\r\nاحكام دين و ملّت و مسايل اصول و فروع را ضرور است از داناتر و اعلم زمان فراگرفتن .\r\nو در ضمن شناختن اهل دانش و معرفت مراتب ايشان در علم و تقوا و ديانت و صدق گفتار و كردار چندان منافع است كه شرح آن مناسب سياق اين كتاب نيست ، و همچنين شرح وجوه خدعه‌ها و تلبيسها و غلطها كه اكابر را در اين ابواب واقع مىشود مناسب مقام نيست .\r\nمجملا ، بر پادشاه لازم است كه دربارهء علما و عقلا و اهل دين و ذرّيّت شريفهء مصطفويه و مرتضويه و اهالى شرع و منسوبان ملّت تعظيم و تكريم تمام منظور دارد و از دقايق تواضع و احترام دقيقه‌اى مهمل و نامرعى نگذارد ، چه اين معنى باعث رضاى الهى و خشنودى رسالت پناهى و حضرات ايمهء هدى مىشود و باعث اجر و ذكر ممدوح مىباشد و به حسب يمن باعث ارتفاع لواى دولت و قوام نظام عظمت مىباشد . از هيچ طايفه‌اى از طوايف اسلام و كفر مسموع نشد كه هرگاه در تواضع و تكريم اهل علم و دين مبالغه نمايند دولت و عظمت ايشان اشتداد نيابد و از هيچ گروه خلاف آن ظاهر نشد كه دولت ايشان را قرارى و شوكت ايشان را مقدارى بماند ، چنان كه از ميان هيچ طايفه از طوايف مختلفهء علم منتفى نشد كه ايشان را عزّتى و مقدارى و دولت ايشان را ثباتى و استقرارى باشد .\r\n\r\nحكايت\r\nآورده‌اند كه محمّد بن حسن شيبانى ، كه از افاضل عصر خود بود ، نزديك هارون الرّشيد آمد . هارون او را تعظيم بسيار كرد ، چنان كه برپاى خاست و او را به جاى خود بنشاند و چون برخاست ، چند قدم با وى به رسم مشايعت رفت . يكى از جملهء خواصّ گفت : « با چنين تواضعى كه خليفه نمود ، مهابت خلافت تباه مىشود . » رشيد جواب داد كه ، « مهابتى كه به تواضع زايل شود ، نابودن آن اولى و قدرى كه به احترام بزرگان بكاهد ، كاسته بودن آن بهتر . »\r\n\r\n","description":"","footnote":"","page_name":" 399 ","page_number":399},
  {"content":"\r\n\r\n\r\nحكايت\r\nآورده‌اند كه اسماعيل سامانى [ حكومت : 279 - 295 ق . 
  ] ، كه پادشاه خراسان و سلطانى بس بسامان بود ، روزى عالمى نزد وى آمد . او را تعظيم بسيار نمود و چون برفت ، هفت‌گام از عقب وى برفت . شب حضرت رسول صلّى اللّه عليه و إله را در خواب ديد كه با او مىگويد : « اى اسماعيل ! يكى از علماى امّت مرا عزيز داشتى ؛ من از حضرت حقّ - سبحانه و تعالى - درخواستم كه تو را در دو جهان عزيز دارد . و تو هفت قدم از عقب وى رفتى ؛ دعا كردم تا هفت تن از نسل تو پادشاهى كنند . و اين هردو دعا دربارهء تو مستجاب شد . »\r\nابن اثير « 1 » در تاريخ كامل از ابى الفضل محمّد بن عبد اللّه البلعمى « 2 » نقل كرده كه ، از امير اسماعيل احمد سامانى شنيدم كه مىگفت : « در سمرقند بودم و روزى در ديوان جهت مظالم و دادخواهى نشسته بودم و برادرم اسحاق در پهلوى من نشسته بود . ابو عبد اللّه محمّد بن نصر فقيه داخل مجلس شد . جهت اجلال علم و دين او برخاستم . چون آن فقيه برفت ، برادرم اسحاق به من عتاب كرد و گفت : خ تو امير خراسانى . هرگاه مردى از رعيّت تو داخل مجلس تو شود ، تو جهت او برخيزى ، سياست و مهابت تو به اين مىرود خ . و من در آن شب حضرت رسول صلّى اللّه عليه و إله را به خواب ديدم ، چنان كه من و برادرم اسحاق\r\n\r\n\r\n","description":"","footnote":"\r\n( 1 ) . عزّ الدين ابن اثير جزرى ، متوفى به سال 630 ق . ، صاحب كتاب الكامل فى التاريخ كه مشهور به كامل ابن اثير است .\r\nتاريخ عمومى مفصلى است كه مؤلّف ضمن تلخيص و تهذيب كتاب تاريخ طبرى آن را كامل كرده و حوادث مهمّ را تا سال 628 ق . شرح داده است . اين كتاب متضمّن نقل وقايع و حوادث خشك و خالى نيست ، و نويسنده در موارد مقتضى ، اطلاعات مفيدى هم در باب احوال اجتماعى و عقايد و رسوم و حتّى آثار ادبى به دست داده است ، نك : زرّين‌كوب ، تاريخ ايران بعد از اسلام ، ص 27 .\r\n( 2 ) . ابو الفضل محمّد عبيد اللّه بلعمى - متوفّى به سال 329 ق . ، كه از 310 تا 327 ق . وزير نصر بن احمد سامانى بود .\r\nوى مرد دانش و فرهنگ بود و راه سلف خود جيهانى را ادامه داد ، و با وجود اين دو دانشمند در رأس دولت سامانى ، روزگار نصر از شكوفاترين دوره‌هاى علم و ادب ايران گرديد . فرزند ابو الفضل ، ابو على بلعمى ، نيز در دورهء آل سامان از حيث علم و ادب و سياست مقام رفيعى داشت . ابو على از 343 تا 350 ق . وزارت عبد الملك بن نوح و از 350 تا 365 ق . وزيرى منصور بن نوح را داشت ، و ترجمهء تاريخ طبرى او مشهور است . ر ك : دائرة المعارف الاسلاميه ، ج 3 ، صص 86 تا 88 .\r\n","page_name":" 400 ","page_number":400},
  {"content":"\r\n\r\nايستاده‌ايم . حضرت رو به من كرد و به بازوى من چسبيد و به من گفت : خ يا اسماعيل ! ثابت مىماند ملك تو و ملك فرزندان تو ، به سبب اجلالى كه نسبت به محمّد بن نصر به‌جا آوردى خ . پس ، ملتفت شد به اسحاق و گفت : خ رفت ملك اسحاق و فرزندان او به سبب استخفافى كه نسبت به محمّد بن نصر به‌جا آورد . خ »\r\n\r\nحكايت\r\nآورده‌اند كه سلطان مسعود بن سلطان محمود غزنوى [ حكومت 421 - 432 ق . 
  ] به زيارت يكى از مشايخ رفت . چون چشم آن شيخ بر پادشاه افتاد ، سر به سجده نهاده شكر الهى به‌جا آورد ؛ و چون سر از سجده برداشت ، وزير از وى پرسيد كه ، « اى شيخ ! اين چه سجده بود كه به‌جا آوردى ؟ » گفت : « سجدهء شكر كردم خداى را كه مسعود را نزد من آورد ، نه مرا نزد او . چه آمدن پادشاه نزد درويش عبادت است و رفتن درويش نزد پادشاه عادت . شكر كردم خداى عز و جلّ را كه او را بر عبادت داشت و مرا بر عادت نداشت . »\r\n\r\nحكايت\r\nآورده‌اند كه روزى يكى از علما كه نابينا بود به مجلس هارون الرّشيد حاضر بود و هارون به او اعتقاد تمام داشت . مايده حاضر شد . چون طعام بخوردند ، هارون برخاست و بر دست او آب ريخت تا دست خود بشست ، و حاضران را اشارت كرد تا هيچ‌كس نگويد كه كيست كه آب بر دست او مىريزد . چون دست بشست ، گفتند : « امير بود كه آب بر دست تو ريخت . » گفت : « اجلّ اللّه قدرك ! » يعنى : « خداى عز و جلّ قدر تو را بزرگ گرداند . » و دعاى او موافق بود كه جلالت و بزرگى قدر رشيد در مرتبه‌اى نبود كه قلم و زبان وصف آن تواند نمود .\r\n\r\n","description":"","footnote":"","page_name":" 401 ","page_number":401},
  {"content":"\r\n\r\n\r\nحكايت\r\nدر تاريخ گزيده « 1 » مسطور است [ 103 آ 
  ] كه هارون الرّشيد نزد مالك « 2 » كتاب حديث مىخواند . هرروز نزد مالك مىرفت . مالك گفت : « اجازت دهيد تا من هرروز به خدمت امير المؤمنين آيم . » خليفه گفت : « درجهء علما از آن عاليتر است كه عالم را پيش خود خوانند و عادت كرام آنكه به خدمت عالم روند ، نه آنكه او را پيش خود خوانند . » « 3 »\r\n\r\nحكايت\r\nآورده‌اند كه سلطان سعيد سلطان سنجر خواجه ابو الفضل كرمانى « 4 » را ، كه از جمله\r\n\r\n\r\n","description":"","footnote":"\r\n( 1 ) . نوشتهء حمد اللّه مستوفى - متولد 680 و متوفى پس از سال 740 ق . - حاكم قزوين و ابهر و زنجان و طارمين . وى از خواص و كتّاب زيردست خواجه رشيد الدين فضل اللّه ، وزير اولجايتو ، بود و تاريخ گزيده را در سال 730 ق . به نام اين وزير دانش‌دوست تأليف كرد ، و آن در حقيقت منتخبى است از جامع التواريخ رشيدى با اطلاعاتى كه حمد الله از كتب مورخين ديگر التقاط نموده است . اقبال آشتيانى ، عباس ، تاريخ مغول ، صص 523 و 524 .\r\n( 2 ) . امام ابو عبد الله مالك بن أنس يكى از چهار پيشواى مذاهب رسمى اهل سنت - متولد به سال 90 يا 93 يا 95 ق .\r\nو متوفى به سال 179 ق . در مدينه - چون فتواى لغو سوگند بيعت با جعفر بن سليمان ، عموزادهء منصور عباسى و حاكم مدينه را داد مورد خشم او واقع شد و به فرمان وى مالك را هفتاد تازيانه زدند و بر زمين كشاندند . بر اثر اين ماجرا دست وى از كتف جدا شد ، ولى همين قضيه بر علوّ شأن وى نزد مردم افزود . كتاب مشهور مالك موطّا - به معنى كتاب منقّح و ممهّد - نام دارد و حاوى احاديث نبوى است . به اعتقاد برخى ، اهتمام عده‌اى همچون مالك بن أنس براى گردآورى حديث براساس الهام بلاواسطه ايشان از مكتب حضرت امام جعفر صادق ( ع ) بوده است كه طى معارضه با روى كار آمدن قياس و استحسان در احكام الهى ، كه در آن روزگار به شدّت بحث آن در مدينه رواج داشت ، با سعى تمام به نشر حديث پرداختند . وفيات الاعيان ، ج 4 ، صص 135 تا 139 ؛ مدير شانه‌چى ، كاظم ، علم الحديث ، صص 34 تا 36 .\r\n( 3 ) . نك : تاريخ گزيده ، ص 303 .\r\n( 4 ) . عبد الرحمن بن محمّد بن اميرويه ، معروف به ابو الفضل كرمانى - متولد به سال 457 ق . در كرمان و متوفى به سال 543 ق . در مرو - در مرو فقه آموخت و سرآمد شد ، به‌گونه‌اى كه به امامت حنفيّهء خراسان رسيد . كتاب شرح جامع الصغير و كتاب التّجريد و شرح آن الايضاح كار اوست . به نقل ابن اثير خوارزمشاه اتسز پس از تصرف مرو او را با گروهى ديگر از دانشمندان با خود به خوارزم برد . نك : حواشى مجتبى مينوى بر راحة الصّدور ، صفحهء 472 كه به نقل از تاج التّراجم فى طبقات الحنفيّة ابن قطلوبغا حنفى ، چاپ فلوگل ، ص 24 آمده است .\r\n","page_name":" 402 ","page_number":402},
  {"content":"\r\n\r\nافاضل بود ، عظيم حرمت داشتى و در تعظيم و تكريم او هيچ اهمال نكردى . وقتى او را به رسالت فرستاده بود . چون بازآمد ، به نفس نفيس او را استقبال نمود . ابو الفضل پهلوى او مىراند . سلطان سه‌بار در گوش او سخن گفت و خواجه گفت : « نه . » چون به وثاق باز آمد ، جماعت شاگردان از وى سؤال كردند كه ، سلطان با تو چه گفت ؟ گفت : « مرا مىگفت : مرا بگذار تا فرود آيم و غاشيهء « 1 » تو بر دوش گيرم تا مردمان اعتقاد من در حقّ تو بدانند . و من مىگفتم كه ، تو اولوا الامرى . نشايد پادشاه و مالك رقابى شكوه ملك را نقصان دارد . » و از كمال تواضع آن پادشاه دادگستر بود كه آفريدگار عالم هرروز دولت او را قويتر مىگردانيد و رايت رفعت او بالاتر مىرفت .\r\n\r\nحكايت\r\nثابت بن قرّه حرّانى « 2 » در علوم حكمت و فنون فلسفه و طبّ و نجوم ماهر بود و ليكن به قول صاحب كتاب عيون الانباء بر دين اسلام نبود و مذهب صابئان داشت ، و معتضد خليفه [ خلافت : 279 - 289 ق . 
  ] ، كه از اعاظم خلفا بود ، در تعظيم و احترام او بغايت مىكوشيد و در مجلس خليفه كه وزير اعظم و اكابر ايستاده بودند ، او را پيش خود مىنشاند بنابر تعظيم علم . در كتاب عيون الانباء نقل كرده از ابو اسحاق كاتب كه ، روزى ثابت با معتضد راه مىرفت در فردوس - و آن باغى بود در خانهء خليفه - و معتضد تكيه بر دست ثابت كرده و با هم راه مىرفتند . ناگاه ، معتضد به شدّت دست خود را از دست ثابت بيفشاند چنان كه ثابت را هول و فزع شد ، و معتضد بسيار مهيب بود . آنگاه ، معتضد به ثابت گفت : « يا ابا الحسن ! دست خود را بر دست تو گذاشتم و بر آن تكيه كردم و\r\n\r\n\r\n","description":"","footnote":"\r\n( 1 ) . بر هر نوع پوششى از جمله پوشش تن و زين و شمشير گفته مىشود . حمل غاشيه در پيشاپيش امرا و سلاطين از جمله رسوم سلطنتى بوده است .\r\n( 2 ) . از مترجمان و علماى معتبر كه در رياضيات و طب و حكمت دست داشت و اكنون ترجمه‌ها و تأليفات بسيارى از او در دست است . نزد معتضد عباسى ( خلافت : 279 - 289 ق . ) مقامى و الا داشت و كتاب ذخيرهء او در پزشكى از جمله كتب نادر در اين علم به‌شمار مىرفت . وى متولد 211 و متوفى به سال 288 ق . مىباشد . ر ك : شهرزورى ، صص 353 تا 355 .\r\n","page_name":" 403 ","page_number":403},
  {"content":"\r\n\r\nچنين نمىبايد كرد ، چه علما را علوّ و رفعت مىباشد و ديگرى را بر ايشان علوّ و رفعت نمىرسد . »\r\n\r\nحكايت\r\nدر كتاب معالم السّنن خطايى مذكور است كه ابو داوود سجستانى [ متولد 202 ق . و متوفى 275 ق . 
  ] وقتى كه از تأليف كتاب سنن « 1 » ، كه در حديث است ، فارغ شد خليفهء عهد به زيارت او رفت و گفت : « مرا از شما التماسى است . » ابو داوود گفت : « آنچه امر خليفه باشد در آن باب از جان بكوشم . « خليفه گفت : « من خواهم كتاب حديثى كه تصنيف نموده‌اى جهت اولاد من درس بگويى . » ابو داوود گفت : « منّت دارم . » خليفه گفت : « التماس آن دارم كه به دار الخلافه به منزل من قدم‌رنجه فرمايى و درس ايشان بگويى . » ابو داوود گفت : « اين نمىشود كه العلم يؤتى و لا يأتى . » « 2 » يعنى ، به نزد علم بايد رفت ، و علم و صاحب علم را تكليف حضور نبايد فرمود .\r\nخليفه گفت : « چون اين قبول نمىكنى ، پس درس جهت ايشان على حده بايد گفت و ايشان را در درسى كه ساير طلبهء علوم مىخوانند شريك نبايد ساخت . » ابو داوود گفت :\r\n« اين نمىشود ، چه همهء طلاب علم در طلب علم برابرند و تفضيل و ترجيح بعضى بر بعضى در اين حال ، هرچند ملكزاده باشند ، مناسب تعظيم و توقير علم نيست . » خليفه راضى شد كه اولاد او نيز در درس با ساير طلبه مشارك باشند ، ليكن در مجلس درس مقرّر نمود كه سترى و پرده‌اى مقرّر دارند كه خليفه‌زادگان در عقب آن نشسته و درس شنوند تا از نظر ديگران مستور باشند .\r\nمجملا ، اكثر مشاهير سلاطين سابق در تواضع و تكريم نسبت به علما و اهل دين مىكوشيده‌اند ، حتّى سلاطين چنگيزى و ساير سلاطين ترك .\r\nامير تيمور گوركان [ حكومت : 771 - 807 ق . 
  ] ، كه از اعاظم و اساطين سلاطين\r\n\r\n\r\n","description":"","footnote":"\r\n( 1 ) . معروف به سنن ابى داوود كه توسّط ابو داوود سليمان بن اشعث أزدى سجستانى مذكور تأليف شد . اين كتاب يكى از صحاح ششگانهء اهل سنّت است .\r\n( 2 ) . مأخذ يافت نشد .\r\n","page_name":" 404 ","page_number":404},
  {"content":"\r\n\r\nاست ، در تعظيم علما و سادات [ 103 ب 
  ] و مشايخ بغايت كوشيدى و نسبت به مولانا سعد الدّين تفتازانى « 1 » ، كه از افاضل آن عصر بود ، كمال احترام مرعى داشتى و در مجالس او را بر زير تشك خود جاىداده در وقت رفتن تا طنابهاى پيش‌خانه مشايعت نمودى و اين طريقه او را متيمّن بود و هميشه رفعت قدر او در ازدياد بودى و غلبه و نصر دايما قرين حال او شد .\r\n\r\n\r\n","description":"","footnote":"\r\n( 1 ) . سعد الدين مسعود بن عمر تفتازانى - متولّد به سال 722 ق . در تفتازان و متوفى به سال 791 يا 797 ق . در سرخس ، نويسندهء شرح صرف زنجانى و مطوّل و مختصر .\r\n","page_name":" 405 ","page_number":405},
  {"content":"\r\n . \r\n","description":"","footnote":"","page_name":" 406 ","page_number":406},
  {"content":"\r\n\r\n\r\nباب ششم در مراعات حقوق اقارب و اباعد و مراعات جانب رعايا و زيردستان و خطر تعهّد حكومت و وجوب عدل و احسان .\r\nو در اين باب چند فصل است :\r\n\r\nفصل اوّل : در مراعات حقوق والدين و وجوب احسان نسبت به ايشان .\r\nخداى عز و جلّ در قرآن مجيد فرموده :  وَ قَضى رَبُّكَ أَلَّا تَعْبُدُوا إِلَّا إِيَّاهُ وَ بِالْوالِدَيْنِ إِحْساناً إِمَّا يَبْلُغَنَّ عِنْدَكَ الْكِبَرَ أَحَدُهُما أَوْ كِلاهُما فَلا تَقُلْ لَهُما أُفٍّ وَ لا تَنْهَرْهُما وَ قُلْ لَهُما قَوْلًا كَرِيماً  « 1 »  وَ اخْفِضْ لَهُما جَناحَ الذُّلِّ مِنَ الرَّحْمَةِ وَ قُلْ رَبِّ ارْحَمْهُما كَما رَبَّيانِي صَغِيراً  « 2 » يعنى : « حكم نمود پروردگار شما آنكه عبادت نكنيد غير او را و آنكه به والدين احسان به‌جا آوريد . اگر رسند نزد شما به سنّ پيرى يكى از ايشان يا هردو ، پس نگويى به ايشان اف . » اين كمال مبالغه است در احسان و احترام ، چه هرگاه گفتن اف منهى باشد اهانتى كه از آن زياد باشد به طريق اولى منهى خواهد بود . « و لا تنهرهما » يعنى : « زجر مكن ايشان را و سخن درشت مگوى و بگوى به ايشان قول نيكو و بگستران از جهت ايشان بال خوارى از روى رحمت . » يعنى ، تواضع كن با ايشان غايت تواضع و بگوى : « اى پروردگار ! رحم كن ايشان را همچنانكه تربيت كردند مرا و بپروردند در حال كودكى و كوچكى . » و در اين آيه كمال مبالغه در باب مراعات احسان والدين شده .\r\nو در سورهء لقمان فرموده :  وَ وَصَّيْنَا الْإِنْسانَ بِوالِدَيْهِ حَمَلَتْهُ أُمُّهُ وَهْناً عَلى وَهْنٍ وَ فِصالُهُ فِي عامَيْنِ أَنِ اشْكُرْ لِي وَ لِوالِدَيْكَ إِلَيَّ الْمَصِيرُ   وَ إِنْ جاهَداكَ عَلى أَنْ تُشْرِكَ بِي ما لَيْسَ لَكَ بِهِ عِلْمٌ فَلا تُطِعْهُما وَ صاحِبْهُما فِي الدُّنْيا مَعْرُوفاً وَ اتَّبِعْ سَبِيلَ مَنْ أَنابَ إِلَيَّ ثُمَّ إِلَيَّ مَرْجِعُكُمْ فَأُنَبِّئُكُمْ بِما كُنْتُمْ \r\n\r\n\r\n","description":"","footnote":"\r\n( 1 ) . اصل : « معروفا » .\r\n( 2 ) . اسراء : 23 و 24 .\r\n","page_name":" 407 ","page_number":407},
  {"content":"\r\n\r\n تَعْمَلُونَ  « 1 » يعنى : « وصيّت نموديم انسان را به والدين - غرض آن است كه وصيّت نموديم كه آدمى در حقّ ايشان احسان نمايد - حمل كرده است مادر شخص او را در حال سستى بر روى سستى - چون زن حامله را روزبه‌روز سستى زياد مىشود و بار سنگينتر مىشود و قوا ضعيفتر مىگردد و فرصت استراحتى نيست كه لمحه‌اى بار سنگين را بگذارد و باز بردارد . »\r\n« و فصاله فى عامين . » يعنى : « باز شدن از شير بعد از دو سال است . » و اين سخن اشاره به آن است كه مادر بعد از تعب كشيدن به سبب آن بار سنگين بعد از گذاشتن آن بار فارغ نيست ، چه او را اهتمام شير دادن و حفظ كردن طفل و اهتمام زياده نسبت به او داشتن تا دو سال لازم است .\r\n« ان اشكر لى . » يعنى : « شكر كن مرا و والدين خود را كه به سوى من است بازگشت و اگر مجاهده كنند والدين با تو بر آنكه شريك سازى با من چيزى را كه نيست تو را به او علمى ، پس اطاعت ايشان مكن . » يعنى ، اگر تو را تكليف به كفر كنند ، اطاعت ايشان مكن ؛ و ليكن احسان نسبت به ايشان بكن و مصاحبت كن با ايشان در دنيا مصاحبت نيكو و متابعت كن راه آن كسى كه بازگشت به سوى من كرده و از راه پيروى هوى و شيطان به حق رجوع نموده . پس ، به سوى من است بازگشت شما و جزاى نيكوكار و گناهكار خواهم داد . پس ، خبر مىكنم شما را به آنچه به‌جاى مىآوريد از اعمال .\r\nابو ولاد خياط مىگويد كه ، پرسيدم از حضرت صادق عليه السّلام از قول خداى عز و جلّ كه  « وَ بِالْوالِدَيْنِ إِحْساناً »  چيست اين احسان ؟ فرمود كه ، احسان آن است كه نيكودارى صحبت [ 104 آ 
  ] ايشان را و ايشان را محتاج به آن نسازى كه از تو طلب نمايند چيزى را كه به آن محتاج باشند هرچند توانگر باشند . آيا نه خداى عز و جلّ مىفرمايد :  لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ  « 2 » يعنى : « درنمىيابيد نيكويى را تا آنكه انفاق كنيد و در راه حقّ بدهيد از آن چيزى كه آن را دوست مىداريد . » پس ، حضرت فرمود : « امّا قول خداى عز و جلّ :  إِمَّا يَبْلُغَنَّ عِنْدَكَ الْكِبَرَ أَحَدُهُما  - الى اخرها . مراد آن است كه اگر تو را دلتنگ سازند ، مگوى با ايشان اف و زجر مكنيد ايشان را اگر بزنند تو را . و قل لهما قولا كريما آن است كه اگر تو را\r\n\r\n\r\n","description":"","footnote":"\r\n( 1 ) . لقمان : 14 و 15 .\r\n( 2 ) . آل عمران : 92 .\r\n","page_name":" 408 ","page_number":408},
  {"content":"\r\n\r\nبزنند ، بگو : غفر اللّه لكما . آن از تو قول كريم است . و فرموده :  وَ اخْفِضْ لَهُما جَناحَ الذُّلِّ مِنَ الرَّحْمَةِ  . مراد آن است كه طويل نسازى نگاه به جانب ايشان ، الّا از روى رحمت و مهربانى و رقّت . و بلند مگردان آواز را بالاى آواز ايشان و دست را بر بالاى دست ايشان و راه مرو در پيش ايشان . »\r\nو آن حضرت فرموده كه ، شخصى آمد پيش حضرت رسول صلّى اللّه عليه و إله و گفت : « يا رسول اللّه ! مرا وصيّتى كن . » حضرت فرمود : « شرك مياور به خداى عز و جلّ و اگر به آتش بسوزى و معذّب گردى ، دل تو مطمئن باشد به ايمان و والدين خود را مراعات كن . پس ، اطاعت ايشان كن و با ايشان نيكويى كن ، خواه زنده باشند و خواه مرده ، و اگر تو را امر كنند به آنكه از اهل و مال خود بيرون رو ، بكن . به درستى كه اين از ايمان است . »\r\nو شخصى از حضرت صادق عليه السّلام پرسيد كه ، « كداميك از اعمال افضل است ؟ » حضرت فرمود كه ، « نماز در وقت و نيكويى با والدين و جهاد در راه خدا . » و حضرت فرمود : « چه مانع است يكى از شما را كه نيكويى كند با والدين ، خواه زنده باشند و خواه مرده ؟ از جهت ايشان نماز كنند و از جهت ايشان تصدّق كنند و حجّ كنند و روزه بدارند .\r\nپس ، آنچه جهت ايشان كرده‌اند از براى ايشان است و از جهت اوست مثل آن . پس ، زياد مىكند خداى عز و جلّ از جهت او به سبب برّ و صله‌اى كه كرده خير بسيار . »\r\nو شخصى به حضرت رسول صلّى اللّه عليه و إله گفت : « يا رسول اللّه ! نسبت به كه برّ و احسان به‌جا آورم ؟ » فرمود : « مادرت . » گفت : « بعد از آن نسبت به كه برّ به‌جا آورم ؟ » فرمود كه ، « مادرت » . گفت : « بعد از آن ؟ » فرمود كه ، « مادرت » . گفت : « بعد از آن ؟ » فرمود كه ، « پدرت » .\r\nنقل است كه شخصى نزد حضرت رسول صلّى اللّه عليه و إله آمد و گفت : « يا رسول اللّه ! من راغبم در جهاد . » حضرت فرمود : « جهاد كن در راه خداى كه اگر كشته شوى ، زنده خواهى بود [ و 
  ] نزد خداى مرزوق خواهى بود و اگر بميرى ، اجر تو بر خداى عز و جلّ است . و اگر باز گردى ، بازگشته‌اى از گناهان همچنانكه مادر تو را زاييده . » گفت : « يا رسول اللّه ! مرا والدين پير هستند و زعم ايشان آن است كه به من انس دارند و بيرون رفتن من مكروه طبع ايشان است . » حضرت فرمود : « پس ، قرار گير با والدين خود كه قسم به آن كسى كه\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nنفس من به دست اوست كه انس ايشان به تو يك‌روز و يك‌شب ، بهتر است از جهاد يك سال . »\r\nنقل است كه شخصى از بنى سلمه نزد حضرت رسول صلّى اللّه عليه و إله آمد و گفت : « اى رسول خداى ! هيچ حقّى از آن پدر و مادر مانده است بر من ، بعد از آنكه ايشان وفات يافته‌اند ؟ » حضرت فرمودند : « بلى ! دعاى خير بر ايشان كردن و آمرزش خواستن از جهت ايشان و وصيّت و عهد ايشان به‌جا آوردن و دوست ايشان را گرامى داشتن . » و از حضرت رسول صلّى اللّه عليه و إله منقول است كه ، دعاى والده زودتر به اجابت مىرسد . كسى گفت : « به چه سبب يا رسول اللّه ؟ » فرمود كه ، « مادر رحيمتر است از پدر ، و دعاى [ 104 ب 
  ] رحيم ردّ نمىشود . »\r\nزكريّا بن ابراهيم نقل كرده كه ، من نصرانى بودم . مسلمان شدم و به حجّ رفتم و داخل مجلس حضرت صادق عليه السّلام شدم و گفتم : « بودم من به دين نصرانيّه و مسلمان شدم . » فرمود : « چه چيز ديدى در اسلام ؟ » گفتم : « قول خداى عز و جلّ كه فرموده است :  ما كُنْتَ تَدْرِي مَا الْكِتابُ وَ لَا الْإِيمانُ وَ لكِنْ جَعَلْناهُ نُوراً نَهْدِي بِهِ مَنْ نَشاءُ  « 1 » يعنى : « نمىدانستى كه چه چيز است كتاب و ايمان ، و ليكن گردانيديم آن را نورى كه هدايت مىكنيم آن كسى را كه مىخواهيم . فرمود : « به تحقيق كه هدايت كرد تو را خداى عز و جلّ » پس ، فرمود : « خدايا ! هدايت كن او را . » اين را سه نوبت فرمود و گفت : « بپرس هرچه خواهى اى فرزند ! » گفتم : « پدر و مادر و اهل بيت من بر دين نصرانيّه‌اند و مادر من نابيناست . با ايشان مىباشم و در آنيهء « 2 » ايشان چيزى مىخورم . » فرمود كه ، « ايشان گوشت خوك مىخورند ؟ » گفتم : « نى » . فرمود كه ، « باكى نيست . نظر بر مادر خود داشته باش و با او احسان به‌جا آر . پس ، اگر بميرد ، تو باش آن كسى كه قيام بر تجهيز او نمايى و خبر بده كسى را به آنكه نزد من آمده‌اى تا آنكه در منى نزد من آيى . »\r\nپس ، در منى نزد آن حضرت رفتم و مردم را ديدم كه در دور آن حضرت بودند ، چنان كه گويا صبيانند و آن حضرت معلّم صبيان است . اين سؤالى مىكرد و آن سؤالى مىكرد . چون به كوفه آمدم ، با مادر خود ملاطفت مىكردم و به او چيزى مىدادم و شپش\r\n\r\n\r\n","description":"","footnote":"\r\n( 1 ) . شورى : 52 .\r\n( 2 ) . آوندها ، ظرفها ، مفرد آن اناء است .\r\n","page_name":" 410 ","page_number":410},
  {"content":"\r\n\r\nسر و رخت او مىجستم و خدمت او مىكردم . گفت : « اى فرزند ! اين مهربانيها نسبت به من نمىكردى وقتى كه بر دين نصرانيه بودى . چيست آنچه از تو مىبينم ، از آن وقت كه مهاجرت كرده‌اى و به دين مسلمانان درآمده‌اى ؟ » گفتم : « مردى از اولاد پيغمبر ما مرا به اين امر نمود . » گفت : « آن شخص پيغمبر است . » گفتم : « نه ، و ليكن فرزند پيغمبر است . » گفت : « اى فرزند ! اين پيغمبر است . اينها وصاياى پيغمبران است . » گفتم : « اى مادر ! بعد از پيغمبر ما پيغمبرى نمىباشد ، و ليكن پسر پيغمبر است . » گفت : « اى فرزند ! دين تو بهتر از دينهاى ديگر است . عرض كن بر من . » دين بر او عرض كردم و داخل شد در دين اسلام و تعليم او كردم نماز ظهر و عصر و مغرب و عشا آخر به‌جا آورد . پس ، او را در شب عارضه‌اى رو داد . گفت : « اى پسر ! اعاده كن بر من آنچه به من تعليم كردى . » بر او اعاده كردم . به آن اقرار كرد و بمرد . و چون صباح شد ، مسلمانان او را غسل دادند و من بر او نماز كردم و او را در قبر داخل ساختم .\r\nعمار بن حبان گويد : « اخبار نمودم به حضرت صادق عليه السّلام از برّ پسرم اسماعيل نسبت به من . حضرت فرمود كه ، او را دوست مىداشتم و الحال محبّت من نسبت به او زياد شد . » فرمود كه ، نزد حضرت رسول صلّى اللّه عليه و إله خواهر رضاعى آن حضرت آمد . چون حضرت را نظر بر او افتاد ، خوشحال شد و جامهء خود را جهت او انداخت و او را بر آن بالا نشاند و با او سخن مىفرمود و در روى او خنده مىكرد . آنگاه ، آن زن برخاست و رفت و برادر او آمد . حضرت ملاطفتى كه نسبت به خواهر به‌جا آورد ، نسبت به او نكرد . كسى گفت : « يا رسول اللّه ! كرديد نسبت به خواهر آنچه نسبت به برادر نكرديد و حال آنكه او مرد است » . حضرت فرمود : « اين به سبب اين بود كه خواهر نسبت به والدين نيكوكارتر بود » .\r\nو حضرت صادق عليه السّلام فرموده كه ، « هرگاه روز قيامت مىشود ، كشف پرده از پرده‌هاى بهشت مىشود و بوى آن مىرسد به هر صاحب روحى از پانصد ساله راه ، الّا يك گروه . » گفتم : « كيستند ايشان ؟ » حضرت فرمود كه ، « عاق والدين . »\r\nو آن حضرت فرموده كه ، « هركه نگاه كند بر والدين نگاه از روى خشم ، در حالى كه ايشان بر او ظلم كرده باشند ، نماز او مقبول نيست . »\r\nنقل است كه شخصى نزد حضرت رسول صلّى اللّه عليه و إله [ 105 آ 
  ] آمد و گفت : « من دخترى\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nداشتم . او را تربيت كردم تا وقتى كه به حدّ بلوغ رسيد . او را رخت پوشانيدم و به زيور آراستم و او را بردم و در چاهى انداختم و آخر آنچه از او شنيدم آن بود كه مىگفت : يا ابتاه ! چيست كفّاره اين ؟ » حضرت فرمود كه ، آيا مادرى زنده دارى ؟ گفت : « نه . » گفت :\r\n« خالهء زنده دارى » . گفت : « بلى » . گفت : « با او نيكويى كن كه او به منزلت مادر است » .\r\nابو خذيمه گويد : « به حضرت صادق عليه السّلام گفتم : چه وقت بوده اين ؟ حضرت فرمود كه ، « اين در زمان كفر بوده . دختران را مىكشتند ، از ترس آنكه ايشان را به اسيرى برند و در قومى ديگر فرزند از ايشان متولّد شود » .\r\nآورده‌اند كه در قرون ماضيه در مصر عادت چنان بودى كه هر پادشاه كه به جهت احترام كسى برخاستى ، گفتندى : « او از سر ملك برخاست » . و او را از سلطنت عزل كردندى . چون حضرت يعقوب عليه السّلام به ديدن حضرت يوسف عليه السّلام آمد ، خواست كه برخيزد . نگذاشتند و گفتند : « در اين برخاستن خطر ملك است » . حضرت يوسف عليه السّلام برنخاست . حقّ - جلّ و علا - به حضرت يوسف عليه السّلام وحى فرستاد كه ، « اى يوسف ! به جهت مصلحت ملك فانى ، حرمت پدر فروگذاشتى . به عزّت و جلال ما كه بعد از اين از پشت تو هيچ پيغمبرى بيرون نياريم . »\r\n\r\nحكايت\r\nآورده‌اند كه مالك دينار « 1 » سالى به حجّ رفته بود . چون مردم از عرفات بازگشتند ، شبانه مالك در خواب ديد كه دو فرشته از آسمان فرود آمدند . يكى از آن ديگرى پرسيد كه ، « امسال حجّ كه پذيرفته شد ؟ » جواب داد كه ، « حجّ همهء حاجيان به درجهء قبول رسيد ، الّا از آن محمد بن احمد بلخى كه اين همه راه آمد و مشقّت بسيار برد و او را از قبول حجّ محروم كردند . » مالك بيدار شد و از آن انديشه تا روز خواب نكرد .\r\nعلى الصبّاح برفت و قافله خراسان را پيدا كرد و در ميان قافله مىگرديد و [ محمّد بن 
  ]\r\n\r\n\r\n","description":"","footnote":"\r\n( 1 ) . ابو يحيى مالك بن دينار بصرى ، درگذشته به سال 131 ق . در بصره ، از دانشمندان مشهور به زهد و تقوا . وفيات الاعيان ، ج 4 ، صص 139 و 140 .\r\n","page_name":" 412 ","page_number":412},
  {"content":"\r\n\r\nاحمد بلخى را مىطلبيد . ناگاه ، به خيمهء بزرگى رسيد . ديد كه دامن خيمه را برانداخته ، جوانى زيبا روى پلاسى پوشيده و بند گران بر پاى و غل بر گردن نهاده . چون چشمش بر مالك افتاد ، سلام كرد و گفت : « اى مالك ! اين جوانى كه در خواب ديدى كه حجّ او قبول نكرده‌اند منم و اين پلاس و غل نشانهء محرومى من است » . مالك گويد : متحيّر شدم و گفتم : « اللّه اكبر ، تو را چنين ضمير روشنى و دل صافى ؛ هيچ ندانسته‌اى كه محرومى تو چراست ؟ » گفت : « آرى ، جهت آنكه پدر از من ناخشنود است . » گفتم : « پدر تو كجاست ؟ » گفت : « در اين قافله است . » گفتم : « با من بفرست كه نزد پدرت روم و او را به شفاعت خشنود گردانم . » كسى با من فرستاد تا نزديك وى رسيدم . ديدم سايبانى زده و فراشهاى « 1 » ملوكانه انداخته و پيرى خوش محاوره بر كرسى نشسته و مردم بسيار در پيش وى صف كشيده . فراپيش رفتم و سلام كردم و گفتم : « اى شيخ ! تو را هيچ پسرى هست ؟ » گفت : « ناخلفى هست كه من از او راضى نيستم . » گفتم : « اى پير ! مىدانى كه امروز نه آن روز است كه كسى آزار كسى در دل نگاه دارد [ و 
  ] « 2 » روز بخشيدن مظالم است و بحلّ كردن خصمان ؟ نشايد كه تو فرزند خود را مبتلا سازى و من مالك دينارم و دوش چنين خوابى ديده‌ام و نزد تو آمده و خدا و رسول را به شفاعت آورده‌ام تا از سر گناه وى درگذرى و او را بحلّ كنى . پير اين سخن بشنيد . برخاست و گفت : « اى شيخ ! نيّت داشتم كه هرگز از وى خشنود نگردم . اكنون تو مردى عزيز آمده‌اى و شفاعت بزرگ آورده‌اى . قبول كردم و از سر گناه وى درگذشتم و دلم با او خوش شد . »\r\nمالك گويد : « پير را [ 105 ب 
  ] دعا و ثنا گفتم و روى به خيمهء آن جوان آوردم . جوان را ديدم غل از گردن برداشته و بند از پاى گرفته و پلاس از بر بيرون كرده و جامه‌هاى پاكيزه پوشيده . چون چشمش بر من افتاد ، گفت : اى مالك ! جزاك اللّه تعالى بخير ! خداى تعالى تو را جزاى خير دهاد ! كه ميان من و پدر صلح افكندى و به بركت خشنودى پدر حجّ مرا نيز رقم قبول دركشيدند » .\r\n\r\n\r\n","description":"","footnote":"\r\n( 1 ) . گستردنى ، بساط و آنچه گسترند و بر آن خوابند .\r\n( 2 ) . از مر افزوده شد .\r\n","page_name":" 413 ","page_number":413},
  {"content":"\r\n\r\n\r\nفصل دوم : در فضل صلهءرحم و مراعات حقوق خويشان و بدى قطيعه رحم\r\nمراد از صلهءرحم نيكويى كردن است با اقربا و خويشان ، چون فرزندان و برادران و خواهران و برادرزادگان و خواهرزادگان و اعمام و اخوال و اولاد اعمام و اولاد اخوال ، و على هذا القياس .\r\nمجملا ، هركسى كه او را قرابتى بوده باشد ، ليكن مراعات خويشان هرچند نزديكتر باشند بيشتر بايد نمود . و صلهءرحم مهربانى است و احسان و شكفتگى و بشاشت در حين تلاقى و بذل مال به اندازهء وسعت خود و حاجت ايشان و اهداى عطايا و ارسال هدايا و انجاح « 1 » حاجات و حضور جنايز و عيادت مرضى و پرسيدن احوال و خبرگيرى و مشاركت در حزن و سرور و عفو از سفه‌هاى « 2 » ايشان و حلم و كظم غيظ و عدم مؤاخذه بر تقصيرات ايشان و پوشيدن عيبهاى ايشان و اجلال و توقير بزرگ ايشان ، و ترحّم بر كوچك ايشان و نصيحت و ارشاد و هدايت و تعليم و تأديب و زيارت و ذكر به خير و محمدت در موضع خود و امثال آن .\r\nو قطع‌رحم گسستن و مهاجرت و ايذاء و اهانت و دورى و امثال آن است . و قطع‌رحم از جمله گناههاى كبيره است و نصوص در فضيلت صلهءرحم و مذمّت قطع‌رحم بسيار است . خداى عز و جلّ فرموده :  الَّذِينَ يَنْقُضُونَ عَهْدَ اللَّهِ مِنْ بَعْدِ مِيثاقِهِ وَ يَقْطَعُونَ ما أَمَرَ اللَّهُ بِهِ أَنْ يُوصَلَ وَ يُفْسِدُونَ فِي الْأَرْضِ . أُولئِكَ لَهُمُ اللَّعْنَةُ وَ لَهُمْ سُوءُ الدَّارِ  « 3 » . يعنى : « آن كسانى كه مىشكنند عهدى كه با خداى دارند ، بعد از استوار ساختن آن ، و قطع مىكنند و گسسته مىگردانند آن چيزى را كه خداى عز و جلّ به پيوسته داشتن آن امر فرموده - و مراد پيوستن رحم است - و فساد مىكنند در زمين به اتلاف اموال و نفوس و اضلال خلق و ايقاع فتنه‌ها ، آن جماعت از براى ايشان است لعنت و از براى ايشان است بدى خانه و سراى - يعنى ، منزل ايشان در آخرت جاى بدى است كه جهنّم باشد . »\r\nو خداى عز و جلّ فرمود :   وَ اتَّقُوا اللَّهَ الَّذِي تَسائَلُونَ بِهِ وَ الْأَرْحامَ إِنَّ اللَّهَ كانَ عَلَيْكُمْ رَقِيباً   « 4 » يعنى : « بپرهيزيد خدايى را كه مسائله « 5 » مىكنند به او و رحمها . به درستى كه خداى عز و جلّ بر\r\n\r\n\r\n","description":"","footnote":"\r\n( 1 ) . برآوردن .\r\n( 2 ) . كم‌خردى .\r\n( 3 ) . رعد : 25 .\r\n( 4 ) . نساء : 1 .\r\n( 5 ) . سؤال كردن .\r\n","page_name":" 414 ","page_number":414},
  {"content":"\r\n\r\nشما ديده‌بان و خبردار است » .\r\nو از حضرت رسول صلّى اللّه عليه و إله منقول است كه ، « وصيّت مىكنم حاضر از امّت خود و غايب از ايشان را و هركس كه در صلبهاى مردان و رحمهاى زنان است تا روز قيامت آنكه صلهء رحم به‌جا آورد ، و اگرچه از او يك ساله راه دور باشد . پس ، به درستى كه آن از دين است . »\r\nو از حضرت امير المؤمنين - صلوات الله عليه - منقول است كه ، در خطبه فرمودند كه ، « پناه مىبرم به خداى عز و جلّ از گناهانى كه به تعجيل مىآورد فنا را . » پس ، برخاست عبد اللّه بن كوّا و گفت : « يا امير المؤمنين ! مىباشد گناهى كه به تعجيل آورد فنا را ؟ » حضرت فرمود : « بلى ، ويلك قطيعه رحم است . به درستى كه اهل‌بيتى مجتمع مىباشند و مواسات با يكديگر مىكنند ، با آنكه از زمرهء فاجرانند . خداى عز و جلّ ايشان را روزى مىدهد و اهل‌بيتى متفرّق مىشوند و بعضى قطع بعضى مىكنند . خداى عز و جلّ ايشان را محروم مىسازد ، با آنكه متّقيانند » .\r\nو از حضرت امام جعفر صادق عليه السّلام منقول است كه فرموده : « اتّقوا الحالفة فانّها تميت الرّجال » « 1 » . يعنى : « بپرهيزيد از گناه هلاك‌كنندهء مستأصل‌سازنده . پس ، به درستى كه آن مىميراند مردان را » . راوى مىگويد : « گفتم : چه چيز است حالفه ؟ » فرمود : « قطيعه رحم » .\r\nو بعضى از اصحاب گفته‌اند كه ، به حضرت صادق عليه السّلام گفتم كه ، « برادران من و بنى اعمام من سراى را بر من تنگ كرده‌اند و مرا ملجأ ساخته‌اند و اگر حرف [ 106 آ 
  ] بزنم ، مىتوانم كه آنچه در دست ايشان است بازستانم . » حضرت فرمود : « صبر كن كه زود باشد كه خداى عز و جلّ تو را فرجى بدهد . » راوى گويد : « چون بازگشتم وبايى شد و همهء آن جماعت هلاك شدند و يكى از ايشان باقى نماند . آنگاه ، من به سفر رفتم و به خدمت حضرت رسيدم . فرمود : خ چيست حال اهل‌بيت تو ؟ خ گفتم :\r\nخ و اللّه كه همه مردند . خ حضرت فرمود : خ آن به سبب بديى بود كه با تو كردند و به سبب عقوق تو و قطع‌رحم تو خداى عز و جلّ ايشان را قطع نمود . آيا تو مىخواستى كه ايشان باشند\r\n\r\n\r\n","description":"","footnote":"\r\n( 1 ) . مستدرك الوسائل ، ج 15 ، ص 183 .\r\n","page_name":" 415 ","page_number":415},
  {"content":"\r\n\r\nو با تو تنگ‌گيرى كنند ؟ خ گفتم : خ اى و اللّه خ . »\r\nو از حضرت امام محمّد باقر عليه السّلام منقول است كه ، « در كتاب على عليه السّلام هست كه ، سه چيز است كه صاحب آن نميرد تا آنكه و بال آن را ببيند : بغى - يعنى ، ظلم - و قطع‌رحم و قسم دروغ كه مبارزت مىكند با خداى عز و جلّ به آن ، و طاعتى كه ثواب آن زودتر حاصل مىشود صلهءرحم است و قومى باشند فجار تواصل مىنمايند ، اموال ايشان نمو مىكند و صاحب ثروت مىشوند . و قسم دروغ و قطع‌رحم ديار را خالى مىسازد از اهلش و نقل‌رحم مىكند - يعنى ، شخص را منقطع النّسل مىگرداند . »\r\nو از آن حضرت منقول است كه ، « صلة الارحام تزكّى الاعمال و تنمى الاموال و تدفع البلوى و تيسّر الحساب و تنسى الأجل . » « 1 » يعنى : « صله‌رحمها پاك و رفيع مىسازد اعمال را ، و نامى مىگرداند اموال را و دفع مىكند بلا را ، و آسان مىكند حساب را ، و تأخير مىكند در اجل . »\r\nنقل است كه شيخى آمد نزد حضرت رسول اللّه صلّى اللّه عليه و إله و گفت : « يا رسول اللّه ! اهل بيت من بر من مىجهند و قطع مىكنند و دشنام مىدهند . پس ، من هم رفض ايشان كنم ؟ » فرمود : « هرگاه چنين كنى خداى عز و جلّ همه را رفض خواهد كرد . » گفت : « پس چه كنم ؟ » حضرت فرمود : « صله كن آن را كه قطع تو كند ، و عطا كن به آنكه تو را محروم سازد ، و عفو كن از آنكه بر تو ظلم كند . به درستى كه هرگاه چنين كردى ، از جهت تو از جانب خداى عز و جلّ بر ايشان ظهيرى خواهد بود » .\r\nو از حضرت امام رضا عليه السّلام منقول است كه ، « مىشود كه مردى صلهءرحم به‌جا آورد و از عمر او سه سال مانده باشد ، خداى عز و جلّ آن را سى سال گرداند . » و حضرت صادق عليه السّلام فرموده : « اوّل گوينده از جوارح رحم خواهد بود در روز قيامت . مىگويد : اى پروردگار ! آن‌كس كه مرا صله كرده در دنيا ، وصل كن امروز ما بين خود و او ؛ و هركه مرا قطع كرده در دنيا ، قطع كن امروز ميانهء خود و او » .\r\nو آن حضرت فرموده : « صلهءرحم كن و اگرچه به يك شربت آب باشد » .\r\nو افضل آنچه صلهءرحم به آن شود بازداشتن آزار است از ايشان . و از آن حضرت\r\n\r\n\r\n","description":"","footnote":"\r\n( 1 ) . الكافى ، ج 2 ، ص 150 .\r\n","page_name":" 416 ","page_number":416},
  {"content":"\r\n\r\nمنقول است كه فرموده كه ، « نمىدانم چيزى را كه زياد كند عمر را ، الّا صلهءرحم تا آنكه مرد گاه باشد كه از مدّت عمر او سه سال مانده باشد ، در صلهءرحم مبالغه نمايد خداى در عمر او سى سال بيفزايد . و گاه باشد كه اجل او سى و سه سال باشد و او قاطع رحم باشد ، خداى عز و جلّ سى سال از عمر او كم كند . »\r\n\r\n","description":"","footnote":"","page_name":" 417 ","page_number":417},
  {"content":"\r\n\r\n\r\nفصل سوم : در حقوق زوجات و عبيد و اماء و همسايگان\r\nو زنان را مراعات بايد نمود و حقوق ايشان را وفا بايد نمود . خداى عز و جلّ در قرآن مجيد فرموده :  وَ عاشِرُوهُنَّ بِالْمَعْرُوفِ  « 1 » . يعنى : « با زنان زندگانى كنيد به نيكى و خلق خوش » .\r\nدر بعضى روايات هست كه آخرين وصيّتى كه حضرت رسول صلّى اللّه عليه و إله فرمود اين بود كه ، « الصّلوة و ما ملكت ايمانكم و اتّقوا اللّه فى النّساء ، فانّهنّ عوان فى ايديكم » « 2 » . يعنى : « بر شما باد كه نماز به‌پاى داريد و بر بندگان خود شفقّت كنيد و از خداى بترسيد و حقوق زنان را رعايت كنيد كه ايشان اسيرانند در دستهاى شما . »\r\nاز حضرت صادق عليه السّلام منقول است كه ، « اتّقوا اللّه فى الضعيفين » « 3 » . يعنى : « از خداى بپرهيزيد و بترسيد در باب دو ضعيف » . يعنى ، يتيم و زنان .\r\nاز حقوق [ 106 ب 
  ] معاشرت مرد بر اهل آن است كه اهل خود را به خشونت در قول و فعل آزار نرساند ، و بدخويى و سبكى و افعال ناقصهء ايشان را به قوّت حلم و صبر تحمّل كند و ترشرويى ننمايد ، و نفقات و حقوق ايشان را مرعىّ دارد و اگر او را زنان متعدّد باشد ، قسمت و تعديل ، چنان كه در شرع مقرّر است ، به‌جا آورد و در توسيع امور ايشان بكوشد . و چون ايشان را دلهاى ضعيف و عقلهاى ناقص است ، با ايشان طريقهء عفو و مساهلت مسلوك دارد و ايشان را بر سفاهت و جهالت چندان مؤاخذه نكند .\r\nنقل است از لقمان حكيم كه گفته : « ينبغى للعاقل ان يكون فى اهله كالصّبىّ فاذا كان فى القوم رجلا » « 4 » . يعنى : « عاقل بايد كه پيش اهل خود چون كودكى باشد در مزاح و خوشخويى ، و چون در مجلس حاضر شود ، اثر وقار مردى بر وى ظاهر شود » .\r\nو بايد كه با وجود احتمال و حسن‌خلق ، متابعت هواى ايشان نكند و انبساط با ايشان به حدّى نرساند كه به فساد انجامد و هيبت او از دل ايشان بيفتد و به گستاخى انجامد . و هرگاه از ايشان نامشروعى بيند ، در زجر و تهديد تقصير روا ندارد و ايشان را به صولت حميّت مقهور و زيردست دارد ؛ و مأمور ايشان نگردد و در تدبيرات امور ، خاصّه در امور\r\n\r\n\r\n","description":"","footnote":"\r\n( 1 ) . نساء : 19 .\r\n( 2 ) . قسمت اول حديث : بحار الانوار ، ج 78 ، ص 147 ، قسمت دوم حديث : همان ، ج 21 ، ص 382 .\r\n( 3 ) . الكافى ، ج 5 ، ص 511 .\r\n( 4 ) . المحجة البيضاء ، ج 3 ، ص 98 .\r\n","page_name":" 418 ","page_number":418},
  {"content":"\r\n\r\nملك و ملّت ، مشاورت ايشان را دخل ندهد ، چه در خبر است كه : « شاوروهنّ و خالفوهنّ ، فانّ فى خلافهنّ البركة . » « 1 » يعنى : « با ايشان مشاورت كنيد تا دلهاى ايشان به آن خوش گردد و مخالفت رأى ايشان كنيد كه بركت در خلاف رأى ايشان است » . و بالجمله نسبت به « 2 » ايشان طريقهء عدالت و اعتدال در همه باب منظور دارد .\r\nاز حضرت رسول صلّى اللّه عليه و إله منقول است كه ، « مثل زن ، مثل ضلع معوّج است . اگر چنان گذاشتى ، از آن منتفع مىشوى و اگر آن را راست كنى ، شكسته مىشود . » و از حضرت امام زين العابدين عليه السّلام منقول است كه فرموده ، « حقّ زوجه آن است كه بدانى كه خداى عز و جلّ او را آرام و انس تو ساخته . پس ، بدانى كه آن نعمتى است از جانب خداى عز و جلّ بر تو . پس ، گرامى دارى و رفق كنى با او ، اگرچه حقّ تو بر او واجب‌تر است . به درستى كه او راست بر تو آنكه رحم كنى او را ، به جهت آنكه او اسير تو است و اطعام او كنى و پوشش دهى ؛ و هرگاه نادانى كند ، از او عفو كنى . »\r\nو خداى عز و جلّ در قرآن مجيد فرموده :  يا أَيُّهَا الَّذِينَ آمَنُوا قُوا أَنْفُسَكُمْ وَ أَهْلِيكُمْ ناراً  « 3 » .\r\nيعنى : « اى آن كسانى كه ايمان آورده‌ايد ! نگاه داريد نفسهاى خود و اهل خود را از عذاب آتش » . پس ، بر هر مؤمن لازم است كه به زنان خود دين حقّ تعليم نمايد و ايشان را از عذاب و عقاب اخروى تحذير فرمايد ، و از خطر تساهل در رعايت حقوق بندگى حقّ و عقوبت مخالفت آگاه كند و آداب فرايض و سنن و احكام طهارات و امثال آن تعليم نمايد و در اين امور مساهله و مداهنه ننمايد .\r\nامّا حقوق عبيد بغايت عظيم است . نقل است كه آخرين وصيّتى كه حضرت رسول صلّى اللّه عليه و إله به‌جا آورد اين بود كه : « الصّلوة و ما ملكت ايمانكم » « 4 » . يعنى : « نماز را به‌پاى داريد و بندگان خود را نيكو داريد . » و حضرت رسول صلّى اللّه عليه و إله فرموده كه ، « بترسيد از خداى عز و جلّ در حقّ آن كسانى كه در ملك و تصرّف شمايند . يعنى ، ايشان را نيكو داريد ؛ بخورانيد ايشان را از آنچه شما مىخوريد ، و بپوشانيد ايشان را از آنچه شما مىپوشيد . و\r\n\r\n\r\n","description":"","footnote":"\r\n( 1 ) . بحار الانوار ، ج 77 ، ص 165 .\r\n( 2 ) . اصل : « با » اينجا براساس نسخهء مر نقل شد .\r\n( 3 ) . تحريم : 6 .\r\n( 4 ) . اللّه اللّه فى الصلاة و ما ملكت ايمانكم . بحار الانوار ، ج 78 ، ص 147 .\r\n","page_name":" 419 ","page_number":419},
  {"content":"\r\n\r\nايشان را كارى مفرماييد كه طاقت آن نداشته باشند . و هرچه را دوست داريد و خواهيد نگاه داريد و هرچه نخواهيد نگاه مداريد و تعذيب خلق خداى مكنيد كه خداى عز و جلّ شما را مالك ايشان ساخته و اگر مىخواست ، ايشان را مالك شما مىخواست . »\r\nو از حضرت امام السّاجدين عليه السّلام منقول است كه فرموده كه ، « حقّ مملوك بر تو آن است كه بدانى كه او مخلوق پروردگار تو است و فرزند پدر و مادر تو است و از گوشت و خون تو است . تو مالك او نشده‌اى از جهت آنكه تو او را ساخته‌اى نه خدا ؛ او را تو نساخته‌اى و هيچ عضو از اعضاى او را تو نساخته‌اى و اخراج روزى او تو نكرده‌اى ، و ليكن خداى عز و جلّ كفايت آن كرده و آن بنده را مسخّر تو ساخته و تو را امين ساخته و او را به امانت نزد تو گذاشته تا حفظ كند جهت تو هرچيزى كه به او رسانى . پس ، احسان كن به او چنان كه خداى عز و جلّ با تو احسان كرده و اگر از او كراهيّت داشته باشى او را تبديل كن به ديگرى و تعذيب خلق خداى مكن . »\r\nنقل است از ابو مسعود انصارى « 1 » كه ، من روزى بنده خود را مىزدم . آوازى شنيدم از پس‌سر خود كه ، « اى ابا مسعود ! » چون نظر كردم ، حضرت رسول صلّى اللّه عليه و إله بود . انداختم تازيانه را . پس ، فرمود : [ 107 آ 
  ] « به خداى [ سوگند 
  ] كه خداى قادرتر است بر تو ، از تو بر وى . » گفتم : « اى رسول خدا ! من او را آزاد كردم براى خدا » . فرمود كه ، « اگر چنين نمىكردى ، آتش دوزخ روى تو را سياه مىكرد . »\r\nنقل است كه ابو ذر را كنيزكى بود كه خدمت او كردى . روزى ابو ذر را گفت كه ، « يك سال شد كه من تو را زهر داده‌ام ؛ در تو هيچ اثر نكرد . » ابو ذر گفت : « چرا چنين كردى ؟ » گفت : « خواستم كه از ذلّ بندگى خلاص شوم . » گفت : « هرجا خواهى رو كه من تو را براى رضاى خداى عز و جلّ آزاد كردم » .\r\nنقل است كه عوف بن عبد اللّه را غلامى بدسيرت بود كه بىادبى بسيار كردى و هرگاه كه عوف را خشم آمدى ، گفتى : « اين غلام مانند خواجهء خود است . چنان كه خواجهء او در\r\n\r\n\r\n","description":"","footnote":"\r\n( 1 ) . ابو مسعود عقبة بن عمرو بن ثعلبهء انصارى از صحابهء رسول خدا ( ص ) و على ( ع ) . هنگامىكه على ( ع ) عازم نبرد صفّين شد ، وى را به جانشينى در شهر كوفه باقى گزارد . ابو مسعود در سال 40 ق . در همين شهر درگذشت . ر ك :\r\nزركلى ، الاعلام ، ج 4 ، صص 240 و 241 .\r\n","page_name":" 420 ","page_number":420},
  {"content":"\r\n\r\nخداى عز و جلّ عاصى مىشود ، او نيز در خواجهء خود عاصى مىگردد » . و چون او را ملامت كردندى كه ، اين غلام را چرا نمىفروشى ؟ گفتى : « من مىخواهم كه نفس خود را به تندخويى اين غلام سركوفته دارم » .\r\nمجملا ، هركس او را بنده‌اى هست در معرض حساب او را از حقوق ايشان سؤال خواهند نمود . بايد مراعات حقوق ايشان نمايد ، چنان كه نفقات مأكول و ملبوس ايشان را به قدر حاجت و اعتدال مقرّر دارد و زياده از طاقت به ايشان كار نفرمايد ، و حدود و احكام شرع به ايشان تعليم نمايد ، و به نظر حقارت در ايشان ننگرد ، و در وقت اداى فرايض به ايشان كار نفرمايد به حدّى كه باعث فوت فريضه شود ، و زلّات « 1 » ايشان كه باعث نقصانى در ملك و دين نباشد عفو نمايد ، و با ايشان در امور مضايقه و مناقشه ننمايد و طريقهء عفو و اغماض و مروّت منظور دارد . اين است آنچه متعلّق است به آداب بندگان ، به حسب آخرت و به حسب آداب و قواعد سلطنت و پادشاهى [ كه 
  ] بر امرى چند معتبر است كه شايد در قسم دوم كتاب اشارهء اجماليه به آن بشود ، ان شاء اللّه تعالى .\r\nو امّا حقوق همسايگان ، مراعات آن بغايت لازم است و كسانىكه قرب جوار داشته باشند ، اهتمام به احوال ايشان ضرور است و بر پادشاهان مراعات كسانىكه در قرب قصر و باغ و درگاه و بارگاه پادشاه مأوى داشته باشند لازم است . در حديث است كه ، هر كه به خدا و روز قيامت ايمان دارد ، همسايه‌هاى خود را گرامى دارد . و از حضرت رسول صلّى اللّه عليه و إله منقول است كه ، جبرييل مرا چندان در باب همسايگان وصيّت نمود كه گمان كردم كه از جهت ايشان ميراثى مقرّر خواهد نمود . و مراعات حقّ ايشان به آن شود كه ايشان را گرامى دارد و به ايشان نفع رساند ، و ضرر و آزار خلق را از ايشان دفع كند ؛ و اگر درويش و بينوا باشند ، جبر « 2 » كسر فقر ايشان نمايد و عطا و نفقه و ضيافت و اهدا از ايشان دريغ ندارد .\r\nاز حضرت امام زين العابدين عليه السّلام منقول است كه فرموده كه ، در حقّ همسايه آن است كه حفظ او كنى در حال غيبت ، و اكرام او نمايى در حال حضور ، و هرگاه بر او ظلمى رود ،\r\n\r\n\r\n","description":"","footnote":"\r\n( 1 ) . جمع « زلّت » به معنى لغزش و خطا .\r\n( 2 ) . در لغت « جبر » به معنى توانگر ساختن تهيدست است .\r\n","page_name":" 421 ","page_number":421},
  {"content":"\r\n\r\nنصرت او دهى . و تتبّع عيب او نكنى ، و اگر در او بدى دانى ، پنهان دارى و بر او بپوشانى .\r\nو اگر دانى كه قبول نصيحت تو مىكند ، در ميانهء خود و او نصيحت به‌جا آورى ، و بر دشمنى او را بازنگذارى ، و اقالهء « 1 » لغزش او كنى و گناه او را ببخشايى ، و با او معاشرت نيكو كنى . »\r\n\r\nحكايت\r\nآورده‌اند كه درويشى در همسايگى توانگرى خانه داشت . روزى كودك آن توانگر به خانهء درويش آمد . ديد كه آن درويش با عيال و اطفال خود طعام مىخورد . كودك زمانى بايستاد و ميل طعام داشت . كسى مر او را مردمى نكرد . گريان‌گريان بازگشت و به خانه آمد . پدر و مادر از گريهء او متألّم شدند و سبب پرسيدند . گفت : « به خانهء همسايه رفتم و ايشان طعام مىخوردند و مرا ندادند . » پدرش فرمود كه طعامهاى گوناگون حاضر كردند و او چنان كه طريق كودكان بدخو باشد مىگريست و مىگفت : « مرا از آن طعام بايد كه در خانهء همسايه مىخوردند » . [ 107 ب 
  ] پدر درماند و به در خانهء همسايه آمد و او را بيرون طلبيد و گفت : « اى درويش ! چرا بايد كه از تو رنجى به ما رسد ؟ » درويش گفت :\r\n« حاشا كه از من رنجى به كسى رسد ! » خواجه گفت : « رنجى از اين بتر « 2 » مىباشد كه پسر من به خانهء تو آيد و تو با كسان طعام خورى و او را ندهى و او گريه‌كنان بازگردد ؟ و او حالا به هيچ‌چيز آرام نمىگيرد و طعام شما مىطلبد » . درويش زمانى سر در پيش انداخت و گفت : « اى خواجه ! در ضمن اين سرّى است . از من مپرس كه پردهء من دريده مىشود » . خواجه مبالغه كرد كه ، « بارى بگوى . » گفت : « بدانكه آن طعام كه مىخورديم بر ما حلال بود و بر فرزند تو حرام . نخواستيم كه فرزند تو طعام حرام بخورد . » خواجه گفت : « سبحان اللّه ! طعامى هست كه در شرع بر يكى حلال باشد و بر يكى حرام ؟ » درويش گفت : « در قرآن مجيد نخوانده و نشنيده‌اى كه :  فَمَنِ اضْطُرَّ فِي مَخْمَصَةٍ  « 3 » . هركه درماند به بيچارگى و تنگدستى ، مردار بر وى حلال است و بر آن‌كس كه درمانده نباشد\r\n\r\n\r\n","description":"","footnote":"\r\n( 1 ) . بخشش ، گذشت .\r\n( 2 ) . همان « بدتر » است .\r\n( 3 ) . مائده : 3 .\r\n","page_name":" 422 ","page_number":422},
  {"content":"\r\n\r\nحرام .\r\nبدان‌كه سه روز بود كه عيال و اطفال من طعام نخورده بودند و به هيچ نوع چاره‌اى نمىتوانستم كردن . امروز در فلان ويرانه درازگوشى مرده ديدم . قدرى از گوشت وى بريدم و آوردم و آن را پخته مىخورديم كه كودك تو درآمد . صورت حال اين بود . »\r\nخواجه چون اين سخن بشنيد ، بسيار بگريست و گفت : « واويلاه ! اگر حضرت خداوند - تبارك و تعالى - در قيامت با من عتاب كند كه در همسايگى تو چنين شخصى بود و تو از حال وى غافل بودى ، چه جواب دهم ؟ » پس ، دست درويش بگرفت و به خانهء خود برد و از نقد و متاعى كه داشت نيمه به وى داد و شبانه حضرت رسالت را صلّى اللّه عليه و إله در خواب ديد كه با وى مىگفت كه ، « اى خواجه ! بدان شفقّت كه با همسايهء درويش كردى ، گناهانت آمرزيده شد و در مال و منال « 1 » تو بركت پديد آيد و فردا در بهشت همنشين من خواهى بود . »\r\n\r\n\r\n","description":"","footnote":"\r\n( 1 ) . محلّى كه از آن سود و حاصلى به‌دست آيد ، مانند مزرعه و دكان .\r\n","page_name":" 423 ","page_number":423},
  {"content":"\r\n\r\n\r\nفصل چهارم : در مراعات حقوق ملازمان و نوكران قديم\r\nبر هركس لازم است كه هركس حقّ خدمتى بر ذمّت او لازم داشته باشد ، مراعات آن بنمايد و به مدح و محمدت و وجوه انعام و اكرام مكافات و مجازات آن مرعىّ دارد و حقوق خدمات سابق را فراموش ننمايد ، و در تجديد انعام و اكرام مىكوشيده باشد كه نعمتهاى لا حق تجديد و احياى نعمتهاى سابق مىكند و در ضمن اين چندين فايده است :\r\nيكى ، اطاعت فرمان الهى . دوم ، تحصيل ذكر جميل . سوم ، حصول شكر مخلوق كه آن نيز بر ذمّت همّت اهل عقل از لوازم است . چهارم ، خلق را در خدمت و دوستى آن شخص رغبت زياده شود و اگر خلاف اين كند ، خلق از او نفرت و وحشت كنند و به بيمروّتى و بيوفايى شهرت كند . پنجم ، اگر خلاف اين كند ، دوستان او كم شوند « 1 » و دشمنان بسيار شوند و اين مادّهء استظهار و اعتضاد خصمان گردد . و پادشاهان را بيش از همه‌كس رعايت اين قانون بايد كرد ، چه ايشان را به خدمت خادمان و صداقت دوستان و كفايت كافيان و جانفشانى لشكريان و اخلاص و يك‌جهتى مخلصان بيش از همه‌كس حاجت است . بايد كه جانب كسانى كه حقّ خدمتها و بندگيهاى قديم داشته باشند مراعات نمايند و نسبت به اولاد و احفاد « 2 » و اقربا و خواصّ ايشان طريقهء شفقّت و مرحمت مسلوك دارند و به اندك جريمه بر ايشان غضب ننمايند ، بلكه تا مفضى « 3 » به خللى در ملك و دين نشود ، جرايم ايشان را عفو نمايند و هميشه خدمات ايشان را منظور نظر داشته باشند ، و سخن بدگويان و مفسدان [ 108 آ 
  ] را دربارهء ايشان تا به صحّت نرسد قبول نكند كه نزديكان پادشاهان را دشمنان بسيار باشند و نسبت به يكديگر حسد شديد داشته باشند و انواع كيدها و حيله‌ها و دروغها و افتراها در حقّ يكديگر به‌جا آورند و بر صدق دعاوى خود غرايب حيل به‌كار دارند و طبع پادشاه را منحرف و متغيّر سازند و گاه باشد كه بر اين ، فسادها مترتّب شود .\r\nمجملا ، پادشاه بايد شفقّت نسبت به بندگان قديمى ، خصوصا هرگاه صاحب كفايت و\r\n\r\n\r\n","description":"","footnote":"\r\n( 1 ) . اصل : « شود » كه برابر مر ، براى يكسانى با افعال بعدى ، نقل شد .\r\n( 2 ) . نوادگان .\r\n( 3 ) . رسنده ، بالغ‌شونده .\r\n","page_name":" 424 ","page_number":424},
  {"content":"\r\n\r\nكاردانى باشند ، به اندك باعثى كم ننمايد و اعتماد بر قول مردم عيبجو تا ظهور تمام به‌هم نرساند ننمايد .\r\n\r\nحكايت\r\nخواجه نظام الملك طوسى ذكر نموده كه ، آلپ تكين « 1 » بنده [ و 
  ] « 2 » پروردهء سامانيان بود و به سى و پنج سالگى سپه‌سالارى خراسان يافت . نيك‌عهد و وفادار و مردانه بود و تركى با رأى و تدبير و مردمدار و خيل‌دوست و جوانمرد و فراخ نان و نمك و خداى ترس بود و همهء سيرت سامانيان داشت و خراسان و عراق سالها او داشت . پادشاه خراسان ، نوح بن منصور ، در بخارا از دنيا برفت و آلپ تكين در نيشابور بود . امرا از بخارا به آلپ تكين نوشتند كه ، « حال چنين شد و پادشاه درگذشت . او را برادر سى ساله مانده است و پسر شانزده ساله . كه را فرمايى كه به پادشاهى برداريم ؟ كه مدار اين ولايت و مملكت با تو است . »\r\nاو زود قاصد خود گسيل كرد و بنوشت كه « هردو ، تخت و ملك را شايسته‌اند و خداوندزادگان مايند . امّا برادر پادشاه مردى پخته است و سرد و گرم روزگار چشيده و همه‌كس را نيك شناسد و قدر و منزلت هركس بداند و حرمت هريك به‌جا آورد . و پسر پادشاه كودك است و جهان ناديده ؛ ترسم كه مردمان را نتواند داشت و در هر باب نداند كه چه بايد كرد . صوابتر آن است كه برادر پادشاه را به پادشاهى بنشانند . »\r\nو روز ديگر ، نامه‌هاى ديگر هم بر اين معنى فرستاد . بعد از روزى چند ، خبر در رسيد كه پسر ملك را به پادشاهى نشاندند « 3 » . از آن نامه‌ها كه فرستاده بود مشوّش خاطر شد كه ،\r\n\r\n\r\n","description":"","footnote":"\r\n( 1 ) . دولت اسلامى كه در شهر غزنه تأسيس و به سلسلهء غزنويان مشهور شد به دو بخش تقسيم مىگردد . اول ، شعبهء خاندان آلپ تكين و دوم ، خاندان سبكتكين كه پس از خاندان آلپ تكين قدرت را در دست گرفتند . آلپ تكين بر اثر اختلاف با منصور بن نوح سامانى در سال 351 ق . از اطاعت امير سامانى سرپيچيده و با تصرّف غزنه اعلام استقلال كرده بود .\r\n( 2 ) . از سياستنامه ، ص 141 افزوده شد .\r\n( 3 ) . خواجه در نقل اين روايت تاريخى دچار سهو و خطا شده است . پس از درگذشت نوح بن نصر ( حكومت 331 - 343 ق . ) پسر او ، عبد الملك ( اوّل ) بن نوح ، بر مسند پادشاهى قرار گرفت و تا سال 350 ق . حكومت كرد . تركان\r\n","page_name":" 425 ","page_number":425},
  {"content":"\r\n\r\n« آن ناجوانمردان بىتميزان كه ايشانند چون چنين كارى خواستند كردن چرا به من مشورت آوردند ؟ و مرا هردو ملكزاده روشنايى چشمند و ليكن از آن مىانديشم كه من اشارت به برادر كردم . چون نوشتهء من آنجا رسد ، پسر ملك را ناخوش آيد . پندارد كه مرا ميل به برادر است ؛ دل بر من گران كند و كينهء من در دل گيرد و صاحب غرضان مجال سخن يابند و آن پسر را بر من كينه‌ور كنند . » در حال پنج جمّازه « 1 » سوار را گسيل كرد و گفت : « جهد كنيد تا آن قاصد را پيش از آنكه از جيحون بگذرد دريابيد و بازگردانيد » .\r\nجمازگان بشتافتند . يكى را در صحراى آموى « 2 » دريافتند و يكى از جيحون گذشته بود . و چون نوشتهء آلپ تكين به بخارا رسيد ، پسر ملك و هواخواهان او را ناخوش آمده گفتند :\r\n« نه نيك كرد كه اشارت به برادر ملك كرد . ندانست كه ميراث پدر به پسر رسد ، نه به برادر . »\r\nو از اين معنى همى گفتند تا هر روز ملكزاده را بر آلپ تكين سر گرانتر مىكردند . و آلپ تكين عذرهاى بسيار خواست و خدمتها به‌جا مىآورد و هديه‌ها فرستاد . هيچ‌گونه اين غبار از دل ملكزاده برنخاست ، و مفسدان و صاحب‌غرضان مفسدى مىكردند و ملكزاده را تيره‌تر مىكردند و وحشت و كينهء او زيادتر مىشد . و آلپ تكين را احمد بن\r\n\r\n\r\n","description":"","footnote":"\r\nدر دستگاه عبد الملك قدرت بسيارى كسب كرده بودند ، به‌گونه‌اى كه عبد الملك بىموافقت آنان قادر به كارى نبود . پس از وفات عبد الملك ، بر سر مسألهء جانشينى او ، ميان تركان اختلاف پديد آمد . آلپ تكين از پسر عبد الملك حمايت مىكرد ، امّا گروه اكثريّت به رهبرى فايق - كه از كودكى نديمى منصور بن نوح ، برادر امير ، را داشت - موفّق شدند منصور را به امارت بردارند و همانگونه كه گذشت آلپ تكين خراسان را به قصد غزنه ترك گفت و در آنجا دولتى مستقل تأسيس كرد و شالوده‌هاى دولت آيندهء غزنوى را پىافكند .\r\n( 1 ) . شتر تندرو .\r\n( 2 ) . ياقوت نام ديگر شهر آمل را ، كه شهرى در غرب رود جيحون در مسير مرو به بخارا بوده ، آمو و أمويه دانسته است .\r\nلسترنج معتقد است در اواخر قرون وسطى ، يعنى مقارن دورهء هجوم مغول نام جيحون و سيحون از استعمال افتاد و به جاى رود جيحون « آمويه » يا « آمو دريا » و به جاى رود سيحون كلمهء « سير دريا » معمول شد و اصل لفظ امويه و امو به هيچ‌وجه معلوم نيست .\r\nدر هرصورت ، صحراى آمويه ، پايين جيحون ، به‌ويژه در جايى كه شهر آمل واقع بوده ، را شامل مىشده است . نك : معجم البلدان ، ج 1 ، صص 58 و 59 و 255 ؛ لسترنج ، صص 430 ، 462 و 463 .\r\n","page_name":" 426 ","page_number":426},
  {"content":"\r\n\r\nاسماعيل [ حكومت : 295 - 301 ق . 
  ] خريده بود . در آخر نصر بن احمد « 1 » را چندين سال خدمت كرد . چون نصر اندر گذشت ، نوح بن نصر را خدمت كرد . [ 108 ب 
  ] سپه‌سالارى خراسان در ايام نوح يافت و چون نوح درگذشت ، اين منصور بن نوح را به پادشاهى به جاى پدر بنشاندند . « 2 » چون شش سال از پادشاهى منصور بگذشت و آلپ تكين مالها بذل كرد و هر جهدى كه ممكن باشد بكرد ، هيچگونه دل منصور بن نوح به‌دست نمىتوانست آورد از گفتار صاحب‌غرضان . و هرچه در حضرت « 3 » بخارا واقع مىشد وكيل به آلپ تكين مىنوشت .\r\nپس ، منصور بن نوح را مفسدان گفتند : « تا آلپ تكين را نكشى تو پادشاه نباشى و فرمان تو جارى نباشد ، و او پنجاه و سه سال است كه در خراسان پادشاهى مىكند و مال و اسباب جمع مىكند و لشكرها همه گوش به سخن او دارند . چون او را بگيرى ، از نعمت او خزانه معمور شود و فارغ‌دل گردى . تدبير آن است كه او را به درگاه خوانى و چنان نمايى كه ، ما تا بر تخت نشسته‌ايم تو به درگاه نيامدى و عهد تازه نكردى و ما آرزومند توييم . ما را به جاى پدر مهين تويى ، هرچند كه قاعدهء دولت با تو آراست و مدار مملكت ما در ماوراء النّهر و خراسان تويى . و اين‌قدر گفتگوى كه مىباشد همه از آن است كه تو پيش ما نيامده‌اى . بايد كه هرچند زودتر به درگاه آيى و هرچه از درگاه و\r\n\r\n\r\n","description":"","footnote":"\r\n( 1 ) . ايام امارت نصر بن احمد ( 301 - 331 ق . ) را مىتوان عصر طلايى دولت سامانى به‌شمار آورد . در روزگار وى ، دو دانشمند بزرگ آن روزگار وزارت داشتند : يكى ، جيهانى - جغرافيادان - كه از 302 تا 310 ق . پست وزيرى داشت و ديگرى ، ابو الفضل بلعمى كه پس از جيهانى تا 327 ق . سياست او را دنبال كرد . پاره‌اى منابع ، كه سياستنامه از آن جمله است ، معتقدند نصر از دعات اسماعيليه حمايت مىكرده است و در روزگار او محمّد نخشبى ، جانشين حسين بن على مرورودى ، بسيارى از اعيان دولت سامانى را به مذهب شيعه درآورده بود . بعد از آنكه توطئه‌اى توسّط روحانيون با همدستى تركان براى قتل امير چيده و توسّط نوح ، پسر او ، برملا شد ، كار زدودن نقوذ و آثار اسماعيليه آغاز شد . در برخى منابع به حمايت او از باطنيان اشاره نشده ، نظير ابن اثير كه از او با بدبينى ياد نكرده است . نك : سياستنامه ، تصحيح هيوبرت دارك ، صص 287 تا 296 ؛ الكامل ابن اثير ، ج 6 ، صص 292 و 293 .\r\n( 2 ) . چنان كه گذشت پس از نوح ( اول ) بن منصور ، عبد الملك ، در سال 343 ق . به حكومت رسيد و بعد از عبد الملك ، برادرش منصور بن نوح بر مسند امارت قرار گرفت .\r\n( 3 ) . كلمهء « حضرت » در اصل گويا نوشته شده و بعد با كشيدن خط بر آن ، حذف شده است . در نسخهء مر ذكر نشده است . در سياستنامه چنين آمده : « هرچه به حضرت بخارا مىرفت . »\r\n","page_name":" 427 ","page_number":427},
  {"content":"\r\n\r\nبارگاه ما از قاعده افتاده است ، باز به قاعدهء خويش آرى تا اعتماد بر تو زيادت شود و سخن صاحب‌غرضان منقطع گردد . و چون به اينجا آيد ، او را به خلوت بخوانى و بفرمايى تا سرش برگيرند . »\r\nپس ، امير منصور همچنين كرد و او را به درگاه خواند . صاحب‌خبران او را خبر كردند كه ، تو را به چه مىخواند . آلپ تكين در تهيّهء سفر شد و به مردم گفت كه ، سامان سفر بسازيد تا به بخارا رويم . از نيشابور كوچ كرد و به سرخس آمد و قرب سى هزار سوار با او بود . چون سه روز از مقام بگذشت ، همهء امرا و لشكر را بخواند . پس ، ايشان را گفت : « با شما گفتنى سخن دارم . اكنون بگوييد كه مرا ملك از بهرچه مىخواند . » گفتند : « تو را ببيند و عهد تازه كند كه تو او را و پدران او را به جاى پدرى . » گفت : « نه چنين است كه شما پنداريد . اين ملك مرا مىخواند و مىخواهد كه سر من از تن جدا كند و كودك است و قدر مردان نمىداند . و شما دانيد كه ملك سامانيان امروز شصت سال است تا من بر ايشان نگاه مىدارم و چند خانان تركستان را كه قصد ملك ايشان كردند بشكستم ، و از هر جانب خروج‌كنندگان بر ملك ايشان را قهر كردم و هرگز يك طرفة العين در ايشان عاصى نشده‌ام و اين پادشاهى بر جدّش و پدرش و بر او نگاه داشتم و مىدارم . عاقبت مكافات من اين است كه سر من خواهد بريد و اين نمىداند كه ملك او چون تنى است كه سر آن تن منم . چون سر رفت ، تن را چه بقا باشد ؟ اكنون چه صواب مىبينيد ؟ دفع اين مضرّت را چاره چيست ؟ »\r\nهمه گفتند : « چارهء اين شمشير است و چون با تو اين انديشد و مكافات كردار تو اين باشد ، ما از وى چه چشم داريم ؟ و اگر به جاى تو كسى ديگر بودى ، پنجاه سال بود كه ملك از دست ايشان بيرون كرده بودى . ما همه تو را شناسيم ، نه او را و نه پدر او را . چه ما و چه هركس كه در دولت سامانيان كسى است همه نان پاره و جاه و حشمت و ولايت از تو داريم و از تو كس شده‌ايم و همه ضيعت از تو يافته‌ايم . ما همه با توييم و خراسان و خوارزم و نيم روز تو را مسلّم است . ترك منصور بن نوح بگوى و خود به پادشاهى بنشين . اگر خواهى بخارا و سمرقند به او ارزانى داريم و اگرنه آن را نيز بگيريم » . چون امرا همه اين سخن گفتند ، به رغبتى هرچه تمامتر آلپ تكين گفت : « عفا اللّه از شما !\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nدانم كه هرچه گفتيد راست گفتيد از سر اعتقاد و يگانگى ، از شما همين چشم دارم .\r\nخداى تعالى مكافات شما نيكى [ 109 آ 
  ] كناد ! امروز بازگرديد تا فردا چه به ديدار « 1 » آيد » .\r\nو در اين حال سى هزار سوار با آلپ تكين بود و اگر خواستى صد هزار سوار برنشاندى . ديگر روز ، اميران به بارگاه آمدند . آلپ تكين بيرون آمد و بنشست . زمانى شد . روى سوى اميران كرد و گفت : « من اين سخن كه با شما گفتم ، خواستم كه شما را بيازمايم تا شما با من يكدل هستيد يا نه و اگر مرا كارى پيش آيد ، ايستادگى مىكنيد يا نه .\r\nاكنون من از شما آن شنيدم كه از حلال‌زادگى و نيك‌عهدى شما سزد و حقّ نعمت گزارديد و من از شما خشنود گشتم ، و ليكن بدانيد و آگاه باشيد كه من بعد ، شرّ آن پسر بجز شمشير دفع نتوانم كرد كه او كودك است و حقّ كسى نمىشناسد و گوش به سخن نمىكند و به سخن جمعى ناهنجار بىاصل فريفته شده است و مصلحت از مفسدت باز نمىداند ، و چون من مردى را كه خاندان ايشان برجاى دارم [ مرا دشمن مىپندارد 
  ] « 2 » ، و مشتى مردم را كه اگر كمتر خللى در مملكت تولّد كند و ملك زيروزبر شود دفع نتوانند كرد ، ايشان را دوست مىپندارد و قصد جان من مىكند . من توانم كه ملك از او بستانم و عمّش را به جاى او بنشانم يا خود به دست خويش بگيرم ، و ليكن مىانديشم كه جهانيان گويند : آلپ تكين شصت سال خاندان سامانيان ، كه خداوندان او بودند ، نگه داشت و به عاقبت كه عمرش به هشتاد سال رسيد بر خداوندزادگان به پيران‌سر « 3 » برون آمد و به شمشير ملك از ايشان بستد و به جاى خداوندان خويش بنشست و كفران نعمت كرد . و من عمر به نيكوكارى و نيكونامى گذرانيده‌ام و اكنون كه به لب گور رسيده‌ام واجب نيست كه كارى كنم كه زشت‌نام شوم ، و هرچند معلوم است كه گناه از جانب امير منصور است ، ليكن همهء مردمان آن معنى ندانند . [ گروهى گويند : گناه امير منصور را\r\n\r\n\r\n","description":"","footnote":"\r\n( 1 ) . در اصل : « بدبدار » - بدون نقطه - و در مر : « پديدار » آمده . در سياستنامه ، تصحيح هيوبرت دارك ، ص 148 به صورت « ديدار » و در تصحيح عباس اقبال ، ص 135 « پديد » ذكر شده است .\r\n( 2 ) . از سياستنامه ، تصحيح هيوبرت دارك ، ص 148 افزوده شد .\r\n( 3 ) . ايّام پيرى ، سرپيرى .\r\n","page_name":" 429 ","page_number":429},
  {"content":"\r\n\r\nبود 
  ] « 1 » گروهى گويند : نه همه جرم آلپ تكين را بود . و هرچند طمع ملك ايشان ندارم و آزار ايشان نخواهم تا من در خراسان باشم ، اين گفت‌وگوى كم نشود و هرروز اين پسر كار بر من تباهتر كند و چون من ترك خراسان كنم و از ملك اين پسر بدر روم ، صاحب‌غرضان را در اين معنى هيچ سخن نماند . و ديگر چون مرا پس از اين شمشير بايد كشيد تا نانى خورم و باقى عمر به سر برم ، بارى در روى كافر كشم تا ثواب يابم . اكنون بدانيد اى اميران ! كه لشكر خراسان و خوارزم و نيمروز و ماوراء النهر از آن امير منصور است و شما همه لشكر اوييد و من شما را از بهر او داشتم . برخيزيد و به درگاه رويد و ملك خود را ببينيد و منشورها تازه كنيد و بر سر خدمت باشيد كه من به هندوستان خواهم رفت و به غزو و جهاد مشغول خواهم گشت . اگر كشته شوم ، شهيد باشم و اگر توفيق يابم ، بارى دار الكفر را به دار الاسلام پيوندم . اميد بهشت از خدا و رسول دارم . اگر نيك بودم و اگر بد ، امارت خراسان را از من [ و 
  ] گفت‌وگوى منقطع گردد « 2 » . آنگاه او بهتر داند خراسان را و لشكر رعيت را . »\r\nچون اين بگفت ، برخاست و امرا را گفت كه ، « يك‌يك پيش من آييد تا شما را وداع كنم . » هرچند اميران سخن گفتند ، سود نداشت و گريستن به ايشان افتاد . گريان‌گريان مىآمدند و او را در كنار مىگرفتند و بازمىگشتند تا همه را وداع كرد . چون مردمان همه بازگشتند ، او در سراى پرده شد و اين معنى همه‌كس باور نمىكرد كه آلپ تكين خراسان بگذارد و به هندوستان رود . از بهر آنكه او در خراسان و ماوراء النّهر پانصد پاره ديه ملك داشت و هيچ شهرى نبود كه وى را در آن سراى و باغ و كاروانسراى و گرمابه نبود و هزار بار هزار گوسفند و صد هزار [ 109 ب 
  ] اسب و استر و شتر او را بيش بود در ملك سامانيان .\r\nروز ديگر ديدند كه بانگ كوس برخاست و آلپ تكين با غلامان و لشكر خاصّهء خويش كوچ كرد و ترك اين همه نعمت بگفت و به جانب بلخ رفت و امراى خراسان همه\r\n\r\n\r\n","description":"","footnote":"\r\n( 1 ) . از سياستنامه ، تصحيح هيوبرت دارك ، ص 148 افزوده شد .\r\n( 2 ) . در سياستنامه ، تصحيح هيوبرت دارك ص ، 149 و چاپ اقبال ، ص 137 : « امير خراسان از من برآسايد و گفت و گوى منقطع شود » .\r\n","page_name":" 430 ","page_number":430},
  {"content":"\r\n\r\nبه بخارا آمدند . و چون آلپ تكين به بلخ رسيد ، قرار خاطرش آن بود كه يك دو ماه در آنجا توقّف كند تا هركه عزم غزا دارد از ماوراء النهر و ختلان و تخارستان « 1 » و حدود بلخ گرد آيند ، پس روى به هندوستان نهند . بدگويان و مخلطان « 2 » امير خراسان ، منصور بن نوح را بر آن داشتند كه ، « آلپ تكين گرگى پير است و تو از او ايمن نتوانى بود تا او را هلاك نكنى . لشكر از عقب او بايد فرستاد تا او را بگيرند و پيش تو آرند . » اميرى را برگزيده با شانزده هزار سوار از بخارا به بلخ فرستادند و چون لشكر به ترمذ « 3 » رسيد و از آب جيحون گذشتن گرفتند ، آلپ تكين از بلخ كوچ كرد و سوى خلم « 4 » رفت . و ميان خلم و بلخ درّه‌اى تنگ است به مسافت چهار فرسخ و آن را درّهء خلم گويند ، و در اين تنگ درّه بر دست راست و دست چپ درّه‌ها و ده‌هاست . آلپ تكين در آن تنگ فرود آمد و دويست سوار را از غلامان خويش بر سر تنگ بگماشت تا طلايه دارند . و در اين حال دو هزار و دويست غلام بنده داشت ترك ، همه مردان كارى ، و از جهت غزا هشتصد سوار غازى از هرجايى به دو پيوسته بودند . چون لشكر امير خراسان به تنگ رسيدند ، به پيش تنگ در صحرا فرود آمدند ، از آنكه به تنگ نتوانستند داخل شد . دو ماه به اين‌گونه بنشستند و طلايه مىداشتند و سر دو ماه نوبت طلايه داشتن به سبكتكين رسيد . و اين سبكتكين پدر سلطان محمود است و پادشاهان سبكتكين از اولاد اويند و غلام زرخريد آلپ تكين و تربيت‌يافتهء او بود .\r\nچون نوبت طلايه داشتن به سبكتكين رسيد و بر سر تنگ آمد ، همه صحرا لشكر ديد\r\n\r\n\r\n","description":"","footnote":"\r\n( 1 ) . بلخ ، چهارمين ربع خراسان ، داراى دو قسمت بوده است . شرق آن ناحيه را جوزجان و غربش را تخارستان مىناميدند . ولايت تخارستان خود به دو منطقه عليا و سفلى تقسيم مىشد . خلم و سمنگان و سكلكند و اندراب از شهرهاى آن است . نك : معجم البلدان ، ج 4 ، ص 23 ؛ اصطخرى ، صص 216 و 217 .\r\n( 2 ) . دوبهم‌زنان .\r\n( 3 ) . شهرى در كنارهء شمالى نهر جيحون ، جزء ولايت ماوراء النهر ، كه به اشكال ترمذ ، ترمذ ، ترمذ و ترمذ خوانده شده و تا بلخ دو منزل فاصله داشته است . به نوشتهء ابن فقيه حاكم آنجا را ترمذ شاه مىخواندند . ر ك : اصطخرى ، صص 234 و 269 ؛ معجم البلدان ، ج 2 ، صص 26 و 27 ؛ كتاب البلدان ، ص 648 ؛ جهان‌نامه ، صص 48 و 49 .\r\n( 4 ) . شهركى جزء ناحيت بلخ كه با شهر بلخ ده فرسنگ فاصله دارد . اين شهرك در ايّام فتوحات پايگاه اعراب بود .\r\nمعجم البلدان ، ج 2 ، ص 385 .\r\n","page_name":" 431 ","page_number":431},
  {"content":"\r\n\r\nو طلايهء ايشان ايستاده . با خود انديشيد كه ، « خداوندگار ما خراسان و همهء نعمت خويش به امير خراسان گذاشت و روى به غزا نهاده است و اينها طمع به جان او كرده‌اند . و خداوند من از بس نيك‌ذات است ، آزرم ايشان نگاه مىدارد . ترسم كه خويشتن و ما را در هلاك افكند و اين كار جز به شمشير برنيايد و تا ما خاموش باشيم از دنباله ما برنگردند و خداى عز و جلّ يار آن‌كس باشد كه بر او ستم كنند و اينها همه ظالمند و ما مظلوم . » رو به سوى غلامانى كرد كه در خيل او بودند و گفت : « اين كارى است كه ما را افتاده است . اگر اينها دست يابند ، يكى از ما را زنده نگذارند . من امروز دستى در اينها مىزنم تا چه به ديدار « 1 » آيد . اگر صاحب ما پسندد و اگر نپسندد هرچه باداباد . » اين بگفت و با سيصد سوار غلام خويش بر طلايه زد و در حال ايشان را بشكست و در لشكرگاه ايشان افتاد و تا ايشان سلاح پوشيدند و بر پشت اسب نشستند زياده از هزار مرد بر زمين افكند و سبك بازگشت و بر سر تنگ آمد .\r\nخبر به آلپ تكين بردند كه سبكتكين چنين كارى بكرد و خلقى را از ايشان بكشت .\r\nآلپ تكين سبكتكين را بخواند و گفت : « چرا شتابزدگى كردى ؟ صبر بايست كرد . » گفت :\r\n« اى خداوند ! صبر چند كنيم . طاقت در ما نماند . ما را از بهر جان مىبايد كوشيد و اين كار به صبر برنخواهد آمد ، الّا به شمشير . تا جان داريم از بهر جهان خداوند شمشير مىزنيم و مىكوشيم تا چه پديد « 2 » آيد . » آلپ تكين گفت : « اكنون كه شورانيديد ، به از اين تدبير كار ايشان بايد كرد . بگوييد تا خيمه‌ها بيفكنند و بارها ببندند و چون نماز خفتن بكنند ، كوچ كنند و باروبنه از تنگ بيرون بريد « 3 » . و طغان بايد كه با هزار غلام پوشيده بر دست راست در فلان درّه شود و تو [ 110 آ 
  ] با هزار غلام به دست چپ به فلان درّه شو ، و من با هزار سوار با بنه از تنگه بيرون شوم و بر صحرا بايستم . چون ايشان ديگر روز بر سر تنگه كسى نبينند ، گويند آلپ تكين بگريخت . به يك بار سوار شوند و از پس ما تازند و در تنگ آيند و\r\n\r\n\r\n","description":"","footnote":"\r\n( 1 ) . بسان آنچه در پاورقى شماره 1 ، صفحه 324 ذكر گرديد ، در اصل « بدبدار » - بدون نقطه - و در مر « پديدار » آمده . در سياستنامه ، تصحيح هيوبرت دارك ، ص 151 به صورت « ديدار » و در چاپ اقبال ، ص 138 « بدر » ذكر شده است .\r\n( 2 ) . در سياستنامه ، تصحيح هيوبرت دارك ، ص 151 : « ديدار » .\r\n( 3 ) . همان : « برند » .\r\n","page_name":" 432 ","page_number":432},
  {"content":"\r\n\r\nچون نيمى بيشتر از تنگ برون آيند ، مرا ببينند در صحرا ايستاده . شما از دست راست و چپ كمين بگشاييد و شمشير درنهيد . چون بانگ بخيزد ، اين لشكر كه از تنگه بيرون آمده باشند در مقابل من ، بعضى بازپس تازند تا چه آشوب است آنچه در تنگه باشند همه بازپس گريزند ، و بعضى به شمشير شما گرفتار آيند . من از پيش حمله آرم و شما از تنگه بيرون تازيد . اينها كه از تنگه بيرون آمده باشند در ميان گيريم و شمشير درنهيم ، تا آنگاه كه مقاومت مىكنند مىزنيم و چون پشت دادند ، راه هزيمت بر ايشان گشاده كنيم .\r\nآنگاه ، از تنگ بيرون آييم و در لشكرگاه ايشان افتيم و غنيمت برگيريم . »\r\nپس ، همچنين كردند و از تنگه بيرون شدند . روز ديگر ، سپيده‌دم ، لشكر پادشاه خراسان سلاح پوشيدند و جنگ را ساخته بر سر تنگ آمدند و هيچكس را نديدند تا به يك فرسنگ در تنگه رفتند . نشان لشكرگاه آلپ تكين ديدند . يقينشان درست شد كه آلپ تكين بگريخت . لشكر را گفتند : « برانيد تا از پس آلپ تكين رويم . چون از تنگه بيرون شويم ، يك ساعت ايشان را در صحرا برچينيم و آلپ تكين را بگيريم . » لشكر براندند و مردان گزيده همه در پيش ايستادند . چون از تنگه بيرون آمدن گرفتند ، آلپ تكين را ديدند با مقدار هزار سوار و اندكى پياده در صحرا ايستاده . چون يك نيم از لشكر ايشان از تنگه بيرون آمد ، طغان از دست چپ از درّه بيرون تاخت و شمشير درنهاد با هزار غلام و لشكرى را كه همى آمدند همه را بازپس برد و هزيمت كرد و خلقى را بكشت . و از دست راست سبكتكين بيرون تاخت با هزار غلام و شمشير درنهاد و به اتّفاق طغان هردو از پس لشكرى كه از تنگه بيرون آمده بودند درآمدند و آلپ تكين از پيش حمله آورد و شمشير درنهادند و به يك ساعت جمعى بسيار را بر زمين زدند و امير آن لشكر را نيزه بر پشت زدند كه از سينه بيرون آمد ، و لشكر به هزيمت شد و به هرجايى كه راه مىيافتند مىگريختند . پس ، به يك‌بار غلامان آلپ تكين از تنگه بيرون شدند و در لشكرگاه ايشان افتادند و هرچه از اسب و استر و شتر و زر و سيم و ديبا و غلام يافتند بگرفتند و خيمه و فرش و مانند آن بگذاشتند و بازگشتند . و تا يك ماه مردمان ديه‌هاى بلخ از لشكرگاه چيزها مىبردند . و عدد كشتگان آن روز بعد از شمار چهار هزار و هفتصد و پنجاه مرد برآمد ، به غير از خسته و مجروح .\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nپس ، آلپ تكين از خلم كوچ كرد و به باميان « 1 » شد . امير باميان با او مصاف كرد و گرفتار شد و آلپ تكين او را بركرده [ اش 
  ] « 2 » معذور داشت و عفو كرد و خلعتش داد و پسر خواند . و اين امير باميان است كه او را شيرباريك « 3 » گفتندى . پس ، آلپ تكين از آنجا به كابل رفت و امير كابل را نيز بشكست و پسرش را بگرفت و هم بنواخت و پيش پدر فرستاد . پس ، قصد غزنين كرد و پسر مير « 4 » كابل ، داماد امير غزنين لويك « 5 » ، بود . بگريخت و پيش پدرزن شد . چون آلپ تكين به در غزنين شد ، لويك بيرون آمد و با او جنگ كرد .\r\nديگرباره پسر مير كابل گرفتار شد و امير غزنين منهزم گشت و در شهر بر روى او ببست و حصارى شد و آلپ تكين بر در شهر فرود آمد . و مردمان زاولستان از وى مىترسيدند .\r\nمنادى فرمود كه ، مبادا كسى از كسى چيزى بستاند ، الّا به آنكه به زر بخرد و اگر خلاف اين معلوم شود سياست كند .\r\nمگر روزى چشم آلپ تكين بر غلامى از غلامان ترك خاصّ او افتاد كه توبرهء كاه و مرغى بر فتراك « 6 » بسته بود و مىآمد . گفت : « اين غلام را پيش من آريد . » [ 110 ب 
  ] او را پيش بردند . از او پرسيد كه ، « اين توبرهء كاه و اين مرغ از كجا آوردى ؟ » گفت : « از مردى روستايى بستدم . » گفت : « هر ماهى مشاهره و مقرّرى مىستانى يا نه ؟ » گفت : « بلى ، مىستانم . » گفت : « چرا به زر نخريدى كه من اين بيستگانى « 7 » و مشاهره به شما از جهت آن مىدهم تا شما از درويش چيزى به بيداد نستانيد . با اين همه باز منادى فرمودم . » در وقت فرمود تا غلام را از ميان دو نيم كردند و هم آنجا بر سر راه با آن توبره كاه و مرغ\r\n\r\n\r\n","description":"","footnote":"\r\n( 1 ) . ولايتى است در ميان خراسان و ولايت غور و سرحدّ گوزگانان كه نام خود را از شهرى به همين نام گرفته است ، نك : آثار البلاد ، ص 209 ؛ حدود العالم ، ص 101 .\r\n( 2 ) . اضافه از مر است .\r\n( 3 ) . لقب عمومى امراى باميان در قديم « شيرباميان » يا « شارباميان » بوده است . كلمهء « باريك » كه درست قرائت و اصل آن معلوم نشد ظاهرا نام شخصى اين امير بوده است . نويسندهء حدود العالم گويد پادشاه آن را « شير » خوانند .\r\nبه نقل از سياستنامه ، تصحيح عباس اقبال ، پانوشت ص 141 ؛ حدود العالم ، ص 101 .\r\n( 4 ) . سياستنامه ، تصحيح هيوبرت دارك ، ص 153 : « امير » .\r\n( 5 ) . به نوشتهء بوسورث اصل و نسب ابو على يا ابو بكر لويك يا انوك اسرارآميز كه در غزنه پادشاهى مىكرد تاكنون ناشناخته مانده است . ر ك : بوسورث ، كليفورد ادموند ، تاريخ غزنويان ، ترجمهء حسن انوشه ، صص 33 و 36 .\r\n( 6 ) . تسمه‌اى كه از پس و پيش زين اسب آويزند ، ترك‌بند .\r\n( 7 ) . پول و مواجبى كه به سپاهيان مىداده‌اند .\r\n","page_name":" 434 ","page_number":434},
  {"content":"\r\n\r\nبياويختند و سه روز منادى مىكردند كه ، « هركه از كسى چيزى بستاند و معلوم ما شود ، با او همان كنيم كه با اين غلام خاصّ خود كرديم . » لشكريان همه بترسيدند و رعيّت ايمن گشتند و هر روز از روستاها و ناحيتها چندان نعمت به لشكرگاه آوردندى كه قياس آن خداى عز و جلّ دانستى ، و ليكن نگذاشتندى كه يك سيب به شهر برند .\r\nچون مردم شهر اين امن و عدل بديدند ، گفتند : « ما را پادشاه بايد كه عادل باشد تا ما از او به جان و مال و زن و فرزند ايمن باشيم ، خواه ترك باش و خواه تازيك . » همه در شهر بگشادند و پيش آلپ تكين آمدند . لويك چون چنان ديد ، به قلعه گريخت و پس از بيست روز فرود آمد و پيش آلپ تكين رفت . آلپ تكين او را نان پاره‌اى داد و هيچ‌كس را نيازرد و غزنين [ را 
  ] « 1 » خانهء خويش ساخت و از آنجا به هندوستان تاختن بردن گرفت و غنيمت مىآورد . و از آنجا كه آلپ تكين بود تا جايى كه كفّار بودند دو روز راه بود .\r\nخبر در خراسان و نيمروز و ماوراء النّهر افتاد كه آلپ تكين در بند هندوستان بگشاد و تاختنها مىبرد و چندان زر و سيم و چهارپاى و برده و ظرايف گرفتند كه آن را حدّ نبود و غنايم مىآوردند كه حساب آن را خداى عز و جلّ داند . مردم از چپ و راست آمدن گرفتند تا شش هزار سوار شدند و آلپ تكين چندين ولايت بگرفت و تا بر شاوور « 2 » صافى كرد .\r\nچون شاه هندوستان چنين ديد ، با صد هزار سوار و پنجاه هزار پياده و پانصد فيل بيرون آمدند تا آلپ تكين را از هندوستان بيرون كنند يا او را و جمله لشكر او را بكشند . و [ از آن سو 
  ] « 3 » امير خراسان از تغابن « 4 » آنكه لشكر او را به در بلخ و تنگ خلم بدان صعبى « 5 » شكسته بود و كشته ، بو جعفر نامى را با بيست و پنج هزار سوار به جنگ آلپ تكين فرستاد و آلپ تكين بگذاشت تا اين بو جعفر به يك منزلى غزنين رسيد و او با اين شش هزار سوار از شهر غزنين بيرون تاخت و بر آن لشكر زد و كم از ساعتى آن بيست و پنج هزار سوار را بشكست ، هزار بار بدتر از آنكه در تنگ خلم شكسته بود . بو جعفر به هزيمت رفت و بر\r\n\r\n\r\n","description":"","footnote":"\r\n( 1 ) . از مر افزوده شد .\r\n( 2 ) . در سياستنامه ، تصحيح عباس اقبال ، ص 142 : « صابور » و در پانوشت همان صفحه گويد صابور همان پيشاور فعلى مىباشد .\r\n( 3 ) . از سياستنامه ، تصحيح هيوبرت دارك ، ص 154 .\r\n( 4 ) . افسوس .\r\n( 5 ) . در سياستنامه ، تصحيح هيوبرت دارك ، ص 155 : « صفتى » .\r\n","page_name":" 435 ","page_number":435},
  {"content":"\r\n\r\nحالى شد كه تنها افتاد و روستاييان او را به ناشناخت بگرفتند و اسب و چيزى كه داشت از او بستدند و او را رها كردند و او پياده ، متوارى و متنكّر « 1 » ، به بلخ شد و آن همه تجمّل و بار و چهارپاى ايشان به دست آلپ تكين افتاد . ديگر ، قصد آلپ تكين نتوانستند كرد كه از مفارقت آلپ تكين ضعفى تمام و هرجى « 2 » عظيم در كار سامانيان پديد آمد و خان تركستان قصد ايشان كرد .\r\nو آلپ تكين چون از ابو جعفر بپرداخت ، روى به شاه هندوستان نهاد و به خراسان و هر جانب نامه‌ها نوشت و مدد طلبيد . چندان مردم آمدند به طمع غنيمت كه آن را حدّ نبود كه چون عرض دادند پانزده هزار و پانصد سوار و پياده همه جوانان « 3 » با سلاح تمام برآمد . متوجّه پادشاه هند شد و از پيش راه او رفت و ناگاه بر طلايهء او زد ، مگر زياده از ده هزار هندو بكشت و به غنيمت مشغول نشد و سبك بازگشت و لشكر شاه از پس تاختن او را درنيافتند . و كوهى بود بلند و ميان دو كوه درّه‌اى بود و راه شاه هندوستان در اين درّه بود . [ 111 آ 
  ] آلپ تكين سر آن درّه بگرفت . چون شاه هند به آنجا رسيد ، نتوانست از آن درّه گذشتن . آنجا فرود آمد و دو ماه آنجا مقام كرد و هر وقتى ، يا به روز يا به شب ، آلپ تكين بيرون تاختى و خلقى از اهل هندوستان بكشتى . و سبكتكين در اين جنگها بسيار بكوشيد و چند كار نيكو از دست او برآمد . پادشاه هندوستان در كار خود فروماند و پيشتر نتوانست آمدن و نه ممكن بود كه بىمرادى بازگردد . آخر بر آن قرار افتاد كه شاه هند مىگفت كه ، شما از خراسان از بهر نانى به اينجا آمده‌ايد . من شما را نان پاره بدهم و از شمار لشكر من باشيد و به سلامت مىگذرانيده باشيد . ايشان به اين رضا دادند . پس ، چندين شهر و ناحيت و چند قلعه به ايشان داد و خود بازگشت و در پنهانى با قلعه‌داران گفته بود كه ، چون من بازگردم قلعه‌ها نسپاريد . چون بازگشت ، قلعه‌ها نسپردند . آلپ تكين گفت : « اكنون عهد ايشان شكست ، نه من . » ديگرباره تاختن آورد و شهرها بستد و قلعه‌ها به دست آورد و در اين اثنا اين جهان را بدرود كرد . غلامان و لشكر او متحيّر فرو ماندند و گرد بر گرد ايشان كافر بود . پس ، بنشستند و تدبير كردند كه آلپ تكين را پسرى\r\n\r\n\r\n","description":"","footnote":"\r\n( 1 ) . ناشناس .\r\n( 2 ) . فتنه و فساد و آشوب .\r\n( 3 ) . سياستنامه ، تصحيح هيوبرت دارك ، ص 155 : « جوان » .\r\n","page_name":" 436 ","page_number":436},
  {"content":"\r\n\r\nنيست كه به جاى آلپ تكين بنشيند و مهترى ما كند . و ما را در هندوستان حشمتى و ناموسى افتاده است هرچه عظيمتر و هيبتى هرچه بزرگتر از ما در دل هندوان است ، و اگر بدين مشغول شويم كه اين گويد من محتشمترم و آن گويد من مقدّمترم و هركسى گردن‌كشى كند ، ناموس ما شكسته شود و دشمنان بر ما دست يابند . و چون مخالفت ميان ما پديدار آيد ، اين شمشير كه بر روى كافران مىكشيم در روى يكديگر بايد كشيدن و اين ولايت كه به‌دست آورده‌ايم ، از دست ما بيرون كنند . تدبير ما آن است كه يكى را از ميان خود ، كه او شايسته‌تر باشد ، اختيار كنيم و به هرچه او فرمان دهد ، رضا دهيم و چنان پنداريم كه او آلپ تكين است . همه گفتند : « درمان كار ما جز اين نيست . » پس ، نام غلامانى كه مقدّمتر بودند برشمردن گرفتند . هركسى هريكى را عيبى و عذرى مىگفتند تا به سبكتكين رسيدند . چون نام او بردند ، همه خاموش گشتند . پس ، از آن ميان يكى گفت : « سبكتكين را عيب آن است كه غلامان هستند كه از او پيشتر خريده‌اند و حقّ خدمت بيشتر دارند و الّا او را به هشيارى و مبارزى و دليرى و مروّت و سخاوت و نان پاره و مراعات مردمان و ياران كردن و خوشخويى و خداترسى و نيك‌عهدى و راستى هيچ درنمىبايد . و خداوند ما او را پرورده است و كردارهاى او را به همهء اوقات پسنديده بود و او همه سيرت و طريقت خداوند ما دارد و اندازه و محلّ هريكى از ما نيك شناسد . من آنچه دانستم بگفتم . شما بهتر دانيد . »\r\nزمانى از هرگونه سخن بگفتند . بر آن اتّفاق افتاد كه سبكتكين را بر خويشتن امير كنند . سبكتكين سر درنمىآورد تا الزامش كردند . پس ، گفت : « اگر چاره نيست ، من آنگاه اين شغل در خويشتن پذيرم كه هركه از شما خلاف من كند يا در من عاصى شود و در فرمان كاهلى كند ، شما با من يكدل باشيد و او را بكشيد . » همه بر اين سوگند خوردند و عهدى و ميثاقى محكم بكردند و او را ببردند و بر بالش آلپ تكين بنشاندند و به اميرى بر او سلام كردند و درم و دينار نثار كردند .\r\nو سبكتكين هر تدبيرى و تاختنى كه مىكرد ، صواب مىآمد و دختر رييس زاولستان را زن كرد و سلطان محمود از آن زن متولّد شد و از اين جهت او را محمود زاولى گفتندى .\r\nو چون بزرگ شد ، با پدر بسيار تاختنها و سفرها كرد . و از خليفهء بغداد سبكتكين را ، بعد\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nاز آنكه بسيار كارهاى بزرگ كرده بود و مصافهاى [ 111 ب 
  ] گران شكسته ، ناصر الدّين لقب آمد . و چون سبكتكين از دنيا رحلت كرد ، سلطان محمود به جاى پدر نشست و همه تدبيرهاى پسنديده مىكرد بدان‌سان كه از پدر ديده بود و اخبار پادشاهان بسيار شنيدى و دوست داشتى دانش و دانشمندان را و در ايّام خود نيم‌روز بگرفت و خراسان بگشاد و چند نوبت به هندوستان رفت و سومنات بگشاد و بتخانه‌ها ويران كرد و بتها بياورد . و كار او رسيد به آنجا كه رسيد « 1 » .\r\nمجملا ، از اين حكايت معلوم شد كه آلپ تكين كه قديمى درگاه آل سامان بود و حقوق خدمات بسيار داشت و كارآمدنى بود و او را به غير از راستى گناهى نبود به سخن مفسدان بر او متغيّر شدند و او را از خود روگردان ساختند ، بر ايشان متيمّن « 2 » نبود و باعث اختلال و انقلاب احوال ايشان شد . و چون او مظلوم بود همه‌جا مظفّر شد و در آن خطرها آفتى به او نرسيد و عاقبت ملك از سامانيان به غلامى او منتقل شد . خواجه نظام الملك بعد از نقل حكايت مذكور ذكر كرده كه ، « مقصود بنده از اين حكايت آن است كه تا خداوند عالم را - خلّد اللّه ملكه - معلوم گردد كه بنده چگونه باشد و چون بنده خدمتهاى نيك و پسنديده كرده باشد و هرگز از وى خيانتى و بدعهديى نديده باشد و ملك به او استوار باشد و بر دولت مبارك باشد ، به آزار دل او نبايد كوشيد و سخن هر كسى بر او نبايد شنيد . بلكه اعتماد زيادت بايد كرد كه خاندانها و شهرها و مملكتها به هر وقتى به مردى بازبسته باشد كه چون او را از جاى برگيرند ، آن خاندان برود و آن شهر ويران گردد و آن ملك زير و زبر گردد . چنان كه آلپ تكين كه بنده‌اى نيك بود و ملك سامانيان به او استوار بود ، قدر او ندانستند و قصد او كردند . چون از خراسان برفت ، دولت از خاندان سامانيان با او برفت و در خانه بنده از آن او شد . و مقصود از تقرير اين حكايت آن است كه بندگانى را كه پرورده و بزرگ كرده باشند نگاه بايد داشت كه عمرى ديگر بايد و روزگار مساعد تا بندهء شايسته و آزموده به‌دست آيد و دانايان گفته‌اند كه ، چاكر و بنده شايسته به از فرزند باشد . »\r\n\r\n\r\n","description":"","footnote":"\r\n( 1 ) . اين حكايت در سياستنامه ، تصحيح هيوبرت دارك ، فصل بيست و هفتم ، صص 140 تا 158 نقل شده است .\r\n( 2 ) . متبرّك و بابركت .\r\n","page_name":" 438 ","page_number":438},
  {"content":"\r\n\r\n\r\nفصل پنجم : در مراعات حقوق مؤمنان\r\nبرادران مؤمن را بر آدمى حقوق بسيارى هست . شرط آن است كه مؤمن در مقام ملاطفت و مهربانى با مؤمنان باشد . با پيران ايشان طريقهء حرمت و عزّت مسلوك دارد و از سبق و تقدّم ايشان در اسلام غافل نباشد و بر ضعف و ناتوانى ايشان ترحّم نمايد ؛ و از جوانان ايشان شفقت و عطوفت و مهربانى دريغ ندارد و با اطفال ايشان در مقام تربيت و تعليم و تأديب باشد ؛ و با زنان ايشان در مقام ستر و صيانت و در حفظ عرض و ناموس ايشان بكوشد ، و ايشان ضعيف‌عقل و ضعيف‌دلند ، بر نادانى ايشان ببخشايد و آنچه از اقربا توقّع دارد از ايشان توقّع نكند ؛ و با فقيران و درويشان و ارباب مسكنت طريقهء انفاق و اعطا مسلوك دارد ؛ و با يتيمان شفقت و مهربانى منظور دارد و دل ايشان به‌دست آرد و اطفال خود را مانند ايشان در خيال درآورد و آنچه به ايشان پسندد ، به بيگانگان نيز آن پسندد ؛ و هركه به او استشاره نمايد ، شرط مناصحت به‌جا آورد و آنچه مصلحت داند او را دلالت كند و در مطلب او فكر و انديشه تمام نمايد و اگر كسى را در معرفت صلاح امر او داناتر داند ، به او دلالت كند و در ارشاد و تعليم و راهنمايى مؤمنان تقصير ننمايد ؛ و در دفع شرور و آفات از ايشان به قدر امكان سعى نمايد . و از حضرت امام جعفر صادق عليه السّلام منقول است كه فرموده : « المسلم اخو المسلم هو عينه و مرآته و دليل لا يخدعه و لا يخونه و لا يظلمه و لا يكذبه و لا يغتابه . » « 1 » يعنى : مسلم برادر [ 112 آ 
  ] مسلم و عين اوست - يعنى ، چشم اوست . يعنى ، چنان كه چشم اطراف و جوانب شخص را مىبيند و او را از آفتها و خطرها حذر مىفرمايد و راهنمايى او مىكند و باعث معرفت و اطّلاع او بر اشياء مىشود ، مسلم نيز بايد كه با مسلم چنين باشد - و آيينهء اوست - يعنى ، همچنانكه آدمى چون در آيينه نظر مىكند بر نيك و بد صورت خود مطّلع مىشود ، بايد مسلم نيز مسلم را از نيك و بدسيرت و اخلاق و اعمال او خبردار مىساخته باشد كه چون بر نيكوييهاى خود مطّلع شود ، مسرور مىشود و او را در آن رغبت زياده مىشود و در ازدياد آن مىكوشد . و چون بر عيبهاى خود اطّلاع يابد ، رفع آن از خود مىكند و محتمل است كه\r\n\r\n\r\n","description":"","footnote":"\r\n( 1 ) . الكافى ، ج 2 ، ص 166 .\r\n","page_name":" 439 ","page_number":439},
  {"content":"\r\n\r\nمراد موافقت در سيرت و اخلاق و عادات و ساير امور باشد . يعنى ، همچنانكه آدمى چون در آيينه نظر مىكند صورت خود مىبيند ، نه امرى ديگر و اختلافى نمىبيند ، مسلمانان نيز بايد كه با همچنين موافق باشند . و محتمل است كه مراد آن باشد كه همچنانكه چون در آيينه نظر مىكنى در دل او صورت خود مىبينى ، بايد كه مسلم در دل مسلم جا داشته [ باشد 
  ] به محبّت و دوستى ، و از ياد او غافل نباشد و از او در حال فراغت و سختى فراموش نكند .\r\n« و دليل لا يخدعه الى آخر الحديث . » معنى سخن آن است كه مسلم راهنماى مسلم است . او را فريب نمىدهد و با او خيانت نمىكند و بر او ظلم نمىكند و با او دروغ نمىگويد و غيبت او نمىكند و بد او نمىگويد . و از آن حضرت منقول است كه فرموده كه ، حضرت رسول صلّى اللّه عليه و إله فرموده كه ، « هركه شب به روز آورد و اهتمام به امور مسلمانان نداشته باشد ، مسلمان نيست . »\r\nو آن حضرت فرموده كه ، « بر تو است كه ناصح خلق باشى ، للّه كه با خداى ملاقات نمىكنى ، به عملى افضل از آن . » و فرموده كه ، « اگر كسى بشنود كه مردى ندا كند و به مسلمانان استغاثه كند و اجابت او نكند ، مسلمان نيست . »\r\nو حضرت رسول صلّى اللّه عليه و إله فرموده كه ، خلق عيال خداى عزّ و جلّند ، دوست‌ترين خلق به خداى عز و جلّ كسى است كه به عيال خدا نفع رساند . » و از آن حضرت پرسيدند كه ، « دوست‌ترين خلق به خدا كيست ؟ » فرمود كه ، « نافعترين مردمان از جهت مردمان . » و آن حضرت فرموده كه ، « هركه ردّ كند از قومى از مسلمانان ظلمى و شرّى يا آتشى ، بهشت از جهت او واجب مىشود . »\r\nو حضرت امام محمّد باقر عليه السّلام فرمود در تفسير آيهء  قُولُوا لِلنَّاسِ حُسْناً  « 1 » . آنكه بگوييد به مردمان بهتر آنچه دوست مىداريد كه در حقّ شما گفته شود . »\r\nمعلّى بن خنيس گويد : « به حضرت صادق عليه السّلام گفتم كه ، چيست حقّ مسلم بر مسلم ؟\r\nفرمود كه ، هفت حقّ واجب است كه اگر ضايع سازد چيزى را از آن ، بيرون رفته است از دوستى خداى عز و جلّ و خداى را در او بهره‌اى نيست . » راوى گويد : « گفتم : فداى تو شوم\r\n\r\n\r\n","description":"","footnote":"\r\n( 1 ) . البقره : 83 .\r\n","page_name":" 440 ","page_number":440},
  {"content":"\r\n\r\nچيست آنها ؟ ، فرمود : يا معلّى ! مىترسم كه ضايع كنى و حفظ نكنى و بدانى و به آن عمل ننمايى . گفتم : لا قوّة الّا باللّه . فرمود : آسانتر حقّى از آنها آن است كه دوست دارى از جهت او ، آنچه دوست مىدارى از جهت خود . و حق دوم آنكه از ناخشنودى او اجتناب كنى و متابعت و پيروى مرضات او به‌جا آورى و اطاعت او بكنى . و حقّ سوم آنكه اعانت او به نفس و مال و زبان و دست و پاى بكنى . و حقّ چهارم آنكه چشم او باشى و دليل و آيينهء او باشى . حقّ پنجم آنكه سير نباشى تو و او گرسنه ، و تو سيراب نباشى و او تشنه ، و پوشيده نباشى و او برهنه . و حقّ ششم آنكه اگر تو را خادم باشد و برادر مؤمن را نباشد ، [ 112 ب 
  ] خادم فرستى كه جامهء او بشويد و طعام او بسازد و فرش او بگستراند . حقّ هفتم آنكه قسم او را راست كنى و اجابت دعوت او بنمايى و بيمار او را عيادت كنى و به جنازهء او حاضر شوى . و هرگاه دانى كه حاجتى دارد برآورى ، و او را ملجأ به سؤال و طلب نسازى . پس ، هرگاه چنين كردى ، وصل كردى ولايت خود را به ولايت او و ولايت او را به ولايت خود . »\r\nابان بن تغلب مىگويد : طواف خانه مىكردم با حضرت صادق عليه السّلام يكى از اصحاب از من سؤال كرد كه با او از پى حاجتى بروم . اشاره به من كرد . مرا خوش نمىآمد كه حضرت را بگذارم و به جانب او روم . در اثناى آنكه در طواف بودم نوبت ديگر اشاره كرد .\r\nحضرت اشارهء او را بديد . گفت : « يا ابان ! تو را مىخواهد اين مرد ؟ » گفتم : « بلى » فرمود : « كيست ؟ » گفتم : « مردى است از اصحاب . » فرمود : « بر دين تو است ؟ » گفتم :\r\n« بلى » . فرمود : « برو به جانب او » . گفتم : « قطع كنم طواف را ؟ » گفت : « بلى » . گفتم : « و اگرچه طواف فريضه باشد ؟ » فرمود : « بلى » .\r\nپس ، با آن شخص رفتم . بعد از آن وقتى داخل مجلس حضرت شدم و گفتم : « خبر دهيد مرا از حقّ مؤمن بر مؤمن . » فرمود : « اين را بگذار و طلب مكن . » گفتم : « بلى .\r\nفداى تو شوم . » و لا يزال الحاح مىكردم تا آنكه فرمود : « يا ابان ! آن است كه مال خود را با او مقاسمت كند . » چون حضرت ديد كه اين در خاطر من بسيار عظيم نمود ، فرمود :\r\n« آيا ندانسته‌اى كه خداى عز و جلّ ذكر نموده : كسانى را كه ايثار بر نفس خود مىكنند هرگاه مقاسمه كردى با مؤمن - يعنى ، نصف مال خود را به او دادى - هنوز ايثار نكرده‌اى ؟ ايثار\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nوقتى مىشود كه از نصف ديگر چيزى به او بدهى . »\r\nمحمد بن عجلان گويد : « نزد حضرت صادق عليه السّلام بودم كه مردى داخل شد و سلام كرد . حضرت پرسيد كه ، « چگونه‌اند آن كسانى را كه گذاشته‌اى از برادران مؤمن ؟ » از آن مرد ثناى نيكو كرد و تزكيهء ايشان نمود و در مدح و ثنا مبالغه فرمود . حضرت فرمود : « چگونه است عنايت اغنيا بر فقيران ؟ » گفت : « اندك است . » فرمود : « چگونه است مشاهرهء اغنيا فقيران را ؟ » گفت : « اندك است . » فرمود : « چگونه است صلهء اغنيا فقيران را در آنچه دسترس ايشان است ؟ » گفت : « شما خلقى چند ذكر مىفرماييد كه آنها در ميان ما كم است . »\r\nحضرت فرمود كه ، « پس چگونه اين جماعت دعوى اين مىكنند كه شيعه‌اند ؟ »\r\nو حضرت امام محمد باقر عليه السّلام فرموده كه ، « تعظيم و توقير كنيد ياران خود را ، و بعضى با بعضى ملاقات به غلظت و كراهت وجه ننماييد ، و ضرر به يكديگر مرسانيد ، و حسد به همديگر مبريد ، و از بخل بپرهيزيد و بندگان مخلص خداى عز و جلّ باشيد . »\r\nو حضرت صادق عليه السّلام فرموده كه ، « هركه به ديدن برادر مؤمن رود ، از جهت خداى نه به واسطهء غرضى ديگر ، جهت التماس وعد الهى و به ظهور آمدن ثواب الهى ، خداى موكّل مىسازد بر او هفتاد هزار فرشته را كه ندا مىكنند او را كه ، طيّب بودى و طيّب است از جهت تو بهشت . »\r\nو حضرت امام محمّد باقر عليه السّلام فرموده كه ، « مؤمن بيرون مىرود از خانه به قصد ديدن مؤمن . موكّل مىسازد خداى عز و جلّ فرشته‌اى را كه مىگذارد بالى در زمين و بالى در آسمان بر او سايه مىاندازد . و هرگاه به منزل او داخل شد ، ندا مىكند جبّار - تبارك و تعالى - :\r\n« اى بندهء تعظيم‌كنندهء حق من و طلب‌كنندهء ارادهء من . حقّ است بر من اعظام تو . از من سؤال كن تا بدهم ، و دعا كن تا اجابت كنم . و اگر ساكت شوى ، من ابتدا كنم . » پس ، هرگاه برگردد ، مشايعت او مىكند فرشته . سايه مىكند بر او به بال خود تا وقتى كه داخل منزل خود شود . پس ، ندا مىكند او را خداى - تبارك و تعالى - كه ، اى بندهء تعظيم‌كنندهء من ! حقّ است بر من اكرام تو . واجب گردانيدم از جهت تو بهشتم را و تو را رخصت شفاعت دادم در بندگان خود . »\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nو حضرت رسول صلّى اللّه عليه و إله [ 113 آ 
  ] فرموده كه ، « هركه مسرور سازد مؤمنى را ، مسرور ساخته مرا ؛ و هركه مسرور سازد مرا ، مسرور ساخته خداى عز و جلّ را . »\r\nو حضرت امام محمّد باقر عليه السّلام فرموده كه ، « تبسّم در روى برادر مؤمنى حسنه است و صرف كردن ناخوشى از او حسنه است . و كسى عبادت نكرد خداى عز و جلّ را به چيزى بهتر از ادخال سرور در دل مؤمن . »\r\nو آن حضرت فرموده كه ، در « آنچه خداى عز و جلّ القا كرد به حضرت موسى عليه السّلام آن بود كه مرا بندگان هست كه مباح مىگردانم جهت ايشان بهشتم را ، و حاكم مىكنم ايشان را در بهشت . » موسى عليه السّلام گفت : « كيستند آن جماعت ؟ » فرمود : « هركه داخل سازد بر مؤمنى سرورى . » پس ، فرمود كه ، « مؤمنى در ملك جبّارى بود . از او آزار مىكشيد . از او گريخت به بلاد شرك . به منزل يكى از كفّار فرود آمد . او را مأوى داد و با او نيكويى كرد و ضيافت نمود . چون مرگ به او دررسيد ، خداى عز و جلّ وحى به او فرستاد كه ، قسم به عزّت من و جلال من كه اگر از براى تو در بهشت من مسكنى مىبود ، تو را در آنجا ساكن مىكردم ، و ليكن حرام است بهشت بر هركه بميرد در حالى كه به من مشرك باشد ، و ليكن اى آتش او را بترسان و آزار مرسان و رزق او طرفين روز مىرسد . » گفتم : « از بهشت ؟ » فرمود : « از آنجا كه خدا خواهد » .\r\nو حضرت صادق عليه السّلام فرموده كه ، هرگاه مبعوث مىسازد خداى عز و جلّ مؤمن را ، بيرون مىآيد با او مثالى و در پيش او مىرود . هرگاه مىبيند مؤمن هولى از هولهاى روز قيامت ، آن مثال به او مىگويد : « مترس و اندوهگين مباش ، و بشارت باد تو را به سرور و كرامت از جانب خداى . » تا وقتى كه مىايستد در پيش خداى عز و جلّ پس ، او را حساب آسان مىكند و امر مىكند كه او را به بهشت برند و آن مثال در پيش مىرود و مؤمن به آن مثال مىگويد :\r\n« يرحمك اللّه ! تو نيكو كسى كه بيرون آمدى با من . و لا يزال مرا بشارت مىدهى به سرور و كرامت از جانب خداى عز و جلّ تا آنكه ديدم آن را . تو كيستى ؟ » او مىگويد : « من آن سرورىام كه داخل ساخته در برادر مؤمن خود در دنيا خداى عز و جلّ مرا از آن آفريده است تا بشارت دهم تو را .\r\n\r\n","description":"","footnote":"","page_name":" 443 ","page_number":443},
  {"content":"\r\n\r\n\r\nحكايت\r\nنجاشى نام مردى عامل اهواز و فارس بود . يكى از عمّال او به حضرت صادق عليه السّلام گفت كه ، « در ديوان نجاشى بر من خراجى هست و او مؤمن است و مطيع شماست . اگر رأى شما باشد از جهت من به او چيزى نويسيد . » حضرت صادق عليه السّلام به او نوشت كه ، « بسم اللّه الرحمن الرّحيم . سرّ اخاك يسرّك اللّه . « 1 » يعنى : « خوشحال كن برادر مؤمن خود را كه خوشحال مىسازد خداى عز و جلّ تو را . » چون مكتوب را آورد ، داخل شد در مجلس نجاشى و چون خلوت شد ، مكتوب را به او داد و گفت : « اين مكتوب حضرت ابى عبد الله است . » مكتوب را بوسيد و بر چشم گذاشت و گفت : « چيست حاجت تو ؟ » گفت : « خراجى بر من است در ديوان تو . » گفت : « چه مقدار است ؟ » گفت : « ده هزار درهم . » پس ، نويسندهء خود را طلب كرد و گفت چيزى بنويسد و آن را معاف سازد و از جهت سال آينده نيز چنين بنويسد . پس ، گفت به او كه ، « آيا تو را مسرور ساختم ؟ » گفت :\r\n« بلى ، فداى تو شوم . » پس ، از جهت او امر كرد به مركبى و كنيزى و غلامى و يك‌دست رخت . و در هر مرتبه مىگفت : « آيا خوشحال ساختم تو را ؟ » و او مىگفت : « بلى ، فداى تو شوم » . و هرگاه مىگفت بلى ، زياد مىكرد تا فارغ شد . پس ، گفت : « برادر فرش اين خانه كه من در آن نشسته بودم . وقتى كه اين مكتوب را به من دادى ، و حاجات خود را به من رفع كن . »\r\nپس ، آن مرد بيرون رفت و نزد حضرت صادق عليه السّلام رفت و اين حكايت را چنان كه بود به حضرت نقل مىكرد و حضرت خوشحال [ 113 ب 
  ] مىشد . آن مرد گفت : « يابن رسول اللّه ! گويا كه خوشحال ساخت شما را آنچه كرد با من . » حضرت فرمود : « اى و اللّه ! خوشحال ساخت خدا را و رسول را . »\r\nو حضرت صادق عليه السّلام فرموده كه ، « از احبّ اعمال به خداى عز و جلّ ادخال سرور است بر مؤمن . سير كند گرسنگى او را يا رفع كند كربت « 2 » او را يا ادا كند دين او را . » و آن حضرت فرموده كه ، « هركه روا كند از جهت برادر مؤمن حاجتى ، روا كند خداى عز و جلّ از جهت او در\r\n\r\n\r\n","description":"","footnote":"\r\n( 1 ) . الكافى ، ج 2 ، ص 190 .\r\n( 2 ) . اندوه .\r\n","page_name":" 444 ","page_number":444},
  {"content":"\r\n\r\nروز قيامت صد هزار حاجت . از آن جمله بهشت و از آن جمله آنكه خويشان و آشنايان و برادران او را داخل بهشت سازد ، هرگاه ناصبى نباشند . »\r\nو آن حضرت فرموده كه ، « قضاى حاجت مؤمنى « 1 » دوست‌تر است نزد من از بيست حجّ كه در هر حجّى بيست هزار دينار انفاق كند . » و آن حضرت فرموده كه ، « هركه سعى كند در حاجت برادر مؤمن جهت رضاى خدا ، مىنويسد خداى عز و جلّ از جهت او هزارهزار حسنه ؛ و مىبخشايد خويشان او و همسايگان او و برادران او و آشنايان او را و هركس كه نسبت به او نيكويى كرده باشد در دنيا . و هرگاه روز قيامت مىشود ، به او گفته مىشود كه ، داخل دوزخ شو و هركس در آنجا بيابى كه با تو نيكويى كرده باشد در دنيا بيرون آور از آتش ، مگر آنكه ناصبى باشد . » و آن حضرت فرموده كه ، « هركه اطعام كند مؤمنى را ، واجب مىشود از جهت او بهشت . »\r\nو فرموده كه ، « هيچ مردى نيست كه دو مؤمن به خانهء او داخل شوند ، پس اطعام كند ايشان را چنان كه سير شوند ، مگر آنكه آن افضل است از آزاد كردن بنده . و حضرت امام زين العابدين عليه السّلام فرموده كه ، « هركه اطعام كند مؤمنى را از گرسنگى ، اطعام مىكند خداى عز و جلّ او را از ميوه‌هاى بهشت . و هركه آب دهد مؤمنى را از تشنگى ، آب مىدهد او را خداى عز و جلّ از رحيق « 2 » مختوم . » و حضرت صادق عليه السّلام فرموده كه ، « هركه بپوشاند برادر مؤمن را كسوت زمستانى يا تابستانى ، حقّ است بر خداى عز و جلّ كه بپوشاند او را از جامه‌هاى بهشت و آسان گرداند بر او سكرات مرگ را ، و واسع گرداند بر او قبر او را ، و ملاقات كند با ملائكه چون از قبر برآيد به بشارت . و اين است قول خداى عز و جلّ كه فرموده :\r\n تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَ لا تَحْزَنُوا وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ  « 3 » يعنى :\r\n« ملاقات مىكنند با او فرشتگان به آنكه ميترسيد و اندوهگين ميباشيد . و بشارت باد شما را بهشتى كه به آن موعود شده‌اند . »\r\nو آن حضرت فرموده كه ، « هركه بپوشاند يكى از فقراى مسلمين را جامه از برهنگى ، يا اعانت كند او را به چيزى كه تقويت معيشت او كند ، موكّل مىسازد خداى عز و جلّ به او\r\n\r\n\r\n","description":"","footnote":"\r\n( 1 ) . بعد از « مؤمنى » كلمهء « را » حذف شد .\r\n( 2 ) . بادهء ناب ، شراب خالص .\r\n( 3 ) . فصّلت : 30 .\r\n","page_name":" 445 ","page_number":445},
  {"content":"\r\n\r\nهفت هزار فرشته كه استغفار كنند از جهت هر گناهى كه كرده تا وقت نفخ صور . »\r\nو آن حضرت فرموده كه ، « هركه برادر مؤمن نزد او آيد و اكرام او كند ، گويا كه اكرام خداى عز و جلّ نموده . »\r\n\r\n","description":"","footnote":"","page_name":" 446 ","page_number":446},
  {"content":"\r\n\r\n\r\nفصل ششم : در حقوق رعايا بر سلاطين و مراعات حقوق زيردستان\r\nاز حضرت امام زين العابدين عليه السّلام منقول است كه فرموده كه ، « حقّ رعايا آن است كه بدانى كه ايشان رعيّت تو شده‌اند به جهت ضعف ايشان و قوّت تو . پس ، واجب است كه عدل كنى در ميان ايشان ، و از جهت ايشان چون والد مهربان باشى و جهالت ايشان را ببخشايى و معاجلت به عقوبت ايشان نكنى و شكر خداى عز و جلّ به‌جا آورى بر آنچه به تو داده از قوّت و توانايى بر ايشان . » نقل است كه چون به حضرت رسول صلّى اللّه عليه و إله خبر قرب ارتحال به دار قرار رسيد ، جميع مهاجر و انصار را جمع نمود و بر منبر رفت و خبر ارتحال خود به ايشان رسانيد و فرمود كه ، « تذكير مىنمايم كسى را كه والى بر امّت من باشد كه ترحّم كند بر جماعت مسلمانان ؛ اجلال كند ايشان را و رحم كند بر ضعيف ايشان و توقير نمايد عالم ايشان را و ضررى به ايشان نرساند كه باعث خوارى ايشان شود و ايشان را فقير نگذارد كه كارشان به كفر انجامد و در خود بر روى ايشان نبندد كه باعث آن شود كه قوى ضعيف را بخورد و ايشان را به يك‌دفعه به حرب نفرستد كه باعث قطع نسل امّت شود . » آنگاه ، فرمود : « رسانيدم و نصيحت كردم . گواه باشيد . » حضرت صادق عليه السّلام فرموده كه ، « اين آخر سخنى بود كه حضرت رسول صلّى اللّه عليه و إله بر سر منبر فرمود . »\r\nو ببايد دانست كه مراعات حقوق رعيّت معدلت است و دست از ظلم و تعدّى بازداشتن و دست ظالمان را از رعايا و زيردستان كوتاه كردن . و ما فصلى در باب عدالت در اوايل باب پنجم ايراد نموديم و در اين مقام ذكر بعضى از سير انبيا و بعضى از ائمهء هدى در حال حكومت و سلطنت ايراد مىكنيم . و اگرچه پادشاهان ديگر را طاقت و توانايى آن نيست كه به آن عمل نمايند ، ليكن مقصود آن است كه بدانند كه سيرت مرضيّهء حقيقيه آن است كه ايشان دانسته‌اند و به حكم « ما لا يدرك [ 114 آ 
  ] كلّه لا يترك كلّه . » « 1 » يعنى : « هرچه را به تمام نتوان كرد ، به تمام ترك نبايد كرد . » بايد كه پادشاهان را نظر بر آن طريقهء مرضيه بوده باشد و اهتمام و سعى داشته باشند كه آنچه ايشان را فراخور وسع و طاقت و اوضاع زمان خود مقدور باشد به عمل آورند تا از فيض و فضل آن مراتب عاليه\r\n\r\n\r\n","description":"","footnote":"\r\n( 1 ) . عوالى الثالى ، ج 4 ، ص 58 .\r\n","page_name":" 447 ","page_number":447},
  {"content":"\r\n\r\nبالكليّه محروم نباشند و ميل و آرزوى پيروى انبيا و ائمه در آن اوضاع در خاطر ايشان جا داشته باشد ، و من اللّه الاعانة و التوفيق .\r\nو ببايد دانست كه نفوس و طبايع نوع انسان در اوّل خلقت و بدايت فطرت به سبب تنوّع خصوصيّات و اختلاف استعدادات مختلف افتاده و همم و دواعى همگى مصروف بر يك‌وجه نيست و مقاصد و اغراض ايشان مختلف است . و تباين در اقوال و افعال و اخلاق و اغراض همه ظاهر است و صفات ذميمه و اخلاق رديّه ، چون جور و ظلم و بغى و عدوان و حقد و حسد و بخل ، در جبلت ايشان هست و اگر به نواهى شرع و زواجر عقل منزجر نشوند ، آن صفات قوّت گيرد و به فساد عظيم منتهى شود ؛ و بسيارى از ايشان را امر و نهى شرعى و تنبّه و سرزنش عقلى كافى نباشد ، بلكه ايشان را در قبول صلاح و حصول اصلاح حاجت به تأديبات و سياسات ملكى و ملكى بوده باشد . پس ، حكمت ذات متعاليهء ربّانى اقتضاى آن كرد كه در ميان بشر حاكمى عادل و مصلحى كامل باشد كه اعمال عمّال اولاد آدم و احكام اشغال اهل عالم را بر نهج صواب و مسلك استقامت جارى داشته ، در تنفيذ احكام شرايع و اجراى قواعد ربّانى و احكام الهى مساعى جميله مبذول دارد ، و به جهت حفظ حدود قواعد اسلام و تعديل مراتب فرق انام و احقاق حقوق خواصّ و عوام طريقهء تسويه و ميزان تعديل مسلوك و ملحوظ دارد ، و به زواجر سياستى و قواعد حكمى دست تعدّى اقويا از ضعفا و زيردستان كوتاه دارد تا نظام عالم جسمانى برقرار بماند و خلل ظلم و بدع و اهوا به حدود شرع راه نيابد و طبيعت بهايم و سباع در ميان نوع انسان ظاهر نگردد . و تحقيق اين مقام مشروحتر از اين در مقدّمهء كتاب مذكور شده و اوّل كسى كه خلعت سلطنت بر قامت قبول او راست آمد و به اداى حقوق اين امر رفيع قيام نمود ، حضرت آدم بود عليه السّلام . در خبر است كه در ايّام حيات حضرت آدم عليه السّلام اولاد و احفاد او به چهل هزار رسيده بودند و او فرمان حقّ ايشان رسانيدى و ضبط قانون معاش ايشان كردى و سويّت ميان ايشان نگاه داشتى ، و خود طعام سير نخوردى و جامهء دوخته نپوشيدى و نخنديدى ، و سخن جز به ضرورت نگفتى ، و از غايت ضعف و لاغرى استخوانهاى پهلوى او چون درجات نردبان گشته بود ، و اكثر اوقات مراقب مىنشستى و اولاد او از مرد و زن مىآمدندى و پاى بر پهلوى او\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nمىنهادندى و بر دوش او مىشدندى و بر سر او مىنشستندى و از طرف ديگر فرو مىآمدندى و او سر برنمىداشت و سخن نمىگفت . بعضى او را از اين معنى ملامت كردندى . گفتى : « اى فرزندان ! آنچه من ديده‌ام ، شما نديده‌ايد . مرا از يك حركت از مناصب نعيم جنان به مهالك دار هوان انداختند . مىترسم كه اگر حركتى ديگر بكنم ، مرا در اسفل سافلين دربند كنند . » و وجود شريف حضرت آدم عليه السّلام جامع دو منصب بود :\r\nيكى ، منصب نبوّت دوم ، منصب سلطنت [ 114 ب 
  ] و حكومت . ديگر از انبيا حضرت موسى را عليه السّلام بعد از هلاك فرعون ، چنان كه در بعضى از اخبار واقع شده ، جمع ميانهء مرتبه جليل نبوّت و منصب رفيع سلطنت حاصل شد . حقّ - جلّ و علا - به دو وحى فرستاد كه لشكر بنى اسرائيل را به طرف اريحا « 1 » برد و با عمالقه حرب كند و ولايت بيت المقدس را از ايشان خالى گرداند . و چون عرض لشكر شد دوازده فوج بودند . هر فوجى صد و بيست هزار مرد بودند ، غير زنان و كودكان . و نقيبان لشكر او دوازده نقيب بودند و هر نقيبى بر صد و بيست هزار مرد حاكم بود . و موسى عليه السّلام به روايتى سى و شش سال و به روايتى سى و نه سال بر آن لشكر حاكم بود ، و او را در اين مدّت نه مركبى بود و نه خانه‌اى ، بلكه در اين مدّت مالك قوت هم نگشت . پوستى بازگونه پوشيدى و كلاهى از نمد بر سر نهادى و نعلين از چرم خام در پاى كردى و عصاى دو شاخ به‌دست گرفتى و هرجا كه شب رسيدى ، همانجا مقام كردى ، و بنى اسرائيل به نوبت او را طعام دادندى .\r\nيكى چاشت دادى و ديگرى شام دادى . در خبر است كه روزى در سبط لاوى « 2 » بود و نوبت طعام به شخصى رسيده بود و آن شخص درآوردن طعام ساعتى تقصير كرد .\r\nگرسنگى بر حضرت موسى عليه السّلام غالب گشته . بناليد و گفت : « الهى ! مرا مذلّت است كه يكى چاشت مىدهد و ديگرى شام . » وحى به او رسيد كه ، « دلتنگ مباش كه ما روزى\r\n\r\n\r\n","description":"","footnote":"\r\n( 1 ) . شهرى در سرزمين اردن شام كه تا بيت المقدس يك روز راه سواره فاصله دارد . معجم البلدان ، ج 1 ، ص 165 .\r\n( 2 ) . بنى اسرائيل به اسباط مختلفى تقسيم مىشدند و حضرت موسى ( ع ) در ميان يكى از آنها به نام سبط لاوى چشم به جهان گشود . ياقوت از روستايى به نام لاوى ياد كرده و گويد ميان بيسان و نابلس واقع است و گور لاوى بن يعقوب در آنجاست و به همين جهت به لاوى معروف گشته است . همان ، ج 5 ، ص 9 ؛ ناس ، جان‌بى ، تاريخ جامع اديان ، ص 491 .\r\n","page_name":" 449 ","page_number":449},
  {"content":"\r\n\r\nدوستان خود بر دست بطالان پراكنده مىگردانيم تا آن بطالان به سبب رسانيدن آن روزى به دوستان ما ، از سعادت بهره‌مند گردند . »\r\nنقل است كه حضرت يوسف عليه السّلام در سالهاى قحط به وقت آنكه در مصر پادشاه بود ، هر روز ضعيفتر و نزارتر شدى . سبب اين حال از وى سؤال كردند . بعد از آنكه الحاح بسيار كردند گفت : « حالى دارم نهانى . » حكما گفتند : « شما مرض را تقرير كنيد تا ما به علاج آن مشغول شويم . » گفت : « هفت سال است كه بر مسند شاهى متمكّن شده‌ام و زمام اختيار رعاياى مصر به دست من داده‌اند . در اين مدّت نفس مرا ميل به آن است كه او را از نان جو سير كنم و نكرده‌ام . » گفتند : « اين همه مشقّت چرا مىكشى ؟ » گفت : « با محتاجان و گرسنگان موافقت مىكنم و مىترسم كه يك كس در ولايت من گرسنه باشد و من آن شب سير باشم ، و مرا در موقف قيامت گرفتار كنند كه به ملك مشغول گشتى ، و از حال ضعيفان و محتاجان خبر نداشتى . »\r\n\r\nحكايت\r\nآورده‌اند كه ملك صالح ، كه از پادشاهان شام است ، شبها با يك غلام بيرون آمدى و در مساجد و مقابر و مزارات گشتى و [ از 
  ] « 1 » احوال هريك از محتاجان تفحّص كردى .\r\nشبى در زمستان به مسجدى رسيد . درويشى را ديد كه از برهنگى مىلرزيد و مىگفت :\r\n« الهى ! پادشاهان نعمت تو را سرمايهء حظوظ نفس و هوى ساخته‌اند و از احوال ضعيفان و محتاجان غافل گشته » . اگر ايشان فرداى قيامت در بهشت خواهند بود ، به جلال تو و قدر تو كه قدم در بهشت ننهم . چون ملك صالح اين بشنيد ، گفت : « اى درويش ! امروز كه ما پادشاهيم ، با شما از در صلح درآمديم . فردا كه شما پادشاه باشيد ، بر ما در خصومت مگشاييد و نظر عنايت از ما بازمداريد » .\r\nدر خبر است كه ديوان جهت مطبخ حضرت سليمان عليه السّلام ديگها از سنگ تراشيده بودند كه در هر ديگى ده شتر بار فرورفتى . هرروز [ 115 آ 
  ] هزار ديگ در مطبخ\r\n\r\n\r\n","description":"","footnote":"\r\n( 1 ) . از مر افزوده شد .\r\n","page_name":" 450 ","page_number":450},
  {"content":"\r\n\r\nسليمان عليه السّلام بار شدى و به خلق دادى و خود روزه گرفتى و همه روز بر تخت نشسته بود و زنبيل‌بافى مىكرد و چون شب درآمدى ، آن زنبيل بفروختى و از بهاى آن‌دو قرص [ نان 
  ] جو بخريدى و گليمى در سر كشيدى ، و در گورستان گشتى تا مسكينى بيافتى ، با او به آن قرص افطار كردى .\r\nآورده‌اند كه ديوان به جهت حضرت سليمان عليه السّلام ميدانى از نقره ريخته بودند كه عرض و طول آن ميدان يك فرسنگ بود و تختى از زر در ميان آن نهاده ، و بر دست راست او شش هزار كرسى از زر و بر دست چپ او شش هزار كرسى از نقره و برابر او شش هزار محراب ساخته . چون حضرت سليمان عليه السّلام بر آن تخت نشستى ، اولاد انبياء بر آن كرسيهاى زرّين نشستندى و علما بر كرسيهاى سيمين و زهّاد و عبّاد بنى اسرائيل در آن محرابها به عبادت مشغول شدندى و به نماز ايستادندى و طيور و آدميان و جنّيان و وحوش بر ترتيب صف زدندى و مرغان در هواى بالاى ميدان صف كشيدندى و بر سر خلق سايه افكندندى ، و باد اين همه را هر بامداد برداشتى و از بيت المقدس به ملك فارس بردى و بازآوردى . روزى حضرت سليمان عليه السّلام از شخصى شنيد كه مىگفت كه ، « حقّ - جلّ و علا - سليمان را ملكى عظيم داده است كه هيچ آفريده‌اى را نبوده و نخواهد بود . » حضرت سليمان گفت : « اى نادان ! به خداى كه يك تسبيح از سر صدق و اخلاص در ديوان مؤمنى موحّدى بهتر از اين ملك كه به سليمان داده‌اند . زيرا كه اين ملك فانى است و سعادت ثواب آن تسبيح باقى خواهد بود . »\r\nدر خبر است كه وقتى حضرت رسول صلّى اللّه عليه و إله حضرت امير المؤمنين را عليه السّلام امير ساخته ، به طرفى فرستاده بود و در آن ايّام حضرت فاطمه عليها السّلام بيمار شد . حضرت رسول صلّى اللّه عليه و إله عمران بن حصين را گفت : « بيا تا به عيادت فاطمه رويم . » عمران گويد : « با حضرت رسول اللّه صلّى اللّه عليه و إله بر در خانهء حضرت فاطمه شديم . حضرت رسول صلّى اللّه عليه و إله دست بر در زد .\r\nفاطمه عليها السّلام گفت : « كيست ؟ » گفت : « پدر تو است . » گفت : « درآى . » حضرت فرمود :\r\n« عمران هم درآيد ؟ » گفت : « يا رسول اللّه ! عمران چگونه درآيد كه بر همه تن من يك گليم كهنه بيش نيست . اگر سر بدان مىپوشم ، پاى برهنه مىشود و اگر پاى مىپوشم ،\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nسرگشاده مىشود . » حضرت رسول صلّى اللّه عليه و إله رداى مرقّع « 1 » كه بر دوش مبارك داشت پيش حضرت فاطمه عليها السّلام انداخت و گفت : « بدان گليم تن خود بپوش و اين در سركش . » پس ، حضرت رسول صلّى اللّه عليه و إله درآمد و بنشست و من نيز درآمدم و نزد حضرت رسول صلّى اللّه عليه و إله بنشستم . فاطمه عليها السّلام زرد شده و بر سر و روى او خاك نشسته و در خانهء او غير گليمى كهنه ، كه بر خود پيچيده بود ، ديگر هيچ نبود . پس ، حضرت رسول صلّى اللّه عليه و إله گفت : « اى فرزند ! چگونه‌اى ؟ » گفت : « اى رسول خداى ! بر من حال سخت است ، يكى از مرض و ديگرى از گرسنگى . سه روز است كه هيچ طعام نيافته‌ام . » حضرت رسول صلّى اللّه عليه و إله بگريست و من نيز بگريستم . پس ، حضرت رسول صلّى اللّه عليه و إله فرمود : « به خداى كه سه روز است كه هيچ از طعام دنيا به حلق من نرسيده است و من نزد خداى از تو گراميترم ، اگر خواستمى بدادى و جبرئيل صلّى اللّه عليه و إله كليد گنجهاى روى زمين پيش من آورد و گفت : حقّ - جلّ و علا - مىفرمايد كه ، اگر مىخواهى اين همه گنجها را فرمان كنيم تا هرجا كه تو باشى [ 115 ب 
  ] با تو روانه شوند . من از حقّ - جلّ و علا - درخواستم كه پيغمبرى درويش باشم . روزى گرسنه باشم و روزى سير . »\r\nبعضى صحابه نقل كرده‌اند كه ، « هرگز حضرت رسول صلّى اللّه عليه و إله دو روز پىدرپى از نان جو سير نخوردى تا وقتى كه از دنيا رحلت فرمود . » و در بعضى روايات هست كه آن حضرت نان گندم نخوردند و هرگز از نان جو سير نخوردند . و از بعضى صحابه منقول است كه گفته كه ، « گاه بودى كه يك ماه و [ يا 
  ] چهل روز بگذشتى كه در حجره‌هاى حضرت رسول صلّى اللّه عليه و إله دود نكردندى و ديگ بر آتشدان ننهادندى و در حجره‌ها از طعام هيچ نبودى ، مگر آنكه از خانه‌هاى انصار كسى طعام فرستادى ، بدان گذرانيدندى و كسى را از آن خبر نبودى . »\r\nاز ابن عبّاس منقول است كه گفته : « آن روز كه حضرت رسول صلّى اللّه عليه و إله وفات يافت بر تن مبارك آن حضرت پيراهن پشمين بود ، دوازده پيوند بر آن دوخته ؛ بعضى از آن پيوندها پوست گوسفند بود ، و هفتاد هزار درم دين گذاشت كه قرض كرده بود و به فقيران و مستحقان داده بود . آن دين را حضرت امير المؤمنين على صلّى اللّه عليه و إله ادا نمود . »\r\n\r\n\r\n","description":"","footnote":"\r\n( 1 ) . جامهء پاره‌پارهء به‌هم‌دوخته .\r\n","page_name":" 452 ","page_number":452},
  {"content":"\r\n\r\nنقل است كه حضرت امير المؤمنين - صلوات اللّه عليه - در هفته يك صاع جو آرد كردى و در كدويى « 1 » كردى و سر آن را خود ببستى و مهر كردى ، و گاه از آن يك قرص پختى و در وقت روزه گشادن به آن افطار كردى ؛ و گاه بودى كه در وقت افطار يك كف از آن آرد در دهان كردى و بازببستى و مهر كردى ؛ و جامهء كهنه پرپيوند پوشيدى و نعلين از ليف خرما در پاى كردى . گفتند : « يا امير المؤمنين ! چرا مهر مىكنى ؟ » گفت : « مىترسم كه حسن و حسين چيزى ديگر با آن بياميزند . » و گاه بوده كه نزد آن حضرت به قدر سه درهم نبوده كه به آن جامه بخرد و محتاج اليه خود بگيرد . پنج سال پادشاهى نمود و از سغد « 2 » سمرقند تا افريقيهء « 3 » مغرب در تصرّف و حكم آن حضرت بود . آجرى بر آجرى نگذاشت و خشتى بر خشتى نگذاشت و يك سفيد و سرخ به ميراث نگذاشت . و آن حضرت جامهء كرباس پوشيدى و آستين آن هرچه از سرانگشتان زياد بودى ، بچيدى و آستين حضرت چنان بودى كه چون بكشيدى ، به ناخنها رسيدى و چون سردادى ، به نصف ذراع رسيدى . و بر آن حضرت جامه‌اى ديدند مرقّع . در اين باب سخن گفتند ، فرمود : « اقتدا مىكنند به اين مؤمنان و خاشع مىشود دل و ذليل مىشود به آن نفس و شبيهتر است به شعار صالحان . »\r\nنظر آن حضرت به فقيرى افتاد كه آستين جامه‌اش شكافته بود . آستين جامهء خود بشكافت و به طرف آن فقير انداخت . و از آن حضرت منقول است كه فرموده كه ، ما را نبود به غير از پوست گوسفندى كه شب با فاطمه بر آنجا مىخوابيديم و روز علف شتر بر آن مىگذاشتيم كه شتر مىخورد . ابو حامد غزالى « 4 » ذكر كرده كه ، « حضرت از مال\r\n\r\n\r\n","description":"","footnote":"\r\n( 1 ) . نوعى از ميوهء كدو كه داراى پوست زرد و كلفت است و پس از بيرون آوردن مغز آن ، پوستش مثل چوب خشك مىشود . از آن به جاى كوزهء آب و شراب ، ته غليان و ساير موارد استفاده مىشد .\r\n( 2 ) . كوره‌اى ميان بخارا و سمرقند و به عنوان يكى از جنّات اربعهء دنيا معروف بود . قصبهء آن سمرقند بود . آثار البلاد ، صص 623 و 624 .\r\n( 3 ) . اصل : « ابريقيه » .\r\n( 4 ) . ابو حامد غزالى ، محمّد بن محمّد بن طوسى ، متوفّى به سال 505 ق . ، از دانشمندان و ائمّهء اسلامى و از نوابغ بزرگ بوده است . وى از جملهء طلّاب و مدرّسين نظاميّهء نيشابور بود و از سال 484 تا 488 ق . به تدريس در نظاميّهء بغداد اشتغال داشت و از اين زمان انزواى او آغاز گرديد و عازم مكّه شد . يك سال بعد به بغداد بازگشت و\r\n","page_name":" 453 ","page_number":453},
  {"content":"\r\n\r\nبيت المال چيزى نمىگرفت تا آنكه محتاج مىشد كه شمشير خود بفروشد ، و به غير از يك پيراهن نداشت كه در وقت شستن غير آن نداشت . » زيد بن محجّن گفته كه ، حضرت مىگفت : « كيست اين شمشير مرا بخرد ؟ و اللّه كه اگر قيمت ازارى « 1 » مىداشتم ، اين را نمىفروختم . » آن حضرت به بازار بزّازان رفت و به مردى گفت : « به فروش به من دو جامه . » آن مرد گفت : « يا امير المؤمنين ! دارم آنچه شما مىخواهيد . » چون آن مرد حضرت را شناخت ، از او گذشت و نزد پسرى ايستاد و از او دو جامه خريد ، يكى سه درهم و يكى به دو درهم ، و به قنبر غلام خود گفت : « يا قنبر ! آن را كه به سه درهم خريده‌ام تو بردار . » قنبر گفت : « شما اولىايد ، به آن‌كه بر منبر مىرويد و خطبه جهت مردم مىخوانيد . » حضرت فرمود : « تو جوانى و بشرهء جوانى دارى و من از پروردگار خود شرم مىكنم كه تفضّل و زيادتى [ 116 آ 
  ] كنم كه شنيدم از حضرت رسول صلّى اللّه عليه و إله كه مىفرمود : بپوشانيد ايشان را از آنچه مىپوشيد و بخورانيد به ايشان از آنچه مىخوريد .\r\n» و چون حضرت پيراهن را پوشيد ، آستين پيراهن را بكشيد و امر فرمود كه زيادتى آن را قطع كنند و از جهت فقيران پوشش سر سازند . آن پسر گفت : « بياييد تا آن آستين را سجاف « 2 » كنم . » حضرت فرمود : « بگذار چنان كه هست كه امر اسرع است از آن . » و چون پدر آن پسر آمد ، نزد حضرت آمد و گفت : « پسر من شما را نشناخت و اين دو درهم است كه نفع گرفته . » حضرت فرمود كه ، « نمىگيرم من مماكسه نمودم و او مماكسه نمود و به رضاى هم بيع نموديم . »\r\n\r\n\r\n","description":"","footnote":"\r\nپس از مدّتى كه به تدريس كتاب احياء العلوم ، خود سرگرم بود ، بار ديگر ترك تدريس گفت و راه شام و حجاز در پيش گرفت ، و پس از سالها سير و سلوك ، سرانجام در سال 498 ق . به موطن اصلى خويش ، طوس ، بازگشت .\r\nغزالى در سال 499 ق . از طوس به نيشابور آمد و حدود يك سال در نظاميهء اين شهر به تعليم و ارشاد طلبهء علم اشتغال ورزيد . وى در روزگارى به حجّة الاسلام ملقب گرديد كه احراز اين عنوان بر هر بزرگ و عالمى ممكن نبود .\r\nنفوذ علمى و فكرى غزالى ، در حيات خود او ، از مرزهاى اسلام گذشت و قسمت اعظم دنياى قرون وسطى را فرا گرفت . كسايى ، نور اللّه ، مدارس نظاميه و تأثيرات علمى و اجتماعى آن ، صص 96 تا 98 و 143 .\r\n( 1 ) . به لنگ ، قطيفه ، شلوار ، زيرجامه و دستار گفته مىشود .\r\n( 2 ) . باريكه‌اى كه در حاشيهء جامه دوزند .\r\n","page_name":" 454 ","page_number":454},
  {"content":"\r\n\r\nغزالى گفته كه « حضرت را سويقى « 1 » بود در ظرفى مهر كرده كه از آن ميل مىفرمود .\r\nكسى گفت : « شما اين كار مىكنيد در عراق با كثرت و فراوانيى كه در آنجاست . » حضرت فرمود كه ، « من مهر نمىكنم جهت بخل كردن به آن ، و ليكن كراهيّت دارم كه در آن كنند چيزى ديگر و كراهيّت دارم كه به شكم من غير طيّب داخل شود . » و آن حضرت نان و گوشت به مردم اطعام مىنمود و خود نان جو ميل مىفرمود .\r\nو در بعضى كتب مذكور است كه روزى شخصى از ملوك عرب به زيارت حضرت امام حسن عليه السّلام آمد . بعد از نماز شام رسيد ؛ مردم فرض ادا كرده ، متفرّق گشته بودند . به مسجد درآمد تا اداى فرض نمايد . حضرت امير المؤمنين - صلوات اللّه عليه - نشسته بود و آن كدو كه آرد جو داشت پيش خود گذاشته و به آرد جو افطار مىكرد . چون آن شخص از نماز فارغ شد ، حضرت او را بخواند و مشتى از آن آرد به او داد و آن شخص آن آرد را در گوشهء دستار بست و حضرت را نشناخت و چون به خدمت حضرت امام حسن عليه السّلام رسيد ، انواع طعام حاضر ساختند . آن شخص نيمى از آن طعام برداشت و گفت :\r\n« درويشى در مسجد است و از گرسنگى آرد جو مىخورد . مرا بر وى رحم آمد ، اگر اجازت باشد اين طعام به دو رسانم . » حضرت امام حسن عليه السّلام بگريست و گفت : « آن درويش كه تو ديدى خليفهء وقت امير المؤمنين است و او آن را اختيار كرده است . »\r\nو ابن عباس گفته : « روز جمعه به مسجد درآمدم . حضرت را ديدم بر منبر در خطبه بود و جامهء كهنهء پرپيوند پوشيده و شمشيرى كه بند آن از ليف خرما بافته بودند در دست و مىگفت : « لقد رقعت مدرعتى هذه حتى استحييت من راقعها ما لعلىّ و زينة الدنيا كيف افرح بلذه تفنى و نعيم لا يبقى و كيف اشبع و حول الحجاز بطون غرثى و كيف ارضى بان اسمى امير المؤمنين و لا اشاركهم فى خشونة العيش و شدائد الضرّ و البلوى . » « 2 » يعنى : « چندان پيوند بر اين جامهء كهنه دوختن فرمودم كه از دوزندگان شرمنده شدم .\r\nعلى را چه‌كار با زينت دنيا ! چگونه شاد باشم به لذّتى كه به اندك زمانى ناچيز خواهد شد و با نعمتى كه باقى نخواهد ماند ؟ و چگونه سير خورم و در ولايت حجاز شكمهاى گرسنه باشد ؟ و چگونه راضى باشم كه مرا امير مؤمنان خوانند و در دشواريهاى زندگانى\r\n\r\n\r\n","description":"","footnote":"\r\n( 1 ) . آرد از جو ، گندم و غيره .\r\n( 2 ) . غرر الحكم ، ج 5 ، ص 33 .\r\n","page_name":" 455 ","page_number":455},
  {"content":"\r\n\r\nبا ايشان شريك نباشم و در گرسنگى و سختى با ايشان موافقت نكنم ؟ » ابن عبّاس گويد :\r\n« خلق بسيار بگريستند و من نيز بگريستم . گفتم : اى امير المؤمنين ! چه شود اگر جامهء نو بپوشى ؟ فرمود : به درستى كه حقّ تعالى امر فرموده مر پادشاهان اسلام را كه خوردن و پوشيدن ايشان مانند خوردن و پوشيدن فروترين كسى از رعيّت باشد تا توانگران در زندگانى اقتدا به ايشان كنند ، و ضعيفان و محتاجان به سبب فقر و فاقه اندوهگين نباشند . »\r\nنقل كرده‌اند كه روز عيد ضعفا و مساكين بر در خانهء حضرت امير المؤمنين جمع گشتند [ 116 ب 
  ] ، و حضرت بيرون آمد و خازن را بفرمود تا در خزانهء بيت المال بگشود و سيصد هزار درهم به درويشان نفقه كرد . پس ، به عيدگاه بيرون رفت و نماز كرد و چون بازگشت ، با او به خانه رفتيم . در خانه نانها كه پخته بودند از آرد جو بود بىروغن . گفتم :\r\n« اى امير المؤمنين ! اگر فرمودى كه از اين مال يك درم روغن مىخريدند چه مىشد ؟ » حضرت فرمود : « مىخواهى كه در مجمع قيامت مرا شرمنده كنى و داغ خيانت بر ناصيهء من كشى ؟ و اللّه كه على را هيچ نعمت بزرگتر از آن نيست كه در موقف قيامت از خجالت و رسوايى خيانت ايمن گردد . »\r\n\r\nحكايت\r\nآورده‌اند كه در آن وقت كه حضرت امير المؤمنين - صلوات اللّه عليه - از اين خاكدان فانى به عالم باقى انتقال نمود ، حضرت امام حسن و امام حسين و اشراف بنى هاشم جسد مطهّر آن حضرت را برده ، در نجف اشرف « 1 » دفن نمودند . و در وقتى كه مراجعت\r\n\r\n\r\n","description":"","footnote":"\r\n( 1 ) . چون حضرت امير المؤمنين على ( ع ) را در مسجد كوفه زخم رسيد ، وصيّت كرد كه بعد از وفات ، جسد مباركش را بر شترى بار كنند و آن را روانه سازند ؛ هرجا كه شتر فرود آيد ، آنجا او را دفن كنند . بنا به روايت شيعه قبر حضرت پنهان بود تا در سال 175 ق . هارون الرّشيد در هنگام تعقيب نخجيرى ، قبر را يافت . ابن حوقل نقل كرده كه ابو الهيجاء ، امير طايفهء آل حمدان ، كه از سال 292 تا 317 ق . حكومت داشت ، گنبدى عظيم و مرتفع بر قبر حضرت بنياد گذارد و در سال 366 ق . عضد الدّولهء ديلمى ضريحى بر روى قبر نهاد كه تا روزگار حمد اللّه مستوفى - يعنى ، قرن هشتم باقى بوده است . لسترنج ، صص 83 و 84 .\r\n","page_name":" 456 ","page_number":456},
  {"content":"\r\n\r\nمىنمودند ، بر در شهر كوفه از ميان ويرانه‌ها ناله‌اى شنيدند . بر اثر ناله رفتند ؛ مردى ضعيف نحيف ديدند كه در آن ويرانه بر خاك افتاده و خشتى بر زير سر وى نهاده ، مىناليد و مىزاريد . گفتند : « چه كسى كه چنين زار مىنالى ؟ » گفت : « مردى غريبم و عاجز و رنجور ؛ به هر كار درمانده و از همه‌كس بازمانده ؛ بىزن و فرزند و بىخويش و پيوند ؛ بىيار و بىغمخوار و به حال خود گرفتار . » گفتند : « تيمار تو كه كند ؟ » گفت :\r\n« يك سال است كه من در اين شهرم . هرروز مردى بيامدى و بر بالين من بنشستى . چون پدر مشفق مرا تيمار داشتى و چون مادر مهربان غمخوارگى من كردى . » گفتند : « نام آن كس مىدانى ؟ » گفت : « نمىدانم . » گفتند : « هيچ‌بار از وى نپرسيدى ؟ » گفت : « آرى ، پرسيدم . » گفت : « تو را با نام من چه‌كار است ؟ من تعهّد حال تو از بهر خدا مىكنم ، نه از بهر شهرت و ريا » . گفتند : « اى پير ! رنگ روى او و هيئت او چگونه بود ؟ » گفت : « من نابينايم . از آن نشان نتوانم داد ، امّا سه روز است كه نزد من نيامده و تعهّد حال من نكرده .\r\nندانم تا وى را چه افتاده . » گفتند : « اى پير ! هيچ نشانى از گفتار و كردار وى دانى ؟ » گفت : « نشان وى آن است كه پيوسته تسبيح و تهليل كردى و چون آواز تسبيح برداشتى ، گوييا درهاى آسمان گشاده شدى و صداى تسبيح اهل آسمان به گوش من رسيدى و چون نزديك من نشستى ، گفتى درويشى است كه با درويشى همنشينى مىكند و غريبى است كه با غريبى مجالست مىنمايد . » شاهزادگان در يكديگر نگريستند و زار بگريستند و گفتند : « اين نشان پدر ما امير المؤمنين على بن ابى طالب است . » پير گفت :\r\n« آن حضرت را چه شد كه در اين سه روز پيدا نيست ؟ » گفتند : « اى پير ! بدبختى او را ضربتى زد و از دار غرور به سراى سرور انتقال نمود و حالا از دفن او مىآييم . » پير از استماع اين واقعه بخروشيد و جزعى عظيم درگرفت و مىگفت : « مرا چه محلّ آن‌كه امير المؤمنين تعهّد جان من كند . » حضرات آن پير غريب را تسلّى مىدادند و او اضطراب بسيار مىكرد . پس ، گفت : « اى مخدوم‌زادگان ! به جدّ بزرگوار شما و به روح مقدّس پدر شما سوگند بر شما كه مرا به سر تربت حضرت امير بريد تا زيارت وى كنم . »\r\nحضرت امام حسن عليه السّلام برخاست و يك دست پير گرفت و حضرت امام حسين عليه السّلام دست ديگر او بگرفت و او را بياوردند تا به سر قبر مقدّس آن حضرت . پير بر روى قبر\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nافتاد و زارى بسيار كرد و گفت : « الهى ! به حقّ صاحب اين قبر كه جانم بستان كه من طاقت فراق وى ندارم . » [ 117 آ 
  ] دعاى پير موافق تقدير افتاده ، بر سر قبر حضرت امير جان بداد . حضرات بر وى بگريستند و به تجهيز او قيام نموده ، در حوالى قبر مطهّر او را دفن نمودند .\r\nو ببايد دانست كه حضرت رسول صلّى اللّه عليه و إله و حضرت امير المؤمنين - صلوات اللّه عليه - از مأكول و ملبوس به مرتبهء اقلّ اكتفا مىنموده‌اند و مأكول لذيذ ميل نمىفرموده‌اند و جامهء فاخر نمىپوشيده‌اند ، چنان كه مذكور شد . و باقى ائمهء هدى - سلام اللّه عليهم اجمعين - از مأكولات متعارف زمان خود ميل مىنموده‌اند و لباسهاى قيمتى معروف در آن زمان مىپوشيده‌اند و بعضى اوقات متصوّفان آن زمان ، كه لباس زرق و شيد را دام فريب خلق ساخته بودند ، بر حضرات اعتراض مىنموده‌اند كه چرا لباس شما چون لباس حضرت امير المؤمنين نيست ؟ و حضرات جواب ايشان را مىفرموده‌اند و وجه اختلاف اين دو طريق دو امر است : اوّل آنكه فايده لباس به حسب قانون حكمت و عقل آن است كه رفع گرما و سرما نمايد و در ميانهء خلق حفظ عرض و آبروى آدمى كند . پس ، معتبر آن است كه هركس در هر زمان كه باشد ، لباسى كه در آن زمان نسبت به امثال آن شخص متعارف است بپوشد و از لباس نامتعارف كه غريب نمايد و باعث مذمّت عوام گردد احتراز نمايد ، چنان كه در احاديث شريفه ذكر آن شده و چون زمان حضرت رسول صلّى اللّه عليه و إله و حضرت امير المؤمنين - صلوات اللّه عليه - زمانى بود كه اوضاع معاش تنگ بود و مردم را در آن بلاد و در آن اوقات وسعتى و فراخى نبود و مأكول و ملبوس اهل آن زمان خفيف و كم‌قيمت بود و خوردن و پوشيدن اينها عيب نبود ، ايشان بدان نحو عمل مىنمودند . و چون در زمان باقى ائمه اوضاع روزگار متغيّر شد و احوال عالم نحوى ديگر شد و قسمى ديگر شايع و متعارف گرديد ، اگر در مأكول و ملبوس بر خود تنگ مىگرفتند ، مخالف عادات وقت بود و مقتضاى حكم شرع آن است كه به عادت زمان عمل شود . پس ، خلاف آن مستحسن و ممدوح نيست .\r\nشيخ ابو جعفر كلينى در كتاب كافى روايت نموده كه سفيان ثورى « 1 » در مسجد الحرام\r\n\r\n\r\n","description":"","footnote":"\r\n( 1 ) . ابو عبد اللّه سفيان بن سعيد ثورى كوفى ، متولّد به سال 95 يا 96 يا 97 ق . و متوفّى به سال 161 ق . كه نزد اهل سنّت از بزرگان و ائمهء علم حديث و ديگر دانشها به‌شمار مىرود . نك : وفيات الاعيان ، ج 2 ، صص 386 تا 391 .\r\n","page_name":" 458 ","page_number":458},
  {"content":"\r\n\r\nگذشت . حضرت صادق عليه السّلام را ديد كه جامه‌هاى نيكوى پرقيمت پوشيده بود . گفت :\r\n« و اللّه كه نزد او مىروم و او را سرزنش مىكنم . » نزديك حضرت رفت و گفت : « يابن رسول اللّه ! و اللّه كه نپوشيد چنين لباسى رسول صلّى اللّه عليه و إله و نه حضرت على و نه هيچ‌يك از پدران شما . » حضرت صادق عليه السّلام فرمود كه ، « حضرت رسول صلّى اللّه عليه و إله در زمان تنگى بود .\r\nفراخور تنگى آن زمان اخذ مىنمود ، و دنيا بعد از آن وسعت يافت . احقّ اهل دنيا به چيزها نيكوكارانند ، پس حضرت اين آيه را خواندند :  قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ قُلْ هِيَ لِلَّذِينَ آمَنُوا فِي الْحَياةِ الدُّنْيا خالِصَةً يَوْمَ الْقِيامَةِ  « 1 » معنى آيهء شريفه آن است كه : « بگو يا محمّد كه كدام كس حرام گردانيده است زينت خدا را كه بيرون آورده - يعنى ، آفريده و ظاهر ساخته از جهت بندگان خود - و رزقهاى طيّب را . بگو اينها از جهت آن كسانى است كه ايمان آورده‌اند در حيات دنيا و خالص از براى ايشان است در روز قيامت . » يعنى ، در روز قيامت غير از مؤمنان را در طيّبات و زينتها بهره نخواهد بود ، به خلاف دنيا كه غير اهل ايمان نيز از اينها بهره دارند . حضرت فرمود :\r\n« پس ، ما احقّ و سزاوارتر هركسيم كه فرابگيرد از آنها آنچه خداى عز و جلّ به او داده ، ليكن يا ثورى آنچه مىبينى بر من از جامه به جهت مردم پوشيده‌ام . » يعنى ، جهت مراعات متعارف خلق ، كه در شرع مراعات آن لازم است ، پوشيده‌ام . آنگاه ، حضرت دست سفيان را كشيد به جانب خود و جامهء بالايى را برداشت و نمايان ساخت جامه‌اى را كه ملاصق [ 117 ب 
  ] بدن مبارك حضرت بود كه غليظ و گنده بود و فرمود كه ، اين را از براى نفس خود گنده پوشيده‌ام و آنچه ديدى از جهت مردمان پوشيده‌ام . و آنگاه جامهء سفيان را كشيد كه بر بالا جامهء غليظ گنده پوشيده بود و در زير جامهء نرم پوشيده بود و فرمود : « آيا نيست اين بالايى از جهت مردم و اين زيرى از جهت نفس است ؟ » از اين حديث ظاهر مىشود كه سفيان جهت فريب دادن مردمان و اظهار آنكه ما تارك دنياييم و زاهديم جامه‌هاى درشت پوشيده بود و در زير جامه نرم جهت حظّ بدن پوشيده و به آن اكتفا نكرده ، مىخواست كه بر امام زمان عليه السّلام اعتراض نمايد و در نظر مردم چنان فرانمايد كه ما از ايشان زاهدتريم ، و چون قصد او اضلال و گمراهى خلق بود به جهت دنياى\r\n\r\n\r\n","description":"","footnote":"\r\n( 1 ) . اعراف : 32 .\r\n","page_name":" 459 ","page_number":459},
  {"content":"\r\n\r\nباطل ، حضرت جهت تنبيه و نهى منكر در خجل ساختن و الزام او مضايقه نفرمود . و اين سفيان ثورى از اكابر مشاهير صوفيه است و آن طايفه را به او اعتقاد عظيم است و شيخ عطّار « 1 » در كتاب تذكرة الاولياء « 2 » مناقب و مفاخر و كرامات و خوارق عادات بسيار از جهت او ذكر نموده . و در كتاب كافى از عبد اللّه بن سنان نقل نموده كه گفت : « از حضرت ابى عبد اللّه - يعنى ، جعفر بن محمّد الصّادق عليه السّلام شنيدم كه مىفرمود كه ، در اثناى آنكه من در طواف بودم ديدم كه ناگاه مردى جامهء مرا مىكشيد . ديدم عباد بن كثير بصرى است .\r\nپس ، گفت : يا جعفر ! چنين جامه‌ها مىپوشى و تو در اين مكانى با نسبتى كه به على عليه السّلام دارى ؟ گفتم : جامه‌اى است كه به يك دينار خريده‌ام و على عليه السّلام در زمانى بود كه مستقيم بود از جهت او هرچه مىپوشيد در آن زمان و اگر من بپوشم در اين زمان مثل آن لباس ، هرآيينه مردم خواهند گفت اين مرائى است ، مثل عباد بصرى . » و هم در كتاب مذكور روايت نمود از ابن قداح كه گفت : حضرت صادق عليه السّلام بر پدرم تكيه كرده بود ، و بر آن حضرت جامه‌هاى نيكو بود ، كه ملاقات كرد عباد و گفت : « يا ابا عبد اللّه ! تو از اهل‌بيت نبوّتى و بود پدرت چنان و بود چنان . پس ، چيست اين جامه‌هاى مزيّن بر شما ؟ كاش جامهء فروتر از اين بپوشيد . » حضرت فرمود : « واى بر تو يا عباد !  مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ  « 3 » . به درستى كه هرگاه خداى عز و جلّ نعمتى به بنده دهد ، دوست مىدارد كه آن نعمت را بر او ببيند . به اين جامه‌ها باكى نيست . واى بر تو اى عباد ! پاره‌يىام از رسول اللّه . مرا آزار مده . » و اين عباد دو جامهء قطوانى كه از جامه‌هاى گندهء\r\n\r\n\r\n","description":"","footnote":"\r\n( 1 ) . فريد الدّين ابو حامد محمّد بن ابى بكر عطّار كدكنى نيشابورى ، به قولى متولّد 537 و مقتول به سال 627 ق . به دست مغولان ، از شاعران بزرگ متصوّفه و از مردان نام‌آور تاريخ ادبيات ايران است . وى بعد از رها كردن شغل عطّارى به حلقهء درويشان شيخ الشيوخ عارف ركن الدين اكاف پيوست و خرقهء تبرّك از دست شيخ مجدّ الدين بغدادى گرفت . عطّار مردى پركار بود و آثار بسيارى به او نسبت داده شده است و تعداد آنها را به صد و چهارده جلد رسانده‌اند . اسرارنامه ، الهىنامه ، مصيبت‌نامه ، منطق الطير و تذكرة الاولياء از آن جمله هستند . براى اطلاع بيشتر از احوال او ، ر ك : صفا ، ذبيح الله ، تاريخ ادبيات در ايران ، ج 2 ، صص 858 تا 871 .\r\n( 2 ) . كتابى در ذكر مقامات صوفيه ، به زبان پارسى ، كه در آن سرگذشت نود و شش تن از اوليا و مشايخ صوفيه با ذكر مقامات و مناقب و مكارم اخلاق و نصايح و مواعظ و سخنان حكمت‌آميز آنان آمده است . نك : همان ، صص 1022 و 1023 .\r\n( 3 ) . اعراف : 32 .\r\n","page_name":" 460 ","page_number":460},
  {"content":"\r\n\r\nزبر آن زمان بود مىپوشيد . و همچنانكه در همه زمان متعارف است گروهى كه از فضايل علوم و ساير كمالات و اخلاق شريفهء نفسانى بىبهره‌اند به جهت فريب خلق ، خصوصا عوامّ ، به رخت و پوشش و امثال آن تمسّك جويند . گاهى كرباس پوشند و گاهى شال و گاهى نمد و گاهى كلاه نمد بر سر گذارند و به انواع اداها و حركتهاى عيّارانه تمسّك جويند ، و خلق فريب ايشان خورند و پندارند كه پوشش و خورش و امثال آن را دخلى در كمال هست . و در واقع خورش از جهت حفظ صحّت بدن است و پوشش جهت دفع حرّ و برد . و جامه‌هاى خلاف عادات هرگروه مذموم است . بلى ، معتبر است كه آدمى در لباس خود حظوظ نفسانى منظور ندارد و آن لباس باعث كبر و تفوّق بر اقران نباشد كه خداى عز و جلّ فرموده :  تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً وَ الْعاقِبَةُ لِلْمُتَّقِينَ  « 1 » يعنى : « آن دار آخرت مىگردانيم آن را از جهت كسانى كه بلندى و زيادتى نمىخواهند در زمين و نه فساد مىخواهند . و عاقبت امر از جهت متّقيان است . » و بسيارى از كرباس‌پوشان و شال‌پوشان چون از زيور دانش خالىاند و از عقل بىبهره ، از پوشش آن لباس عجب و غرور بسيار به خود راه دهند و به ديگران به چشم حقارت و استخفاف نگرند و به خود بالند كه ما چنين زاهديم و ديگران دنياطلب ، و چون به حقيقت رسى عكس قضيّه نزديكتر باشد ، و مبادى ظهور اين طوايف در عصر اسلام در زمان حضرات بود عليهم السّلام . و ايضا در كتاب كافى نقل نموده از حمّاد بن عثمان كه ، نزد حضرت صادق عليه السّلام بودم كه مردى به آن حضرت گفت كه ، شما ذكر فرموديد كه على بن ابى طالب عليه السّلام جامهء زبر مىپوشيد و پيراهن به قيمت چهار درهم مىپوشيد ، و مانند آن ، و در شما لباس نيكو مىبينم . حضرت فرمود كه ، على بن ابى طالب در زمانى آن جامه‌ها مىپوشيد كه منكر نبود و اگر در مثال اين زمان چنان مىپوشيد ، به آن مشهور مىشد .\r\nيعنى ، باعث گفتگوى مردم بود و بهترين لباس هر زمانى لباس اهل آن زمان است ، ليكن دولت قائم ما هرگاه قائم شود لباس حضرت على عليه السّلام خواهد پوشيد و به سيرت او عمل خواهد نمود . و ايضا شيخ مذكور در كتاب كافى روايت نموده از حضرت صادق عليه السّلام كه ،\r\n\r\n\r\n","description":"","footnote":"\r\n( 1 ) . قصص : 83 .\r\n","page_name":" 461 ","page_number":461},
  {"content":"\r\n\r\nحضرت امير المؤمنين عليه السّلام فرستاد عبد اللّه بن عباس را به جانب ابن كوّاء « 1 » و اصحاب او - يعنى ، گروه خوارج ، - [ 118 آ 
  ] و بر او پيراهن نازك و حلّه‌اى برد . و چون نگاه به او كردند ، گفتند : « يابن عباس ! تو بهتر مايى و لباس چنين مىپوشى ؟ » گفت : « اين اوّل مخاصمتى است كه با شما داريم . » و اين آيه را خواند :  قُلْ مَنْ حَرَّمَ زِينَةَ اللَّهِ  « 2 » . تا آخر آيه . و خداى عز و جلّ فرموده :  خُذُوا زِينَتَكُمْ عِنْدَ كُلِّ مَسْجِدٍ  « 3 » و ايضا در كتاب كافى مذكور است كه سفيان ثورى به مجلس صادق عليه السّلام آمد و بر آن حضرت جامه‌هاى سفيد بغايت نازك ديد . به حضرت گفت : « اين لباس ، نه لباس شماست . » حضرت فرمود : « گوش كن و فراگير آنچه به تو مىگويم كه از جهت تو بهتر است در دنيا و آخرت . اگر بميرى بر سمت و حقّ ، و نميرى بر بدعت خبر دهم تو را كه حضرت رسول اللّه صلّى اللّه عليه و إله زمان تنگى و خشكى بود . و امّا هرگاه دنيا رو كند ، احقّ خلق به آن ابرارند نه فجّار ، و مؤمنانند نه منافقان ، و مسلمانانند نه كافران . » و تتمهء اين حديث بسيار طويل است . جهت اختصار به اين‌قدر اكتفا نمود و همچنين احاديث بر اين سياقت بسيار است و ما در رساله‌اى على حده قدرى معتدّ به از آن نقل نموده‌ايم .\r\nوجه دوم آن است كه بر امامان لازم است كه هرگاه متصدّى امر خلافت و سلطنت خلق بوده باشند و به امر امارت و حكومت قيام نمايند ، مأكول و ملبوس ايشان به اندازهء كمترين فقيرى از رعايا باشد ، و ذكر اين معنى در احاديث شريفه هست . نقل است از حضرت امير المؤمنين - صلوات اللّه عليه - فرموده : « به درستى كه خداى عز و جلّ مرا گردانيد امام و پادشاه خلق . پس ، فرض گردانيد بر من تنگ گرفتن در نفس خودم و تنگ گرفتن در مطعم و مشرب و ملبسم ، از بابت ضعيفان خلق تا آنكه اقتدا كند فقير به فقر من ، و طاغى\r\n\r\n\r\n","description":"","footnote":"\r\n( 1 ) . ابو عمرو عبد اللّه بن عمرو ، معروف به ابن كوّاء ، از پيشوايان خوارج كه بعد از بازگشت از صفّين در حروراء در نيم فرسخى كوفه اردو زدند و از على ( ع ) كناره گرفتند . ابن كوّاء به مدت هفت ماه پيشوايى خوارج را عهده‌دار بود و در اين مدّت با فرستادگان على ( ع ) مناظره مىكرد . بعد از اين مدّت ، وى به همراه بيست هزار تن از مريدانش از گروه خارجيان جدا شدند و به منازل خود بازگشتند . به نقل بعضى منابع ، وى در روز نبرد نهروان به همراه تعدادى ديگر از گروه خارج شدند و وى با على ( ع ) نجنگيد . ر ك : رحيم‌لو ، يوسف ؛ « ابن كوّاء » در دائرة المعارف بزرگ اسلامى ، ج 4 ، صص 528 تا 530 ؛ ملل و نحل ، ج 1 ، صص 114 تا 117 ؛ ابن اثير ، ج 3 ، صص 165 و 166 .\r\n( 2 ) . اعراف : 32 .\r\n( 3 ) . اعراف : 31 .\r\n","page_name":" 462 ","page_number":462},
  {"content":"\r\n\r\nنسازد توانگر را توانگرى او . »\r\nمعلى بن خنيس گويد : « به حضرت صادق عليه السّلام گفتم روزى كه ، فداى تو شوم . ذكر كردم آل فلان را و نعيم و فراغتى كه ايشان را هست و به خاطرم گذشت كه اگر دولت شما قائم شود ، با شما زندگانى با عيش و ترفّه خواهم نمود . » حضرت فرمود : « هيهات هيهات يا معلى ! و اللّه كه اگر آن امر تحقق پذيرد ، نخواهد بود الّا سياست شب و سياحت روز و پوشيدن زبر و خوردن غليظ بىنان خورش . پس ، دور شده از ما آن - يعنى ، خلافت و سلطنت - آيا هيچ ديده‌اى كه هيچ ظلمى نعمت شده باشد الّا اين ؟ » يعنى ، به سبب ظلم خلافت و پادشاهى را از ما گرفتند و آن باعث نعمت فراغت و نعيم و استراحت ما شد . بنابر آنكه بر امام و سلطان جفاى بسيار لازم است كه بر ديگران لازم نيست .\r\nدر كتب متعدّدهء حديث نقل شده كه عاصم بن زياد حارثى عبا پوشيد و ترك جامهء رقيق نمود [ و 
  ] از دنيا تخلّى نمود . و برادر او ربيع بن زياد شكوه به حضرت امير المؤمنين - صلوات اللّه عليه - نمود كه ، « او به اين كار كه پيش گرفته اهل خود را غمگين ساخته و اولاد خود را محزون نموده . » [ 118 ب 
  ] حضرت فرمود كه ، « او را حاضر كنيد . » چون او را آوردند ، حضرت رو درهم كشيد . آنگاه ، فرمود : « آيا شرم نكردى از اهلت ؟ آيا رحم نكردى بر فرزندانت ؟ آيا گمان دارى كه خداى عز و جلّ حلال گردانيده باشد از جهت تو طيّبات و كراهت داشته باشد كه تو از آن اخذ كنى ؟ تو أهونى بر خداى عز و جلّ از آن ، آيا نفرموده خداى عز و جلّ كه   وَ الْأَرْضَ وَضَعَها لِلْأَنامِ فِيها فاكِهَةٌ وَ النَّخْلُ ذاتُ الْأَكْمامِ ؟   « 1 » خ يعنى :\r\nخ زمين را وضع كرد خداى عز و جلّ از جهت خلق . در آن زمين است ميوه و نخل صاحب اكمام خ . - و مراد به اكمام ، ظروف خرماست يا پوششى كه خرما مىدارد از ليف و غيره - آيا خداى عز و جلّ نمىگويد :   خ مَرَجَ الْبَحْرَيْنِ يَلْتَقِيانِ ، بَيْنَهُما بَرْزَخٌ لا يَبْغِيانِ ؟   « 2 » خ تا آنجا كه مىفرمايد :  خ يَخْرُجُ مِنْهُمَا اللُّؤْلُؤُ وَ الْمَرْجانُ  « 3 » خ باللّه كه ابتذال نعمتهاى خداى عز و جلّ به فعال ، دوست‌تر است به خداى عز و جلّ از ابتذال آن نعمتها به مقال ؛ و حال آنكه خداى عز و جلّ\r\n\r\n\r\n","description":"","footnote":"\r\n( 1 ) . الرحمن : 10 و 11 .\r\n( 2 ) . الرحمن : 19 و 20 .\r\n( 3 ) . الرحمن : 22 .\r\n","page_name":" 463 ","page_number":463},
  {"content":"\r\n\r\nمىفرمايد :  خ وَ أَمَّا بِنِعْمَةِ رَبِّكَ فَحَدِّثْ  « 1 » خ يعنى : خ شكر نعمتهاى خداى عز و جلّ را به فعل ظاهر و شايع سازيد خ . يعنى ، زينت و بهاى نعمتهاى خداى عز و جلّ بر شما ظاهر و نمايان باشد ، بهتر است از آنكه به گفتن شكر نعمت كنيد ، و حال آنكه خداى عز و جلّ فرموده كه ، خ به نعمت پروردگار خود حديث كنيد خ . ايضا حضرت فرموده كه ، « انّ اللّه جميل ؛ يحبّ الجمال و يحبّ ان يرى اثر نعمه على عبده . » « 2 » يعنى : « خداى عز و جلّ جميل است و جمال را - يعنى ، خوبى و زينت را - دوست مىدارد . و دوست مىدارد كه ببيند اثر نعمت خود را بر بنده . » و حضرت صادق عليه السّلام فرموده كه ، « هرگاه خداى عز و جلّ انعام كند بر بنده به نعمتى ، پس آن نعمت بر او ظاهر باشد او مسمى مىشود به حبيب اللّه محدّث بنعمة اللّه . و هرگاه انعام كند بر بنده به نعمتى و بر او ظاهر نباشد ، مسمّى مىشود به بغيض اللّه مكذّب بنعمة اللّه . »\r\nچون حضرت امير المؤمنين - صلوات اللّه عليه - اين سخن فرمود ، عاصم گفت : « يا امير المؤمنين ! پس ، به چه سبب شما اختصار فرموده‌ايد در مطعوم خود بر خشونت - يعنى ، غليظى - و در ملبوس بر زبرى ؟ » حضرت فرمود كه ، « ويحك ! خداى عز و جلّ فرض گردانيده بر امامان و واليان عدل كه تقدير كنند نفسهاى خود را به ضعيفان خلق تا مختلط نسازد فقير را فقر او . »\r\nپس ، عاصم بن زياد عبا را بينداخت و جامهء نيكو بپوشيد .\r\nو بعضى از خلفاى بنى اميّه و بنى عباس و غيرهم منظور داشته‌اند كه در ايّام پادشاهى خود طريقهء حضرت امير المؤمنين را متّبع ساخته ، در مأكول و ملبوس و ساير امور به تنگى بگذرانند . از آن جمله عمر بن عبد العزيز است كه از خلفاى بنى اميّه است و در ايّام خلافت خود نيكوسيرت بود . و سبّ حضرت امير المؤمنين - صلوات اللّه عليه - كه از زمان معاويه تا آن وقت به امر بنى اميّه در بلاد اسلام معمول بود ، عمر بن عبد العزيز بر طرف كرد و فدك را به اولاد حضرت فاطمه عليها السّلام او ردّ نمود . بعضى نقل كرده‌اند كه از ميراث پدر مال بسيار يافته بود و پيش از خلافت متنعّم بود . چون خلافت يافت ، بفرمود تا ايتام و مساكين شهر را جمع نمودند و جميع اموال خود بر ايشان قسمت كرد . پس ، از\r\n\r\n\r\n","description":"","footnote":"\r\n( 1 ) . الضحى : 11 .\r\n( 2 ) . الكافى ، ج 6 ، ص 438 .\r\n","page_name":" 464 ","page_number":464},
  {"content":"\r\n\r\nعمّال شهر پرسيد كه ، « مزدورى را در اين شهر هر روز چه مقدار اجرت مىدهند ؟ » گفتند : « چهار درم . » گفت : « مرا هر روز چهار درم اجرت مزدورى از بيت المال مسلمانان بس است تا عيال من بدان زندگانى كنند و من به مصلحت مسلمانان قيام نمايم . » نقل است كه او را نوزده فرزند بود . آن روز كه وفات مىكرد به غير از مصحفى و شمشيرى در خانهء او هيچ نبود . شخصى از اقرباى او برخاست و گفت : « اى امير المؤمنين ! كارى كردى كه هرگز هيچكس چنين نكرد . » گفت : « چه كردم ؟ » گفت :\r\n« اموال خود را تلف كردى و فرزندان خود را محتاج گذاشتى . » گفت : « من روزى كسى به فرزندان خود نتوانم داد و روزى فرزندان خود به كسى ندادم ، و فرزندان من پس از من از دو حال بيرون نباشند ، يا صالح باشند يا فاسق . اگر صالح باشند ، خداى عز و جلّ بندگان صالح خود را فرونگزارد و اگر فاسق باشند ، خود دشمن حقّند . غم دشمنان حقّ چرا خورم ؟ »\r\nنقل است كه چون با او بيعت كردند ، مراكب خلافت را آوردند و هر چهارپايى را سايسى « 1 » داشت . گفت : « اينها چيست ؟ » گفتند : « مراكب خلافت است . » گفت :\r\n« چهارپاى من اوفق « 2 » است به حال من . » و بر مركب خود سوار شد و آنها را ردّ نمود . وقتى كه بيعت بر او قرار گرفت ، با زوجهء خود ، فاطمه بنت عبد الملك ، گفت : « اين مال و زيور و جواهرى كه دارى از مال مسلمانان است . اگر صحبت من مىخواهى ، آنها را به بيت المال مسلمانان ردّ كن كه من و تو و آنها در يك خانه نمىتوانيم بود . » آن زن اطاعت نمود و بعد از فوت عمر عبد العزيز چون برادر آن زن ، يزيد عبد الملك [ حكومت : 101 - 105 ق . 
  ] ، به خلافت نشست با خواهر خود گفت : « عمر بر تو ظلم كرد كه اين اموال را از تو گرفته ، به بيت المال فرستاد . اين اموال را الحال بگير . » [ وى 
  ] امتناع كرد و گفت : « من آن نيم كه اطاعت او كنم در زندگى ، و عصيان او ورزم در مردگى . »\r\nاز مسلم بن عبد الملك نقل است كه به عيادت عمر بن عبد العزيز رفتم . ديدم كه در بر او پيراهن چركين بود . به زوجهء او ، فاطمه ، گفتم : « بشوييد جامه‌هاى امير المؤمنين را . » گفت : « چنين مىكنيم . » نوبت ديگر كه رفتم ، آن پيراهن به حال خود بود . گفتم : « به شما\r\n\r\n\r\n","description":"","footnote":"\r\n( 1 ) . رام‌كننده ، تربيت‌كننده .\r\n( 2 ) . سازگارتر ، شايسته‌تر .\r\n","page_name":" 465 ","page_number":465},
  {"content":"\r\n\r\nگفتم جامهء او را بشوييد . » آن ضعيفه گفت : « و اللّه كه به غير از اين كه پوشيده ديگر ندارد . » و بعضى گفته نفقه او روزى دو درهم بود . شخصى به او گفت : « ابتداى انابت تو چه بود ؟ » گفت : « اراده كردم كه غلام خود را بزنم . گفت : ياد كن شبى را كه صبحش قيامت است . »\r\nاز زوجهء او نقل است كه گفت : « نزد او داخل شدم . در مصلّاى خود بود و اشك بر محاسن او جارى بود . گفتم : خ آيا چيزى حادث شده ؟ خ گفت : خ من متقلّد امور امّت محمّد صلّى اللّه عليه و إله شده‌ام . فكر مىكنم كه فقير گرسنه و مريض ضايع و برهنه و مظلوم مقهور و غريب اسير و شيخ كبير و صاحب عيال بسيار و مال اندك و امثال اينها در اقطار زمين باشند ، و مىدانم كه پروردگار من زود باشد كه مرا از حال ايشان سؤال كند و خصم من محمّد صلّى اللّه عليه و إله خواهد بود . ترسيدم كه حجّت من در آن وقت ثابت نباشد . بر خود رحم كردم و گريستم . خ »\r\nو از جملهء خلفاى [ 119 آ 
  ] بنى عباس المهتدى باللّه [ حكومت : 255 - 256 ق . 
  ] به اين طريق عمل كردى . در ايام خود ملاهى و غنا و شراب را منع نموده بود . از هاشم بن قاسم هاشمى نقل است كه گفت : « بعضى شبهاى رمضان نزد مكتفى « 1 » [ حكومت : 289 - 295 ق . 
  ] بودم . برخاستم كه بروم ؛ مرا امر به نشستن نمود . پس ، نشستم تا وقتى كه با او نماز مغرب را به جماعت گزاردم . پس ، امر كرد كه خوردنى بياورند . طبقى آوردند كه در آن دو قرص نان بود و ظرفى در آن نمك و در ظرفى ديگر زيت « 2 » و در ديگرى سركه .\r\nپس ، مرا به خوردن دعوت كرد ، و او مىخورد و من اندكى مىخوردم به گمان آنكه طعام نيكو حاضر خواهد شد . چون خوردن مرا ديد ، گفت : « روزه نبودى ؟ » گفتم : « بلى ، بوده‌ام . » گفت : « فردا قصد روزه ندارى ؟ » گفتم : « چون نداشته باشم ؟ رمضان است . » گفت : « چيزى مستوفى « 3 » بخور كه غير آنچه مىبينى اينجا ديگر چيزى نخواهد بود . » تعجّب كردم از قول او و گفتم : « چرا يا امير المؤمنين ؟ خداى عز و جلّ بر شما نعمتها كامل\r\n\r\n\r\n","description":"","footnote":"\r\n( 1 ) . در سطور بالا ، سخن در وصف المهتدى باللّه و پارسايى او بود كه اگر روايت هاشم بن قاسم هاشمى در ادامهء همان سخن باشد ، سهوا از مكتفى ياد شده ، و گرنه مطلب جداگانه‌اى است .\r\n( 2 ) . روغن ، روغن زيتون .\r\n( 3 ) . تمام ، كامل .\r\n","page_name":" 466 ","page_number":466},
  {"content":"\r\n\r\nگردانيده و رزق فراخ ساخته . » گفت : « چنين است كه گفتى . ليكن من فكر كردم كه در بنى اميّه عمر بن عبد العزيز بود . مرا غيرت شد كه در خلفاى بنى هاشم مثل او كسى نباشد . پس ، اين طريقه پيش گرفتم . »\r\nو نقل است كه او را سبدى بود . در آن چند صوفى و كسائى كه در شب مىپوشيد و در آن نماز مىكرد و مىگفت : « شرم نكنند بنى العبّاس كه در ميان ايشان چون عمر بن عبد العزيز كسى باشد . »\r\nو آنچه سابقا ذكر نموديم كه بر امام لازم است كه هرگاه متصدّى امر سلطنت باشد ، مأكول و ملبوس او چون فقيران و درويشان باشد ، فايده و حكمت در آن ، آن است كه پادشاه هرگاه قناعت كند و مؤنت خود را به قليلى بگذراند ، چون درويشان و محتاجان به او نظر كنند ، دل‌شكسته نخواهند بود و ساير رعايا و لشكريان به حكم « النّاس على دين ملوكهم » « 1 » اقتدا به اين طريقه خواهند نمود . و چون زينتها و تكلّفات در مأكول و ملبوس و مفروش و مسكن و مركوب كم شود و مؤنتها آسان گردد ، خرجها بر مردم سبك مىشود و باعث معمورى ملك و رعيّت و لشكر مىگردد ؛ چه هرگاه مردم شيوهء قناعت پيش گيرند و از سر زياديتهاى كم‌فايده بگذرند ، همه‌كس توانگر خواهند بود . چنان كه حضرت امير المؤمنين - صلوات اللّه عليه - فرموده كه ، « خفة المؤنة احد اليسارين . » « 2 » يعنى : « سبكى ضروريات و حاجات يكى از دو توانگرى است . » هرگاه حاجات و ضروريّات به آسانى برآيد ، مردم از تعب بسيار در تحصيل معاش خلاص شوند و راحت يابند و به سبب كوشش در تحصيل حرام به معصيت نيفتند و اين معنى سبب خصب و ارزانى و فراخى شود ؛ چه هرگاه حاجات و ضروريّات بسيار باشد ، كاركنان و صناعان بسيار بايد و در آن حال اجرت كارها بسيار شود . مثلا ، هرگاه مردم منازل سيار جهت سكنى خواهند و به قدر ضرورت اكتفا نكنند ، بنا و عمله بسيار در كار باشد . پس ، اجرت كار ايشان زياد شود و مفضى به آن شود كه اجرت صناعان و كارها كه در تحصيل اجناس مأكولات ضرور است گران شود و بالضّروره گرانى اجناس مأكولات و غيرها لازم آيد . و چون گرانى بسيار شود ، بعضى مردم متفرّق شوند و جلاى وطن كنند و رعايا شكسته\r\n\r\n\r\n","description":"","footnote":"\r\n( 1 ) . كشف الغمه ، ج 2 ، ص 21 .\r\n( 2 ) . مأخذ يافت نشد .\r\n","page_name":" 467 ","page_number":467},
  {"content":"\r\n\r\nشوند و مرتبه‌مرتبه به تخريب ملك منتهى شود . و هرگاه ارزانى و فراغت حاصل باشد ، مردم بلاد ديگر را رغبت به وطن در آن ملك به‌هم رسد و جمعيّت زياد شود و باعث زيادتى معمورى گردد . و چون خرجها سبك و آسان باشد ، مردم طلب زياده از پادشاه نكنند و پادشاه [ 119 ب 
  ] از عهدهء كفايت ايشان بيرون آيد . به خلاف آنكه هرگاه تكلّفات در هر باب زياد باشد ، مردم را خرجها بسيار باشد و سپاهيان و نوكران پادشاه را به دستور خرجهاى بسيار لازم شود و طلب آن از پادشاه كنند و روزبه‌روز به‌هم نظر كرده ، بر خرجها بيفزايند و كار به جايى رسد كه اگر تمام مداخل پادشاه صرف شود ، وفا به مخارج نكند و تنگى به‌هم رسد و سپاهيان از پادشاه و او از ايشان رنجيده‌خاطر شود .\r\nو چون طمعها زياده شود و پادشاه از عهدهء آن برنتواند آمد ، محبّت او از دلها برود و اين باعث شكستگى احوال سپاهى و رعيّت شود ؛ و همه‌كس صاحب قرضها شوند و سپاه از هم بپاشد و مختل گردد و كار به جايى رسد كه اگر دشمنى رو كند و سرانجام سپاهى جهت دفع ايشان ضرور باشد ، صورت نيابد ، و [ چون 
  ] سپاهيان را مركوب نباشد و اسلحهء جنگ و خرجى راه نباشد ، درمانند و متفرّق شوند و سپاهيان را نه به دل و نه به بدن ميل حركت و توانايى آن باشد و پادشاه عاجز آيد و چون وضع چنين باشد ، در خزانه چندان چيزى نباشد كه به آن تدارك احوال سپاه توان كرد . و رعايا نيز در اين حال پريشان باشند و اگر تحميل مدد خرج سپاه بر ايشان بشود ، چندان چيزى صورت نيابد و باعث پراكندگى خلق شود و باعث بدنامى و جرئت دشمنان گردد . و گاه باشد كه كار به جايى رسد كه پادشاه از سرانجام مؤنت خرج سفر خود و مخصوصان خود عاجز آيد ؛ و چون احوال چنين باشد ، پادشاه و خواصّ و مقرّبان را قدرت جود و بذل و عطاى چندانى نماند و اكثر مردم را از معاش خود چيزى فاضل نيايد ، بلكه به آن نيز درمانده و از آن عاجز باشند و اكثر مردم قرض‌دار باشند ، بلكه ضروريّات ايشان فروخته و در گرو باشد و منافع و مداخل خود را پيش مىفروخته باشند . و چون چنين باشد ، چگونه ايشان را بذل و عطايى ميسّر باشد ؟ از فوايد و ثمرات عطا و سخا و جود و مثوبات اخروى و فوايد دنيوى و ذكر جميل و فوز به مطالب بلند و مقاصد ارجمند و تحصيل دوستان و اصدقا و ضعف اضداد و خصمان كه بر بذل و سخاوت مترتّب مىشود بىبهره باشند و سيرت\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nمذمومهء بخل در ميان خلق شايع گردد .\r\nو آثار و اخبارى كه از بذل و جود و عطاى مردمان پيشين در كتب مسطور است و در السنه مذكور ، بنا به خفّت مؤنت و سبكى خرج و عدم اسراف و تبذير بوده . و بنابر اسباب مذكوره ، غلبه و ظفر اكثر اوقات گروهى را بوده كه سبكبار و كم‌مؤنت بوده‌اند و به تنعّم و تلذّذ و توسّع در شهوات ، از مأكول و غير آن ، معتاد نبوده‌اند و جفاكشى و سختى پيش ايشان مأنوس بوده . لشكر عرب [ كه 
  ] بر اكاسرهء عجم و قياصرهء روم استيلا يافتند ، مأكول ايشان قليل بود و ايشان را زيب و زينتى نبود و ناز و نعيمى عادت نداشتند . لشكر چنگيز و اولاد او كه بر اكثر ممالك عالم استيلا يافتند و از اقصى مشرق و شمال تا منتهى شام و روم به تصرّف درآمد ، از تنعّم بغايت دور بودند و پوشش بسيارى از لشكر چنگيز ، بلكه ايشان ، پوست حيوانات بود و در حال احتياج به علف صحرايى توانستند گذرانيد . امير تيمور گوركان [ حكومت : 771 - 807 ق . 
  ] كه بر اكثر معمورهء عالم استيلا يافت و چندين ملك و قلعه گرفت و چندين لشكر به شمشير بشكست و سفرهاى دراز با لشكرهاى بيحدّ و حصر مىتوانست كرد ، به قوّت آن بود كه لشكر او سبكبار بودند و حاجات و ضروريّات بسيار نداشتند و در بيابان دشت قبچاق « 1 » كه شش ماهه راه در بيابان رفت و آذوقه به پشت چهارپايان بردند ، بنابر آن توانست كه ملاحظه نموده بود كه از يك من آرد به اضافهء سبزيى كه در آن صحرا به‌هم مىرسيد شصت كاسه آش آرد پخته مىشد و حكم نموده بود كه هيچ‌يك از افراد سپاه و امرا و شاهزادگان روزى به غير از يك كاسه از آن آش چيزى ديگر نخورند و هيچ‌كس را حدّ آن نبود كه خلاف اين حكم تواند كرد . و به قوّت اين تدبير او را سفرى بدان دورى ميسّر شد و بر خصمان غلبه و استيلا يافت . و چون اين طريقهء سبكى معاش و سبكبارى در ميان تركان شرقى و شمالى معمول است ، ايشان را غلبه و استيلا بر ممالك بسيار رومىدهد . سلجوقيان كه از آن تركان بودند از لب جيحون تا اقصاى روم متصرّف شدند . و سلاطين آل عثمان نيز در اصل از آن تركانند سيصد و هفتاد و پنج سال است كه پادشاهى مىكنند ، چون مؤنت ايشان نيز سبك است\r\n\r\n\r\n","description":"","footnote":"\r\n( 1 ) . نام دشتى و صحرايى است از تركستان و طايفه‌اى از تركان همان نواحى را قبچاقى گويند . نك : برهان قاطع ، ج 3 ، ذيل همين واژه .\r\n","page_name":" 469 ","page_number":469},
  {"content":"\r\n\r\nو لشكر ايشان در تنعّم و فراغت و استراحت بسيار نمىكوشند . با وجود عوارض اختلال كه در ملك ايشان مكرّر روداد ، احوال ايشان مضمحل نشد و دولت از ايشان نرفت . و لشكر هندوستان و سلاطين ايشان چون به عادت آن ملك بسيار [ 120 آ 
  ] سنگين و گرانبار و پرمؤنت و عيش و فراغت دوست مىداشتند ، در هيچ زمانى يكى از ايشان را بر بلاد ايران يا توران استيلايى نصيب نشد و آنچه مىشد برعكس بود ، چنان كه خسرو دهلوى « 1 » گفته :\r\n شاه دهلى به بخارا نرود * آب از زير به بالا نرود \r\nو به سبب وجه مذكور ، پادشاهان سابق در تخفيف مؤنات مىكوشيده‌اند و تكلّفات بسيار از مردم ، خصوصا از سپاهيان ، نمىپسنديده‌اند و اگر در زينت مىكوشيده‌اند ، زينتى چند بوده كه ضايع نمىشده و باعث وقر در نظر دوستان و دشمنان بوده . چون طلا و نقره و جواهر و امثال آن‌كه باعث زينت است و ضايع و مندرس نمىشود .\r\nو بنابر ملاحظهء وجوه مذكوره ، نواب عليّين آشيان فردوس مكان شاه طهماسب الحسينى - انار اللّه تعالى برهانه - در زمان دولت خود طريقهء قناعت و خفّت معاش معمول ساخته بود ؛ چه در آن زمان ، مردم از مأكول و ملبوس به قليلى قناعت مىكردند و طريقهء اسراف و زيادتى تكلّفات معمول نبود . چهار ذرعى طبسى ، كه قيمت قليلى دارد ، در آن زمان به سه قسمت مىنموده‌اند و هر قسمتى را در ميان آن كرباس و آستر مىگذاشته‌اند و شخصى معتبر سالها بر ميان مىبسته . و در آن زمان لباس تجمل بوده ، و على هذا القياس ساير اشياء بر اين نهج معمول و مستمرّ بوده . لاجرم در آن زمان خزانه در كمال معمورى بوده و لشكرها در كمال سرانجام بوده‌اند و فقرا و مساكين و يتيمان از دولت پادشاه بوده‌اند . چنان كه در اكثر بلاد شيعه مقرّرات و مرسومات جهت درويشان و\r\n\r\n\r\n","description":"","footnote":"\r\n( 1 ) . از عارفان و شاعران نام‌آور پارسىگوى هندوستان در نيمهء دوم قرن هفتم و اوايل قرن هشتم هجرى ، متولد 651 و متوفّى 725 ق . ، صاحب ديوان شعرى كه به نام خود او شهره است و ثمانيهء خسرويه كه مشتمل است بر مثنويهاى هشت‌گانهء وى و جواهر خسروى او مجموعه‌اى است از اشعار در موضوعات مختلف . براى كسب اطلاع بيشتر ر ك : صفا ، ذبيح الله ، تاريخ ادبيات در ايران ، ج 2 / 3 ، صص 771 تا 797 .\r\n","page_name":" 470 ","page_number":470},
  {"content":"\r\n\r\nيتيمان مقرّر بوده و از عطاياى پادشاه چندان به سادات و اشراف و علما و فضلا و صلحا و ساير مردمان مىرسيده كه مزيدى بر آن گنجايش ندارد . و از كمال انتظام ملك و شوكت و سرانجام سپاه و حشمت بود كه در ايّام آن حضرت كه چهار نوبت سلطان سليمان پادشاه تمام ممالك روم و مصر و شام و يمن و حرمين و بلاد مغرب با لشكرهاى بيرون از حدّ و شمار متوجّه ملك ايران شده ، هر مرتبه ضعيف و مختلّ مراجعت نمود . و بر اين قياس خان ماوراء النّهر و تركستان ، شش نوبت لشكر بر سر خراسان آورد و به غير از خجلت و شرمندگى حاصلى تحصيل ننمود . و در ايّام دولت آن حضرت فتوحات رو داد و به هرجانب كه لشكر مىفرستاد ، مظفّر و منصور بودند . به توجّه و امداد آن حضرت ممالك هندوستان از تصرّف خصوم بيرون آمده ، بر پادشاه آن ملك سلطان همايون بن بابر ميرزا « 1 » قرار يافت . و همچنين نوّاب رضوان مكان فردوس آشيان شاه عباس الحسينى - افاض اللّه تعالى على تربته المراحم و الفيوض الرّبّانيّه - در ايّام دولت خود در اجراى مسلك قناعت اهتمام تمام مىنمود و با اسراف و تبذير بسيار بد بود و خود اكثر اوقات لباسهاى بىتكلّفانه مىپوشيده و در تخفيف خرجهاى خود مىكوشيد تا مردم آن طريقه را قدوه « 2 » سازند . و اگر از خواصّ و مقرّبان آن حضرت يا افراد سپاه جامه‌اى به تكلّف به نظر آن حضرت مىرسيد ، كمال طيش و رنجش تمام اظهار مىفرمود . بعضى مقرّبان آن حضرت چند قبا به يك رنگ مىدوختند كه مبادا اگر قبا به رنگ ديگر پوشند بر پادشاه معلوم شود كه اين قبا نو است و حمل بر محبت تزيين و تكلّف نموده ، باعث رنجش خاطر آن حضرت گردد . در اوايل دولت آن حضرت ، به غير از حاتم بيك اعتماد الدوله كسى لجام [ 120 ب 
  ] طلا استعمال نمىكرد . بدين سبب مردم را كمال رفاهيت و آسايش بود و ملك معمور بود و رعيّت آسوده و خزانه معمور و لشكر با سرانجام . آن حضرت را\r\n\r\n\r\n","description":"","footnote":"\r\n( 1 ) . دومين پادشاه از سلسلهء مغولان هند كه در سال 937 ق . به جاى پدرش ، بابر شاه ، بر تخت نشست . در سال 946 ق . شير شاه حاكم دولت بهار شاه به ناگاه بر مقرّ مغولان در جونسا هجوم برد و همگى را از بنگال بيرون ريخت و در سال بعد ، پس از شكست نهايى ، همايون شاه مجبور شد به سند و سپس ايران بگريزد . وى در سال 962 ق . به يارى شاه طهماسب صفوى توانست بر دشمنان فايق آيد و حكومت خود را دوباره تأسيس كند . تاريخ دولتهاى اسلامى ، ج 2 ، صص 536 و 537 .\r\n( 2 ) . مقتدا ، پيشوا .\r\n","page_name":" 471 ","page_number":471},
  {"content":"\r\n\r\nچندين مرتبه بر عساكر قيصر و خانان تركستان غلبه روداد و بسيارى از ممالك موروث كه در ايّام فترتها از تصرّف بيرون رفته بود فتح نمود ، و فتوحات عظيمه او را ميسّر شد . در يك سال سه ملك ، مانند عراق عرب ، كه از مواضع معتبر ايران زمين بلكه خلاصه و زندهء ربع مسكون است ، و ملك قندهار و قلعه هرموز « 1 » به تصرف اولياى دولت آن حضرت درآمد .\r\nمجملا ، از قوانين كليهء امر سلطنت و پادشاهى ، تدبير و تقدير معاش است و احتراز از تبذير و اسراف . و لايق به حال ملك آن است كه به قدرى كه ممكن باشد و به عظمت و مهابت پادشاهى نقصانى نداشته باشد ، در تخفيف اخراجات بكوشد و مؤنتها را سبك سازد . و اگر غالب اوقات به مطعومات پادشاهانه گذراند ، گاهى جهت تحصيل ثواب به قوت فقيرانه اكتفا نمايد و اگر در اكثر احيان لباسهاى فاخر شاهانه پوشد ، سيّما در حضور بيگانگان و مجالس عام جهت حفظ مهابت پادشاهى ، گاهى اگر به لباس بىتكلّف متلبّس باشد جهت تحصيل ثواب و مراعات مصلحت جمهور به غرض آنكه مردمان به اين مسلك رغبت نمايند و اين طريقه معمول شود ، بغايت مستحسن خواهد بود . و همچنين در خلوتها كه كسى نباشد و در زير جامه كه به نظر مردم درنيايد جامه زبر و بىتكلّف پوشند ، باعث ثواب و اجر جزيل خواهد بود . و اللّه ولىّ خير و معينه .\r\n\r\n\r\n","description":"","footnote":"\r\n( 1 ) . هرمز يا هرموز يا هورموز جزيره‌اى در خليج فارس در تنگه‌اى به همين نام كه ملتقاى خليج با درياى عمّان است . سابقا شهر هرمز را كه به هرمزنو معروف بوده جزئى از جزيرهء جرون مىدانستند و رفته‌رفته نام جرون جاى خود را به هرمز داده است . آثار قلعهء بازمانده از پرتغاليان در اين جزيره مشهود است . هرمز نو بعد از هرمز كهنه ساخته شده است . هرمز كهنه ، يعنى هرمزى كه در داخل خشكى واقع بود ، تا ساحل دريا نصف روز راه فاصله داشت و به گزارش لسترنج خرابه‌هاى آن در كنار شهر ميناب به‌جا مانده است . ر ك : لسترنج ، صص 341 و 342 .\r\n","page_name":" 472 ","page_number":472},
  {"content":"\r\n\r\n\r\nباب هفتم در ذكر امر معروف و نهى منكر و تعظيم شرع و ملّت و تقويت علما و صلحاى كرام و اهل دين\r\nو در اين باب دو فصل است :\r\n\r\nفصل اول : در امر معروف و نهى منكر\r\nامر معروف و نهى منكر از واجبات عظيمهء اسلام است و امر دين و نظام ملك و ملّت به آن مستقيم مىشود و اگر مردم دست از اين بردارند و فاسقان و فاجران را بر اعمال زشت و ناخوش كه مرتكب آن مىشوند تعزير نكنند « 1 » و به خود گذارند ، فساد سرايت كند و ديگران به تبعيّت فاسقان و به خو و بوى ايشان برآيند و مرتبه‌مرتبه آفت عامّ گردد و طبايع بهايم و سباع در ميان بنى نوع انسان شايع گردد ، و مردمان از منهج خير و استقامت عدول ورزند و فاسقان بر اعمال خود جرىتر شوند و ظالمان دست تعدّى و تطاول دراز كنند ، و سرانجام كار مفضى بشر و فساد عظيم شود و هرج و اختلال در همهء اوضاع به‌هم رسد . خداى عز و جلّ در قرآن مجيد فرموده :  وَ لْتَكُنْ مِنْكُمْ أُمَّةٌ يَدْعُونَ إِلَى الْخَيْرِ وَ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ وَ أُولئِكَ هُمُ الْمُفْلِحُونَ  « 2 » . يعنى : « بوده باشد از شما جماعتى كه امر به نيكويى و نهى از بدى مىكرده باشند و آن جماعت ايشان رستگارانند . »\r\nو احاديث در باب امر معروف و نهى منكر بسيار است . * « 3 » از حضرت رسول صلّى اللّه عليه و إله منقول است كه فرموده كه ، هيچ قومى نيست كه عمل كنند به معاصى و در ميان ايشان\r\n\r\n\r\n","description":"","footnote":"\r\n( 1 ) . اصل : « كنند . » . اينجا برابر مر اصلاح شد .\r\n( 2 ) . آل عمران : 104 .\r\n( 3 ) . آنچه در ميان دو ستاره نقل مىشود ، بنابه ارجاع در نسخهء اصل ، از صفحه 121 آ - سطرهاى 2 تا 8 - آمده است .\r\n","page_name":" 473 ","page_number":473},
  {"content":"\r\n\r\nكسى باشد كه قدرت آن داشته باشد كه بر ايشان انكار كند و انكار نكند ، الّا كه حقّ - جلّ و علا - عذاب را بر آن قوم عامّ سازد و همگى ايشان را به عذاب مبتلا گرداند .\r\nو از آن حضرت منقول است كه فرموده : « به آن خداى كه جان من در قبضهء قدرت اوست كه امر به معروف كنيد و نهى از منكر نماييد يا آنكه خداى عز و جلّ عذابى از جانب خود بر شما مىفرستد ، پس از آن هرچند دعا كنيد مستجاب نمىشود .\r\nو از آن حضرت منقول است كه فرموده كه ، امر كنيد به معروف و نهى كنيد از منكر .\r\nيعنى ، مردم را به كارهاى نيكو داريد و نهى فرماييد ايشان را از كارهاى بد و مخالفت فرمان حقّ ، و اگرنه خداى عز و جلّ بدان شما را بر شما مسلّط گرداند كه به جور و ظلم تعذيب شما كنند . بعد از آن چون نيكان شما دعا مىكنند ، دعاى ايشان مستجاب نمىشود . * « 1 »\r\nو از حضرت امام جعفر صادق عليه السّلام منقول است كه ، مردى از قبيلهء خثعم « 2 » آمد نزد حضرت رسول اللّه صلّى اللّه عليه و إله و گفت : « يا رسول اللّه ! خبر دهيد مرا از افضل اسلام . » حضرت فرمود : « ايمان به خدا . » گفت : « بعد از آن چه چيز ؟ » حضرت فرمود كه ، صلهءرحم .\r\nگفت : « بعد از آن چه چيز ؟ » حضرت فرمود كه ، امر به معروف و نهى از منكر . پس ، آن مرد گفت : « كداميك از اعمال مبغوضتر است نزد [ 121 آ 
  ] خداى عز و جلّ ؟ » حضرت فرمود كه ، شرك به خدا . گفت : « بعد از آن چه چيز ؟ » حضرت فرمود : « قطع رحم . » گفت :\r\n« بعد از آن چه چيز ؟ » حضرت فرمود كه ، امر به منكر و نهى از معروف .\r\nو از حضرت صادق عليه السّلام منقول است كه فرموده كه ، امر به معروف و نهى از منكر دو خلقند از خلقهاى خداى عز و جلّ هركه ايشان را يارى دهد ، خداى عز و جلّ او را عزيز گرداند . و هر كه ايشان را مخذول سازد - يعنى ، يارى ندهد و مدد نكند - خداى عز و جلّ او را مخذول سازد .\r\nو از آن حضرت منقول است كه ، حضرت رسول صلّى اللّه عليه و إله فرموده كه ، چگونه خواهيد بود وقتى كه فاسد شوند زنان شما و فاسق شوند جوانان شما و امر به معروف نكنيد و نهى از\r\n\r\n\r\n","description":"","footnote":"\r\n( 1 ) . نوشتار از صفحهء 120 ب نسخهء اصل پى گرفته شده است .\r\n( 2 ) . شاخه‌اى از همدان كه اهل آن ميان طايف و نجران اقامت داشتند و بت مشهورشان ، ذو الخلصه ، توسّط جرير بن عبد اللّه و به فرمان رسول اكرم ( ص ) پس از جنگ با آنان درهم شكسته شد . العبر ، ج 1 ، ص 296 ؛ تنكيس الاصنام ، صص 35 و 36 .\r\n","page_name":" 474 ","page_number":474},
  {"content":"\r\n\r\nمنكر نكنيد ؟ كسى گفت : « آن نخواهد شد يا رسول اللّه ! » فرمود كه ، بدتر از آن نيز خواهد شد . چگونه خواهيد بود وقتى كه امر كنند به منكر و نهى كنند از معروف ؟ كسى گفت : « يا رسول اللّه ! اين خواهد شد ؟ » حضرت فرمود : « بدتر از اين نيز خواهد شد .\r\nچگونه خواهيد بود وقتى كه نيك را بد دانند ، و بد و منكر را نيك دانند ؟ »\r\nو از حضرت امام محمّد باقر عليه السّلام منقول است كه فرموده : « واى بر آن قومى كه اطاعت نمىكنند خدا را به امر به معروف و نهى از منكر ! » و از حضرت رسول صلّى اللّه عليه و إله منقول است كه فرموده : « هرگاه به همديگر مىانداخته باشند امر معروف و نهى از منكر را ، پس آگاه باشند به عذابى از جانب خداى عز و جلّ »\r\nو از حضرت امير المؤمنين - صلوات اللّه عليه - منقول است كه فرموده كه ، هركه ترك كند انكار منكر را به دل و دست و زبان ، او مرده‌اى است در ميان زندگان . و حضرت صادق عليه السّلام به گروهى از اصحاب خود گفتند كه ، به تحقيق كه لايق و سزاوار است از جهت من كه مؤاخذه كنم بىگناه شما را به شقى ، و چگونه اين مرا سزاوار نباشد و به شما مىرسد از يكى از مردان شما فعل قبيح و شما بر او انكار نمىكنيد و از او هجرت نمىنماييد و او را آزار نمىكنيد تا آنكه آن عمل را ترك كند ؟\r\nو از حضرت امام محمّد باقر عليه السّلام منقول است كه فرموده كه ، « مىباشند در آخر الزّمان قومى كه متبوع باشند در ميان ايشان گروهى مراييان كه خود را قارى و عابد بازنمايند ؛ نوچگان « 1 » سفيهان باشند ، امر به معروف و نهى از منكر را واجب نسازند ، [ 121 ب 
  ] الّا آنكه بالكلّيه ايمن باشند از ضرر . طلب كنند از جهت خود رخصتها و عذرها ؛ پيروى لغزشهاى علما و فساد علم ايشان كنند . - يعنى ، پيروى آن كنند كه بعضى علماى بد از روى مداهنه و دنياطلبى موافق اغراض ايشان حكم كنند و فتوا دهند و از راه بلغزند .\r\nآنگاه ، ايشان پيروى لغزش ايشان و فساد علم ايشان كنند . - اقبال كنند بر نماز و روزه و چيزهايى كه ضررى به نفس و مال ايشان نرساند ؛ و اگر نماز ضررى كند به آنچه مىكنند به اموال و اولاد خود ، هرآيينه نماز را رفض كنند و بيندازند ، همچنانكه اعمّ فرايض و اشرف آن را رفض نموده‌اند . به درستى كه امر به معروف و نهى از منكر فريضه‌اى است\r\n\r\n\r\n","description":"","footnote":"\r\n( 1 ) . « نوچه » به معنى جوان نوخاسته است .\r\n","page_name":" 475 ","page_number":475},
  {"content":"\r\n\r\nعظيمه كه به آن قايم مىشود فرايض در آن حال كه مذكور شد . - يعنى ، حال مداهنه و ترك فريضهء امر به معروف و نهى از منكر . - غضب مىكند خداى عز و جلّ بر ايشان . پس ، شامل نيك و بد ايشان مىشود عذاب الهى . پس ، هلاك مىشوند ابرار و نيكوكاران در دار فاجران ، و كوچكان در دار بزرگان . به درستى كه امر به معروف و نهى از منكر راه پيغمبران و منهاج صالحان است . فريضه‌اى است عظيمه كه به آن قايم مىشود فرايض و امن مىشود راهها و حلال مىشود كسبها و ردّ مىشود مظلمه‌ها و معمور مىگردد زمين و داد خواسته مىشود از دشمنان و مستقيم مىشود امر . پس ، انكار كنيد بد را به دلها ، و تلفّظ كنيد آن را به زبانها ، و بزنيد آن را بر پيشانيهاى بدكاران ، و مترسيد در راه خدا از ملامت هيچ ملامت‌كننده . پس ، اگر بدان پند پذيرند و به حقّ بازگشت كنند ، بر ايشان راهى نيست . يعنى ، كسى را نمىرسد كه به ايشان آزارى رساند يا بر ايشان سخنى داشته باشد .  إِنَّمَا السَّبِيلُ عَلَى الَّذِينَ يَظْلِمُونَ النَّاسَ وَ يَبْغُونَ فِي الْأَرْضِ بِغَيْرِ الْحَقِّ أُولئِكَ لَهُمْ عَذابٌ أَلِيمٌ  « 1 » . يعنى : « راهى نيست الّا بر آن كسان كه بر مردم ظلم مىكنند و در زمين بغى و تعدّى مىنمايند به غير حقّ . آن جماعت از جهت ايشان است عذاب اليم . » پس ، فرمود : « و در آن حال مجاهده كنيد با ايشان به ابدان خود ، و بغض داشته باشيد با ايشان به دلهاى خود ، بىآنكه در اين طلب سلطنت بر ايشان « 2 » زيادتى كنيد و طلب و خواهش مالى كنيد ، و نه آنكه به سبب ظلم خواهش ظفرى كنيد تا آنكه ايشان رجوع كنند به امر خدا و بروند بر طاعت خدا . »\r\nفرمود كه ، وحى فرستاد خداى عز و جلّ به شعيب پيغمبر - على نبيّنا و عليه السّلام - كه ، « به درستى كه من عذاب مىكنم از قوم تو صد هزار نفس را ؛ چهل هزار از اشرار و شصت هزار از اخيار ايشان . » گفتند : « يا رب ! اين بدان را سبب عذاب معلوم است . سبب عذاب اخيار چيست ؟ » وحى فرستاد خداى عز و جلّ به او كه ، آن جماعت مداهنه كرده‌اند با اهل معاصى و غضب نكرده‌اند به‌واسطهء غضب من .\r\nو از حضرت رسول اللّه صلّى اللّه عليه و إله منقول است كه فرموده : « هركه طلب خشنودى مردم كند به آنچه باعث سخط الهى شود ، حمدكنندهء او از مردم ذم‌كنندهء او خواهد شد . و هر\r\n\r\n\r\n","description":"","footnote":"\r\n( 1 ) . شورى : 42 .\r\n( 2 ) . بعد از « ايشان » كلمهء « و » حذف شد .\r\n","page_name":" 476 ","page_number":476},
  {"content":"\r\n\r\nكه ايثار طاعت خداى عز و جلّ كند به آنچه مردم را به غضب درآورد ، كفايت خواهد كرد خداى عز و جلّ از او دشمنى هر دشمن و حسد هر حاسد و بغى هر باغى ، و خواهد بود خداى عز و جلّ از جهت او ناصر و ظهير . »\r\nو از حضرت رسول اللّه صلّى اللّه عليه و إله منقول است كه فرموده : « لا يزال مردمان به خيرند مادام كه امر كنند به معروف و نهى كنند از منكر و معاونت يكديگر كنند بر كار نيكو . پس ، هرگاه چنين نكنند ، نزع مىشود از ايشان بركتها و مسلّط مىشود بعضى از ايشان بر بعضى - يعنى ، تعدّى و زيادتى بر يكديگر خواهند كرد - و ايشان را يارىدهنده‌اى نخواهد بود در زمين و نه در آسمان . »\r\nو احاديث در فضيلت امر به معروف و نهى از منكر و مذمّت تارك آن بسيار است و جهت اختصار [ 122 آ 
  ] به اين مقدار اكتفا شد . « فمن لم يقنعه اليسير لن ينفعه الكثير . » « 1 » يعنى : « هركس اندك او را قانع نسازد ، بسيار نفع نرساند . » و ببايد دانست كه امر معروف و نهى از منكر منقسم مىشود به واجب و مندوب . امر كردن به واجبات و نهى كردن از محرمات واجب است ، و امر كردن به مندوبات و نهى كردن از مكروهات مستحب است و امر به معروف و نهى از منكر را چند شرط است :\r\nاوّل آنكه آن شخص علم داشته باشد به آنكه اين فعل معروف است يا منكر است تا امر و نهى او معقول باشد و در دانستن بدى و نيكى فعل سندى صحيح بايد ، چنان كه بدى و نيكى آن فعل از ضروريّات و قطعيات باشد و مختلف فيه نباشد ؛ يا اگر باشد داند كه آن فعل به اعتقاد فاعل حرام است مثلا و مرتكب شده و بايد كه فعلى را كه از او نهى مىكنند احتمال جهت اباحت نداشته باشد كه بسيار فعلها باشد كه به ظاهر بد نمايد ، امّا آن فعل را محملى صحيح و جهتى مشروع بوده باشد ، چنان كه كسى را بينى كه از شيشه چيزى مىخورد كه به رنگ شراب است و گاه باشد كه شربتى مباح باشد . پس ، تا جميع احتمالات بر طرف نشود و راه عذر بالكليّه مسدود نباشد ، متعرّض نبايد شد .\r\nنقل است كه روزى حضرت امير المؤمنين - صلوات اللّه عليه - در مسجد كوفه نشسته بود . جماعتى را نزد حضرت آوردند كه ديده بودند كه در ماه مبارك رمضان در روز\r\n\r\n\r\n","description":"","footnote":"\r\n( 1 ) . بحار الانوار ، ج 87 ، ص 71 .\r\n","page_name":" 477 ","page_number":477},
  {"content":"\r\n\r\nچيزى مىخورده‌اند . حضرت امير المؤمنين - صلوات اللّه عليه - به ايشان خطاب كرد كه ، شما چيزى خورده‌ايد و صايم نيستيد . اقرار كردند . حضرت فرمود : « شما از جماعت يهوديد ؟ » گفتند : « نه . » فرمود كه ، از نصاراييد ؟ گفتند : « نه . » فرمود كه ، بر هيچ‌يك از دينهاى مخالف اسلاميد ؟ گفتند : « نه . بلكه ما مسلمانانيم . » حضرت فرمود كه ، مسافريد ؟\r\nگفتند : « نه . » حضرت فرمود كه ، شما را علّتى هست كه به آن مستوجب افطار شده باشيد كه ما آن را ندانيم . به درستى كه شما بيناتريد به احوال نفوس خود از ما كه خداى فرموده :  بَلِ الْإِنْسانُ عَلى نَفْسِهِ بَصِيرَةٌ  « 1 » يعنى : « بل انسان بر نفس خود بيناست . » گفتند : « ما به روز آورديم و ما را هيچ علّتى نبود . » حضرت بخنديد . پس ، فرمود :\r\n« گواهى مىدهيد كه به غير از اللّه الهى نيست و اينكه محمّد رسول خداست . » گفتند :\r\n« گواهى مىدهيم كه به غير از اللّه خدايى نيست و محمّد را نمىشناسيم . » حضرت فرمود كه ، او رسول خداست . گفتند : « ما او را به اين وجه نمىشناسيم . او اعرابيى بود كه خلق را به خود دعوت مىنمود . » حضرت فرمود : « اگر اقرار مىكنيد و الّا شما را مىكشم . » گفتند : « و اگرچه بكشى . » آنگاه ، حضرت موكّل ساخت بر ايشان اهل سياسات را .\r\nحاصل آن است كه تا معصيت ثابت نباشد متعرّض كسى نبايد شد و در مقام نهى درنبايد آمد و تفحّص و تجسّس نبايد كرد و متعرّض اندرونهاى خانه مردم نبايد شد و سخنان غمّازان و ساعيان را نبايد شنيد ، بلكه اگر فسقى از كسى ظاهر شود و به ثبوت رسد در مقام منع و انكار بايد شد و اگر حدّى يا تعزيرى به حسب شرع لازم باشد ، كسى را كه اقامت حدود شرعيه جايز باشد اقامت آن بايد نمود و فسقى كه ظاهر و معلوم نباشد در ستر آن بايد كوشيد .\r\nنقل است از حضرت رسول اللّه صلّى اللّه عليه و إله كه فرمود : « من ستر مسلما ستره اللّه فى الدّنيا و الآخرة . » « 2 » يعنى : « هركه عيب و گناه مسلمانى را بپوشد ، خداى عز و جلّ گناهان او را در دنيا و آخرت پوشيده دارد . » نقل است كه ، عمر شبى در مدينه مىگشت . از خانه‌اى آواز سرود شنيد . از ديوار خانه بالا رفت . نظر كرد . شخصى را ديد با زنى اجنبي [ ه 
  ] « 3 » نشسته [ 122 ب 
  ]\r\n\r\n\r\n","description":"","footnote":"\r\n( 1 ) . قيامة : 14 .\r\n( 2 ) . عوالى اللئالى ، ج 1 ، ص 357 .\r\n( 3 ) . اضافه از مر است .\r\n","page_name":" 478 ","page_number":478},
  {"content":"\r\n\r\nو خمر پيش نهاده . گفت : « اى دشمن خدا ! گمان كردى كه خداى عز و جلّ تو را رسوا نكند ؟ » گفت : « اى عمر ! شتاب مكن كه اگر من يك گناه كردم ، تو سه گناه كردى . » گفت :\r\n« چگونه ؟ » گفت : « خداى عز و جلّ فرموده :  وَ لا تَجَسَّسُوا  . « 1 » يعنى : تجسّس مكنيد . و تو تجسّس كردى . و فرموده كه ،  وَ أْتُوا الْبُيُوتَ مِنْ أَبْوابِها  « 2 » . يعنى : به خانه‌ها رويد از درهاى آن خانه‌ها . و تو از ديوار آمدى . و فرموده :  لا تَدْخُلُوا بُيُوتاً غَيْرَ بُيُوتِكُمْ حَتَّى تَسْتَأْنِسُوا  « 3 » . يعنى : داخل خانه‌هاى غير خانهء خود مشويد تا آنكه طلب رخصت كنيد . و تو بىاجازت درآمدى . » عمر گفت : « راست گفتى . اگر تو را عفو كنم ، از اين گناه توبه مىكنى ؟ » گفت : « بلى . » عمر متعرّض او نشد .\r\nدر بعضى مؤلفات بعضى علما مذكور است كه وقتى شخصى نزد حضرت رسول اللّه صلّى اللّه عليه و إله آمد و گفت : « مردى با زن [ ى 
  ] « 4 » اجنبي [ ه 
  ] در خانه مشغول به فعل قبيح يافته‌ايم و در آن خانه را قفل كرده‌ايم ، تا چه فرماييد . كسى بفرستيد تا به حقيقت حال رسد . » عمر گفت : « من بروم . » حضرت رسول صلّى اللّه عليه و إله فرمود : « كار تو نيست . » ابو بكر و بعضى ديگر از صحابه نيز چنين گفتند و چنين جواب شنيدند . حضرت امير المؤمنين - صلوات اللّه عليه - گفت : « من بروم . » حضرت فرمود : « برو كه اين كار تو است . » حضرت امير المؤمنين - صلوات اللّه عليه - به آن خانه رفته ، قفل در را بگشود . چشم مبارك برهم نهاده ، داخل آن خانه شد . چشم برهم در آن خانه بگرديد . آن مرد و زن چون حال چنان ديدند ، بگريختند .\r\nحضرت امير المؤمنين - صلوات اللّه عليه - نزد حضرت رسول صلّى اللّه عليه و إله آمد و گفت : « نزد آن خانه رفتم و قفل گشودم و داخل خانه شدم و در آن خانه كسى را نديدم . » حضرت رسول صلّى اللّه عليه و إله سجدهء شكر به‌جا آورد و فرمود : « حمد و شكر مر خدايى را كه اعتقاد مرا در حق تو درست گردانيد . » و حضرت امير المؤمنين را به كمال فتوّت و جوانمردى توصيف نمود .\r\nشرط دوم از شرايط امر معروف و نهى منكر تأثير است . و بعضى از علما ، ظن تأثير را\r\n\r\n\r\n","description":"","footnote":"\r\n( 1 ) . حجرات : 12 .\r\n( 2 ) . بقره : 189 .\r\n( 3 ) . نور : 27 .\r\n( 4 ) . از مر افزوده شد .\r\n","page_name":" 479 ","page_number":479},
  {"content":"\r\n\r\nمعتبر دانسته‌اند ، و بعضى احتمال تأثير را كافى دانسته‌اند .\r\nشرط سوم ، اصرار مأمور و منهى است بر آن فعلى كه باعث امر و نهى است . پس ، هرگاه بر آن فعل اصرار ننمايد و امارت ندامت و پشيمانى لايح « 1 » باشد ، متعرّض او نبايد شد .\r\nشرط چهارم آن است كه امر به معروف و نهى از منكر باعث مفسده جهت آمر و ناهى نباشد . پس ، اگر باعث ضررى بر نفس او يا مال او يا عرض او يا ديگرى از مسلمانان باشد ، واجب نخواهد بود و حفظ مال خود در آن صورت لازم خواهد بود . و امر معروف و نهى منكر بدل مطلقا واجب است و موقوف بر شرايط مذكوره نيست و [ در 
  ] « 2 » امر معروف و نهى منكر ترتيب ملحوظ بايد داشت . اوّل ، اظهار كراهت . پس ، به زبان منع كردن از بد و امر كردن به نيك . و اگر مفيد نيفتد ، به نفرت و هجرت و دورى و خشونت قولى و فعلى . و اگر مفيد نيفتد ، به قهر و ضرب و تأديب و امثال آن . و تا غرض به نحو اسهل حاصل شود ، تعدى به نحو اشدّ نبايد نمود .\r\nو ببايد دانست كه لزوم امر معروف و نهى منكر بر ملوك و سلاطين بيشتر است از چند جهت : يكى آنكه اقتدار و تسلّط ايشان از همه‌كس بيشتر است . پيداست كه قول و فعل مردمان ضعيف كم‌اقتدار چقدر تأثير خواهد كرد ، به خلاف پادشاهان كه آثار توجّه و اهتمام ايشان از همه زياد است و نسبت به همهء بلاد و عباد عموم دارد . و اگر در امر معروف و نهى منكر حاجت به ضرب و تأديب و سياست افتد ، اقتدار كلّى ايشان را حاصل است . ديگر آنكه سخنان پادشاهان مطاع و متبع تمام عالم است . هر سخن كه ايشان بگويند ، همه‌كس [ 123 آ 
  ] درمىپذيرند و اطاعت آن بر خود لازم و متحتم مىدانند . ديگر آنكه هرچيز كه ديگران را به تعب و مشقّت و سعى بسيار حاصل مىشود ملوك را به محض توجّه و خواهش حاصل مىشود . پس ، امر مذكور نيز لامحاله بر ايشان آسانتر خواهد بود و هرگاه آسانتر باشد ، لزوم آن اقوى خواهد بود . ديگر آنكه مردم همه بر دين و طريقه و مسلك پادشاهند ؛ هرگاه پادشاه مايل به صلاح باشد و امر به معروف و نهى از منكر مىنموده باشد ، مردمان همه مايل به صلاح خواهند شد و در\r\n\r\n\r\n","description":"","footnote":"\r\n( 1 ) . آشكار .\r\n( 2 ) . از مر اضافه گرديد .\r\n","page_name":" 480 ","page_number":480},
  {"content":"\r\n\r\nطريقهء امر معروف و نهى منكر تأسّى به پادشاه خواهند نمود و طريقه حق و شرع و دين در ميان خلق رواج تمام خواهد يافت و بنابر آنكه ارتباط امر به معروف و نهى از منكر به ملوك و سلاطين و اصحاب تسلّط و اقتدار اشدّ و اقوى است حضرت صادق عليه السّلام فرموده كه ، « انّما هو على القوى المطاع العالم بالمعروف من المنكر لا على الضعفة الذين لا يهتدون سبيلا . » « 1 » يعنى : « امر به معروف و نهى از منكر نيست ، الّا بر شخص صاحب قوّت مطاع دانا به معروف از منكر ، نه بر ضعيفانى كه راه به جايى نمىبرند . »\r\nو ببايد دانست كه امر به معروف و نهى از منكر پادشاهان را از چند وجه مناسب است :\r\nوجه اوّل ، قول . و آن‌چنان است كه به قول امر به افعال خير مىنموده باشند و از امور بد بازمىداشته باشند و اگر از كسى منكرى ببينند ، خصوصا از خواصّ و نزديكان و مقرّبان و نوكران و عمّال ديوان كمال رنجش و وحشت تمام اظهار نمايند و در انكار آن مبالغه تمام كنند ، بلكه يك يا چند طريقهء بىالتفاتى و هجرت و امثال آن مسلوك دارند تا آن شخص را تنبّه تمام حاصل شود و ديگران نيز متنبّه شوند و از افعال ذميمه متقاعد گردند . و اگر منكر ظلمى باشد ، در ايصال حق به مظلوم و دادرسى او تغافل نورزند و تأديب و تنبيهى كه مناسب اندازه ظلم و خصوصيّت آن به حسب كميّت و كيفيّت معتبر باشد به عمل آورند تا قواعد مضبوط باشد و كسى از منهج استقامت قدم بيرون ننهد و از حدود شرع و عقل تجاوز نورزد ؛ ليكن شرط است كه تا حقيقت روشن نشود و واضح نگردد ، ملك در مقام سياست و تأديب درنيايد و به مجرّد گمانها و قرينه‌ها عمل ننمايد و سخن كسان قبل از استكشاف تمام معمول نسازد ، چه خدعه و تلبيس و دروغ و افترا در عالم بسيار است و در سه كار پادشاهان از مخصوصان و مربوطان و كسانى كه راه سخن به ملوك دارند و با ديگران عداوت مىورزند و مصلحتها منظور مىدارند تزوير و تلبيس و دروغ بسيار مىباشد و گمانها و ظنّهاى بسيار مىشود كه دروغ مىباشد و اصلى ندارد .\r\nخداى عز و جلّ در قرآن مجيد فرموده :  يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا أَنْ تُصِيبُوا قَوْماً بِجَهالَةٍ فَتُصْبِحُوا عَلى ما فَعَلْتُمْ نادِمِينَ  « 2 » يعنى : « اى آن كسانى كه ايمان آورده‌ايد ! اگر\r\n\r\n\r\n","description":"","footnote":"\r\n( 1 ) . مجمع الفائدة ، ج 5 ، ص 537 .\r\n( 2 ) . حجرات : 6 .\r\n","page_name":" 481 ","page_number":481},
  {"content":"\r\n\r\nفاسقى به‌شمار خبرى بياورد طلب ظهور و حقيقت آن نماييد - يعنى ، بىاستكشاف و استعلام به مقتضاى آن خبر عمل نكنيد - تا آنكه از شما آزار نرسد به قومى از روى نادانى . پس ، به روز آوريد بر كردهء خود پشيمان . » و در حديث واقع است كه ، گمان از اكذب كذبهاست و در قرآن مجيد مذمت ظنّ واقع است . و بسيار بوده كه كسى گمانى بد به كسى برده و قرينه‌هاى بسيار بر آن دلالت كرده ، چنان كه جمعى حكم كرده‌اند كه امر چنان خواهد بود ، و بعد از چندى حقيقت حال بر خلاف آن ظاهر شده .\r\n\r\nحكايت\r\nخواجه نظام الملك طوسى در كتاب وصايا كه جهت فرزند خود نوشته ذكر نموده كه سلطان محمود [ 123 ب 
  ] از وزير خود خواجه احمد بن حسن ميمندى « 1 » در اواخر منحرف گشته ، از اطراف و جوانب دشمنانش هجوم و غلبه داشتند . و خواجه حسن ميكال جهت اقبالى كه از سلطان ملاحظه مىنمود منتظر الوزارة بود و هر روز آوازه مىافتاد كه جاى خواجه احمد را به او مىدهند . امّا از جهت حمايت حرم نوى پادشاه ، كه دختر خان تركستان بود ، هيچ منفعتى به او نمىرسيد و حرم مذكور را از روى تعظيم مهد چگل « 2 » مىگفتند . و جميله قندهارى از جمله حواشى و خدم مهد چگل بود ؛ نسبت به خواجه در مقام اعانت و امداد بود و به اعانت او خواجه روزگارى در مهد امن بود و مثل آلتونتاش ، كه او را قايم‌مقام سبكتكين مىديدند ، در هر وقت كه با خواجه در مقام مخاصمت آمدى شكست يافتى . از جمله وقتى كه اردوى سلطان در حوالى كابل بود ، خواجه به‌واسطهء مهمات ضرورى به غزنين آمده پيش او گفتند كه ، كاروانى عزيمت\r\n\r\n\r\n","description":"","footnote":"\r\n( 1 ) . به واسطهء فضل و تدبيرش به شمس الكفاة شهرت داشت . چون از چشم سلطان افتاد ، متحمّل انواع شكنجه و مصادرات شد و از چنگال مرگ به سختى جان بدر برد و مدتى در هند محبوس گشت . با اين همه پس از مرگ سلطان محمود غزنوى زنده ماند و در خدمت پسرش مسعود آسوده و شرافتمندانه زيست و درگذشت . بوسورث .\r\nكليفورد ادموند ، تاريخ غزنويان ، ترجمهء حسن انوشه ، ص 68 .\r\n( 2 ) . ناحيه‌اى در تركستان كه از سوى جنوب و شرق به خلّخ ، از مغرب به تخس و از شمال به ناحيت قرقيز محدود مىشود . نك : حدود العالم ، صص 83 و 84 .\r\n","page_name":" 482 ","page_number":482},
  {"content":"\r\n\r\nتركستان نموده اول زمستان معاودت خواهند نمود . خواجه را به خاطر رسيد كه هر سال به جهت خاصّه و فرزندان چندين پوستين مىبايد . اگر همراه قافله كسى فرستاده شود تا از امتعهء غزنين چيزى چند برده از آنجا مويينه « 1 » بياورند ، خالى از فايده نخواهد بود .\r\nفى الجمله كسى فرستاد و چندين از ظرايف غزنين جهت بيع و شرى به دو داد . همان ساعت ، غمّازان اين خبر به حسن ميكال رسانيده و او آن راز را با آلتونتاش در ميان نهاد و او بغايت خرّم شده با يكديگر گفتند هيچ مادّه‌اى جهت الزام خواجه برابر اين نيست ، چه او هميشه مباهات مىكند كه مرا به هيچ امر دنياوى التفاتى نيست ، الّا جهت مصلحت سلطان . اكنون تجّار به اطراف مىفرستد . اين باعث كمال خجلت و شرمندگى اوست ، امّا چنان بايد كه بعد از تحقيق خلافى ظاهر نشود . حسنك گفت : « اين سخن را تحقيق كرده‌ام و اصلا خلافى نيست و اگر فى الواقع ظاهر گشتى ، خواجه را شكستى عظيم بودى . » امّا خواجه بر اين واقف شده ، جميله قندهارى را از اين خبر كرد ؛ و رابطهء خواجه با جميله قندهارى چنان بود كه در سالى چنان نبود كه يك‌بار ملاقات واقع شود ، امّا در روزى ممكن بود كه ده‌بار حكايت رسانيدندى و جواب بازآوردندى به نوعى كه غير همان كس هيچ آفريده بر آن مطّلع نشدى .\r\nالقصّه ، جميله پيغام فرستاد كه ، خواجه دل مشغول ندارد كه تدارك آن بسى آسان است ، و همان لحظه پيش مهد چگل صورت قضيّه معروض داشت . وى گفت : « تدبير چيست ؟ » جميله گفت : « به والده و خواهران آنچه به تاجر داده‌اند به طريق بيلاكات « 2 » ذكر بايد كرد و چند چيز ديگر از ملبوسات كه مخصوص خواتين باشد بايد فرستاد تا به آن اضافه كنند و مسرعى نهان از راه ديگر به تعجيل بايد فرستاد تا در شب بدان تاجر رسانند و با او بگويند كه چون مردم آلتونتاش او را بازگردانند در راه هيچ از اين معنى ظاهر نسازد ، چندانكه او را به ديوان آورند . آنگاه ، بگويد كه من فرستادهء مهد چگلم و مكتوبات بنمايد و بيلاكات خواتين ظاهر كند . »\r\nالقصّه ، خواجه حسنك جازم شد كه آلتونتاش اين سخن معروض دارد . بعد از عرض\r\n\r\n\r\n","description":"","footnote":"\r\n( 1 ) . آنچه از موى بافته و ساخته شده باشد .\r\n( 2 ) . « بيلك » واژه‌اى تركى و مغولى به معنى تحفه و سوقات و ارمغان است .\r\n","page_name":" 483 ","page_number":483},
  {"content":"\r\n\r\nسلطان گفت : « مبادا اين سخن غير واقع بوده باشد ؟ » آلتونتاش گفت : « اگر فرمان باشد تاجر را با نفايس كه خواجه داده از راه به خدمت بازگردانم . » سلطان گفت : « چنين كن . » آلتونتاش فى الحال كسان فرستاده از عقب قافله رفتند و تاجر را بازگردانيدند . وى به قرار معهود مقرّر هيچ نگفت و چون به ديوان رسيد فرياد برآورد كه ، فرستادهء مهد چگلم .\r\nو مكاتيب سر به مهر مهد چگل نموده ، بيلاكات كه مخصوص به خواتين بود ، چون مقنعه و حمايل [ 124 آ 
  ] و امثال آن ، ظاهر ساخت . آن جماعت بسيار شرمنده شدند و خايف و متوهّم گشتند و آن حركت را تأويل نتوانستند كرد .\r\nسلطان چون به حرم رفت ، مهد چگل عتاب آغاز كرده ، گفت : « بعد از مدّتى كه جهت اقوام خود از درگاه چون تو پادشاهى امثال اين محقّرات به رسم هديه بفرستم اين خجالت و ملالت به فرستادهء من رسانى ؟ » سلطان از اين حالت بغايت متأثّر گشت و از غايت تأثّر به قتل آن جماعت كه ايقاع اين فساد كرده بودند فرمان داد . مهد چگل مىدانست كه ايشان بيگناهند ، نخواست كه به سعى او چندين خون به ناحقّ ريخته شود .\r\nگفت : « اين طايفه از اين نوع گناهان فراوان خواهند كرد . لازم نيست كه از رهگذر من كشته شوند ، تو از ممرّ ديگر منتظر فرصت باش . » حاصل كه آلتونتاش را زياده از حدّ شكست رسيده ، حسنك فضيحت شده از همه نازكتر آنكه تاجر را به صد اعزاز و حرمت روانه گردانيدند .\r\nوجه دوم از امر به معروف و نهى منكرى كه بر پادشاهان لازم است اجراى امثله و فرامين است كه پادشاه احكام به اطراف ممالك خود در باب امر به معروف و نهى از منكر مىنوشته باشد كه مردم ترك منكرات نمايند و از فسوق و معاصى احتراز لازم دانند . و در عهدهء حكّام شرع و عرف نويسند كه هرگاه علانية و صريح در اسواق و بازارها و محاضر و مجامع فسقى ببينند ، در رفع و دفع آن اهتمام لازم دانند و به جهت تجديد و تذكير مكرّر احكام به تأكيد جارى مىساخته باشند ، چنان كه طريقه نوّاب فردوس مكان علّيّين آشيان شاه طهماسب الحسينى الصّفوى - انار اللّه تعالى برهانه - بوده .\r\nوجه سوم از امر به معروف و نهى منكرى كه بر پادشاهان لازم است به حسب فعل\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nاست . و آن از چند جهت شود : جهت اوّل آنكه پادشاه در اطراف ممالك محروسه ، مردم امين ديندار خداترس تعيين نمايد كه در ازالهء منكرات و دفع بدع و محرّمات سعى نمايند و اين جمع را محتسبان گويند . و محتسب در قديم الايّام جهت اين نصب مىنموده‌اند كه هرجا بدعتى و حرامى بينند در ازاله و رفع آن بكوشند ، و اگر خود عاجز باشند ، به حكّام شرعى و عرفى اعلام نمايند و ايشان نيز از جانب پادشاه مأمور به تقويت آن جمع باشند تا در وقت حاجت جانب ايشان فرونگزارند و در تقويت ايشان بكوشند .\r\nو شرط است در محتسب كه مسئله‌دان باشد و بىطمع باشد و به امانت و راستى و صدق گفتار و كردار موصوف باشد و جانب خلق را بر جانب حقّ ترجيح ندهد و با اقويا مداهنه نكند و جانب ضعيفان را فرونگزارد . و پادشاه چون محتسبى به اوصاف مذكوره تعيين نمايد ، دست او را قوى سازد و تقويت او نمايد و اگر از او مساهله و مداهنه ببيند انكار نمايد و تأديب بليغ به‌جا آورد تا امور شرعى انتظام يابد ؛ بلكه اگر يكى از اهل علم و تقوا در مقام رفع منكرى درآيد ، هرچند از قبل سلطان جهت اين امر منصوب نباشد ، سلطان بر او انكار ننمايد و تقويت طرف خصوم نكند .\r\n\r\nحكايت\r\nنقل است كه شيخ ابو الحسن نورى با خلق مخالطت نكردى و هرچه نه از امور دين بودى ، از آن نپرسيدى و هرگاه منكرى بديدى از آن منع كردى ، اگرچه در آن بيم كشتن بودى . روزى به كنار دجله جهت تجديد طهارت رفت . زورقى در كنار دجله ديد و در آن زورق سىخم سر مهر كرده [ 124 ب 
  ] بر هريك نوشته بود كه لطف « 1 » . شيخ از آن عجب داشت ، چه در مبايعات و تجارات هيچ‌چيز مىدانست كه آن را لطف خوانند . از ملّاح سؤال كرد كه ، در اين خمها چيست ؟ ملّاح گفت : « چه كار دارى ؟ تو درويشى ، به حال خود باش . » شيخ را شوق و تعطّش به معرفت آن زياده گشت . ملّاح را گفت : « مىخواهم\r\n\r\n\r\n","description":"","footnote":"\r\n( 1 ) . در نسخهء مج به شكل لطف ضبط شده است . دهخدا به نقل از مهذّب الاسماء آن را به معنى « آنچه به كسى فرستند » و به نقل از منتهى الارب به معنى « هديه و جايزه و اندك از طعام و جز آن » آورده است . ( دهخدا ، لغت نامه ، ج 12 ، ذيل همين واژه ) در اخلاق محسنى ، ص 116 به صورت « لطيف » درج گرديده است .\r\n","page_name":" 485 ","page_number":485},
  {"content":"\r\n\r\nكه مرا بگويى كه در اين خمها چيست . » ملّاح گفت : « تو درويش فضولى . در اين خمها خمر است كه جهت خليفه آورده‌اند . امير المؤمنين مىخواهد كه مجلس خود را بدان بيارايد . » چوبى گران در آن زورق افتاده بود . شيخ ملّاح را گفت كه ، « آن چوب را به دست من بده . » ملّاح در خشم شد و شاگرد خود را گفت : « آن چوب به دست او ده تا ببينم كه چه خواهد كرد . » ملّاح برخاست و آن چوب به دست شيخ داد . شيخ آن چوب را به دست گرفت و متوجّه شكستن آن خمها شده يك‌يك را مىشكست و ملّاح فرياد مىكرد تا آنكه يونس بن افلح « 1 » ، كه شحنهء جسر بود ، با كسان خود رسيد و شيخ را بگرفتند و پيش معتضد ، كه خليفه وقت بود ، بردند و صورت حال تقرير كردند . و معتضد بغايت غيور بود و شمشير او پيش از سخن او بودى . جميع اهل بغداد بغايت اندوهگين شدند ، چه شك نداشتند كه شيخ را هلاك خواهد ساخت . و چون شيخ را حاضر ساختند ، معتضد بر كرسى آهنين نشسته بود و گرز بر دست مىگردانيد . بانگ بر شيخ زد و گفت : « تو كيستى كه اين چنين گستاخى مىكنى ؟ » شيخ فرمود كه ، « من محتسبم . » گفت : « به امر كه احتساب مىكنى ؟ » گفت : « به امر خداى و رسول . » گفت : « تو را كه محتسب گردانيد ؟ » شيخ فرمود كه ، « آنكه تو را پادشاهى داد ، مرا محتسبى داد . » معتضد ساعتى سر در پيش افكند . آنگاه ، سر برآورد و گفت : « تو را چه چيز بر اين داشت كه اين خمها شكستى ؟ » شيخ گفت : « شفقّت در حقّ تو و در حقّ رعيّت تو . » گفت : « در حقّ من چگونه ؟ » گفت : « منكرى كه تو در ازالهء آن تقصيرى رواداشتى آن را از تو منع كردم و تو را از گرفتارى آن در روز قيامت خلاصى دادم . » گفت : « در حقّ رعيّت من چگونه ؟ » گفت : « بنابر آنكه به ارتكاب تو محرّمات را ، مردم بر معاصى دلير مىگردند . چون تو از حرام بازايستى ، ديگران دليرى نتوانند كرد ، چه عامهء خلق در صلاح و فساد تابع پادشاهند . اگر او را بر نهج صلاح بينند ، همه طريق صلاح پيش گيرند و ثواب همه او را جمع گردد و اگر فساد مشاهده نمايند ، ايشان نيز در فسق و فجور كوشند و و بال آن همه به پادشاه عايد گردد . پس هم در حقّ تو مهربانى كردم و هم در حقّ رعيّت تو .\r\nغرضى نداشتم مگر خشنودى حقّ - جلّ و علا . » معتضد به گريه درآمد و گفت : « اين كار\r\n\r\n\r\n","description":"","footnote":"\r\n( 1 ) . اخلاق محسنى ، ص 116 : « يونس افلج » .\r\n","page_name":" 486 ","page_number":486},
  {"content":"\r\n\r\nتو را زيبنده است . بعد از اين ، هر منكرى كه بينى منع كن . حكم كرديم كه هيچ‌كس منع تو نكند . » « 1 »\r\nو محتسب را در احتساب چند چيز رعايت بايد كرد : اول ، معرفت منكر . دوم ، تعريف و تعليم به وعظ و نصيحت . سوم ، عنف . چهارم ، تعيير . پنجم ، تهديد به ضرب .\r\nششم ، مباشرت .\r\nامّا امر اول كه بر محتسب مراعات آن لازم است معرفت منكر است . پس ، بايد كه بدى آن فعل و وقوع آن معلوم باشد و به تجسّس طلب منكر ننمايد و بر در و روزن و خانه‌هاى مردم گوش ندارد و به تكلّف استنشاق روايح خمر نكند . و اگر كسى چيزى از آلات لهو بر زير جامه گرفته باشد ، چنان كه شكل آن ننمايد به دست استكشاف آن نكند و از همسايگان استخبار و استفسار از احوال فاسقان ننمايد و به قدر امكان هتك ستر و افشاى عيوب مسلمانان ننمايد .\r\nنقل است كه نقش خاتم لقمان حكيم اين بود كه « الستر [ 125 آ 
  ] لما عاينت احسن من اذاعة ما ظننت . » « 2 » يعنى : « پوشيدن آنچه مشاهده كردى ، بهتر [ است 
  ] از فاش كردن آنچه به گمان اعتقاد كردى . »\r\nدوم ، تعريف است و آداب محتسب درين درجه آن است كه در ابتدا تعريف به وجه احسن كند و تعليم حكم شرعى بنمايد و در موعظت و نصيحت به ملاطفت حقّ شفقت اخوت مرعى دارد ؛ چه علّت اقدام اكثر عوام بر منكرات جهل است به حقيقت آن ، و غالب آن بود كه چون بر حقيقت آن منكر واقف شوند ترك كنند ، مادام كه سبب‌انداز تحميق و تجهيل به لجاج و ستيزه نكشد . و چون به لجاج و تعصّب كشد ، وعظ و نصيحت سود ندهد . و خاصيّت طبيعى انسان چنان افتاده است كه از نقصان و زشتى و كشف عيب خود استنكاف تمام نمايد ، و جهل و نادانى و حماقت نقصان باطن است و رسوايى نقصان باطن زشت‌تر از ظاهر باشد ، و از اين جهت طبايع اكثر خلق بر احقار عيب جهل و نادانى بغايت حريص باشند و از الزام عار نادانى سركشى تمام نمايند . و لهذا طلبه علوم از تخطئه در محاضر بسيار برنجند ، هرچند تخطئه واقعى باشد و آن شخص بر آن واقف\r\n\r\n\r\n","description":"","footnote":"\r\n( 1 ) . اين حكايت در همان ، صص 116 و 117 مندرج است .\r\n( 2 ) . مجموعه ورام ، ص 27 .\r\n","page_name":" 487 ","page_number":487},
  {"content":"\r\n\r\nگردد ؛ پس ، در غضب آيد و ملتزم باطل شود و بر آن اصرار ورزد . پس ، بايد كه تعريف و تعليم محتسب بر وجه ملاطفت و مهربانى باشد و متضمّن ايذا و تجهيل و تحميق نباشد و به جدال منتهى نشود و اگر شود بر وجه احسن باشد ، چنان كه خداى عز و جلّ فرموده :  ادْعُ إِلى سَبِيلِ رَبِّكَ بِالْحِكْمَةِ وَ الْمَوْعِظَةِ الْحَسَنَةِ وَ جادِلْهُمْ بِالَّتِي هِيَ أَحْسَنُ  « 1 » اين خطاب است به حضرت رسول صلّى اللّه عليه و إله كه ، بخوان خلق را به راه خدا به حكمت و موعظهء نيكو و مجادله كن با ايشان به آن نحوى كه بهتر است .\r\nو بايد كه محتسب از عذاب و نكال اخروى بترساند ، و ذكر مثوبات اخروى بنمايد و او را بر آن مطّلع سازد ، و سيرت سلف صالح و اكابر سابقين ذكر كند و فوايد و ثمرات تقوا و پرهيزكارى بازنمايد ، و جودت الفاظ و نفاست معانى و حسن ادا و بلاغت و خفض صوت و اظهار خلوص و مناصحت مرعى دارد و جنايت و تقصير جانى را جنايت خود و فرزندان خود شمرد ؛ چه اهل اسلام همه چون يك نفسند ، چنان كه از حضرت رسول اللّه صلّى اللّه عليه و إله نقل است كه فرموده : « المؤمنون كجسد واحد اذا اشتكى عضو منها تداعى سايرها بالحمى و السّهر . » « 2 » فرمود كه ، « مؤمنان همه چون يك تن‌اند و خاصيّت تن آن است كه چون يك عضو از آن الم يابد ، همهء اعضا در تب و بيدارى شب با آن يك عضو شريك باشند . »\r\nهمچنين علامت صحّت ايمان آن است كه چون مؤمنى را رنجى و مصيبتى رسد ، هر مؤمن كه از آن خبر يابد اثر آن الم در خود احساس كند . و معصيت مصيبت دين است و كدام مصيبت به مصيبت دين مىتواند رسيد ؟\r\nامر سوم « 3 » كه محتسب را در احتساب رعايت آن بايد كرد تعنيف و تغليظ است به سخن درشت و دشنام غير فحش . و آداب اين درجه آن است كه چون از منع فاسق از راه ملاطفت و نصيحت و موعظت عاجز آيد و بيند كه با وجود نصايح و مواعظ بر معصيت اصرار مىنمايد [ و 
  ] « 4 » به آن سخنان مواعظ استهزا مىكند و فايده مطلوبه بر آن مواعظ مترتّب نمىشود ، در اين صورت لازم است كه او را به سخنان درشت و دشنام از آن فعل\r\n\r\n\r\n","description":"","footnote":"\r\n( 1 ) . نحل : 125 .\r\n( 2 ) . الوافى ، ج 5 ، ص 552 ( با اندكى تفاوت ) .\r\n( 3 ) . اصل : « دوم . » اينجا برابر نسخهء مر اصلاح شد .\r\n( 4 ) . از مر اضافه شد .\r\n","page_name":" 488 ","page_number":488},
  {"content":"\r\n\r\nشنيع منع كند و در دشنام مراعات آن كند كه فحش نباشد و الفاظ او متضمّن دروغ نباشد و آنچه گويد حقّ گويد و به غرض حقّ و از براى [ 125 ب 
  ] حقّ گويد و بر قدر ضرورت اقتصار كند ، و درشتى از قدر حاجت درنگذراند . و اگر داند كه عنف قولى در وى اثر نمىكند و به غضب و استخفاف و استحقار منزجر مىگردد ، به آن عمل نمايد و در آن نيز مراعات الاهون فالاهون بنمايد و در اهانت از قدر ضرورت تجاوز ننمايد و بايد كه ايذاء او از راه شفقّت و مهربانى باشد ، چون چوبى كه پدر بر كودك خود مىزند ، نه از روى تشفّى غيظ و قضاى حاجت غضب باشد ، و نفسانيت و ميل طبع و هوى را در اين امر مدخل ندهد .\r\nامر چهارم كه محتسب را مراعات آن بايد نمود تعيير منكرات است ، چون كسر آلات مناهى از طنبور و عود و چنگ و رباب و غيره و ريختن خمر و كندن جامه حرير و مغصوب و بدر كردن غاصب از خانهء مغصوب و امثال اينها . و اين وقتى بايد كه تكليف مرتكب آن عمل بر ازاله سودى بدهد و از اين راه عاجز آيد و از تعيير بر قدر حاجت و ضرورت قناعت كند . مثلا ، هرگاه غرض به آن به عمل آيد كه دست غاصب را گرفته از خانهء مغصوب بيرون برد ، به سر و ريش و گريبان او دست نرساند . و چون غرض به شكستن آلت لهو به عمل آيد ، متحمّل تكلّف سوختن آن نشود . و اگر آلت خمر محلّ انتفاعى ديگر تواند شد ، اقدام بر تضييع آن ننمايد و به ريختن آن اكتفا كند .\r\nامر پنجم كه محتسب را مراعات آن بايد نمود تهديد و تخويف است ، چنان كه گويد كه ، اين كار بگذار و اگرنه سرت بشكنم و بر تو اقامت حدّ و تعزير نمايم و امثال اينها . و بايد كه تهديد به امرى نكند كه اقدام بر آن حرام باشد ، چنان كه گويد : « اگر اين كار ترك نكنى ، سرت ببرم و خانه‌ات را خراب كنم و اموالت را ببرم و فرزندانت را اسير سازم . » و امثال اينها . و اگر بعضى تشديدات از باب مبالغه ضرور باشد باكى نيست .\r\nامر ششم كه محتسب را مراعات آن بايد نمود امر مباشرت ضرب است . و آن وقتى بايد كه از تأثير نصيحت و موعظت مأيوس شود و تهديد و وعيد سخنان درشت ناهموار و ابداء غضب و ترشرويى و هجرت و اظهار رنجش سود ندهد . و در اين صورت لازم است كه از حدّ تجاوز ننمايد و بر قدر ضرورت اقتصار كند . و چون آن شخص از مباشرت\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nفعل منكر دست بداشت ، در رنجانيدن او نكوشد . و بايد كه محتسب صالح باشد و به تقوى معروف باشد تا قول و نصيحت او تأثير كند و در دلها وقعى و قبولى داشته باشد .\r\nچه هرگاه محتسب خود مرتكب اعمال شنيعه شود ، نصيحت او را تأثيرى نباشد ، بلكه زجر و تبليغ او در نظرها سخيف و ناخوش نمايد . خداى عز و جلّ در قرآن مجيد فرموده :\r\n أَ تَأْمُرُونَ النَّاسَ بِالْبِرِّ وَ تَنْسَوْنَ أَنْفُسَكُمْ  « 1 » يعنى : « آيا امر مىكنيد مردمان را به نيكويى و خود را فراموش مىكنيد ؟ »\r\nجهت دوم از امر معروف و نهى منكر فعلى كه پادشاهان را لازم است ، مراعات منهج صلاح و انفلاع « 2 » از فسق و فساد است . چه هرگاه پادشاه بر منهج صلاح و سداد مستقيم باشد و از محرّمات و محظورات محترز و مجتنب گردد ، همه خلق را رغبت به جانب صلاح شود و از فسوق دورى كنند و آلات و ادوات معاصى مفقود شود . چه عقل و نقل و تجربه شاهدند بر آنكه هر سيرت و طريقه كه پادشاهان متوجّه آن شده‌اند ، عامّهء رعايا و كافّهء اهالى مملكت آن پادشاه را رغبت صادق به جانب آن بوده . سه كس از سلاطين بنى اميّه را به سه چيز رغبت بود ، و در زمان هريك آنچه مرغوب آن پادشاه بود ، مرغوب و مطلوب همه خلق زمان شد . يكى را رغبت به جانب عبادت و صلاح بود ؛ عادت خلق در ايّام او چنان بود كه هركس گفتى من امروز و امشب چندين نماز كردم و چنان قرآن خواندم و چنان روزه داشتم . و يكى از ايشان را كه ميل و رغبت [ 126 آ 
  ] تمام به جانب انواع مأكولات و مطعومات بود ، خلق زمان او را رغبت و همّت متوجه تدبير انواع مأكولات و مطبوخات بودى . هركس درين باب تصرّفى كردى و در تهيّهء مأكولى هنئ و مطعومى لذيذ تدبيرى انديشيدى ، و گفتگوى غالب خلق متوجّه انواع خوردنيها بود .\r\nو يكى را ميل بنا و عمارت غالب بود ، همگى همّت خلق زمان بر تشييد « 3 » عمارت و تمهيد بناها مصروف بود .\r\nجهت سوم از امر به معروف و نهى از منكر به حسب فعل كه بر پادشاهان لازم است محبّت و مودّت اهل صلاح و علم است و تعظيم و تكريم ايشان . چه هرگاه پادشاه ، اهل صلاح را دوست دارد و از ترك و تازيك صلاح و نيكوكارى بپسندد و مردم صالح و متّقى\r\n\r\n\r\n","description":"","footnote":"\r\n( 1 ) . بقره : 44 .\r\n( 2 ) . بريدن ، گسستن .\r\n( 3 ) . استوار كردن ، برافراشتن .\r\n","page_name":" 490 ","page_number":490},
  {"content":"\r\n\r\nرا محمدت گويد و از هركس عمل نيكى بيند يا شنود ، بستايد و ثنا گويد و در تعظيم و تكريم و توقير او كوشد و جانب او را بر امثال و اقران او كه به آن صفات حميده موصوف نباشند ترجيح دهد و بر ادرار و مرسوم ايشان بيفزايد و ايشان را محلّ اعتماد داند و مناصب مناسب ايشان تفويض نمايد ، همه‌كس را رغبت به جانب صلاح باشد جهت تحصيل فوايد سلطانى ؛ و از بدى احتراز كنند كه مبادا منشأ بىتوجّهى پادشاه گردد . و بالاخره آن صفات عادت گردد و آخر قصد قربت و نيّت صحيح نيز حاصل شود . و همچنين بايد كه پادشاه اهل علم و فضل ، كه به سمت صلاح و سداد موصوف باشند ، و جماعتى كه دين و ملّت به ايشان زيادتى ارتباط داشته باشد و در تقويت دين و اقامت مراسم شرع مبين اهتمام مىنموده باشد ، تعظيم و احترام نمايد و متكفّل معاش ايشان باشد و در توسيع معاش و ارزاق ايشان تقصير ننمايد و ايشان را معتمد و مؤتمن داند و حوايج ايشان را به انجاح مقرون مىداشته باشد و شفاعت و شكايت ايشان را در هر باب مؤثّر داند ، و در ازدياد وظايف و انعامات و اهداء خلع و تكريمات نسبت به ايشان مبالغه مىنموده باشد ؛ و حكام و امراى اطراف ملك را به توقير ايشان مأمور سازد و احكام مطاعه به اطراف ممالك مشعر بر تعظيم شريعت و دين و توقير اهل ملّت و احياى مراسم شرع مبين و رفع بدع و ضلالت مىفرستاده باشد تا چون اهل علم و دين و حافظان شرع و اصحاب صلاح و زاهدان و عابدان مكرم و معظّم و موقّر بوده باشند ، رغبت مردمان به اين مسلك بسيار شود و مردم در تحصيل علم و عمل كوشش نمايند و اهل فضل و صلاح از اطراف عالم متوجّه دار الملك آن پادشاه شوند و خلق همه به‌هم نظر كنند و طريقهء طاعت و خيريت مسلوك شود و فسوق و معاصى برافتد ؛ و در دنيا و آخرت آن پادشاه محمود و مشكور باشد و ملك او معمور گردد و دشمنان او مقهور گردند ، و فيضهاى ربّانى و رحمهاى سبحانى او را و منسوبان او را شامل گردد و سالهاى دراز نام نيك او در ميانهء خلق مشهور و مذكور باشد . و در اين باب معتبر است كه پادشاه تمييز ميانه مراتب اهل دين و علم و تقوى مرعى دارد و در وظايف و انعامات و اكرامات و تعظيمات ، موافق اندازه حال و صلاح و كمال عمل نمايد ، و مدّعيان بىمعنى را كه هميشه با اهل دانش و كمال ، بىقابليّت و استحقاق ، دعوى تفوّق و مساوات مىكنند در حدّ و\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nمرتبه خود بدارد تا آزار ايشان به شرع و دين نرسد . و مرتبهء ايشان مخفى نماند كه باعث اضلال عوام النّاس گردند و در اخفاى مراتب اهل دانش كوشند و حقّ را به باطل مشتبه سازند و زر مغشوش را در معرض خالص رواج دهند ، و علاج اين درد را [ 126 ب 
  ] غير پادشاه كسى نتواند كرد .\r\nمجملا ، بر پادشاه لازم است كه محراب و منبر را ، كه در اصل مكان پيغمبران و امامان است ، از مردم باطل بيحاصل نگاه دارد ؛ چنان كه ائمه صلوات مردم اهل قابل آن امر باشند و به سمت عدالت موسوم باشند و عارف به احكام و مسايل باشند تا عوام ضعفاء العقول اگر مسايل از ايشان فراگيرند ، فريب نخورند و گمراه نشوند . و همچنين كسانىكه بر منابر موعظه كنند و تلقين امور دين مىنموده باشند ، بايد كه اهل آن باشند و عارف به احكام قرآن و احاديث باشند و اطّلاع بر مذاهب و اديان داشته باشند و حقّ را از باطل تمييز كرده باشند تا اضلال عوام نكنند . و بسيار كسان باشند كه با قلّت معرفت و عدم وقوف علم ، بر منابر روند و عوام را فريب دهند و احكام ملل را فراخور خواهش خود باز نمايند ، و بسيار باشد كه تجهيل افاضل و دانشمندان كنند ، بلكه كسانى را كه سخن ايشان را نفهمند تكفير كنند و به تفسيق تنها اكتفا ننمايند و دعوى تفوّق و زيادتى بر ايشان نمايند و اين را باعث رواج دكان تلبيس خود دانند . و اگر پادشاه همه را به حال خود گذارد و درصدد تمييز و اصلاح اين امور نشود ، همه‌جا غلبه جهال و بيشرمان را باشد و افاضل و اهل حيا و حلم و آزرم مضمحل شوند ، و جهل و اهل جهل رواج گيرند و انواع ضلالتها در ميان خلق رونق يابد و چندان خلل و فساد بر اين مترتّب شود كه بيان از عهدهء استيفاى آن برنيايد . پس ، بر ملك لازم است كه در اين امور اهمال ننمايد و در تقويم مآثر شريعت به قدر امكان بكوشد و شريعت مطهره را از تلبيس ابالسه و شياطين حفظ نمايد .\r\nو بايد كه پادشاه به ذات خود متوجّه انجاح حاجات و مطالب اهل علم و كمال شود ، خصوصا كسان كه به سمت حيا و آزرم و تعفّف مرسوم باشند و ايشان را محتاج به سؤال و رفع حوايج نسازد و واسطه در ميان نگذارد ، چنان كه ايشان محتاج به توسّل و شفاعات خواصّ و مقرّبان پادشاهى باشند ، بلكه به نفس شريف خود متوجّه انجاح مطالب و مقاصد ايشان گردد . چه منّت غير پادشاه كشيدن ، لايق مراتب اهل دانش و علم نيست ،\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nبلكه فراخور حال ايشان آن است كه اميد به غير خداى عز و جلّ نداشته باشند و استعانت و يارى از غير او نخواهند . و چون كار امر به معروف و نهى از منكر بىاعانت و امداد علما صورت نمىيابد و منتظم نمىشود ، چه معرفت معروف و منكر به حكم و فتواى ايشان درست مىآيد ، در اين مقام فصلى در فضيلت مرتبهء علم و عقل علما ايراد مىشود تا مردم را رغبت در تعظيم امر ايشان زياد شود و شوق معرفت و دانش در خاطرها رسوخ يابد . و من اللّه الاعانة .\r\n\r\n","description":"","footnote":"","page_name":" 493 ","page_number":493},
  {"content":"\r\n\r\n\r\nفصل دوم : در فضيلت علم و عقل و بيان علوّ مرتبهء علما و عقلا\r\nدر قرآن مجيد آيات متعدّده دلالت بر فضل علم و علما مىكند . از آن جمله خداى عز و جلّ فرموده :  قُلْ هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ  « 1 » يعنى : « بگو آيا برابرند آن كسانىكه عالم و دانايند و آن كسانىكه جاهل و نادانند ؟ » و فرموده :  يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ  « 2 » يعنى : « بلند مىگرداند خداى عز و جلّ آن كسانى را كه ايمان آورده‌اند و آن كسانىكه اتيان علم به ايشان شده درجه‌ها . » و فرموده :  إِنَّما يَخْشَى اللَّهَ مِنْ عِبادِهِ الْعُلَماءُ  « 3 » [ 127 آ 
  ] يعنى : « خشيّت ندارد از خداى عز و جلّ از بندگان او ، الّا علما . » و خداى عز و جلّ در قرآن مجيد فرموده :  وَ إِذْ قالَ رَبُّكَ لِلْمَلائِكَةِ إِنِّي جاعِلٌ فِي الْأَرْضِ خَلِيفَةً  « 4 » يعنى : « ياد كن اى محمد ! وقتى را كه پروردگار تو گفت به فرشتگان كه ، به درستى كه من آفريننده‌ام يا گرداننده‌ام در زمين كسى [ را 
  ] كه خليفه باشد و بر خلق اوامر و نواهى او لازم و متّبع باشد . »  قالُوا  [ يعنى : 
  ] گفتند آن فرشتگان :  أَ تَجْعَلُ فِيها مَنْ يُفْسِدُ فِيها وَ يَسْفِكُ الدِّماءَ  « 5 » يعنى : « آيا مىگردانى در زمين كسى كه فساد كند در زمين و خونها بريزد ؟ »  وَ نَحْنُ نُسَبِّحُ بِحَمْدِكَ وَ نُقَدِّسُ لَكَ  يعنى : « و حال آنكه ما فرشتگانيم . به پاكى ياد مىكنيم تو را به امر يا به توفيق تو كه موجب حمد است ، يا ذكر و تسبيح تو مىگوييم و ذكر مىكنيم تو را به قدس ، و آن پاكيزگى باشد از هر ناشايستى . »  قالَ إِنِّي أَعْلَمُ ما لا تَعْلَمُونَ  خداى عز و جلّ در جواب ايشان فرمود : « به درستى كه من مىدانم در آفرينش اين خليفه از حكمتها و مصلحتها آنچه شما ندانيد . »\r\nو همانا خلاصه سؤال ملائكه آن است كه ، آدم را خليفه مىسازيد و بر ما ترجيح و تفضيل مىدهيد و حال آنكه مقتضاى طبع بشر فساد و خونريزش است و ما مسبّحان و مقدّسانيم . و همانا مراد آن است كه طبع و سرشت ما ذكر و تسبيح و تقديس است و ما را اشتغال و اهتمام به امرى ديگر نيست كه از ما بدى و فسادى به وجود آيد . پس ، چگونه بشر را بر ما ترجيح تواند بود ؟ و خلاصهء جواب حضرت حقّ - جلّ و علا - آن است كه ،\r\n\r\n\r\n","description":"","footnote":"\r\n( 1 ) . زمر : 9 .\r\n( 2 ) . مجادله : 11 .\r\n( 3 ) . فاطر : 28 .\r\n( 4 ) . بقره : 30 .\r\n( 5 ) . همان .\r\n","page_name":" 494 ","page_number":494},
  {"content":"\r\n\r\nمن چيزى چند مىدانم كه شما نمىدانيد . و همانا مقصود آن است كه شما به‌واسطهء قصور علم و كمى دانش ، همين يك جهت را ملاحظه كرده در مقام حيرت و تعجّبيد . چه همين ملاحظه نموده‌ايد كه بر طبع بشر قوّتهاى شهوانى و غضبى و دواعى نفسانى كه مفضى به فساد و سفك دماء مىتواند شد غالب است و ذوات ملايكه از اين قوا و دواعى منزّه است و بر ذكر و تسبيح مجبول « 1 » و بر جهات ديگر مطّلع نشده‌ايد و از اسرار و انوار نفوس بشرى و درجات رفيعه كه ايشان را حاصل مىتواند شد خبرى نداريد ، و من مىدانم آنچه شما نمىدانيد . و از اينجا شرف علم ظاهر مىشود ، چه اشاره به آن است كه تفويض امر به اعلم بايد كرد كه او آنچه لايق و سزاوار باشد به‌جا مىآورد .\r\nو بعد از جواب مذكور ، قدرت الهى به ايجاد آدم تعلّق گرفت و اختيار مادّهء تركيبش تعلّق به خاك گرفت . چنين نقل شده كه اول جبرئيل را بفرمود كه ، از جميع اجزاء زمين يك قبضه خاك جمع كن كه خشت قالب آدم از آن خاك خواهد بود . زمين از كيفيت حال واقف گشته ، بر خود بلرزيد و گفت : « اى محرم وحى ربّانى و سرخيل مقرّبان روحانى ! مدّتى شد كه لگدكوب حادثات شده‌ام ، هرگز نسبت به من چنين حادثه‌اى واقع نشده ، و اين قسم واقعه‌اى حادث نگشته . هيچ دانسته‌اى كه مهندس تقدير را از اين تدبير چه ملحوظ و مقصود است ؟ » جبرئيل فرمود كه ، « ما را نيز در سرشت اين كل ، غير از راه فكر سررشته‌اى به دست نيامده و يافت ما پى به اصلى نبرده . همين‌قدر مىدانم كه از عالم ايجاد نورسيده مسافرى خواهد آمد كه پيران صوامع قدس را مريدان او بايد شد ، و از چشمهء مشيّت ازلى طفلى در وجود خواهد آمد كه مفتيان مدارس انس كودكان مدرّس او خواهند بود . وجود او مطلع اشراقات شريف و مورد رشحات تكليف است . و چنان مىيابم كه مادّه انعقاد تركيب و مايهء انتظام تربيتش تو خواهى بود . » زمين استغاثه نموده ، گفت : « اى جبرئيل ! [ 127 ب 
  ] مپسند كه از من كسى آفرينند كه مورد ثواب و عقاب و هدف سهام « 2 » خطاب و عتاب بوده باشد . من نهايت بعد از آن اختيار كرده‌ام تا از سطوت سخط جبار ايمن توانم بود كه مرتبه قرب را مخاطرات بسيار است . »\r\nجبرئيل چون قسم مؤكّد به اسم الهى شنيد ، به حضرت بازگشت و گفت : « خداوندا !\r\n\r\n\r\n","description":"","footnote":"\r\n( 1 ) . سرشته ، جبلى ، ساخته شده در طبيعت .\r\n( 2 ) . جمع « سهم » به معنى تير است .\r\n","page_name":" 495 ","page_number":495},
  {"content":"\r\n\r\nتو مىدانى كه خاك چه مىگويد . » ميكائيل بدان امر مأمور شد و به انواع شفاعت و ضراعت « 1 » زمين بازگشت . و معامله اسرافيل نيز به اين دستور گذشت . نوبت به عزراييل رسيد . التفاتى به ضراعت و شفاعت خاك نكرده ، قبضه‌اى از خاك زمين برداشته ، به روايتى ميان مكّه و طايف بريخت . آنگاه ، چهل صباح ، كه به قولى چهل هزار سال است ، حضرت عزّت به يد قدرت خود تخمير آن نطفه صلب قضا نموده ، او را در اطوار متنوّعه و تقلّبات مختلفه بگردانيد . و به قولى قطعه‌اى از سحاب پاك بر آن قبضهء خاك بداشت .\r\nآن ابر به فرمان ايزدى سى و نه صباح از بحر اندوه و تعب و يك روز از درياى شادى و طرب بر آن خاك باريد .\r\nمجملا ، خلقت حضرت آدم عليه السّلام صورت اتمام يافته ، خلعت خلافت بر قامت با استقامت او راست آمد و او را قابليّت تعلّم علوم ربّانى و معارف لدنّى حاصل شد . حقّ - جلّ و علا - به او تعليم اسماء نمود كه  وَ عَلَّمَ آدَمَ الْأَسْماءَ كُلَّها  « 2 » يعنى : « تعليم كرد خداى عز و جلّ به آدم عليه السّلام اسماء را . » و مراد به اسماء ، اسماء جميع خلقان است كه تا آخر الزّمان مخلوق شوند ، يا اسماء ملائكه است يا لغات و السنهء مختلفه است يا خواصّ موجودات است . و چون جواب سابق از شبههء ملائكه مجمل بود ، خداى عز و جلّ خواست كه ملائكه را به جوابى شافى تشفّى و اطمينان تمام حاصل گردد . پس از آنكه تعليم حضرت آدم عليه السّلام نمود عرض اشخاص مسمّيات كرد بر ملائكه  ثُمَّ عَرَضَهُمْ عَلَى الْمَلائِكَةِ  « 3 » يعنى :\r\n« پس از آن عرض كرد مسمّيات را بر ملائكه . »  فَقالَ : أَنْبِئُونِي بِأَسْماءِ هؤُلاءِ إِنْ كُنْتُمْ صادِقِينَ  « 4 » يعنى : « پس ، گفت خداى عز و جلّ كه ، خبر دهيد مرا به نامهاى اينها كه عرض شده اگر هستيد راستگو در دعوى ترجيح بر حضرت آدم عليه السّلام . » چه فضيلت و رجحان و مزيّت به علم است كه منبع كمالات و سرچشمه جويهاست ، و صفت خالق است . و به مجرّد تسبيح و تقديس و اطاعت ، كه از صفات مخلوق است ، هرگاه از مرتبهء كمال علم خالى باشد ، رجحانى كه باعث استحقاق خلافت گردد به‌هم نمىرسد .\r\n قالُوا سُبْحانَكَ لا عِلْمَ لَنا إِلَّا ما عَلَّمْتَنا  « 5 » گفتند : « الهى ! تنزيه مىكنيم تو را از همه\r\n\r\n\r\n","description":"","footnote":"\r\n( 1 ) . فروتنى ، خوارى .\r\n( 2 ) . بقره : 31 .\r\n( 3 ) . همان .\r\n( 4 ) . همان .\r\n( 5 ) . بقره : 32 .\r\n","page_name":" 496 ","page_number":496},
  {"content":"\r\n\r\nعيبها و نقصانها تنزيه كردنى . هيچ دانشى نيست ما را ، الّا آنچه تو سابقا به ما آموختى . و قابليت ترقّى از آن مرتبه به حصول تعلم جديد ما را ممكن نيست . »  إِنَّكَ أَنْتَ الْعَلِيمُ الْحَكِيمُ  « 1 » « به درستى كه تويى و تويى داناى خبردار . » لاجرم دانى كه ، كه را قابليت رتبهء خلافت است ؛ و تويى محكم‌كار صايب‌كردار ، يا حكم‌كننده و حكمت‌ورزنده در آفرينش هرچيز . و حكمت شامل است علم را به وجهى كه بايد ، و عمل را به نحوى كه شايد . و حكمت منتهاى علم است و علم مبدأ حكمت . بعضى نقل كرده‌اند كه چون فرشتگان اظهار عجز نموده ، تمهيد معذرت نمودند ، امر شد تا منبرى از نور آوردند و حضرت آدم را عليه السّلام به تعظيم تمام بر آن منبر نشاندند و فرشتگان بر حوالى منبر برپاى ايستادند . پس از آن ، حق - سبحانه و تعالى فرمود « 2 » :  يا آدَمُ أَنْبِئْهُمْ بِأَسْمائِهِمْ  « 3 » يعنى : « اى آدم ! خبر ده ايشان را به نامهاى ايشان . »  فَلَمَّا أَنْبَأَهُمْ  « 4 » « پس ، آن هنگام كه خبر كرد آدم ملائكه را . »  بِأَسْمائِهِمْ  « 5 » « به نامهاى ايشان » ، يا خواصّ و منافع موجودات كه اين فلان است و فلان را شايد [ 128 آ 
  ] و آن فلان است و به فلان كار آيد .  قالَ  « گفت » خداى عز و جلّ :  أَ لَمْ أَقُلْ لَكُمْ  « 6 » « آيا نگفتم مر شما را اى فرشتگان ؟ »  إِنِّي أَعْلَمُ غَيْبَ السَّماواتِ وَ الْأَرْضِ  « 7 » به درستى كه من مىدانم آنچه پوشيده است از احوال آسمانها و زمين . »  وَ أَعْلَمُ ما تُبْدُونَ وَ ما كُنْتُمْ تَكْتُمُونَ  « 8 » « و مىدانم آنچه شما ظاهر مىكنيد و آنچه پنهان مىداريد . »\r\nو محصل جواب شبههء ملائكه آن است كه اگرچه شما را وصف تسبيح و تقديس حاصل است ، امّا علم حضرت آدم بيش از شماست . پس ، او را بر شما فضل و تفوّق و رجحان بوده باشد . و هركه در مضمون اين آيات شريفه تأمل مىنمايد ، كمال مرتبه علم و علوّ رفعت شأن علما ظاهر مىشود و معلوم مىشود كه هيچ كمالى با علم برابر\r\n\r\n\r\n","description":"","footnote":"\r\n( 1 ) . همان .\r\n( 2 ) . بعد از « فرمود » ، كلمات « قال گفت » آمده بود كه حذف شد « قال » جزء آيه فوق و چنين است : « قال : يا آدم ! انبئهم . . . » .\r\n( 3 ) . بقره : 32 .\r\n( 4 ) . همان .\r\n( 5 ) . همان .\r\n( 6 ) . همان .\r\n( 7 ) . همان .\r\n( 8 ) . همان .\r\n","page_name":" 497 ","page_number":497},
  {"content":"\r\n\r\nنمىشود ؛ و ظاهر مىشود كه در ترجيحات ، هيچ‌چيز مقاوم علم نمىگردد . و معلوم مىشود كه خليفه و امام و مقتدا و متّبع بايد كه اعلم باشد . و آيات قرآنى كه دلالت بر فضيلت علم و اهل علم مىكند بسيار است . اگر متوجّه تفسير آنها شويم ، سخن بسيار به تطويل مىانجامد .\r\nو از حضرت رسول صلّى اللّه عليه و إله منقول است كه فرموده : « من سلك طريقا يطلب فيه علما ، سلك اللّه به طريقا الى الجنّة . » « 1 » يعنى : « هركه به راهى رود كه در آن راه به طلب علم مىرفته باشد ، خداى عز و جلّ او را به راهى درآرد كه او را به بهشت رساند . « و ان الملئكة لتضع اجنحتها لطالب العلم رضا به . » « 2 » يعنى : « به درستى كه ملائكه مىگسترانند بالهاى خود را از جهت طالب علم به جهت خشنودى او . » « و انّه ليستغفر لطالب العلم من فى السّموات و من فى الارض حتّى الحوت فى البحر . » « 3 » يعنى : « به درستى كه استغفار مىكند از جهت طالب علم ، هركس كه در آسمانها و در زمينند ، حتّى ماهى در درياها . » « و فضل العالم على العابد كفضل القمر على ساير النجوم ليلة البدر . » « 4 » يعنى : « فضل و مزيّت عالم بر عابد مثل فضل ماه است بر ساير ستارگان در شب بدر كه هنگام تمامى ماه است . » « و انّ العلماء ورثة الانبياء . انّ الانبياء لم يورثوا دينارا و لا درهما ، و ليكن ورثوا العلم . فمن اخذ منه ، اخذ منه بحظّ وافر . » « 5 » يعنى : « به درستى كه علما وارثان پيغمبرانند .\r\nبه درستى كه پيغمبران به ميراث ندادند دينارى و درهمى ، و ليكن علم به ميراث گذاشتند . پس ، هركه فراگيرد از علم ، فراگرفته بهره‌اى وافر . »\r\n« و از حضرت رسول صلّى اللّه عليه و إله منقول است كه « علماء امّتى كانبياء بنى اسرائيل » « 6 » يعنى :\r\n« علماى امت من مثل پيغمبران بنى اسرائيلند . » و از آن حضرت منقول است كه « فضل العالم على العابد كفضلى على ادناكم . » « 7 » يعنى : « فضل عالم بر عابد ، مثل فضل من است بر ادناى شما . »\r\nو از حضرت امير المؤمنين - صلوات اللّه عليه - منقول است كه آن حضرت فرموده :\r\n\r\n\r\n","description":"","footnote":"\r\n( 1 ) . الكافى ، ج 1 ، ص 34 .\r\n( 2 ) . منية المريد ، ص 103 و 108 ؛ عوالى اللئالى ، ج 1 ، ص 106 .\r\n( 3 ) . همان .\r\n( 4 ) . بصائر الدرجات ، ص 7 .\r\n( 5 ) . بحار الانوار ، ج 1 ، ص 164 .\r\n( 6 ) . منية المريد ، ص 182 .\r\n( 7 ) . المحجة البيضاء ، ج 1 ، ص 18 .\r\n","page_name":" 498 ","page_number":498},
  {"content":"\r\n\r\n« تعلّموا العلم . فان تعلّمه حسنة و مدارسته تسبيح و البحث عنه جهاد ، و تعليمه من لا يعلمه صدقة و هو عند اللّه لاهله قربة . » يعنى : « ياد گيريد علم را كه به درستى كه تعلّم علم حسنه است و مدارست علم تسبيح است و بحث و تفتيش از علم جهاد است ، و ياد دادن علم كسى را كه نداند صدقه است و او نزد خدا جهت اهلش باعث قرب و نزديكى است . » « لانّه معالم الحلال و الحرام و سالك بطالبه سبيل الجنّة ، و هو انيس فى الوحشة و صاحب فى الوحدة و سلاح على الاعداء و زين الاخلّاء . » يعنى : « به سبب آنكه علم علامات و نشانهاى حلال و حرام است و طالب او را سلوك مىفرمايد در راههاى بهشت ، و علم انيس است در وحشت و مصاحب است در وحدت و تنهايى ، و سلاح است بر دشمنان و زينت است [ 128 ب 
  ] از جهت دوستان . » « يرفع اللّه به اقواما يجعلهم فى الخير ايمة يقتدى بهم و تقتبس اثارهم و ترغب الملئكة فى اخلاقهم يمسّحونهم باجنحتهم فى صلواتهم لانّ العلم حيوة القلوب و نور الابصار من العمى و قوة الابدان من الضّعف . » يعنى : « بلند مىگرداند خداى عز و جلّ به علم گروهى را ؛ مىگرداند ايشان را در خير پيشوايان كه خلق به ايشان اقتدا كنند و اقتباس آثار ايشان نمايند . و رغبت مىكنند فرشتگان در اخلاق ايشان و مسح مىكنند به بالهاى خود ايشان را در نمازهاى ايشان ، به جهت آنكه علم حيات دلهاست و روشنايى چشمهاست از كورى و قوّت بدنهاست از ضعف . » « ينزل اللّه حامله منازل الاسرار و يمنحه مجالسة الاخيار فى الدّنيا و الآخرة . » « فرود مىآورد خداى عز و جلّ دارنده علم را در منازل نيكوكاران ، و عطا مىكنند به او همنشينى نيكان در دنيا و آخرت . » « بالعلم يطاع اللّه و يعبد و بالعلم يعرف و يوحّد و بالعلم يوصل الارحام و به يعرف الحلال و الحرام . و العلم امام العقل و العقل تابعه يلهمه السّعداء و يحرمه الاشقياء . » « 1 » [ يعنى : 
  ] « به علم اطاعت خدا مىكنند و بندگى او مىنمايند و به علم خدا شناخته مىشود و توحيد او دانسته مىشود و به علم صلهءرحمها به عمل مىآيد و به علم حلال و حرام شناخته مىشود . و علم پيشرو عقل است و عقل تابع اوست . ملهم مىسازد آن را به سعيدان و اشقيا را از آن محروم مىگرداند . »\r\nو از حضرت امام زين العابدين عليه السّلام منقول است كه فرموده : « لو يعلم النّاس ما فى\r\n\r\n\r\n","description":"","footnote":"\r\n( 1 ) . تحف العقول ، ص 28 .\r\n","page_name":" 499 ","page_number":499},
  {"content":"\r\n\r\nطلب العلم لطلبوه و لو بسفك المهج و خوض اللّجج . انّ اللّه - تبارك و تعالى - اوحى الى دانيال ان امقت عبادى الىّ الجاهل المستخفّ به حق اهل العلم التّارك للاقتداء بهم و انّ احبّ عبيدى الىّ التّقى الطالب للثواب الجزيل اللازم للعلماء التّابع للحكماء القايل عن الحكماء . » « 1 » يعنى : « اگر مردم مىدانستند آن فضل و بهره‌اى كه در طلب علم است ، هر آيينه طلب علم مىكردند و اگرچه به سفك دماء - يعنى : [ به 
  ] « 2 » ريختن خونها و فرورفتن در لجّه‌ها « 3 » باشد . به درستى كه خداى - تبارك و تعالى - وحى فرستاد به حضرت دانيال عليه السّلام كه ، مبغوضترين مردمان به سوى من جاهلان مستخف به حقّ اهل علمند و تاركان اقتدا به ايشان ، و دوست‌ترين بندگان من به سوى من پرهيزگار طالب ثواب جزيل است كه ملازم علما و تابع حكما و قبول‌كننده از حكما باشد . »\r\nيكى از ثقات مىگويد كه به حضرت صادق عليه السّلام گفتم كه ، « مردى در روايت حديث شما مبالغه كند و پهن سازد آن را در مردم و محكم سازد آن را در دلهاى ايشان و دلهاى شيعيان شما ، و عابدى باشد از شيعيان شما كه او را روايت نباشد ، كدام افضلند ؟\r\nحضرت فرمود : « مبالغه‌كننده در روايت حديث ما كه آن را محكم سازد در دل شيعهء ما ، بهتر است از هزار عابد . »\r\nو حضرت امام محمد باقر عليه السّلام فرموده كه ، « عالمى كه منتفع شود به علم خود ، بهتر است از هفتاد هزار عابد . »\r\nو حضرت رسول صلّى اللّه عليه و إله فرموده كه ، « قسمت نكرده خداى عز و جلّ از جهت بندگان چيزى بهتر از عقل . پس ، خواب عاقل بهتر است از بيخوابى جاهل ، و ايستادن عاقل بهتر است از رفتن و سعى كردن جاهل . و نفرستاده خداى عز و جلّ هيچ نبى و رسولى را تا آنكه كامل نگردانيده عقل او را ، و عقل او بهتر از عقول جميع امّت او نبوده . و آنچه پيغمبر در خاطر خود مىگذراند بهتر است از اجتهاد [ 129 آ 
  ] مجتهدان . و ادا نكرد هيچ بنده‌اى فرايض خداى عز و جلّ [ را 
  ] « 4 » تا آنكه از جانب [ او 
  ] « 5 » ندانست و تعقّل ننمود ، و نپرسيدند جميع عابدان\r\n\r\n\r\n","description":"","footnote":"\r\n( 1 ) . بحار الانوار ، ج 1 ، ص 177 .\r\n( 2 ) . از مر اضافه شد .\r\n( 3 ) . ميانهء دريا و عميقترين جاى آن . جمع آن ، چنان كه در متن عربى آمده ، لجج است .\r\n( 4 ) . اضافه از مر است .\r\n( 5 ) . اضافه از مر است .\r\n","page_name":" 500 ","page_number":500},
  {"content":"\r\n\r\nدر فضل عبادت خود به آنچه عاقل به آن رسيد و عقلا اولو الالبابىاند كه خداى عز و جلّ فرموده :  وَ ما يَذَّكَّرُ إِلَّا أُولُوا الْأَلْبابِ  « 1 » يعنى : « متذكّر نمىشوند الّا صاحبان عقلها . » و از حضرت رسول اللّه صلّى اللّه عليه و إله منقول است كه فرموده : « هرگاه برسد به شما از مردى خوبى حال ، پس نظر كنيد در حسن عقل او كه نيست جزا دادن الّا به عقل او . » و حضرت صادق عليه السّلام فرموده كه ، « هر [ كس 
  ] « 2 » صاحب عقل است ، صاحب دين است . و هركه صاحب دين است ، داخل بهشت مىشود . »\r\nو احاديث در شرف و مرتبه علم و كمال درجهء علما و علوّ رتبهء عقلا بسيار است .\r\nاستيفاى جميع آن موافق غرض كتاب نيست ، و الحمد للّه - سبحانه - كه به ميامن توجّه و امداد باطن نوّاب اشرف اقدس ارفع هميون اعلى شاهى ظل اللّهى - خلّد اللّه تعالى ملكه و اجرى دايما فى بحار النّصر و الظّفر ملكه - قسم اول كتاب روضة الانوار عباسى سمت اتمام و صورت اختتام يافت ؛ و هرچند اين فقير شكسته به قلت بضاعت و عدم استطاعت موصوف و موسوم بود ، ليكن اميد آن دارد كه به ميامن اقبال شاهنشاهى تحرير مباحث اين قسم بر نحوى صورت يافته باشد كه مستحسن نظر اعلى بوده باشد و خاطر اشرف را از مطالعه آن ملال و كلال « 3 » حاصل نگردد و سالهاى دراز ملوك و سلاطين و غيرهم از اغتراف « 4 » فيوض اين مباحث بهرهء كامل و قسطى وافى از منافع اخروى و دنيوى دريابند ، و سهمى اعظم از مثوبات آن به روزگار فرخنده آثار اشرف اعلى عايد گردد . الحال ، وقت شروع است در مباحث بقيّه كتاب .\r\n\r\n\r\n","description":"","footnote":"\r\n( 1 ) . بقره : 269 .\r\n( 2 ) . از مر افزوده شد .\r\n( 3 ) . خستگى .\r\n( 4 ) . آب به مشت برگرفتن ، با كف دست آب نوشيدن .\r\n","page_name":" 501 ","page_number":501},
  {"content":"\r\n . \r\n","description":"","footnote":"","page_name":" 502 ","page_number":502},
  {"content":"\r\n\r\n\r\nقسم دوم در مراعات قواعد و آدابى كه پادشاه را در امور ملك و ضبط مراتب سلطنت و حفظ معاقد دولت و استحكام اساس پادشاهى و تأسيس مراسم جهاندارى لازم است\r\nسواى آنچه در قسم اوّل كتاب مذكور شده و بعضى به منزلهء تأكيد مباحث سابقه تواند بود .\r\nو در اين قسم چند باب است :\r\n\r\n","description":"","footnote":"","page_name":" 503 ","page_number":503},
  {"content":"\r\n . \r\n","description":"","footnote":"","page_name":" 504 ","page_number":504},
  {"content":"\r\n\r\n\r\nباب اوّل در تعديد آداب و سنن پادشاه على سبيل الاجمال و نقل بعضى وصايا و سخنان از حكما و ملوك\r\nو در اين باب چند فصل است :\r\n\r\nفصل اوّل : در ذكر بعضى قواعد كه در كتب حكمت عملى در باب امر سلطنت مقرّر و مذكور است\r\nو عمدهء آنچه در اين مقام ذكر مىشود ، مقتبس از تحقيقات حكماست . ببايد دانست كه سلطنت و پادشاهى بر دو قسم است : يكى ، سلطنت فاضله كه بناى سير و اطوار ملك بر قواعد عقل و مناهج شرع بوده ، از سلوك منهج توسّط و اعتدال كه موافق ميزان عدل است قدم بيرون نگذارد و غرض از تكميل نفس خود و ديگران باشد كه به علوّ درجات و حصول مثوبات فايز گردند و ذكر جميل و ثواب جزيل بر آن مترتب شود .\r\nدوم ، سلطنت ناقصه « 1 » كه آن را سلطنت تغلّبى خوانند و غرض از آن ، آن باشد كه به جور و تعدّى و پيروى هوى و هوس و دواعى نفسانى و تحريكات شيطانى خلق را در تحت بندگى خود درآورده ، قوا و آلات ايشان را در مصارف آرزوهاى شهوانى و غضبى خود صرف نمايند و در جور و تعدّى و ستم بر خلق بيباك باشند . و كسانى كه به اين راه\r\n\r\n\r\n","description":"","footnote":"\r\n( 1 ) . در اخلاق ناصرى ، اين تقسيم‌بندى به صورت سياست فاضله و ناقصه آمده است ، نك : صص 300 و 301 .\r\n","page_name":" 505 ","page_number":505},
  {"content":"\r\n\r\nروند ، ملك ايشان را نظامى و دولت ايشان را دوامى نباشد و به اندك زمانى به نكبت دنيوى و شقاوت اخروى مبتلا گردند ، چه پادشاهى ظالم چون بنايى است عالى كه بر روى برف نهند ؛ هرآيينه اساس آن به تاب [ 129 ب 
  ] آفتاب عدل الهى گداخته گردد و بنا منهدم شود . در كلمات شريفه حضرت امير المؤمنين - صلوات اللّه عليه - مذكور است كه ، « اذا بنى الملك على قواعد العدل و دعم بدعايم العقل نصر اللّه مواليه و خذل معاديه . » يعنى : « هرگاه بناى ملك و پادشاهى براساس و قواعد عدالت مبنى باشد و مستحكم باشد به ستونهاى عقل ، نصرت دهد خداى عز و جلّ دوست آن دولت را و مخذول و منكوب سازد دشمن آن را . » و پادشاهى كه بر منهج اول باشد ، تمسك به عدالت كند و رعايا را به جاى دوستان و اصدقا دارد و بلد را از خيرات عامه مملوّ سازد و عنان شهوت خود را به دست عقل دهد و مالك خود باشد . و پادشاهى كه به راه دوم برود و توسّل به جور و ظلم جويد و رعايا را به جاى بندگان خود دارد و بلد را پر از شرور عام كند ، خود بندهء شهوت باشد و اطاعت احكام عقل و شرع ننمايد . و مراد به خيرات عامّه امن بود و سكون و آرام و مودّت و دوستى با يكديگر و عدل و عفاف و لطف و احسان و وفا و امثال آن ؛ و مراد به شرور عامّه خوف بود و اضطراب و تنازع و خصومت و جدال و جور و حرص و اسراف و عنف و غدر و خيانت و ناراستى و مسخرگى و بىحيايى و غيبت و امثال آن . و مردمان در هردو حال نظر بر پادشاهان داشته باشند و اقتدا به سيرت ايشان كنند كه « الناس على دين ملوكهم . » يعنى : « مردمان بر دين پادشاهان خودند . » و « النّاس بزمانهم اشبه منهم بآبايهم . » يعنى : « مردمان به زمان و متعارف وقت خود شبيهترند از ايشان به آباى خود . » « 1 »\r\nپس ، اگر زمام مهامّ در دست اقتدار پادشاه عادل باشد ، همه‌كس سيرت نيكو پيش گيرند و در اكتساب فضايل كوشند و چون حال بر خلاف اين بود ، همه‌كس به جانب رذايل و اخلاق نكوهيده و اعمال ناپسنديده راغب و مايل باشند . و از اينجاست كه در احاديث شريفهء مصطفويه وارد شده كه ، اگر سلطان عادل باشد ، از هر حسنه كه از رعايا صادر شود او را بهره‌اى باشد و اگر ظالم باشد ، در هر سيّئه كه از ايشان صادر شود ، شريك باشد .\r\n\r\n\r\n","description":"","footnote":"\r\n( 1 ) . نك : اخلاق ناصرى ، همان ؛ اخلاق محتشمى ، ص 420 .\r\n","page_name":" 506 ","page_number":506},
  {"content":"\r\n\r\nو طالب ملك بايد كه مستجمع هفت خصلت باشد :\r\nاوّل ، بلندى همّت و آن ، آن است كه نفس را در طلب فعل جميل و ذكر نيكو ، سعادت و شقاوت اين جهانى در نظر حقير باشد و بدان استبشار و ملالت ننمايد و نهايت كمال اين مرتبه حدّى است كه از هول و خطر باكى نداشته باشد و آن بعد از تهذيب عوارض نفسانى و تعديل قواى غضبى و شهوانى حاصل آيد .\r\nدوم ، متانت رأى و آن به‌نظر دقيق و فكر صحيح و بحث و تفتيش بسيار و تجربه‌هاى مرضى و استخبار و اعتبار از حال گذشتگان و اطّلاع بر اخبار سابقان و صحبت عقل و دانش و ارباب تجارب حاصل آيد . و اين اصلى است بزرگ در اصول پادشاهى كه سرچشمهء اصلها تواند شد ، چه « ينبوع حيوة » همهء جويها عقل و دانش و رأى صحيح است .\r\nسوم ، عزم قوى تمام كه آن را عزم الرّجال و عزم الملوك گويند . يعنى ، بر هرچيز كه بعد از فكر و رأى صحيح ، عزيمت ملك بر آن قرار گيرد . ديگر ، به سبب غرضها و ميلها و عوارض ، تزلزل و سستى به عزم خود راه ندهد و در امضاى آن عزيمت بكوشد . و اين فضيلتى بود كه از تركّب « 1 » رأى صحيح و ثبات تامّ حاصل آيد و اكتساب هيچ فضيلت و ترك هيچ رذيلت بىاعانت اين فضيلت صورت نبندد . و اين اصلى است عمده در نيل سعادات دنيوى و اخروى ، و ملوك محتاجترين خلقند بر اين فضيلت .\r\nچهارم ، صبر بر مقاسات شدايد و وقوع اهوال و نزول حوادث ، چه صبر مفتاح ابواب مطالب و عنوان حصول مآرب است .\r\nپنجم ، يسار و وفور اموال تا در وقت حاجت به مالهاى كلى مضطرّ و محتاج به رعايا نباشد . « 2 »\r\nششم ، لشكريان منتظم موافق و يكدل جانفشان . « 3 »\r\nهفتم ، نسب عالى كه لا محاله موجب انجذاب دلها و حصول مهابت و وقع در نظرها و\r\n\r\n\r\n","description":"","footnote":"\r\n( 1 ) . به‌هم پيوستن .\r\n( 2 ) . در اخلاق ناصرى ، ص 302 از كلمهء « يسار » به بعد نيامده است .\r\n( 3 ) . در همان ، فقط به « اعوان صالح » اشاره شده است .\r\n","page_name":" 507 ","page_number":507},
  {"content":"\r\n\r\nخاطرهاست . « 1 »\r\nو شرط هفتم ضرورى نيست و اعتبار بر سبيل اولويت است و بسيار لشكر به توسّط چهار [ 130 آ 
  ] خصلت ديگر ، يعنى علوّ همت و رأى صحيح و عزيمت تمام و صبر نيكو اكتساب توان كرد . قواعد بناى ملك اين چهار اصل خواهد بود و الحمد للّه سبحانه كه نوّاب اشرف هميون اعلى شاهنشاهى مشيّد اساس عدل و احسان باسط مهاد امن و امان - خلد اللّه تعالى ملكه - جامع اين خصايل و مظهر اين فضايل است . غير او كداميك از سلاطين عالم را نسب مصطفوى و حسب مرتضوى است ؟ رجاى واثق است و وثوق صادق كه واهب منّان ، خورشيد معدلتش را كه انوار اشعهء لطف و احسان به مشارق و مغارب جهان رسانيده ، در مدارج اعتلا و ارتفاع روزافزون دارد و از آفت عين الكمال و خلل هبوط و و بال در حفظ حراست و حمايت خود بدارد . و ببايد دانست كه پادشاه طبيب مملكت است و همچنانكه طبيب وقتى معتمد است كه دستور حفظ صحّت و قانون دفع مرض را داند و اقتدا بر كار فرمودن آن داشته باشد ، و آن وقتى شود كه مادّه و صورت صحّت و مرض را بداند ، همچنين بايد كه پادشاه بداند كه مادّهء تأليف پادشاهى از چيست و تأليف انتظام آن بايد كه بر چه نهج باشد تا ملك را ثبات و قرارى و دولت را دوام و استقرارى بوده باشد و بايد كه عوارض و اختلال صحّت ملك را كه به منزلت مرض است در ابدان بداند و طريق تدبير علاج آن را بشناسد .\r\nو ببايد دانست كه مبادى حصول دولتها آن باشد كه جماعتى آراء ايشان موافق افتد و در معاونت و مظاهرت يك شخص اتفاق كنند و در موافقت دل و اتّحاد رأى به منزلت يك شخص باشند و در مساعدت و معاونت به منزلت اعضاى يك بدن . و وجه آنكه مبدأ حصول دولت اتفاق است ، آن است كه هر شخصى از اشخاص انسانى را قوّتى باشد به حدّى معين و اندازه‌اى معيّن ، و چون اشخاص بسيار جمع شوند ، قوّت مجموع بر نسبت عدد اشخاص مضاعف شود و چون رأيها و غرضهاى آن گروه ، موافق باشد و آن قوّتها در جهت واحد مصروف شود ، آن اشخاص به منزلت يك شخص باشند و گويا شخصى برخاسته باشد كه قوّت او مثل قوّت مجموع آن اشخاص باشد . پس ، يك شخص با او\r\n\r\n\r\n","description":"","footnote":"\r\n( 1 ) . در همان ، ص 301 با عنوان « ابوّت » آمده است .\r\n","page_name":" 508 ","page_number":508},
  {"content":"\r\n\r\nمقاومت نتواند كرد ، و اشخاص بسيار كه آراى ايشان مختلف باشد ، به منزلت يك رنگ اشخاص باشند كه به انفراد با او در مقام مقاومت و مخاصمت درآيند ؛ چه قوّتهاى ايشان اتّحاد به‌هم نرساند و به يك جهت مصروف نباشد . پس ، اشخاص بسيار نيز كه مختلف الرأى باشند با او مقاومت نتوانند كرد و مغلوب گردند و تا گروهى كه در اتّحاد رأيها و توافق غرضها و وحدت قوّتها به منزلت او نباشند ، ايشان را طاقت مقاومت با او نباشد . و چون جماعتى به تقريب مذكور غالب گردند ، اگر سيرت و طريقت ايشان مبنى بر قواعد عدل و مستحكم به دعايم و روابط عقل بوده باشد و نظامى مستقيم و قوامى غيرمستقيم داشته باشند ، دولت ايشان را استمرارى باشد ، و الّا به زودى متفرّق و متلاشى گردد . و اكثر دولتها مادام كه صاحبان آن با عزيمتهاى ثابت بوده‌اند و شرايط اتّفاق مرعى مىداشته‌اند و سيرت عدل شعار خود مىساخته‌اند و هركس را بر اندازهء خود مىداشته‌اند و راضى به حدود و حقوق خود مىگردانيده و تعدّى و تنازع و جور و تخاصم در ميان ايشان مفقود بوده ، دولت ايشان را قوامى و ملك ايشان را انتظامى بوده و روزبه‌روز اعلام دولت ايشان در تزايد و ارتفاع بوده . و سبب وقوف و انحطاط دولتها آن بوده كه رغبت آن قوم به مال و جاه بسيار شده و مردم ضعيف العقول نيز به آن رغبت نموده‌اند و با ايشان مخالط شده و سيرت ايشان به ديگران سرايت كرده تا آنكه سيرتهاى اوّل [ 130 ب 
  ] گذاشته‌اند و به جمع اموال و كثرت امتعه و نفايس تحف در غايب مشغول شده و خاطر ايشان به عيش و فراغت و ترفّه و تنعّم و استراحت مايل گشته و اوزار « 1 » و آلات حرب و دفع گذاشته‌اند و به كاهلى و سستى و راحت‌طلبى عادت كرده و عادات و ملكات حروب و مخاصمات و مقاومات دشمنان فراموش كرده و آسايش و عطيّت وجههء همّت ايشان گشته ، و احداث و جوانان كودكان كه تازه به‌هم رسيده‌اند به همان عادات خوگرفته و بر آن نشو و نما يافته و به تدريج مردمان كهن كه به عادات قديمه انس داشته‌اند و مراسم حروب و سپاهيگرى مىدانسته‌اند و بر تجارب ايام و اوضاع ملك باخبر بوده‌اند از ميان رفته ؛ پس ، اگر در اين اثنا خصمى قاهر قصد ايشان كند ، به آسانى استيصال جماعت او را ميسّر گردد ، و الّا كثرت اموال و ارتفاع مناصب\r\n\r\n\r\n","description":"","footnote":"\r\n( 1 ) . صورت ديگرى از قرائت و نوشتن « ابزار » است .\r\n","page_name":" 509 ","page_number":509},
  {"content":"\r\n\r\nايشان را بر تجبّر و تكبّر و غرور دارد . و از آن منازعات و خصومات تولّد كند و به قهر و اضرار يكديگر مشغول شوند ، و ايشان را ضعف و سستى تمام عارض شود . و همچنانكه در مبادى دولت هركه با ايشان مخاصمت مىنمود ، بر وجه اسهل مغلوب مىشد در اين حال كه زمان انحطاط است قضيه منعكس گردد و لهذا حكما گفته‌اند كه ، تدبير حفظ دولت به دو چيز شود : يكى ، تألف اوليا و ديگر تنازع اعدا . و لهذا چون اسكندر بعد از غلبه بر دارا از كثرت شوكت و حشمت عجم انديشناك و خايف بود كه مبادا به خونخواهى دار الملك روم از ايشان ضرر كلّى رسد ، بعد از استشاره و اشاره ارسطوطاليس به آنكه آراء عجم را متفرّق كرد ، آن ملوك طوايف را در بلاد عجم مقرّر ساخت تا ايشان مختلف الكلمه گشتند و تا عهد اردشير بابك ايشان را اتّفاق كلمه ميسّر نشد .\r\nو بر پادشاه لازم است كه در حال رعيّت نظر كند و در مراعات قوانين معدلت بكوشد . و شرط اول در مراعات معدلت آن بود كه در اصناف خلق نظر نموده ايشان را متساوى دارد و هر طبقه را در حدّ و مرتبه خود نگاه دارد تا اعتدالى كه در اجتماعات ملكى معتبر است محفوظ باشد . و همچنانكه اعتدال مزاج اشخاص اين جهان از تأليف چهار عنصر و تساوى و توافق آن حاصل مىشود ، همچنين اعتدال مزاج ملك و بلد از تألّف چهار طبقه و توافق ايشان حاصل مىشود : اوّل ، اهل قلم ؛ چون علما و حكما و فقها و وزرا و قضات و كتّاب و مهندسان و طبيبان و منجّمان و شعرا كه قوام ملك و دين به مساعى افكار و اقلام ايشان مرتبط است ، و ايشان به منزلت آبند در طبايع بنابر آنكه بناى امور ايشان بر علم و دانش است . و مناسبتى كه ميانه علم و آب است نزد ارباب بصيرت كمال ظهور دارد .\r\nدوم ، اهل شمشير ؛ چون دليران و مجاهدان و حافظان قلاع و سرحدّها و سرداران عساكر و ساير لشكريان و اهل پاس و شجاعت و اعوان ملك و حارسان دولت كه نظام امنيّت و آسايش خلق بىصولت تيغ ايشان صورت نگيرد ، و موادّ فساد اهل بغى و عدوان بىشعلهء آتش شمشير ايشان تفرّق و تلاشى نپذيرد و ايشان به منزلت آتشند در طبايع . و مناسبت اين طبقه با آتش وضوح تمام دارد .\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nسوم ، ارباب معاملات ؛ چون تجّار كه فوايد و منافع هر ملك از جايى به جايى رسانند و خصايص هر ديار از افقى به افقى كشانند ؛ و چون محترفه و ارباب صناعات كه در تدبير مأكول و ملبوس و مسكن و ساير حوايج و ضروريّات اشخاص اهتمام مىنمايند و بىتوسّط ايشان حصول به عيش و زندگانى و استراحت ميسّر نشود ؛ و چون جمع كنندگان خراج و متوجّهات ديوانى و امثال ايشان ، و ايشان به منزلت هوايند در طبايع . و مناسبت اين طبقه با هوا آن است كه اين طبقه ممدّ نشو و نماى اشخاص و مروّح ارواح ابدانند و به سبب تموّج و تحرّك نفايس اغذيه و غرايب ادويه به دار الملك ابنيه انسانى [ 131 آ 
  ] مىرسانند .\r\nچهارم ، اهل زراعت ؛ چون دهقانان و برزيگران و اهل فلاحت كه قوت و غذاى خلق مهيّا دارند و بقاى نوع انسانى بىمدد ايشان محال بود ، و ايشان به منزلت خاكند در طبايع . و وجه مناسبت ظاهر است و همچنانكه در اشخاص عالم كون و فساد چون يك عنصر بر ديگرى غلبه كند و در سهمى كه در حدّ و مرتبهء او لازم است زيادتى يا نقصانى به‌هم رسد موجب زوال اعتدال و حصول اختلال است ، غلبهء يك طبقه از اين طبقات يا زوال و اختلال آن موجب فساد و اختلال نظام جمعيت است . و در الفاظ حكما وارد است كه ، « فضلة الفلّاحين هو التّعاون بالاعمال ، و فضلة التجار هو التعاون بالاموال ، و فضلة الملوك هو التّعاون بالآراء السّياسة ، و فضلة الالهيّين هو التعاون بالحكم الحقيقة ثمّ هم جميعا يتعاونون على عمارة المدن بالخيرات و الفضايل . » يعنى : « فضيلت اهل فلاحت و كمال ايشان آن است كه معاونت خلق نمايند به كارها و عملها كه در امر فلاحت ايشان معتبر است . و فضيلت اهل تجارت در آن است كه معاونت در كسب مالها و تحصيل فايده‌ها نمايند . و فضيلت پادشاهان معاونت كردن است به رأيهاى درست كه در نظم و نسق مملكت دخل دارد . و فضيلت علماى الهيّين معاونت خلق است به حكمتها و دانشهاى حقيقى . پس ، ايشان همه معاونت همديگر مىكنند در معمور ساختن شهرها به خيرات و فضايل . »\r\nشرط دوم در معدلت آن بود كه پادشاه در احوال و افعال اهل مدينه نظر كند و مرتبهء هريك را فراخور استحقاق و استعداد و قابليّت هر حدّ و مرتبه نگاه دارد و هركس را بر\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nدرجه‌اى كه استحقاق آن دارد مرتب دارد . و طبقات مردمان بر پنج صنف مرتّب آيد :\r\nاول ، كسانى كه به طبع خيّر باشند و خير از ايشان به غير تعدّى كند ، چون علما و حكما و فقها و عرفا و امثال ايشان و اين طايفه غايت ايجاد و خلاصه عبادند و بايد كه نزديكترين مردم به پادشاه اين طبقه باشند ، و ايشان را عزيز بايد داشت و در تعظيم و توقير و اكرام و انجاح مطالب ايشان هيچ دقيقه مهمل نبايد گذاشت و ايشان را رؤساى باقى خلق بايد شناخت .\r\nصنف دوم ، كسانىكه به طبع خيّر باشند و خير ايشان متعدّى به غير نباشد و مرتبه اين طبقه از طبقه اولى پست‌تر است ، چه طبقه اولى را با وجود حصول كمال و سداد صفت تكميل و ارشاد حاصل است و اين طبقه از مرتبهء تكميل قاصرند .\r\nصنف سوم ، كسانىاند كه به طبع نه خيّر باشند و نه شرير و اين طبقه را در ظلّ حمايت خود ايمن بايد داشت ، و خفض جناح رحمت بر ايشان بايد نمود و بر خيرات تحريض بايد فرمود تا استعداد ايشان فاسد و ضايع نگردد و به قدر امكان به كمال لايق برسند .\r\nصنف چهارم ، كسانى كه شرير باشند ، امّا شرّ ايشان به غير تعدّى نكند و اين جماعت را تحقير و اهانت بايد نمود و به نصايح و مواعظ و ترغيبات و ترهيبات « 1 » بر كارهاى نيكو بايد داشت و از افعال ذميمه تحذير بايد فرمود و از قبايح و فضايح ، ايشان را منزجر بايد نمود تا طبع خود بازگزارند و به جانب خوبى گرايند ، و الّا در هوان و خوارى باشند .\r\nصنف پنجم ، گروهىاند كه به طبع شرير باشند و شرّ ايشان متعدّى به غير باشد و اين طايفه بدترين خلقند و ضد طايفه اولى . و از اين طايفه جمعى كه اميد خيريت [ 131 ب 
  ] و صلاح به ايشان باشد به تأديبات شرعى و تقويمات عقلى تهذيب و اصلاح بايد نمود ، و جمعى كه اميد به اصلاح نباشد اگر شرّ ايشان عموم و شمول نداشته باشد ، پادشاه به مقتضاى رأى صحيح با ايشان مدارا كند و اگر شرّ ايشان عام و شامل باشد ، ازالهء شرّ ايشان عقلا و شرعا لازم است به طريقى كه اليق « 2 » و اولى باشد . و از طرفى دفع شرّ ايشان يكى ، حبس است و آن منع از مخالطت با اهل مدينه باشد . دوم ، قيد و آن منع از تصرّفات\r\n\r\n\r\n","description":"","footnote":"\r\n( 1 ) . « ترهيب » به معنى ترسانيدن است .\r\n( 2 ) . سزاوارتر .\r\n","page_name":" 512 ","page_number":512},
  {"content":"\r\n\r\nبدنى است . سوم ، نفى و آن منع بود از دخول در تمدّن - يعنى ، اجتماعات شهرها و مسكنها . و اگر شرّ و آفت عام او به آنها مندفع نشود ، حكماى سابق اختلاف كرده‌اند در آنكه آيا قتل او جايز است يا نه . و مذهب ظاهر نيز در ميان حكما آن است كه به قتل اقدام نبايد كرد و به قطع عضوى كه آلت شرّ باشد ، مثل دست و پاى و زبان و امثال آن ، يا ابطال حسى از حواسّ او اكتفا بايد كرد . و حقّ آن است كه در اين ابواب رجوع به قواعد شريعت بايد كرد ، چه بسيار باشد كه قانون شرع حكم به وجوب قتل بعضى كند . از آنچه اندازهء شرع است تجاوز نبايد نمود كه خداى عز و جلّ فرموده :   وَ مَنْ يَتَعَدَّ حُدُودَ اللَّهِ فَقَدْ ظَلَمَ نَفْسَهُ   « 1 » يعنى : « هركس تعدّى كند و درگذرد از حدود خدا ، پس ظلم كرده بر نفس خود . » پس ، بر قتل حريص نبايد بود ، چه و بال و نكال آن عظيم است و كسى كه شرع حكم به وجوب قتل او كند ، رحم بر او نبايد كرد و همچنانكه طبيب به جهت سلامتى بعضى اعضا گاه مىشود كه بر قطع بعضى از اعضا قيام مىنمايد ، همچنين پادشاه كه طبيب اين جهان است به جهت حفظ اشخاص بنى نوع بر قتل بعضى اشخاص اقدام مىنمايد .\r\nشرط سوم در مراعات عدالت آن بود كه چون ملك از نظر در تكافى اصناف و تعديل مراتب طبقات فارغ شود ، سويّت و استحقاق در قسمت خيرات مشتركه ملحوظ دارد و نسبت هركس را به آن فراخور استحقاق و استعداد منظور دارد و خيرات مشتركه سلامت و اموال و كرامات است و آنچه بدان ماند ، چه هركس را از اين امور سهمى و نصيبى است كه از آن كم كردن ظلم است بر آن شخص ، و از آن زياد كردن ظلم است بر اهل بلاد ؛ چه زياد كردن بر نامستحقّ مستلزم كم كردن از مستحقّ است ، و شخصى را بىمزيّت استحقاق بر اقران و اكفاء فايق داشتن ظلم است بر ايشان . و گاه باشد كه كم كردن از حدّ استحقاق همچنانكه ظلم است بر آن شخص ، ظلم بر اهل بلد نيز باشد ؛ چه هرگاه مستحقّ را از حدّ و مرتبهء استحقاق كه لايق حال اوست فروتر آرند ، باعث انكسار خاطر او و ساير اهل استحقاق شود و به خلل در نظام مدينه سرايت كند .\r\nپس ، بر پادشاه لازم است كه از رعايت اين امور غافل نشود و بعد از مراعات تعديل\r\n\r\n\r\n","description":"","footnote":"\r\n( 1 ) . طلاق : 1 .\r\n","page_name":" 513 ","page_number":513},
  {"content":"\r\n\r\nقسمت خيرات ، بايد كه حفظ آن خيرات بر اهل مدينه نمايد ، چنان كه نگذارد كه آنچه نصيب و بهرهء هركس است از قسمت ، از او به تعدّى و ظلم زايل شود ، و بعد از زوال عوض به نحوى كه در شرع مقرّر است به او رساند بر نحوى كه متضمّن ضرر به اهل بلد نباشد .\r\nو خروج حقّ از دست صاحبان به دو نحو باشد : يكى ، به ارادت ، چون بيع و قرض و امثال آن و در اين قسم عوضى كه در شرع مقرّر است بايد كه به او رسد . دوم ، بىارادت ، چون غصب و سرقت و تضييع و امثال آن و بدل در اين نوع نيز شرايطى كه در شرع مقرّر است بايد رسانيد و به قدر امكان سعى بايد نمود كه اين قسم وقوع نيابد . و بايد كه ايصال عوض به مستحقّ بر نحوى باشد كه ضرر به اهل بلد [ 132 آ 
  ] نرسد ، چه اگر حقّ به او رساند بر نحوى كه متضمّن ضرر اهل بلد بوده باشد ، جور باشد بر اهل مدينه و منع جور به سياسات و عقوبات بايد كرد . و بايد كه عقوبت به اندازهء گناه باشد ، چه اگر عقوبت بيش از گناه باشد ، قدر زايد جور باشد بر آن شخص و گاه باشد كه جور بر اهل بلد نيز باشد . و اگر عقوبت جور كمتر از اندازهء جور باشد بر اهل بلد ، حكما خلاف كرده‌اند در آنكه جور بر هر شخص ، جور بر اهل بلد باشد يا مخصوص همان شخص است كه جور بر او شده ؛ و بنابر اوّل به عفو آن شخص ، عقاب از آن شخص كه جور كرده ساقط نمىشود و بنابر ثانى ساقط مىشود . و حقّ در اين ابواب بعضى تفاصيل است كه در علم و شريعت و فقه دانسته مىشود و در آن ابواب پادشاه را رجوع به فتاوى علما و فقها بايد نمود .\r\nو چون پادشاه از مراعات قوانين عدالت فارغ گردد ، بايد كه احسان با رعايا مرعى دارد ، چنان كه خداى عز و جلّ بعد از امر به عدل ذكر احسان نموده و فرموده :  إِنَّ اللَّهَ يَأْمُرُ بِالْعَدْلِ وَ الْإِحْسانِ  « 1 » و اصل در احسان آن بود كه خيراتى كه ممكن بود به خلق رسد زياده بر اجر و قدر استحقاق و در آن نيز تفاوت مراتب اهليتها منظور بايد داشت و بايد كه مقارن هيبت و حشمت باشد ، چه فرّ و بهاى ملك مقارن هيبت باشد و استمالت دلها به احسانى بود كه مقارن هيبت بود ، و با عدم آن موجب انبساط زيردستان و زيادتى\r\n\r\n\r\n","description":"","footnote":"\r\n( 1 ) . نحل : 90 .\r\n","page_name":" 514 ","page_number":514},
  {"content":"\r\n\r\nحرص و طمع ايشان گردد كه اگر همه حاصل ملك به يك كس دهند ، راضى نگردد .\r\nارسطو اسكندر را وصيّت كرده كه ، بايد كه مظلومان را از تو هيبت نباشد تا عرض حاجت خود توانند كرد و لشكريان و جبّاران را از تو هيبت بسيار باشد تا بر ظلم و جور اقدام ننمايند ، و بايد كه پادشاه رعيّت را به التزام قوانين عدالت الزام نمايد و به اكتساب مراسم فضيلت تكليف كند ، و به آن اكتفا نكند كه خود را از جور و تعدّى بازدارد ، بلكه چنان كند كه عمّال و سپاهيان و رعايا را بر يكديگر ظلمى نباشد ، چه به مقتضاى « كلّكم راع و كلّكم مسؤول عن رعيّته . » « 1 » يعنى : « شما همه راعىايد و از همه سؤال خواهد شد از رعيّت او . » هرچه در مملكت واقع شود به سبب قصور تدبير و سياست ملك ، در روز قيامت سؤال از او خواهد شد .\r\nنقل است كه عمر بن عبد العزيز را بعد از وفات در خواب ديدند و از حال او سؤال كردند . گفت : « يك سال مرا در پرده حجاب بداشتند ، به جهت آنكه سوراخى در پلى واقع شده بود و پاى گوسفندى در آن فرورفت و مجروح شد ، با من عتاب كردند كه چون مصالح خلق در عهدهء اهتمام تو بود در ضبط مصالح مملكت چرا تهاون كردى ؟ » پس ، بايد كه پادشاه رعيّت را ملتزم قواعد عدالت سازد ، چه همچنانكه قوام بدن به طبيعت بود و قوام طبيعت به نفس و قوام نفس به عقل ، قوام شهرها به ملك و پادشاهى بود و قوام ملك به سياست - يعنى ، تدبير و قانون صحيح و قوام سياست به حكمت [ است 
  ] - و چون حكمت در بلد متعارف باشد و شريعت حقّ مقتدا ، نظام حاصل بود . و چون امور از منهج شرع قويم انحراف يابد ، بهجت و رونق ملك برود و فتنه پديد آيد و نعمت به نقمت و عذاب بدل گردد . افلاطون گفت : « احفظ النّاموس يحفظك . » يعنى : « شريعت را حفظ كن تا او تو را محافظت نمايد . » و بايد كه پادشاه اصحاب حاجات را از خود محجوب ندارد و تأخير در قضاى حوايج ايشان تجويز ننمايد و از خطر آن برحذر باشد . [ 132 ب 
  ] ارسطاطاليس اسكندر را گفت : « اگر اعانت خداى تعالى خواهى ، در اعانت فرياد خواهان مسارعت كن . »\r\nو بايد كه پادشاه به سعايت ساعيان و بدگويان بىبيّنت و ظهور صدق و حقيقت\r\n\r\n\r\n","description":"","footnote":"\r\n( 1 ) . جامع الاحاديث ، ص 111 .\r\n","page_name":" 515 ","page_number":515},
  {"content":"\r\n\r\nنشنود ، و ابواب خوف و رجا بر خلق مسدود نگرداند ، و در دفع تعدّى متعدّيان و بغى باغيان بكوشد و در امن راهها و حفظ سرحدّها و اكرام اهل بأس و شجاعان و دليران تقصير جايز ندارد ، و در مراعات جانب ايشان به اقصى الغاية بكوشد ، و مخالطت و مجالست با اهل فضل و عقل و رأى كند و به صحبت ايشان مايل باشد و از نصايح و مواعظ و حكم علما و حكما منقبض نشود و ملول نگردد ، و اوقات خود را مستغرق شهوات و لذّات جسمانى ندارد و به لذّاتى كه خاصّ به نفس او تعلّق دارد التفات ننمايد و طلب كرامات و تغلّبات بىاستحقاق ننمايد . و بايد كه فكر از تدبير امور مملكت يك لحظه معطّل نگرداند ، چه قوّت فكر پادشاه در حراست ملك و دفع آفات خصوم بليغتر از قوّت لشكرهاى عظيم باشد ، و جهل به مبادى كارها موجب وخامت عاقبت كار گردد و اگر خود را به تمتّع و التذاذات مشغول دارد و اغفال و اهمال امور ملك كند ، خلل و سستى به امور بلد راه يابد و اوضاع اختلال پذيرد و شهوات بر طبايع غالب شود و اهل آن قرن از اقتناى « 1 » خيرات معطّل گردند ؛ و اين جمله از تبعه و و بال سوءتدبير يك نفس باشد .\r\nو بايد كه پادشاه انديشه نكند كه چون زمام حلّ و عقد و قبض و بسط عالم در تصرّف من آمده است ، بايد كه در ساعات فراغت و راحت من بيفزايد كه نزد حكيمان و عاقلان اين از تباهترين اسباب فساد رأى ملوك باشد ؛ بلكه طريق عقل آن بود كه از ساعات لهو و راحت ، بلكه از ساعات امور ضرورى ، مانند طعام خوردن و خواب كردن و با اهل و اولاد خود معاشرت كردن ، بر ساعات عمل و تعب و فكر و تدبير افزايد . حكيمى نصيحت پادشاهى مىكرد . گفت : « خواب غفلت مكن تا ضايعان مملكت تو برنخيزند و شكايت تو به درگاه حقّ نبرند ؛ و خواب چندان مكن كه عمر تباه كنى كه دولت و عمر چون آفتابند كه هر بامداد بر ديوارى و شبانگاه بر ديوارى ديگر باشند . و چنان كن كه تو دنيا را بخورى ، نه دنيا تو را . »\r\nو از وظايف امور ملك آن است كه اسرار خود پوشيده دارد تا بر اجالت « 2 » رأى و فكر قادر باشد و از آفت مناقضت محفوظ . و اگر دشمن از رأى و ارادهء او خبر يابد ، به تحرّز « 3 » و\r\n\r\n\r\n","description":"","footnote":"\r\n( 1 ) . گردآوردن ، اندوختن .\r\n( 2 ) . جولان دادن ، گردانيدن .\r\n( 3 ) . خوددارى .\r\n","page_name":" 516 ","page_number":516},
  {"content":"\r\n\r\nتحفّظ دفع تدبير او كند و در تهيه و سرانجام خود كوشد . و طريق محافظت و كتمان اسرار ، با احتياج به مشاورات و استمداد از عقلها ، آن است كه مشاورت با اصحاب عقل و تدبير و همّت و عزّت نفس كند كه ايشان افشاى راز و اذاعت « 1 » اسرار او نكنند و با ضعيف‌عقلان ، چون زنان و كودكان ، اسرار خود بازننمايد و چون عزيمت بر رأيى مصمّم گرداند ، افعالى را كه ضد آن رأى تقاضا كند با افعالى كه مبادى امضاى عزيمت آن رأى بود آميخته گرداند و از ميل به يكى از دو جانب احتراز لازم داند كه اختيار هردو جانب مظنّهء تهمت و طريق استعلام « 2 » و استكشاف آن رأى بود .\r\nنقل است كه حضرت رسول صلّى اللّه عليه و إله چون ارادهء رفتن به غزايى كردى ، مردم را به گمان انداختى كه به جانبى ديگر مىرود ، [ 133 آ 
  ] با آنكه ساحت قدسيّه آن حضرت از غبار عيب كذب برىّ بود ، بلكه به اين طريق سلوك فرمودى كه اگر ميل جانبى داشتى از مردم استفسار منازل جانب ديگر نمودى تا مردم به گمان افتادندى كه مگر قصد آنجا دارد .\r\nو بايد كه دايما از جانب ملك منهيان و جاسوسان به تفحّص امور پوشيده و پنهان ، خصوصا احوال دشمنان ، مشغول باشند و از صادرات افعال و واردات احوال دشمنان و خصوم استكشاف رأيهاى ايشان نمايد ، چه بزرگترين سلاحى در مقاومت اضداد و خصوم ، وقوف بود بر انواع تدبيرات ايشان و اطّلاع بر حوادث اوضاع ايشان . و طريق استنباط رأى و استكشاف عزيمت بزرگان آن بود كه در احوال و افعال ظاهر ايشان تأمّل كند و از آن استنباط امور باطن و غايب نمايد ، چه احوال و اوضاع عالم به يكديگر مرتبط و متّصل است و عاقل كه جهات روابط و طرق اتّصالات امور را به يكديگر داند ، از احوال ظاهر بر امور باطنهء مخفيه استدلال تواند كرد ، چون اعدا و آلت و عدّت و جمع امور متفرّقه و تفريق امور مجتمعه و ترك آنچه فعل آن معهود و فعل آنچه ترك آن معهود بوده ، مانند حاضر ساختن غايبان و اشاره به غيبت حاضران و مبالغه در تفحّصات و استخبارات و حرص زايد بر استكشاف امور و استماع احاديث مختلط و يافتن تيقّظ و تحفّظ زايد بر معهود و امثال آن . و بالجمله ، هر امر خلاف عادت كه از خصمان و منازعان ملك و خواص و نزديكان و امرا و محافظان سرحدّهاى ايشان ديده شود ، در آن تأمّل و\r\n\r\n\r\n","description":"","footnote":"\r\n( 1 ) . پراكندن خبر ، فاش ساختن .\r\n( 2 ) . اخلاق ناصرى ، ص 310 : « استنباط » .\r\n","page_name":" 517 ","page_number":517},
  {"content":"\r\n\r\nتفكّر تمام بايد نمود كه در ضمن آن غرضى خواهد بود و اكثر اوقات به سرانگشت فكر و انديشهء صحيح ، سررشتهء مقصود به‌دست مىآيد و از مصادر و موارد و خصوصيّات احوال و افعال و اقوال خدم و خواصّ و نزديكان و اهل حرم ايشان اطّلاع بر مكنونات و مستورات احوال ايشان به‌هم توان رسانيد . و به آنچه از افواه و السنهء كودكان و بندگان و حواشى ايشان ، كه ضعيف العقل باشند و به قلّت تمييز موسوم ، استماع افتد پى به منزل مقصود توان برد . و بهترين رأى كثرت محادثت بود با هركسى ، چه هركسى را دوستى بود كه به او مستأنس بود و احاديث جليله و دقيقه خود با او بگويد و چون محادثت و مكالمت بسيار شود ، دليل بر مكنون ضمير ظاهر شود و بايد كه تا ادلّه معاضد يكديگر نشوند و مطلب به حدّ جزم و يقين نرسد حكم نكنند .\r\nمجملا ، اين طريق فهميدن رأيها و انديشه‌هاى بزرگان است و در دانستن آن فوايد بسيار بود ، چه بسيار بود كه استعمال آن در وقت حاجت ضرور شود و بسيار بود كه احتراز از آن در وقت حزم و احتياط لازم باشد .\r\nو پادشاه بايد كه در استمالت اعدا و طلب موافقت ايشان مساعى جميله مبذول دارد و در اين باب به اقصى الغاية بكوشد و به انواع ملاطفات و نيكوكاريها و سخنهاى به رفق و مدارا ايشان را از سر عداوت درگذراند و تا ممكن باشد نحوى نكند كه مهمّ به محاربت و مجادله انجامد . و اگر حاجت به محاربه افتد يا بادى بود يا دافع باشد . اگر بادى باشد - يعنى ، ابتدا به تمهيد حرب از او باشد و او بر سر دشمنان رود - چند چيز بايد كه مراعات كند : اوّل آنكه غرض او خير محض و طلب دين و اعلاى لواى حقّ باشد و از غرض تفوّق و تغلّب و استيلا محترز باشد . ديگر آنكه شرايط حزم و احتياط و سوءظنّ ملحوظ دارد و تا وثوق و اعتماد به ظفر نباشد ، بر محاربت اقدام ننمايد ؛ چه در مقابله دشمن و ميان ايشان و بر سر ملك ايشان رفتن مخاطرهء عظيم دارد و بىوثوق تمام [ 133 ب 
  ] اقدام بر آن نتوان نمود . و بايد كه تا لشكرى متّفق الكلمه و متّفق الرّأى نباشند ، به حرب نرود كه اختلاف آراى لشكريان موجب ضعف و انكسار ايشان باشد . و ملك تا تواند به نفس خود متوجّه حرب نشود ؛ چه اگر شكست يابد ، تدارك ممكن نباشد و اگر غلبه كند ، فى الجمله قصورى به وقع و هيبت و رونق ملك راه يابد و از خفّتى خالى نبود و به هيبت\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nو وقار پادشاهى لايق نبود . و در تدبير كار و سرانجام لشكر كسى را اختيار بايد كرد كه به سه صفت موصوف بود : اوّل آنكه شجاع و دلير و قوىدل باشد و به آن مشهور شده باشد و صيت و آوازهء بلند تحصيل كرده . دوم ، به رأى صحيح و تدبير قوى و فكر مستقيم متحلّى باشد ، و انواع خدع و حيل در موضع حاجت استعمال تواند كرد . سوم آنكه ممارست حروب كرده باشد و تجارب بسيار تحصيل كرده باشد و شرط آن است كه تا به تدبير و حيلت تفرّق اعداء و استيصال نهال اقبال ايشان ميسّر شود ، استعمال آلت حرب نبايد كرد و خلقى را عرضهء تيغ فنا و عدم نبايد ساخت . اردشير بابك ، كه از اعاظم ملوك عجم است ، گفته كه ، استعمال عصا نبايد كرد آنجا كه تازيانه كفايت بود ، و استعمال شمشير نبايد كرد آنجا كه دبّوس « 1 » به كار توان داشت . و بايد آخر همهء تدبيرها محاربت بود كه گفته‌اند : « آخر الدّواء الكى . » « 2 » يعنى : « آخر علاجها داغ كردن است . » و ببايد دانست كه در تفريق « 3 » اعدا و كسرت صولت ايشان تمسّك به انواع حيله‌ها و تزويرها و خدعه‌ها مذموم نيست . و از كلمات شريفه حضرت امير المؤمنين - صلوات اللّه عليه - منقول است كه ، « الحرب خدعة » « 4 » ، و تمسك به نامه‌هاى دروغ و نوشته‌هاى مزوّر هرگاه مصلحت مقتضى آن بود مىتوان جست ، امّا استعمال غدر و نقض عهد و پيمان به هيچ وجه جايز نيست ، و مهمترين شرايط در مراعات حروب اعتبار شرايط تيقّظ و تحفّظ و استعمال طلايه باشد و بايد كه به جاسوسان و خبرگيران در استعلام حالات دشمنان مبالغه تمام نمايند .\r\nو در حروب ربح تجّار اعتبار بايد كرد و نفوس و اموال و عدّت و آلت را به مخاطرهء حروب بىتوقّع سودى فراوان وافى ، بجز كسر آن ، در معرض آفت درنبايد آورد . و در موضع حرب نظر بايد كرد و جايگاه نيكو جهت مردان سپاه ، چنان كه به حضانت و صلاحيّت آن كار لايق بوده ، اختيار بايد كرد و جهت رزمگاه مكان مناسب اختيار بايد نمود و حصار و خندق استعمال نشايد كرد ، الّا در وقت اضطرار ، چه امثال اين موجب\r\n\r\n\r\n","description":"","footnote":"\r\n( 1 ) . گرز آهنى ، و نيز عمود آهنين و يا چوبدستى ستبرى را كه سر آن كلفت باشد ، گويند .\r\n( 2 ) . بحار الانوار ، ج 62 ، ص 118 .\r\n( 3 ) . اخلاق ناصرى ، ص 312 ، « تفرّق » .\r\n( 4 ) . بحار الانوار ، ج 100 ، ص 42 .\r\n","page_name":" 519 ","page_number":519},
  {"content":"\r\n\r\nتسلّط دشمنان باشد . و كسى كه در حرب كارى نمايان كند و به مبارزتى و شجاعتى امتياز يابد در عطا و صلت و ثنا و محمدت او تقصير نبايد فرمود و در ادرار و مواجب و مرسوم او بايد افزود و مكافات فعل او را به مواهب سنيّه « 1 » و محامد عليّه واجب بايد دانست . و در حرب ، ثبات و صبر استعمال بايد كرد و از طيش و تهوّر حذر بايد نمود و دشمن را حقير و سهل نبايد گرفت و تأهّب و استعداد تمام مرعى بايد داشت ، چه بسيار گروه اندك بر لشكر عظيم استيلا يافته‌اند ، چنان كه خداى عز و جلّ فرموده :  كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ اللَّهِ  « 2 » يعنى : « بسيار شده كه گروه اندك غلبه كرده‌اند بر گروه بسيار به اذن خداى . »\r\nو بعد از ظفر ، غافل و مغرور نبايد شد و ترك تدبير نبايد كرد و از حزم و احتياط چيزى كم نبايد نمود . و اگر كسى را زنده اسير توان گرفت ، كشتن نشايد ؛ چه در اسر منافع بسيار متصوّر است ، مانند سبى كردن « 3 » و به گرو نگاه داشتن و مال فدا گرفتن و منّت گذاشتن كه موجب استمالت قلوب دشمنان است . [ 134 آ 
  ] و در قتل هيچ فايده نبود و بعد از ظفر ، البتّه اقدام بر قتل نبايد كرد ، مگر آنكه بدون قتل شرّ ايشان كفايت نشود . و بعد از ظفر ، بغض و عداوت و تعصّب و لجاج استعمال نكند ، چه حكم اعدا بعد از ظفر حكم مماليك و رعايا دارد و قصد مماليك و رعاياى خود كردن ، موافق قانون عدالت نيست . در آثار حكما آورده‌اند كه به ارسطاطاليس رسيد كه اسكندر بعد از ظفر بر شهرى شمشير از ايشان بازنگرفت . ارسطاطاليس به او عتاب‌نامه‌اى نوشت و در آنجا ياد كرد كه « اگر پيش از ظفر معذور بودى در قتل دشمنان خويش ، بعد از ظفر چه عذر دارى در قتل زيردستان خويش ؟ » و استعمال عفو از خصال اكابر ملوك است و از ملوك زيبنده‌تر است ، چه عفو بعد از قدرت محمودتر است و مأمون كه واسطه عقد سلطنت و رابطه نظم جلالت بوده گفته كه ، اگر اهل جرايم بدانند كه ما را در عفو كردن چه لذّت است ، جرايم را به تحفه نزد ما آرند .\r\nاين بود حكم كسى كه در حرب بادى باشد و امّا اگر دافع باشد ، و قوّت مقاومت داشته باشد ، جهد بايد كرد كه به كمين يا شبيخون بر سر دشمن رود ، چه اگر اهل\r\n\r\n\r\n","description":"","footnote":"\r\n( 1 ) . بلند ، رفيع ، عالىرتبه .\r\n( 2 ) . بقره : 249 .\r\n( 3 ) . بنده گرفتن .\r\n","page_name":" 520 ","page_number":520},
  {"content":"\r\n\r\nشهرهايى كه محاربت با ايشان در بلاد ايشان واقع شده مغلوب و ذليل شده‌اند ، چنان كه حضرت امير المؤمنين - صلوات اللّه عليه - فرموده : « ما غزى قوم فى عقر دارهم الّا ذلّوا » « 1 » يعنى : « جنگ نشده هيچ گروه در ميان خانهء ايشان - يعنى ، در وسط ملك ايشان - مگر آنكه ايشان ذليل شدند » . و اگر قوّت مقاومت نداشته باشد ، در تدبير حصنها و خندقها احتياط تمام به‌جا آورد و به همان اعتماد نكند ، چه حكما گفته‌اند : « كلّ محصور مأخوذ » يعنى : « هركه محصور است ، گرفته شده است » ، بلكه در طلب صلح و استمالت خاطر دشمن به بذل اموال و استعمال صنوف لطايف حيل و تدبيرات تقصير نبايد نمود .\r\nاين است ملخّص آنچه در كتب حكمت عملى در سياسات و تدبيرات ملوك مذكور شده « 2 » و اگر كسى نيكو در اين مبحث تأمّل نمايد ، از غير آن مستغنى مىشود . بر پادشاه لازم است كه اكثر اوقات در سخنان اين مقام نظر كرده ، خلاصهء آن را هميشه در خاطر بدارد . و آنچه در اين فصل از آداب ملوك مذكور شد بر سبيل اجمال بود و تفصيل بعضى از آن سابقا گذشته و تفصيل بعضى در مباحث آينده مىآيد ، ان شاء اللّه تعالى .\r\nو چون اين كلمات مقتبس از انوار افادات حكماى سلف است ، در ذيل اين مبحث در فصل ديگر ذكر وصيّت افلاطون حكيم و نصيحت ارسطاطاليس و فايده از كلام فيلسوف مدقّق محقّق طوسى رحمه اللّه ايراد مىشود .\r\n\r\n\r\n","description":"","footnote":"\r\n( 1 ) . مجمع البحرين ، ج 3 ، ص 410 .\r\n( 2 ) . منقول از : اخلاق ناصرى ، فصل چهارم ، صص 300 تا 314 .\r\n","page_name":" 521 ","page_number":521},
  {"content":"\r\n\r\n\r\nفصل دوم : در وصيّت افلاطون و غير ذلك\r\nو در اين فصل سه فايده است :\r\n\r\nفايده اوّل : در وصيّت افلاطون\r\nاين وصيّتى است كه افلاطون الهى شاگرد خود ارسطاطاليس را فرموده است و جهت عموم خلق منفعت دارد . فاضل دوانى در كتاب لوامع الاشراق ذكر نموده كه ، عموم نفع آن لطايف كلم و غرايب حكم بر وجهى است كه سزد كه آن را به مداد بصر بر بياض اوراق احداق رقم زنند ، بلكه به اقلام افهام بر الواح ارواح ثبت كنند .\r\nچنين گفته حكيم كه ، « خداى را شناس و حقّ او نگاه دار و هميشه همّت خود را بر تعلّم و تعليم مقصور دار و اهل علم را به كثرت علم امتحان مكن ، بلكه به اجتناب از شرّ و فساد اختيار كن و از خداى تعالى چيزى مخواه كه زوال به منفعت آن راه يابد و متيقّن باش كه همه مواهب از حضرت اوست و از او نعمتهاى باقى و فوايدى كه از تو مفارقت نتواند كرد التماس كن . هميشه بيدار باش كه شرور را اسباب بسيار است . آنچه نبايد كرد به آرزو مخواه و بدان كه انتقام الهى از بنده نه بر سبيل غضب است ، بلكه به تقويم و تأديب باشد . بر متمنّاى حيات ناشايسته اقتصار مكن تا موتى شايسته با آن مضاف نبود ؛ و حيات را شايسته مشمر ، مگر آنكه وسليت اكتساب برّ باشد . بر آسايش و خواب اقدام مكن ، مگر بعد از آنكه محاسبهء نفس در سه چيز [ 134 ب 
  ] به تقديم رسانيده باشى :\r\nيكى آنكه تأمّل كنى تا در آن روز هيچ خطايى از تو واقع شده يا نه ؟ ديگر آنكه تأمّل كنى تا هيچ اكتساب كرده‌اى يا نه ؟ سوم آنكه هيچ عمل به تقصير فوت كرده‌اى يا نه ؟ ياد كن كه چه بوده‌اى در اصل و چه خواهى شد بعد از مرگ ، و هيچ‌كس را ايذاء مكن كه كارهاى عالم در معرض تغيير و زوال است . بدبخت آن‌كس بود كه از تذكّر عاقبت غافل بود و از زلّت بازنايستد . سرمايه خود را از چيزى كه از ذات تو خارج بود مساز . در ايصال خير به مستحقّان انتظار سؤال ايشان مدار ، بلكه پيش از التماس افتتاح كن . حكيم مشمر كسى را كه به لذّتى از لذّتهاى عالم شادمانى نمايد يا از مصيبتى از مصايب عالم جزع كند و اندوهگين شود . هميشه ياد مرگ كن و به مردگان اعتبار گير . خساست شخص از بسيار\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nگفتن بىفايده و اخبار به چيزى كه از او نپرسيده باشند بشناس ، و بدان‌كه كسى كه در شرّ غير خود انديشه كند ، نفس او قبول شرّ كرده باشد و مذهب او بر شرّ مشتمل شده . بارها انديشه كن ؛ پس در قول درآر ؛ پس ، در فعل درآر كه احوال گردان است . دوستدار همه كس باش و زودخشم مباش كه غضب عادت تو گردد . هركه امروز به تو محتاج بود ، ازالت حاجت او به فردا ميفكن ؛ تو چه دانى كه فردا چه حادث گردد ؟ گرفتاران را معاونت كن ، مگر آنكه به عمل بد خود گرفتار باشند . تا سخن متخاصمان مفهوم تو نگردد به حكم ايشان مبادرت منماى . حكيم به قول تنها مباش ، بلكه به قول و عمل هر دو باش كه حكمت قولى در اين جهان بماند و حكمت عملى بدان جهان رسد و آنجا بماند . اگر در نيكوكارى رنجى برى ، رنج نماند و فعل نيك بماند و اگر از گناه لذّتى برى ، لذّت نماند و فعل بد بماند . از آن روز ياد كن كه تو را آواز دهند و از آلت استماع و نطق محروم باشى . نه شنوى و نه گويى و نه ياد توانى كرد و يقين دان كه متوجه به مكانى شده‌اى كه در آنجا نه دوست راشناسى و نه دشمن را . پس ، اينجا كسى را به نقصان موسوم مدار و به حقيقت شناس كه جايى خواهى رسيد كه خداوندگار و بنده آنجا متساوى باشند . پس ، اينجا تكبّر مكن . هميشه زاد ساخته‌دار ؛ كه چه دانى كه رحيل كى خواهد بود ؟ و بدان‌كه از عطاى خداى عز و جلّ هيچ‌چيز بهتر از حكمت نبود و حكيم كسى بود كه فكر و قول و عمل او متساوى و متشابه باشد . مكافات كن به نيكى و درگذر از بدى . يادگير و حفظ كن و فهم كن در هر وقتى كار خويش را و تعقّل حال خود كن و از هيچ كار از كارهاى بزرگ اين عالم ملامت منماى ، و در هيچ‌وقت تهاون منماى و از خيرات تجاوز جايز مشمر و هيچ سيّئه را در اكتساب حسنه سرمايه مساز ، و ترك اولى به جهت سرورى زايل مكن كه از سرور دايم اعراض كرده باشى . حكمت دوست‌دار و سخن حكما گوش كن . هواى دنيا از خود دور كن و از آداب ستوده امتناع مكن . در هيچ‌كار پيش از وقت آن كار مپيوند و چون به كار مشغول باشى ، از روى فهم و بصيرتى به آن مشغول باش . به توانگرى متكبّر و معجب مشو و از مصايب شكستگى و خوارى به خود راه مده .\r\nبا دوست معامله چنان كن كه در حكومت ظفر تو را بود . با هيچ‌كس سفاهت مكن ، و تواضع با همه‌كس به كار دار ، و هيچ متواضع را حقير مشمر . در آنچه خود را معذور\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nدارى ، برادر خود را ملامت مكن . به بطالت شادمان مباش و بر بخت اعتماد مكن و از فعل نيك پشيمان مشو . با هيچ‌كس جدال مكن . هميشه بر ملازمت سيرت عدل و استقامت و الزام خيرات مواظبت كن . » اين است وصاياى [ 135 آ 
  ] افلاطون .\r\n\r\nفايده دوم : در وصاياى ارسطاطاليس\r\nدر بعضى كتب نقل شده كه مترجم كتاب سرّ الاسرار ، كه به امر مأمون خليفه كتاب مذكور را از لغت يونانى به زبان عربى نقل نموده ، در صدر ترجمه مىگويد كه ، چون ارسطاطاليس ، كه وزير اسكندر و استاد او بود ، به‌واسطهء پيرى و ضعف از ملازمت او تخلّف نمود و اسكندر بر بلاد عجم استيلا يافت ، در ميان ايشان ارباب عقل و كياست و اصحاب نجدت و شجاعت بسيار بودند و در ابقاى ايشان خوف خلل ملك بود و استيصال ايشان از قاعدهء عدالت دور . در امر ايشان متحيّر شد و كتابتى به ارسطاطاليس نوشت مشحون به فنون تشوّق « 1 » و تلطّف ، و در اثنا عرض كرد كه به‌واسطه بعد از دولت مجاورت و سعادت محاورت ، بسى حيرت در امور به خاطر راه مىيابد ؛ از جمله در اين صورت و از ظلمات مضايق ، بىنور تدبير خاطر مشرق حكيم بيرون شدن متعذّر است ، به هر وجه كه ميسّر باشد سعى در نظم اسباب ملاقات فرمايند .\r\nارسطاطاليس در جواب نوشت كه « همانا رأى فرزند جليل و سلطان نبيل « 2 » را معلوم باشد كه تخلّف از خدمت نه بنابر عدم رغبت به صحّت است ، بلكه بنابر پيرى و ضعف بنيه و فتور قواست ، و چون مصاحبت ميسّر نيست . در اين رساله دستورى بيان كنم كه در جزييّات به آن رجوع كنى و به آن از صحبت من مستغنى شوى .\r\nامّا امر عجم و فضلاى ايشان ؛ بدان‌كه اگر توانى كه ايشان را هلاك كنى ، تغيير آب و هواى ايشان نتوانى كرد و هرآيينه شبيه به ايشان پيدا شود . پس ، جهد كن كه ايشان را به احسان بندهء خود سازى تا مخلص تو شوند و از همهء بندگان مطيعتر باشند . » بعد از آن مىگويد : « پادشاهان چهار صنفند : يكى آنكه با خود و رعيّت خود هردو سخى باشد .\r\nدوم آنكه با خود سخى باشد و با رعيّت لئيم . سوم آنكه با رعيّت سخى باشد و با خود\r\n\r\n\r\n","description":"","footnote":"\r\n( 1 ) . آرزومندى .\r\n( 2 ) . صاحب‌فضل ، بزرگ ، نجيب .\r\n","page_name":" 524 ","page_number":524},
  {"content":"\r\n\r\nلئيم . چهارم آنكه با خود و رعيّت هردو لئيم باشد . قسم اوّل به اتّفاق محمود است و قسم دوم و چهارم به اتّفاق مذموم است ، و در قسم سوم خلاف كرده‌اند . حكماى هند برآنند كه محمود است و حكماى فرس « 1 » برآنند كه مذموم است . و سخاوت آن است كه قدر حاجت به اهل استحقاق رسانى و هركه از اين مرتبه تجاوز نمايد و به حدّ افراط گرايد ، از سخا به اسراف انحراف يافته باشد و هر پادشاهى كه به زياده از آنچه مكنت او باشد بخشندگى نمايد ، البتّه سبب فساد ملك او گردد .\r\nاى اسكندر ! بارها با تو گفته‌ام كه اصل در سخا و كرم و بقاى ملك ، آن است كه طمع در مال مردم نكنى . و از جمله سخا و كرم آنكه ستم جايز ندارى ، و از عيب پوشيدهء مردم تفتيش ننمايى ، و از انعامى كه با كسى كنى ياد نكنى ، و تمامى فضل و احسان به آن است كه نيكان را گرامى دارى ، و با مردم گشاده‌رو باشى و جواب سلام مردم بگويى ، و از خطاى جاهلان درگذرى .\r\nاى اسكندر ! عقل مدار تدبيرات و آيينه كمالات و نقايص است و اصل همه فضايل ؛ و اوّل آلت عقل ، محبّت نام نيك است . چه [ از 
  ] « 2 » سلطنت و رياست لذّتها مقصود نيست ، بلكه مقصود از آن نام نيك است ، چه هر پادشاهى كه دين را تابع هواى خود دارد و استخفاف به ناموس الهى - يعنى ، شريعت الهى آورد - ناموس الهى او را بشكند .\r\nاى اسكندر ! بايد كه پادشاه بلندهمّت و صاحب رأى و فصيح و شيرين‌زبان و بلند آواز باشد و سخن كم گويد و با اراذل ننشيند و چون بيرون آيد ، زينت لايق سلطنت به كار دارد ، چنان كه از ديگران ممتاز باشد . و رعايت بازرگانان كه از بلاد بعيده به مملكت او آيند ، واجب داند تا موجب انتشار صيت جميل و ميل قلوب و تردّد تجار شود [ 135 ب 
  ] و بدين سبب مملكت معمور گردد و به اندك مسامحه كه با ايشان كند ، نفع بسيار يابد و خنده بسيار نكند ، چه كثرت خنده هيبت و وقار از دلها ببرد و ممدّ پيرى و ضعف حرارت غريزى شود .\r\nاى اسكندر ! در شهوت حريص مباش كه آن از خواصّ خنازير « 3 » است و چه فخر باشد\r\n\r\n\r\n","description":"","footnote":"\r\n( 1 ) . معرّب پارس است و منظور ايران يا ايرانى است .\r\n( 2 ) . از مر افزوده شد .\r\n( 3 ) . جمع « خنزير » به معنى خوك .\r\n","page_name":" 525 ","page_number":525},
  {"content":"\r\n\r\nدر چيزى كه حيوانات خبيثه در آن چيز بر تو راجح باشند و افراط در آن مؤدّى به ضعف بدن و نقصان عمر است و سبب كسب اخلاق زنان .\r\nاى اسكندر ! از احوال مسكينان و ضعيفان غافل مباش و تفقّد احوال ايشان واجب‌دان كه موجب رضاى خالق و جلب دلهاى خلايق است . حبوب و غلّات ذخيره كن تا در خشكسال به وصله نشيند ، چنان‌كه كه اهل صلاح از تو ايمن باشند و اهل فساد خائف .\r\nاى اسكندر ! تو را بارها وصيّت كرده‌ام و ديگر تأكيد مىكنم در خون ريختن دلير مباش كه اهلاك حيوانات مخصوص به حضرت آفريدگار است ، و حقيقت هرحال جز علّام الغيوب را معلوم نيست و شايد كه به سبب تهمتى كه شخص از آن برى باشد يا او را در اقدام بر آن جريمه عذرى باشد قتل او روادارى و چه جريمه‌اى اعظم از اين باشد . و از هرمس اكبر ، يعنى ، ادريس عليه السّلام به من رسيده كه چون مخلوقى قتل ديگرى كند ، ملائكهء آسمان در حضرت بارى زارى كنند كه فلان بندهء تو در قتل بندهء ديگر به تو تشبّه نمود . اگر آن قتل قصاص باشد ، حضرت حقّ - تعالى شأنه - فرمايد كه او را به حكم من به حقّ قصاص كشته‌اى ؛ و اگر به ظلم بود ، فرمايد به عزّت و جلال من كه خون كشنده را مباح كردم . پس ، ملايكه در تسبيح و استغفار دعاى بد بر او كنند تا زمانى كه به قصاص رسد و اين بهترين حال او باشد . و اگر خود بميرد ، نشان غضب خداى تعالى باشد ، چه به عذاب شديد و عقاب جديد و اصل شود .\r\nاى اسكندر ! نقض عهد مكن و سوگند ياد مكن و چون ياد كردى ، به هيچ‌وجه از آن برمگرد كه مملكت پس از سلاطين يونان به شآمت سوگند دروغ و نقض عهد به فساد انجاميد . به چيزى كه از تو فوت شود تأسف منماى كه شيمه « 1 » ، صبيان و ناقصان است .\r\nاهل مملكت خود را به كسب فنون علم امر كن و كسى را كه در علم فايق شده باشد به مزيد عنايت و تربيت مخصوص‌دار كه اين خصلت سبب زيادتى محبّت تو در دلها شود و موجب رونق ملك و بقاى ذكر جميل . و سلطنت يونانيان به ميامن اين دو خصلت دوام داشت ، چه ايشان رعايا را به تحصيل علوم امر مىفرمودند ، به مرتبه‌اى كه دختران در در خانهء پدران فرايض و آداب نواميس و جمل اصول علم طب و نحو مىدانستند . از دست\r\n\r\n\r\n","description":"","footnote":"\r\n( 1 ) . خلق ، عادت .\r\n","page_name":" 526 ","page_number":526},
  {"content":"\r\n\r\nكسى كه معتمد تو نباشد چيزى مخور و از محافظت خود غافل مباش ، و آن قصّه را فراموش مكن كه پادشاه هند تحف از بهر تو فرستاد و از آن جمله كنيزكى بود كه او را از طفوليّت به زهر پرورده بودند تا طبيعت او قريب به افاعى شده بود و غرض ايشان از آن ، قصد تو بود و من اين حال را به فراست دريافتم و تو را تنبيه كردم .\r\nاى اسكندر ! به يك دليل حكم مكن و چون دلايل متعارض شوند ، ميل به طرف اقوى كن . اى اسكندر ! عدل صفتى از صفات الهى است و به عدل آسمان و زمين قايم شده و به عدل پيغمبران مبعوث شده‌اند و عدل سيرت عقل است ، و به عدل مالك رقاب و قلوب توان شد و حكماى هند گفته‌اند : « عدل سلطان بهتر از خصب زمان است و سلطان عادل انفع است از مطر وابل - يعنى ، باران بزرگ قطره . » و در بعضى احجار به سريانى نوشته بود كه ملك و عدل دو برادرند كه هيچكدام را از ديگرى استغنا نيست . بعد از آن مىگويد : كيفيّت ارتباط [ 136 آ 
  ] اسباب نظام عالم به يكديگر در صورت دايره وضع مىكنيم تا صورت توالى و تشابك ايشان محسوس و مشاهد گردد و زبدهء اين كتاب و خلاصهء مطالب آن اين دايره است و اگر غير اين نفرستادمى كافى بودى و صورت دايره اين است . »\r\nتمام شد سخن معلّم اول ارسطاطاليس .\r\n\r\nفايدهء سوم : در ايراد كلامى از فيلسوف محقّق و حكيم مدقّق خواجه نصير الملّة و الدّين محمّد طوسى\r\nدر سنهء ثلث و ستين و ستمايه هلاكو خان از دنيا رحلت نمود . امرا و اركان دولت اتّفاق داشتند كه اباقا خان « 1 » به‌جاى پدر بر تخت سلطنت نشيند و به اتّفاق مىگفتند كه ، « تو از ساير برادران بزرگترى و وليعهد پدرى و به رسوم قديم و جديد داناتر و با وجود تو ، عقل رخصت ندهد كه ديگرى قايم مقام ايلخان گردد . » و او ابا مىنمود و آن شغل خطير را به\r\n\r\n\r\n","description":"","footnote":"\r\n( 1 ) . اباقا خان يا ابقا خان و بنابر نوشتهء مورّخان عرب‌زبان « ابغا » ، دومين ايلخان از ايلخانان مغول حاكم بر ايران و بزرگترين پسر هولاگو خان ، متولّد 631 و متوفّى به سال 680 ق . براى اطلاع بيشتر از احوال او . رجوع شود به :\r\nزرياب خويى ، عباس ، « اباقا خان » ، دائرة المعارف بزرگ اسلامى ، ج 2 ، صص 333 تا 342 .\r\n","page_name":" 527 ","page_number":527},
  {"content":"\r\n\r\nديگر برادران حوالت مىنمود . و در آن ايّام كه اباقا خان در قبول امر سلطنت مماطلت مىنمود ، خواجه نصير الدين محمّد اين چند كلمه نوشته ، در مجلس خاصّ بر اباقا معروض داشتند :\r\nدر بندگى عرضه افتد كه امسال از روى احكام نجوم سال پريشان است و كارهاى بيمناك در پيش و ياغيان از جانبين مترصّد و منتظر . وقت آسايش نيست . اگر اكنون آسايش طلبد ، بعد از آن رنج بسيار رونمايد و اگر حالا رنج بر خود گيرد و كارسازى كند ، در عقب آن آسايش فراوان بيند . غرض در نشستن به جاى پدر ، تعجيل واجب است كه اگر يك سرور معيّن نشود ، اهل بغى دلير شوند و ايل والوس شكسته‌دل گردند و ناموس و قاعده مرتفع شود و سهم از دلها برود و خلل آن در ديگر وقتها كمتر باشد و اكنون بيشتر . و چون بر تخت ايلخانى بنشيند ، واجب باشد كه چند امر به جاى آورد تا دلهاى ايل و ياغى قرار يابد و آوازه نيكويى به همه طرف برسد ، و هيبت و شكوه پديدار آيد .\r\nاوّل آنكه برادران و خويشان را بنوازد و كارهاى ايشان نيكو سازد و نسبت به آن جماعت اقتدا به پدر نمايد ، و نوئينان « 1 » و كاردانان را سيورغاميشى « 2 » فرمايد و هركس كه فاضلتر و معتمدتر و هوادارتر باشد او را به خود نزديكتر گرداند تا رأيهاى نيكو زنند و انديشه‌هاى پسنديده كنند . ديگر آنكه امراى لشكر را استمالت دهد و بهادران را سيورغاميشى فرمايد و همه لشكر را به سلاح و برگ و چهارپاى و علوفه خوشدل گرداند و وعده‌هاى خوب كند ، چنان كه به وقت رسيدن ياغى به هيچ‌چيز موقوف نشوند و ساختهء حرب باشند .\r\nديگر آنكه ملوك و اكابر ولايات را به لطف خويش اميدوار گرداند و يرليغها « 3 » به اطراف روانه كند كه در گرفتن از رعايا تخفيف كنند . و كسانى كه به حكم ياساى بزرگ\r\n\r\n\r\n","description":"","footnote":"\r\n( 1 ) . « نوئين » واژه‌اى است مغولى به معنى فرمانده و سردار .\r\n( 2 ) . « سيورغاميشى » به مغولى يعنى نوازش و مرحمت و بخشش و هديه ، مصدر آن « سيورغامق » است و « سيورغال » به معنى پيشكش و هديه از همين مادّه است . جهانگشاى جوينى ، مقدّمهء مصحّح ، صفحهء لح ، پانوشت شمارهء 7 .\r\n( 3 ) . شاهزادهء ترك و مغول و بزرگى كه در بعضى مزاياى موروثى از جمله معافيت از ماليات و عوارض متعدّد برخوردار بود و مجاز بود كه هرگاه بخواهد به نزد سلطان برود . معين ، فرهنگ فارسى : ج 1 ، ذيل همين واژه .\r\n","page_name":" 528 ","page_number":528},
  {"content":"\r\n\r\nترخان « 1 » بوده‌اند بر حال خود باشند تا همه خوشدل شوند و كوچ نيكو كنند و هوادارى نمايند . ديگر آنكه فرمايد تا درويشان و بازماندگان و كودكان بىپدر و زنان بىشوهر را صدقه دهند و كسانىكه به بلا و محن گرفتار باشند برهانند . ديگر آنكه كسانىكه نافرمانى كنند و ياسا ندارند مالش دهد و بترساند تا ديگران گستاخ نشوند .\r\nديگر آنكه در اين وقت ، مال از مصلحتها و لشكر بزرگ و ديگر مهمّات دريغ ندارند كه چون پادشاهى قرار گيرد ، مال بسيار پديد آيد ؛ و اگر [ 136 ب 
  ] قرار نگيرد ، مال بسيار سود ندهد تا داند . ديگر آنكه در امور ملكى احتياط عظيم فرمايد تا جاسوسان به دشمنان خبر نبرند و بر حالها واقف نشوند . ديگر آنكه زود ملول نشود و همهء سخنها بشنود و صبر و تأنّى به كار دارد و خويشتن را سبك ندارد و تجويز اين معنى نكند كه هر كس گستاخى كند تا وقع و شكوه پادشاهى زياده شود . ديگر آنكه از چيزى كه خاطر مبارك برنجد تحمّل كند و زود خشم نگيرد تا از سر عقل آنچه واجب باشد بفرمايد و پشيمان نشود . ديگر آنكه با عقلا و ارباب دانش در امور مشورت كند و چون رأى قرار گيرد ، حكم كارها به خود كند ، نه چنان كه ظاهر مردم پندارند كه به قوّت ديگران مىكند ، چه اگر چنان باشد ديگران را اميد و بيم نماند . و چون به مباركى كارها سرانجام يابد ، چند چيز ياد دارد و فراموش نكند تا دولت و سلطنت روزبه‌روز در تزايد باشد :\r\nاوّل ، رضاى خداى - تعالى و تقدّس - نگاه دارد تا در هردو جهان نيكويى بيند . دوم ، به ياساى پدران عمل نمايد تا از منقصت ايمن باشد . سوم ، لشكرها مرتّب و آماده و آراسته دارد تا از ياغيان نترسد . چهارم ، با رعايا عدل كند و كار ايشان به زودى و راستى بسازد تا مزيد جاه و حشمت او را از خداى تعالى مسئلت نمايند . پنجم ، فرمانبران را سيورغاميشى فرمايد و سركشان را سركوفته دارد تا همهء خلايق به اميد و بيم در طاعت راست باشند . ششم ، كم‌آزارى كند و بيگناهان را نرنجاند تا درازعمر باشد . هفتم ، در آبادانى سعى نمايد تا مال بسيار بىظلم و رنج مردم حاصل آيد . هشتم ، از ايل و ياغى با\r\n\r\n\r\n","description":"","footnote":"\r\n( 1 ) . كسى كه از همه‌گونه مالياتى معاف است و هروقت بخواهد مىتواند بدون اجازهء قبلى نزد پادشاه بار يابد . نوايى ، عبد الحسين ، ، « بعضى از لغات تركى و مغولى و اصطلاحات فارسى در متون تاريخى از قرن هفتم به بعد » ، در احسن التواريخ روملو ، ص 827 .\r\n","page_name":" 529 ","page_number":529},
  {"content":"\r\n\r\nخبر باشد و بيدار و هشيار تا خللى روى ننمايد . نهم ، دشمن كوچك را و كار اندك را خرد نشمرد تا در انديشه بزرگ نيفتد . دهم ، به سخن خود رسد و يرليغ خود زود ديگرگون نكند تا اميد و بيم دشمن تمام باشد . نوشيروان همهء جهان را به نام‌نيكو و داد و انصاف بگرفت و چون هفده سال از پادشاهى او بگذشت ، عمارت عالم به آنجا رسيد كه امتحان را پنجاه جريب زمين خراب هرچند جستند نيافتند . اسكندر در مدّت هفت سال تمام عالم را بگرفت و هنوز از صيت عدالت او گوش مستمعان مملوّ است .\r\nسلطان سنجر از سلاطين اسلام بزرگتر بود و نيكويى بيشتر كرد . بيست سال به نيابت برادران به حكومت قيام نمود و چهل سال و كسرى به استقلال بر اكثر معموره عالم پادشاه و فرمانروا بود . اميد بندگان چنان است كه به نصرت الهى و « 1 » دولت پادشاهى اين خان مسكين‌نواز از همه نيكوتر و بيشتر و عمر او درازتر باشد . در اين وقت هركس تنسوقى « 2 » به خدمت آورد و اين بنده كلمه‌اى چند از حكمت در سلك بيان كشيد و مأمول آنكه قبول افتد ، ان شاء اللّه تعالى كه پادشاهى و كامرانى پايدار ماند .\r\nتمام شد كلام محقّق طوسى - رحمه اللّه تعالى - .\r\n\r\n\r\n","description":"","footnote":"\r\n( 1 ) . « و » در اينجا به‌نظر مىرسد .\r\n( 2 ) . « تنسوقى » معرب تنسخ است كه چيز نفيس و تحفهء ناياب باشد و به صورتهاى تانكسوق ، تنسوق ، تنكسوق نيز ضبط شده است . نوايى ، عبد الحسين ، « بعضى از لغات تركى و مغولى . . . » در احسن التواريخ ، ج 11 ، س 830 .\r\n","page_name":" 530 ","page_number":530},
  {"content":"\r\n\r\n\r\nفصل سوم : در ذكر بعضى سخنان حكماى ماتقدّم كه در امور ملك در هر باب نافع است\r\nو از كلمات هرمس است و حكما او را مقدّم حكما دانند و گويند او حضرت ادريس است عليه السّلام كه « خير الملوك من بدّل السوء فى مملكته الى السّنة الحسنة و شرّهم من عكس » . يعنى : « بهتر پادشاهان كسى است كه بدل گرداند بد را در مملكت خود به سنّت و طريقت نيكو ، و بدترين پادشاه كسى است كه عكس [ 137 آ 
  ] اين كند . » و فرموده : « سزاوار و لايق به پادشاه و صاحب ملك آن است كه مالك نسازد و مسلّط نگرداند ، الّا كسى را كه او را ترحّمى و دوستى به هريك از خلق بوده باشد ، مثل آنچه پدر محبّ را به فرزندان گرامى بر او مىباشد . »\r\nو وصيّت نموده به آمون الملك ، كه يكى از پادشاهان آن عصر بوده ، كه « اوّل امرى كه تو را مىكنم تقوى و پرهيزگارى خداست و ايثار طاعت او . و هركه مستولى امر حكومت مردم شود واجب است بر او كه سه چيز را به ياد داشته باشد : اوّل آنكه دست او مطلق و گشاده است بر خلق بسيار . دوم آنكه آن‌كسان كه دست او بر ايشان مطلق است ، آزادانند كه بندگى او مىكنند . سوم ، آنكه بداند كه پادشاهى او نخواهد بود ، الّا مدّت اندك . »\r\nغرض حكيم آن است كه حيات اين جهان و دولت روزگار را بقايى و ثباتى نيست ، چه دولت چون نسيمى است كه بر شاخ درختى وزد كه دردم از او گذرد و به شاخى ديگر رسد يا چون سايهء شاخه‌هاى درختان است كه با وجود سرعت زوال ، هميشه در تزلزل و اضطراب است . حكيم گفته : « پس ، راه راست‌تر آن است اى آمون كه پاك‌سازى نفس خود را به نيّت نيكو و گفتن حقّ و بپرهيز از آنكه ترك كنى محاربت و جهاد كن با كسانى كه ايمان به خداى عز و جلّ نياورند و پيروى سنّت و شريعت خداى عز و جلّ نكنند . و حذر كن از آنكه رغبت كنى در گرفتن مالهاى ايشان و گذاشتن ايشان بر آن طغيان كه دارند . به درستى كه مال مرغوب نيست ، الّا از حلال از ممرّى كه خدا را در آن رضا باشد و بدان كه رعيّت ساكن مىشوند به كسى كه به ايشان احسان كند و ملك نيكو نمىشود ، الّا به رعيّت . پس ، هرگاه پادشاه را رعيّت نباشد ، امر پادشاه و پادشاهى او فى نفسه ضايع و فاسد شود و به\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nهلاكت انجامد . و بپرهيز از آنكه غافل باشى از نظر كردن در امور رعايا و امر مملكت خود ، پس از آن ، نظر كن در امر خودت و مقدّم‌دار آن چيزى را كه باعث اصلاح امر آخرت تو مىشود بر آنچه باعث اصلاح امر دنياى تو مىشود . و راه راست آن است در وقتى كه به حربى مبتلا شوى كه در جميع امور حازم الرأى باشى - يعنى ، به حزم و احتياط عمل نمايى - و بپرهيز از هزيمت كه هرگاه هزيمت بر لشكرى وارد شود ، ديگر به زودى كمرى محكم نتوانند بست . و بسيار گردان جاسوسان را تا اخبار دشمنان دم‌به‌دم نزد تو حاضر و معلوم باشد و حذر كن از آنكه حيله و فريبى با تو نكنند . و هرگاه به چيزى امر كردى ، بعد از آن به حقيقت برس كه آنچه امر كرده‌اى به عمل آمده يا نه . و در اين باب تقصير و سستى مكن كه اگر تقصيرى كنى ، نقصان به هيبت تو راه يابد و هرگاه امر كنى كه از جانب تو مكتوبى به‌جايى نويسند ، از مهر كردن و ارسال آن حذر كن تا وقتى كه خود آن را ببينى و بخوانى و بر مضمون آن اطّلاع صحيح به‌هم رسانى ، چه با پادشاهان در اين ابواب حيله‌ها بسيار مىشود . بپرهيز از آنكه سرّ خود به كسى آشكار گردانى و خواب خود را به قدر و اندازه راحت جسمت ساز . يعنى ، زياد از قدرى كه جسم به آن راحت پذيرد و بدن به آن قوّت گيرد خواب مكن . و مشغول مساز خود را ، الّا به جدّ اشياء . پس ، چنان كن كه امور تو همه جدّ بىهزل باشد و هرگاه عزيمت كارى كردى ، بكن و هرگاه قدرت بر خصمى به‌هم رسانيدى ، ابقاى او كن ، يعنى ، به سبب انتقام كشيدن در اهلاك او مكوش . و هرگاه با دشمنى ملاقات كردى ، برحذر باش و بپرهيز از آنكه غافل شوى از كيمياى بزرگ و تدبير و سرانجام صاحبان [ 137 ب 
  ] آن كيميا و طلب ميل دلهاى ايشان كردن و مسامحت با ايشان نمودن . و ايشان اصحاب زراعت و فلاحتند ، چه كيميا معمور ساختن زمين است به زرع و نبات . به درستى كه رعيّت به آن آرام مىگيرند و لشكريان به آن بسيار مىشوند و خزاين اموال به آن معمور مىشود و دولت به آن ثابت مىماند . پس ، گنجايش ندارد كه عدول كنى و تقصيرورزى در امرى كه عاقبت آن اينهاست . و راه راست آن است كه اكرام كنى نسبت به صاحبان مراتب بلند در مذاهب .\r\nپس ، هركس از ايشان را به اندازهء علم و عقل مراعات كنى و اكرام خود را نسبت به ايشان ظاهر و مشهود سازى تا رعيّت جاهل به حقوق اهل فضل نباشند و قدر ايشان بدانند . و\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nطالبان علم را اكرام كن و حقّ ايشان را به ايشان رسان و نسبت به ايشان تفويض احسان كن تا همّت ايشان در طلب علم زياد شود و عقل ايشان لطيف شود و ذهن ايشان صاف شود و اهتمام و حاجت ايشان به دنيا كم شود تا تو به آن در دنيا و آخرت منتفع شوى ، ان شاء اللّه تعالى .\r\nو جماعتى كه در زمين فساد كنند ، بعد از آنكه جرم ايشان نزد تو صحيح شود و خيانت ايشان ثابت شود ، تعجيل كن در عقوبت ايشان . و هركس رخنه در پادشاهى تو كند و قدح در ملك تو نمايد ، گردن او را بزن و او را مشهورساز تا عبرت ديگران شود و ديگران برحذر باشند . و دست دزدان ببر و راهزنان و حراميان را صلب كن تا شهرت يابد و ديگران عبرت گيرند و راهها امن شود . و حذر كن از آنكه سخن ساعيان و بدگويان بىصحّت و ثبوت نشنوى ، بلكه هرگاه نزد تو ثابت شود كه آن شخص ساعى بوده - يعنى ، مىخواسته كه به سخنان دروغ و غلط در تضييع بيگناهى كوشد - در عقوبت آن شخص تعجيل كن و او را تشهير كن ، جهت عبرت و پند ديگران . و دل خود را خالى كن از آنكه به فكرهاى محال و خيالها و آرزوهاى بىاصل مشغول دارى و بپرهيز از آنكه غافل باشى از حال كسانى كه در حبس و زندان باشند كه مبادا در ميان ايشان مظلومى باشد ، بلكه در هر ماه به احوال ايشان برس . هركه را يا بى كه مستحقّ خلاص شدن و رها كردن است ، رها كن بعد از آنكه به او احسانى بكنى . و هركه مستحقّ عقوبتى باشد ، در عقوبت او تعجيل كن و هركه مستحقّ آن باشد كه اهمال و امهال در امر او شود تا وقتى كه حقيقت حال او واضح گردد ، باز او را به حبس و زندان عود فرما . و حذر كن از معجب بودن به رأى خود ، و لازم‌دار مشاورت كردن با كسى كه عقل او نيكو باشد و او را سنّى باشد ، جهت كثرت آنچه بر او گذشته از تجربه‌ها . و رأيها و فكرهاى ايشان را تحصيل كن و فراگير . اگر در ميانهء آنها رأيى صواب باشد ، به آن عمل كن و الّا از تأمّل در رأيهاى ايشان به فكر خودرأيى درست تحصيل توان نمود . »\r\nتمام شد وصيّت مذكور . و هم از سخنان هرمس است كه ، « شريف كسى است كه استعمال فضايل نمايد ، و اعظم شرفها عدل است و عفت و جود پيش از طلب . » و فرموده : « هركه در شهرى ساكن شود كه در آنجا پادشاه قاهر و قاضى عادل و طبيب دانا\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nو سوق قايم و نهر جارى نباشد ، خود را و اهل خود را و مال و اولاد خود را ضايع ساخته . » و از سخنان اوست كه ، « اذا كان الملك لا يقدر على قهر حواسه و غلبة شهواته ، فكيف يقدر على ضبط خاصته ؟ و كيف يقدر على ضبط اعوانه ؟ و اذا لم يقدر على ضبط اعوانه . فكيف يقدر على رعيّته و ما بعد عن مملكته ؟ فسبيل الملك ان يبتدى بسلطانه على نفسه ليستقيم له على غيره . » يعنى : « هرگاه پادشاه قادر نباشد بر قهر و غلبه بر حواس خود و غالب شدن بر شهوتهاى خود ، پس چگونه قادر مىشود بر ضبط خواص خود ؟ و چگونه قادر مىشود بر ضبط اعوان خود ؟ و هرگاه قادر نشد بر ضبط اعوان خود ، [ 138 آ 
  ] پس چگونه قادر مىشود بر رعيّت خود و آنچه دور باشد از مملكت او ؟\r\nپس ، راه راست از جهت پادشاه آن است كه ابتدا كند در تحصيل پادشاهى و سلطنت بر نفس خود تا مستقيم شود سلطنت او بر غير او . »\r\nو از سخنان صاب بن ادريس است كه ، « پادشاه عاقل مىرسد به رفق و مدارا به آنچه نمىرسد به آن به جفا و صولت ، خصوصا با اخيار . و راه راست جهت پادشاه حازم آن است كه اعتبار و ملاحظهء حال ايشان به افعال ايشان كند ، نه به آنچه مىبيند از صورت ظاهر و اجسام ايشان . »\r\nو فرموده : « هرگاه پادشاه مالها جمع نمايد و در مصارفى كه به حقّيّت و استحقاق بايد رسانيد نرساند و ذخيره سازد ، اين سبب تضييع آن مال و اتلاف پادشاهى نيز مىگردد . » و فرموده كه ، « راه راست پادشاه آن است كه بشناسد كسانى را كه به او بازگشت دارند و هركس را در مرتبهء خود نگاه دارد و مراتب عقول ايشان و علوم ايشان و استحقاق ايشان ملحوظ دارد و چنان باشد كه احسان و انعام منكر و ناپسند ايشان نباشد ، و در دلهاى ايشان چنان نباشد كه به آن سرور نيابند . »\r\nو فرموده : « راه راست پادشاه آن است كه با كسانىكه معروف به دروغگويى و شرارت باشند ، بذل معروف و عطا ننمايد . به قصد آنكه هرگاه با او نيكويى كردم ، تغيير عادت و طبع خود در دروغ و بدى خواهد كرد ، چه تغيير طباع و نقل آن بعيد است . » و اين صاب بن ادريس فرقه صابيه كه فرقه‌اى عظيمند و مذهب ايشان به او منسوب است و او را پيغمبر خود مىدانند .\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nو از سخنان فيثاغورث حكيم است كه ، « راه راست ملك حازم آن است كه تعاهد ملك و رعيت خود آنچنان كند كه صاحب باغ تعهّد باغ خود مىكند . » و گفته : « راه و مسلك شاه آن است كه اوّل آنچه ابتدا كند به آن اظهار سنتها و طريقه‌هاى جاريه كند ، و اقامت امورى كند كه از جهت رعيّت لازم است و اخذ حدود از اهلش به قدر آنچه هر يك مستحقّ آنند بكند . و نفس خود را قهر كند از آنچه ميل مىكند به سوى آن از شهوتها .\r\nو اگر به زيادتى اعوان و عساكر محتاج باشد ، به اعوان خود گروهى منضمّ سازد كه يارى دهندهء دين باشند و ملازم شرايع و سنن حقّه باشند . » و گفته : « راه و مسلك شاه آن است كه حذر كند از اعجاب و انفراد براى خود ، و حذر كند از بسيار كردن صيد و شكار ، و از تنهايى و جدا شدن از لشكر در وقت شكار و از رفتن به راههايى كه آن را نشناسد و از رفتن به راهى كه در آن ضيق و تنگى باشد ، و از سوار شدن در تاريكى شب . و هرگاه در موكب سلطنت روانه شود ، بايد كه بر مركب خود ثابت باشد و خوش‌سوارى باشد و شكفته‌رو باشد و به مردمان نظر مىكرده باشد و به مردم مستبشر باشد كه چشمهاى بسيارى از خلق متوجّه اوست . و هرگاه پادشاه بخوابد يا به لذّتى از لذّات خود مشغول باشد ، موكّل سازد بر حارسان و نگهبانان قصر خود مردم ثقهء معتمد . و امر كند به باز رسيدن به حال نگهبانان ، و اگر كسى بىعذرى تأخير از نوبهء خود كرده باشد او را عقاب كند و تشهير نمايد تا ديگران پند گيرند و او را از جاى خود عزل نمايد . و حذر كند پادشاه ، نهايت حذر ، از خوردن و آشاميدن از دست زنانى كه اعتماد تمام بر ايشان نداشته باشد كه ايشان به فريب و ضعف عقل نزديكترند و همچنين از دست خواصّ و كسانى از رعايا كه نهايت اعتماد بر ايشان نباشد ، بلكه متولّى آن امر كسى را سازد كه اعتماد به عقل او و دين او و مروّت او داشته باشد و آن شخص محبّ پادشاه و دولت او باشد . و پادشاه را جامه نپوشاند و تجويز به جهت او نكند ، الّا كسى كه بر صفت مذكور باشد . »\r\nو از سخنان سقراط حكيم است كه « الملك الاعظم هو الغالب لشهوته . » يعنى :\r\n[ 138 ب 
  ] « بزرگترين پادشاهان آن است كه بر شهوت و ميل طبيعت خود غالب باشد و شهوت او بر حكم عقل و شرع زيادتى نكند . »\r\n\r\n","description":"","footnote":"","page_name":" 535 ","page_number":535},
  {"content":"\r\n\r\nو از سخنان افلاطون الهى است كه ، « هرگاه كه والى در كار خود قوى شود ، هرچيز را كه در تحت ملك اوست مىگرداند بر وفق آنچه در طبع اوست ، خواه خير و خواه شر . » و از سخنان اوست كه « سزاوار به حال پادشاه آن است كه ابتدا به تقويم نفس خود كند ، پيش از شروع در تقويم رعايا بر خود ، و الّا به منزلهء كسى خواهد بود كه ارادهء آن كند كه سايهء كج را راست سازد بىآنكه آن چوبى كه اين سايه ، سايه اوست راست كند . » و فرموده : « من قام من الملوك بالعدل و الحقّ ملك سرّ امر رعاياه و من قام بالجور و القهر ، لم يملك الّا التضييع منهم و كانت سرائرهم يطلب من يملكها . » يعنى : « هركس از پادشاهان كه قيام نمايد به موجب عدالت و حقّ ، مالك دلها و باطنهاى رعايا مىشود و هر كس از ايشان كه قيام به جور و قهر نمايد ، مالك نمىشود از رعايا ، الّا تضييع و ساختگى .\r\nيعنى ، محبّت او را به ساختگى بازمىنمايند و باطنهاى ايشان طالب ديگرى است كه مالك ايشان باشد . » و فرموده كه « پادشاه فريب‌خورنده آن است كه دوست مىدارد از ملازمان و نوكران و كسانى كه قيام به خدمات او مىنمايند كه صورت سعى بر امور ايشان غالب باشد ، و نظر نمىكند به وقوف و معرفت ايشان ، همچنانكه بيمار ضعيف العقل هرگاه جدّ و جهد و سعى طبيب را در معالجه و مداواى خود بيند ، خوشحال مىشود و اگرچه آن طبيب علم طب را خوب نداند . »\r\nغرض حكيم آن است كه هرگاه كسى در كار و صنعت بىوقوف باشد ، جدّ و جهد و سعى او در آن كار چندان فايده ندهد ، بلكه هرچه نادان كند افساد آن بيش از اصلاح خواهد بود . پس ، پادشاه عاقل بايد كه از نوكران خود طلب وقوف در كارها كند و ايشان را به سبب وقوف و دانايى دوست دارد و بر سعى و جهد بىوقوف اعتماد نكند و فرموده :\r\n« زمن الجابر من الملوك اقصر من زمن العادل ، لانّ الجابر مفسد و العادل مصلح و افساد الشيئ اسرع من اصلاحه . » يعنى : « زمان پادشاه ظالم كوتاهتر است از زمان پادشاه عادل . به جهت آنكه كار ظالم افساد و تخريب است و كار عادل اصلاح و تعمير است ، و امر افساد و تخريب زودتر به عمل مىآيد . » و فرموده : « دروغ گفتن و غدر كردن از پادشاه ، بزرگتر دليلى است بر وقوع حادثه در مملكت او و پراكندگى نظام ملك او . » به سبب آنكه دروغ و غدر مثل تخليط بيمار است در علّتى كه مرض شديد باشد و به شدّت\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nقهر بدن نموده باشد و فرموده : « سزاوار به پادشاه آن است كه طلب دوستى از ياران خود بعد از آن كند كه هيبت او در دلهاى ايشان قرار گرفته باشد كه در آن صورت آن محبّت را به اندك كلفتى مىيابد . و اگر طلب محبّت ايشان كند پيش از آنكه ايشان هيبت او را دريافته باشند ، ايشان بر محبّت او مجتمع نمىشوند و قوّت ضبط ايشان بر محبّت نخواهد داشت . »\r\nو فرموده : « سزاوار به پادشاه آن است كه استعمال احسان نكند به هيچ احدى ، الّا در وقتى كه مردم دانند كه او قدرت بر بدى نسبت به او دارد و مع هذا احسان مىكند و بدانند كه آن شخص محلّ احسان هست . » و فرموده : « الجابر يعوذ بما جرى به الرّسم و العادل يعوذ بالحجّة . » يعنى : « جابر پناه مىجويد و متمسّك مىشود به آنچه رسم بر آن جارى شده - مثلا ، كار بدى مىكند و مىگويد رسم سابق چنين بوده - و عادل پناه و تمسّك مىجويد به حجّت - يعنى ، هرچه مىكند [ به 
  ] سند خود حجّتى صحيح مىسازد . » غرض آن است كه اگر رسمى مذموم از ازمنهء سابقه مانده باشد ، بايد كه پادشاه عادل آن را زايل سازد و به رسم چيزى كه مصلحت خلق در آن باشد در تمهيد آن بكوشد ، هرچند در زمان سابق معمول نشده باشد . و فرموده : [ 139 آ 
  ] « اخدم الجاهل من الملوك باتّباع رضاه و العاقل باحراز الحجّة . » يعنى : « خدمت كن پادشاه نادان را به پيروى خشنودى او - هرچند موافق حقّ نباشد و حجّتى بر آن نباشد ، چه آن پادشاه چون نادان است راه به حقّ نمىبرد و نظر بر حجّت ندارد - و خدمت كن پادشاه عاقل را به حفظ كردن حجّت - يعنى ، كارى كن جهت او كه حجّت حقّ بر آن داشته باشى ، هرچند پادشاه در ابتدا آن را نپسندد ، چه چون پادشاه عاقل است دربند خشنودى نفس خود نيست و بالاخره به حجّت حقّ خواهد رسيد و آن را خواهد پسنديد . »\r\nو فرموده : « استعمل المداراة فى قوّة سلطانك فانّها تونسك فى زمان خوفك و تملّكك قلوب المنحرفين عنك . » يعنى : « مدارا كارفرماى در قوّت سلطنت خودت .\r\nپس ، به درستى كه مدارا باعث انس تو مىشود در زمان خوف و تو را مالك دلهاى منحرفان از تو مىسازد . » و فرموده : « شرار « 1 » خلق تقرّب جويند به پادشاهان به بديهاى\r\n\r\n\r\n","description":"","footnote":"\r\n( 1 ) . جمع شرّ ، به معنى بسيار شرير و بدكردارتر .\r\n","page_name":" 537 ","page_number":537},
  {"content":"\r\n\r\nمردم - يعنى ، بدى مردم گويند و آن را وسيلهء تقرّب سازند - و خيار ايشان تقرّب جويند به پادشاهان به خوبيهاى مردم . » و فرموده : « هركه مالك نفس خود شود ، اطاعت او كند هركه غير نفس اوست . » و فرموده : « هرگاه پادشاه ظلم كند و فرصت را ضايع گرداند و از حيله و تدبير ترفّع « 1 » جويد و از تحرّز و محافظت سرباز زند و گمان آن كند كه مهمّ او خودبه‌خود كفايت مىشود ، به جانب او دشمنى خواهد رسيد كه پنهان او را روشن بيند و مقتل او را ظاهر ملاحظه كند . » و فرموده : « پادشاه نادان آن است كه در وقت استقامت امور گمان كند كه او مستغنى است از حسن تدبير ، بنابر آنكه در كار خود خللى نمىبيند و حال آنكه در وقت انتظام و استقامت امور مداخل خود را وافر مىتواند ساخت و انتخاب لشكر خوب مىتواند كرد و قوانين عدل و سنّتهاى نيكو در بلاد خود قرار مىتواند داد و هرچيز كه ترس از آن او را مشغول مىدارد و تدارك آن مىتواند كرد و منع آن از خود مىتواند نمود . »\r\nو فرموده : « لا تقبلن فى الاستخدام الّا شفاعة الكفاية و الأمانة . » يعنى : « قبول مكن در رجوع خدمات به عاملان شفاعت هيچ‌كس را ، الّا شفاعت كفايت و امانت . » يعنى ، هرگاه آن شخص صاحب كفايت و كاردانى باشد و امين باشد ، او را شفيعى ديگر نمىبايد در رجوع خدمت او و اگر كفايت و امانت نداشته باشد ، شفاعت هيچ شافعى را اعتبار نبايد كرد . و فرموده : « پادشاه چون درياى بزرگ است كه نهرهاى كوچك از آن استمداد مىجويند . پس ، اگر آن نهر بزرگ شيرين است ، آن جدولهاى كوچك شيرين خواهد بود و اگر شور است ، اينها نيز شور خواهد بود . » غرض آن است كه اطوار و سير خلق تابع اطوار و سير خلق تابع اطوار و سير ملوك است و فرموده كه ، « آسمان و اين جهان مثالند از جهت حسن تدبير شهرها . پس ، سزاوار آن است كه پادشاه پيروى انتظام افلاك و عناصر نمايد در آنچه معاينه مىكند از امور ملك خود . » غرض آن است كه آنچنانكه حركات اجرام سماوى و اوضاع و احكام آن بر قانون منتظم مرتبط است كه در آنجا بد و زيادتى و عبث و بيفايده نمىگنجد ، بايد كه روابط قواعد ملك و دعايم اساس جهاندارى بر قوانين استوار و مراسم با قرار مرتبط باشد . و فرموده : « سايس و مدبّر\r\n\r\n\r\n","description":"","footnote":"\r\n( 1 ) . غرور و تكبّر و به بلندى گراييدن .\r\n","page_name":" 538 ","page_number":538},
  {"content":"\r\n\r\nبزرگ آن است كه اخلاق بد و سوء ادب عامّه او را در قلق و اضطراب نيفكند و صبر بر مداوات و تقويم خلق نمايد . »\r\nو فرموده : « استدلال بر اقبال پادشاه و بلندى روزگار او توان كرد از وزراى او و مشورت كردن او به اميران صاحب تجربه و معرفت . و اگر اختيار كند [ 139 ب 
  ] پادشاه نورسيده جوانان صاحب لذّات و تنعّم و فراغت را ، اين علامت ادبار پادشاه است و عامّهء مردم و اراذل احداث و تازگان را محمدت گويند ، چه در ابتدا كار ايشان رفق و نرمى دارد و اگرچه عاقبت آن وخيم و خاتمت آن ذميم است . » و فرموده : « اكثر اضطراب ملك بر ملك از اهل شجاعت ناشى شود ؛ چه هرگاه پادشاه ايشان را از حدّ و موضع و مرتبه خود درگذراند ، تلقّى كنند با ديگران به استخفاف و استصغار . » يعنى ، ديگران را حقير و صغير فراگيرند و اعتماد بر قوّت و دولت خود كنند و بر بسيارى كسان كه از ايشان اولى ترفّع و تقديمند زيادتى و غلبه كنند و بدين سبب اضطراب در نظام ملك به‌هم رسد . پس ، بايد كه پادشاه سايس حازم بدهد به قوى از قسط و سهم مملكت به قدر اندازه و استحقاق و از زياده و نقصان احتراز كند ، همچنانكه طبيب اخلاط بدن را از حدّ زياده و نقصان به مرتبهء اعتدال مىرساند .\r\nو فرموده : « ملك آن نيست كه مالك بندگان و عامهء ناس شود ، بلكه آن است كه مالك آزادمردان و اصحاب فضايل باشد . و غنىّ آن نيست كه جمع مال كرده باشد ، بلكه غنى آن است كه تدبير مال و صرف كردن و نگاه داشتن آن را بر وفق عقل و حكمت كند . » و فرموده : « ملك حق آن است كه مالك آزادان شده باشد به احسان ، نه آنكه زمينها و مالها باشد . » و فرموده : « بهترين پادشاهان كسى است كه نام او به عدالت باقى باشد و كسانى كه بعد از او آيند فضايل او را نويسند . » و فرموده كه ، « هركه پادشاه شد استيفا كرد از رعايا اجر خود را كه تملّك باشد ، و باقى ماند بر او حقّى كه اقامت سنن دين و عدل باشد بر رعيّت و منع قوى باشد از ضعيفان رعيّت . »\r\nو در بعضى از وصاياى افلاطون كه جهت پادشاهان يونان نوشته مذكور است كه ، « اى ملك ! رعايا ودايع خدا و امانت اويند نزد تو . بدان كه نمىتوان ضبط ايشان كرد الّا به معونت خداى عز و جلّ و افضل آنچه استدعا كنى از خدا عون ايشان را آن است كه تقويم\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nنفس خود كنى از جهت ايشان ، و خوب كنى نيّت خود را در حقّ ايشان ، و حراست كنى ايشان را و منع كنى از ايشان شرّ را ، و ترفّع كنى از تضييع ايشان و اخذ كنى هر طبقه را به آنچه از جهت ايشان است . و بر ايشان است تا اشعار كنى به ايشان مهربانى خود را و برسانى به اوساط ايشان انصاف و به سفلهء ايشان خوف . و حرام‌ساز بر هر طبقه‌اى از ايشان آنچه لايق به ايشان نباشد ، و مقصورساز جميع را بر خدمت مملكت به آنچه شريعت موجب آن است . منع كن ايشان را از زيادتى حرص و شره « 1 » و حسد بردن بر بخششها . و تقويم ايشان كن به آنكه به قسمتهاى خود راضى باشند ، و اجتهاد و سعى كنند در تعمير وآبادانى زمين و تمييز نيكو كنند در كارها و اتّفاق كنند به قدر حال خود و تسلّى باشند از فوت‌فوت شده ، و از طلب كارى كه اعتماد بر حصول آن نداشته باشند متقاعد باشند ، و حرام گردان بخل را بر صاحب وسعت ايشان . »\r\nو ارسطاطاليس حكيم گفته كه ، « هيچ‌چيز اصلح نيست از جهت خلق از پادشاهان عادل اگر بر منهج صلاح باشند ، و هيچ‌چيز افسد نيست از جهت رعايا و از جهت خودشان هرگاه فاسد باشند . و والى نسبت به رعيّت چون سر است نسبت به جسد و چون روح است نسبت به بدن كه بدن را بدون آن روح حياتى نيست . » گويند در وقت موت گفت : « خانه‌اى مثمّن از جهت من بسازيد و در هر ثمنى از آن كلمه‌اى [ 140 آ 
  ] بنويسيد : « العالم بستان ، سيّاحه الدّولة . » يعنى : « عالم باغى است كه سيّاح آن ، دولت است . » « الدّولة سلطان يؤيّده الشريعة . » يعنى : « دولت سلطانى است كه تأييد او مىكند شريعت . » « الشّريعة سياسة الملك . » يعنى : « شريعت سياست و تدبير ملك است . » « الملك داع يعضده الجيش . » يعنى : « ملك داعيى است كه تقويت او مىكند لشكر . » « الجيش اعوان يكفلهم المال . » يعنى : « سپاه اعوانى چندند كه كفالت ايشان مىكند مال . » « المال رزق تجمعه الرّعية . » يعنى : « مال روزيى است كه رعيت آن را جمع مىكند . » « الرّعيّة عبد يعبدهم العدل . » [ يعنى : 
  ] « 2 » « رعيّت بندگانىاند كه عدالت ايشان را بنده ساخته . » « العدل مألوف به قيام العالم » يعنى : « عدل مألوف است به او قيام عالم . »\r\n\r\n\r\n","description":"","footnote":"\r\n( 1 ) . حرص و آز .\r\n( 2 ) . اضافه از مر است .\r\n","page_name":" 540 ","page_number":540},
  {"content":"\r\n\r\n\r\nفصل چهارم : در بعضى سخنان و نصايح بعضى از پادشاهان ماضى از ملوك عجم و غيره كه در امور ملك ماهر بوده‌اند ، و در هر باب جهت پادشاهان نافع است\r\nاز جمله بعضى نصايح هوشنج « 1 » است كه جهت طهمورث وليعهد خود گفته . و اين هوشنج پادشاه دوم است از پادشاهان عجم و عقيدهء بعضى آن بود كه او پيغمبرى بوده كه از جانب خدا بر خلق مبعوث شده . و بعد از كيومرث ، كه اوّل پادشاهان عجم است ، هوشنج مرتكب امر سلطنت شده بود ؛ جهان را پر از عدل و احسان نمود و نسبت به رعايا و زيردستان بر وجهى سلوك نموده كه زياده بر آن مقدور هيچ‌كس نشده و لهذا جهانيان او را پيشداد « 2 » خواندند - يعنى ، عادل اوّل - و او را در حكمت عملى كتابى است كه آن را جاودان خرد گويند و حسن بن سهل « 3 » ، برادر فضل بن سهل « 4 » ، وزير مأمون ، آن كتاب\r\n\r\n\r\n","description":"","footnote":"\r\n( 1 ) . معر ، ب « هوشنگ » است . به پندار ايرانيان نام او بوم شاه بود ، ولى به سبب آنكه هوش و هنگ - يعنى ، دانايى بسيار داشت او را « هوش‌هنگ » خواندند . و چون پيش از وى ، آيين داد نديده بودند ، و او در عدل و داد مىكوشيد ، پيشدادش لقب دادند . نخستين پادشاهى بوده كه در نصيحت و پند سخن گفته است . نك : تاريخ گزيده ، صص 76 تا 79 .\r\n( 2 ) . به معنى « نخستين فردى است كه شيوهء عدل پيش گرفته » . در پهلوى به شكل  Peshdat  آمده و در اوستا به صورت  Para - Dhata  يعنى : آنكه قانون را فراروى خود قرار داد و به داد حكم راند . نك : تجارب الامم ، ج 1 ، ص 5 و ايضا پانوشت شماره 4 .\r\n( 3 ) . مأمون بعد از كشتن فضل بن سهل برادرش ، حسن ، را به وزيرى خود برگزيد و براى تلافى قتل برادر ، وى را بسيار مورد توجه قرار داد . سپس با پوران دختر وى زناشويى كرد . حسن نزد مأمون مقامى بس عظيم داشت ، ولى بعد از گذشت روزگارى ملازمت مأمون را براى خود دشوار يافت و از مصاحبت او پرهيز كرد . سپس سودايى كه منشأ آن بىتابى و اندوه از مرگ برادرش ، فضل ، بود در سال 203 ق . يكباره عارض شد و به قصد علاج خانه‌نشين شد . وى در سال 235 يا 236 ق . در دوران متوكّل در شهر سرخس بدرود حيات گفت . نك : تاريخ فخرى ، صص 308 تا 310 ؛ وفيات الاعيان ، ج 4 ، صص 120 تا 123 .\r\n( 4 ) . گويند سهل بن حسن در سال 190 ق . به‌دست مأمون اسلام آورد و هم گفته‌اند پدرش توسّط مهدى و يا در روزگار هارون الرشيد به اسلام گرويد . قبل از خلافت مأمون ، همواره در ملازمت او بود و چون خلافت در دست مأمون افتاد ، فضل را به وزارت خويش برگزيد . به او ذو الرياستين مىگفتند ، چون شمشير و قلم هردو را در\r\n","page_name":" 541 ","page_number":541},
  {"content":"\r\n\r\nرا از سريانى به عربى نقل نموده . روزى طهمورث را ، كه وليعهد او بود ، در خلوتى طلب نموده به درر الفاظ آبدار گوش هوش او را مزيّن ساخته فرمود كه ، « حكمهاى پادشاهان به تير تقدير ماند كه از محيط افلاك به مركز خاك گرايد و منع و ردّ آن به هيچ قوّت مقدور نباشد . پس ، شرط خدايگان مملكت و رسم فرمانفرماى سپاه و رعيّت آن است كه در كلّيّات و معظمات امور بىحجّتى روشن و دليلى مبرهن هيچ حكم جارى نسازد ، و بىتأمّل و تدبير و استكشاف حقيقت امر پروانه و فرمان ندهد .\r\nشرط ديگر آن است كه پادشاه از موافقت صاحب‌غرضان اجتناب لازم داند كه صاحب‌غرضان پيرامن الفت و صداقت گردند و جواهر حسنات مردم را در رشتهء سيّئات كشند و فعل جميل و كردارنيكو را در كسوت قبيح و صورت زشت به ارباب دولت باز نمايند . ديگر آنكه شرير و مفسد را منكوب و مقهور دارد و ظالم و راهزن را از راهها و ملكها دورگرداند و اين معنى را سبب انتظام ممالك داند . ديگر آنكه تا تواند راه خديعت و مكر دشمن را بر خود بسته دارد و از موجبات مكايد خصم به هيچ حال غافل و ايمن نباشد ، و بر دوستى و وفاى دشمن و خصم ، كه چون سيمرغ مكان و مانند كيميا امكان ندارد ، به هيچ‌وجه اعتماد ننمايد . ديگر از بدنام گردانيدن خاندان عفاف و دودمان صلاح كه موجب نكال و مورث و بال است زبان كشيده دارد ، و در حفظ عرض و ناموس رعايا و زيردستان به اقصى الغاية بكوشد . ديگر از بغى و نقض عهد و پيمان احتراز [ 140 ب 
  ] لازم داند . ديگر آنكه به گمانى كه روى نمايد بيگناهى را در مضيق ضرر و معرض آزار و خطر نيندازد و خود را مورد غضب آفريدگار نگرداند . ديگر در بخشش و صرف اموال طريق اعتدال نگاه دارد و از جانب افراط و تفريط ، كه عبارت از اسراف و بخل است ، اجتناب از لوازم شمارد .\r\n\r\n\r\n","description":"","footnote":"\r\nدست داشت . گفته شده انتخاب على بن موسى الرّضا ( ع ) به ولايتعهدى ، به پيشنهاد فضل ، كه مذهب شيعه داشت ، صورت گرفته بود و مأمون چون با شورش عبّاسيان در عراق مواجه شد و برخى اعمال فضل را ناپسند يافت ، دستور قتلش را صادر كرد . وى را در سال 202 ق . در حمّامى در سرخس هلاك ساختند . نك : تاريخ فخرى ، صص 300 تا 302 و 306 تا 308 ؛ تاريخ طبرى ، ج 5 ، صص 143 و 144 .\r\n","page_name":" 542 ","page_number":542},
  {"content":"\r\n\r\nديگر آنكه خود را از زيور سمات « 1 » حميده و صفات پسنديده خالى ندارد و به زينت جمال ظاهرى ، بىمحاسن اخلاق باطنى ، فريفته و مغرور نگردد . ديگر آنكه در هيچ آفريده‌اى به چشم حقارت نظر نكند . ديگر آنكه عدل و انصاف را شعار و دثار خود سازد و از جهت جمع مال كه پايمال هركس و دست‌فرسود هر خس است خدم و حشم را به طالبات ناموجّه از درگاه خود دور و به تكاليف غير مقدور مستوحش و نفور نسازد و با رعيّت در جزييات مناقشه نكند . ديگر بر تقصيرات مجرمان و گناهكاران دامن تجاوز و ذيل عفو بگستراند . »\r\nو چون هوشنگ از مواعظ و نصايح فارغ شد ، فرمود كه ، « اوّل چيزى كه بر اين وصايا تقدّم دارد جدّ است . و عالى همّت آن است كه در تحصيل سرمايه كمال نفس نهايت قدرت و غايت استطاعت خود مصروف گرداند ، هرچند طبع از آن متنفّر باشد . چه اگر دست امانى به دامن كامرانى زند ، به سعادت دارين فايز گردد و اگر مطلوب روى در پرده تعذّر كشد ، عذر او نزد هوشمندان و صاحبان فطنت و عقل مقبول افتد . »\r\nچون سخن هوشنگ به اينجا رسيد ، طهمورث معروض داشت كه ، در مواعظ شاهانه و نصايح مشفقانه ، كه فرازنده رايت نيكنامى و طرازنده لباس شادكامى و سواد ديده بيدارى و سرور سينه هوشيارى و سبب حصول آمال و واسطه عقد دولت و اقبال است ، در صميم دل اثر كرد و در ميان جان جاى گرفت . » و ثنا و شكر و محمدت بسيار به‌جا آورد . و هوشنگ ترك ملك و پادشاهى نموده ، در غارى منزوى شده به عبادت مشغول گشت .\r\nو از سخنان هوشنگ است كه ، « بر پادشاه حرام است مستى ، چه او حارس و نگاهبان ملك است و زشت باشد كه نگهبان محتاج باشد به كسى كه او را نگاه دارد . » و گفته : « توانگرى در قناعت است و سلامت در عزلت و آزادى نفس در ترك شهوت و صدق دوستى در قطع طمع . » و گفته : « عاقل نطلبد چيزى را كه نتوان يافت . و هشت چيز از غايت جهل است : غضب كردن بىموقع ، و بخشش بىاستحقاق ، و رنج بر خود نهادن به سبب امر باطل ، و تمييز نكردن ميانه دوست و دشمن ، و راز با نااهل گفتن ، و حسن‌ظنّ\r\n\r\n\r\n","description":"","footnote":"\r\n( 1 ) . جمع « سمة » به معنى علامتها و نشانيهاست .\r\n","page_name":" 543 ","page_number":543},
  {"content":"\r\n\r\nنسبت به بىوفايان ، و سخن بسيار بيفايده گفتن ، و اميد به ناآزموده داشتن . و اگر پادشاه هزّال باشد - يعنى ، در هزل كوشد - هيبتش برود و اگر دروغ گويد ، خوار گردد و بر قولش اعتماد ننمايند . » و گفته : « سلطان بايد كه سه چيز رعايت كند : درنگ در عقوبات و شتاب در خيرات و صبر در حادثات . »\r\nو از سخنان طهمورث است كه ، « پادشاه صاحب‌رأى صاحب‌فكر بايد كه در حال غضب و استيلاى خشم آن كند كه در وقت رضا به تدارك آنچه از وى صادر شده قيام تواند نمود . »\r\nو جمشيد « 1 » از پادشاهان عظيم‌الشّأن است و از او رسوم حميده و آثار پسنديده به يادگار مانده . گويند كه ، جمشيد چهار انگشترى ساخته بود و بر نگين هريك چيزى نقش فرموده . در انگشتريى كه به هنگام جنگ در انگشت داشت منقّش بود كه ، « آهستگى و مدارا » . يعنى ، در محاربه تانّى بايد نمود و از شتاب [ 141 آ 
  ] زدگى احتراز بايد كرد كه تعجيل در قتال از شجاعت نيست . و بر انگشترى ديگر مثبت بود كه « عدل و عمارت » .\r\nيعنى ، منافع و آبادانى بىنصفت در عدالت و رعايت رعيّت صورت نبندد . و بر انگشترى سوم كه تعلّق به منهيان و بريدان داشت نقش كرده بود كه « راستى و شتاب » . يعنى ، متفحّصان و متجسّسان پادشاه بايد كه راست گويند و در ايصال اخبار تعجيل نمايند . و در انگشترى چهارم جهت ظالمان و متظلّمان مسطور بود كه « سياست و انصاف . » « 2 » و از سخنان اوست كه ، « حكمت و دانش كليد نيكبختيها و دريافتن آرزوهاست . » و گفته :\r\n« ثابت‌رأى پاى برجاى بايد و چون برگ بيد نباشد كه به وزيدن هر بادى قرار و سكون نگيرد . »\r\nو از سخنان فريدون « 3 » است كه « من عدل فى سلطانه استغنى عن اخوانه . » يعنى : « هر\r\n\r\n\r\n","description":"","footnote":"\r\n( 1 ) . نقل شده جمشيد برادر طهمورث بوده و بعد از او به حكومت رسيده است . در آغاز كار شيوه‌اى نيكو در حكمرانى در پيش گرفت ، ولى سرانجام روش خوشگذرانى و مغاير با قبل در پيش گرفت تا به دست ضحّاك به قتل رسيد . تجارب الامم ، ج 1 ، صص 6 تا 8 .\r\n( 2 ) . مسكويه نقش نگين انگشتريها را به ترتيب اين‌گونه ذكر كرده است : الأناة ( شكيبايى ) ، العمارة ( آبادانى ) ، الوحا ( شتاب ) ، العدل ( داد ) . تجارب الامم ، ج 1 ، ص 6 .\r\n( 3 ) . در داستانهاى مربوط به دوران باستان ايران آمده است كه فريدون پس از قيام كاوهء آهنگر و به بند كشيدن\r\n","page_name":" 544 ","page_number":544},
  {"content":"\r\n\r\nكه در سلطنت خود عدالت شعار خود سازد ، از معاونت و يارى اخوان و اعوان مستغنى گردد . » و از سخنان اوست كه « روزگار دفتر اعمال و آجال « 1 » شماست . جهد كنيد تا بر وى نيكوترين آنچه مقدور است از اعمال خود بنويسيد . » يعنى ، بر بياض روزگار به اقلام اعمال سطور مفاخر و محامد و مكارم مثبت گردانيد كه آثار آن به اندازهء دهر باقى است .\r\nو اين فريدون از اعاظم پادشاهان عجم است با كمال ضبط و سياست و با جمال عقل و كياست جمع داشت . در زمان خود ربع مسكون را بر سه پسر خود قسمت نمود ، و نواحى روم و ديار مغرب و ديار فرنگ را با اعمال و مضافات بر سلم « 2 » مسلّم داشت ، و بلاد چين و ماچين ، بلكه تمام تركستان زمين ، را به تور داد و ايران را كه عبارت از كنار آب فرات است تا لب جيحون و وسط عالم و خوشترين و بهترين عرصهء گيتى است نامزد ايرج « 3 » كرد و او را وليعهد ساخت و بر برادران ترجيح داد .\r\n\r\nخطبهء منوچهر « 4 »\r\nنقل است كه منوچهر ، كه از اعاظم ملوك صاحب‌اقتدار عجم است ، وقتى به استحضار طبقات خلق فرمان داد و در آن مجمع بايستاد و گفت : « مدّتى است كه در خاطر دارم كه سخنى چند به سمع جمع رسانم . امروز كه حكيمان محقّق و فيلسوفان مدقق جمعند ، در خاطر است كه آن اراده به عمل آيد . » آنگاه به ستايش يزدان افتتاح كرد و بعد از اداى حمد و ثنا فرمود كه ، « چون مساعى اهل عالم مقصور بر تحصيل مطالب و\r\n\r\n\r\n","description":"","footnote":"\r\nضحّاك در كوه دماوند و سپس قتل او به حكومت رسيد . نك : مروج الذهب ، ج 1 ، صص 224 و 225 ؛ تجارب الامم ، ج 1 ، صص 8 تا 11 .\r\n( 1 ) . جمع اجل .\r\n( 2 ) . سه فرزند فريدون در مروج الذهب به نامهاى سلم ، أطوج و ايران ( يا ايراج ) و در تجارب الامم به اسامى سرم ، و طوج و ايرج ضبط شده است . ر ك : مروج الذهب ، ج 1 ، ص 225 ؛ تجارب الأمم ، ج 1 ، ص 10 .\r\n( 3 ) . وى در حيات پدر به دست دو برادر خود به قتل رسيد . نك : مروج الذهب ، ج 1 ، ص 225 .\r\n( 4 ) . منوچهر پسر ايرج كه پس از فريدون به قدرت رسيد . مسعودى ميان او و فريدون را سيزده نسل مىداند و ياد مىكند كه ايرانيان معتقدند قبايل كرد از پشت اويند . تواريخ اسلامى او را معاصر موسى بن عمران و يوشع بن نون دانسته‌اند . براى اطلاع بيشتر به تاريخ طبرى ، ج 1 ، ص 256 ؛ التنبيه و الاشراف ، صص 84 و 85 مراجعه شود .\r\n","page_name":" 545 ","page_number":545},
  {"content":"\r\n\r\nدر استحصال آن هريك را آلتى و چاره‌اى است و به وسيلهء آن بر مقاصد فايز گردند و صورت مطالب در آيينهء ظهور مشاهده نمايند ، هركه را مزاج اصلى معقولتر و بنيهء طبيعى قويتر هرآيينه كمر اجتهاد بر ميان بندد تا خود را به مقام بلند و منزل ارجمند رساند . پس ، بر خردمندان لازم است كه يك ساعت از اكتساب سعادات بر بستر كسالت نياسايند و هر چه رقم حدوث دارد بدان التفات ننمايند . و نيكبخت‌ترين پادشاهان آن است كه اوقات و ساعات به رعايت رعيّت مصروف دارد و به هيچ‌وقت رخصت اهمال در قضاى حوايج جايز نشمرد ، و عوارف « 1 » و عطاياى او به موسر « 2 » و معسر « 3 » تعدّى كند و نصرت مظلوم را بر خود فرض داند ، و با رعيّت جز به مال معين و قانون مقرّر خطاب نكند و رسمى نو و آيينى محدث كه حاصل آن اندك و و بال آن بسيار باشد در ميان نياورد .\r\nو بايد دانست كه پادشاه را بر رعايا و رعايا را بر پادشاه حقوق بسيار است . امّا حقّ پادشاه بر سپاه آن است كه او را اطاعت نمايند و با دشمنان ملك محاربه كنند و در امور حرب هر مصلحتى كه دانند معروض گردانند و در همه حال مراسم بندگى را متقبّل و شرايط خدمت متكفّل باشند و پاى از طريق بندگى و فرمانبرى بيرون ننهند . و حقّ سپاه بر پادشاه آن است كه علوفات « 4 » ايشان را بىتأخير و تعلّل به ايشان رساند . و نسبت سپاه با پادشاه همچو نسبت پر و بال است با مرغ ، و نسبت پادشاه با رعيّت چون نسبت سر است به بدن و نسبت روح است به جسد . و حقّ پادشاه بر رعيّت آن است كه نفس و مال از او دريغ [ 141 ب 
  ] ندارند و در امتثال اوامر و نواهى او غايت جهد مبذول دارند و به امور زراعت و عمارت به قدر طاقت سعى نمايند و ممالك راآبادان سازند و خراج شاه را به طوع و رغبت ادا نمايند و در آن تقصير و اهمال نكنند ، و مطاوعت او را مقارن رضاى الهى شناسند .\r\nو حقّ رعايا بر پادشاه آن است كه به ايشان داد كند و مال واجبى از رعيّت به رفق ستاند و ستمكاران بر ايشان نگمارد و تكليفات مالايطاق جايز ندارد و در خشكسال\r\n\r\n\r\n","description":"","footnote":"\r\n( 1 ) . جمع « عارفه » به معنى نيكويى .\r\n( 2 ) . توانگر .\r\n( 3 ) . نيازمند و تنگدست .\r\n( 4 ) . « علوفه » خود جمع است كه بار ديگر جمع بسته شده است . مفرد آن علف است به معنى آزوقه و توشه .\r\n","page_name":" 546 ","page_number":546},
  {"content":"\r\n\r\nمؤنت و خراج از ايشان بازگيرد ، و اگر تواند سال ديگر هم معاف دارد تا جبر سال گذشته نمايند . و پادشاه را بايد كه سه خصلت باشد : اول ، هرچه گويد ، راست گويد و پيرامون دروغ نگردد . دوم آنكه سخاوت ورزد و از بخل اجتناب نمايد كه بخل از همه‌كس ناپسنديده است ، خصوصا از پادشاهان . سوم آنكه حليم باشد و خشم نگيرد كه خلايق زيردست اويند و هرچه خواهد با ايشان تواند كرد . پس ، بايد كه خشم را به خود راه ندهد كه نتايج بد بر اين صفت مذموم مترتّب مىگردد . ديگر ، بايد كه پادشاه رعيّت را از هيچ خوردنى و پوشيدنى منع نكند . يعنى ، فلان طعام مخوريد و فلان شربت منوشيد و فلان جامه مپوشيد كه مخصوص من است . ديگر ، بايد كه عفو و اغماض بر طبيعت پادشاه غالب باشد و عقوبت كم فرمايد و اگر در عفو خطا كند ، بهتر كه در عقوبت . چه وقتى كه به‌جاى عقوبت عفو كند ، آن را تدارك توان كرد به خلاف عكس . و اگر كسى از عامل پادشاه نزد او تظلّم كند ، بايد كه مداهنه ننمايد و گماشته خود را حاضر گرداند و به اهتمام تمام به غور آن قضيّه رسد و نوعى حكم كند كه متظلّم را محلّ شكايت نماند . و اگر ظالم چيزى از مظلوم ستانده باشد ، به مظلوم ردّ نمايد و اگر ظالم را قدرت آن نباشد كه مظلوم را خشنود گرداند ، پادشاه از خزينه ادا نمايد و آن عامل را ادبى بليغ نمايد تا ديگر كسى بر مثل آن فعل اقدام ننمايد . و اگر شخصى عمدا كسى را بكشد ، پادشاه بايد كه قاتل را به خود عقوبت نفرمايد ، بلكه تسليم ورثهء مقتول نمايد تا ايشان او را بكشند يا ديت بستانند .\r\nاين است عدل و داد و بر شما واجب است انقياد امر پادشاه كردن و با دشمنان در مقام مقاتله درآمدن . بدانيد كه حالا دشمن در ملك طمع كرده است و از حدّى كه مقرّر شده بود تجاوز نموده ، مىبايد كه با ايشان مراسم قتال به‌جا آوريد و مرا و خود را از اعدا برهانيد كه شما را در اين بهره بيش از اين است و هركه در اين باب سعى كند ، با او احسان نمايم و اگر كسى را نزد من سعايت و نمّامى كنند كه فرمانبردار من است ، بدان سخن اعتماد ننمايم و شرايط تفحّص و تفتيش به‌جا آورم و اگر به وضوح پيوندد كه فرمان نبرده است ، او را از جمله مخالفان شمرده عقوبت فرمايم .\r\nو بدانيد كه در مصيبتها ، هيچ‌چيز از صبر بهتر نيست و به يقين شناسيد كه تقدير را\r\n\r\n","description":"","footnote":"","page_name":" 547 ","page_number":547},
  {"content":"\r\n\r\nتدبير دفع نتوان كرد و هركه در اين جهان به حرب دشمنى كشته گردد خداى عز و جلّ از وى خشنود گردد . خود را به خداى سپارند و به قضاى وى راضى شوند و اگر نشوند ، چه كنند و كجا گريزند از قضاى - خداى تعالى ؟ كه خلق عالم به مسافرانى مىمانند كه بار بسته‌اند و بيرون مىروند و هرچه با ايشان است عاريتى است و اين عاريتها جمله از ايشان بازماند و همراه ايشان نرود ، مگر شكر نعمت و تسليم گشتن به قضا و كار نيك كردن . هيچ حيله نيست جز تسليم و خود را سپردن بدان كس كه از او نتوان گريخت ، و با او برنيايى و به حقيقت جز او هيچ‌كس ندارى . و هرگاه كه نيّت [ 142 آ 
  ] شما با خدا درست بود « 1 » ، بدانيد كه غير از وى ظفر ندهد . خداى تعالى شما را ناصر است بر دشمنى ، و پادشاهى نتوان كرد مگر با ارادهء حق - سبحانه و تعالى - و هرگاه كه پادشاه سلوك طريق مستقيم كند و سپاه و رعيّت او را فرمانبردار باشند ، داد او گسترده بود و دشمن شكسته و كرانهء مملكت از دشمنان نگاه داشته . آنچه به دست شماست فرمان بردن است و حرب دشمن ساز دادن و نصرت از خداى طلبيدن ، و خزانه و سلاح دادن از من شما را كه رعيّت و سپاهيد .\r\nاين گفتم و شما كه كاردارانيد به رعيّت داد كنيد و از ستم دور باشيد كه اين رعيّت سبب خورش طعام ما و شماست . هركه « 2 » كه داد كند ، رعيت جهان‌آباد دارند و اگر ظلم كنند ، عمارت نبود و جهان‌آبادان نماند و در اموال خانه و علوفهء سپاه نقصان ظاهر شود .\r\nزينهار كه رعيّت را نيكو داريد ! و هرجا كه‌آبادان بايد كرد ، نفقه از بيت المال بدهيد پيشتر از آنكه خرابى زياده شود و آنچه اندك است افزون گردد و آنچه خرد است بزرگ شود . و اگر رعايا را به مال احتياج افتد ، در عمارت و زراعت نفقه كنيد و از مال و خزانهء من بدهيد و به وقت ارتفاع بازستانيد و اگر به يك سال نتوانند دادن ، به دو سه سال بستانيد . و با ايشان مدارا و مواسا ورزيد كه چون رعيّت‌آبادان شود ، خزانهء پادشاه بسيار گردد ، چه رعايا خود همه خزانهء پادشاهند . »\r\nو چون منوچهر خطبه تمام كرد ، تمام رعيّت و سپاه گفتند : « سمعا و طاعة . » « 3 »\r\n\r\n\r\n","description":"","footnote":"\r\n( 1 ) . كلمهء « و » بعد از « درست بود » آمده بود كه به دليل زايد بودن حذف شد .\r\n( 2 ) . به معنى كس است .\r\n( 3 ) . اين خطبه در تاريخ طبرى ، ج 1 ، صص 228 تا 230 مضبوط است .\r\n","page_name":" 548 ","page_number":548},
  {"content":"\r\n\r\nو از سخنان منوچهر است كه ، « الدّنيا اشبه شيىء بالغمام و حلم النيام . » يعنى : « دنيا ماننده‌تر چيزى است به سايهء ابر و خواب خفته . »\r\n دنيا چو تو چشم بازكردى هيچ است * هركار كز او به ساز كردى هيچ است\r\nچون صورت آيينه تماشاش خوش است * چون دست طمع دراز كردى هيچ است \r\nغرض آنكه دنيا ابر تابستان و سراب بيابان است كه او را دوام و ثبات نباشد و مانند خواب نايم است كه اگر چندى به خيال محبوب و وصال مطلوب تمتّع و لذّتى يابد و گمان برد كه آن نعيم مقيم است ، امّا در همان لحظه به زوال انجامد .\r\nو هم او گويد : « عفو الملك ابقى بملكه . » يعنى : « عفو پادشاه از صاحبان گناه ، نگاه‌دارنده‌تر سببى است بقاى ملك را . » غرض آنكه حليهء حلم و زيور عفو و وقار ، زيباتر پيرايه‌اى است ملوك را . زيرا كه هرچند صاحب قدرت به كمال سخاوت موسوم باشد و به اصناف هنر و شجاعت معروف ، چون خفّت و طيش دارد و از پيرايهء وقار و حلم و عفو خالى بود ، گوهر ذات او از لباس حزم و سكون برهنه باشد و ملك او باثبات و دوام قرين نگردد . چه تهوّر و سبكبارى و لجاج و ستيزه‌كارى سيلابى است كه قواعد حشمت ديرينه و مبانى ملكهاى قديم را براندازد .\r\nو از سخنان اسفنديار « 1 » است كه ، « الشّكر اعظم من النعمة . » يعنى : « فوايد و منافع شكر عظيمتر از نعمت است . » چه آن درگذار است و اين پايدار . و هم او گفته : « لا تعمل عملا فى السّر تستحيى أن يذكر فى العلانية . » يعنى : « در نهان كارى مكن كه اگر آشكار شود ، شرمسار گردى . » و هم از كلمات اوست كه ، « هركه را بناى كار بر عداوت و دشمنى باشد ، چون حوادث و نوايب رو به او نهد ، به ضرورت به دوستى ميل نمايد و همين كه اسباب ضرورت مرتفع شود ، به طبيعت اصلى عود نمايد و به تجديدبناى عداوت آغاز نهد . پس ، بر خردمند واجب است كه به چاپلوسى دشمن ، كه از روى اضطرار كند ، فريفته نگردد و در طريقهء حزم اهمال نكند . »\r\n\r\n\r\n","description":"","footnote":"\r\n( 1 ) . اسفنديار پسر گشتاسب كه به دستور پدر با رستم ، پهلوان داستانى ايران ، كه به دليل گرويدن گشتاسب به آيين مجوس سر به شورش برداشته بود بجنگيد و به قتل رسيد . اخبار الطوال ، صص 49 و 50 .\r\n","page_name":" 549 ","page_number":549},
  {"content":"\r\n\r\nو از سخنان گشتاسب « 1 » است كه ، « سزاوارتر كسى به فروتنى نمودن از خلايق آن است كه حضرت بارى - عزّ و علا - دربارهء او عاطفت و احسان ارزانى داشته و دست تصرّف او را بر عالميان مبسوط گردانيده . » و از سخنان اوست [ 142 ب 
  ] كه ، « مرده و بيدين برابرند و هركه را دين نيست ، امانت و ديانت نيست . » و از سخنان اوست كه ، « ليس للملك ان يحسد الملوك ، الّا على حسن السّيرة . » يعنى : « روا نبود كه ملك حسد برد بر ديگر ملوك ، الّا بر نيكويى سيرت . » و لفظ حسد را در اين كلمه بر تمنّا و غبطه حمل بايد كرد ، چه غبطه آن بود كه شخصى نعمتى كه بر شخصى ديگر بيند مثل آن از جهت خود نيز خواهد . و حسد آن بود كه ازالهء آن نعمت از آن شخص خواهد و اين در هيچ‌چيز ممدوح نيست . و غرض آن است كه پادشاه بايد كه آرزوى تحصيل نام‌نيكو و اتّصاف به اخلاق حسنه نمايد و هرگاه از پادشاهى ديگر سيرت‌نيكو به او رسد ، در تحصيل آن جهت خود بكوشد تا صيت معدلت و حسن‌سيرت او چون ديگر پادشاهان عادل نيكوكار انتشار يابد و آوازهء مفاخر و معالى او چون ديگر ملوك رفيع مقدار بر صحايف ليل و نهار ثبت و مرقوم ماند .\r\nو هم او گفته : « فضل الملك على السوقة انّما هو بقدرته على اصطناع الصّنايع و اختيار المحامد . » يعنى : « فضيلت پادشاه بر زيردستان بدان است كه او قادر است بر نيكويى كردن و ستايش اندوختن . » و غرض آن است كه پادشاه صاحب‌رأى بايد كه شرايط احسان مرعى دارد و نسبت به كسان كه استحقاق مكرمت دارند و قدر اكرام مىشناسند و شكر نعمت مىگزارند ، دقيقه‌اى از آن نامرعى نگذارند تا آثار آن از حواشى روزگار محو نشود و به ابقاى ايّام بماند . »\r\nو هم گشتاسب گفته : « هركه به نام فريفته شود ، به نان درماند و هركه به نام خيانت كند ، به جان درماند . » يعنى ، تا تجربه نشود به نام و آوازهء تنها اكتفا نبايد كرد و بر صاحب آن نام اعتماد نشايد كرد . و سبب اين سخن آن بوده كه نقل كرده‌اند كه او را وزيرى بود راست‌روشن نام . به نام او فريفته شد و بر او اعتماد كلّى كرد و به سعايت او وزير سابق را\r\n\r\n\r\n","description":"","footnote":"\r\n( 1 ) . گشتاسب ( در الكامل : بشتاسب ) پس از پدرش ، لهراسب ، به حكومت رسيد . ظهور زردشت را در روزگار او دانسته‌اند . ر ك : ابن اثير : ج 1 ، صص 145 و 146 .\r\n","page_name":" 550 ","page_number":550},
  {"content":"\r\n\r\nزايل ساخت . و از كار راست‌روشن آگاهى نداشت كه تخم بدى مىكارد . ناگاه ، پادشاه هندوستان بر او خروج كرد و گشتاسب را جهت تجهيز لشكر به مال احتياج شد . در خزانه هيچ نيافت . با وزير مشورت نمود . وزير گفت : « مال نزد رعيّت است . تحصيل بايد نوشت . » پادشاه دانست كه اين حركت موجب خرابى مملكت است . در اين انديشه و فكر به جانب صحرا رفت و از لشكر دورافتاده به خانهء يكى از صحرانشينان فرودآمد .\r\nسگى را ديد كه بر دار كرده بودند . پرسيد كه ، « اين چيست ؟ » صاحبخانه گفت : « اين سگ معتمد من بود كه رمه را به وى سپرده بودم . نقصان فاحش در رمه پديد آمد . چون تفحّص كردم معلومم شد كه اين سگ خيانت كرده و با مادّه گرگى الفت گرفته و چشم مىخوابانيده تا گوسفندان را به قدر خواهش مىبرده . » گشتاسب از اين سخن متنبّه شده تفتيش حال وزير و اعمال او نمود . معلوم او شد كه وزير خيانت بسيار كرده و مالها از ميان برده . آن وزير را بر دار كرد و رجوع به وزير اوّل كرد و به حسن‌كفايت وزير نخستين دشمن رفع شد و خزينه‌آبادان و لشكر و رعيّت معمور گشت « 1 » .\r\nو گشتاسب از اعاظم پادشاهان عجم است و بسيار عاليقدر صائب‌فكر وافرعدل بلند همّت بوده .\r\nو از سخنان بهمن « 2 » است كه « بالافضال تعلو الاقدار . » يعنى : « به سبب مكرمت و احسان ورزيدن قدرها بلند شود و بزرگيها زياد گردد . » او گفته : « المجد كفّ و السّخاء بنانها ، لا خير فى كفّ لا بنان لها . » يعنى : « بزرگى چون كف دست است و سخاوت چون سرانگشتان . خيرى نيست در آن كفى كه بىسرانگشت باشد . » و گفته : « حسن الذّكر ثمرة العمر . » يعنى : « ياد شدن [ 143 آ 
  ] به نيكويى ، ميوهء درخت زندگانى است . » غرض آن است كه چون هيچ آفريده‌اى در فضاى ميدان تدبير ، آفت تير تقدير ردّ نتواند نمود و لحظه‌اى بر ساعات زندگانى نتواند افزود و ذكر مانندهء حيات ثانى است كه به اختيار تحصيل توان كرد ، پس بايد كه خردمندان ، خصوصا پادشاهان ، در اين امر كوشند و\r\n\r\n\r\n","description":"","footnote":"\r\n( 1 ) . اين حكايت در نصيحة الملوك ، صص 154 تا 157 نقل شده و در سياستنامه ، تصحيح هيوبرت دارك ، صص 31 تا 41 با تفصيل بيشتر و نسبت آن به بهرام گور ، به‌جاى گشتاسب ، روايت شده است .\r\n( 2 ) . بهمن پسر اسفنديار كه قتل رستم و پدرش دستان را به او نسبت مىدهند . مروج الذهب ، ج 1 ، صص 230 و 231 .\r\n","page_name":" 551 ","page_number":551},
  {"content":"\r\n\r\nحواشى دفاتر دولت و بزرگى را به مناقب گزيده و خصايل پسنديده مزيّن گردانند و رداى مجد و جامهء شرف و اقبال را به محامد اخلاق و محاسن سير مطرّز سازند تا ذكر باقى و عمر ثانى يابند .\r\nو گفته : « الرّفق مفتاح النّجاح . » يعنى : « هموارى كليد فيروزى و رستگارى است . » و غرض آن است كه رفق و مدارا و حلم و مواسا مؤكّد اسباب محبّت و ممهّد وسايل دولت است ، و خشونت قول و غلظت طبع و بدى خلق موجب انهدام اساس شوكت . چه درشتى و تيزى دوستان را برهاند و نرمى و سخن خوش دشمنان را دوست گرداند . و هم او گفته : « تجربة المجرّب تضييع العمر . » يعنى : « آزمودنى و تجربه كردن چيزى كه آزموده شده باشد ، تضييع وقت و عمر است . » وارد شده كه مؤمن از يك سوراخ دو نوبت نيش نمىخورد .\r\nو از سخنان اوست كه ، « داد دادن بهترين صفتهاست و انتقام مظلوم از ظالم كشيدن نيكوترين خصلتها . »\r\nو اين بهمن از اعاظم ملوك عجم بوده و فارسيان او را « درازدست » مىگفته‌اند ، زيرا كه [ دست 
  ] « 1 » تصرف او در اقاليم سبعه دراز شده بود . و بسيارى از ارباب اخبار گفته‌اند كه به فضيلت و دانش او هيچ‌يك از ملوك عجم نبوده و در غايت تواضع و عدالت و شفقّت و مرحمت بوده . و گويند او اوّل كسى است كه نام خداى - جلّ شأنه - در اوّل مكتوب ثبت نمود . آورده‌اند كه هرگاه عاملى به ولايتى فرستادى ، بر سبيل خفيه منهى بر وى گماشتى تا از كيفيّت معاش او بر رعايا اعلام نمودى . اگر عدل كردى ، پايه او را رفيع گردانيدى و اگر ظلم ورزيدى ، جزاى عمل او در كنارش نهادى . و در سالى يك نوبت به احضار رعايا فرمان دادى و از تخت فرود آمدى و نخست شكر و سپاس حضرت آفريدگار به‌جا آوردى ، آنگاه ، گفتى كه ، « يك سال شد كه من بر شما حكومت مىكنم ؛ اگر امرى از من يا از عمّال من صادر شده است كه به آن راضى نبوده‌ايد ، اعلام نماييد تا به غور آن رسم . » و بعد از آن ، موبد موبدان برپاى خاسته بگفتى كه ، « پادشاهى تو مستدام باد ! كه خاصّ و عامّ از تو راضى و شاكرند و سيرت تو محمود و مشكور همه است . » آنگاه ، شخصى ندا\r\n\r\n\r\n","description":"","footnote":"\r\n( 1 ) . اضافه از مر است .\r\n","page_name":" 552 ","page_number":552},
  {"content":"\r\n\r\nكردى كه ، « اى مردمان ! عمارت كنيد . زينهار و از خداى بترسيد و خيانت مكنيد و از طمع فاسد دور باشيد . » و مىگفت : « هرگاه ببينيد كه من ميل و مداهنه كنم و از طريق سداد انحراف نمايم ، مرا از آن بازداريد و اگر بر كسى خشم كنم ، مگذاريد و مرا بر كارهاى پسنديده ترغيب نماييد . »\r\nو از سخنان دارا « 1 » بن بهمن است كه ، « دشمنى كه با تو بشاشت و تازه‌رويى نمايد ، مانند حنظل است كه ظاهر آن تازه و نيكو باشد و باطن آن تلخ و ناخوش . » غرض آن است كه مرد عاقل بايد به خوبى ظاهر دشمن فريفته نگردد و از سموم قاتله كه در باطن او تعبيه است غافل نشود ، و چندانكه تملّق و چاپلوسى و دلجويى و تازه‌رويى از دشمن مشاهده كند از مكر و غدر او غافل نباشد ، و شرايط حزم و احتياط مرعىّ دارد .\r\nو از سخنان دارا بن دارا « 2 » است كه ، « يا اخى ! انظر الى ملك الملوك و صاحب الاقاليم السّبعة جريحا ساقطا على التّراب ، منفردا عن الاصحاب و الاحباب . قد زال [ 143 ب 
  ] ملكه و حان هلكه . فاعتبر بما ترى قبل ان تصير عبرة للنّاظرين . » اين سخن در وقتى گفته كه او را زخم مهلك زده بودند . و معنى سخن آن است كه ، « اى برادر ! نگاه كن در پادشاه پادشاهان و خداوند اقاليم سبعه ، مجروح گشته و بر خاك افتاده ، دور گشته از ياران و جدا مانده از دوستان . ملك از وى رفته و هلاك نزديك آمده . عبرت‌گير به آنچه مىبينى پيش از آنكه عبرت بينندگان گردى . »\r\nغرض آن است كه اگر به قوّت و استيلا و شوكت و استعلا بر اين گنبد سپهر بالا شوى و به رفعت همنشين سهيل و ثريّا گردى ، قصر و ايوان عظمتت معادل سپهر و رايات دولتت به ارتفاع ماه و مهر رسد ، هيچ‌چيز دفع مرگ نكند و هيچ چاره جهت علاج ممات سود ندهد .\r\nو از سخنان اردشير بابك « 3 » است كه « لا ملك الّا بالرّجال ، و لا رجال الّا بالمال ، و\r\n\r\n\r\n","description":"","footnote":"\r\n( 1 ) . اصل : « داراب » .\r\n( 2 ) . مسعودى گويد : ايرانيان وى را داريوش خوانند و او همان است كه به دست اسكندر مقدونى به قتل رسيد . مروج الذهب ، ج 1 ، ص 232 .\r\n( 3 ) . اردشير فرزند ساسان كه به دليل انتساب به جدّ مادرى وى را اردشير بابك يا اردشير بابكان مىخوانند با از\r\n","page_name":" 553 ","page_number":553},
  {"content":"\r\n\r\nلا مال الّا بالعمارة ، و لا عمارة الّا بالعدل . » يعنى : « پادشاهى نگاه نتوان داشت ، الّا به لشكر ؛ و لشكر نتوان كشيد ، الّا به مال ؛ و مال جمع نتوان كرد ، الّا به‌آبادانى و عمارت ؛ و عمارت ميسّر نشود ، مگر به عدل . » « 1 »\r\nو هم او گفته : « شير شكننده بهتر از پادشاه ستم‌كننده ، و پادشاه ستم‌كننده بهتر از فتنه‌هاى پيوسته . » و هم او فرموده : « سلطان عادل خير من مطر وابل . » يعنى : « پادشاه عادل بهتر است از باران بزرگ قطره . » و هم او گفته : « بدترين پادشاهان ، پادشاهى است كه نيكوكار از او ترسان باشد و بدكار از سياست او ايمن . » و هم او گويد : « الدّين بالملك يقوى و الملك بالدّين يبقى . » يعنى : « شريعت به بازوى شهريار معدلت شعار قوّت گيرد ، و مملكت به اجراى احكام دين و ملّت استوار گردد . » و از سخنان اوست كه ، « لا يركنوا الى هذه الدّنيا فانّها لا تبقى على احد و لا تركوها فانّ الاخرة لا ينال الّا بها . » يعنى :\r\n« ميل به دنيا مكنيد كه با هيچ‌كس وفادارى ننمايد ، و دست از او بازمداريد كه آخرت بىاو به‌دست نيايد . » غرض آن است كه به اين معشوق بيوفا چنان فريفته مشويد كه نقصان به آخرت راه يابد ، و نيز به يك بار دست از او مداريد كه وجه معيشت و مؤنت عبادت نقصان پذيرد .\r\nو اين شاه اردشير از اعاظم ملوك عجم است و بعضى گفته‌اند كه تسخير تمامى ربع مسكون نموده بود و از زمرهء ملوك فرس به وصاياى بالغه و نصايح نافعه منفرد بوده . و گويند او را دو كتاب است : يكى موسوم به كارنامه و يكى به آداب العيش . و منقول است كه اردشير چنان حفظ ملك خود نموده بود و منهيان گماشته بود كه هر قضا كه در دار الملك او صادر گشتى ، صباح او را معلوم بودى ؛ و هركه در مجلس او حاضر شدى ، با وى گفتى كه تو دوش فلان كار كرده‌اى . و در اطراف ولايات جماعتى را تعيين كرده بود كه پيوسته قضاياى كليّه و جزييّه به او رفع كردندى . و گويند هيچ رعيّت از هيچ پادشاهى چنان نمىترسيدند كه رعيّت اردشير از او . و از جمله عادات اردشير آن بود كه چون ايلچى به\r\n\r\n\r\n","description":"","footnote":"\r\nميان برداشتن اردوان ، آخرين پادشاه اشكانى ، موفّق به تأسيس سلسلهء جديد ساسانى گرديد . تاريخ گزيده ، صص 102 تا 104 .\r\n( 1 ) . اين مطالب در همان ، ص 104 آمده است .\r\n","page_name":" 554 ","page_number":554},
  {"content":"\r\n\r\nجايى نامزد كردى ، بعد از او ايلچى ديگر فرستادى بر وجهى كه ميانهء ايشان ملاقات نيفتادى . بعد از آن هركدام نامه كه آوردندى ، مطالعه كردى . اگر مضمون هردو يكى بودى ، بدان عمل كردى و گفتى شايد كه ايلچى را چيزى كم دهند و از اين جهت چيزهاى غيرواقع به پادشاه عرض دارد و مستلزم فتنه و فساد شود .\r\nو هم از او نقل شده كه گفته : « بسا لشكر كه شكسته شود و بسا مالها كه به غارت رود و بسا عهدها كه پايدار نماند به شومى دروغ رسولان و خيانت ايشان . »\r\nو از جمله وصاياى اوست كه ، « پادشاه بايد كه خود را به چهار صفت متّصف دارد :\r\nيكى ، بزرگ‌منشى . ديگر ، خوش‌خلقى . سوم آنكه مستولى بود به قهر بر متكبّران .\r\nچهارم آنكه عامّهء مردم در نفس و عرض [ 144 آ 
  ] و مال از او به سلامت باشند تا از آفات مستى پادشاهى ايمن تواند بود كه آفت مستى پادشاهى ، زياده از آفت مستى شراب است . » و گفته : « مستى پادشاه ، مجموع حوادث روزگار را از ياد پادشاه برد تا هرچه خواهد گويد و كند و هيچ انديشه نكند . » و گفته : « بايد كه پادشاه را ملازمى باشد كه در حال عزّت و بزرگى حالت مذلّت را در خاطر او بگذراند ، و در وقت شادى و ايمنى خوف و اندوه را به ياد وى دهد ، و در حال نوبت و استعلا تذكار عجز و نامرادى نمايد . و هر پادشاه را كه مشفقى چنين باشد ، سلطنتش پايدار بود و در عيش برقرار باشد . »\r\nو از سخنان شاپور ذو الاكتاف « 1 » است كه ، « من قال فى النّاس ما لا يعلم قالوا فيه ما لا يعلمون . » يعنى : « هركه نسبت به مردمان چيزى گويد كه نداند ، مردمان نيز نسبت به او گويند آنچه ندانند . » و هم او فرمايد كه ، « انّ من الكلام ما هو انفع من الغيث و ما هو اقطع من السّيف . » يعنى : « باشد از سخنان سخنى كه از باران نافعتر باشد ، و باشد سخنى كه از شمشير برنده‌تر باشد . »\r\nو از سخنان انوشيروان است كه ، « فاضلترين پادشاهان را از وزير و عاقلترين زنان را\r\n\r\n\r\n","description":"","footnote":"\r\n( 1 ) . شاپور پسر هرمز كه لقب « هوبه سنبا » - يعنى ، سوراخ‌كنندهء شانه داشته - و اعراب او را شاپور ذو الاكتاف لقب داده‌اند . شاپور در كودكى به شاهى رسيد و در اين ميان اعراب به سرزمينهاى ايرانى دست انداختند . به روايت مسعودى چون اكتاف تازيان را خلع كرد ، ذو الاكتاف ناميده شد . مروج الذهب ، ج 1 ، ص 254 و 255 ؛ تجارب الامم ، ج 1 ، ص 72 .\r\n","page_name":" 555 ","page_number":555},
  {"content":"\r\n\r\nاز شوهر و بهترين اسبان را از تازيانه و نيكوترين شمشيرها از صيقل چاره و گزير نباشد . »\r\nو از سخنان اوست كه ، « ملك به لشكر است و لشكر به مال و مال به خراج و خراج به تعمير و تعمير به عدل و عدل به اصلاح عمال و اصلاح عمال به استقامت وزرا ، و سر همه تفقّد و بازرسيدن پادشاه است . »\r\nو اين نوشيروان از اعاظم ملوك است و در عدل و نيكوسيرتى و اطلاع تمام بر امر پادشاهى مثل است . روزى در مجلس انوشيروان اشاره شد كه دانشوران كه حاضر بودند هريك به اندازه عقل خود سخنى چند كه متضمّن مصلحت پادشاه و رعيّت باشد القا نمايند . و چون نوبت به بوزرجمهر « 1 » حكيم رسيد ، معروض داشت كه ، « آنچه مطلوب پادشاه است به دوازده كلمه اتمام يابد . نوشيروان پرسيد كه ، « آن كدام است ؟ » حكيم گفت كه ، « اوّل ، پرهيز است از شهوت و غضب و هواى نفس . دوم ، صدق است در گفتار و وفا به وعده‌ها و شروط و عهود و مواثيق . سوم ، مشورت است با دانايان در آنچه روى نمايد از امور . چهارم ، اكرام علما و اشراف و امرا و كتّاب است به قدر دانش و منازل و مراتب ايشان . پنجم ، تعهّد قضايا و تفحّص عمّال و جزا دادن محسن و مسيئ . ششم ، تفحّص اهل زندان هرچندگاهى تا گناهكاران را به جزا رسانند و هركه مستحقّ گذاشتن باشد بگذارند . هفتم ، تعهّد راه و بازارها و اسعار و تجارات مردم . هشتم ، حسن تأديب رعايا بر جرايم و اقامت حدود بر مآثم . نهم ، مهيّا داشتن سلاح و آلات حرب . دهم ، اكرام اولاد و اهل و اقارب است و در اصلاح آن جماعت كوشيدن . يازدهم ، فرستادن جاسوسان و خبرگيران تا حوادث ملكى را به پادشاه رسانند . دوازدهم ، تفقّد وزرا و ندما و خيل و خدم است . »\r\nنوشيروان امر نمود كه اين كلمات را به طلا نوشتند و فرمود كه ، « در اين كلمات ، جوامع انواع سياسات و تدبيرات ملكى حاصل است . »\r\n\r\n\r\n","description":"","footnote":"\r\n( 1 ) . اصل : ابو زرجمهر .\r\n","page_name":" 556 ","page_number":556},
  {"content":"\r\n\r\n\r\nباب دوم از قسم دوم در تدبير و سلوك پادشاه نسبت به طبقهء اهل قلم\r\nكه ايشان علما و حكما و فقها و اهل شرع و وزرا و اشراف و قضات و اطبا و منجّمان و كتّاب و منشيان و محاسبان و مستوفيان و امثال ايشانند كه قوام دين و دولت به وجود ايشان مرتبط است .\r\nو [ 144 ب 
  ] در اين باب چند فصل است :\r\n\r\nفصل اول : در تدبير ترتيب و تربيت ملوك متعلقان و مخصوصان و ملازمان را على الاطلاق ، خواه از طبقه اهل قلم باشند و خواه از طبقات ديگر .\r\nببايد دانست كه پادشاه را در سرانجام احوال ملك و نسق امور پادشاهى انصار و اعوان بسيار در كار است . جمعى جهت حفظ دين و مذهب و ضبط قواعد شرع و ملّت و ارشاد و هدايت انام و اشاعت مراسم اسلام و معرفت قوانين عقلى و تعليم ضوابط كلّى و مساعدت در امور اخروى ؛ و اين طبقه عالمان و حكيمان و فقيهان و مجتهدان و صدور « 1 » و\r\n\r\n\r\n","description":"","footnote":"\r\n( 1 ) . شغل صدارت از جملهء مشاغل شرعى و مذهبى در دورهء صفويه بوده است . ميرزا سميعا در باب وظايف صدر گويد : « لازمهء منصب مطلق صدارت تعيين حكام شرع و مباشرين اوقاف تفويضى و ريش‌سفيدى جميع سادات و علما و مدرّسان و شيخ الاسلامان و پيش‌نمازان و قضات و متوليان و حفّاظ و ساير خدمهء مزارات و مدارس و مساجد و بقاع الخير و وزراى اوقاف و نظار و مستوفيان و ساير عملهء سركار موقوفات و محرّران و غسالان و حفاران با اوست . » ( نك : تذكرة الملوك ، ص 2 ) ، همچنين مينورسكى به تغييراتى كه در وظايف صدور در دوران سلطنت صفويه رخ داده اشاره كرده است . وى گويد : « شاه سليمان وظايف صدر را تفكيك و آنها را به صدر خاصه و عامه سپرد . صدر خاصه به امور خالصهء سلطنتى مىپرداخت و صدر عامه به املاك عامهء مردم . صدر خاصه از لحاظ رتبه بر صدر عامه برترى داشت و در مجامع و بارهاى عام بر دست چپ سلطان مىنشست و در دست\r\n","page_name":" 557 ","page_number":557},
  {"content":"\r\n\r\nواعظان و قاضيان و امثال ايشانند . و جمعى جهت خدمات خاصهء پادشاه ، و جمعى جهت ضبط احوال سپاه و حارسان مملكت ، و جمعى جهت حفظ اموال و تحصيل آن و جهت سعى در تكثير مداخل و توفير خزاين و تقدير مخارج ، و جمعى جهت تدبير و محافظت امور رعايا و تعمير بلاد و قرى و امثال آن . و لهذا سنن سلاطين و ملوك بر آن جارى شده كه مناصب تعيين نمايند و عمّال قرار دهند و هركارى در عهدهء ضبط و كفايت كسى كنند تا امور عالم منتظم و مرتبط شود و احوال شاه و رعايا بر قوام و نظام طبيعى بوده باشد و هرج و اختلال به امور راه نيابد . و غرض اصلى آن است كه روزى چند كه ايّام عمر هر يك است در مهاد امن و راحت و فراغ‌بال باشند و امور معاش طبقات آدميان مستقيم باشد تا تحصيل حيات جاودانى و سعادت سرمدى توانند نمود . بعضى گفته‌اند اول كسى از پادشاهان كه تعيين مراتب و ترتيب مناصب نمود ، جمشيد بود . جمهور خلايق را به چهار قسم منقسم ساخت :\r\nقسم نخستين ، علما و ارباب قلم . قسم دوم ، سپاه و حشم . قسم سوم ، اصحاب حرث و زراعت . قسم چهارم ، پيشه‌وران و اصحاب حرفت و صناعت . و گفت : « همچنانكه عناصر اربعه سبب بقاى نوع است ، اين گروه موجب‌آبادانى عالمند . » نخست نسبت با « 1 » اهل علم فرمود كه ، « در تعظيم و تبجيل « 2 » علما » كه اخترشناسان سپهر ارشاد و راهنمايان قواعد هدايت و سدادند ، غايت جهد مبذول داريد و حلقهء مطاوعت اين جماعت را در گوش كنيد و كمر خدمت اين طبقه بر ميان بنديد كه كيفيت اصول و فروع دين و ملّت و ظهور مراتب حلّ و حرمت به افكار ايشان منوط و به گفتار ايشان مربوط است . »\r\nو قسم دوم ساير طبقات اهل قلمند . مناصب و مراتب ايشان تعيين نموده فرمود كه ، « در تمكين و احتشام و توقير و احترام ايشان مبالغهء تمام به‌جا آوريد و در تقويت جانب ايشان تغافل و اهمال جايز مداريد ، و سرانجام احوال عالم را در زبان اقلام ايشان مضمر\r\n\r\n\r\n","description":"","footnote":"\r\nراست سلطان وزير اعظم قرار مىگرفت . صدور را معمولا نواب مىخواندند و آنان با خاندان سلطنت وصلت مىكردند . » سازمان ادارى حكومت صفوى يا تعليقات مينورسكى بر تذكرة الملوك ، صص 73 و 74 .\r\n( 1 ) . در نسخهء مر « به » ضبط شده است .\r\n( 2 ) . بزرگداشت .\r\n","page_name":" 558 ","page_number":558},
  {"content":"\r\n\r\nشناسيد ، و سخن حاسدان و تقرير مقرران و صاحب‌غرضان را كه اكثر اوقات بنابر غرض حسد و رغبت به مناصب رفيعهء ايشان مىباشد در حقّ ايشان بىثبوت و ظهور تمام مسموع مداريد .\r\nو در باب لشكريان و اهل سلاح و رؤسا و امراى عساكر گفت كه ، « اين طايفه حاميان دين و دولت و بانيان مبانى فتح و نصرت [ و 
  ] « 1 » دليران روزگار و جانبازان كارزارند . در رعايت جانب ايشان تقصير نبايد نمود و ابواب محبت و عطوفت و عنايت نسبت به ايشان بايد گشود . » و گفت : « آبادانى ملك خواقين از ثمرات جهد دهاقين است ، و ايشان وسيلهء بقاى نوع و ذريعهء قوام عالم و واسطه عقد معاش بنى آدمند . زينهار كه در تحصيل فراغ‌بال و انتظام احوال ايشان بكوشيد ! » و گفت : « محترفه و صنّاع [ 145 آ 
  ] را دلجويى نماييد و ايشان را به تكاليف ديوانى و عوارض سلطانى تعرّض مرسانيد . »\r\nو ببايد دانست كه پادشاه را در تفويض مناصب و تدبير اشغال و اعمال سلطانى چند شرط مراعات مىبايد نمود :\r\nاوّل آنكه هركس كه عملى از امور سلطانى و مهمّى از مهمّات ديوانى به او رجوع شود ، بايد كه قابل و مستحقّ آن كار باشد ، چه اكثر خللها كه در دولتهاى پادشاهان به‌هم مىرسد از آن است كه جماعتى كه قابل كار نبودند و استحقاق و اهليّت آن شغل نداشتند در امور ملكى دخيل شدند و از مدخليّت ايشان خللها به‌هم رسيد و مرتبه‌مرتبه زياد شد تا كار به‌جايى رسيد كه فساد ملك ، بلكه زوال دولت ، بر آن مترتّب شد ، چنان كه در مقدّمه كتاب اشارتى به اين شد . و در كلام حضرت امير المؤمنين - صلوات اللّه عليه - مذكور است كه ، « من احسن الكفاية استحقّ الولاية . » « 2 » يعنى : « هركه كفايت را نيكو كرد ، مستحقّ ولايت شد . »\r\nو در استحقاق شغل چند چيز معتبر است :\r\nاوّل آنكه آن شخصى كه عمل و منصب به او رجوع مىشود ، دانا و عالم به قواعد و قوانين آن شغل بوده باشد و صاحب وقوف و صاحب تجربهء آن كار باشد . ديگر آنكه قوّت و قدرت و توانايى آن كار داشته باشد و عاجز از تمشيت و سرانجام مهمّات آن\r\n\r\n\r\n","description":"","footnote":"\r\n( 1 ) . اضافه از مر است .\r\n( 2 ) . غرر الحكم ، ج 5 ، ص 349 .\r\n","page_name":" 559 ","page_number":559},
  {"content":"\r\n\r\nشغل نباشد .\r\nديگر آنكه امين و معتمد بوده باشد و در كارى كه رجوع به او شده باشد خيانت نكند كه بسيار بوده كه از خيانت بعضى عمّال خللها و فسادهاى كلّى در امور ظاهر شده .\r\nخداى عز و جلّ در قرآن مجيد بر سبيل حكايت نقل فرموده كه ،  خَيْرَ مَنِ اسْتَأْجَرْتَ الْقَوِيُّ الْأَمِينُ  « 1 » يعنى : « بهتر كسى كه او را اجير سازى ، كسى است كه قوى باشد و امين باشد . » يعنى ، قدرت و توانايى بر آن كار داشته باشد و به صفت امانت موصوف باشد .\r\nديگر صاحب كدّ « 2 » و جفاكش باشد و در كارها اهتمام مىكرده باشد و ثبات و عزيمت داشته باشد تا اوقات بسيار صرف نمايد و كم‌اهتمامى و بىپروايى نكند و صبر بر تحمّل مشقّتها و جفاها و احمال و اثقال و كشاكش آفات و عارضات آن شغل داشته باشد . ديگر آنكه از لهو و فراغت و عيش‌طلبى و راحتجويى دور باشد و اگر گاهى اندك زمانى اشتغال به عيش و فراغت نمايد ، بعد از آن باشد كه از لوازم و مراسم شغل خود فراغ حاصل كرده باشد و تدارك امرى از امور فعلى و فكرى كه متعلّق به آن كار است باقى نمانده باشد . در كلمات شريفه حضرت امير المؤمنين - صلوات اللّه عليه - مذكور است كه « لا تتّكل فى امورك على كسلان » « 3 » يعنى : « اعتماد مكن بر امور خودت بر كسى كه كسالت داشته باشد و در كارها كاهل باشد . »\r\nديگر ، صاحب عقل و رأى و تمييز باشد كه [ به 
  ] سوانح و حوادثى كه در آن شغل و عمل پيش آيد به طريق صواب راه برد و بدر شد « 4 » از مواضع اشكالات داند و تواند . و فى الحقيقه حيات جسد هر شغل و عمل دانش و عقل است كه هركارى بىمقارنت روح دانش چون جسد مرده است .\r\nديگر آنكه شغل اگر از شغلهاى مالى باشد ، اولى و احوط آن است كه عامل را مالى و مكنتى باشد تا آنكه چشم و دل سير باشد ، و جرىّ بر خوردن و بردن نباشد و زينت و رونقى كه در تقلّد آن شغل ضرور و نافع است ، آسانتر تحصيل تواند نمود ، و اگر باقيى متوجه او شود به قوّت مال و مكنتى كه دارد آسان از عهده برتواند آمد .\r\n\r\n\r\n","description":"","footnote":"\r\n( 1 ) . قصص : 26 .\r\n( 2 ) . رنج و سختى بردن در كار .\r\n( 3 ) . غرر الحكم ، ج 6 ، ص 270 .\r\n( 4 ) . « بدر شد » يا « بدر شدن » به معنى خروج است .\r\n","page_name":" 560 ","page_number":560},
  {"content":"\r\n\r\nديگر آنكه كم طمع باشد كه شرّ فساد و آفت و خللها و خيانتها كه از عاملان در شغلها به‌هم مىرسد ، بنابر فساد و طمع است . و در كلام حضرت امير المؤمنين - صلوات اللّه عليه - مذكور است كه ، « اكثر مصارع العقول تحت بروق الأطماع » « 1 » يعنى : « بيشتر افتادنگاههاى عقلها ، در زير بيرقهاى طمعهاست . » يعنى : « چون برق طمع جسته شود ، عقلها افتاده گردد . » ديگر آنكه مناسب و اولى آن است كه عامل را به آن شغل مناسبت تمام بوده باشد و اگر آن شغل در آباء و اجداد و اعمام و اخوال او بوده باشد و ايشان را در آن اشغال نام نيكو و ذكر جميل حاصل شده باشد ، مناسبت بيشتر خواهد بود ، [ 145 ب 
  ] چه آثار اخلاق و سير پدران و اسلاف و اعقاب و اخلاف سرايت مىكند .\r\nديگر ، بدى اصل و ناخوشى طينت و گوهر نداشته باشد و جبلّتش « 2 » بر ظلم و تعدّى و فساد و بدخويى آميخته نباشد و از اراذل و اسافل نباشد . در كلمات مقدّسهء حضرت امير المؤمنين - صلوات اللّه عليه - مذكور است كه ، « اذا ملك الأراذل ، هلك الأفاضل . » « 3 » يعنى : « هرگاه بدان و مردان رذل - كه به بدى و اخلاق و ناخوشى سير موصوفند - مالك زمام امور شوند ، نيكوكاران و صاحبان فضايل و معالى هلاك خواهند شد . »\r\nو هم آن حضرت فرموده كه ، « اذا استولى اللئام ، اضطهد الكرام » « 4 » يعنى : « هرگاه لئيمان استعلا و استيلا يابند ، كريمان مقهور و مضطرّ شوند . » و هم آن حضرت فرموده : « اذا ساد السفل خاب الأمل . » « 5 » يعنى : « هرگاه سفلگان سرورى يابند ، آرزوها و املها قرين خيبت « 6 » و عدم حصول خواهد بود . »\r\nو هم آن حضرت فرموده كه ، « دولة الاوغاد مبنيّة على الظلم و الفساد . » « 7 » يعنى : « دولت مردمان دنىّ شكم‌پرست مبنى بر ظلم و فساد است . » و آن حضرت فرموده : « تولّى الاراذل و الاحداث الدّول ، دليل انحلالها و ادبارها . » « 8 » يعنى : « متولّى شدن اراذل و تازگان\r\n\r\n\r\n","description":"","footnote":"\r\n( 1 ) . نزهة الناظر ، ص 63 ؛ تنبيه الخواطر ، ص 79 ؛ شرح على المائة كلمة ، ص 189 .\r\n( 2 ) . چون در نسخهء اصل غالبا كلمات غير منقوط آمده اين كلمه به شكل « حبلتش » ثبت شده ، ولى در نسخهء مر به صورت « طينتش » درج شده است ، و البته جبلّت و طينت مترادفند .\r\n( 3 ) . آداب النفس ، ج 1 ، ص 186 .\r\n( 4 ) . غرر الحكم ، ج 3 ، ص 129 .\r\n( 5 ) . همان ، ج 3 ، ص 129 .\r\n( 6 ) . ناكامى ، نااميدى .\r\n( 7 ) . غرر الحكم ، ج 4 ، ص 11 : « . . . على الجور و الفساد » .\r\n( 8 ) . همان ، ج 3 ، ص 295 .\r\n","page_name":" 561 ","page_number":561},
  {"content":"\r\n\r\nخردسال دولتها را ، دليل است بر انحلال آن دولت و ادبار آن . » و فرموده : « دولة الكريم يظهر مناقبه [ و 
  ] « 1 » دولة اللئيم يكشف مساويه معايبه » « 2 » يعنى : « دولت كريم مناقب و خوبيهاى او را ظاهر گرداند ، و دولت لئيم معايب و بديهاى او را آشكار كند . » و فرموده :\r\n« دولة اللئام ، مذلّة الكرام » يعنى : « دولت لئيمان ، خوارى كريمان است . » و فرموده :\r\n« دولة الأشرار ، محن الأخيار » يعنى : « دولت اشرار ، محنتهاى اخيار است . » و فرموده :\r\n« دولة اللئام من نوايب الأيّام » « 3 » يعنى : « دولت لئيمان از نايبه‌ها و مصيبتهاى روزگار است . » و فرموده : « زوال الدّول باصطناع السّفل » « 4 » يعنى : « زوال دولتها ، تربيت كردن و نيكويى نمودن با سفلگان است . »\r\nو خوبى اصل به دو نوع تواند بود : يكى آنكه شخص اخلاق و سير حميده داشته باشد و از اخلاق و عادات و اطوار سفلگان و لئيمان و مردمان فرومايه دور باشد .\r\n\r\nحكايت\r\nآورده‌اند كه نوشيروان از موبد موبدان پرسيد كه ، « زوال مملكت در چه چيز است ؟ » گفت : « اوّل ، در پوشيدن خبرها از پادشاه . دوم ، در تربيت مردم فرومايه . سوم ، در ظلم عمّال . »\r\nنوشيروان گفت : « به چه دليل اين سخن مىگويى ؟ »\r\nجواب داد كه ، « خبر ولايت و رعيّت از سلطان انقطاع يابد و از دوست و دشمن غافل نشيند . هركس هرچه خواهد كند ، چون او بىخبر است ، انواع فتنه از هرجانب سرزند و مملكت در سر اهل فتنه رود . »\r\nديگر ، مردم دون و رذل چون تربيت يابند ، در جمع كردن مال حريص باشند و به هركس طمع كنند و اكابر و اشراف نشناسند و حرمت مردم بزرگ نگاه ندارند ؛ و دلهاى خلايق به سبب اين اخلاق رنجيده شود و هرآيينه همّتها برگمارند تا از وى خلاصى\r\n\r\n\r\n","description":"","footnote":"\r\n( 1 ) . از مر افزوده شد .\r\n( 2 ) . غرر الحكم ، ج 4 ، ص 9 .\r\n( 3 ) . همان ، ج 4 ، ص 10 .\r\n( 4 ) . همان ، ج 4 ، ص 112 .\r\n","page_name":" 562 ","page_number":562},
  {"content":"\r\n\r\nروى نمايد و از اينجا گفته‌اند : « تنزّل الدّولة بارتفاع السفلة . » يعنى : « چون سفله را ترقّى و ارتفاع حال روى دهد ، دولت روى در تنزّل نهد . » ديگر ، چون عمّال بر رعيّت ستم كنند ، نيّتهاى ايشان با پادشاه بد شود و از زراعت و عمارت ملول و متنفّر گردند و مداخل سلطان كم شود و علوفه به لشكر كم رسد ، و چون لشكر علوفه نيابند سر از خدمت برتابند و اگر دشمنى پديد آيد و كار وى اندك بود ، جهدى نكنند و به اين جهت ملك از دست برود . »\r\nنوشيروان موبد را ثنا گفت [ 146 آ 
  ] و فرمود تا اين كلمات را به آب زر نوشتند .\r\n\r\nحكايت « 1 »\r\nآورده‌اند كه سلطان يمين الدّولة محمود غزنوى ، در ايّام جوانى و موسم كامرانى در غزنين باغى ساخت چون روضهء رضوان دلگشاى و چون ساحت ارم روح‌افزاى . و چون آن باغ به اتمام رسيد ، در آنجا جشنى ساخت و بزمى ترتيب داد و پدر خود امير ناصر الدّين سبكتكين را ضيافتى كرد و در آن ضيافت انواع تكلّفات به‌جا آورد و ترتيبهاى پادشاهانه بساخت ، چنان كه همه‌كس از آن حيران شدند و زبان خلق به مدح آن گردان شد . ناصر الدّين پسر را گفت : « اى جان پدر ! اين باغ ، عظيم دلگشاى و غم‌فرساى است و نهالهاى آن در غايت طراوت و نضارت و چمنهاى آن بغايت خوش و دلكش است ، امّا هركس از بندگان دولت و معارف و اعاظم اين خطّه اگر خواهند مثل اين باغى توانند ساخت و چنين بساطى توانند انداخت ، و پادشاهان بايد كه چنان باغى سازند كه ديگرى را مثل آن ميسّر نشود و در زمين نهالى نشانند كه ميوهء آن در باغى ديگر به‌هم نرسد . »\r\nسلطان محمود گفت : « آن زمين كدام تواند بود ؟ » گفت : « بايد كه در بستان فضل و نيكويى اماثل و افاضل و اخيار و ابرار نهال تربيت و احسان غرس نمايى تا ثمره‌اى از آن حاصل آيد كه دست روزگار ازالهء آن نتواند نمود و تطاول سرماى دى و اسفند را « 2 » در آن\r\n\r\n\r\n","description":"","footnote":"\r\n( 1 ) . بنا به ارجاع نويسنده ، نوشتار از صفحهء 146 ب ادامه مىيابد .\r\n( 2 ) . در نسخهء اصل به صورت « ار » آمده ، اينجا به پيروى از مج نقل شد .\r\n","page_name":" 563 ","page_number":563},
  {"content":"\r\n\r\nراه تصرّف نتواند نمود . » « 1 »\r\nدوم [ از شرايط تفويض مناصب 
  ] آنكه از سلالهء كرام و سلسلهء ابرار بوده باشد . يعنى ، آباء و اسلاف او به شرف و نيكويى و خوبى اخلاق و عادات معروف باشند و از اعزّه و كرام باشند ، نه آنكه به معايب و بديها معروف باشند و به دنائت و پستى و بيقدرى موصوف . و اين شرط بر سبيل اولويت است و مقصود آن است كه هرگاه كه جهت اعمال از كرام و نجبا به‌هم رسد اولى خواهند بود از مردم كم‌اصل ، امّا اگر به‌هم نرسد يا آن كس كه در نسب پست است در ساير شرايط از صاحب‌نسب در پيش باشد ، مراعات شروط ديگر اهمّ است .\r\n\r\nحكايت\r\nاسحاق بن ابراهيم مصعبى « 2 » گويد كه ، « معتصم خليفه روزى مرا طلبيد . نزد او رفتم .\r\nگفت : خ امروز ميل آن دارم كه با تو گوى بازى كنم . خ ساعتى به آن مشغول شديم . آنگاه ، فرود آمد و دست مرا گرفت و با هم راه مىرفتيم تا آنكه به حمّام داخل شد . گفت :\r\nخ رخت مرا بگير . خ رخت بيرون كرد و مرا نيز امر به آن نمود و داخل حمّام شد و من نيز با او داخل شدم . هيچ‌كس از خادمان و غلامان با او همراه نبود . من برخاستم و او را خدمت كردم و دلك « 3 » و كيسه ماليدن به‌جا آوردم و او نيز نسبت به من اين امور به‌جا آورد و چندانكه استدعا كردم و گفتم مرا حدّ و پايهء اين امور نيست ، قبول نكرد و ابا كرد . پس ، بيرون آمد و به مجلس خود رفت و مرا همراه خود برد و خوابيد و مرا نيز امر كرد كه همان‌جا بخوابم ، و چندانكه امتناع كردم فايده نكرد .\r\nچون بيدار شد ، به من گفت : خ يا ابا اسحاق ! در دل من امرى است كه مدّتهاى مديد است كه در آن متفكّرم . در اين وقت تو را طلبيدم و انبساط نمودم و مىخواهم كه افشاى\r\n\r\n\r\n","description":"","footnote":"\r\n( 1 ) . ادامه نوشتار از صفحهء 146 آ مىآيد .\r\n( 2 ) . صاحب شرطهء بغداد در روزگار خلافت مأمون و معتصم و واثق و متوكّل ، و نزد آنان مقرّب بود . در زمان معتصم ، فرمانرواى ولايت جبال بود و با اوج گرفتن نهضت بابك خرّم‌دين ، بر سپاه ياران او در منطقهء همدان پيروز شد .\r\nنك : زركلى ، الاعلام ، ج 1 ، ص 292 .\r\n( 3 ) . مالش دادن .\r\n","page_name":" 564 ","page_number":564},
  {"content":"\r\n\r\nآن امر به تو كنم . خ گفتم : خ يا امير المؤمنين ! من بنده و بنده‌زادهء توام . خ گفت : خ نظر كردم در احوال برادرم مأمون . چهار كس را تربيت كرد و با ايشان نيكوييها كرد ؛ خوب ظاهر شدند و آثار نيكو از ايشان پديد آمد . و من نيز چهار كس را تربيت كردم و با ايشان نيكويى نمودم ؛ هيچ‌يك از ايشان خوب ظاهر نشد . خ\r\nگفتم : خ كيستند آنها كه مأمون با ايشان نيكويى كرد ؟ خ\r\nگفت : خ طاهر بن الحسين . ديدى و شنيدى احوال او را ، و پسرش عبد اللّه بن طاهر . او مردى است كه هيچ‌كس مثل او نديده . ديگر ، تو . و اللّه كه تو مردى كه پادشاه عوض تو نمىتواند يافت هرگز . ديگر ، برادرت ، محمّد بن ابراهيم . كجا مثل محمّد كسى به‌هم مىرسد . و من تربيت كردم افشين را . ديدى كه كار او به كجا رسيد ، و انباش سست و درهم بود كار او ، و انياخ لا شىء است ، و وصيف در او معنيى و محصلى نيست . خ\r\nگفتم : خ جواب اين مىگويم ، به شرط آنكه در امان باشم از غضب تو . خ گفت : خ چنين است . خ گفتم : خ يا امير المؤمنين ! برادر تو مأمون نظر كرد بر اصلها ، و آنها را كار فرمود به جانب ايشان و آثار خوبى ايشان ظاهر نشد . و كار فرمود امير المؤمنين فرعها را ، خوب ظاهر نشدند به سبب آنكه چون ايشان را اصلى نبود . خ گفت : خ يا ابا اسحاق ! كشيدن اين جفا در اين مدّت بر من آسانتر بود از شنيدن اين جواب كه تو گفتى . خ »\r\nشرط دوم كه مراعات آن پادشاه را در تدبير خادمان و عاملان ضرور است ، آن است كه در تحصيل و تربيت مردم خوب قابل هر كار مىكوشيده باشد و هركس را از پايه‌اى بر پايهء ديگر مىرسانيده باشد ، چنان كه چون در پايهء اولى به شرايط نيكو خدمتى عمل كند او را به پايهء بالاتر برساند . و پادشاه مراقبت احوال بندگان و خادمان و غلامان و عاملان نمايد و بعضى را به تعليم مدد نمايد و بعضى را منسوب به بعضى سازد كه كارهاى او ببينند و بر قواعد و قوانين مطّلع شوند و صاحب وقوف گردند ؛ و از هركه نيكو خدمتى ببيند ، دقايق احسان و اكرام مرعى دارد و بر قدر پايهء او بيفزايد ؛ و از هركه تقصيرى و بىوقوفى بيند ، در قدر و مرسوم او كم كند و نحوى كند كه همه دانند كه پادشاه چنان نيست كه قدر نيكى و بدى نداند ، و همه پيش او يكسان باشد تا همه در كارهاى خود سعى كنند و مرتبه‌مرتبه ترقّى در احوال ايشان به‌هم مىرسد و مستعدّ مراتب عالى\r\n\r\n","description":"","footnote":"","page_name":" 565 ","page_number":565},
  {"content":"\r\n\r\nگردند ، و چنان شود كه پادشاه از جهت هر كار و شغل ، خواه عظيم [ 146 ب 
  ] و خواه سهل ، مردمان قابل مستعدّ آن كار داشته باشد كه اگر وقتى صاحب عملى را موتى رو دهد يا از او تقصيرى سرزند كه عزل و تبديل او ضرور شود ، پادشاه بدل او داشته باشد .\r\nو نيز ايشان پادشاه را محتاج به خود ندانند ، به گمان آنكه پادشاه در اين منصب به‌جاى ما كس ندارد و چون چنين گمان داشته باشند ، در امور آنقدر مراعات كه لازم باشد به‌جا نياورند .\r\n\r\nحكايت\r\nآورده‌اند كه چون پادشاه رضى به ملك نشست ، و او پادشاهى عادل عالىهمّت دورانديش بود ، خواست كه كار ملك را اساسى نهد و جملگى فتنه‌ها كه به سبب بعضى تقصيرات ملوك سابقه روداده ، تدارك نمايد . ابو القاسم حصيرى را بخواند ، و او از ندماى سلطان محمود غزنوى بود و رأى صايب او در تدبيرات ملكى چون آفتاب رخشان بود و تجارب روزگار بسيار ديده بود و هيچ وقت ركاكت براى او منسوب نبود و در آن وقت پير شده بود و آثار ضعف و سستى در وى پديد آمده ، چنان كه او را در محفّه پيش سلطان بردند . به ملاطفت سخن آغاز نموده گفت : « تو احوال جدّ ما ، سلطان ماضى ، مشاهده كرده و در ميان مهمّات او بوده و او تو را معتمد خود داشتى . اكنون به وى اقتدا مىكنيم و اعتماد بر رأى صايب تو مىنمايم . بايد كه به مصالح ملك اشارتى كنى و بگويى كه بنياد پادشاهى بر چه بايد نهاد . » ابو القاسم گفت : « وقتى سلطان ماضى مرا به سوى املك خان به رسالت فرستاد و مدّتى آنجا بماندم . و او پادشاهى بود پير و با تجربه و پيوسته مجالست با اهل علم و تجربه و پيران سالخورده و جهانديده نمودى .\r\nروزى گفت : ببايد دانست كه مملكت چون باغى است و ملك چون صاحب باغ . هركس خواهد كه باغ خود را تيمار كند و نزهت و ثمرهء آن را دريابد ، مىبايد كه پيوسته سه نوع درخت در باغ او باشد :\r\nيكى ، درخت تمام‌شدهء به ميوه رسيده تا فايدهء ميوه از وى حاصل كند و چون خشك\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nشود ، هيزم او فايده دهد .\r\nديگر ، نهالى كه رسيده باشد و نزهت شكوفهء آن به قدر حاصل باشد و فى الجمله ميوه دهد [ و 
  ] روزبه‌روز در ترقّى باشد .\r\nسوم ، نهالى كه به زودى به پايهء آن تواند رسيد ، چه صاحب باغ به آن قوىدل باشد كه اگر درخت بزرگ خشك شود ، آن نهال در ميوه‌دارى به زودى به‌جاى آن تواند رسيد ، و ضعيف به زودى قوى تواند شد و به‌جاى نهالهاى ميوه‌دار خواهد بود ، و به هيچ‌وقت زمين باغ از منفعت خالى نباشد [ 147 آ 
  ] و از شكوفه و سبزه بىبهره نباشد . »\r\nآنگاه ، ابو القاسم گفت : « اين سخن بسيار مرا خوش آمد و چون به حضرت سلطان ماضى آمدم و اين حكايت ذكر نمودم ، اين سخن را پسنديد و بارها در مجلس نقل مىنمود . » پادشاه رضى چون اين سخن بشنيد ، آن را بپذيرفت و بناى كار ملك بر اين گذاشت و مردان را تربيت كردى و جهت هر كار و مهم كسان داشتى كه اهليت تمشيت آن مهمّ داشتندى ، و اصحاب شغل پادشاه را محتاج به خود ندانستندى و يقين داشتند كه كار بىايشان معطّل نشود و ممنون پادشاه بودند كه اين كار را كه به ايشان داده از روى لطف است و در طلب رضاى پادشاه بغايت كوشيدندى .\r\n\r\nحكايت\r\nآورده‌اند كه روزى پادشاه رضى بار داد . چون خدمتكاران بازگشتند ، متفكّر بنشست و تا نماز پيشين با كسى سخن نگفت و از جاى برنخاست . اركان دولت انديشناك شدند و پراكنده خاطر گشتند و كس را ميسّر نبود كه سؤال كند كه سبب آن مشغولى خاطر چيست ، تا يكى از خواصّ پيش تخت رفت و ساعتى توقّف كرد ، چندانكه پادشاه درنگريست ، سر بر زمين نهاد و گفت : « اى پادشاه ! بندگان را با حيات آشنايى نمانده است . سبب اندوه خاطر منير پادشاه چيست ؟ اگر ممكن باشد ، اعلام نمايد كه سبب تغيّر چيست ؟ » گفت : « زيادت از اين چيست كه حاجب بزرگ ما پير شده است و به عالم ممات نزديك شده ، و امروز مىنگريستم در بارگاه خود هيچ‌كس را شايستهء اين منصب\r\n\r\n","description":"","footnote":"","page_name":" 567 ","page_number":567},
  {"content":"\r\n\r\nنديدم و اگر او را وقت رفت آيد ، كار او معطّل بماند و به ضرورت ناشايسته را بلند بايد گردانيد و كار را به نااهل حوالت بايد كرد . »\r\nخواص گفتند : « اى پادشاه ! هركه را تو برگزينى ، شايستهء همه بزرگيها گردد . » گفت :\r\n« بلى ، چنين است ، و ليكن برگزيده را تربيت بايد كرد تا شايستهء كار شود . آنگاه ، او را در ميان كار بايد آوردن . »\r\nو اين سخن مؤيد است به حكمت ، چه شمشير از آهن است ، امّا از تربيت به آنجا رسيده است كه وسيلت دفع دشمنان شده است ؛ و لعل اگرچه سنگ است ، امّا به بسيارى نظر آفتاب خاصيّت جان‌افزايى و دل‌آرايى پذيرفته است . و اگرچه آفتاب بزرگ است ، امّا به يك بار سنگ را ياقوت نكند ؛ و اگرچه شمشيرگر استاد بود ، امّا به يك عمل آهن را شمشير نتواند كرد .\r\n\r\nحكايت\r\nنقل كرده‌اند كه مدّتها بود كه طبع هارون الرشيد به آل برمك متغيّر شده بود و در مقام استيصال ايشان بود و بندها و قيدها ترتيب داده در سفرها با خود مىگردانيد ، و هيچ‌كس نمىدانست كه غرض از حمل اين بندها چيست تا وقتى كه امضاى آن عزيمت كه در خاطر داشت نمود ، ايشان را به آن قيود مقيّد ساخت . روزى مىگفت كه ، « از آن تاريخ كه من اين بندها ترتيب دادم ، ارادهء استيصال نهال اقبال ايشان داشتم و تا امروز صبر كردم . » يكى از خواصّ پرسيد كه ، « از تضييع ايشان فساد و خللى در ملك حاصل نمىشد .\r\nباعث اين‌قدر صبر و تأمّل چه بود ؟ »\r\nخليفه گفت : « ايشان مناصب و مراتب داشتند كه در آن وقت كسى ديگر را قابل آن شغلها نمىدانستم . از آن تاريخ تا حال صبر كردم ، و تربيت جماعتى كردم تا مستعدّ مناصب و اعمال ايشان گرديدند و دانستم كه مضطرّ نيستم كه آن اعمال و اشغال را به مردم نااهل غيرقابل دهم . پس ، به تغيير ايشان قيام نمودم . »\r\nشرط سوم در مراعات اشغال و اعمال ، آن است كه پادشاه از احوال رعايا و\r\n\r\n","description":"","footnote":"","page_name":" 568 ","page_number":568},
  {"content":"\r\n\r\nزيردستان باخبر باشد تا آنكه مردمان قابل متسحقّ شغلها را شناسد و داند و هيچ‌يك را [ 147 ب 
  ] بيكار نگذارد ؛ و هركه قابل منصبى و شغل عملى بوده باشد ، او را به آن شغل موسوم دارد و معطّل نگذارد ، بنابر چند وجه :\r\nوجه اوّل آنكه تعهد احوال زيردستان بر پادشاه است ، و فى الحقيقه نوعى از جور است بر شخصى كه استحقاق اشغال و اعمال داشته باشد و محروم باشد و گروهى ديگر كه در استحقاق با او برابر باشند ، يا استحقاق ايشان كمتر از او باشد ، محلّ رجوع مناصب باشند و مورد عنايات شاهانه گردند .\r\nوجه دوّم آنكه بسيار باشد كه معطّل گذاشتن بعضى مردم صاحب كفايت و وقوف ، نقصان از جهت پادشاه نيز داشته باشد ، بنابر اينكه بعضى امور و مهمّات پادشاه از كفايت و درايت چنان كسان بىبهره باشد .\r\nوجه سوّم آنكه هرگاه جمعى از شغلها و عملها فارغ باشند و بيكار گردند و مراتب و مناصبى كه متوقّع ايشان باشد روندهد ، كينهء پادشاه در دل گيرند و دلهاى ايشان متوجّه خصمان و دشمنان پادشاه شود و هميشه آرزومند تغيير و انقلاب دولت باشند ، بلكه به دعا و تضرّع اين امر را مسئلت مىنموده باشند . و گاه باشد كه بر كيد و دشمنى ايشان اثرهاى بد مترتّب شود كه هيچ دشمنى را خرد و حقير نتوان دانست و بنابراين لازم است كه پادشاه دو شغل و سه شغل به يك كس ندهد . يكى بنابر آنكه اشغال يك كس هرگاه متعدّد باشد ، چنان كه بايد و شايد از عهدهء تمشيت آن مهمّ بيرون نتواند آمد و در آن كار اختلال به‌هم رسد .\r\nديگر آنكه اكثر اوقات طالبان و جويندگان شغلها و مهمّها بيش از شغلها و مهمّها باشند . هرگاه دو شغل و سه شغل به يك كس داده شود ، بالضّروره لازم آيد كه بعضى بىشغل و عمل بوده باشند و بلكه مردم بيكار معطّل بيش باشند و از اين فسادها لازم آيد . و چون اكثر اشغال ديوانى تعلّق به وزرا مىدارد ، در اين باب لازم است كه پادشاهان به وزرا تأكيد مىنموده باشند كه دو شغل به يك كس نفرمايند و مردمان قابل مستعدّ كارها را بىشغل و فارغ نگذارند .\r\n\r\n","description":"","footnote":"","page_name":" 569 ","page_number":569},
  {"content":"\r\n\r\nخواجه نظام الملك طوسى در كتاب خود ذكر نموده كه هرگاه مجهولان و بىاصلان و بىفضلان را عمل فرمايند و معروفان و فاضلان و اصيلان را معطّل و ضايع گذارند تا يكى را پنج شغل فرمايند و يكى را يك عمل نفرمايند ، دليل بر نادانى و بىكفايتى وزير باشد .\r\nپس ، اگر وزير كافى و دانا باشد « 1 » ، علامت آن بود كه زوال ملك و دولت و فساد كار پادشاه مىطلبد ، و بدترين دشمنان است از جهت آنكه چون ده عمل يك مرد را فرمايند و نه مرد را يك عمل فرمايند « 2 » ، در آن مملكت مردمان محروم و معطّل بيش از مردم با عمل باشند . و چون چنين باشد ، اين بيكاران همكارى كنند و باشد كه اين كار در توان يافت و باشد كه درنتوان يافت .\r\nو بعد از اين خواجهء مذكور گفته كه ، روزى يكى كه فساد ملك مىجويد و توفيرها باز مىنمايد خداوندگار عالم را بر آن داشته بود كه ، « الحال ، جهان صافى است و هيچ‌جا مخالفى و دشمنى نيست كه مقاومتى تواند كردن . قرب چهارصد هزار مرد مواجب مىخورند ؛ هفتاد هزار مرد كفايت باشد كه بدارند و به هروقت اگر حاجت افتد به مهمّى كه خواهند نامزد كنند و از ديگران مواجب و مقرّرى و مرسوم بازگيرند تا خزانه را هر سال چندين هزارهزار دينار توفير باشد و به اندك روزى خزانه پرزر گردد . »\r\nچون خداوند عالم اين را به بنده بگفت ، دانستم كه سخن كيست و در اين فساد مملكت مىخواهد . جواب دادم كه ، « فرمان خداوند راست ، و ليكن اگر چهارصد هزار مرد مواجب و مقرّرى دارند ، لاجرم پادشاه خراسان دارد و ماوراء النهر تا در كاشغر « 3 » و بلاساغون « 4 » و خوارزم دارد و نيمروز و عراق و عراقين دارد و فارس [ 148 آ 
  ] و ولايت\r\n\r\n\r\n","description":"","footnote":"\r\n( 1 ) . در سياستنامه ، تصحيح هيوبرت دارك ، ص 223 : « نباشد . »\r\n( 2 ) . همان : « نفرمايند . »\r\n( 3 ) . به گفتهء مؤلف حدود العالم ، شهرى است از چينستان كه بر سرحدّ ميان يغما و تبت و خرخيز ( - قرقيز ) و چين قرار دارد . ياقوت به راه آن از طريق سمرقند اشاره كرده و گويد در ميان بلاد ترك واقع است و مردم آن مسلمان هستند . اين شهر امروزه جزء كشور چين است و به آن « سين كيانگ » اطلاق مىشود . نك : حدود العالم ، ص 79 ؛ معجم البلدان ، ج 4 ، صص 430 و 431 ؛ معين ، فرهنگ فارسى ، اعلام ، ج 6 ، ذيل كاشغر .\r\n( 4 ) . شهرى بوده است بزرگ در بالاى رود سيحون و نزديك شهرهاى كاشغر و فاراب ، بنا به گفتهء لسترنج محلّ دقيق آن امروزه ناشناخته مانده است . معجم البلدان ، ج 1 ، ص 476 ؛ آثار البلاد ، ص 685 ؛ لسترنج ، ص 519 .\r\n","page_name":" 570 ","page_number":570},
  {"content":"\r\n\r\nمازندران و طبرستان دارد و آذربايجان و ارمن « 1 » و ارّان « 2 » دارد و از شام تا در انطاكيه « 3 » و بيت المقدس دارد . بنده خواستى كه جاى اين به چهارصد هزار كس هفتصد هزار مرد داشتى ، از بهر آنكه چون مرد بيش بودى غزنين و سند خداوند را بودى و همهء تركستان و چين و ماچين نيز داشتى و يمن و حبشه و بربر و نوبه نيز داشتى و مغرب و شام و اندلس تا قيروان مغرب نيز داشتى و همهء روم در طاعت بودى ، از جهت آنكه هر پادشاهى را كه لشكر بيشتر ولايت بيشتر باشد و هركه را لشكر كمتر ولايتش كمتر . هرگاه از لشكر بكاهد ، از ولايت كاسته شود و چون در لشكر افزايد ، در ولايت افزوده شود . ديگر معلوم رأى عالى باشد كه چون از چهارصد هزار مرد هفتاد هزار مرد بدارند ، سيصد و سى هزار مرد را نام از ديوان بيرون كنند به همه حالى سيصد و سى هزار مرد بيش از هفتاد هزار باشند . اين سيصد و سى هزار مرد شمشيرزن ، چون از اين دولت اميد برند پادشاهى به دست آورند يا كسى را بر خود امير سازند ، چندان كار پيش آيد كه خزانه‌هاى چندين ساله همه در سر آن رود . و گاه باشد كه آن كار به صلاح آيد و گاه باشد كه به صلاح نيايد .\r\nمملكت را به مردان سپاهى نگاه توان داشت و سپاهيان را به زر . هركه ملك را گويد : خ زر را بگير و مردان كار را بگذار خ او به حقيقت دشمن ملك باشد و فساد ملك جويد كه اين مالها از مردان و سپاهيان به‌دست آمده است . سخن آن‌كس نبايد « 4 » شنيد .\r\n\r\n\r\n","description":"","footnote":"\r\n( 1 ) . مراد سرزمين ارمينيه يا ارمنيه است كه خود به دو قسمت صغرى و كبرى تقسيم مىشود . ارمنيه صغرى يا ارمنستان صغير از سيسيه تا نواحى كوهستانى كه از رود سيحان و جيحان مشروب مىشد را شامل بود و از سمت جنوب تا بحر الرّوم مىرسيد . ظهور سلجوقيان در فلات آسياى صغير مقارن شد با تشكيل دولت ارمنستان صغير مسيحى در بلاد طوروس و اندكى پس از سال 473 ق . روپن ، مؤسس آن دولت ، شهر سيس يا سيسيه را پايتخت كشور خود قرار داد . دولت ارمنستان صغير تا سال 743 ق . پايدار ماند . ارمنيه كبرى داراى دو قسمت داخلى و خارجى بود و اگرچه اكثر اهالى آن عيسوى بودند ، از زمان قديم تحت حكومت مسلمين قرار گرفته بود .\r\nكرسى اين ايالت شهر دبيل بود كه در شمال آرارات قرار داشت . نك : لسترنج ، صص 149 و 196 .\r\n( 2 ) . ناحيه‌اى در مجاورت آذربايجان كه رود ارس ميان آن قرار دارد . شهرهاى گنجه و برذعه و بيلقان از جمله شهرهاى آن هستند . ارّان اينك با قلمرو دولت جمهورى آذربايجان انطباق دارد . معجم البلدان ، ج 1 ، ص 136 .\r\n( 3 ) . شهرى عظيم كه در كنار درياى روم در جانب شام واقع بوده است . آثار البلاد ، ص 205 .\r\n( 4 ) . در اصل بدون نقطه آمده و در مر : « ببايد » ضبط شده است . اينجا برابر نسخهء مج و سياستنامه ، تصحيح هيوبرت دارك ، ص 224 نقل شد .\r\n","page_name":" 571 ","page_number":571},
  {"content":"\r\n\r\nمثل عمّال معطّل [ و 
  ] « 1 » محروم نيز همين مزاج دارد . چون كسانى كه ايشان در دولت شغلهاى بزرگ و عملهاى بلند كرده باشند و معروف و مشهور باشند و حقّ خدمت داشته باشند ، نيكو نباشد حقّ ايشان فروگذاشتن و ايشان را ضايع و محروم و بىنصيب داشتن و كار و عمل نفرمودن كه نه از مروّت سزد و نه موافق مصلحت باشد ، بلكه چنان واجب ديده‌اند كه ايشان را عمل فرموده‌اند يا معيشتى بر قدر كفاف ايشان ارزانى داشته‌اند تا هم بعضى از حقوق ايشان گزارده باشند و هم ايشان از دولت بىنصيب نباشند . و ديگر گروهى باشند از اهل علم و اهل فضل و ابناى مروّت و اهل شرف كه ايشان را در بيت المال نصيب باشد و مستحقّ معونات و ادرارات باشند . هرگاه نه كسى ايشان را شغل فرمايد ، نه ادرارى « 2 » و معاشى يابند ؛ چون محروم مانند ، از دولت بىنصيب گردند . چون روزگارى شود كه خواصّ پادشاه احوال مستحقّان و انعام را به عرض پادشاه نرسانند و احوال قابلان اعمال و اشغال را به پادشاه نگويند و ايشان را شغلى نفرمايند ، آن جماعت اميد از آن دولت بردارند و بدسگال « 3 » دولت شوند و در طلب پادشاه ديگر باشند و دشمنان ملك را طلب كنند و تقويت كنند و كسى را كه صاحب قدرت و مكنت و سپاه باشد بر پادشاه بيرون آورند و فتنه و تشويش در ملك پديد آيد . « 4 » »\r\n\r\nحكايت\r\nخواجه نظام الملك نقل نموده كه در شهر رى در ايّام فخر الدولهء ديلمى « 5 » ، كه\r\n\r\n\r\n","description":"","footnote":"\r\n( 1 ) . از سياستنامه ، تصحيح هيوبرت دارك ، ص 225 افزوده شد .\r\n( 2 ) . در نسخهء اصل بخشى از كلمه ناخواناست و حروف پايانى هويداست ، لذا برابر سياستنامه ، تصحيح هيوبرت دارك ، ص 225 و همان تصحيح اقبال ، ص 209 ضبط شد .\r\n( 3 ) . بدخواه ، بدانديش .\r\n( 4 ) . نك : سياستنامه ، تصحيح هيوبرت دارك ، صص 223 تا 225 و تصحيح اقبال ، صص 207 تا 209 . ميان نوشتهء روضة الانوار و دو متن مذكور سياستنامه از حيث واژه و عبارت‌پردازى اختلاف بسيار وجود دارد .\r\n( 5 ) . فرزند حسن ركن الدّوله كه به وصيّت او بعد از مرگش در سال 366 ق . حكومت همدان و رى به او رسيد ، امّا به سال 369 ق . به دليل مخالفت با برادرش ، عضد الدّوله ، كه رياست آل بويه را داشت از برابر او گريخت و ولايت را به او واگذارد و به قابوس بن وشمگير زيارى در جرجان پناه برد . و چون قابوس حاضر به تسليم فخر الدوله نشد ،\r\n","page_name":" 572 ","page_number":572},
  {"content":"\r\n\r\nصاحب بن عبّاد « 1 » وزير او بود ، گبرى « 2 » بود صاحب مال و مكنت . بر كوه طبرك « 3 » ستودانى ساخت از جهت خود ، و ستودان عمارتى باشد كه آتش‌پرستان بر سر قبر خود سازند ، و رنج [ 148 ب 
  ] بسيار برد و زر بسيار خرج كرد تا آن عمارت را بر سر آن كوه به اتمام رسانيد . مردى كه محتسبى رى كردى ، روزى كه آن عمارت به اتمام رسيد به بهانه‌اى بر آنجا بالا رفت و بانگ نماز گفت . به زعم گبران حكم ستودان باطل شد . بعد از آن ، آن عمارت را ديدهء سپهسالار نام كردند . و در آخر عهد فخر الدّوله بريدان خبر دادند كه هر روز بامداد ، سى چهل كس از شهر بيرون مىآيند و بر اين عمارت بالا مىروند و تا آفتاب زرد در آنجا مىباشند . آنگاه ، فرود مىآيند و در شهر پراكنده مىشوند و اگر كسى از ايشان پرسد كه ، « شما هر روز بر اين عمارت به چه كار بالا مىشويد ؟ » گويند : « به تماشا . » فخر الدوله فرمود كه ، « برويد و ايشان را به پيش من آوريد و هرچه با ايشان ببينيد بياوريد . »\r\nجمعى از مقيمان درگاه برفتند و بر آن كوه بالا شدند و بر آن عمارت بالا نتوانستند رفت . آواز كردند تا آن جماعت بشنيدند . فرونگريستند . حاجب فخر الدوله را ديدند با\r\n\r\n\r\n","description":"","footnote":"\r\nمؤيد الدوله - برادر ديگر عضد الدوله - به فرمان او به جرجان تاخت و آن را تصرف كرد . فخر الدوله تا مرگ عضد الدوله و مؤيد الدوله در خراسان روزگار گذرانيد و به دعوت بزرگان دولت ، حكومت بوييان را به دست گرفت و تا سال وفاتش ، 387 ق . ، بر مسند حكمرانى قرار داشت . ر ك : ابن اثير ، ج 7 ، صص 80 ، 102 ، 108 ، 109 ، 117 .\r\n( 1 ) . صاحب ابو القاسم اسماعيل بن ابى حسن عبّاد كه در فضل و جود و كرم و علم و ادب او را يگانهء روزگار خوانده‌اند و نخستين وزيرى است كه لقب صاحب گرفته ، چون مصاحب ابو الفضل بن عميد ، وزير ركن الدولهء ديلمى ، و به قولى مصاحب مؤيد الدولهء ديلمى بوده است . صاحب قبل از فخر الدوله ، وزارت مؤيد الدوله را نيز عهده‌دار بود .\r\nكتابهاى المحيط ، الكافى و الامامة از آثار اوست . وى در سال 385 ق . در رى درگذشت و در اصفهان به خاك سپرده شد . نك : وفيات الاعيان ، ج 1 ، صص 228 تا 233 .\r\n( 2 ) . نام او در سياستنامه ، تصحيح هيوبرت دارك ، ص 226 : « بزر جوميد ديزو » و در چاپ اقبال ، ص 210 : « بزر جوميد » آمده است .\r\n( 3 ) . قزوينى گويد : « كوهى بىآب و گياه در كنار اين شهر ( رى ) است ، آن كوه را طبرك نامند . » اما ياقوت از قلعه‌اى به همين نام بر سر كوهكى به نزديكى رى در سمت راست مسير خراسان نام مىبرد كه در سال 588 ق . سلطان طغرل بن ارسلان سلجوقى دستور تخريب آن را داد . ظاهرا قلعه نام خود را از همان كوه كم‌ارتفاع كه بر بالاى آن واقع بوده گرفته بوده است . ر ك : معجم البلدان ، ج 4 ، صص 16 و 17 ؛ آثار البلاد ، ص 442 .\r\n","page_name":" 573 ","page_number":573},
  {"content":"\r\n\r\nقومى از حواشى . نردبانى فروگذاشتند تا آن گروه به آن عمارت برآمدند . نگاه كردند ، شطرنجى ديدند و نردى و دوات و قلم و كاغذ و سفره‌اى نان و دو سبوى آب و كوزه و حصيرى افكنده . حاجب گفت : « برخيزيد كه فخر الدوله شما را مىخواند . » و ايشان را نزد فخر الدّوله برد ، و صاحب بن عبّاد نزد فخر الدّوله نشسته بود . فخر الدّوله از ايشان پرسيد كه ، « شما چه قوميد و به چه كار هر روز بر آن عمارت بالا مىشويد ؟ تماشا يك روز و دو روز و ده روز باشد . مدّتهاست كه شما هر روز اين كار مىكنيد . راست بگوييد . »\r\nايشان گفتند : « بر ملك و همه‌كس پوشيده نيست كه ما نه دزديم و نه زن كسى را فريفته‌ايم و نه فرزند و غلام كسى را از راه برده‌ايم ، و نه از ما كسى هرگز روزى به شكوه و گلايه نزد ملك آمده . اگر ملك ما را به جان امان دهد ، بگوييم كه ما چه قوميم . » فخر الدّوله گفت : « شما را امان دادم به جان و تن و مال . » و بر آن سوگند ياد كرد ، چه پيشتر ايشان را مىشناخت . چون امان يافتند و به جان ايمن شدند ، گفتند : « ما قومى دبيران و متصرّفانيم معطّل مانده در روزگار تو و محروم و بىنصيب از دولت تو . كسى ما را شغلى و عملى نمىفرمايد و نوازشى نمىكند . و مىشنويم كه در خراسان پادشاهى پديد آمده است كه او را محمود مىخوانند و اهل فضل را و هركه را در او هنرى و دانشى هست خريدارى مىكند و ضايع نمىگذارد . اكنون ما دل به او بسته‌ايم و اميد از اين مملكت بريده . هر روز بر آن عمارت برآييم و شكايت روزگار با يكديگر بگوييم و هركه از راه در رسد از او خبر محمود بپرسيم . و به دوستانى كه ما را در خراسان باشند نامه‌ها مىنويسيم و احوالها و خبرهاى اين ملك بازنماييم و طلب دوستى مىكنيم تا به جانب خراسان رويم . و ما قومى صاحب عياليم و درويش گشته‌ايم . به حكم ضرورت خانه و زاد و بود مىگذاريم و به جهت طلب شغل و عمل رغبت به بلاد غربت مىكنيم . حال خود گفتيم . اكنون فرمان پادشاه راست . »\r\nفخر الدّوله كه اين بشنيد ، روى به صاحب كرد و گفت : « چه صلاح مىبينى ؟ ما را چه بايد كرد با اينها ؟ » صاحب گفت : « ملك ايشان را امان داده و اهل قلمند و مردم آدمىزاده‌اند ، و بعضى را بنده مىشناسم و كار اهل قلم به بنده تعلّق دارد . شغل ايشان به بنده بازگذارند تا آنچه واجب باشد بنده در حقّ ايشان كفايت كنم ، چنان كه فردا خبر\r\n\r\n","description":"","footnote":"","page_name":" 574 ","page_number":574},
  {"content":"\r\n\r\nايشان به سمع مبارك خداوند رسد . »\r\nپس ، همان حاجب را فرمودند كه ، « ايشان را به سراى صاحب بر و بسپار . » حاجب ايشان را برداشت و به سراى صاحب برد و سپرد و خود بازگشت . [ 149 آ 
  ] و ايشان همه دلتنگ ، از ترس آنكه چون صاحب بيايد هريكى را چه عقوبت فرمايد . چون صاحب از سراى فخر الدّوله به سراى خويش آمد و در ايشان نگريست ، ساعتى شد . فراشى آمد و همه را برداشت و به خانه‌اى برد . چون بهشت آراسته و فرشهاى مرتفع افكنده . گفت :\r\n« برويد و هركجا خواهيد بنشينيد . » ايشان برفتند و بر مطرحها « 1 » نشستند . شربت آوردند .\r\nچون شربت بخوردند ، سفره آوردند . چيزى خوردند ، آنگاه مجلس ساختند و مطربان سماع آغاز نمودند و غير از سه فرّاش كه خدمت ايشان مىكردند ، كسى را در آن مجلس راه نبود و كسى نمىدانست كه حال ايشان چگونه است و همهء اهل شهر غم ايشان مىخوردند و زن و فرزند ايشان مىگريستند . پس از آن ، حاجبى از صاحب آمد و گفت :\r\n« صاحب مىگويد : خ بدانيد كه خانهء من زندان شما نيست . شما امروز و امشب ميهمان منيد و اگر در مقام آزار شما مىبودند ، شما را به خانهء من نمىفرستادند . خ دل فارغ داريد و خوش بزنيد كه چون صاحب از ديوان به خانه آيد ، در تربيت و ساختن شغل شما مشغول خواهد شد . »\r\nو چون صاحب به خانه آمد ، فرمود كه بيست جبّهء ديبا جهت ايشان مهيّا ساختند و بيست اسب با زين و يراق سرانجام نمودند . روز ديگر ، همه را پيش خواند و هريك را جبّه و دستارى درپوشانيد و اسبى بداد و شغلى نامزد كرد ، و بعضى را ادرار و وظيفه مقرّر فرمود و همه را صله داد و به خشنودى به خانه‌هاى خويش فرستاد .\r\nروز ديگر ، همه به سلام صاحب آمدند . صاحب فرمود : « اكنون مردمى كنيد و ديگر چيزى به محمود منويسيد و زوال مملكت ما نخواهيد ، و شكايت مكنيد . » و چون صاحب پيش فخر الدّوله رفت ، از او پرسيد كه ، « با آن جماعت چه كردى ؟ » گفت : « اى خداوند ! هريكى را اسبى و دستى جامه و خرجى بدادم و هركه در اين دولت و ديوان دو شغل داشت ، يكى را بستدم و به ايشان دادم ، چنان كه همه را با شغل [ و 
  ] عمل به خانه‌ها\r\n\r\n\r\n","description":"","footnote":"\r\n( 1 ) . اينجا « مطرح » به معنى فرش است .\r\n","page_name":" 575 ","page_number":575},
  {"content":"\r\n\r\nفرستادم . » فخر الدّوله را خوش آمد و بپسنديد و فرمود كه ، « اگر غير اين كرده بودى ، شايسته نبودى و كاش آنچه امسال با ايشان كردى ، ده سال پيش از اين كرده بودى تا ايشان را ميل و رغبت به طرف مخالفان ما نشده بودى . بعد از اين ، نبايد كه يك مرد را دو عمل بفرمايى ، بلكه هر مردى را يك عمل بفرمايى تا همه متصرّفان با عمل باشند و همه كارها با رونق باشد ، و چون دو عمل يا سه عمل يك مرد را فرمايى ، عيش بر متصرّفان تنگ شود و عيبجويان و دشمنان گويند كه در شهر و مملكت ايشان مردان كارى نمانده‌اند كه ايشان به ضرورت مردى را دو كار مىفرمايند ، و بر بىكفايتى ما حمل كنند . و در مملكت شغلهاى بزرگ باشد و خرد و ميانه هر عامل را بر اندازهء كفايت و فضل و شايستگى كار و استعداد يك شغل بفرمايى و بس . و اگر كسى شغلى داشته باشد و شغلى ديگر خواهد ، اجابت مكن ، تا اين رسم محدث از مملكت برافتد . و چون همه با عمل باشند ، مملكت‌آبادان شود . « 1 »\r\nو وجه چهارم آن است كه هرگاه مردمان كه از ايشان كار آيد بىكار بمانند از اضطرار به طرف خصمان و دشمنان روند و در امور ايشان دخيل شوند ، و بسيار باشد كه فتنه‌ها كنند و تحريك موادّ نزاع كنند و دشمنان را به طمع ملك اندازند و خصمان را بر خفايا و اسرار اين طرف آگاه سازند . و بسيار باشد كه كار به جايى رسد كه ملك بر سر آن رود و بسيار بود كه از كيد يك كس ، ملك و جان از دست برود ، چنان كه ميرزا سلطان محمّد بن ميرزا بايسنقر [ را 
  ] واقع شد .\r\nو صورت اين قضيّه چنان بوده كه ميرزا سلطان محمد بن ميرزا بايسنقر [ 149 ب 
  ] بن ميرزا شاهرخ بن امير تيمور گوركان والى فارس و عراق بود و ميانهء او و برادرش ميرزا ابو القاسم ، كه والى خراسان بود ، هميشه آتش نزاع و جدال مشتعل بود تا آنكه در شهور سنهء خمس و خمسين و ثمانمائه ميرزا سلطان محمد لشكر پرتهوّر از ولايت فارس و عراق فراهم آورده ، به عزم تسخير خراسان و رزم برادر عالىشأن عنان يكران منعطف گردانيد ، و ميرزا ابو القاسم بابر در ولايت بسطام « 2 » اين خبر شنوده ، خواجه مولانا را كه در\r\n\r\n\r\n","description":"","footnote":"\r\n( 1 ) . به نقل از سياستنامه ، تصحيح هيوبرت دارك ، صص 225 تا 230 و همان ، چاپ اقبال ، صص 210 تا 214 .\r\n( 2 ) . شهركى در ولايت كومس ( - قومس ) كه در مسير نيشابور و دو مرحله بعد از دامغان قرار دارد و تا گرگان نيز به\r\n","page_name":" 576 ","page_number":576},
  {"content":"\r\n\r\nآن وقت به واسطهء استيلاى سلطان ابو سعيد ميرزا از ماوراء النهر آمده بود به رسم رسالت نزد ميرزا محمّد فرستاده ، التماس صلح فرمود . خواجه مولانا شرايط سفارت به‌جا آورد .\r\nميرزا سلطان محمّد ، نخست از قبول مصالحه سرباز زده ، عاقبت بنابر وفور الحاح و مبالغهء خواجه مولانا سر رضا جنبانيده ، مهمّ بر اين جمله قرار يافت كه محقر ولايتى از مملكت خراسان داخل ديوان عراق باشد و در تمام قلمرو ميرزا بابر خطبه و سكّه به نام ميرزا محمّد موشّح گردد . و ميرزا بابر پس از مراجعت خواجه مولانا اعتماد بر صلح كرده از بسطام به طرف مازندران طرح قشلاق انداخت و در خلال اين احوال خبر متواتر شد كه ميرزا محمّد دفتر عهد و پيمان را بر طاق نسيان نهاده از بسطام و دامغان گذشته ، به حدود اسفراين « 1 » درآمد .\r\nميرزا بابر از اين خبر برآشفته ، متوجّه ميدان قتال گشت و ميرزا سلطان محمّد چون از توجه برادر خبر يافت ، از ولايت اسفراين عنان يكران به جانب استرآباد « 2 » تافت « 3 » و در موضع چناران « 4 » آن‌دو سپاه به يكديگر رسيدند ، و ميرزا سلطان محمّد در آن روز به نفس خود بر سپاه خراسان تاخت .\r\nدر اين اثنا امير سعيد مبرم بنابر رنجشى كه در خاطر داشت از ميرزا سلطان محمّد بگريخت و نزد ميرزا بابر رفت و گفت : « ميرزا سلطان محمّد قصد قول بزرگ دارد و مصلحت در آن است كه لشكريان كوچه بازدهند تا او به ميان صفوف درآيد . آنگاه ، از اطراف و جوانبش درآمده ، نگذارند كه بيرون رود . » مقارن آن حال ، شهريار شجاعت شعار بر قلب لشكر خراسان حمله نموده ، گفت : « منم محمّد بن بايسنقر . » و سپاه ميرزا\r\n\r\n\r\n","description":"","footnote":"\r\nهمين اندازه فاصله دارد . ر ك : اصطخرى ، صص 172 و 175 ؛ معجم البلدان ، ج 1 ، صص 421 و 422 ؛ جهان‌نامه ، ص 68 .\r\n( 1 ) . شهركى از توابع نيشابور كه نام كهن آن مهرجان بوده و در نيمه راه جرجان قرار داشته است . ر ك : معجم البلدان ، ج 1 ، صص 177 .\r\n( 2 ) . از شهرهاى طبرستان كه ميان سارى و جرجان قرار داشت . همان ، ص 175 .\r\n( 3 ) . « تافتن » به معنى « روى آوردن » است .\r\n( 4 ) . اصل : « خباران » و در مج به صورت « خياران » آمده ، اينجا به پيروى از مر درج شد .\r\n","page_name":" 577 ","page_number":577},
  {"content":"\r\n\r\nبابر به موجب تعليم امير ابو سعيد كاربند شده ، آن جناب را در ميان گرفتند و نگذاشتند كه عراقيان به موكب او پيوندند و زمان كشش و كوشش امتداد يافته ، آخر الامر جنود عراق روى به انهزام آوردند و ميرزا سلطان محمّد به پنجهء تقدير اسير و دستگير شد ، و هنوز فرمانفرماى خراسان سواره ايستاده بود كه او را پيش بردند . و ميرزا بابر ، برادر بزرگتر را مخاطب ساخته به زبان سرزنش گفت : « از جانب ما چه واقع شده بود كه قاصد خون و مال مسلمانان گشته و دو نوبت لشكر به خراسان كشيدى و خود را به اين روز گرفتار گردانيدى ؟ » ميرزا سلطان محمّد جواب داد كه ، « هميشه در تماميّت امور ملك امثال اين قضايا روى مىنموده . »\r\nو ميرزا بابر به اغواى بعضى كوته‌انديش به قتل برادرى چنان ، كه در شجاعت و مروّت و انسانيت نظير خود نداشت ، اشارت نمود و موّكلان آن جناب را سوار ساخته به طرفى روان شدند تا حسب الحكم به تقديم رسانند . در اثناى راه ميرزا محمّد رويمالى طلبيد كه زخمى به دستش رسيده بود ببندد . موكلان گفتند : « مهمّ از اين گذشته است . » آن جناب فرمود كه ، « بابر مروّت نكرد . » جواب دادند كه ، « نى » . گفت : « مرا كجا مىبريد ؟ » و هم آنجا فرود آمده ، سر تسليم در پيش انداخت . و يكى از سرهنگان ميرزا بابر به يك زخم شمشير كار آن شهريار عالىمقدار را تمام ساخت . [ 150 آ 
  ]\r\nو غرض از ايراد اين حكايت آن است كه معلوم شود كه دشمن را حقير نمىبايد گرفت ، چه مىباشد كه از دشمنى يك كس آفتها متولّد مىشود چنان كه از دشمنى امير سعيد مبرم و تعليم او ميرزا سلطان محمّد مغلوب و مستأصل گرديد .\r\nشرط چهارم در اعتبار تعيين مناصب ، آن است كه پادشاه فكر و انديشهء بسيار نمايد و كسى را كه خواهد منصبى دهد به خصوصيات احوال او برسد و از مردم تفتيش احوال او نمايد و در آن باب با مردم عاقل دانا مكرّر مشورت نمايد و مكرّر اعمال فكر و انديشه كند . چه اگر به سرعت تعيين منصبى نمايد ، بسيار شود كه آن شخص چنان كه بايد به آن امر اقدام ننمايد . پس ، اگر پادشاه آن شخص را بر آن عمل باقى دارد ، اختلال و مفاسد در امور ظاهر شود و بسيار باشد كه به خللهاى كلّى مفضى گردد و اگر به سرعت بىعذرى واضح او را معزول سازد ، مردم حمل بر بىفكرى و بىثباتى پادشاه كنند و در وقع و\r\n\r\n","description":"","footnote":"","page_name":" 578 ","page_number":578},
  {"content":"\r\n\r\nهيبت سلطانى فتورى راه يابد .\r\nپس ، لازم است كه پادشاه در امعان نظر و فكر ، كمال اهتمام مرعى دارد و در تفحّص مردم قابل هر شغل از همه‌جا و همه‌كس بنمايد و به گفتهء هركس از راه نرود و اگر در حواشى و اطراف خود قابل آن كار نيابد ، از بلاد ديگر تفحّص نمايد و هرجا گمان برد طلب نموده ، متقلّد آن شغل و عمل سازد .\r\n\r\nحكايت\r\nآورده‌اند كه روزى سليمان بن عبد الملك « 1 » ، كه از اعاظم خلفاى بنى اميه بود ، بار داده و نديمان و بزرگان دولت او حاضر بودند . بر زبان او رفت كه ، ملك من از ملك حضرت سليمان بن داوود عليهما السّلام اگر بيشتر نيست كمتر نيست ، الّا آنكه او را باد و ديو و پرى و وحوش و طيور در فرمان بودند و مرا آن نيست . و آن گنج و تجمّل و زينت و مملكت و لشكر و روايى فرمان كه امروز مراست ، در همهء جهان كه راست ؟ يا پيش از من كه را بوده و چه درمىبايد از پادشاهى كه من آن ندارم ؟ »\r\nيكى از بزرگان گفت : « بهترين چيزى كه در مملكت مىبايد و پادشاهان داشته‌اند ، ملك ندارد . » گفت : « آن‌چه چيز است كه ديگران داشته‌اند و من ندارم ؟ » گفت : « وزيرى كه درخورد « 2 » تو باشد ندارى . » گفت : « چگونه ؟ » گفت : « تو را وزيرى بايد بزرگ‌زاده و كافى و كاردان و مبارك . و تو ندارى . » گفت : « در همهء جهان ، وزيرى به اين صفت كه تو ياد كردى به دست آيد ؟ » گفت : « آيد . » گفت : « كجاست ؟ » گفت : « در بلخ . » گفت : « آن‌چه كس است ؟ » گفت : « آن جعفر برمك است و پدران او تا اردشير بابكان وزير و وزير زاده‌اند و نوبهار بلخ كه آتشكده‌اى قديمى است ، بر ايشان وقف است . چون اسلام قوّت گرفت و دولت از خاندان ملوك عجم رفت ، پدران او به بلخ مقام گرفتند و همانجا بماندند . وزارت ايشان موروثى است و كتابهاست ايشان را در سير و تربيت وزارت ،\r\n\r\n\r\n","description":"","footnote":"\r\n( 1 ) . هفتم خليفهء اموى كه از 96 تا 99 ق . حكومت كرد .\r\n( 2 ) . « درخورد » يا « درخور » به معنى سزاوار و شايسته است .\r\n","page_name":" 579 ","page_number":579},
  {"content":"\r\n\r\nچون فرزندان ايشان خط و ادب و دبيرى و نويسندگى بياموختندى ، آنگاه ، اين كتاب به ايشان دادندى تا بخواندندى و ياد گرفتندى و بر آن رفتندى . و سيرت پسران ايشان چون پدران بودى در همهء معانى ، و در همهء جهان وزارت ملك تو را او شايد . پس ، ملك بهتر داند . »\r\nو از بنى اميّه و بنى مروان هيچ پادشاهى بزرگتر و توانگرتر از سليمان بن عبد الملك نبوده است . چون اين سخن بشنيد ، دل بر آن بست كه جعفر برمك را از بلخ بياورد و وزارت خويش به او دهد . انديشيد كه مگر هنوز گبر باشد . تحقيق نمود . معلوم او شد كه مسلمان‌زاده است . شاد شد و فرمود كه حكمى نوشتند به والى بلخ كه جعفر را به دمشق فرستد و اگر صد هزار دينار سرخ در برگ راه و تجمّل او به كار باشد بدهد و [ 150 ب 
  ] او را به اجلالى هرچه تمامتر به دار الخلافه فرستد .\r\nپس ، والى بلخ جعفر را به سوى دمشق فرستاد . به هر شهرى كه رسيدى ، بزرگان آن شهر او را استقبال كردندى و اعزاز و احترام نمودندى تا به دمشق رسيد . و چون به دمشق رسيد ، همهء بزرگان دولت و محتشمان وقت ، الّا سليمان بن عبد الملك ، به ديدن او رفتند و او را به حشمت و جلالتى هرچه تمامتر به شهر درآوردند و به سرايى بغايت نيكو فرود آوردند و بعد از سه روز پيش سليمان بن عبد الملك بردند . چون در سراى آمد و چشم سليمان بر او افتاد ، به ديدار و منظر او را خوش افتاد و چون جعفر برمك به ايوان برآمد ، حاجبان او را به پيش تخت به مرتبت بردند و بنشاندند و بازپس آمدند .\r\nچون جعفر « 1 » بنشست ، سليمان تيزتيز در او نگريست . پس ، روى ترش كرد و به خشم گفت : « برخيز از پيش من . » حاجبان به سرعت او را گرفتند و بازگردانيدند و هيچ‌كس ندانست كه سبب آن چه بود تا نماز پيشين كردند و بزرگان به مجلس حاضر شدند و نديمان بنشستند . چون ديدند كه سليمان به طبع شكفته است ، يكى از جمله خواص گفت : « ملك جعفر برمك را با چندين اعزاز و اكرام بفرمود كه از بلخ آوردند از جهت شغلى بزرگ . چون پيش ملك آمد و بنشست ، فى الحال او را ردّ كردند و فرمودند تا او را برخيزانند . سبب اين چه بود كه بندگان همه در تعجّب مانده‌اند . » سليمان گفت : « اگرنه\r\n\r\n\r\n","description":"","footnote":"\r\n( 1 ) . اصل : « سليمان » كه اينجا برابر مر اصلاح شد .\r\n","page_name":" 580 ","page_number":580},
  {"content":"\r\n\r\nسبب آن بودى كه مردى بزرگ‌زاده است و از راه دور آمده ، فرمودمى كه در وقت گردن او را بزدندى كه او با خويشتن زهر قاتل داشت و به اوّل بار كه پيش من آمد ، زهر تحفه آورد . »\r\nيكى از بزرگان و نديمان گفت : « مرا دستورى دهيد تا پيش او روم و از اين حال بپرسم تا چگونه مقرّ آيد يا منكر شود ؟ » گفت : « برو . » در حال برخاست و نزد جعفر آمد و از او پرسيد كه ، « تو امروز نزد سليمان رفتى ، زهر داشتى با خويشتن ؟ . » گفت : « بلى ، و هنوز دارم . اينك در زير نگين انگشترى دارم و پدران ما همچنين داشته‌اند و اين انگشترين مرا از پدر خويش ميراث رسيده است . نه من و نه پدران من هرگز به مثل مورچه‌اى را آزرده‌ايم تا به هلاك آدميان چه رسد . بلى ، از جهت حزم و احتياط كار خويش داشته‌ايم و پدران مرا بسيار وقت از جهت مال رنجها رسانيده‌اند و شكنجه‌ها كرده . در اين حال كه خليفه مرا بخواند ، به حقيقت مرا معلوم نبود كه از جهت چه مىخواند . انديشيدم كه اگر از من گنجنامه طلب كند يا چيزى خواهد كه وفا به آن نتوانم كرد يا رنجى رساند كه طاقت آن نداشته باشم ، نگين انگشترى به دندان بكنم و زهر بخورم تا از رنج و مذلّت برهم . »\r\nچون از وى سخن بر اين جمله شنيد ، در حال بازگشت و پيش سليمان آمد و اين ماجرا بازگفت . سليمان را از هشيارى و پيشبينى جعفر عجب آمد و دل بر وى خوش كرد و عذر وى بپذيرفت و فرمود تا مركب خاص به در سراى او برند و همهء بزرگان بروند و او را به اعزاز و اكرام به درگاه آورند . پس ، ديگر روز همچنين كردند .\r\nچون جعفر پيش سليمان آمد ، سليمان به او التفات نمود و از رنج راه بپرسيد و بسيار نيكويى گفت و او را بنشاند و در حال خلعت وزارت بپوشانيدش و دوات و قلم پيش او نهادند تا چند توقيع در پيش او بنوشت . و هرگز سليمان را به آن خرّمى نديده بودند .\r\nمجلس عالى بياراست و به صحبت و انبساط مشغول شدند . جعفر از خليفه پرسيد كه ، « در ميان چندين هزار كس ، ملك چه دانست كه بنده با خود زهر دارم . » سليمان گفت :\r\n« چيزى با من است كه بر من [ 151 آ 
  ] از همهء خزانه‌ها و هرچه دارم عزيزتر است و هرگز از خويشتن جدا نكنم . و آن دو مهره است مانند جزع « 1 » ، و جزع نيست و از خزانهء ملوك به\r\n\r\n\r\n","description":"","footnote":"\r\n( 1 ) . سنگى است سياه و سفيد با رگه‌ها يا خالهاى سفيد و زرد و سرخ و سياه از گونه‌اى عقيق . به آن مهرهء يمانى يا مهرهء سليمانى هم مىگويند .\r\n","page_name":" 581 ","page_number":581},
  {"content":"\r\n\r\nدست من افتاده است و بر بازوى من است . و خاصيتش آن است كه هركجا زهرى باشد يا با كسى يا در طعامى يا در شرابى ، چنان كه بوى زهر به ايشان رسد ، در حال به جنبش آيند و بر يكديگر زدن گيرند و بيقرار شوند . و من بدانم كه زهر در آن مجلس حاضر كرده‌اند و احتياط آن به‌جا آورم . تو چون پاى بر ايوان نهادى ، مهره‌ها شروع در جنبيدن كردند . هرچند پيشتر مىآمدى ، جنبش ايشان تيزتر مىشد . چون در پيش من بنشستى ، خويشتن را بر يكديگر مىزدند . مرا هيچ شك نماند كه اين زهر با تو است و اگر به جاى تو كسى ديگر بودى ، هيچ القا نكردمى . و چون تو را بازگردانيدند ، مهره‌ها ساكنتر مىشد [ ند 
  ] « 1 » و تا تو از سراى بيرون نشدى ، قرار نگرفتند . »\r\nآنگه از بازو بگشاد و به جعفر نمود و گفت : « تو هرگز در جهان عجبتر از اين چيزى ديده‌اى ؟ » و همهء بزرگان در آن مهره‌ها به تعجّب نگاه مىكردند .\r\nجعفر گفت : « من در جهان دو امر عجيب ديده‌ام كه مثل آن نديده‌ام . يكى آنكه با ملك مىبينم و يكى با ملك طبرستان ديدم . » سليمان گفت : « آن چگونه چيزى بود ؟ بازگوى تا بشنوم . » جعفر گفت : « چون فرمان ملك به والى بلخ رسيد كه بنده را به جانب دمشق روانه كند ، بنده برگ راه بساخت و روى به خدمت نهاد و از نيشابور آهنگ طبرستان كردم كه در آنجا بضاعتى داشتم . چون به طبرستان رسيدم ، ملك طبرستان استقبال كرد و بنده را در شهر آمل در سراى خويش فرود آورد و نزل و علوفه فرستاد . هر روز در خوان و مجلس با هم بوديم و هر روز به‌جايى ديگر به تماشا مىرفتيم . روزى در ميان خرّمى بنده را گفت : خ هرگز تماشاى دريا كرده‌ايد ؟ خ گفت : خ نى خ گفت : خ فردا به تماشاى دريا ميهمان منى خ گفتم : خ فرمان تو راست . خ بفرمود تا ملّاحان جهت فردا كشتيها راست كنند و ساخته باشند . ديگر روز ، ملك بنده را به لب دريا برد و در كشتى نشستيم و مطربان سماع بركشيدند و ملّاحان كشتى براندند و در ميان دريا بردند و من و ملك تنگ به يكديگر نشسته بوديم ، چنان كه ميان ما واسطه نبود . و انگشتريى در انگشت داشت نگين آن ياقوت سرخ ، بغايت نيكو و صافى و رنگين ، چنان كه بنده از آن نيكوتر نديده بودم و از جهت نيكويى هر زمان در آن انگشتر نگاه مىكردم .\r\n\r\n\r\n","description":"","footnote":"\r\n( 1 ) . از مر افزوده شد .\r\n","page_name":" 582 ","page_number":582},
  {"content":"\r\n\r\nچون ملك ديد كه من در انگشترى او بسيار مىنگرم ، انگشترى از انگشت بيرون كرد و پيش من گذاشت . من خدمت كردم و بوسيدم و پيش ملك بازنهادم . ملك برداشت و پيش من نهاد و گفت : خ انگشترى كه از انگشت من بيرون آيد « 1 » بر سبيل هبه و عطا ، باز در انگشت من نيايد . خ من گفتم : خ اين انگشترى ملك را شايد . خ و پيش ملك بازنهادم و ملك باز پيش بنده نهاد و از جهت آنكه انگشترى بس نيكو و گرانمايه بود ، گفتم : خ اين در مستى مىگويد . نباشد كه در هشيارى پشيمان شود و بر دلش رنج آيد . خ انگشترى باز پيش ملك نهادم . ملك انگشترى را برداشت و در دريا انداخت . من گفتم : خ آه ! دريغ اين انگشترى كه اگر دانستمى كه ملك به حقيقت در انگشت نخواهد كرد و در دريا خواهد افكند ، بپذيرفتمى كه من هرگز چنان ياقوتى نديده‌ام . خ ملك گفت : خ من چند كرّت پيش تو نهادم و چون ديدم كه در آن فراوان مىنگرى ، از انگشت بيرون كردم و به تو بخشيدم .\r\nو اگرچه آن انگشترى نيكو بود ، امّا به چشم تو هرچه از آن نيكوتر نبودى به تو بخشيدمى و گناه تو را بود ، نپذيرفتى و چون به دريا انداختم ، دريغ مىخورى ؛ و ليكن چاره‌اى بكنم مگر باز به تو رسانم . خ غلامى را گفت : خ برو در زورقى نشين و چون به كنار دريا رسى ، بر اسبى سوار شو و بتاز و به سراى رو و [ 151 ب 
  ] خزينه‌دار را بگوى فلان صندوقچهء سيمين مىخواهد . برگير و به تعجيل بياور . خ و پيش از آنكه غلام را فرستد ، ملّاح را گفت كه ، « لنگرها فروهل « 2 » و كشتى را بر جاى فرود آر تا بگويم چه بايد كرد . »\r\nملّاح چنين كرد تا وقتى كه غلام رسيد و آن صندوقچه بياورد و پيش ملك نهاد . و ملك سر كيسه كه در ميان داشت بگشاد و كليدى سيمين از كيسه برآورد و قفل سر صندوقچه باز كرد و ماهيى زرّين برآورد و در دريا انداخت . ماهى در زير آب شد و غوطه خورد و به قعر دريا رسيد و از چشم ناپيدا شد يك ساعت . آنگاه ، بر سر آب آمد ، آن انگشترى در دهان گرفته . ملك ملّاحى را فرمود تا با زورقى آنجا تاخت و آن ماهى را با انگشترى بگرفت و پيش ملك آورد ، و آن انگشترى از دهان ماهى بستد و پيش من انداخت . من خدمت كردم و انگشترى را برداشتم و در انگشت كردم و ملك آن ماهى را\r\n\r\n\r\n","description":"","footnote":"\r\n( 1 ) . ظاهرا « آيد » است ، ولى در مج « آمد » ثبت شده است .\r\n( 2 ) . از مصدر « فروهشتن » به معنى زمين نهادن ، پايين گذاشتن ، آويزان كردن .\r\n","page_name":" 583 ","page_number":583},
  {"content":"\r\n\r\nهم در آن صندوقچه نهاد و قفل برزد و كليد در كيسه نهاد . »\r\nو جعفر انگشتريى در انگشت داشت . بيرون كرد و پيش خليفه نهاد و گفت : « اى خداوند ! آن انگشترى اين است . » سليمان برداشت و بديد و باز نزد او انداخت و گفت :\r\n« يادگار چنان مردى ضايع نشايد كرد . »\r\nو اين حكايت چون بسيار عجيب و غريب بود با اندك مناسبتى كه با مقصود داشت ايراد نمود .\r\nشرط پنجم آن است كه پادشاه از خصوصيّات اوضاع و احوال وزرا و امرا و عمّال و كاركنان ملك باخبر باشد و منهيان داشته باشد ، چنان كه ايشان نفهمند كه خصوصيّات احوال و سوانح و حوادث اعمال ايشان را به پادشاه مىرسانيده باشند تا اگر ايشان ظلمى و تعدّيى كنند ، پادشاه باخبر شود و ايشان را از آن فعل شنيع بازدارد و تأديب و تعنيفى كه لازم باشد به عمل آورد . و همچنين اگر طمع كرده باشند و بنابر طمع فاسد جانب پادشاه يا رعيّت را فروگذاشته باشند ، پادشاه باخبر باشد و در تدارك آن بكوشد . و همچنين اگر مراعات جانب مردمان قوى و مربوط به پادشاه نموده در حفظ مصلحت ملكى يا مالى اغماض نموده باشند و يا بنابر امر مذكور ، تفويض بعضى امور به جماعتى كه اهل آن نباشند نموده باشند يا از ظلم و ستمى كه بر رعيّت رفته باشد به جهت مراعات خاطرها ، اهمال و اغفال نموده باشند ، چون پادشاه باخبر باشد ، تدارك آن نمايد . و چون ايشان دانستند كه پادشاه از خصوصيّات احوال و سوانح افعال ايشان باخبر است ، جرئت نمىكنند در چيزى كه خلاف مصلحت شاهى باشد يا موافق قانون حقّ و حساب نباشد اقدام نمايند و مردمان قوى نيز چنين توقّعات از ارباب مناصب عاليه كمتر مىكنند . ليكن بسيار باشد كه بعد از اطلاع مصلحت پادشاه در تغافل باشد ، چنان كه حضرت امير المؤمنين - صلوات اللّه عليه - فرموده : « من اشرف افعال الكريم تغافله عما يعلم . » « 1 » يعنى : « از شريفترين افعال كريمان ، تغافل كردن است از آنچه دانند . »\r\nبايد كه پادشاه از اين دقيقه غافل نباشد و در هر حال به مقتضاى مصلحت وقت عمل نمايد . مجملا غفلت پادشاه از احوال كاركنان ملك مفاسد بسيار دارد و چون پادشاه از\r\n\r\n\r\n","description":"","footnote":"\r\n( 1 ) . غرر الحكم ، ج 6 ، ص 22 .\r\n","page_name":" 584 ","page_number":584},
  {"content":"\r\n\r\nاحوال باخبر است ، همهء امور بر وجه مطلوب و مرغوب منتظم مىگردد و فى الحقيقه عامل اصلى پادشاه است و ساير كاركنان ملك چون آلات و ادواتند و مانند چشم و گوش و دست و پايند كه بىخبر روح ، كه مدبّر اصل است ، كار ايشان مستقيم نيست . و در كلام حضرت امير المؤمنين - صلوات اللّه عليه - مذكور است كه ، « من دلائل الدّولة التيقّظ بحراسة الأمور . » يعنى : « از دلايل دولت ، بيدارى و هشيارى و خبردارى جهت حراست و محافظت كارهاست . » ليكن شرط است در اطّلاع داشتن و خبر گرفتن پادشاه از عمّال آنكه پادشاه را خاطر جمع باشد كه اگر خلاف قانونى از ايشان ظاهر شود ، تدارك آن بر نحوى كه بايد و شايد مىكند و در اين باب تغافل و اهمال نمىكند . و در اين صورت منفعت خبر داشتن ظاهر است ، امّا اگر آنچه طريقهء تدارك باشد ملك نداند ، يا اگر داند به واسطهء بعضى موانع نتواند ، يا اگر داند و تواند و ليكن به واسطهء سستى و كاهلى يا به واسطهء اشتغال به عيش و فراغت متوجّه آن نمىشده باشد و به غفلت مىگذرانيده باشد ، در اين صورت خبر نداشتن اصوب است ؛ چه عاملان ملك هرگاه بدى از ايشان سرزند ، خوف آن دارند كه چون پادشاه بر آن مطّلع شود تدارك خواهد نمود و اقلّا به ايشان بىاعتقاد خواهد شد و رنجيده‌خاطر خواهد شد و گوشمال خواهد داد . به سبب اين خوف جرئت تمام بر امور غير عرض نمىنمايند و اگر گاهى اندك جرئتى كنند ، در زير بار اين خوف و انديشه هستند . و اگر بر ايشان ظاهر شود كه ملك بعد از اطّلاع تداركى نمىكند و او را رنجشى به‌هم نرسد و اعتقاد خود نسبت به ايشان تغيير نمىدهد ، جرئت ايشان بسيار زياده خواهد شد و در آن خطر بسيار است .\r\nشرط ششم آن است كه پادشاه دست هركس را [ 152 آ 
  ] در شغل خود قوى دارد تا به تمكّن و استقلال تمام از عهدهء تمشيت مهمّ خود بيرون توانند آمد و صاحبان منصبهاى بزرگ و مردمان صاحب اقتدار و شوكت بر عاملان جزئى ، كه از ديوان پادشاه منصوب باشند ، تعدّى و تطاول نتوانند نمود و اجراى احكام حسابى بر مردم سركش و قوى توانند نمود و دفع غايلهء مردمان قوى از ضعيفان بر ايشان آسان باشد . و هركس در كار خود مطلق العنان باشد و هيچ‌كس در كار ديگرى دخل نتواند كرد و هيچ عامل در شغل خود سست و ضعيف نباشد كه ضعف عاملان و منصوبان دولت ، در ضعف هيبت رونق\r\n\r\n","description":"","footnote":"","page_name":" 585 ","page_number":585},
  {"content":"\r\n\r\nپادشاهى دخل دارد .\r\nشرط هفتم آن است كه پادشاه به انواع عنايات و تفقّدات و صنوف انعامات و تلطّفات ، جانب هريك را فراخور استعداد و پايه و مرتبه منظور دارد و چيزى كه ايشان را به آن حاجت باشد از ايشان دريغ ندارد . و در جواب فصول و عرايض ايشان بىسببى تأخير ننمايد . و حوايج ايشان را به قدر امكان به انجاح مقرون دارد ، و در پى عيبگيرى ايشان نباشد و به شادى و خوشى ايشان اظهار بهجت و سرور نمايد و به مصايب و آلام ايشان اندوه و ملال ظاهر گرداند . و اگر از ايشان نيكو خدمتى به ظهور رسد ، در مقابل در محمدت و ثنا و احسان تقصير ننمايد و هركدام از عهدهء مهمّ خود هرگاه چنان كه بايد و شايد بيرون آيند و تقصيرى نكنند ، نوازش نمايد . و اگر در مهمّى تهاون و تغافل ورزند و تقصير كنند ، اولا به نصيحت متنبّه سازد و اگر فايده نكند ، به قدر اقتضاى مصلحت گوشمال دهد .\r\nمجملا بايد كه لطف و قهر پادشاه با هم آميخته بود و هركدام را در موضع حاجت استعمال نمايد . گويند : بهمن از حكيمى پرسيد كه ، « اساس تربيت ملازمان بر چه چيز بايد نهاد ؟ » جواب داد كه ، « بر دو چيز : يكى لطف و ديگرى قهر كه هميشه از نظر قهر و لطف سلطان بر خدم ظاهر باشد . به قهر بگيرد تا دلير نشوند و به لطف درگذراند تا نوميد نگردند . » گفته‌اند : « اگر به نرمى و آهستگى كارى ميسّر شود ، در آن محلّ شدّت و عنف نبايد نمود . و اگر به خشونت و سختى حاجت افتد ، رفق و نرمى نبايد فرمود كه جراحت را گاهى به نشتر حاجت افتد و مرهم سود ندهد و گاهى به مرهم حاجت باشد و نيشتر ضرر رساند . »\r\nشرط هشتم آن است كه در قلع نهال حقد و حسد از دلهاى ملازمان اهمال ننمايد و ايشان را بر توافق و تسالم دارد و از خصومت ايشان با يكديگر اظهار ملالى كلّى نمايد و اگر ميانهء ايشان صورتى واقع شود كه به نزاع و جدال انجامد ، به زودى رفع نمايد تا مادّهء خصومت قوى نشود كه از آن فسادها متولّد مىشود ، چنان كه حكما گفته‌اند : « اساس بناى دولت موافقت دوستان و مخالفت دشمنان است . »\r\nشرط نهم آن است كه اگر به سبب تقصيرى ، بر يكى از ملازمان غضبى نمايد يا\r\n\r\n","description":"","footnote":"","page_name":" 586 ","page_number":586},
  {"content":"\r\n\r\nبىالتفاتى كند ، باز فى الحال اظهار خشنودى و رضا ننمايد كه اين علامت خفّت است و ثبات و وقار مقتضى آن است كه در ميان خشم و رضا درنگى بشود ، و در آن باب نيز بايد كه از حدّ و اندازه تجاوز نشود كه خلاف مروّت و وفا لازم نيايد ، بلكه اعتدال و صلاح احوال منظور بايد داشت .\r\n\r\nحكايت\r\nآورده‌اند كه روزى يكى از خلفا با نديمى سخن مىگفت . در اثناى مكالمه وى سخنى شنيد كه مناسب نبود . فرمود كه او را از مجلس بيرون كردند . بيچاره از زندگى اميد بريده در گوشهء كاشانه نشست و به ناكام شربت تلخ صبر تجرّع مىنمود . چون مدّت مهاجرت دير كشيد و كار به جان و كارد و به استخوان رسيد ، عرضه‌اى نوشت به يكى از محرمان سرادق « 1 » خلافت داد تا به وقت فرصت به عرض رساند .\r\nچون به عرض خليفه رسيد ، خليفه بخنديد و گفت : « او را چندان گناهى نيست كه موجب فرمان باشد . » يكى گفت : « چون چنين است ، چه شود اگر آن بيچاره را در مجلس هميون راه دهند ؟ » خليفه گفت : « لكل اجل كتاب » ، هر كارى به وقت بازبسته است و هر مهمّى به زمانى موقوف مانده كه پيش از حضور آن جهد فايده ندهد و بر سعى اثرى مترتّب نگردد . بعد از يك سال [ 152 ب 
  ] او را طلبيده ، خلعت داد .\r\nشرط دهم آن است كه در باب عمّال و ارباب مناصب ، سخن هركس مسموع ندارد ، چه ايشان را حاسدان بسيار باشند و بسيارى كسان به جهت حسد به مراتب و مناصب ايشان ، كين ايشان در دل گيرند و به سبب آن يا به سبب طمع در اشغال و اعمال ايشان بدگويى ايشان كنند . و بسيار باشد كه تهمتها زنند و بسيار باشد كه رعايا را برانگيزانند تا شكايت ايشان كنند و استغاثه نمايند و فرياد زنند و بسيار باشد كه خواصّ و مقرّبان و نزديكان پادشاه و اهل حرم را بر آن دارند كه به لطايف حيل انواع بديهاى ايشان به عرض پادشاه مىرسانيده باشند و اين آفات در صاحبان مناصب رفيعه بيشتر باشد و به قدر\r\n\r\n\r\n","description":"","footnote":"\r\n( 1 ) . معرّب واژهء پهلوى  srad  و يا همان « سرا » يا « سراى » و يا « سراپرده » است .\r\n","page_name":" 587 ","page_number":587},
  {"content":"\r\n\r\nبزرگى و منصب ، اين آفات زياد شود .\r\nپس ، بايد كه پادشاه از اين معانى غافل نباشد و به مجرّد شكايت رعايا و بدگويى اهل مكر و كيد نسبت به عامل خود بىالتفات نشود و در مقام عزل و گوشمال او درنيايد كه چون پادشاه در اين باب سبك و سريع باشد ، عمّال را قدرى نماند و رونق و مهابت ايشان برود و از عهدهء تمشيت امور خود بيرون نتوانند آمد . و نيز چنان نكنند كه هرچند شكوه كنند ، تغافل كند و به داد فريادكنندگان نرسد يا چندانكه كسان بدى آن عامل گويند ، ملتفت نشود كه چون پادشاه اين طريقه داشته باشد ، ظالمان از طريقهء اعتدال درگذرند و بر رعايا ظلم بسيار كنند و مراعات حقّ پادشاه و زيردستان هيچ‌يك مرعى ندارند و رعايا را بنده و مال و منال ديوانى را ملك طلق خود شمرند و سرانجام به اختلال و هرج عظيم عايد گردد . بلكه قانون صحيح آن است كه پادشاه تفتيش و جستجوى تمام به‌جا آورد و ديوان كند و از حقيقت حال استكشاف تمام نمايد و چون حقيقت امر به وضوح و ظهور تمام به‌هم رساند ، به مقتضاى آن عمل نمايد و تداركى كه بايد كرد به‌جا آورد . و اگر غلامان و خادمان عمّال از ايشان شكايتى كنند كه منوط به امرى شرعى نباشد و اصلى محصّل نداشته باشد ، به آن التفات ننمايد ، بلكه شاكى را گوشمالى دهد تا اين طريقه شايع نگردد ، چنان كه سلطان محمود غزنوى كرد .\r\n\r\nحكايت\r\nآورده‌اند كه روزى سلطان محمود غزنوى به نماز جمعه مىرفت . در اثناى راه غلامى ترك ، در غايت جمال و نهايت كمال ، ايستاده بود . چون موكب شاهى رسيد ، غلام زمين بوسه داد . سلطان از راه كرم عنان كشيده پرسيد كه ، « تو كيستى و چه حاجتى دارى ؟ » گفت : « من بنده را آن‌كس كه از تركستان مىآورد ، همهء راه مىگفت كه ، تو را به خدمت سلطان خواهم برد و سلك بندگان او منتظم خواهم ساخت تا سايهء عنايت او احوال تو را شامل گردد و سعادت دين و دنيا حاصل شود . و من بدان اميد رنج غربت و محنت بندگى تحمّل مىكردم و آن را بر خود آسان مىگرفتم و حسن بن عبد اللّه مرا به هزار درهم بخريد و در خانه پنهان مىداشت و اين ساعت فرصت يافتم و خود را به حضرت سلطان\r\n\r\n","description":"","footnote":"","page_name":" 588 ","page_number":588},
  {"content":"\r\n\r\nافكندم تا حال بازنمايم و اميدى كه در دل داشتم تقرير كنم . شايد نظر عنايت سلطان شامل حال من گردد . »\r\nسلطان چون اين سخن بشنيد ، آثار غضب در بشرهء او ظاهر شده بفرمود تا او را چندان بزدند كه از پاى درآمد . پس ، يكى را فرمود او را پيش پسر عبد اللّه بر و او را از ما بگوى كه ، « دريغا آنچنان پدر و چون تو پسرى كه هزار درهم بهاى غلامى توانى داد ، و صد درم به دربانى نتوانى كه بر در تو نشيند تا غلامت بىفرمان تو از خانه بيرون نيايد . »\r\nپس ، اسب راند و آن غلام را بر آن هيئت مجروح و خسته نزد مالك بردند و چون سلطان از نماز برگشت و عصرى به عادت معهود بار داد ، يكى از خواصّ گفت : « امروز پادشاه مر آن غلام را ادبى بليغ نمود . » سلطان فرمود كه ، « اگرنه آن بودى كه هزار دينار حسن ضايع شدى ، مىفرمودى تا از ميانش به دو نيم مىزدند . چه اگر غلامان را فرصت دهند ، هر غلامى كه از خواجه برنجد همين شيوه پيش گيرد و همهء غلامان با خواجگان به زبان آيند . آن غلامان كه خدمتكاران ما دارند ، همه از آن مايند . مسند ملك ما را از آن زيادت جمال و حشمت است و در روز جنگ در روى دشمنان ما كارزار مىكنند . به سبب غرض فاسد ايشان ، بندگان قديم خود را نتوان آزرد و دلگير [ 153 آ 
  ] ساخت . »\r\n\r\n","description":"","footnote":"","page_name":" 589 ","page_number":589},
  {"content":"\r\n\r\n\r\nفصل دوم : در كيفيت آداب سلوك خدم و اتباع ملوك نسبت به ملوك بر سبيل اجمال\r\nهرچند غرض اصلى از ترتيب اين كتاب بيان قواعد و آداب و رسومى است كه تعلّق به پادشاه دارد و ذكر جميع قوانين حكمت عملى در اين كتاب مقصود نيفتاده ، ليكن چون آداب و رسوم اتباع و خواص ملوك را فى الجمله مناسبتى با مقاصد مذكورهء كتاب هست و در شناختن پادشاه خدم و اتباع و خواصّ را فى الجمله مدخلى دارد ، فصلى در اين باب بر سبيل اجمال ايراد شد و خلاصهء اين فصل از كلام حكما مأخوذ است .\r\nطريق عامهء مردم در معاشرت با سلاطين و حكّام آن است كه به دل در محبّت و دوستى ايشان راسخ باشند ، و در نصيحت و نيكوخواهى ايشان به قدر ميسور اهمال ننمايند ، و در بيان و افشاى محامد و مناقب و ستر و اخفاى معايب ايشان غايت جهد مبذول دارند ، و در طريق طاعت و خدمت ايشان سالك باشند ، و در امتثال اوامر و نواهى ايشان به قدر طاقت مسارعت نمايند ، و در اداى حقوق ايشان از خراج و غيره انشراح صدر و خوشدلى استعمال كنند . اصلا كراهيت و انقباض به خود راه ندهند و در مراعات احتشام و هيبت ايشان هيچ دقيقه فرونگذارند و در وقت حاجت و ضرورت ، مال و جان فداى پادشاه كنند و در جانفشانى تأمّل ننمايند ، چه حفظ حريم دين و دولت و اهل و اولاد به وجود پادشاه مرتبط است و وجود پادشاه يك وجود است كه به حسب قوّت و معنى به‌جاى چندين هزار وجود است . پس ، در ايام مكاره « 1 » و نوايب ، ايثار نفس پادشاه بر نفس خود از لوازم است ، و بايد عامهء ناس در دعاگويى و سؤال انجاح حوايج سلطانى از بارگاه ربّانى به تقصير راضى نشوند و اين امر را اعظم وظايف و وسايل بندگى دانند .\r\nو هركس كه به خدمت پادشاه موسوم باشد و در حضرت ايشان راه تقرّب يابد ، راه عقلى او آن است كه ملازمت كارى كند كه به آن كار منصوب است و مواظب بر وظايف امرى باشد كه متكفّل آن شده كه هركس در اهمال وظايف شغل خود معذور نيست و به فضول در كارهاى ديگر دخل نكند و جهد كند كه در الزام مراسم خدمت بر نحوى باشد\r\n\r\n\r\n","description":"","footnote":"\r\n( 1 ) . جمع « مكره » است به معنى ناپسند ، رنج و سختى .\r\n","page_name":" 590 ","page_number":590},
  {"content":"\r\n\r\nكه هرگاه او را طلبند ، حاضر باشد و از مداومت حضور كه مؤدّى به ملالت باشد و موجب ثقل گردد ، محترز باشد . چه از كثرت ازدحام خلق ، كه اكثر اوقات در درگاه سلاطين بيشتر است ، ايشان را ملالت بسيار رودهد .\r\nو بايد كه هركار كه از مخدوم صادر شود ، آن را از روى راستى و صدق محمدت گويد ، چه هرچه هست آن را جانبى از خوبى هست ؛ هرچند طرف بدى نيز داشته باشد ، او جانب خوبى را طلب نموده و منظور داشته ثنا گويد ، ليكن شرط است كه آن محمدت و ثنا ، متضمّن اغفال و تعزيرى نباشد و در آن صورت آنچه شرط بندگى و نيكو خدمتى است مرعىّ بايد داشت .\r\nو بايد كه در حضور و غيبت ، در ذكر محامد افعال و نشر مفاخر خصال او توفير نمايد .\r\nو اگر او را رتبت نصيحت ملوك باشد ، بايد كه بر وجه لطف و نرمى ادا نمايد و از عنف و غلظت كلام احتراز تمام لازم داند . و اگر كسى باشد كه تدبير امور پادشاه به او حواله باشد ، چنان كه وزير يا مشير يا معلم بود ، و بيان صلاح امور پادشاه و شناسانيدن آن بر او واجب باشد ، در تغيير دادن رأى پادشاه از جانب چيزى كه متضمّن فساد دينى و ملكى بوده باشد كمال لطف و تدبير منظور بايد داشت و مسارعت و مبادرت به انكار و تخطئهء آن رأى نبايد نمود . و بر وجه امر و نهى او را بر هيچ كار تحريص نبايد فرمود ، بلكه مفسده‌اى را كه رأى پادشاه متضمّن آن باشد يا مصلحتى كه در خلاف آن باشد بايد كه به لطايف [ 153 ب 
  ] تقريرات و صنوف تدبيرات بازنمود . و بر وخامت عاقبت كارهايى كه مستلزم آن باشد ، بر وجه مرضى ، تنبيه بايد نمود و در اوقات خلوت و مؤانست به تدريج و تلطّف ، در ضمن ايراد امثال و تقرير حكايات گذشتگان و لطايف حيل صورت آن كار را در نظر او نكوهيده بايد داشت ، چه حكما گفته‌اند كه ملوك و رؤسا به منزلت سيلى باشند كه به يك دفعه از سر كوهى درآيد . اگر كسى خواهد كه به يك دفعه پيش آن سيل بگيرد و آن را به جانبى ديگر گرداند ، هلاك گردد ، امّا اگر در اوّل مساعدت نمايد و به مدارا يك جانب آن را به خاك و خاشاك بلند گرداند ، آن را به جانب ديگر تواند گردانيد .\r\nو بايد كه در كتمان اسرار پادشاه مبالغهء تمام لازم داند و به هيچ‌وجه تجويز افشاى آن ننمايد . و احتياط در اين باب آن است كه احوال ظاهرهء ايشان را به قدر امكان مخفى\r\n\r\n","description":"","footnote":"","page_name":" 591 ","page_number":591},
  {"content":"\r\n\r\nدارد ، چه هرگاه اين ملكه راسخهء او شود ، پنهان داشتن اسرار بر او دشوار نباشد و چون آن حال بر پادشاه معلوم گردد او را به افشاى اسرار متّهم ندارد . چه بنابر اتّصال و ارتباط اجزاى عالم به يكديگر و صحّت استدلال از بعضى بر بعضى اسرار پنهانى از معرفت امور ظاهرى بسيار هويدا شده و منتشر گرديده و به سبب آن ملوك و حكّام را نسبت به كسانى كه محلّ اعتماد آن نيز بوده‌اند گمانهاى بد حاصل شده .\r\nو ببايد دانست كه پادشاهان را همّتهاست كه بدان منفردند ، چنان كه از همهء خلق خدمت و عبوديّت طلبند و خود را در همه كار مصيب شمرند ؛ بايد كه در اقامت مراسم بندگى تقصير ننمايد و در هيچ كارى جرمى و تقصيرى به پادشاه حواله ننمايد ، هرچند در كمال تقرّب باشد و ملك با او كمال انبساط نمايد . و اگر چيزى از پادشاه بيند كه به اعتقاد او بد باشد ، باز نگويد و اگر به نادر بر سبيل سهو گفته باشد و به پادشاه رسيده باشد ، به آن اعتراف نكند كه تفاوت ميان اخبار و اقرار بسيار است . و اگر امرى داير شود ميانهء آنكه گناه را به خود بايد گرفت يا به پادشاه حوالت كرد ، گناه را به طرف خود اندازد و ساحت جانب پادشاه را از اسناد غبار نقص و تقصير منزّه دارد و اهتمام در اظهار برائت ساحت ملك از آن امر بنمايد . آنگاه ، به لطايف تدبير سببى انديشد كه رفع گناه از خود نيز بنمايد و عذر خود در آن امر واضح سازد .\r\nو در همهء كارها آنچه نزد مخدوم و ولىنعمت محبوب است و او را خوش مىآيد ، اختيار نمايد ؛ و از آنچه مكروه و ناخوش طبع اوست ، احتراز لازم داند ، هرچند آن اختيار و احتراز بر مكروه و ناخوشى طبع او مشتمل بود ، و در نفس خود محقّق و مقرّر دارد كه در اقامت مراسم بندگى هيچ‌چيز با بهره‌تر از ترك بهره و حظّ نفس خود نيست .\r\nپس ، در هر امر كه ميانهء او و مخدوم واقع شود و خود را در آن حظّى بيند ، ترك آن نمايد و حظّ مخدوم را مستخلص سازد تا ثمره و فايدهء آن بالاخره هم به او عايد گردد . و در طلب منافع از ملوك و رؤسا به لطف عظيم استعمال بايد نمود و راه طلب و سؤال ، چه جاى مبالغه و الحاح ، نبايد گشود و شره و طمع را مجال نبايد داد و قناعت و كوتاه‌دستى را عادت و شعار خود بايد ساخت .\r\nو فى الحقيقه دنيا به كسى روى كند كه از او روگرداند ، و از كسى گريزد كه بر او\r\n\r\n","description":"","footnote":"","page_name":" 592 ","page_number":592},
  {"content":"\r\n\r\nحريص باشد . و در حديث است كه ، « اترك الدنيا تأتك راغبة . » يعنى : « ترك دنيا كن تا از روى رغبت نزد تو آيد . » و از تورات منقول است كه خداى تعالى دنيا را فرموده كه ، « اى دنيا ! خدمت كن آن كسى را كه خدمت من كند ، و خدمت مكن كسى را كه خدمت [ 154 آ 
  ] تو كند . »\r\nو بايد كه از ملوك و رؤسا و مخدومان ، اسباب منافع و اطلاق دست در امورى كه وسيلهء منفعت و حصول فوايد باشد طلب نمايد ، و در عين اموال خاصهء ايشان طمع نكند تا از آفت دل فارغ باشد و بر فوايد و منافع ظفر يابد و نزد ايشان محترم و مقبول باشد . و حاصل آن است كه نفع به مخدوم طلبند نه از مخدوم . و بايد كه ايشان را مفهوم نمايد كه به ادنى اشاره كه از ايشان صادر شود ، جميع اموال و ذخاير و فوايد خود را به ايشان و در راه ايشان بذل مىنمايد و به حقير و جليل اموال با ايشان مضايقه ننمايد . و اگر در اين باب اندك مناقشه و مضايقه كند ، ايشان را رغبت و حرص در مال او پديد آيد . و بايد كه جهد كند كه در مال و جاهى كه تحصيل نمايد ، زينت و تجمّل ايشان طلبد ، نه تجمّل « 1 » نفس . چه اين طريقه به شكر نعمت و مروّت لايقتر است و به استيفاى فوايد نزديكتر . و حذر كنند از داشتن چيزى كه ايشان به آن منفرد باشند يا لايق امثال ايشان باشد ، بلكه اگر چنان چيزى به دست آيد ، به هديه به ايشان گذارند . و در هيچ‌چيز اظهار استغنا از ايشان ننمايد ، هرچند حقير باشد . و در جميع احوال ، قناعت و خشنودى به آنچه از ايشان به او رسد شعار و دثار خود سازد و اگر در معرض غضب و عتاب و بىعنايتى ايشان افتد ، شكايت ننمايد و بغض و عداوت به دل راه ندهد و اسناد تقصيرى به ايشان ننمايد و روى گناه به جانب خود گرداند و بعد از آن سعى كند كه به تلطّف و تدريج تجديد حالى كه باعث خشنودى ايشان باشد ، به نوعى كه ميسّر شود ، حاصل گردد .\r\nو از صحيفهء حضرت سليمان بن داوود عليهما السّلام منقول است كه بر سبيل خطاب با نفس خود مىفرمايد كه ، « اى نفس ! ملوك را خوار مدار و سخن ايشان قبول كن و به هيچ‌وجه نزد ايشان به قولى كه متضمّن شرّى باشد نسبت با تو يا ديگرى اقدام منماى ، چه اگر نسبت با تو باشد ، خود را در معرض غضب پادشاه مجازى آورده باشى ؛ و اگر نسبت با\r\n\r\n\r\n","description":"","footnote":"\r\n( 1 ) . در اصل بدون نقطه آمده و در مر « تحمّل » ذكر شده است .\r\n","page_name":" 593 ","page_number":593},
  {"content":"\r\n\r\nديگرى بود ، خود را طعمهء غضب پادشاه حقيقى ساخته باشى . »\r\nو در آداب ابن المقفّع آمده است كه ، اگر سلطان تو را برادر گرداند ، تو او را خداوندگار دان و اگر در تقريب تو زياده كند ، تو در تعظيم او زياده كن و چون در خدمت او منزلتى يا بى ، بر لفظى مانند تضرّعات متواتر و دعا در هر لفظى استعمال مكن كه علامت وحشت و بيگانگى باشد ، مگر در جمع و حضور مردمان كه آنجا در اين باب تقصير نبايد كرد . و با او تقرير مده كه مرا نزد تو حقّى است يا سابقهء خدمتى دارم ، بلكه به تجديد مناصحت و لواحق طاعت سوابق حقوق را به نزديك او تازه مىدار ، چنان كه آخر آن اوّل را احيا كند . چه پادشاهى حقّى را كه آخرش از اوّل منقطع بود ، فراموش كند و رحم با همه‌كس مقطوع دارد . و هيچ كار سخت‌تر از وزارت سلطان نبود كه به مكان او مناقشت بسيار كنند و حساد او اولياى سلطان باشند كه در منازل و مداخل با او مساهم و مشارك باشند و پيوسته طامعان منصب او منتهز « 1 » فرصتى باشند و حبايل « 2 » بازكشيده و مترصّد ايستاده . و هيچ سلاحى او را چون صحّت و استقامت نبود ، چه در سرّ و چه در علانيه . و بايد كه اگر وقوف يابد بر كيد حاسدى يا سعايت معاندى به ظاهر چنان فرانمايد كه او را بدان هيچ مبالاتى نيست ، و در حضرت سلطان از ايشان خشمى و كينه‌اى اظهار ننمايد كه مؤكد سخن ايشان گردد و اگر در مقام جواب و سؤال و مناظره و جدال افتد ، [ 154 ب 
  ] جواب به وقار و حلم و حجّت گويد كه غلبه هميشه حكيم « 3 » را بود .\r\nو هم در آداب ابن المقفّع آمده كه ، شرايط خدمت ملوك رياضت نفس بود بر مكروه ، و موافقت ايشان در مخالفت رأى خود ، و مقدّر ساختن كارهاى خود بر هوى و آرزوى ايشان ، و پنهان داشتن اسرار و تفتيش نكردن از چيزى كه تو را بر آن وقوف ندهند ، و جهد نمودن در طلب رضا و خشنودى ايشان به همه وجوه ، و تصديق اقوال و تزيين‌آراى ايشان ، و نشر محاسن و ستر معايب و بديهاى ايشان ، و نزديك ساختن آنچه آن را\r\n\r\n\r\n","description":"","footnote":"\r\n( 1 ) . غنيمت‌شمار ، فرصتجو .\r\n( 2 ) . برابر مج ضبط شد . « حبايل » جمع حباله است به معنى دام .\r\n( 3 ) . در نسخهء مج نيز همانند اصل آمده ، ولى در مر به صورت « حليم » ضبط شده است .\r\n","page_name":" 594 ","page_number":594},
  {"content":"\r\n\r\nنزديك خواهند و دور ساختن آنچه آن را دور گردانند ، و تخفيف مؤنت خود بر ايشان و تحمّل مؤنت ايشان ، و بذل جهد در طاعت ايشان . و اگر كسى به خدمت سلاطين موسوم گردد ، بايد كه شتم و دشنام سلطان [ را 
  ] « 1 » شتم نشمرد و از آن نرنجد و غلظت و تندى و سختى ايشان را به حساب غلظت نگيرد و از آن باك نداشته باشد .\r\nو از كسى كه سلطان بر او غضب كرده باشد يا نزد سلطان متهّم باشد ، دورى بايد نمود و با او در يك مجلس جمع نبايد شد و از ثنا و مدح و تمهيد عذر او ابا بايد نمود تا وقتى كه خشم سلطان ساكن گردد و به عاطفت او اميد حاصل شود ، آنگاه ، اظهار معذرت او بر وجهى لطيف توان كرد تا پادشاه بر سر رضا آيد .\r\nو هم در آداب ابن المقفّع است كه ، چون والى با تو سخن گويد ، به دل و گوش و جوارح و اعضا متوجّه سخن او باش و به هيچ فكر و عمل و نظر به چيزى ديگر و به كسى ديگر مشغول مشو و در مجلس سلطان سرّ مگوى كه هركه به حضور او دو كس سرّى به پنهانى « 2 » گويند ، آن‌كس از ايشان كينه گيرد و در سلطان اين معنى به مبالغت‌تر بود . و چون از كسى سؤالى كند ، تو جواب مده كه آن هم اقتضاى خفّت وزن و قدر تو كند و هم مستلزم استخفاف سائل و مسؤول بوده باشد ، و مع ذلك اگر سائل گويد : « از تو نمىپرسم . » چه جواب دهى ؟ و اگر از جماعتى پرسد كه تو از ايشان باشى ، در جواب سبقت مكن كه ديگران خصم تو شوند و در مقام عيبجويى سخن تو درآيند و بر لغزشهاى تو رحمت نكنند ، بل تأخير كن تا ديگران بگويند و عيب و هنر هر سخن بدانى .\r\nپس ، آنچه دانى اگر بهتر بود ، عرضه‌دار .\r\nو اگر سلطان تو را عزيز دارد ، بر مقرّبان و نزديكان او و خادمان قديمى او تقدّم مجوى كه اين خلق از اخلاق و عادات سفيهان بود و در خاطر مگذران كه مرا بر ايشان ترجيح و تفضيل است . و بدان كه هركس را - اگر پادشاه باشد و اگر زيردست - با كسى مناسبتى طبيعى بود و اگرچه آن‌كس در مرتبه ادنى بوده ، پس مؤانست و مؤالفت او ايثار كند ، هر چند به ظاهر از او دور بود و سبب آن اتّصال و مناسبت چه‌ها بود ؛ پس ، چگونه ايمن توانى بود اگر بر كسى تفوّق و تقدّم‌طلبى از آنكه آن‌كس را در باطن با مخدوم تو وسيلتى\r\n\r\n\r\n","description":"","footnote":"\r\n( 1 ) . اضافه از مر است .\r\n( 2 ) . در اصل بدون نقطه آمده ؛ اينجا برابر ضبط نسخهء مج نقل شد .\r\n","page_name":" 595 ","page_number":595},
  {"content":"\r\n\r\nبود كه حقّ آن ضايع نتوان گذاشت . پس ، هردو در مقام مناقشت و دفع تو درآيند .\r\nو اگر پادشاه رأيى زند كه تو آن را كاره باشى ، با او موافقت نماى و تذلّل كن و به حقيقت دان كه سلطان اوست نه تو . پس ، اولى آنكه تو متابعت مراد او كنى ، نه آنكه از او مساعدت و متابعت توقّع داشته باشى و به حسب رأى و هواى خويش سخن گويى .\r\nاين است كلام مجمل در قواعد و آداب اتباع و خدام ملوك و چون ايراد آن از اصل غرض كتاب بيرون بود ، به همين مقدار اكتفا نمود و از تفصيل و ايراد امثله و شواهد و حكايات احتراز كرد ، شايد بعضى از خصوص آن نوع سخنان از اثناى بعضى مباحث آينده به حسب مناسبت هر مقام ايراد شود .\r\n\r\n","description":"","footnote":"","page_name":" 596 ","page_number":596},
  {"content":"\r\n\r\n\r\nفصل سوم : در آداب سلوك پادشاه نسبت به حكما و فقها و دانشمندان و اصحاب فتوا و درس [ 155 آ 
  ] كه اصحاب ارشاد و هدايتند\r\nقبل از اين ، در اواخر باب امر به معروف و نهى منكر ، مجملى از فضايل علما و اهل دين و كيفيت سلوك پادشاه با ايشان مذكور شد ، و در فصل تواضع نيز فى الجمله اشاره‌اى شد و در اين مقام معاودت به آن مطلب نمىنمايد و اقسام علما و اصحاب فنون را در اين مقام ذكر مىكند : يك طبقه از علما ، حكمايند و ايشان جماعتىاند كه به فكرهاى عميق و نظرهاى بلند و رأيهاى صواب تفكّر در حقايق موجودات نموده باشند و به كنه حقيقتها رسيده باشند ، و از راه براهين صحيحه اطّلاع بر مبدأ و معاد به‌هم رسانيده و مرتبهء بلند از شناخت و توحيد و تنزيه مبدأ اول تحصيل نموده و معرفت مقرّبان درگاه احديّت از عقول و نفوس شريفه حاصل كرده و فنون علوم حكميّه را ، چون الهى و طبيعى و رياضى و اصول و فروع اين فنون را موافق قانون صحيح و حقّ صريح اكتساب نموده و احاطه بر اقوال و آراى حكما و دانايان پيش كرده و در تهذيب و تعديل قواى نفسانى و دواعى بدنى كوشيده و حبّ دنيا و آرزوهاى اين جهانى از دل بيرون كرده . و تعظيم و تكريم اين طبقه بر همه‌كس از لوازم و ضروريّات است و ايشان خلاصهء اهل عالم و وجود ايشان عزيز و نادر است و گاه باشد كه در چندين قرن بيش از يك يا دو از ايشان به‌هم نرسد و معرفت به حال ايشان نيز اكثر مردم را به‌هم نمىرسد ، چه اكثر اوقات مدّعيان باطل و جماعتى كه حكيم نيستند خود را متشبّه به ايشان مىسازند و بنابر حبّ رياست و ميل به آنكه ايشان را مردم كامل دانند ، دعوى كمال و حكمت‌دانى مىكنند و ممارست بعضى الفاظ و سخنان حكما نموده ، خود را به ايشان مىبندند و تعصّب ايشان مىكشند بىآنكه پى به اصلى برده باشند و به حقايق اين علوم مطابق واقع رسيده باشند و اغراض و فوايد اين فنون را تحصيل نموده . و گروهى ديگر قدرى از ظواهر سخنان حكما مطالعه نموده باشند و عمدهء اوقات و خلاصهء زندگى را صرف مغالطات و تشكيكات و مناقشات و مجادلات و فضول و زوايد بىفايده كنند ، و در هيچ حكم راهى به حقّ نبرند و جزم به چيزى نكنند و حيرت و جهل مضاعف كه از مرضهاى شديدهء نفسند بر ايشان غالب باشد و اوقات عمر گرانمايه و ازمان مهلت حيات را صرف\r\n\r\n","description":"","footnote":"","page_name":" 597 ","page_number":597},
  {"content":"\r\n\r\nدر اشتداد و زيادتى اين مرضها سازند و بسا فطرتهاى صحيح و ذهنهاى مستقيم را كه به اين علّتها مبتلا سازند و به اين امراض عليل گردانند و راهزنى طالبان راه حقّ كنند . و جمعى كثير از طلبهء علوم و محصّلان فنون بر ايشان گرد آيند و ايشان را بستايند و ايشان را از اهل تحقيق و تدقيق گمان كنند ، بلكه ايشان را سرآمد علما و بهترين متقدّمان و متأخّران دانند ، چه ايشان را مرتبه‌اى بلند از كمال ، كه به آن تمييز ميانهء مراتب اهل دانش و كاملان توانند نمود ، حاصل نشده و به تمويهات « 1 » و تلبيسات اين گروه فريفته شده‌اند و عمرها صرف مغلطه و تشكيك و جدال و مناقشات لفظى مىنمايند و خانه‌هاى عنكبوتى ساخته ، از عاقبت وخيم و خاتمت ذميم اين مسلك غافلند ؛ و باشد كه بالكلّيه انكار حكيمان و دانشمندان و عاقلان كنند و به بعضى مواد مغالطه و طرف تشكيك كه هم از سخنان و مقرّرات ايشان فراهم آورده‌اند ، زود انكار ايشان كنند ؛ و باشد كه جميع علمها را انكار كنند و گويند علوم دقيقه به‌جايى نمىرساند و به غير از مناقشه و شك ثمره‌اى نمىدهد .\r\nو اكثر خلق تمييز مردم دانا و حكيم و كسان ديگر كه متشبّه به ايشانند نتوانند كرد و همه را به يك نحو قياس كنند ، و بر ملوك و سلاطين نيز تمييز اين بغايت دشوار باشد و اين تمييز نتوانند كرد ، ليكن بر ملوك لازم است كه اكرام و احترام همهء طبقات اهل علم [ 155 ب 
  ] مىنموده باشند و از فوايد و بركات علميهء طبقات اهل دانش و اصحاب فنون منتفع مىشده باشند و سخنان و فوايد ايشان مىشنيده باشند و در اين باب ذكر جميل و ثواب جزيل و منافع و فوايد دنيوى و اخروى ايشان را حاصل مىشود . و اگر توفيق و سعادت ازلى ايشان را مساعدت نمايد و در مشيّت ازليّه عنايت ربّانى شامل بعضى از ملوك گردد ، حقّ - جلّ و علا - نحوى خواهد كرد كه او را به عالم ربّانى و حكيم صحيح راه نمايد تا از بركات فوايد او ، كه دنيا و آخرت را شامل است ، انتفاع يابد و قدرآراى صحيحه و افكار عليّهء او را بداند و بشناسد . و اگر از غيب اين مساعدت نيابد ، بارى از بركات علما هجرت ننمايد تا ثمرات آن در دنيا و آخرت بچيند و ببيند .\r\nو اكثر اوقات ، جمعى از اهل حديث و فقه كه بيش از ظواهر بعضى آيات و احاديث\r\n\r\n\r\n","description":"","footnote":"\r\n( 1 ) . دروغ‌آراييها ، نيرنگ‌سازيها .\r\n","page_name":" 598 ","page_number":598},
  {"content":"\r\n\r\nنفهميده‌اند و به اعماق آيات شريفه و غوامض اسرار احاديث نرسيده‌اند ، طبقهء علماى حكمت را بالكليّه انكار و تجهيل نمايند و در اين باب مبالغه از حدّ گذرانند ؛ و بسيار باشد كه تكفير ايشان بالكليّه نمايند و قائل به اسلام يكى از ايشان نشوند .\r\nطبقهء ديگر از اهل علم ، مجتهدانند و ايشان گروهىاند كه اطّلاع تمام بر آيات قرآنى و احاديث شريفهء اصحاب عصمت و طهارت دارند و در مضامين آيات و احاديث تأمّل نموده‌اند و صاحبان فكرهاى دقيق و نظرهاى صائبند و ممارست قوانين اصول و فروع و طرق استدلال و بحث نموده‌اند و علمى چند كه در اجتهاد شرط است تحصيل كرده‌اند و به صفت تقوا و ديانت و پرهيزكارى و عدالت متّصفند و وجود ايشان جهت ارشاد و راهنمايى خلق از همه چيز ضرورتر است ، چه معرفت احكام و دانستن قواعد حلال و حرام بىافكار ثاقبه و انظار صائبهء ايشان صورت نبندد و معرفت امور دين و شرع از فتاوى و اخبارات ايشان تحقق يابد . و بر همهء خلق پيروى ايشان و تعظيم حكم و فتواى ايشان واجب و متحتّم است و از حضرت صادق عليه السّلام منقول است كه ، « ردّكننده بر ايشان مثل آن است كه بر ما - يعنى ، اهل البيت - ردّ نموده باشد ، و ردّكنندهء ما ردّكننده بر خداست و بر حدّ شرك بر خداى عز و جلّ است . »\r\nو در اين طبقه نيز حقّ و باطل به‌هم ممزوج باشند و گروهى كه از مرتبهء اجتهاد بغايت دور باشند ، دعوى حصول آن مرتبه كنند و به‌واسطهء بىدينى و حبّ جاه از خدا شرم نكنند و از محاسبهء روز جزا انديشه نكنند و دعوى ناحقّ كنند و در اضلال و فريب عوام النّاس و مردم ضعيف العقول كوشند . و اشتباه در اين امر نيز بسيار واقع شود ، ليكن تمييز اين آسانتر از تمييز مراتب حكما باشد و بر ملوك نيز بسيار مشتبه شود ؛ ليكن اگر در مقام تمييز درآيند ، شايد راه به حقّ برند . و ليكن عمده در اين باب نيز مساعدت توفيق غيبى و تأييد ازلى است و بر پادشاه لازم است كه هرگاه مدّعيان باطل بر او ظاهر و معلوم شود ، ايشان را در مرتبهء خود بدارد و تمييز مراتب دانايان را از ايشان ظاهر سازد و ايشان را متمكّن از دعاوى باطله نسازد تا شريعت محفوظ بماند و اختلال و افساد به قوانين شرع مبين راه نيابد .\r\nطبقهء ديگر ، مفسّران و محدّثان و فقهايند كه ايشان در مرتبهء علم و دانش به مرتبهء\r\n\r\n","description":"","footnote":"","page_name":" 599 ","page_number":599},
  {"content":"\r\n\r\nمجتهدين نرسيده‌اند ، امّا ممارست معرفت آيات و تفاسير قرآن نموده‌اند يا ممارست و ملازمت كتب حديث كرده‌اند و در فهم احاديث مساعى جميله مبذول داشته‌اند يا كتب فقه [ 156 آ 
  ] مطالعه كرده‌اند و در نشر و مدارست آن مىكوشند و طريقهء تعليم و تعلّم اين علوم را وجههء همت خود ساخته . و اعانت و اكرام اين طبقات بر دست همّت ملوك از لوازم است .\r\nو فروتر از اين مراتب ، مرتبهء علماى لغت و عربيّت و نحو و صرف و امثال اين علوم است و قدرى از اين علوم نيز ضرور است و حاملان آن را مقرّر بايد داشت . و ذكر اطبّا و منجمّان و مهندسان و حسّاب و سبب احتياج كلّى به وجود ايشان ، بعد از اين در فصول على حده مذكور خواهد شد .\r\nو بر پادشاه لازم است كه در مراعات سادات و ذرّيّت حضرت رسول صلّى اللّه عليه و إله به اقصى الغايت بكوشد و در اين باب راه تقصير و اهمال نگشايد . و از حضرت رسول صلّى اللّه عليه و إله منقول است كه فرموده : « به درستى كه من شفاعت‌كننده‌ام چهار صنف را در روز قيامت و اگرچه آورده باشند گناهان اهل دنيا را . مردى كه يارى داده باشد ذرّيّت مرا ؛ و مردى كه بذل مال خود كرده باشد از جهت ذرّيّهء من در وقت تنگى ؛ و مردى كه دوست داشته باشد ذرّيّت مرا به زبان و دل ؛ و مردى كه سعى در حوايج ذرّيّت من كرده باشد وقتى كه مطرود و پراكنده شده باشند . »\r\nو حضرت صادق عليه السّلام فرموده كه ، « هرگاه روز قيامت مىشود ، منادى ندا مىكند كه ، خ اى خلايق ! ساكت باشيد كه محمّد صلّى اللّه عليه و إله با شما سخن مىگويد . خ پس ، خلايق ساكت مىشوند و حضرت رسول صلّى اللّه عليه و إله برمىخيزد و مىگويد : خ اى معشر خلايق ! هركس را كه نزد من عطايى يا منّتى يا معروفى باشد ، برخيزد تا من مكافات او به‌جا آورم . خ پس ، مىگويند : خ پدران ما و مادران ما فداى شما باد ! چه عطا و چه منّت و چه معروف ما را بر شماست ؟ بلكه عطا و منّت و معروف ، خدا و رسول او راست بر خلايق . خ حضرت مىفرمايد : خ بلى ، هست . هركس مأوى داده باشد يكى از اهل بيت مرا يا با ايشان نيكويى كرده باشد يا ايشان را از برهنگى پوشانيده باشد يا گرسنهء ايشان را سير گردانيده باشد ، برخيزد تا من مكافات او به‌جا آورم . خ پس ، برمىخيزند جماعتى كه اين كار كرده‌اند . پس ،\r\n\r\n","description":"","footnote":"","page_name":" 600 ","page_number":600},
  {"content":"\r\n\r\nندا مىآيد از جانب خداى عز و جلّ كه خ اى محمّد ! اى حبيب من ! به تحقيق كه گردانيدم مكافات ايشان را به سوى تو و حواله به تو كردم . پس ، ايشان را ساكن ساز در بهشت ، در هرجا كه خواهى . خ پس ، ساكن مىسازد ايشان را در وسيله‌اى در جايى كه محجوب نيستند از محمّد و اهل بيت او - صلوات اللّه عليهم . »\r\nپس ، بايد كه پادشاه در تعظيم و اكرام ايشان غايت مبالغه كند و در ايصال وظايف و سيورغالات ايشان اهتمام ورزد و از احوال فقراى سادات و ايتام و بيوه‌زنان ايشان غافل نگردد ، و حقوق اخماس و غير ذلك به ايشان برساند و اشراف و نقباى سادات و صاحبان خاندانهاى بزرگ و رفيع را بزرگ‌مرتبه دارد و در اجلال و توقير ايشان تقصير ننمايد . و مراعات عبّاد و زهّاد و گوشه‌نشينان به‌جا آورد و از تلبيس زرّاقان و دروغگويان و شيّادان كه در ميان اين طوايف مىباشند ، برحذر باشد . و از مردمانى كه دعويهاى كرامات و خوارق عادات و كشف و اخبار مغيبات مىكنند ، فريب نخورد و اگر خواهد كه امتحان و تجربهء اين جماعت كند و طلب وضوح كذب و بطلان ايشان نمايد ، هيچ به از آن نيست كه به مشاهدهء صحيح كرامت و خارق عادت ايشان را استعلام نمايد و بر مشاهده اعتماد كند ، و به خبر و نقل و حكايت اكتفا ننمايد كه در آن باب تلبيس بسيار واقع مىشود و حيله‌هاى دقيق [ 156 ب 
  ] از عيّاران اين فنون به ظهور مىرسد .\r\nو در كلام مقدّس حضرت امير المؤمنين - صلوات اللّه عليه - مذكور است كه ، « ما بين حقّ و باطل چهار انگشت است . » و غرض از اين سخن ، آن است كه حقّ آن است كه به چشم خود ببينى و باطل آن است كه به گوش بشنوى ، چه فاصلهء ميانه چشم و گوش چهار انگشت است .\r\nو بر پادشاه ترويج مساجد و معابد و مواضع دعا لازم است . پس ، بايد كه در اين باب به جماعتى كه به ايشان نسبت داشته باشد ، چون صدور و اهالى شرع ، تأكيد نمايد كه مساجد شريفه را به رونق بدارند و جماعتى كه اهليّت و قابليّت نداشته باشند ، ايشان را از محراب و منبر متقاعد سازند تا اضلال خلق نكنند و آفت جهل مركّب ايشان به عوام النّاس و مردم ضعيف العقل سرايت ننمايد ؛ بلكه بايد پيشنمازان و واعظان ، مردم صالح عادل متديّن عارف به مسائل و احكام شرع باشند تا از اقتداى به ايشان ضررى به اديان\r\n\r\n","description":"","footnote":"","page_name":" 601 ","page_number":601},
  {"content":"\r\n\r\nخلق راه نيابد ، چه هميشه عوام النّاس نظر بر پيشنمازان و واعظان مىدارند و سخنان ايشان را مقبول و متّبع شناسند . و هرگاه مردم بد ، كه به قلّت دانش و صلاح موسوم باشند ، در اين امور دخيل شوند به جهت حبّ رياست و صرف قلوب عوام به جانب خود ، احكام و احاديث را بر مطالب خود حمل نمايند و تحريف در الفاظ و معانى كنند و هر باطلى كه خواهش آن داشته باشند به تأويلات بعيده نصوص شرع را موافق آن سازند . و بسيار باشد كه احاديث بر سبيل خدعه و تلبيس وضع نمايند ، و بسيار باشد كه علما و دانشمندان را تفسيق كنند ، بلكه به آن اكتفا نكرده تكفير نمايند و قدح در دينهاى فضلا كنند تا عوام را از جانب ايشان رميده سازند و رواجى در كار خود تحصيل كنند .\r\nاگر فاضلى نظرى در كتاب صوفيه جهت اطّلاع بر مذاهب ايشان يا بعضى فوايد ، كه كم‌كتابى از آن خالى مىباشد ، كرده باشد ، گويند فلانى صوفى است و صوفيه همه كافرند ؛ و اگر كسى اطّلاع بر كتب حكما و علوم فلسفى داشته باشد ، گويند فلان حكيم است و كافر است و ايمان ندارد و تلبيسها كنند و تهمتها زنند . و در همه زمان اين قسم كسان بسيار باشند و در زمان ما نيز هستند ، و اين گروه بدترين خلقند و منتظر فرصتند .\r\nاگر پادشاهان و ارباب دولت زجر ايشان نكنند و ايشان را بر حدود و مراتب خود ندارند و منع ايشان از محراب و منبر و مسند افاده و افتا نكنند ، طغيان كنند و شرّ ايشان به علما و فضلا برسد و عوام را گمراه سازند و از راه راست بازدارند . و مذهبهاى باطل در ميان خلق از اين راه به‌هم رسيده ، چه جاهلان قوّت گرفته‌اند و از روى كم‌عقلى و كم‌دانشى يا حبّ دنيا و رياست اعتقادات باطله و مذاهب سخيفه احداث كرده‌اند كه « لو سكت الجاهلون لارتفع الخلاف . » « 1 » يعنى : « اگر ساكت باشند نادانان ، خلاف بر طرف مىشود . » و اين گروه اكثر اوقات خود را منسوب به معرفت قرآن و حديث سازند و دعوى كمال مهارت در آن كنند ، و ليكن از قرآن و حديث به غير از ظواهر بعضى الفاظ چيزى ديگر ندانند .\r\nاگر سلاطين و ارباب دولت در مقام تمييز و اصلاح مراتب علما نباشند ، روزبه‌روز\r\n\r\n\r\n","description":"","footnote":"\r\n( 1 ) . در كتابهاى كشف الغمة ، ج 2 ، ص 349 ؛ حليلة الابرار ، ج 2 ، ص 427 ؛ الكشكول ، ج 3 ، ص 175 . بدين صورت آمده است : « لو سكت الجاهل ما اختلف الناس » .\r\n","page_name":" 602 ","page_number":602},
  {"content":"\r\n\r\nاين طبقهء باطله رواج گيرند و بر دانايان غالب آيند و بيشتر خلق به طرف ايشان مايل شوند و خللهاى عظيم در دين به‌هم رسد . و چون ضعف به دين راه يابد ، ملك نيز بر سر آن شود . و بايد كه صدور و محتسبان و اهالى شرع ، در اوقات دعا ، مردم را بر اجتماع در مساجد و مواضع دعا و اشتغال به دعا جهت پادشاه و حامى ملك و ملّت تحريض نمايند ؛ و در ساعتى كه در روز جمعه بيع و شرا ممنوع است ، امر به تعطيل اسواق و اجتماع و در مساجد و حضور جمعات بنمايند تا شعار دين و مراسم شرع را رونق و تازگى بوده باشد و به تدريج مراسم و لوازم شرع و ملّت مشرف بر اندراس نگردد و از خاطرها فراموش نشود در نظرها سهل و سبك ننمايد . و اگر پادشاه به نفس نفيس خود به صدور و اهالى شرع شريف در اين ابواب تأكيدات نمايد و احكام مطاعه مكرّر به اطراف ممالك ارسال مىشده باشد ، ثمرات شريفهء بسيار در دنيا و عقبى بر آن مترتّب خواهد شد . [ 157 آ * حاشيه 
  ] « 1 » ديگر از اعاظم امور ملك و ملّت آن است كه پادشاه در نسق قضات و حكّام شرع در اطراف و جوانب ممالك اسلام اهتمام تمام لازم داند ، چه امور مال و عرض و خون و انساب و مواريث مسلمانان مفوّض به آراى ايشان است و پادشاه ايشان را صاحب‌اختيار حفظ اموال يتيمان و غايبان و مجانين و عاجزان و ساير ناس مىسازد و دست تصرّف ايشان را در اين ابواب مطلق مىگرداند و ايشان را دخيل در انساب و مواريث و دماء مىسازد . و لامحاله هر تقصيرى كه از ايشان در اين ابواب بشود و خلاف حقّى كه در احكام ايشان جارى گردد ، حصّه‌اى از گناه ايشان به كسى كه ايشان را دست داده متعلّق خواهد بود ؛ و فضايحى كه از ايشان سرزند به سبب آن ، بدنامى عظيم متعلق به والى ملك خواهد بود .\r\nو منصب قضا و حكومت در شرعيّات بغايت خطير است . در احاديث شريفه هست كه « من حكم فى در همين به غير ما انزل اللّه تعالى عز و جلّ فهو كافر باللّه العظيم . » « 2 » يعنى : « هركه حكم كند در دو درهم ، به غير آنچه فرستاده خداى عز و جلّ پس ، او كافر است به خداى عظيم . » و از محمّد بن مسلم مروى است كه گفت : « روزى نزد قاضى مدينه نشسته بودم . حضرت\r\n\r\n\r\n","description":"","footnote":"\r\n( 1 ) . براساس ارجاع نويسنده ، ادامهء نوشتار از حاشيهء صفحهء 157 آ نقل مىشود .\r\n( 2 ) . الكافى ، ج 7 ، صص 407 و 408 ؛ تهذيب ، ج 6 ، ص 221 ؛ تفسير العياشى ، ج 1 ، ص 323 .\r\n","page_name":" 603 ","page_number":603},
  {"content":"\r\n\r\nامام محمّد باقر عليه السّلام بر ما گذشت . روز ديگر به خدمت آن حضرت رفتم . فرمود : خ چه بود آن مجلسى كه ديروز تو را ديدم كه در آنجا نشسته بودى ؟ خ گفتم : خ فداى تو شوم . اين قاضى نسبت به ما طريقهء اكرام مرعىّ مىدارد . گاهى با او مجالست مىكنم . خ فرمود : چه چيز تو را ايمن از آن ساخته كه لعنت نازل شود و شامل همهء اهل مجلس گردد . »\r\nو از حضرت امام محمّد باقر عليه السّلام منقول است كه فرموده كه ، « بود در بنى اسرائيل قاضيى كه حكم مىكرد ميانهء ايشان به حقّ . وقتى كه او را مرگ حاضر شد ، به زن خود گفت : « هرگاه من بميرم ، مرا غسل ده و كفن كن و بر سريرى گذار و روى مرا بپوشان . » چون آن مرد فوت شد ، زن بدان طريق عمل نمود و لمحه‌اى مكث كرد . آنگاه ، روى او را بگشود كه نظرى به او كند . ناگاه ، ديد كه كرمى بينى او را پاره‌پاره مىكند . آن زن را از اين حال فزعى عارض شد . چون شب شد ، شوهر را در خواب ديد كه به او مىگفت كه ، « فزعناك ساخت تو را آنچه ديدى ؟ » گفت : « آرى . » گفت : « اگرچه تو را فزع عارض شد از آنچه ديدى ، امّا آن به سبب ميلى كه مرا به جانب برادر تو به‌هم رسيد ، عارض شد كه آن برادر تو با خصمى نزد من آمدند و چون نشستند نزد من ، گفتم :\r\nخ خدايا ! چنان كن كه حقّ به طرف او باشد و حكم متوجّه بر خصم او باشد . خ به سبب اين ميل و هوى ، اين حال عارض شد . »\r\nپس ، بنابراين ، بر پادشاه لازم است كه كسان كه قابل اين شغل عظيم نباشند ، نصب نكند و مردم نادان كه عارف به قواعد و احكام شرع نباشند يا طامع باشند و امين و متديّن نباشند و طمع در اموال مسلمانان كنند و به سبب طمع رشوه و ملاحظهء جانب اقويا و اغنيا ، جانب ضعيفان فروگذارند و در احكام شرع غلط كنند و مداهنه « 1 » نمايند و طرف منظور دارند ، نصب ننمايد . و هرگاه كسان كه قابل و مستعدّ اين كار باشند نصب كند ، چند امر نسبت به ايشان مراعات كند :\r\nاوّل آنكه وجه معاشى از جهت ايشان مقرّر دارد كه محتاج به آن نباشند كه طمع در اموال مسلمانان كنند . ديگر آنكه در تقويت ايشان بكوشد و چنان كند كه احكام ايشان متّبع باشد و هيچ‌يك از احكام عرف سر از اطاعت ايشان نپيچند ، و امرا و حكّام معتبر به\r\n\r\n\r\n","description":"","footnote":"\r\n( 1 ) . اظهار كردن چيزى خلاف باطن .\r\n","page_name":" 604 ","page_number":604},
  {"content":"\r\n\r\nمجلس ايشان حاضر مىشده باشند . رسم سلاطين پيش چنان بوده كه در تعظيم شرع و منسوبان شرع بسيار مىكوشيده‌اند و بسيارى از ملوك به سبب دعوايى كه كس بر ايشان مىكرده به مجلس شرع حاضر مىشده‌اند .\r\n\r\nحكايت\r\nآورده‌اند كه رسم ملوك عجم چنان بوده است كه در روزگار مهرگان و نوروز پادشاه رعايا را بار دادى و كسى را منعى نبودى و پيش از آن به چند روز منادى فرمودندى كه ، « تهيّهء فلان روز بكنيد » تا هركس شغل خود بساختى و عريضهء خود بنوشتى و حجّت خويش به‌دست آوردى و خصمان كار خويش بساختندى . و چون آن روز شدى ، ملك حكم كردى كه منادى بيرون درگاه بايستادى و ندا كردى كه ، « اگر كسى مانع كسى شود از عرض حاجت ، ملك از خون او بيزار است . »\r\nپس ، ملك عرايض مردمان بستدى و همه پيش خود نهادى و بر هريك نظر كردى . و در بعضى عرايض از ملك شكوه شده بودى ، قاضى القضات ، كه به زبان ايشان موبد موبدان است ، بر دست راست ملك نشسته بودى ؛ پس ملك برخاستى و از تخت [ 157 ب * حاشيه 
  ] به زير آمدى و پيش موبد موبدان به دو زانو بنشستى و گفتى : « پيش از همهء دادرسيها ، داد اين مرد [ م 
  ] « 1 » از من بگير و هيچ ميل و محابا مكن . » آنگاه ، فرمودى كه مناديى ندا كند كه ، « هركه را با ملك دعوى و خصومتى است ، همه به يك جانب بايستند تا نخست كار ايشان ساخته گردد . » آنگاه ، موبد موبدان را گفتى : « هيچ گناهى نيست نزد ايزد تعالى بزرگتر از گناه پادشاهان . و حقگزارى پادشاهان و شكر نعمت ايزد تعالى نگاه داشتن ، رعايت رعيّت است و داد ايشان دادن و دست ستمكاران از ايشان كوتاه كردن . »\r\nپس ، چون ملك بيدادگر باشد ، لشكر همه بيدادگر شوند و خداى عز و جلّ را فراموش كنند و كفران نعمت به‌جا آورند ، هرآيينه خذلان و خشم خداى به ايشان رسد . پس ، روزگارى\r\n\r\n\r\n","description":"","footnote":"\r\n( 1 ) . از مر افزوده شد .\r\n","page_name":" 605 ","page_number":605},
  {"content":"\r\n\r\nبر نيايد كه جهان ويران شود و ايشان به سبب شومى گناهان همه كشته شوند و ملك از خاندان ايشان تحويل كند . اكنون اى موبد ! خداى را بين و بنگر تا مرا بر خويشتن و خداى نگزينى . هرچه ايزد تعالى فردا از من پرسد ، از تو پرسم و در گردن تو كردم . »\r\nپس ، موبد بنگريستى . اگر ميان وى و ميان خصم وى ، حقّى خصم را ثابت بودى ، حقّ آن‌كس به تمامى بدادى و اگر كسى بر ملك دعوى باطل كردى و حجّتى نداشتى ، عقوبتى بزرگ فرمودى و امر كردى كه منادى فرمايند كه ، « اين سزاى آن‌كس است كه بر ملك و مملكت وى عيب جويد و دعوى ناحقّ كند و اين دليرى كند . »\r\nو چون ملك از اين امر بپرداختى ، باز بر تخت آمدى و تاج بر سر نهادى و رو سوى بزرگان كردى و گفتى : « من آغاز از خويشتن به جهت آن كردم تا شما را طمع بريده شود از ستم كردن بر كسى . اكنون هركه از شما خصمى دارد ، خشنود كند . » و هركه به ملك نزديكتر بودى ، آن روز دور تر بودى و هركه قويتر ، ضعيفتر بودى .\r\nو همچنين در عصر اسلام ، در زمان خلفا ، قضات و حكام شرع را اعتبار بسيارى بوده و ايشان در تمشيت امور شرع استقلال تمام داشته‌اند . و همچنين در ايّام دولت اكثر سلاطين ايران و توران ، اين قاعده مستمرّ و معمول بوده و در زمان سلاطين سابقهء اين سلسلهء عليّه ، خصوصا نواب فردوس مكان علّيّين آشيان شاه طهماسب الحسينى الصفوى - انار اللّه تعالى برهانه - مردمان خوب متديّن در اطراف ممالك محروسه جهت اين امر منصوب بوده‌اند و ايشان در احقاق حقّ و اجراى احكام شرع مساعى جميله مبذول مىداشته‌اند و تقويت تمام از جانب پادشاه ايشان را حاصل بوده و احكام ايشان در نظر خواصّ و عوامّ مقبول و متّبع بوده . و سلاطين آل عثمان ، كه قياصرهء روم‌اند . در اين باب بسيار مىكوشيده‌اند . در تعظيم شرع و اهالى شرع ايشان را جدّ تمام بوده ، ليكن قضات ايشان در اوايل دولت آن سلاطين تا مدّتها بر مسلك صلاح و ديانت بودند و در زمان سلطنت سلطان ايلدرم بايزيد [ حكومت : 791 - 804 ق . 
  ] ، كه پادشاه چهارم است از سلاطين آل عثمان ، بعضى محرّمات و فسوق در بلاد روم شيوع يافت و اين معنى به قضات و بسيارى از اهل علم سرايت كرد و از آن وقت قلع موادّ بعضى انواع فسوق از آن بلاد نشد ، و قضات ايشان مايل به جور و رشوه و بعضى فسوق شدند . تفصيل اين مجمل\r\n\r\n","description":"","footnote":"","page_name":" 606 ","page_number":606},
  {"content":"\r\n\r\nبر وجهى كه صاحب كتاب هشت بهشت ذكر نموده است ايراد مىشود ، ليكن چون عبارت صاحب كتاب بغايت طويل بود ، تغيير عبارت نموده ملحّض مضمون بر وجه اختصار ايراد شد .\r\nصاحب كتاب چنان ذكر كرده كه ، سلاطين آل عثمان [ از ابتداى 
  ] « 1 » ظهور دولت [ سلطنت 
  ] سلطان ايلدرم بايزيد مرتكب [ هيچ‌يك 
  ] از مناهى و ملاهى نمىگشتند و هميشه اوقات ايشان بر تقويت شعار شرع و دين مبين و مجاهده با كفار فرنگ مصروف بود و ايشان را فتوحات عظيمه روداد . اكثر بلاد روم و حدود آن به تصرف ايشان درآمد و غلبهء عظيم بر سلاطين فرنگ روداد . و چون نوبت سلطنت به سلطان ايلدرم بايزيد رسيد ، او را تتابع « 2 » شدايد و سختيها بعد از وقوع انواع فتوحات ملكى و جاهى و غلبه بر بسيارى از سلاطين كفر و اسلام روداد و بناى نزول آن حوادث و شدايد ، حدوث اشتغال به ملاهى و فسوق و غفلت از حفظ حدود و مراتب شرع شد و سرانجام منتهى به غفلت تمام از حفظ ملك و مراعات سرحدّها گرديد . و ابتداى اين از آن شد كه در حرب عظيمى كه سلطان مراد [ حكومت : 761 - 791 ق . 
  ] ، پدر او ، را با كفار فرنگ واقع شده ، غلبه روداد و در آن جنگ حكّام فرنگ مغلوب شدند . [ از آن جمله 
  ] « 3 » حاكم ممالك لاس كشته گشت و بعد از كشته شدن او [ 158 آ * حاشيه 
  ] از هر طرف حكّام ممالك اسلام كه در جوار ممالك لاس بودند ، جانبى از ولايات او را تسخير نمودند . و ديلق اوغلى ، كه يكى از اعاظم ملوك كفار بود ، از بيم سطوت ايلدرم بايزيد دم از انقياد و خراجگزارى سلطان مىزد و هميشه به انواع خدمات تقرّب به او مىنمود . و او را همشيره‌اى بود در نهايت حسن و جمال ، و از غايت قبول و اقبال قابل ازدواج اهل حشمت و جلال و او را نامزد حرمسراى سلطان نموده بود و مدّتى در خدر « 4 » عصمت و نقاب خدارت به همين داعيه به ناز و نعيم پرورده . در ايّامى كه سلطان در امر سلطنت استقلال تمام يافت ، ديلق اوغلى به مباركبادى جلوس سلطنت در مقام ارسال هدايا و تحف مقبوله درآمده ، از\r\n\r\n\r\n","description":"","footnote":"\r\n( 1 ) . 2 ، 3 . اصل ناخواناست ، برابر مر درج شد .\r\n( 2 ) . برابر ضبط مج نقل شد . در مر « منافع » آمده است .\r\n( 3 ) . از مج افزوده شد .\r\n( 4 ) . پرده .\r\n","page_name":" 607 ","page_number":607},
  {"content":"\r\n\r\nجمله نفايس تحف آن مستورهء دلفريب را با نفايس اموال و رغايب « 1 » هدايا ارسال نمود . و با همشيره اين معنى را مواضعه نمود كه ، « چون سلطان را خدمتكاريهاى ملايم تو در حريم حرم خسروى خوش افتد و عنايات و توجّهات سلطانى دربارهء تو بيفزايد و گستاخى محلّ مجالست به مقام مكالمت انجامد و التفات به جايى رسد كه گوش اذعان به اجابت ملتمسات تو دارد ، عرض كنى كه ، چون برادرم در سلك غلامان مخلص اين آستان است ، اگر از ولايت لاس ، سمندره و كوكر چيلك را سلطان به او عنايت فرمايد ، بيش از غلامان و خادمان ديگر مراسم عبوديت و جانسپارى مرعىّ دارد .\r\nو چون آن مخدّره به خدمت سلطان رسيد ، مقبول نظر سلطان شده سلطان را جوانى و استيلاى هوس كامرانى باعث بر كمال تعلّق و تعشّق به جانب او شد و هردم تعلّق خاطر به جانب او بيشتر مىافزود ، زيرا كه آن سرمايهء حس همواره به شيوه‌هاى مطبوع و جلوه‌هاى موزون دل سلطان را به كمند دلربايى خود مقيّد ساخته و خاطر او را به زنار زلف خود در كمند تعلّق درآورده ، از انديشهء مصلحت ملك و دين برآورد . لاجرم در درون خلوت انس و تنهايى و نهانخانهء دلدارى و دلربايى سلطان را به تجرّع جام مدام و استيفاى لذّات خاطر خود كام ترغيب مىنمود ، ليكن سلطان هميشه در اين تأمّل بود و خودبه‌خود اين انديشه مىنمود كه از بدايت ظهور دولت آل عثمان در ممالك روم هيچ‌يك از آباء و اجداد كه بر مسند سلطنت تكيه نموده‌اند ، ارتكاب كباير و مناهى ننموده‌اند و اوقات خود را صرف مصالح اسلام و مقصور بر مجاهدت اهل كفر و ظلام داشته‌اند . بنابراين انديشه ، در قبول سخنان فريبندهء آن محبوبه تأمّل تامّ مىنمود . در باب اين تردّد و تحيّر رجوع به مشاورت على پاشاى وزير « 2 » ، ولد خير الدّين پاشا « 3 » ، نمود چرا كه\r\n\r\n\r\n","description":"","footnote":"\r\n( 1 ) . جمع « رغيبه » به معنى مرغوب و پسنديده .\r\n( 2 ) . وى پس از فوت پدرش ، قرا خليل خير الدّين پاشا ، در مقام قاضى عسگر ، جانشين پدر و صدر اعظم شد . على پاشا با ترتيب و تنظيم تشكيلات ديوانى دولت عثمانى ، مدّت نوزده سال در رأس دولت عثمانى باقى ماند . وى در عين حال يك فرمانده عالى نظامى نيز بود . نك : تاريخ عثمانى ، ج 2 ، ص 8 .\r\n( 3 ) . وى همراه با رجال جامعهء أخى ( اخوان ) در تأسيس دولت عثمانى خدمات ارزنده‌اى انجام داد و به مقاماتى نظير قاضى عسگر ، وزارت و فرماندهى ارتقا يافت .\r\n","page_name":" 608 ","page_number":608},
  {"content":"\r\n\r\nبه اعتقاد او على پاشا مردى خردمند داناى كارديده بود و در مصالح دينى و ملكى بر قول او اعتماد مىنمود . استشاره نمود كه تعلّق خاطر محبوبهء مرغوبه به ارتكاب شرب شراب بيش از بيش « 1 » است و آن امر منافى قانون ديندارى سلاطين و آباى پيش .\r\nعلى پاشا چون ميل و رغبت طبيعت سلطان را بدان جانب قوى يافت ، و سخنى مخالف طريقهء ديندارى و حقّانيت و بر شيوهء دنياداران بدنيّت معروض داشت كه ، « سلطان را مراعات عدل و داد و صدق دل و صفاى اعتقاد لازم است و پادشاهان عادل را عفو و مغفرت الهى در ارتكاب مناهى شامل است . الحال ، كامرانى طبع در ايّام شباب و جوانى كه وقت كاميابى و كامرانى است از ارباب حشمت و شهريارى منقول و معهود است . » چون سلطان بر علم و ديانت على پاشا ، كه از علماى زمان معدود بود ، اعتماد كلّى داشت و سخنان او را در امور ملكى و دينى به منزلهء فتاواى علما و مجتهدان مىپنداشت ، تسويلات طبيعت نفسانى و تلبيسات قواى شهوانى سلطان را متمسّك به قول آن مفتى بىتدبّر و تدبير و مستند به فتواى آن وزير پروزر و تزوير ساخت و پردهء تقوا و پاكى را به جلوه‌گرى زليخاى هوى و هوس چون دامن يوسف چاك كرد و به ميل شهوانى دامن پاك عقل و ادراك را آلودهء ساغر بيهوشى و بيشعورى ساخت و روزبه‌روز اوقات كامرانى و ساعات كاميابى را بر ازمان مصلحت‌بينى و ملك‌انديشى افزود . لاجرم جميع نفوس را به حكم آنكه طبع حاكم به محكوم سارى است و شيمهء ملوك بر مجارى سير رعيت جارى ، به اقتضاى طبيعى ميل عشرت‌انگيزى شد و رغبت رعيّت و سپاه به اقتضاى اصل طبيعت و موافقت پادشاه به جانب ميخوارگى و عيش‌آموزى گشت . « مفتى قرابه‌كش « 2 » شد و قاضى پياله‌نوش » و على پاشاى وزير كه سردفتر اين فساد بود ، با وجود انتساب به خاندان علم و تقوا ، رضا به سخط [ 158 ب * حاشيه 
  ] الهى داده ، در عداد\r\n\r\n\r\n","description":"","footnote":"\r\nتشكيل نخستين سواره‌نظام و پياده‌نظام ينىچرى و غيربومى كه « مسلّم » و « يايا » ناميده مىشدند ، و تأسيس خزانهء دولتى از جمله خدمات قرا خليل خير الدين پاشا به حكومت آل عثمان است . نك : همان ، ص 7 .\r\n( 1 ) . در اصل و مر به همين صورت آمده و صحيح است . ظاهرا بايد مانند سجع خود « پيش » خوانده شود ، ولى به همين صورت ، چنان كه در اصل و مر آمده ، صحيح است . در مج « پيش از بيش » ضبط شده است .\r\n( 2 ) . شراب كشنده ، شراب نوشنده .\r\n","page_name":" 609 ","page_number":609},
  {"content":"\r\n\r\nمعاشران عيش ذميم درآمده ، صحيفهء علم و عملش را از رقوم مشوّش شقاوت و خسران سياه ساخت . و مع ذلك جهت ترويج رسوم فجور و تفريح خواطر اهل غرور ، هرروز آهنگى تازه و نغمه‌اى نو در طنبور « 1 » مىافزود و جهت مراد نفس خود سلطان را به اين دلالت نمود كه ، « البتّه در مجالس بزم و ميخوارگى سلاطين كامكار ، ساقيان ماه رخسار و غلامان ساده‌روى گلعذار لايق و سزاوار است و سبب وفور انبساط و مزيد فرح و نشاط است . » و اولا در صحبت سلطان اين شيوه را مقرّر فرمود و در مجلس عشرت خود چندين لواحق افزود . گويند خدمت فرمودن غلامان ساده‌رخسار « 2 » جهت دلّاكى در حمّامات روم از بقاياى رسوم وزير مذكور است .\r\nهركس از ارباب هوى و هوس كه ميل طبع سلطان و وزير را به شيوهء دلفريب عيش ديد و كلمات و بىسرانجام وزير مشهور به دانش و تدبير را شنيد ، ميل به آن نموده در ملك روم كه معدن حسن و لطافت و موطن ميخوارگى ترسابچگان با خوبى و ظرافت است ، شيوهء فسق و فجور شايع گرديد و منشأ انواع قبايح و فضايح گشت و از وخامت انجام و سوءعاقبت فسق ، خللهاى ملكى و دينى به ظهور رسيد . و از حرص سلطان و اركان دولت به تن‌پرورى و شرب و لهو ، كار ملك و مال و حال ارباب جاه و جلال به اختلال انجاميد و سلاطين فرنگ و اسلام كه هميشه مترصّد رخنه‌گيرى آن دولت بودند ، چون بر اوضاع مذكور و حقيقت اين غفلت و غرور مطّلع شدند به اعتماد غفلت و بىپروايى شاه و بىآزرمى و بىدردى سپاه ، طمع كلّى در آن ملك نمودند و پادشاهان فرنگ لشكرهاى آماده در كشتيها مرتّب ساختند و از راه دريا متوجّه روم ايلى شده ، على الغفله به يك بار اكثر ولايات دريا كنار روم ايلى را به نهب و غارت و اسر و قتل ويران و پريشان كردند . و در اكثر ممالك روم ايلى ، مردم جلاى وطن نمودند و از خوف هجوم كفار لحظه‌اى نمىآسودند و شبى بر بستر استراحت نمىغنودند تا وقتى كه سلطان از خواب غفلت و غرور بيدار شده ، در تدارك آن آفات كوشيد تا آنگاه كه او را توفيق توجه و انابت روزى شده ، به خدا بازگشت نمود .\r\nو از عمده حوادث كه در ايام استيلاى فسوق سانح شد آن بود كه اهل علم و فتوا و\r\n\r\n\r\n","description":"","footnote":"\r\n( 1 ) . نوعى ساز زهى .\r\n( 2 ) . ساده‌رخسار : امرد ، بىريش .\r\n","page_name":" 610 ","page_number":610},
  {"content":"\r\n\r\nمتقدّمان امور شريعت و قضا ، كه اكثر تابع و محكوم على پاشا بودند و به اعانت و تقويت او منصوب شده بودند ، به حكم آنكه حكم اصل مسرى به فرع است با وجود منصب عالى قضا و تدريس ، مسلك ذميمهء على پاشا پيش گرفته در ارتكاب فسوق و انواع معاصى بىباك شدند ، و همگى به گرفتن رشوه و تمهيد قواعد كذب و تلبيس و اجراى احكام باطله جرى گشتند و مجالس فسق و فجور و شرب مدام و ارتكاب اعمال مباحيان معهود و مروّج شد ، و در عين تمكّن در مسائله « 1 » دينيّه و يقين در مناصب شرعيه ، ارتكاب كباير و مناهى و ملازمت فسوق و ملاهى ممدوح و مستحسن گشت ، و طريقهء ظلم و ناحق و حكمهاى باطل و تزوير از قضات در تمامى بلاد روم شايع و منتشر گرديد . هر چند متظلّمان و ستمديدگان شنايع فسق و حيله و تزوير و رشوه‌گيرى قضات و حكّام شرعيّه به سمع وزير عرض مىكردند و از هرطرف شكايتها از احكام باطل آن قوم به درگاه سلطان مىآوردند ، وزير معصيت‌پذير به داد مظلومان و ستمديدگان التفات نمىنمود ، بلكه چون شنايع و قبايح از توابع افعال ذميمهء او بود جهت تعصّب متظلّمان را منع و اهانت مىنمود تا آنكه از زمين و زمان شكايت و افغان مظلومان به قبّهء آسمان رسيد و اثر آه و نالهء دادخواهان به گوش سلطان رسيد . و چون نهاد سلطان بر عدالت مفطور بود ، هجوم متظلّمان از دست‌درازى اهل ظلم و بيداد بغايت مؤثّر افتاد و با وجود ظلمت غفلت خودكامى و فجور در مقام تدارك و اصلاح آن درآمد ، و بىتوقّف جمعى از امنا و ثقات علما را به تحقيق و تفتيش احوال حاكمان و محكومان و تنقيح ماجراى ظالمان و مظلومان به اطراف ممالك ارسال نمود .\r\n[ 159 آ * حاشيه 
  ] به اندك زمانى معلوم شد كه در اطراف ولايات روم ايلى و آناطولى از آن همه قضات و حكّام شرايع ، يك كس سالك منهج استقامت نبوده و ظلم و فسادى كه به ايشان نسبت شده همه راست بوده . چون داد و فرياد دادخواهان مصدق گرديد ، اوّلا حكم نمود كه انتزاع حقوق اهل شكوه نمايند و حقّ را به مستحقّ برسانند ، و ثانيا حكم نمود كه جهت انتصاف مظلومان ، هشتاد قاضى ظالم نهاد را در يك خانهء چوبين محبوس ساخته بسوزانند . و چون آن مظاهر فساد همگى تربيت‌كرده‌هاى على\r\n\r\n\r\n","description":"","footnote":"\r\n( 1 ) . اگر به صورت « مسائل » ضبط مىگرديد سجع متوازن آن « مناصب » مىبود .\r\n","page_name":" 611 ","page_number":611},
  {"content":"\r\n\r\nپاشاى وزير بودند و به تقويت و تأييد آن بيدين آن گستاخيها در امور شرع و ملك مىنمودند آن حكم سياست بر طبع وزير بغايت شاقّ بود ، امّا از شرمندگى نزد سلطان يك كلمه جهت استخلاص آن ظالمان اظهار نمىتوانست كرد ، ليكن در اين قضيّه به حيله آويخت و تدبيرى به جهت خلاصى آن ظالمان از آتش غضب سلطان برانگيخت .\r\nنديمى گستاخ در مجلس سلطان بود حبشى نام ؛ هميشه در هنگام شدّت و حدّت مزاج سلطان ، به شيرين‌گويى سخنان مقبول گفتى . على پاشا او را به حضور آورد و مبلغ بيست هزار درم نقره جهت رفع آن حكم سوختن از او تعهّد نمود . او نيز بنابر طمع سيم و زر و وضع منّت بر آن وزير معتبر به خلوت نزد سلطان شتافت و او را در مقام انبساط يافت . در بديهه بىتقديم تكلّمى برپاى خاست و به طريقهء التماس متضرّعانه رخصت توجّه به صحبت حاكم قسطنطنيه ، كه در آن وقت در تصرّف كفّار بود ، استدعا نمود .\r\nسلطان گفت : « در استنبول و نزد حاكم آنجا چه كار دارى ؟ و در حين معاودت ، هديهء ما از آنجا چه مىآرى ؟ » در جواب گفت كه ، « از حاكم استنبول صد نفر رهبانان و كشيشان صاحب شأن بيرون تواند آمد ، و در اين باب تأمّل و تفكّر و احتياط بسيار بايد كرد كه منصب وزارت را به ساير مناصب و مهمّات ديوانى نسبتى نيست و سررشته جهت سلطان درخواه نمايم و همگى آن رهبانان را جهت مصالح دنيا و دين سلطان آورده ، خود بازآيم . زيرا كه سلطان به يك كلمه تمامى علما و قضات را حكم قتل‌عام فرمود و ممالك اسلامى را از حكّام شرعى معطّل و خالى نمود . »\r\nاتفاقا اين كلمات حبشى هرچند بر سياقت هزل و استهزا بود ، امّا در مزاج سلطان بغايت تأثير نمود و به اين لطيفه خونهاى آن قضات گناهكار محيى گرديد . و سلطان بعد از تأمّل در نظم مصالح دين ، على پاشا را به حضور آورد و با او در كار آن جماعت مشاورت نمود . وزير در مقام اصلاح آن قضيّهء خطرناك درآمده ، عرض نمود كه ، « جرئت و گستاخى اين گروه بر اين‌قدر اسراف و اخذ رشوه و تصرّفات حرام بنابر آن بوده كه ، ايشان را از بيت المال مسلمين و از حصّهء اموال مصالح دين ، مطلقا حصّه و نصيبى جهت وجه معاش تعيين نشده بود ، و هركدام در قضايا و احكام متحاكمان رسم السّجلى طمع نموده‌اند و در استحلال آن به اقوال ضعيفه عمل كرده‌اند و جهت ضرورت\r\n\r\n","description":"","footnote":"","page_name":" 612 ","page_number":612},
  {"content":"\r\n\r\nمعاش ، اين بلاى مبرم بر خود آورده‌اند . اگر سلطان عنايت فرموده جهت اين طايفه وجه معاشى معيّن نمايد و در احكام و اعمال ايشان ضابطه مقرّر فرمايد ، ديگر كسى را از آن قانون ياراى تخلّف نخواهد بود و همه اوقات در احكام خود وظيفهء احتياط و ديندارى مرعىّ خواهد داشت . »\r\nو بعد از مداورهء كلام و مشاورهء تمام صلاح در آن ديدند كه در قضايا و صكوك « 1 » و وثايق كه در محكمه‌ها مكتوب گردد به خط و سجلّ قاضى مسجّل و مرسوم شود به هر وثيقه بيست و پنج آقچه ، كه شش درم نقرهء مضروب باشد ، به قاضى دهند و از عقود مناكحات سه درم نقره و از تقسيم تركات به هريك هزار درهم نقره بيست درم رسم القسمة بستانند كه بعضى از علماى سلف ايشان اين‌قدر جهت معاش قاضى تجويز نموده‌اند . بعد از وضع اين قانون جهت قضات ممالك ، ايشان را از قتل و سوختن عفو نمودند ، ليكن هريك را به اندازهء گناه تعزيرات نمودند . بعضى را به قطع محاسن و بعضى را به ضرب شديد تأديب نمودند . و ظاهرا مادّهء فساد قضات آن بلاد الى الآن به انقطاع نينجاميده .\r\nديگر ، لازم است كه ملك از احوال قضات ، متفحّص مىبوده باشد و اگر كسى از ايشان شكوه و شكايتى كند در تفتيش و تفحّص و استكشاف حقيقت امر ، مبالغهء تمام به‌جا آورد و اگر خيانت قاضى ظاهر شود ، تأديب بليغ نمايد تا باعث منع و زجر و عبرت ديگران گردد و كسى از ايشان ديگر اقدام بر ارتكاب قبايح و ظلم و خيانت ننمايد . [ 156 ب 
  ] « 2 »\r\n\r\n\r\n","description":"","footnote":"\r\n( 1 ) . جمع « صك » كه معرب كلمهء فارسى « چك » است . شك و شاك نيز نزد عرب‌زبانان به‌كار مىرود . چك برات وظيفه و مواجب بوده و بر قبالهء خانه و باغ و غيره نيز اطلاق مىشده است . معين ، فرهنگ فارسى ، ج 1 ، ذيل چك .\r\n( 2 ) . برابر ارجاع نويسنده ، نوشته از ميانهء صفحهء 156 ب ادامه مىيابد .\r\n","page_name":" 613 ","page_number":613},
  {"content":"\r\n\r\n\r\nفصل چهارم : در تدبير آداب سلوك پادشاه نسبت به وزراى عالىمقدار و آداب و شرايط ايشان\r\nوزارت اعظم از منصبهاى بزرگ است و سلاطين را از وزير چاره نيست ، و گويند در زمان سلاطين سابق فرس ، امور ملكى و مالى هردو مفوّض به آراى صائبهء وزرا مىبوده و در عصر اسلام ، عادات سلاطين مختلف بوده گاهى هردو امر مفوّض به ايشان بود و گاهى مدخليّت ايشان مخصوص به ماليّات بوده .\r\nخداى عز و جلّ در قرآن مجيد مىفرمايد :  قالَ اجْعَلْنِي عَلى خَزائِنِ الْأَرْضِ إِنِّي حَفِيظٌ عَلِيمٌ  « 1 » يعنى : « بگردان مرا والى بر خزاين زمين ، به درستى كه من حفيظم و عليمم و دانايم . » اين سخن حضرت يوسف صدّيق است عليه السّلام كه به پادشاه مصر گفت . غرض او طلب وزارت بود . از اينجا معلوم مىشود كه مىبايد كه وزير حفيظ و عالم و دانا باشد . و در ضمن حفيظ چند معنى مندرج است كه به قياس و استدلال عقلى واضح مىشود ، چه حفظ وزير بايد كه شامل شريعت و ملّت و احكام شرع و نفس شريف پادشاه و رعايا و نفس خود و زيردستان و عساكر و امرا و ارباب مناصب و عمّال و خزاين و اموال و آلات و ادوات ، كه در هر باب ضرور و نافع است ، بوده باشد .\r\nپس ، بايد كه وزير در تقويم مراسم شرع و اشاعت آثار دين و حفظ ملّت بكوشد و در اين ابواب تغافل و اهمال رضا ندهد ، و در صيانت و حفظ پادشاه و نام‌نيك و ذكر جميل و رونق و بها و تازگى ملك و آبرو و مهابت و احتشام و آوازهء او مساعى جميله مبذول دارد ، و در حفظ لشكرها و سرانجام رونق سپاهيان و تكثّر سپاه و استعداد و عدّت و آلت و رونق ايشان قواعد و شرايطى كه معتبر است منظور دارد ، و حظوظ و حقوق و ارزاق و مرسومات و مقرّرات هريك را فراخور اندازهء [ 157 آ 
  ] استحقاق و پايهء هركس برساند ، و حفظ نفس خود به آن باشد كه در مراعات جانب خداى عز و جلّ اغفال و اهمال نورزد و شرايط بندگى و عبوديّت و اطاعت جناب احديّت را منظور دارد و به دولت چندروزهء دنيا كه چون سايهء اغصان و خواب طفلان مضطرب و مشوّش است فريب نخورده و ترك\r\n\r\n\r\n","description":"","footnote":"\r\n( 1 ) . يوسف : 55 .\r\n","page_name":" 614 ","page_number":614},
  {"content":"\r\n\r\nمراعات جانب آخرت ننمايد ، و در قواعد و شرايطى كه موجب بقاى دولت و ثبات نعمت است اهمال نورزد ، چون شكر نعمت و صبر در بليّت و حلم و مدارا بر خلق و جود و سخا و احسان و رأفت و عطوفت و تعظيم شرع و دين و اكرام علما و امثال آن . و حفظ وزير و رعايا و زيردستان را به آن شود كه دست تعدّى ظالمان از ايشان كوتاه گرداند ، و عمّال بد نصب كند ، و در عمارت و زراعت اطراف ملك اهتمام نمايد ، و در تسهيل مؤنت خراجات و حقوق ديوانى و عوارض سلطانى اهتمام تمام نمايد ، و از احوال رعايا و ظاهر و پنهان مملكت باخبر باشد كه ظلم و خلاف حساب و حقّ جارى نباشد . و حفظ عمّال و ارباب مناصب و اشغال به آن مىشود كه ده شرط ، كه در اوّل فصول اين باب مذكور شد ، نسبت به ايشان معمول دارد .\r\nو حفظ امرا و حكّام به آن مىشود كه ايشان را بر حدود و مراتب خود ثابت دارد ، و از تعدّى ايشان از حريم حدود وظايف و قواعد لازمه بر ايشان مانع باشد . و حفظ خزاين و اموال به آن مىشود كه در توفير مداخل سلطانى و تعمير ملك و رعيّت بكوشد ، چه هرچند ملك و رعيّت معمور و آبادان باشند ، وفور در اموال سلطانى خواهد بود ، و فى الحقيقه رعيت خزينهء سلطانند . و نيز سعى در اصلاح مخارج و تدبير و تقدير آن نمايد و اموال سلطانى را از آن محافظت كند كه ضايع نشود و متعدّيان و متغلّبان از ميان نبرند يا بىوجه پيش رعايا نسوزد يا امرا و عمّال و حكّام اطراف زيادتيها طلب كنند و از قانون مستمرّ و معمول به انواع طمعها و اراده‌ها تجاوز نمايند . و علم و دانايى وزرا به آن بود كه قوانين و مراسم امور بدانند و بر قواعد عقلى و شرعى و مجارى عرف و عادات مطّلع باشند ، و در آداب خدمت ملوك و شرايط آن دانا باشند ، و بر قواعد و قوانين حكمت عملى ، بلكه حكمت نظرى نيز مطّلع باشند .\r\nو خواجه نظام الملك طوسى در كتاب وصايا ذكر نموده كه بايد كه وزير را قدرت و استعداد آن باشد كه هر سخن كه در حضرت پادشاه از هر قسم و هر فنّ بگذرد ، به قدر « 1 » در آن دخلى تواند كرد . و اگر در بعضى از سخنها ، پادشاه يا ديگرى در مجلس به جانب او متوجه شود و استفسارى كند ، عجز او ظاهر نشود ؛ ليكن اين معنى لازم نيست ، بلكه\r\n\r\n\r\n","description":"","footnote":"\r\n( 1 ) . مر : « قدرت » .\r\n","page_name":" 615 ","page_number":615},
  {"content":"\r\n\r\nبر سبيل استحسان و استحباب است ، بلكه مطلق مجالسان ملوك را اين معنى احسن و افضل است ، خصوصا وزرا كه ايشان را در قضاياى مختلفه و امور متنوعه مدخل بايد نمود .\r\nو خواجهء مذكور گفته كه ، معرفت دو علم ايشان را از واجبات است ؛ يعنى ، علم حساب ؛ ديگر ، علم تاريخ و اخبار گذشتگان . و وجه احتياج وزرا به علم حساب ظاهر است ، و امّا علم تاريخ بنابر آنكه مشكلات و امور عظيمه و وقايع غريبه پيش مىآيد ، و در اين جهان كم چيزى رومىدهد كه مكرّر نظاير و امثال آن واقع نشده باشد ، چنان كه حضرت امير المؤمنين - صلوات اللّه عليه - فرموده كه ، « انّ الدّهر يجرى بالباقين كجريه بالماضين . » « 1 » يعنى : « روزگار جارى مىشود بر مردم باقى ، مانند جريان آن بر مردمان گذشته . » چون واقعه‌هاى گذشته معلوم باشد كه به كجا منتهى شد و بر هر تدبيرى چه اثر مترتّب گرديد و نتيجهء هر صواب و خطا چه بود ، در حوادث ايام طريق صواب [ 157 ب 
  ] و سررشتهء تدبير به دست مىآيد .\r\nو حكيم افلاطون الهى گفته خطاب به پادشاه كه ، « بدان كه وزير نيكو افضل عدّت مملكت است ، چه حفظ تو مىكند و فرصت تو طلب مىكند و آنچه از تو فوت شود ، احصاء آن مىكند و تقليب رأى در آن مىنمايد . و بايد كه وزير به اخلاصمندى تو معروف باشد و آنچه باعث قرب تو باشد ، اختيار كند و وافر امانت و بلندهمت و كامل آلت باشد با خاطر معمور و جوارح ذكى و سينهء گشاده . و مؤثّر عدل و انصاف باشد و خبردار امور مملكت و مراتب و مصالح ملك بوده باشد و متحرّز از اختلال در امور ملكى بوده باشد . و چنان كن كه بهرهء او از نعمت تو ، موازى بهرهء تو باشد از عقل و رأى او . سعى او در حقيقت و واقع كارها بيش از سعى در طلب رضا و خشنودى تو باشد . »\r\nغرض حكيم آن است كه بسيار باشد كه پادشاه از حقيقت حال غافل شده ، به حسب آرزوها و ميلهاى نفسانى چيزى چند خواهد و از آن خشنود گردد كه در واقع منافى مصلحت ملك يا دين باشد . بايد كه وزير در آن باب موافقت نكند و پادشاه را از آن به قدر امكان بازدارد .\r\n\r\n\r\n","description":"","footnote":"\r\n( 1 ) . غرر الحكم ، ج 2 ، ص 657 ؛ فصل الخطاب ، ص 60 .\r\n","page_name":" 616 ","page_number":616},
  {"content":"\r\n\r\n\r\nحكايت\r\nفضل بن سهل سرخسى در كمال دانش و عقل و كفايت و كاردانى بود و از فنون علما ، سيّما فن احكام نجوم ، بهرهء وافى داشت و وزارت مأمون الرشيد تعلّق به او مىداشت و بر درگاه مأمون اختيار و اقتدار كلّى داشت و محلّ او نزد مأمون به مرتبه‌اى رفيع بود كه هيچ وزير را نتواند بود .\r\nآورده‌اند كه مأمون را خادمى بود كه او را ريحان مىگفتند . مردى پارسا و نيكواعتقاد بود . روزى مأمون با عبد اللّه بن سهيل هاشمى در خلوت شطرنج مىباخت و فرموده بود كه كسى را نگذارند داخل شود و گفته بود كه ، « اگر كسى به فضل بن سهل بگويد كه من شطرنج مىبازم ، آن‌كس را سياست كنم . » و در آن وقت فضل به در سراى آمد . ريحان خادم را ديد . پرسيد كه ، « امير المؤمنين چه مىكند ؟ » گفت : « شطرنج مىبازد . » فضل بن سهل داخل شد و نزديك مأمون رفت و دست دراز كرد و شطرنج از پيش او برداشت و گفت : « يا امير المؤمنين ! وقت شطرنج‌بازى نيست . وقت نماز است و اين پسنديده نباشد كه من با مردمان گويم كه امير المؤمنين در نماز است و اوراد مىخواند . آنگاه ، امير المؤمنين به بازى مشغول باشد . » مأمون گفت : « روا ندارى كه ما ساعتى به تفرّج مشغول باشيم ؟ » فضل گفت : « امير المؤمنين در خلافت جاويد باد ! خواهم كه همه عمر امير المؤمنين در خرّمى و خوشدلى گذراند ، امّا آنچه در پيش داريم و مطلبها كه منظور داشته‌ايم مهمل ماند . » مأمون او را ثنا گفت .\r\nبعد از آن ، روزى ديگر به وقتى كه جملهء خواصّ حاضر بودند ، پرسيد و گفت :\r\n« مىخواهم بدانم كه اين حكايت پيش فضل بن سهل كه گفت ؟ » جمله خدّام را حاضر كردند و تعرّف و تفحّص كردند و از ريحان پرسيدند كه ، « هيچ دانى كه اين سخن با فضل كه گفت ؟ » گفت : « من گفتم . » گفتند : « چرا گفتى ؟ » گفت : « زيرا كه از من پرسيد كه ، مىدانى كه امير المؤمنين چه مىكند ؟ چون مىدانستم ، از خود جايز نديدم دروغ گفتن .\r\nراست بگفتم و هيچ‌كس را بر اين تهمتى نيست و گويندهء اين كلمه من بودم به سبب احتراز از دروغ گفتن . اگر عفو مىكنى ، بكن و اگر عقوبت مىفرمايى ، بفرماى . »\r\nمأمون گفت : « نيكو كردى و صلاح ما جستى و صواب آن بود كه فضل كرد . » و بفرمود\r\n\r\n","description":"","footnote":"","page_name":" 617 ","page_number":617},
  {"content":"\r\n\r\nتا او را صد هزار درم انعام دادند .\r\nو فضل را چون از آن حال خبر شد ، او را پنجاه هزار درهم ديگر فرمود . [ 158 آ 
  ]\r\nو از اين حكايت ظاهر مىشود كه هرگاه وزير شرط مناصحت به‌جا آورد ، هرچند در ابتدا تلخ و ناخوش باشد ، چون پادشاه عاقل و دانا باشد بعد از تأمّل كار او بپسندد و محظوظ گرد و بر دل او گران نباشد . و شرط وزير و ساير مخصوصان ، كه ايشان را در تدبيرات امور مدخل قوى بوده باشد ، آن است كه در اظهار مصلحت پادشاه طريقهء اهمال و اغفال مسلوك ندارند ، ليكن ببايد دانست كه آنچه از فضل واقع شد بنابر اعتماد تمام بود بر جانب پادشاه و مىدانست كه غرض او به امثال آنچه كرد متعلّق است . و قانون عقل صريح آن تقاضا كند كه وزير هميشه معلوم مىنموده باشد كه ميل طبيعت پادشاه به كدام مطلوب و مرغوب متوجّه است . پس ، تتبّع آن بايد نمود و بذل و جهد خود در ايصال مقصود ملك مبذول بايد گردانيد تا مستوجب حصول رضاى او گردد . امّا اگر اراده و دلخواه پادشاهى مخالف وجوه مصلحت يا مغاير طريقهء معدلت باشد ، به تصريح دفع و منع آن نشايد كرد و به ظاهر ردّ آن نبايد نمود ، بل تدارك چنان بايد كرد از ممرّهاى دور فساد امثال آن امور بازنموده شود و تمثيلات و تصويرات لايقه به عرض رسانيده شود و به عنوان امر و نهى اقدام بر آن نبايد كرد تا هم احترام جانب پادشاه به‌جا آورده باشد و هم مزاج لطيف پادشاه ، بىرنجش به صوب صواب مايل گردد .\r\n\r\nحكايت\r\nخواجه نظام الملك در كتاب وصايا آورده كه ، « وقتى بر درگاه سلطان آلب ارسلان بسيارى از اقارب و عشاير مجتمع گشته بودند و به وجه انعامات اموال موفور بر خزانه اطلاق رفته بود و مىرفت . امرا مصلحت ديدند كه هريك از ايشان به حكومت ناحيتى فرستاده شود تا هم مال معهود را به خزانه فرستند و هم ايشان را رفاهيّتى باشد و تكاليف و مؤنات از ديوان انقطاع يابد . و بر اين رأى عازم و جازم گشته بودند و سلطان نيز نظر بر چند مصلحت آن را مقبول تلقّى نموده بود . چون با من در اين مشورت نمود ، متأمّل گشتم ، چه در آن فرقه جمعى بودند از محاسن اخلاق عارى و امزجهء ايشان\r\n\r\n","description":"","footnote":"","page_name":" 618 ","page_number":618},
  {"content":"\r\n\r\nمخالف رعيّت‌پرورى . دانستم كه استيلاى ايشان بر هر مملكت موجب استيصال اهالى آنجاست و مصالح خزانه را كه در ضمن ولايت به ايشان داده‌اند ، مفاسد كلّى در عقب است . امّا از عزم جزم سلطان مردّد بودم كه شرح آن احوال باز توان نمود يا نى . چون جواب زود نگفتم ، سلطان فرمود كه ، خ تو را به خاطر چه مىرسد ؟ خ گفتم : خ مرا در اين صورت حكايتى از منصور ، خليفه به ياد آمده . خ گفت : خ بگوى . خ گفتم : خ عمرو بن عبيد « 1 » از مشايخ بغداد بود و منصور معتقد او بود و هرگز در كليات امور از اشارهء او تجاوز نفرمودى . و منصور در آن ايّام اقربا و خويشان خود را والى ممالك گردانيده بود و پيوسته از ظلم ايشان شكايت مىرسانيدند و منصور در تدارك آن اهمال مىكرد و چنان اتّفاق افتاد كه عمرو بن عبيد به عزم حجاز و اطراف قدس بيرون شد . چون به قدس رسيد ، اهالى آنجا به انواع تضرّع و ابتهال « 2 » او را متوقّف گردانيدند و قرب يك سال در آنجا بماند . و على التعاقب منصور كسان فرستادى و التماس مراجعت او نمودى . به هيچ‌وجه مبذول نمىداشت . آخر الامر معتمدى بفرستاد و گفت : خ عقيدهء من به صدق او چنان است كه هرگز مخالف ما فى الضمير به زبان جارى نگرداند . خ استفسار كن كه موجب اجتناب او از بغداد چيست . خ [ 158 ب 
  ]\r\nچون آن‌كس رسيد و رسالت خليفه ادا كرد و دعا و سلام به او رسانيد ، بعد از چند مجلس ، روزى از شيخ پرسيد كه ، خ بغداد شما را وطن اصلى است . رضا به مفارقت و اختيار كربت غربت چراست ؟ خ گفت : خ ضعف قلب و رقّت طبع بر من غالب است و دائما جمعى مظلومان مىرسند و از ظلم شكايت مىكنند و مرا قوّت آن نيست كه به صريح به امير المؤمنين توانم گفت كه فلان ظالم را از فلان مظلوم مندفع گردان . و به رمز و كنايت سخنى مىگويم و از عهدهء نيكوخواهى كه للّه فى اللّه مرا با امير المؤمنين هست بيرون مىآيم . و هيچ از جانب او التفات بدان ظاهر نمىشود . نه مرا قوّت تصريح است و\r\n\r\n\r\n","description":"","footnote":"\r\n( 1 ) . در روزگار خود پيشوا و مفتى معتزليان بود و يكى از زاهدان مشهور به‌شمار مىآمد . نيايش از اسراى ايرانى و پدرش در بصره از مأموران حجّاج بود . صاحب رسائل و كتابهايى است ، همچون التفسير و الرّد على القدريّه . وى متولد به سال 80 ق . و متوفى به سال 144 ق . مىباشد . ر ك : زركلى ، الاعلام ، ج 5 ، ص 81 .\r\n( 2 ) . زارى كردن .\r\n","page_name":" 619 ","page_number":619},
  {"content":"\r\n\r\nنه او را اهتمام به فهم تعريض . چند كرّت در مقام تنبيه به او گفتم كه ، اگر كسى خود را از ظلم بازنتواند داشت ، چه ضرورت است كه ديگران را بازندارد . اگر كسى بر دفع ظالمى قادر باشد و مانع نگردد ، به همهء مذاهب يوم الحساب بدان مؤاخذ و معاقب خواهد بود و در آخرت هيچ حسرت به آن نخواهد رسيد كه كسى را به گناه ديگرى عقوبت كنند . خ\r\nالقصّه ، فرستادهء خليفه مراجعت نموده ، اين حكايت به او رسانيد . خليفه او را باز فرستاد و معذرت بسيار اظهار نمود و از سوالف استعفا كرد و ايمان مغلّظه در ميان آورد كه من‌بعد هر تعريض و اشارت كه از شيخ واقع گردد ، به اهتمام تمام تتبّع آن به‌جاى آورد و بر مقصود شيخ اطّلاع حاصل كند و از هيچ مراد او ، چنان كه قاعدهء مريد است ، بيرون نرود . و به انواع درخواست مراجعت او به بغداد مسئلت نمود و به شيخ حرم و اكابر قدس نيز پيغام فرستاد تا در رجوع او شفاعت كنند .\r\nفى الجمله ، عمرو بن عبيد متوجّه بغداد شد و چون برسيد ، خليفه همان روز به زيارت او رفت و احاديث ايام مهاجرت و حكايات روز مفارقت و امثال آن بسيار گذشت .\r\nدر اثناى آن ، خليفه ، از كيفيت راه و احوال رفقا پرسيد ، و قاعدهء شيخ آن بود كه هميشه در راهها پياده بودى . گفت : خ سه چهار تن با من رفيق بودند و همه به سلامت رسيدند ، امّا اندوه تمام دارم از جهت رفيقى كه در كمال ارادت ، بل وفور جلادت او مرا هيچ شكّ نبود ، و چون از قدس بيرون آمديم ، هركس زاد خود بر دوش داشتند . او به طريق تكلّف بار ديگران مىگرفت و علاوهء زاد خود مىساخت تا چند روز بر آن بگذشت . در يكى از منازل كه بىآب بود عاجز شد و از پاى درافتاد و ما نيز به موافقت او توقّف كرديم .\r\nاضطراب بسيار كرد كه اين منزل مهلكه‌اى عظيم است ، از جهت من توقّف مكنيد .\r\nفى الجمله ، او در آن راه بماند و تا غايت معلوم نشد كه حال او به كجا رسيد . خ\r\nخليفه گفت : خ بر چنين كس ترحّم چرا بايد كرد ؟ او كه بار با خود داشت ، بار ديگران برداشتن چه ضرورت بود ؟ خ شيخ تبسّمى نموده گفت : خ الحمد اللّه كه خود گفتى خ خليفه متنبّه شد و به قصور خود معترف گشت و ظلمه را پس از آن مسلوب الاختيار گردانيد و من بعد تا امانت و ديانت كسى پيش او ظاهر و لايح نبودى ، امور رعايا به او تفويض ننمودى .\r\n\r\n","description":"","footnote":"","page_name":" 620 ","page_number":620},
  {"content":"\r\n\r\nچون اين حكايت به عرض رسانيدم ، سلطان متفكّر شد . بعد از آن گفت : خ عمرو بن عبيد بزرگ كسى بود و اين سخن بس نيكو گفته . خ و آن عزيمت را متغيّر گردانيد . »\r\nغرض از ذكر اين حكايت آن است كه چون به وجه احسن نفع و ضرر امرى به عرض رسد ، نتيجهء آن بر وفق مراد ظهور يابد . و ببايد دانست كه پادشاه را در تدبير امروز بر چند چيز مراعات بايد نمود :\r\nاوّل آنكه جهت وزارت اعظم شخصى اختيار نمايد كه استحقاق و قابليّت آن شغل خطير داشته باشد و از عهدهء تمشيت آن امر جليل القدر ، كما ينبغى و يليق ، بيرون [ 159 آ 
  ] تواند آمد . و در اين باب تأمّل و تفكّر و احتياط بسيار بايد كرد كه منصب وزارت را به ساير مناصب و مهمّات ديوانى نسبتى نيست و سررشتهء اكثر امور و اوضاع ملكى به تدبير وزير مرتبط است . پس ، بايد كه وزير كافى و دانا باشد و صاحب علم و تجربه و وقوف باشد و خداترس و عادل و منصف باشد و ظالم و بدطينت و بدنهاد نباشد و محبّت و اخلاص پادشاه در صميم قلب او متمكّن باشد و بر اوضاع گذشتگان ، خصوصا ملوك و وزرا و اصحاب كفايت ، اطّلاع داشته باشد ، و رسوم عمارت و زراعت و تدبير آبادان ساختن ملوك نيكو داند و به عقل و علم و حيا و وقار و حلم و سكون و رفق و صبر موصوف باشد ، و جفاكش و ساعى و صاحب اهتمام باشد و جبان و ترسنده و بيدل نباشد و نرمى با سختى و رفق با تندى داشته باشد تا هريك را در موضع خود استعمال تواند كرد . و از بأس و شدّت خالى نباشد تا مردم از او حساب برند ، و اجراى احكام بر امرا و اصحاب شوكت تواند نمود و از احوال رعايا و زيردستان و اوضاع حكّام و عمّال باخبر باشد ، و در تفحّص اوضاع خصوم و پادشاهان بيگانه و اطوار ملك ايشان مبالغ « 1 » و به جود و سخاوت موسوم باشد ، و صاحب اسراف و تبذير و بىوقوف در مرمّت و تقدير اندازهء معاش نباشد ، و صاحب لهو و لعب و هزل و فراغت‌طلبى و راحتجويى نباشد ، و بر تحمّل بار گران و ثقل مهمّات ملكى توانا باشد ، و به شره و طمع و حرص موسوم نباشد ، و به صفت كوتاه‌دستى و كم‌طمعى و راستى و امانت معروف باشد ، و صاحب همّت عالى و حزم و عزم بوده باشد ، و خردسال نباشد . و اولى آن است كه به شرف علوّ\r\n\r\n\r\n","description":"","footnote":"\r\n( 1 ) . ساعى ، جاهد ، كوشنده .\r\n","page_name":" 621 ","page_number":621},
  {"content":"\r\n\r\nنسب و سموّ حسب و سمات رفعت و بزرگى آراسته بود تا تذلّل و تواضع نسبت به او بر اكابر و اعيان و اشراف و امرا دشوار نباشد ، و به وهن و بىانتظامى و بىرونقى امور مسالم نباشد ، و عزّت دين و شرع و حفظ حريم حدود ملّت داشته باشد ، و با مذهب صحيح و دين درست و اعتقاد مستقيم باشد ، و از فساد اعتقاد و بدعت و ضلال دور باشد ، و صاحب مروّت و رحمت و عاطفت باشد ، و آداب خدمت ملوك و رسوم سلوك با دوست و دشمن نيكو داند ، و صاحب‌رأى و تدبير و فكر صحيح بوده باشد .\r\nشرط دوم آن است كه چون ملك كسى را جهت وزارت اختيار نمايد و به اين منصب جليل موسوم سازد ، او را مطلق العنان سازد و دست او را در مهمّات ملكى و مالى قوى دارد و انواع عطوفت و شفقت نسبت به او مرعىّ دارد ، چنان كه همه‌كس كمال توجّه و عطوفت پادشاه را نسبت به او دانند و تمكين او در همه باب نمايند و در تعظيم او دقايق مبالغه مرعىّ دارند و اگر در اطاعت و انقياد او از كسى فتورى رودهد يا خلاف ادبى از كسى نسبت به او واقع شود و بر پادشاه ظاهر گردد ، در مقام تنبيه و گوشمال آن شخص درآيد ، چه به اعانت و تقويت پادشاه وزير از عهدهء مهمّات بيرون مىتواند آمد و بىكمال عنايات سلطانى تدبير و نسق امور ملك و مال نمىتواند نمود .\r\nشرط سوم آن است كه پادشاه از خصوصيّات احوال و اوضاع وزير باخبر باشد و منهيان داشته باشد كه او را از صادرات افعال و حوادث و سوانح اعمال وزير خبردار مىكرده باشند ، و نحوى شود كه وزير داند كه پادشاه از خصوصيّات احوال و اوضاع او باخبر است . و چون چنين داند ، در امور كمال احتياط به‌جا آورد و جانب پادشاه در هيچ امر فرونگذارد و طمع بر او استيلا نيابد . و مراعات خاطر امرا و حكّام و خواصّ پادشاه باعث بر مداهنه و مساهله و فروگذاشت طرف نفع پادشاه نشود . [ 159 ب 
  ] و در نصب عمّال و تفويض اعمال و اشغال جانب حقيقت و راستى منظور افتد و موادّ طمعهاى فاسد اقويا نيز از وزرا كم شود .\r\nمجملا ، هيچ تدبير با خبردارى و اطلاع پادشاه مقاومت نتواند كرد . بايد كه البته در اين باب اهمال نشود ، ليكن شرط است در خبر داشتن كه ملك مطمئن باشد كه بر آنچه مطّلع مىشود تدارك آن بر نحوى كه مصلحت عقلى مقتضى آن است به‌جا خواهد آورد ،\r\n\r\n","description":"","footnote":"","page_name":" 622 ","page_number":622},
  {"content":"\r\n\r\nو الّا عدم خبر به صواب اقرب است ، چنان كه در فصل اول اين باب در شرط پنجم مذكور شد .\r\n\r\nحكايت\r\nقاسم بن عبيد « 1 » اللّه « 2 » وزير معتضد خليفه بود و بغايت عاقل و دانا بود ، و ليكن در شراب و لعب و نشاط و لوع « 3 » تمام داشت ، امّا از معتضد خليفه خايف بود كه مبادا او را به تقصيرى منسوب كند و هرگز شراب جز به اجازت نخوردى و آن نيز مخفى و مستور داشتى .\r\nروزى فرصتى يافت و با كنيزكان مغنيه و مطربه نشست و جامه‌هاى رنگين پوشيد و ميوهء بسيار و الوان اطعمه حاضر ساخت . و آن روز به لهو و شراب و نشاط و طرب از نيم روز تا نيم شب مشغول بود . بامداد پگاه برخاست و به سراى خليفه رفت . چون چشم معتضد بر او افتاد ، گفت : « يا قاسم ! اگر ما را در آن خلوت شريك خود داشتى و در پوشيدن جامه‌ها و نوشيدن جامها ما را هم رفيق و همكار ساختى ، شايستى . » قاسم زمين بندگى ببوسيد و صورت حال را نپوشيد و بر انبساطى كه نمود ، شكر بسيار گفت و چنان فرانمود كه ممنون شد . امّا بيم آن بود كه از اندوه و غم تلف شود كه خليفه بر آن حال وقوف يافت و با خود گفت : « اين‌قدر حال كه من به احتياط تمام كردم بر وى پوشيده نماند . مداخل و منافع كه مرا حاصل است ، چگونه بر وى مخفى ماند ؟ » به خانه آمد ، اندوهگين و پريشان خاطر ، و او را در سرا صاحب خبرى بود كه امور حجره‌ها و بيوتات مطالعه كردى و حفظ نمودى و بر او عرضه كردى . او را حاضر كرد و آنچه ميان او و خليفه رفته بود با او شرح داد و گفت : « در اين كار تأمّل و تفكّر كن و استكشافى تمام به‌جا\r\n\r\n\r\n","description":"","footnote":"\r\n( 1 ) . اصل : « عبد » .\r\n( 2 ) . از زيركان عالم و از افاضل وزرا كه وزارت معتضد و پس از وى مكتفى را برعهده داشت . به هيبت و تندرفتارى و خونريزى او را وصف كرده‌اند و دستور قتل ابن رومى ، شاعر مشهور ، را از ترس هجوش ، هم او صادر كرد . قاسم بن عبيد اللّه در سال 291 ق . درگذشت ر ك : وفيات الاعيان ، ج 3 ، صص 361 و 362 ؛ تاريخ فخرى ، صص 352 و 353 .\r\n( 3 ) . « ولوع » مصدر است به معنى آزمندى ، دلبستگى .\r\n","page_name":" 623 ","page_number":623},
  {"content":"\r\n\r\nآور و معلوم كن كه اين اسرار به معتضد چگونه مىرسد . »\r\nصاحب‌خبر چون از اين حال بىخبر بود ، اندوهگين و حزين از خدمت قاسم بيرون آمد و همه روز تأمّل و تفكّر مىنمود تا به چه نوع بر حقيقت آن وقوف يابد . صاحب‌خبر گويد : « روز ديگر زودتر به درگاه قاسم آمدم . دربانان هنوز در نگشوده بودند و حجّاب نشسته كه شخصى بر من گذشت ، چون مردم زمن « 1 » ، و حاضران مزاح و مطايبت با او آغاز نمودند و او در دهليز بنشست و مىپرسيد كه ، خ وزير برخاسته است و سوار خواهد شد ؟ خ گفتند : خ آرى . خ گفت : خ چه وقت ؟ خ گفتند : خ فلان وقت . خ چون ديدم كه احوال وزير مىپرسد و در آن استقصا مىنمايد ، به تخمين گفتم صاحب‌خبر اين تواند بود كه خبرها مىرساند . خود را به چيزى ديگر مشغول كردم و مراقب احوال او بودم و كلمات او گوش مىكردم ، چنان كه او را معلوم نشد تا هيچ خبر نماند كه ممكن باشد كه دربانان را بر آن وقوف باشد كه آن را استكشاف تمام نمود . و بعد از آن درگذشت و به پرده‌داران رسيد و با ايشان نيز همان طريقه معمول داشت . من از پرده‌داران و حواشى و خدم پرسيدم كه ، خ اين چه كس است ؟ خ گفتند : خ مردى زمن و درويش و ابله است ، به سرا دررود با او مطايبه كنند و او را صدقه دهند و تمشيت معاش او اين باشد . خ بر پى او رفتم . ديدم كه به مطبخ داخل شد و بر همان قاعده پرسيدن گرفت كه دوش چند قسم طعام پختند و چه وقت خورد و با كه خورد و وزير از كدام بيشتر خورد ؟ و مطبخيان و غلامان همه با او مطايبه مىكردند و مباسطت مىنمودند و از تمامى احوال و كيفيّت امور اعلام مىكردند .\r\nچون تمامت [ 160 آ 
  ] آن حال ضبط كرد ، روى به شرابخانه نهاد و با شرابدار و اتباع ايشان بر همان قاعده به‌جا آورد . از آنجا به دار الخزاين رفت و غلامان و شاگردان صاحب خزانه با وى همان طريقه آغاز نهادند و از ايشان معلوم مىكرد كه ديروز وزير چه پوشيده و چه بخشيد و در خزانه چند آوردند و چه بيرون بردند . پس ، از آنجا به سراى ديوان و مجلس نويسندگان آمد و صدقه خواستن گرفت . و استماع مىنمود كه نويسندگان چه مىكنند و چه مىگويند و با غلامان و كودكان و جوانان كه ايستاده بودند همان طريقهء مطايبه آغاز نهاد و هريك به او تصدّقى مىدادند و بازى مىكردند و در ميان مزاح از\r\n\r\n\r\n","description":"","footnote":"\r\n( 1 ) . واژه‌اى است عربى به معنى « زمين‌گير » .\r\n","page_name":" 624 ","page_number":624},
  {"content":"\r\n\r\nهريك از احوال جدا مىپرسيد . و چون به همه موضع رسيد و همه‌جا خبرها معلوم كرد ، بازگشت و چون به در سرا رسيد ، خواست كه بيرون رود . من او را بگرفتم و در خانه كردم و در بستم و قفل برنهادم .\r\nچون نزد وزير خلوت شد ، تمام حال با او شرح دادم . مرا فرمود كه ، خ او را حاضر كن . خ چون حاضر كردم ، تهديد و وعيد تمام بكرد و گفت : خ حقيقت حال راست با من بگو ، و اگرنه هرگز نجات نبينى خ گفت : خ مىگويم ، به شرط آنكه مرا به جان امان دهى . خ گفت :\r\nخ امان دادم . خ در حال برپاى خاست . مردى تمام خلقت صحيح مزاج قدمى « 1 » مستوى و او را زمانت و علّتى نبود و گفت : خ من فلان بن فلان هاشمىام ، مردى متجمّل و صاحب مروّت . چندين گاه است كه از اخبار تو متفحّصم و اخبار تو را به معتضد رفع مىكنم و سراى من در دار يعقوب در جوار سراى ابن طاهر است . و معتضد مرا هر ماه پنجاه دينار زر مىدهد و من هر روز در آن لباس كه مردمان بينند از سراى خود بيرون مىآيم و در محلهء خالد كاروانسرايى است . در آن كاروانسرا خانه‌اى اجرت دارم كه در آنجا فقرا مىباشند . و ايشان مرا هم از جنس خود گمان مىبرند . چون به ايشان رسم ، لباس تغيير دهم و خود را زمينگير و مبتلا و عليل سازم و موى خلاف معتاد بر زنخدان بندم ، چنان كه مىبينى . هركس مرا در لباس اوّل ديده باشد ، در اين لباس نشناسد و بر عادت زمينگيران و اعرجان « 2 » راه رفتن گيرم تا به آن سرا آيم و آنچه صاحب‌خبر به شما حكايت كرده است تمامت به‌جا آورم . بعد از آن ، بدان خانه روم كه در كاروانسرا دارم و جامه بگردانم و آنچه از اين سرا برده باشم به درويشان دهم و با جامهء اول به خانهء خود روم و باقى روز به لهو و طرب و نشاط و سماع مشغول شوم . و چون نماز شام شود ، خادمى از خادمان سراى ابن طاهر بيايد و من از دريچهء حجره ، رقعه‌اى كه اخبار آن روز در آن مكتوب باشد به زير اندازم . خ\r\nبعد از آن ، در زمين افتاد و گفت : خ از خدا بترس و خون من به گردن خود مكن . خ قاسم گفت : خ راست بگوى كه از حالها و خبرها به معتضد چه رفع كرده‌اى ؟ خ جمله به شرح تقرير كرد . قاسم بفرمود تا او را محبوس كردند و مرا گفت : خ هر روز برو و احوال سراى\r\n\r\n\r\n","description":"","footnote":"\r\n( 1 ) . ظاهرا « قدى » بايد صحيح باشد .\r\n( 2 ) . « اعرج » به معنى لنگ است .\r\n","page_name":" 625 ","page_number":625},
  {"content":"\r\n\r\nاو و متعلّقان او معلوم كرده با من بگوى . خ من رفتم و در مقابل سرايى كه نشان داده بود نشستم تا نماز شام شد و خادم بيامد و او را آواز داد . جواب دادند كه ، خ او امروز مراجعت نكرده است و از اين واقعه اندوهگينيم . خ خادم بازگشت و ديگر روز نيز همان جواب گفتند و جزع و اضطراب فرانمودند .\r\nچون چند روز بگذشت ، از او نوميد شدند و در هلاك او شكّ نكردند و در خانهء پدر و عمّاتش به ماتم قيام نمودند . من نزد قاسم مىآمدم و احوال حكايت مىكردم . روزى قاسم برنشست و به سراى خليفه رفت . چون نظر معتضد بر او افتاد ، او را نزد خود خواند و پنهانى به او گفت كه ، خ به جان و سر من كه آن هاشمى را رها كن و با او طريق احسان و نيكويى مسلوك‌دار و تو بعد از اين ايمنى . هيچ صاحب [ 160 ب 
  ] خبر بر تو نگمارم .\r\nو اللّه كه اگر مويى از سر او كم شود به خون او جز تو را قصاص نكنم . خ قاسم زمين بوسه داد و در حال بازگشت و شكرها كرد كه به قتل آن هاشمى تعجيل ننموده بود . پس ، هاشمى را بياورد و خلعت خوب داد و صله فرمود و هاشمى به سلامت و شادمانى بازگشت . »\r\nشرط ديگر آنكه چون وزير را منازع و مخاصم بسيار باشد ، پادشاه سخن بدگويان در حقّ او نشنود و توقّف و تأمّل بسيار كند و تا حقيقت ، چنان كه بايد و شايد ، به خير ظهور نرسد آن را اعتبار كند . و اگر تهمت و افترا و كذب از كسى در حقّ او شنود ، گوشمالى به سزا دهد .\r\nو چون غرض اصلى كتاب متعلّق به سير ملوك است و تفصيل آداب و شرايط وزرا بيرون از غرض است ، ليكن چند نكتهء مختصر در آن باب ذكر مىنمايد تا كتاب از آن فايده بالكلّيه خالى نباشد .\r\nببايد دانست كه منصب وزارت خطر بسيار دارد و صعبترين مهمّات و مناصب ملوك است ، و وزير را حاسدان و منازعان كه طمع در منصب او دارند بسيار باشد . و گروهى ديگر بسيار به‌واسطهء طمعها و توقّعها كه از او دارند ، و چون تحصيل متوقّعات همهء خلق مستحيل است به ظهور نمىرسد ، كين او ذخيرهء خاطر سازند و در تضييع او حبايل مكيدت و تلبيس نصب نمايند . و وزير را در سلامت از اين آفات ، هيچ‌چيز بهتر از حسن\r\n\r\n","description":"","footnote":"","page_name":" 626 ","page_number":626},
  {"content":"\r\n\r\nنيّت و كمال راستى و ديانت و حلم و مدارا و صبر و تمسّك به دين نيست كه غالب اوقات صفات مذكوره مقترن به ظفر و فلاح و فيروزى است . از كلمات حضرت امير المؤمنين است - صلوات اللّه عليه - كه ، « اجعل الدّين كنفك و العدل سيفك ينجح من كلّ سوء و يظهر على عدوّك . » « 1 » يعنى : « بگردان دين را حصن خود و عدل را شمشير خود تا به انجاح باشى از هر بدى و غلبه كنى بر دشمنت . »\r\nو بايد كه وزير در همهء احوال جانب حقّ - عزّ شأنه - را فرونگذارد و در احكام و امثله تفكّر بسيار كند كه مبادا به مهر و نوشتهء او خلاف حقّ و حسابى بشود و از آن ضرر به گروهى از مسلمانان عايد گردد . و در ميان رعايا ضعيفان بسيارند ، مبادا از آثار نوشتهء او نقصانى به يتيمى يا بيوه‌زنى يا ضعيفى عاجز برسد كه دولتهاى هزار ساله با اندكى از تبعه و و بال آن برابرى نمىتواند كرد ، چه جاى آنكه دنيا محل اعتماد را نشايد و بر عمر و دولت اعتبارى نباشد و دولت اين جهان چون آفتابى است كه صباح بر ديوارى تابد و شبانگاه بر ديوارى ديگر . از ظلم بغايت محترز باشد و هميشه انديشهء آن داشته باشد كه مبادا بر بيچاره‌اى ظلمى رود و او را قدرت بر رفع آن باشد و نكند ، و از دعاى مظلومان برحذر باشد . از كلمات قدسيّهء حضرت امير المؤمنين است - صلوات اللّه عليه - كه ، :\r\n« اتّقوا دعوة المظلوم ، فانّه يسئل اللّه حقّه و اللّه سبحانه اكرم من أن يسئل حقا الّا اجاب . » « 2 » يعنى : « بپرهيزيد از نفرين مظلوم كه به درستى كه او سؤال حقّ خود مىكند . و خداى سبحانه گرامىتر است از آنكه سؤال حقّى از او كنند و اجابت نكند . »\r\nو از كلمات آن حضرت كه ، « ظلم اليتامى و الأيامى تنزّل النّقم و تسلب النّعم اهلها . » « 3 » يعنى : « ظلم بر يتيمان و بيوه‌زنان فرود مىآورد عذابها را ، و سلب مىكند نعمتها را . »\r\nديگر ، بايد كه وزير تعديل و مساوات ميانهء شاه و سپاه و رعيّت ملحوظ دارد و جانب هيچ‌يك را از آنچه قانون و عدل تقاضا مىكند ميل ندهد .\r\nديگر ، در هر كارى كه كند تأمّل تمام نمايد كه عاقبت و سرانجام آن كار چيست و از\r\n\r\n\r\n","description":"","footnote":"\r\n( 1 ) . مستدرك الوسائل ، ج 11 ، ص 319 : « اجعل الدين كهفك . . . » .\r\n( 2 ) . در مكارم الاخلاق ، ص 276 ؛ بحار الانوار ، ج 93 ، ص 358 : « اتقوا دعوة المظلوم فان دعوة المظلوم تصعد . »\r\n( 3 ) . غرر الحكم ، ج 4 ، ص 281 .\r\n","page_name":" 627 ","page_number":627},
  {"content":"\r\n\r\nسوء خاتمت و تبعه و و بال آن انديشه كند كه مبادا در آخر كار موجب حسرت و پشيمانى باشد . و از كارهايى كه موجب بدعتى و تأسيس سنّت سيّئه باشد بغايت احتراز كند كه چنان كه در احاديث است هركس كه به بدعتى و سنّت بدى عمل مىكند حصّه‌اى از عقاب آن نصيب قراردهندهء آن سنّت خواهد بود . و هم‌چنين حضرت امير المؤمنين - صلوات اللّه عليه - فرموده كه ، « من أسس الشّرّ ، اسّسه على نفسه . » « 1 » يعنى : « هركه تأسيس اساس شرّ كند ، بر خود تأسيس شرّ نموده . » غرض آن است كه بيشتر آفت و و بال آن به او عايد خواهد شد .\r\nبايد كه وزير در قرار دادن قاعده‌هاى نيكو و بر طرف كردن بدعتها و قوانين بد كه مضرّت آن به مسلمانان عايد مىشود ، كمال جهد و كوشش به‌جا آورد تا آن اثر باقى ماند ، و ذكر جميل و دعاگويى و ثواب اخروى نصيب آن وزير باشد و رعايت حقّ نعمت پادشاه نيز كرده باشد ، چه اين اعمال باعث دعاگويى و دوام دولت پادشاه نيز مىشود .\r\nديگر ، اگر سلطان رأيى زند و راهى انديشد كه در آن مصلحت ملك و دين نباشد ، در مجمع آن را نكوهش نكند ، بلكه اظهار موافقت نمايد ، امّا به آن راضى نباشد و در خلوت بر وجهى لطيف فساد آن را معلوم پادشاه سازد .\r\nديگر ، در روا كردن حاجات محرومان و اميدواران سعى بليغ نمايد و هميشه در ظاهر و باطن اهتمام تمام به حاجات مسلمانان داشته باشد . و بسيارى از علما و حكما كه ملازمت ملوك اختيار نموده‌اند نظر بر اين فايده داشته‌اند . نقل است كه يكى از مشايخ ، چندين نوبت به جهت كار مسلمانى پيش عضد الدّوله رفته بود و آن كار ساخته نشده .\r\nآخر عضد الدّوله گفت : « اى شيخ ! عجب مردى بودى ! اين همه آمدى و كار تو ساخته نشد و هنوز [ 161 آ 
  ] مىآيى و متنبّه نمىشوى . » شيخ گفت : « اى ملك ! كار من ساخته شد ، اگر نيّت من رضاى خدا بود و مىدانم كه خداى از اين انديشه خشنود است . امّا كار تو ساخته نشد كه در مهمّ مسلمانى اهتمام نكردى و محتاجى را نوميد ساختى و ندانستى كه اهل دولت چون كار نسازنند ، كار ايشان ساخته نگردد . كار درويش مستمند برآر كه تو را نيز كارها باشد . »\r\n\r\n\r\n","description":"","footnote":"\r\n( 1 ) . غرر الحكم ، ج 5 ، ص 343 .\r\n","page_name":" 628 ","page_number":628},
  {"content":"\r\n\r\nعضد الدّوله متنبّه شده ، بگريست و كارهاى آن شيخ را بالتّمام بساخت .\r\nديگر ، بايد كه وزير تا تواند به قول و فعل و مال احسان نمايد و فرصت وقت را غنيمت داند و كار امروز را به فردا نيندازد ، و در حديث است كه ، « الفرصة تمرّمرّ السّحاب . » « 1 » يعنى : « فرصت مىگذرد مانند گذشتن ابر . » و در بعضى كلمات شريفهء حضرت امير المؤمنين - صلوات اللّه عليه - حيات اين جهان به سايهء اغصان - يعنى ، شاخه‌هاى درخت - تشبيه شده ، چه سايهء شاخ درخت با آنكه زوال را لازم دارد ، در حال بقا نيز قرارى ندارد و اعتماد را نشايد ، چه به هر نسيمى و تموّج بادى يا ادنى تحريك دستى در اضطراب و تزلزل آيد . پس ، فرصت ايّام اقبال را غنيمت داند و از انديشهء روز ادبار غافل نشود و در دوست‌نوازى كوشد و آزار به كسى نرساند كه سرانجام كار جز حسرت و ندامت نتيجه ندهد .\r\nبزرگى از عمل معزول شده ، جزع و اضطراب مىكرد و مىگفت : « من از معزولى جزع نمىكنم ، چه يقين دارم كه ايّام هر عمل منقضى و منتهى است . جزع من از آن است كه نيكيها كه كردم ، چرا كم كردم و بديها كه كردم چرا كردم ؟ »\r\nديگر ، به جاه و منصب و قوّت اساس دولت مغرور نگردد و هميشه از زوال و اختلال انديشناك و برحذر باشد .\r\nديگر ، چندانكه ملك با او مباسطت نمايد و در تقريب او بيفزايد ، او در ادب و تواضع و احتياط و كوتاه‌دستى و مراعات هيبت و احتشام ملك تقصير ننمايد .\r\nديگر ، پادشاه را بر خيرات و مبرّات و احسان و سخا دارد و در اين باب كوتاهى ننمايد . گويند سلطان ملكشاه را گفتند كه ، نظام الملك هر سال از خزانه نهصد هزار خلعتى به علما و صلحا و زاهدان و عابدان مىدهد و شما را از آن هيچ نفعى نيست و به آن مبلغ لشكرى جرّار به‌هم مىتوان رسانيد . سلطان اين سخن را به خواجه بازگفت .\r\nفرمود كه ، به آن زر لشكرى ترتيب مىتوان داد كه ايشان دشمنان را به شمشير يك زرع و تيرى كه رفتنش سيصد زرع باشد دفع كند . من بدان زر براى تو لشكرى ترتيب كنم كه از اوّل شام تا صباح بر درگاه حضرت إله به قدم صدق ايستاده‌اند و براى تو زبان به دعا و\r\n\r\n\r\n","description":"","footnote":"\r\n( 1 ) . نزهة الناظر ، ص 42 ؛ و در غرر الحكم ، ج 1 ، ص 298 : « الفرص » .\r\n","page_name":" 629 ","page_number":629},
  {"content":"\r\n\r\nدست به حاجت گشاده . شمشير همّت به ابر مىرسانند و تير آن از سپر هفت آسمان مىگذرانند و لشكر و تو و ما همه در پناه ايشانيم . ملكشاه بگريست و او را تحسين كرد و گفت : « از براى من بيش از اين لشكرى ترتيب نماى . »\r\nديگر ، در تقويت دين و شرع و رواج امور ملّت بكوشد و در اكرام علما و صلحا و اهل دين و زهّاد و گوشه‌گيران و سادات و اشراف و بزرگ‌زادگان تقصير نكند و در نهى منكرات و بدع و ضلال بكوشد .\r\nديگر ، در حفظ نام و آوازه و ذكر جميل و تحصيل دعاى خير جهت پادشاه قاصر نباشد .\r\nديگر ، از اداى شكر نعمتهاى الهى غافل نگردد ، حضرت امير المؤمنين - صلوات اللّه عليه - فرموده : « صيّر الدّين حصن دولتك و الشّكر حرز نعمتك فكلّ يحوطها الدّين لا يغلب و كلّ نعمة يحرزها الشّكر لا يسلب . » « 1 » يعنى : « بگردان دين را حصن دولتت ، و شكر را حرز نعمتت . چه هر دولتى كه دين او را احاطه كند ، مغلوب نمىشود و هر نعمتى كه شكر آن را حرز باشد ، مسلوب نمىگردد . »\r\nديگر ، از رجوع و تردّد خلق به تنگ نيايد و با روى شكفته و پيشانى گشاده و سينهء منشرح با خلق ملاقات نمايد كه صاحب اين منصب را از تحمّل تردّد خلق چاره نيست و ضجرت و ملالت سودى ندهد .\r\nديگر ، در تحصيل دوستان و اصدقا بكوشد كه يك صديق بهتر از گنجهاى [ 161 ب 
  ] زر خالص . و دشمنان را به مدارا و احسان دوست كند .\r\nديگر ، وزير را خصمان و منازعان بسيار باشند . و اگر با او مخاصمت كنند و در حضور ملك كار به جدال انجامد ، بناى اقوال و افعال او بر نرمى و حلم و سكون و وقار و حجّت باشد . و از تيزى و طيش و اضطراب و خشونت محترز باشد كه هميشه غلبه حكيم را بود .\r\nديگر ، ميان وزير و پادشاه بسيار مهمّات و امور گذرد و در آخر كار آنچه شود اگر مرضى پادشاه نيفتد ، گاه باشد كه وقوع آن كار را به عمد يا سهو اسناد به وزير كند ؛ هرچند او برى باشد ، بايد كه ملتزم آن جرم بشود و جرم را به پادشاه حواله ننمايد و سعى\r\n\r\n\r\n","description":"","footnote":"\r\n( 1 ) . غرر الحكم ، ج 4 ، ص 203 .\r\n","page_name":" 630 ","page_number":630},
  {"content":"\r\n\r\nدر اصلاح آن كار كند و به لطايف تدبير اظهار عذر خود نمايد .\r\nديگر ، كارى نيكو كه كند منّت بر پادشاه نگذارد و آن را حواله به همّت و قوّت اقبال پادشاه نمايد .\r\nديگر ، با دوست و دشمن طريق مروّت و مدارا و مواسا مسلوك دارد و دست از حلم و تحمّل برندارد . و در كلام شريف حضرت امير المؤمنين - صلوات اللّه عليه - مذكور است كه ، « نصف العاقل احتمال و نصفه تغافل « 1 » » يعنى : « نيمهء عاقل كشيدن و برداشتن بارها و مؤنتها و رنجهاست ، و نصفى تغافل است . » غرض آن است كه بر عاقل لازم است كه بارها و غرامتهاى بسيار متحمّل شود و بسيارى از امور را به تغافل بگذراند .\r\nديگر ، بايد كه مردمان قابل مهمّات را بيكار نگذارد و چند شغل به يك كس حواله ننمايد و دو كس را مشغول به شغل نسازد كه هيچ‌كدام حسن اهتمام مرعى نمىدارند و نيك و بدكار در عهدهء آن ديگر مىپندارند .\r\nديگر ، دست از فراغت و عيش بردارد و از راحت‌طلبى هجرت نمايد و اوقات خود را مستغرق فكر و تدبير و عمل سازد .\r\nديگر ، در كارها انديشهء بسيار كند ، خصوصا در مهمّات خصوم و دشمنان و امور متعلّق به پادشاهان بيگانه كه اگر خللى رودهد ، دو آفت دارد : يكى قوّت جانب خصوم ، ديگر خشم و سخط پادشاه .\r\nديگر ، در تفحّص و تجسّس و استعلام از امور ، خصوصا دشمنان و خصمان ملك و خصمان خود ، اهتمام بسيار نمايد كه هيچ‌چيز در دفع آفت خصوم ابلغ از اطّلاع بر مكايد ايشان نيست .\r\nديگر ، از صحبت مردم بد محترز باشد ، و مردم احمق و خاين و طامع و دروغگوى و متّهم به اعمال زشت را به خود راه ندهد و از ايشان دورى لازم داند و بيشتر صحبت او با اخيار و افاضل و عقلا بوده باشد .\r\nديگر ، در كارها با مخصوصان كه به مزيد عقل و دانش اختصاص داشته باشند و امين و محرم اسرار باشند مشاورت مىنموده باشد ، و معجب و مستبدّ به رأى خود نباشد .\r\n\r\n\r\n","description":"","footnote":"\r\n( 1 ) . غرر الحكم ، ج 6 ، ص 173 .\r\n","page_name":" 631 ","page_number":631},
  {"content":"\r\n\r\nديگر ، از مدح و خوشامد محظوظ نباشد و سخن ناصحان و مشفقان ، هرچند ناملايم طبع باشد ، به سمع رضا اصغاء « 1 » نمايد .\r\nديگر ، در باب نسق سپاه و تكثير عدد ايشان و اهتمام در سرانجام امور ايشان مبالغهء تمام نمايد ، و اين را از همه مهمّات ملكى ضرورتر داند و پادشاه را البتّه در اين باب تحريص تمام نمايد كه اعظم اركان سلطنت امر سپاه است .\r\nاين است چند كلمهء مختصر كه در باب آداب وزرا مذكور شد ، و چون از اصل غرض كتاب بيرون بود ، در اين باب اطناب ننمود . اكنون بعضى حكايات وزرا ، كه مناسب مقام است ، ايراد مىنمايد و بعضى به منزلهء امثله و شواهدند از جهت سخنانى كه مذكور شد .\r\n\r\nحكايت\r\nچون بعد از كشته شدن فضل بن سهل ، مأمون وزارت را به حسن ، برادر او ، داد ، [ 162 آ 
  ] هركس از اطراف ممالك به وى نامه‌ها نوشتند . سهل هارون « 2 » ، كه در هنر و بلاغت عديم المثل بود ، به او تهنيت‌نامه نوشت و ترجمهء آن اين بود كه ، « بدان كه هر زمانى را شاديى است ، جهد كن تا تو شادى زمانهء خويش باشى ؛ و دولت گريزان است ، حيلت كن تا از آن توشه بردارى . و در ميان كار چشم برگمار و عقل را مقدّم كن و در احوال و اخبار كسانى كه پيش از تو بودند و اين شغل داشتند و رفتند و كار به دوست و دشمن گذاشتند ، نظر كن و يقين بدان كه آنچه امروز به تو سپرده‌اند تو را فردا به ديگرى بايد سپرد . »\r\nو چون حسن سهل نامه بخواند ، گفت : « پندى داده موجز و مختصر و بافايده و مرا از خواب غفلت بيدار كرد . و از خداى توفيق خواهم كه در تقليد و تقلّد گوش بر نصايح تو « 3 »\r\n\r\n\r\n","description":"","footnote":"\r\n( 1 ) . گوش دادن .\r\n( 2 ) . سهل بن هارون بن هيون دستميسانى ، حكيم و شاعر و اديب ايرانى كه به خدمت مأمون درآمد و سرپرستى خزانة الحكمه را برعهده گرفت . وى از جملهء شعوبى مذهبان بود و عليه عربان تعصّب مىورزيد . نگاشته‌هاى بسيار او دالّ بر بلاغت و حكمت وى مىكند كه از آن جمله است كتاب ثعلة و عفراء كه بسان كليله و دمنه تدوين شده است . نك : الوافى بالوفيات ، ج 16 ، صص 18 تا 20 .\r\n( 3 ) . ظاهرا « او » بايد صحيح باشد .\r\n","page_name":" 632 ","page_number":632},
  {"content":"\r\n\r\nداشته باشم . »\r\n\r\nحكايت\r\nحسن بن سهل را همّتى عظيم و كرمى كامل بود . گويند وقتى نظر او بر پيرى افتاد كه سقّايى مىكرد و مشكى بر پشت نهاده مىگردانيد ، او را بر حال او رقّت آمد . پيش خودش خواند و از حال او پرسيد . آن سقّا گفت : « مردى پير شده‌ام و عيال و اطفال خرد دارم و از مال دنيايى هيچ‌چيز ندارم . به ضرورت كسبى مىكنم تا اطفال من ضايع نمانند . » حسن بن سهل را بر وى دل بسوخت . دوات و قلم خواست و عزم كرد كه او را براتى نويسد بر خازنان خود به هزار درم . غلط كرد و برات به صد هزار نوشت . چون سقّا برات نزد خازن آورد ، خازن متحيّر شد و به خدمت وزير آمد . گفت : « سقايى را صد هزار درهم دادن چه معنى دارد ؟ » وزير گفت : « راست گفتى و حقّ با تو است . اين بسيار است و من خواستم كه هزار نويسم ، به غلط بر قلم رفت . امّا ببايد داد تا مردمان حمل بر ركاكت رأى و ضعف عقل نكنند . »\r\n\r\nحكايت\r\nآورده‌اند كه ابو حسان زيادى حكايت كرد كه در وقتى از اوقات ، فقر و پريشانى بر من زور آورد و پشت من از بار قرض گرانبار شد و قرض بسيار از خبّاز و قصاب بر من جمع گشت ، و من بدان سبب بغايت پراكنده‌ضمير و مشوّش‌خاطر گشتم و دوستان پاى از من بازگرفتند و مرا دستگيرى نكردند ، و متقاضيان بر من گماشته شدند و به راتبهء روز فرو ماندم . روزى متفكّر نشسته بودم در اين حالت تا چه حيلت سازم و چه تدبير آغاز نهم .\r\nغلام از در درآمد و گفت : « شخصى بر در است . اجازت مىخواهد تا درآيد . » اجازت دادم . مردى درآمد از اهل خراسان . سلام كرد و گفت : « ابو حسان تويى ؟ . » گفتم : « آرى » گفت : « من مردى غريبم و عزيمت كعبه دارم و جملهء مال من ده هزار درم است و محتاج آنم كه به امانت از من قبول كنى و به وجه ديانت آن را محافظت نمايى . » و مال بيرون آورده ، وزن كرد و مهر نموده به من تسليم كرد . چون او بيرون رفت ، هم در آن موضع مهر\r\n\r\n","description":"","footnote":"","page_name":" 633 ","page_number":633},
  {"content":"\r\n\r\nآن بدره « 1 » برداشتم و اصحاب معاملات و قرض‌خواهان را طلب نمودم و حق جمله ادا كردم و آنچه باقى ماند نفقهء خود و عيالان فراخ گردانيدم ، و با خود گفتم تا آن وقت كه اين مرد بازگردد باشد كه - خداى عز و جلّ درى از درهاى رزق بر من گشاده گرداند ، مال او خود به جاى نهم . و آن شب به فراغ دل بخفتم .\r\nروز ديگر ، على الصّباح غلام درآمد و گفت : « خراسانى بر در است . » اجازت دادم تا درآمد . گفت : « من بر آن عزيمت بودم كه به عرض رسانيدم ، امّا امروز مردى برسيد و وفات پدرم خبر آورد . به ضرورت به جانب خراسان مراجعت خواهم كرد . بفرما تا آن امانت به من تسليم كنند . » من از استماع اين خبر حالى مشاهده كردم كه هرگز نديده بودم و عالم بر من تاريك شد . [ 162 ب 
  ] از خجالت حيران و مدهوش بماندم . ندانستم كه جواب چه گويم . گفتم : « اگر انكار كنم به نزد قاضى رود و سوگند دهد و فضيحت دنيا و آخرت حاصل آيد . و اگر مماطلت و مدافعت « 2 » نمايم ، تشنيع بسيار كند و پردهء من به درد . » گفتم : « عافاك اللّه ! اين موضع چندان حصين نبود ، آن مال را به جهت احتياط به جايى ديگر فرستادم . امروز به سعادت بازگرد و فردا بيا . »\r\nاو بازگشت و من حيران و متحيّر بماندم و چنان زيروزبر شدم كه يمين از يسار فرق نتوانستم كرد ، و عالم بر من تاريك شد و روز بر من سياه گشت . و چون شب درآمد ، خواب و آرام و صبر و قرار از من برفت و چند نوبت غلام را فرمودم كه ، « استر را زين كن . » او مىگفت : « هنوز شب است . » تا آخر زين بر استر نهاد . برنشستم و ندانستم كه كجا مىروم . چون عنان اختيار از دست رفته بود ، عنان بر گردن استر افكندم و پاى در ركاب تسليم نهادم و توكّل بر فضل بارى - عزّ اسمه - كردم . و استر مىرفت تا به كنار جويى رسيد و از جسر بگذشت به سوى دست راست ، به جانب سراى مأمون ميل كرد . چون به نزديك سراى مأمون رسيدم ، هنوز شب بود و راه باريك . سوارى ديدم كه بر من گذشت و در من نگاه كرد و بازگشت . گفت : « بو حسان زياد نيستى ؟ » گفتم : « بلى . » گفت : « مرا نزديك تو فرستاده‌اند . » گفتم : « كه فرستاده است ؟ » گفت : « امير حسن سهل . » با خود\r\n\r\n\r\n","description":"","footnote":"\r\n( 1 ) . كيسه‌اى كه درون آن ده هزار درهم مىنهادند ، كيسهء زر .\r\n( 2 ) . درنگى ، تكاهل ، مسالمت در اداى دين .\r\n","page_name":" 634 ","page_number":634},
  {"content":"\r\n\r\nگفتم : « امير از من چه مىخواهد ؟ » با وى گفتم : « اينك من پيش امير مىآمدم . » او بازگشت . چون به در سراى رسيد ، دررفت و از جهت من دستورى خواست . چون داخل شدم ، حسن بن سهل گفت : « يا ابا حسن ! خبر « 1 » تو چيست و حال تو چگونه است ؟ » خواستم تقاعدى و تكلّف و اعتذارى نمايم ، گفت : « دست از اين بدار و راست بگوى كه تو را چه افتاده است و به چه حادثه گرفتار شده‌اى ؟ كه تو را به خواب ديدم ، شوريده و پريشان . » من آغاز كردم و قصّه از اوّل تا آخر شرح دادم . فى الحال فرمود تا دو بدره ، هريكى ده هزار درهم ، بياوردند . گفت : « يكى به خراسانى ده و يكى در مصروف خود صرف كن و هرگاه تو را احتياجى افتد ، اعلام نماى . »\r\nابو حسان گفت : « در حال بازگشتم و مال خراسانى به او تسليم كردم و بعد از آن حال من هر روز نيكوتر شد .\r\n\r\nحكايت\r\nآورده‌اند كه احمد بن ابى خالد در ايام عطلت خود روزى به نزديك يحيى بن خالد برمكى آمد و سلام كرد و بازگشت . يحيى بن خالد پسر خود فضل را گفت : « از اين مرد و پدر او حكايتى دارم . چون محلّ شود به ياد من ده تا با تو تقرير كنم . »\r\nچون محلّ شد ، فضل او را به ياد داد . يحيى گفت : « در روزگار امير المؤمنين مهدى ، من و پدر من مدّتها از اشغال عاطل بوديم و محنت و نوايب بر ما متوالى و متواتر گشت و فقر و احتياج به حدّى رسيد كه به قوت ضرورى فرومانديم . يك روز جامه درپوشيدم و خواستم كه سوار شوم ، والدهء فرزندانم گفت : خ دوش اين اطفال گرسنه خفته‌اند و ايشان را به هزار حيله در خواب كرديم ، و امروز نه ايشان را قوت است و نه چهارپا را كاه . خ\r\nمن چون اين سخن بشنيدم ، متحيّر برپا بماندم و هرچند تفكّر كردم تا ترتيب قوت آن روز از كجا سازم هيچ‌وجه ندانستم ، الّا آنكه دوستى از جهت من ازار طبرى آورده بود .\r\nفرمودم تا آن را به بازار برند و بفروشند و در وجه اخراجات آن روز صرف كنند . پس ،\r\n\r\n\r\n","description":"","footnote":"\r\n( 1 ) . مر : « خير . »\r\n","page_name":" 635 ","page_number":635},
  {"content":"\r\n\r\nرفتم . چون به ميان شارع رسيدم ، پدر اين مرد ، ابى خالد ، را ديدم در موكب بزرگى مىآيد ، و آن روز كاتب ابو عبد اللّه ، وزير مهدى ، بود . چون او را بديدم ، در موكب او روان شدم و حال خويش و پدر به نقير و قطمير « 1 » با او شرح دادم و فروماندن آن روز به قوت و فروختن [ 163 آ 
  ] ازار با او تقرير كردم و سوگندهاى غلاظ و شداد بر زبان راندم كه در آنچه گفتم تفاوتى نيست . او سخن مىشنيد و اسب مىراند تا به مقصد رسيد . و من بازگشتم ، و از نيك و بد در باب خويش هيچ نشنيدم و سخن مرا به اندك و بسيار هيچ جواب بازنداد . و من شكسته‌دل و كوفته‌خاطر و پريشان و متحيّر بازگشتم و خود را بر اظهار سرّ خويش ملامت مىكردم كه خود را فضيحت كردم و در موقف مذلّت بداشتم و بغايت اندوهگين و غمگين تا خانه شدم . و چون اهل خانه اثر اندوه در ناصيهء من بديدند و امارت « 2 » حزن در بشرهء من مشاهده كردند ، ايشان زبان ملامت و سرزنش بگشودند و گفتند : خ اقل ما فى الباب . چون حال تو در قلّت مال و كثرت عيال تا اين درجه معلوم كردند ، در كارها تو را محلّ اعتماد ندانند و دلها از تو نفور گردد . خ و آنچه از توبيخ و سرزنش به من رسيد ، بر دل من مؤثّرتر از آن مذلّت بود كه كشيدم . و روز ديگر پيراهن از زير درّاعه « 3 » بيرون كردم و بفروختم و در وجه قوت عيالان نهادم و از غايت دل و دست‌تنگى بيم بود كه جنون بر من غالب شود و اهل بيت و عيالان من گفتند : خ چندين غم بر دل منه و اميد از فرج برمدار . گاه باشد كه خداى تعالى از الطاف خفيّهء خود لطفى نمايد و درى از روزى بر روى ما گشايد . خ\r\nبعد از آن ، از خانه بيرون آمدم و ندانستم كه كجا روم . در راه رسول ابى خالد را ديدم كه به طلب من مىآمد . با او به سراى ابى خالد رفتم . چون نظرش بر من افتاد ، بر وى سلام كردم . گفت : خ اى برادرزاده ! ديروز با من از روزگار شكايتى كردى و از حال خود حكايتى عرضه داشتى . در آن باب متفكّر شدم و جواب آن جز به فعل نيكو ندانستم . خ پس ، بفرمود تا حميد بازرگان و برادرش را حاضر كردند . و ايشان دو بازرگان بزرگ بودند كه هر سال تمامت غلّات و ارتفاعات « 4 » سواد را از ديوان به يك بار بخريدندى و به تفاريق\r\n\r\n\r\n","description":"","footnote":"\r\n( 1 ) . نقير و قطمير : اندك و بيش ، امور جزئى و كلى .\r\n( 2 ) . نشان ، علامت ، اثر .\r\n( 3 ) . نوعى جامهء پشمين .\r\n( 4 ) . ارتفاعات ، جمع ارتفاع : محصول زراعت .\r\n","page_name":" 636 ","page_number":636},
  {"content":"\r\n\r\nبفروختندى و از آن سود بسيار كردندى . پس ، روى به ايشان كرد كه ، خ دوش سى هزار كوى به شما فروخته‌ام ، و كويى ده هزار و هشتصد و هشتاد من باشد ، بر اين قرار آنكه اين برادرزادهء من ، كه حاضر است ، در ربع با شما شريك باشد . خ پس ، به من گفت : خ از اين جمله ده هزار كوى نصيب تو باشد . اگر سى هزار دينار به تو دهند ، تو پاى خود از ميان بيرون كنى شايد ، و اگرنه بايد كه شركت به اتمام رسانى و در خريد و فروخت با ايشان شريك باشى ، تو دانى . خ\r\nپس ، آن هردو بازرگان مرا به گوشه‌اى بردند و گفتند : خ تو مرد بزرگى و خريد و فروخت كار تو نباشد و اين كار ياران و كاركنان بسيار خواهد . اگر مصلحت دانى ، سى هزار دينار بستان و اين كار به ما بازگذار . خ من اجابت كردم و آن حال را بر راى ابى خالد عرضه داشتم . گفت : خ نيك كردى و تو را به آسايشتر باشد . خ پس ، بفرمود كه ، خ مال بستان و بازگرد و بعد از اين ملازمت نماى هرچه امكان دارد از نيكويى در باب تو تقديم افتد . خ\r\nمن آن سى هزار دينار از هردو بازرگان قبض كردم به جهت اخراجات ، و اين قصّه يك روز زيادت نبود كه به نزديك پدر رفتم و در پيش او نهادم و گفتم : خ جان من فداى تو باد ! حكم اين مال بفرماى . خ پدر گفت : خ بر تو همان حكم مىكنم كه بو خالد براى بازرگانان حكم كرد . ثلثان تو را و ثلث مرا . خ ده هزار دينار دادم تا آنگاه كه خدا مرا به اين درجه رسانيد . و اين كلمات با تو جهت آن گفتم تا حقّ اين مرد فراموش نكنى . »\r\nمحمد بن عباس گويد كه ، از يحيى بن خاقان پرسيدم كه ، « يحيى بن خالد برمكى با احمد بن ابى خالد چه نيكويى كرد ؟ مكافات آنچه پدرش با او كرده بود . » گفت : « احمد بن ابى خالد [ 163 ب 
  ] در روزگار برامكه منظور نظر ايشان بود و محترم و مرفّه روزگار مىگذرانيد و در نعمت و حرمت با ايشان مشاركت داشت تا آنكه هارون الرشيد بر يحى بن خالد برمكى غضبناك شد و او را محبوس كردند و احمد بن ابى خالد از طرف يحيى بن خالد به شغلى رفته بود . او حكايت كرد كه ، خ چون بازآمدم ، محنت روى بر برامكه آورده بود و دولت پشت بر ايشان كرده و با من شش هزار دينار بود . بكوشيدم تا به انواع حيله‌ها و وسايل خود را در حبس به يحيى بن خالد رسانيدم و آن شش هزار دينار ،\r\n\r\n","description":"","footnote":"","page_name":" 637 ","page_number":637},
  {"content":"\r\n\r\nكه با من بود ، بر وى عرض كردم و بر فوات « 1 » دولت تأسّف خوردم و التماس كردم تا به قبول آن بر من منّت نهد . گفت : خ تو را در حرج نتوانم افكند . خ از آن جمله سه هزار دينار قبول فرمود و گفت : خ باقى را در مصالح خويش صرف كن . خ پس ، رقعه‌اى نوشت و دو پاره كرد و يك پاره در زير مصلّى خود نهاد و يك پاره به من داد و گفت : خ كار ما برگشت و دولت ما منقضى شد ، و زود باشد كه اين خليفه به جوار حقّ پيوندد و فتنه‌اى عظيم قايم شود ميان دو خليفه . و عاقبت آن خليفه [ كه 
  ] « 2 » در جانب مشرق بود غالب گردد ، و پسرى باشد نام او فضل بن سهل . او را به آن خليفه قربتى باشد و وزير او گردد . چون اين خبر به تو رسد ، نزديك او رو و اين نصف رقعه كه تو دارى به او رسان . او تو را بعد از آن به درجه‌اى بلند رساند و كار او بزرگ گردد . خ\r\nاحمد بن أبى خالد گويد : خ من از پيش يحيى بن خالد از زندان بيرون آمدم با ندامت هرچه تمامتر . خود را ملامت مىكردم كه سه هزار دينار از دست بدادم به مردى كه مرا به مرگ خود تعزيت مىدهد ، و آن نصف رقعه نگاه داشتم ؛ و روزگارى بر اين برآمد و رشيد از اين جهان برفت و محمّد امين را وليعهد گردانيد ، و ميان مأمون و محمّد امين فتنه‌ها و حربها شد تا آنگاه كه محمّد امين را بكشتند و خلافت بر مأمون مقرّر گشت ، و من معطّل و بيكار بماندم و روزگار من تراجع بد مىرفت و در ما يحتاج و اسباب ثروت خللى فاحش پيدا شد ، و مأمون مرو را دار الملك ساخت و طاهر بن الحسين از جانب او امير بغداد بود . من يك شب در خانه نشسته بودم متفكّر كه وجوه اخراجات از كجا ترتيب كنم و اسباب معيشت به چه طريق سازم كه ناگاه آواز حلقهء در شنيدم و منكوحهء خود را گفتم : خ برو بنگر تا كيست كه در مىزند و در مگشا تا مرا اعلام نكنى . خ رفت و در حال بازگشت و گفت : خ روشناييها مىبينم و جمعى سرهنگان و سپاهيان . خ من بيرون رفتم و در پيش در بايستادم و پرسيدم كه ، خ كيست ؟ خ گفتند : خ سراى احمد بن أبى خالد الاحول اين است ؟ خ گفتم : خ آرى . خ گفتند : خ ما رسولان امير ابن الحسينيم . خ گفتم : خ باشد كه غلط كنند كه امير به مثال ما مردم التفات نكند . خ ايشان گفتند : خ ما به كارى آمده‌ايم كه او مسرور شود . برو و او را خبر كن . خ پنداشتند كه من غلامىام . من بازگشتم و چراغى برافروختم و\r\n\r\n\r\n","description":"","footnote":"\r\n( 1 ) . نيستى ، نابودى .\r\n( 2 ) . از مر اضافه شد .\r\n","page_name":" 638 ","page_number":638},
  {"content":"\r\n\r\nدر باز كردم تا درآمدند ، و سپهسالارى بزرگ با ايشان بود . درآمد و به حرمت پيش من به دو زانوى ادب بنشست و گفت : خ اعزّك اللّه ! احمد بن أبى خالد تويى ؟ خ گفتم : خ آرى . خ گفت : خ امير التماس مىكند كه تشريف آوريد . خ من به خانه رفتم و وصيّتى كه داشتم با عيال بگفتم و بيرون آمدم . گفتم : خ مركب ندارم . خ جنيبتى « 1 » پيش كشيدند ، برنشستم و با ايشان نزديك طاهر بن حسين رفتم . چون بر وى سلام كردم ، گفت : خ احمد بن ابى خالد تويى ؟ خ گفتم : خ آرى . خ حال در حال نامه‌اى بر نيم تا كاغذ نوشته ، پيش من انداخت به خطّ فضل بن سهل ، مضمون آنكه ، در حال كه اين نامه به تو رسد احمد ابى خالد را هرجا باشد در اقطاع بغداد و اعمال آن طلب كنى و به مجلس خود حاضر گردانى و پنجاه هزار درم به او دهى و بيست مركب به او تسليم كنى [ 164 آ 
  ] ، و او را مرفّه و محترم به حضرت امير المؤمنين فرستى و تأخير بدان راه ندهى . چون اين نامه برخواندم مسرّت ، و بهجت زياده شد و خوشدل و مستظهر گشتم و گفتم : خ بازگردم و استعداد كنم . خ گفت : خ البتّه توقّف را رخصت نيست . خ و در حال پنجاه هزار درم و بيست مركب حاضر كردند و به من تسليم كرد و گفت : خ در ساعت سوار شو . خ من آنقدر مهلت خواستم كه به خانه رفته مصلحتى كه بود در قلم آوردم ، و از آن مال بيشتر به خانه جهت عيال و فرزندان فرستادم و فرمودم تا آن نصف رقعهء يحيى بن خالد را بياوردند و وقت سحر از سراى طاهر سوار شدم و از بغداد بيرون آمدم و به هر شهر كه بگذشتم ، مرا استقبال كردند و خدمت كردند تا وقتى كه مرفّه و آسوده در نعمت و حرمت به درگاه فضل بن سهل رسيدم به مرو ، و فضل را از رسيدن من اعلام كردند . چون داخل مجلس او شدم و شرط خدمت به‌جا آوردم ، گفت : خ احمد بن ابى خالد الكاتب تويى ؟ خ گفتم : خ آرى . خ فرمود كه ، خ بازگرد و به منزل خويش رو تا بياسايى . خ بنابر سخن او بازگشتم و ندانستم كه كجا روم تا خادمى بيامد و مرا به سرايى برد به انواع فروش و آلت و امتعه و اسباب و ثياب در وى مهيّا و سه روز در نعمت و سرور بگذرانيدم . روز چهارم جامهء سياه ، كه شعار عباسيان است ، پوشيدم و روى به درگاه ذو الرّياستين فضل بن سهل نهادم و او را سواره يافتم . بر در سراى عزم خدمت خليفه داشت . من در حال پياده شدم و دستش ببوسيدم و سوار شدم تا به در\r\n\r\n\r\n","description":"","footnote":"\r\n( 1 ) . اسب يدك .\r\n","page_name":" 639 ","page_number":639},
  {"content":"\r\n\r\nسراى مأمون رسيدم . همچنان سوار به سراى خليفه راند و من پياده شدم و در ركاب او مىدويدم تا آنگاه كه به پرده‌اى رسيدم كه در پس آن پرده مجلس خليفه بود . فضل از مركب نزول فرمود و در محفّه‌اى « 1 » بنشست كه در آن موضع از جهت او مهيّا نموده بودند ، و جمعى كه حاضر بودند ، از پهلوانان و سرهنگان ، آن محفّه را برداشتند تا آنجا كه تخت مأمون بود برده ، او را نزد مأمون بر تخت نشاندند . و من لحظه‌اى توقّف كردم تا مرا بخواندند . چون در رفتم و خدمت كردم ، مأمون و فضل را ديدم هردو بر تخت نشسته و روى به يكديگر آورده . چون نظر بر من افتاد ، گفت : خ يا امير المؤمنين ! اين احمد بن ابى خالد است كه در روزگار مخلوع - يعنى ، محمّد امين - از بغداد احوال محمّد امين و اخبارى كه آنجا بود اعلام مىنمود و بندگى و هوادارى به‌جا مىآورد و امروز مالى وافر و جاهى عريض و نعمت بسيار دارد . آمده خود را بر امير المؤمنين عرضه مىدارد . خ مأمون گفت : خ خدا بر مال او بركت كند و اضعاف آن به او متّصل گرداند . خ فضل گفت : خ او را با بندگان امير المؤمنين در اشغال بزرگ مشاركت دهم ؟ خ فرمود كه ، خ آرى . خ فضل گفت :\r\nخ صله‌اى درخور بندگى و كفايت او امير المؤمنين ارزانى فرمايد تا مردمان به سبب آن بدانند كه او قدرى دارد . خ خليفه فرمودند كه ، خ روا باشد . خ بعد از آن گفت : خ توقيع حكم ديوان به دو مفوّض كنيم ؟ خ گفت : خ آرى . خ از آنجا بيرون آمدم . بر اين جمله مثال « 2 » نوشتند .\r\nو چون از اين سخن روزى چند برآمد ، شب مرا پيش خود خواند و من نصف رقعهء يحيى بن خالد با خود برگرفتم و چون نزديك او رفتم ، نشسته بود . مرا گفت : خ يا ابا العبّاس ! ميانهء تو و استاد و خواجهء ما ابو على يحيى بن خالد سابقه و خدمتى و معرفتى بوده است و بر وى حقّى ثابت دارى . گفتم : خ آرى . خ گفت : خ سبب آن بازگوى . خ من آنچه پدرم در حقّ او به‌جا آورده بود و آنچه به آخر عمر او ، در وقتى كه محبوس بود ، كرده بودم با او شرح دادم تا آنجا كه سخن نصف رقعهء مذكور شد . فرمود كه ، آن رقعه كجاست ؟ گفتم : خ با من است . خ و در پيش او نهادم . او دست در زير مصلّى كرد و آن نصف دگر بيرون [ 164 ب 
  ] آورد و به يكديگر بازنهاد و چون بخواند ، آب در چشم آورد و بيم بود كه بگريد . پس ، روى به برادر خود ، حسن بن سهل ، كرد و گفت : خ و اللّه كه خطّ ابى على است . خ و مرا\r\n\r\n\r\n","description":"","footnote":"\r\n( 1 ) . هودج مانندى كه بر دوش حمل مىكنند .\r\n( 2 ) . اينجا به معنى « حكم و فرمان » است .\r\n","page_name":" 640 ","page_number":640},
  {"content":"\r\n\r\nگفت : خ مىدانى كه چه نوشته است ؟ خ گفتم : خ نى . خ رقعه به من داد . بدان‌جا نوشته بود كه ، خ خدا تو را برخوردار كند ، اى پسر ! بدان كه حقوق ابى العبّاس احمد بن ابى خالد در اين حالت كه منم ، چنان بر من جمع شده است كه از مكافات آن عاجز شده‌ام با ايادى « 1 » كه از پدرش ديده‌ام ، و روز ما به آخر رسيده و كار ما به انجام كشيده و صبح دولت تو را آغاز تنفّس است و آفتاب اقبال تو را مبادى طلوع بايد كه عذر از اين جوانمرد بخواهى و حقّى كه او را بر من است قضا كنى ، ان شاء اللّه تعالى . خ احمد گويد : خ هرروز كار من با فضل در ترقّى و اختصاص من با مأمون زيادت بود تا آنگاه كه به مرتبهء وزارت رسيدم . » « 2 »\r\n\r\nحكايت\r\nآورده‌اند كه فضل بن مروان ، كه وزير معتصم باللّه خليفهء عباسى بود ، حكايت كرده كه در روزگار مأمون ، محمّد بن يزداد « 3 » عمرو بن سهومه را سعايت كرد و مأمون بر وى غضبناك شد و مرا امر فرمود كه ، « عمرو را مقيّد كن و محبوس‌ساز و كار بر وى تنگ‌گير و نعمت بر وى فراخ مدار تا راست بگويد كه در اموال غنيمت كه به نزديك او امانت بوده چه خيانت كرده است و آن مال از او طلب دارم . » گفتم : « چنان كنم . » و بفرمودم تا عمرو را حاضر كردند و حجره‌اى جهت او مهيّا كردند ، و من خويش را به كارهاى ديگر مشغول گردانيدم و به او هيچ تعرّض نرسانيدم .\r\nروز سوم ، كسى نزديك من فرستاد و از من درخواست كرد كه نزديك او روم . چون رفتم ، نسخه‌اى بيرون آورد و هرچه ملك و مال او بود ، از ضياع و عقار و ناطق و صامت و فرش و آلت و قماش و كسوت و جواهر و مواشى ، بر آنجا ثبت كرده بود و قيمت آن بيست هزارهزار درهم بود و از من درخواست كه اين نسخه را بر مأمون عرضه دار و\r\n\r\n\r\n","description":"","footnote":"\r\n( 1 ) . نعمتها ، نيكوييها .\r\n( 2 ) . اين حكايت در جوامع الحكايات ، صص 90 تا 94 با اندك تلخيص و تغيير آمده است .\r\n( 3 ) . ابو عبد اللّه محمّد بن يزداد بن سويد ، وزير مأمون عباسى از خاندانى اهل خراسان كه داراى دين زرتشتى بودند و سپس اسلام اختيار كرده به خلفا پيوستند . نخستين اين خاندان سويد بود كه اسلام آورد و وارد خدمات دولتى شد . تاريخ فخرى ، صص 316 و 317 .\r\n","page_name":" 641 ","page_number":641},
  {"content":"\r\n\r\nبگو : « اين جمله را بر تو حلال كردم » . گفتم : « به صبر باش كه عدل امير المؤمنين از آن بيشتر است و همّت او از آن بزرگتر است كه تمام مال از تو بستاند و به زوال كلّ نعمت از تو راضى شود » . عمرو گفت : « امير المؤمنين در كرم همچنين است كه تو مىگويى . و ليكن ساعى و نمّام از كار من و تو غافل نباشند و از پيشهء خود بازنايستند ، و مرا معلوم است كه امير المؤمنين تو را در كار من از شدّت و مبالغه در تضييق و ايذاء چه فرموده است و تو ضدّ آن كرده‌اى . و مرا خوش مىآيد كه سخط « 1 » امير المؤمنين از تو مصروف گردانم و رضاى او حاصل كنم . » من بسيار بكوشيدم تا از آن نسخه كه به من نموده بود نصفى را تخفيف كرد ، و آن ده هزارهزار درهم بود . گفتم : « 2 » « اين به صلاح نزديكتر باشد و از فساد دور تر . هم رضاى امير المؤمنين حاصل شود و هم تمامت نعمت از تو زايل نشود . » و خطّى از او به الزام ده‌هزارهزار درهم گرفتم و نزديك مأمون رفتم تا بر وى عرضه دارم .\r\nمحمّد بن يزداد پيش از من رفته بود و انواع سخنان به عرض مأمون رسانيده بود و مرا به تقصيرات منسوب كرده و مأمون را به غضب درآورده . در آن سخن بود كه دررفتم . چون مرا بديد ، سخن قطع كرد . مأمون روى به من آورد و گفت : « يا فضل ! اين چه دليرى است كه تو با ما مىكنى ؟ » گفتم : « اللّه ، من بندهء فرمانبردار » . گفت : « تو را فرمودم كه كار بر اين نبطى - يعنى ، بر عمرو - سخت فراگير و هر مبالغه كه ممكن باشد در تضييق و تعذيب او به‌جا آور . ضدّ آن كردى و نعمت بر وى فراخ گردانيدى و او را مرفّه و محترم در خانه بنشاندى . » گفتم : « يا امير المؤمنين ! از عمرو مال بسيار مطالبه مىبايست كرد . ترسيدم [ 165 آ 
  ] كه او را جاى ديگر محبوس كنم ، مالى بذل كند و موكّلان در آن مال رغبت كنند و او بر گريختن فرصتى يابد . » و از هرگونه عذرى مىگفتم كه شايد غضب او كمتر شود و آن رقعه بر او عرض نكردم كه بغايت در خشم بود و هم در ميان غضب گفت : « عمرو را به محمّد بن يزداد سپار . »\r\nمن در حال كسى فرستادم تا او را به محمّد بن يزداد سپردند و محمّد بن يزداد او را به انواع عذاب معذّب گردانيد تا از وى چيزى حاصل كند . عمرو اجابت نكرد تا بعد از آن اصحاب و عمّال عمرو جمع شدند و سه هزارهزار از خاصّهء خود قبول كردند و از عمرو\r\n\r\n\r\n","description":"","footnote":"\r\n( 1 ) . غضب .\r\n( 2 ) . اصل : « گفت » .\r\n","page_name":" 642 ","page_number":642},
  {"content":"\r\n\r\nالتماس نمودند كه اجازت دهد كه به محمّد يزداد تسليم كنند . و محمّد بن يزداد نزد مأمون رفت شادان كه چنين خدمتى كرده‌ام و رقعهء سه‌هزارهزار درهم عرضه داشت و من در پيش مأمون ايستاده بودم . گفت : « نه با تو مىگويم كه ديگران به مهمّات ما به از تو قيام مىنمايند و در آنچه مىفرمايم فرمانبردارترند . » گفتم : « اميد مىدارم كه من به رفق و مدارا از ديگران بهتر به مهمّات قيام نموده باشم . » گفت : « اينك رقعهء عمرو به سه هزار هزار درهم . » من چون آن بديدم ، گفتم : « و اللّه كه امير المؤمنين را خبر كنم كه من به رفق و نرمى بهتر كرده‌ام . به تعجيل خريطهء كاغذ خواستم و رقعه‌اى كه عمرو به بيست هزارهزار درهم ثبت كرده بود و آن رقعه كه به ده هزارهزار درهم نوشته بود ، هر دو را عرضه داشتم و صورت حال از اوّل تا آخر تقرير كردم . » و چون خطّ او بديد ، معلومش شد كه هردو خطّ عمرو است . گفت : « نمىدانم كه از شما كدام تعجّب نمايم ؟ از تو كه جانب اهل نعمت و جاه و عزّت و احترام را مراعات و محافظت كردى يا عمرو كه حقّ لطف و سيرت تو شناخت و شكر نيكويى و عنايت تو بگذارد كه به دل خوش از تمامت مال و ملك خود برخاست و مالى بدين عظيمى بىتكليفى بذل كرد . و اللّه كه نگذارم كه شما دو نبطى در ميدان كرم گوى از من برباييد » . رقعه‌ها بدريد و گفت : « من آن مال به عمرو بخشيدم . » و فرمود كه در حال او را اطلاق كنند .\r\n\r\nحكايت\r\nسليمان بن وهب « 1 » وزير المعتمد على اللّه ، احمد بن المتوكّل عباسى [ خلافت : 256 - 279 ق . 
  ] بود . آورده‌اند كه روزى در ديوان نشسته بود . احمد بن ابى خالد الصيرفى\r\n\r\n\r\n","description":"","footnote":"\r\n( 1 ) . ابو ايّوب سليمان بن وهب وزير مهتدى باللّه ( خلافت : 255 - 256 ق . ) و معتمد على اللّه بود . آل وهب جملگى اهل قريه‌اى از توابع واسط بودند و دين نصرانى داشتند ، سپس اسلام آوردند و پيوسته در دستگاه حاكمان اموى و عباسى به خدمت اشتغال داشتند . سليمان از حيث فضل و ادب و نامه‌نگارى و دفترنويسى سرآمد نويسندگان بود . او و برادرش ، حسن ، كه شاعر بزرگى بود و در خدمت محمد بن عبد الملك زيات به‌سر مىبرد ، از افراد سرشناس روزگار خويش بودند . سليمان در سال 272 يا 271 ق . درگذشت . وفيات الاعيان ، ج 2 ، صص 415 تا 418 ؛ تاريخ فخرى ، صص 339 تا 343 .\r\n","page_name":" 643 ","page_number":643},
  {"content":"\r\n\r\nالكتاب نزد او آمد . از جهت او برخاست و او را در صدر ديوان بنشاند و از جملهء كارها اعراض كرد . تا او نشسته بود خويشتن را به او مشغول داشت . چون برخاست ، غلامان [ را 
  ] « 1 » فرمود تا از عقب او برفتند و هركس در آن مجلس بود ، تعجّب كردند و آن تعظيم را از وى نپسنديدند . چه رسم نبود كه اصحاب ديوان در ديوان جهت هيچ‌كس كاينا من كان قيام نمايند ، و سليمان اثر كراهيت و انكارى در بشرهء حاضران مشاهده مىنمود . روى به پسر خويش ، عبد اللّه ، كرد و گفت : « چون خلوت باشد ، سبب تعظيم و تبجيل كه آن مرد را كردم از من سؤال كن تا تو را اعلام كنم . » چون غلبه كمتر شد ، به طعام خوردن مشغول شديم . عبد اللّه مىگويد : « پدرم روى به من كرد و گفت : خ طعام خوردن تو را از ذكر آن حال شاغل آمد . خ و گفت : خ تو و حاضران بر من منكر بوديد بدان اكرام و احترام كه احمد بن ابى خالد را كردم ؟ خ گفتم : خ آرى . خ گفت : خ او مدّتهاى مديد مباشر اعمال مصر بود . يك سال او را معزول كردند و عمل مصر به من مفوّض نمودند . چون به مصر رسيدم ، تفحّص احوال و تجسّس عادات او كردم . از او در آن ديار آثار حميده و سعى مشكور يافتم . زبانها بر ثناى او متّفق و دلها بر ولاى او متّحد ؛ سپاهى از او شاكر و همگنان او را به خير ذاكر . و با اين اخلاق حميده عرف الدّين خادم ، كه صاحب بريد بود ، با او دوستى هرچه تمامتر داشت . هرچند خواستم كه بر او نكته گيرم و او را به تقصير منسوب گردانم و بهانهء آن گيرم كه بدان سبب [ 165 ب 
  ] از او مالى مطالبه نمايم ، نتوانستم ، الّا آنكه حساب سال گذشته به ديوان امير المؤمنين هنوز رفع نكرده بود و اين سال كه در آخرش او را معزول كرده بودند تمام نشده بود . او را بر آن داشتم كه چيزى از مداخل دو ساله از قلم نيندازد و بر اخراجات افزايد ، چنان كه از اين دو ساله كه به من حوالت است هر ساله صد هزار دينار باشد . از اين امتناع نمود و ابا كرد و با من خشونت و درشتى كرد ، و به پنجاه هزار دينار هر سال راضى شدم . اجابت نكرد و گفت : خ من كه به جهت خود خيانت نكنم ، براى ديگرى چرا بكنم ؟ و سيرت خود را از راستى و عفاف چرا بگردانم ؟ خ\r\nمن فرمودم تا او را محبوس و مقيّد كردند . چند ماه در حبس بود ، اجابت نكرد . و صاحب بريد به متوكّل نامه نوشت ، مضمون آنكه خ مال مصر نفقات و اخراجات سليمان\r\n\r\n\r\n","description":"","footnote":"\r\n( 1 ) . اضافه از مر است .\r\n","page_name":" 644 ","page_number":644},
  {"content":"\r\n\r\nوفا نخواهد كرد و احمد بن ابى خالد به كوتاه‌دستى و راستى معروف است و رعيّت از او راضى و خشنود . خ و من از اين معنى غافل بودم . يك روز از روزها ، متفكّر مانده بودم .\r\nرقعهء احمد بن ابى خالد به من آوردند . التماس كرده بود كه او را پيش خود خوانم و نوشته بود كه ، خ مهمّى است كه عرضه مىبايد داشت . خ هيچ شك نكردم كه او از آن حبس و قيد ملول گشته و عاجز شده . چون از طعام فارغ شدم ، او را پيش خود خواندم ، همچنان مقيّد . چون به من رسيد ، خلوت خواست . بفرمودم تا مجلس خالى كردند . گفت : خ اى مهتر ! وقت آن نيامد كه دلت بر من رقّت آرد و در حقّ من شفقت نمايى ؟ و چون ميان ما هرگز دشمنى نبوده است و كينه‌اى نيست ، بىجرم و گناهى اين همه بىشفقتى بر من روا ندارى ؟ و آنچه از تو التماس مىكنم ، قبول كنى ؟ خ چون سخن او ضدّ آن بود كه من در خيال داشتم ، در خشم شدم و او را دشنام دادم و ناسزا گفتم . و گفتم : خ آن كار و مهمّ كه نوشته‌اى ، اين است و بر من سخريّت مىكنى ؟ خ گفت : خ يا سيّد ! البته التماس مرا نزديك تو ، اسعاف نخواهد بود و از آنچه مىفرمايى چاره نيست ؟ خ گفتم : خ نه . و به ضرورت آنچه تو را مىفرمايم مىبايد كرد . خ گفت : خ اكنون كه چنين است اين رقعه بخوان خ نامه‌اى به من داد سر به مهر . چون مهر از وى برگرفتم ، خطّ متوكّل خليفه بود ؛ مىشناختم . مرا عزل كرده و تسليم اعمال به احمد بن ابى خالد فرموده و بيرون آمدن از عهدهء هرچه بر من لازم داند فرموده كه حساب من بكند . آنچه بر من ثابت شود ، به وى سپارم . از زشتى اين حال و سختى اين واقعه بيم آن بود كه مدهوش شوم كه مردى كه هنوز اين لحظه از شتم او خاموش نگشته‌ام بر من مسلّط شود و نافذ الامر گردد ، حال من چگونه باشد ؟ و من در آن حسرت بودم كه امير شهر و اصحاب او درآمدند و امرا و جملگى اصحاب و كتّاب و حواشى و خدم متوكّل سركردند « 1 » و خزاين و بيوتات مرا جمله برنهادند . و من از آن خجالت ، اندك‌اندك از صدر مىخيزيدم تا آنكه پيش احمد به زانو درآمدم . و امير با اهل شهر آهنگر را درآوردند و بند از احمد برگرفتند و خواستند كه برپاى من گذارند ، احمد نگذاشت و برپا خاست و گفت : خ يا ابا ايّوب ! تو قريب العهدى به عمل خ در اين شهر تو را سرا و منزلى نيست و دوستى نيست كه به خانهء او روى و با تو حواشى و خدم و انبوهى\r\n\r\n\r\n","description":"","footnote":"\r\n( 1 ) . به معنى « سررسيدند » است .\r\n","page_name":" 645 ","page_number":645},
  {"content":"\r\n\r\nبسيار است و در موضع ديگر نگنجى ، هم در اين سرا باش كه من جايى ديگر يابم . خ و بيرون رفت و بفرمود تا موكّلان از سر من و جمله خدمتكاران من بازكردند و مهر از خانه‌ها برگرفتند و كتّاب و نوّاب و محاسبان مرا با خود برد . چون ايشان برفتند و من خانه خالى از موكّلان ديدم ، بخفتم . گفتم : خ مگر خواب مىبينم . خ اصحاب خود را گفتم :\r\nخ بنگريد تا بر ما كسى را موكّل كرده است ؟ خ گفتند : خ هيچ‌كس [ 166 آ 
  ] نيست . خ تعجّب نمودم از آن حالت و هنوز نماز ديگر نگزارده بودم كه جمله كتّاب و نوّاب به پيش من آمدند بىموكّلى ، گفتند : خ خطّى از ما هريك بگرفت كه حساب به او دهم و فرمود كه ما را اطلاق كردند . خ تعجّب من زيادت شد و چون بامداد شد ، هنوز پگاه بود كه به سلام من آمد و من عصر آن روز نزديك او رفتم و هم بر اين قاعده مدّت يك ماه بگذشت . اگر او بامداد نزديك من آمدى ، من شبانگاه نزديك او رفتمى و هر روز هدايا و الطاف او ، از برف و ميوه و مرغ و ماهى و برّه ، مترادف مىرسيدى . چون يك ماه بر اين منوال بگذشت ، يك روز مرا گفت : خ يا ابا ايّوب ! بر مصر عاشق شده‌اى ؟ نه هواى خوب دارد و نه صحن دلكش و نه آبى خوش و نه خاكى نيك . از بودن مصر غرض رفعت و جلال و كسب جاه و مال باشد ، بىجهتى ناخوشى هواى آن اختيار نتوان كرد و اگر تو در حضرت خلافت روى ، بزرگترين منصبى و جليلترين عملى در مدّت نزديك به تو حواله كنند . خ گفتم : خ مقام و منزل من بر مقتضاى حكم و فرمان تو است و منتظرم تا هر وقت كه اجازت و فرمان تو باشد ، انصراف نمايم . خ گفت : خ بفرما تا نويسندهء تو به خطّ خود بنويسد كه رفع حساب اين شهر بر من است و در حفظ خدا و عصمت او روى بدان جانب آر كه تو را مراد است . خ نويسنده « 1 » را گفتم تا چنان كه فرمود خطّى نوشت و به او تسليم كردم و روز ديگر از شهر بيرون آمدم ، و او و امير شهر آمدند و احمد بن ابى خالد مرا گفت كه ، خ در نخستين منزل كه در پنج فرسنگى شهر است توقّف كن تا جماعتى همراه كنم تا در خدمت تو باشند كه راه ناامن است . خ من از اين سخن بغايت مشوّش شدم و پريشان‌خاطر گشتم و باخود گفتم : خ مرا به تملّق مغرور كرد تا بيرون آيم و هرچه با خود دارم ، بيرون آرم . آنگاه ، جمله را بفرمايد تا از من بازستانند و مرا ديگرباره به‌دست\r\n\r\n\r\n","description":"","footnote":"\r\n( 1 ) . اصل : « نويسنده كاتب » كه برابر نسخهء مر با حذف « كاتب » متن اصلاح شد .\r\n","page_name":" 646 ","page_number":646},
  {"content":"\r\n\r\nموكّلان بازدهد و محبوس گرداند و آنچه بماند مطالبه كند . خ و بر معامله‌اى كه من با او كرده بودم ، قياس مىكردم و راست گفته‌اند كه بدكردار ز بدانديش بود .\r\nالقصه ، در آن مرحله كه فرموده بود نزول كردم و قضا را به تسليم تلقّى نمودم ، و منتظر بلا نشستم تا آنكه اوايل روز لشكرى ديدم كه از جانب مصر به سوى ما مىآيد .\r\nگفتم : خ تواند بود كه آن جماعت باشند كه به گرفتن ما مىآيند . خ غلامان را گفتم تا از آن حال متفحّص گشتند . گفتند : خ احمد بن [ ابى 
  ] خالد است . خ من از خيمه بيرون آمدم و او را استقبال نمودم و بر او سلام كردم . چون فرود آمد و بنشست ، گفت : خ بفرما تا خلوت كنند . خ هيچ شك نكردم كه به جهت انتقام خلوت مىكند و عقل از من زايل شد و حيران بماندم . چون جماعتى كه در مجلس بودند بيرون رفتند و من و او تنها بمانديم ، گفت :\r\nخ روزگار ولايت تو به مصر دور و دراز نكشيد و زياده حظّى نيافتى و بيشتر بهره و فايده نگرفتى و آنچه در ايّام ولايت خود بر من تكليف مىكردى و مرا امر بدان مىفرمودى و من اجابت نمىكردم ، در اين بيرون رفتن تو را تأخير به جهت آن مىداشتم و از روز اول تا به امروز به آن مشغول بودم ، چنان كه فرمودى بعضى از ارتفاع فرونهادم و چيزى در اخراجات فزودم . در هر سالى پانزده هزار دينار كفايت ظاهر شد ، در دو سال سى هزار ، و اين به كار نزديك باشد و چندان تفاوت پديد نيايد و آن سى هزار دينار جمع كردم و آوردم ؛ بر استران ، بفرما تا قبض كنند . خ فرمودم تا قبض كردند و دست او را بوسه دادم و گفتم : خ آن كردى كه برامكه نكردند . خ و دست دركشيد و بر آن انكار كرد و دست و پاى من ببوسيد و گفت : خ چيزى ديگر هست . طمع مىدارم كه قبول كنى . خ كردم . گفتم :\r\nخ چيست آن ؟ خ گفت : خ پنج هزار دينار است از رزق و مرسوم من . اجازت كنى تا تسليم كنم . خ من امتناع كردم [ 166 ب 
  ] و خواستم قبول نكنم به طلاق سوگند خورد كه ، خ قبول كنى . خ پس گفت : خ تو به حضرت مىروى . كتّاب و اهل ديوان و رؤساى حضرت از تو سوغات خواهند خواست و گويند عمل ولايت مصر داشته‌اى . خ پس ، درجى « 1 » كاغذ حاضر كرد و تفاصيل هدايا و تحف و انواع لطايف و ظروف بر آن ثبت كرد و از اجناس جامها « 2 » و چهارپايان و بندگان و فرش و طيب « 3 » ، چندانكه قيمت جمله زياده از ده هزار\r\n\r\n\r\n","description":"","footnote":"\r\n( 1 ) . « درج » هم نامه و طومار را گويند و هم صندوقچه را .\r\n( 2 ) . ظاهرا همان « جامه‌ها » باشد .\r\n( 3 ) . عطر .\r\n","page_name":" 647 ","page_number":647},
  {"content":"\r\n\r\nدينار بود . گفت : خ اجازت نماى تا اين جزوى را بر حواله نمايند . خ فرمودم تا آن را برگرفتند و او را شكر بسيار گفتم . بعد از آن گفت : خ يا سيّدى ! نوعى باشد بديع از فرشها و بساط فرموده‌ام تا مرا يك خانه‌وار « 1 » جامه بافته‌اند در ارمنيّه « 2 » ، و آن ده مصلّى است كه هريك با تمامت دست از چهار بالش و نهالى « 3 » و مطارح و بساطها جمله مذهّب راست به زر كشيده . پنج هزار دينار بر آنجا صرف شده است ، امّا به ده هزار دينار مثل آن نتوان يافت .\r\nاگر به وزيرى دهى ، بندهء تو شود و اگر هديهء خليفه سازى ، نيكو باشد و اگر بهر خود نگاه دارى ، بدان متجمّل گردى . ،\r\nو بفرمود تا تسليم كردند و چون بديدم ، هرگز مثل آن نديده بودم و هيچ‌كس را با خويشتن در آن شريك نتوانستم كرد و در روز تطهير نو يك نوبت خانه بدان بياراستم و تا اكنون همچنان نونهاده است . پس ، مرا ملامت مىكنى اى پسر ؟ چنين مردى را اى پسر برپا نخيزم و تواضع نكنم ؟ »\r\nعبد اللّه مىگويد : « گفتم : خ لا و اللّه كه به همه تبجيل و تعظيم سزاوار است . خ و بعد از آن پدرم هرگز كسى را از عمل معزول نكردى كه با وى طريق احسان سپردى و همه نيكوييها در حقّ او به‌جا آوردى و گفتى احمد بن ابى خالد بن حسن حرف به ما آموخت . »\r\n\r\nحكايت\r\nآورده‌اند كه پيوسته ميان آل بويه و سامانيان طريق تودّد معمول بود و آل بويه خراج رى و مال آن ، نزديك آل سامان فرستادندى و در عهد نصر بن احمد « 4 » آن قاعده مطروح گشت و هردو جانب يكديگر را رعايت مىكردند و چون نوبت امارت به نوح بن نصر « 5 »\r\n\r\n\r\n","description":"","footnote":"\r\n( 1 ) . يعنى به اندازه و متناسب نياز يك خانه .\r\n( 2 ) . در نسخه‌هاى مر و مج « ازمنه » ضبط شده است ، ولى ظاهرا در اصل همان « ارمنيه » صحيح باشد . جغرافيدانان اسلامى غالبا آن را به صورت « ارمينيه » ضبط كرده‌اند . براى نمونه ، نك : معجم البلدان ، ج 1 ، صص 159 تا 161 ؛ اصطخرى ، ص 155 .\r\n( 3 ) . تشك .\r\n( 4 ) . نصر دوم پسر احمد كه از 301 تا 331 ق . حكومت كرد .\r\n( 5 ) . نوح اول پسر نصر دوم از 331 تا 343 ق . حكومت كرد . هنگامى كه او به حكومت رسيد ، عضد الدوله ( حكومت :\r\n","page_name":" 648 ","page_number":648},
  {"content":"\r\n\r\nرسيد ، در عراق عضد الدوله مكنتى قوى يافته بود و تمامت آل بويه در متابعت و مطاوعت او يكدل شده بودند و رسمى بود كه آل سامان هر سال مالى خطير به مكّه و مدينه فرستادندى تا به مجاوران دادندى و بر ايشان قسمت كردندى ، و آن كس كه متقلّد آن بودى به وقت مراجعت از عراق هديه‌ها و ظرايف عراق بياوردى .\r\nاحمد خوارزمى گفت : « در وقت نوح بن منصور [ حكومت : 365 - 387 ق . 
  ] مرا فرستادند بدان مهمّ . و عضد الدوله در همدان مىنشست . به خدمت او پيوستم . مرا تعظيم كرد و بنشاند و از امير پرسيد و از حال وزير سؤال كرد و گفت : خ خواجه ابو الحسين « 1 » عتبى « 2 » چگونه است و كارها چگونه تمشيت مىدهد ؟ خ من خدمت كردم و گفتم : خ بندگى عرضه داشته است . خ و گستاخى كرده و تذكره‌اى داشتم كه در آنجا ابو الحسين عتبى مرا داده بود ، پيش او نهادم . در آنجا نوشته بود كه ، دو هزار جامه مىبايد فرمود به طراز بغداد به نام الملك المنصور ولى النعم ابو القاسم نوح بن منصور مولى امير المؤمنين ، و پانصد به نام خواجه جليل سيّد ابو الحسين بن عبيد اللّه « 3 » بن احمد [ عتبى 
  ] ، و پانصد به نام خواجه جليل ابو العباس تاش « 4 » . چون عضد الدوله آن نسخه را تأمّل نمود ،\r\n\r\n\r\n","description":"","footnote":"\r\n338 - 372 ق . ) هنوز عراق را متصرّف نشده بود . عضد الدوله در سال 367 ق . عراق را متصرّف شد و در اين هنگام « نوح بن منصور سامانى » بر بخارا حكم مىراند . روايت احمد خوارزمى كه در سطور بعدى مىآيد نيز به امارت نوح بن منصور و وزارت ابو الحسن عتبى ، كه مقارن حكومت عضد الدوله و گسترش آن در نواحى غربى قلمرو آل بويه بوده است ، اشاره مىكند .\r\n( 1 ) . اصل : « ابو الحسن » . همچنين در ديگر جايها ابو الحسن آمده بود كه اصلاح شد .\r\n( 2 ) . ابو الحسين عبيد اللّه بن احمد عتبى به فرمان نوح بن منصور ، امير خردسال سامانى ، عهده‌دار وزارت شد و به نحوى شايسته زمام امور ملك را به دست گرفت . در سال 371 ق . ابو الحسن محمد بن ابراهيم سيمجور را از سپه سالارى خراسان عزل كرد و به جاى او حسام الدّوله ابو العبّاس تاش را اين مقام سپرد . در سال بعد ، هنگامى كه دولتمردان و سرداران سامانى درگير مقابله با قواى آل بويه بودند ، عتبى به دست مأمورى از جانب ابو الحسن سيمجور به قتل رسيد . براى اطلاع بيشتر نك : العبر ، ج 3 ، صص 505 تا 507 .\r\n( 3 ) . در اصل : « عبد اللّه » .\r\n( 4 ) . بعد از قتل عتبى وزير در سال 372 ق . ، ابو العباس تاش به بخارا دعوت شد و وزارت يافت ، ولى در سال 373 ق .\r\nاين منصب به عبد اللّه بن عزيز واگذار شد و وى به خراسان آمد و ابو الحسن سيمجور را بيرون راند . امّا ابو الحسن\r\n","page_name":" 649 ","page_number":649},
  {"content":"\r\n\r\nآثار غضب در بشرهء او ظاهر گشت و آن كاغذ سوى من انداخت و گفت : خ پسر عتبى چرا عافيت نطلبد و حرمت خود نگاه ندارد ؟ و او را چه حدّ آن باشد كه بر من تحكّم كند و اقتراح . و مرا بر آن مىدارد كه پيش از رسيدن تو به عراق به لب جيحون سواران فرستم تا خاك آن زمين را به سم مراكب به هوا برند و صحن آسمان را از كثرت غبار همرنگ زمين گردانند . خ احمد مىگويد : « من متحيّر شدم و از هيبت او كلمه‌اى نيارستم گفتن . [ 167 آ 
  ] از پيش خدمت او بازگشتم ، و در حال ، عضد الدّوله صاحب بن عبّاد را طلب كرد كه وزير بود و حال تذكرهء امير خراسان با وى بگفت . صاحب مردى عاقل و دانا بود ، گفت : خ سهل اقتراحى است كه امير خراسان كرده است . بهاى آنچه وى خواسته است ، دو هزار دينار بغدادى مىشود كه در نوبت نوح بن نصر ، پدر خداوند ، ركن الدّوله ، از جهت ابو الفضل بلعمى اين مقدار مىفرستاد و وى به كراهيت مىستد . و اگر ايشان همان طلبيدندى كه در آن عهد ، پنجاه هزار دينار كمتر نبايستى نزديك ايشان فرستادن . اكنون ابو الحسين عتبى به جهت رواج كار خداوند ، بدان كودك بازنموده است كه من به جهت تو كار مىكنم و اگر اين قدر جهت خاصّهء خود اقتراح كردى ، بايست فرستاد به جهت بزرگى آن خاندان . خ چون عضد الدّوله اين سخن از او بشنيد ، ساكن شد » .\r\nاحمد خوارزمى مىگويد : « چون روزى چند برآمد ، من عزم كردم كه به طرف بغداد روان شوم و قافله را كوچ نزديك آمد و جمعيّتى آوردند و مرا به خدمت امير عضد الدّوله بردند . چون رسم خدمت به‌جا آوردم ، خ مرا تبجيل نمود و فرمود كه ، تذكره‌اى كه آورده‌اى ، فرموده شد تا جمله را پرداخته كنند ، چه كراهيّت آن خاندان روا نداشتم و پيوسته ميانهء جانبين طريقهء تودّد مسلوك بوده است ؛ نخواستم كه در عهد ما برافتد . خ چون من او را وداع كردم و از مكّه مراجعت نمودم ، جمله پرداخته شده بود . به من تسليم كردند و اين همه نتيجهء اشارت وزير ناصح مشفق بود . چه اگر وزير موافق طبع سخن\r\n\r\n\r\n","description":"","footnote":"\r\nسيمجور با يارى شرف الدّوله ديلمى ابو العباس را شكست داد و ابو العباس به نزد فخر الدوله كه جرجان را در اختيار گرفته بود رفت و حكومت برخى نواحى را به دست گرفت تا در سال 377 ق . درگذشت ر ك : ابن اثير ، ج 7 ، صص 107 و 108 و 109 و 116 و 118 و 119 .\r\n","page_name":" 650 ","page_number":650},
  {"content":"\r\n\r\nگفتى ، آتش حرب ميان ايشان مشتعل شدى و جهان پرفتنه گشتى . و رأى وزير مشفق چون آبى است كه آتش را فرونشاند . »\r\n\r\nحكايت\r\nدر قابوسنامه مذكور است كه يك روز « 1 » صاحب بن عبّاد كه وزير فخر الدّوله بود به ديوان « 2 » نرفت . فخر الدّوله كس فرستاد و پيغام داد كه ، « استماع افتاد كه ملالى هست . اگر از ماست ، اعلام بايد كرد تا به تدارك مشغول شويم و اگر از جانب ديگر است ، ببايد گفت . » صاحب بن عبّاد گفت : « معاذ اللّه كه از جانب خداوند بنده را ملالى باشد . احوال مملكت به دولت خداوندگار بر نظام است . بايد كه خداوند به نشاط و طرب مشغول باشد كه دلتنگى بنده زود زايل شود » . روز سوم صاحب عبّاد بيرون آمد . فخر الدّوله پرسيد كه ، « موجب دلتنگى چيست ؟ » گفت : « منهى من نوشته بود كه خاقان با فلان سپهسالار سخنى گفت و من ندانستم كه چه مىگفت ؟ مرا از آن نامه درد گلو گرفت كه چرا بايد كه در تركستان « 3 » سخنى گويند و ما اينجا ندانيم . تا امروز كاغذى رسيد كه منهى نوشته بود كه آن سخن چه بوده كه خاقان گفته است . لاجرم دلم خوش شد . » « 4 »\r\nلاجرم چون وزير در اين مقام بود ، خزاين و دفاين مملكت فخر الدّوله بدان مرتبه رسيد كه در بعضى تواريخ مرقوم است كه به وقت فخر الدّوله نود بار هزارهزار دينار و هشتصد و هفتاد و پنج هزار و دويست و هشتاد و چهار دينار سرخ و صد و چهل بار هزار هزار و هشتصد و سه هزار و هفتصد و نود درم و سه هزار خروار جامهء بريده و نابريده ، بيرون آلات مرصّع و زرّين و سيمين و غير آن ، در خزانه موجود بود .\r\n\r\nحكايت\r\nچون صاحب بن عبّاد رنجور شد و كار به وصيّت انجاميد ، در آخرين نوبت كه\r\n\r\n\r\n","description":"","footnote":"\r\n( 1 ) . قابوس‌نامه : « دو روز » .\r\n( 2 ) . همان : « سراى » .\r\n( 3 ) . همان : « كاشغر » .\r\n( 4 ) . نك : همان ، صص 219 و 220 .\r\n","page_name":" 651 ","page_number":651},
  {"content":"\r\n\r\nفخر الدّوله به عيادت او رفت ، او را گفت : « هرچه وسع طاقت اين بنده بود در رواج كار دولت دقيقه‌اى نامرعىّ نگذاشتم و ديباچهء جوانى و عنفوان زندگانى در كار اين خاندان سپرى كردم ، و بسيار چون فكر كردم تا نام امير به اين سيرت پسنديده مشهور گشت .\r\nاكنون بنده چون مىرود ، اگر همان طريقه را مسلوك [ 167 ب 
  ] داريد ، بركات آن به روزگار هميون عايد گردد و بنده را در آن نامى نباشد . و من به اين خمول ذكر راضىام تا هم امير نيكونام باشد و هم رعيّت در آسايش . امّا اگر خلاف اين صورت بندد ، بر اهل جهان چون آفتاب روشن گردد كه آن همه ساخته و پرداختهء بنده بود و اين چنين كار دولت را زيان دارد و در ملك خللها ظاهر شود . نبايد كه امير به قول صاحب غرض مفتن كار كند و عنان اختيار از صوب صواب بگرداند . « فخر الدّوله گفت : « چنين كنم » . امّا نكرد .\r\n\r\nحكايت\r\nخواجه نظام ملك طوسى از اعاظم و مشاهير وزراست و در كفايت و كاردانى و اصابت رأى شهرت تمامى دارد و از حليهء علم نيز بالكليه خالى نبوده و وزير سلطان آلب ارسلان سلجوقى بوده و بعد از آن ، وزير پسر او سلطان ملكشاه بوده و بعضى فوايد از او در اين كتاب منقول شده . آورده‌اند كه در وقتى كه سلطان ملكشاه با لشكر گران عزم روم نموده بر سر قيصر رفت . قيصر به استعداد تمام و لشكر بسيار به استقبال او متوجّه شد و دفع او را مهيّا شد و چون لشكرها به نزديك يكديگر رسيدند ، روزى سلطان با معدودى چند به شكار رفته بود و عادت او آن بود كه چون به شكار رفتى ، بعضى چيزها كه علامت و نشان پادشاه باشد با خود همراه نداشتى . ناگاه ، فوجى از عساكر روم به ايشان برخوردند و چون ايشان سوارى چند بىسلاح بودند ، گرد ايشان درآمدند و جمله را بگرفتند و سلطان گرفتار شد . سلطان ياران را گفت : « زينهار كه با من هيچ‌گونه تعظيم مكنيد و مگوييد كه او كيست » . پس ، ايشان را پيش قيصر بردند . قيصر از ايشان پرسيد كه ، سرخيل شما كدام است ؟ » گفتند : « ما را سرخيلى نيست . از راه نادانى به شكار بيرون آمديم و گرفتار شديم » . قيصر فرمود تا ايشان را محبوس كردند و يك دو از آن تركان كه در خدمت سلطان رفته بودند و بازپس مانده ، چون حال مشاهده كردند به لشكرگاه خود\r\n\r\n","description":"","footnote":"","page_name":" 652 ","page_number":652},
  {"content":"\r\n\r\nرفتند و نظام ملك را از گرفتار شدن سلطان خبردار ساختند . نظام الملك ايشان را در خيمهء خود محبوس كرد تا آن راز فاش نشود و شب فوجى از سواران را در بارگاه سلطان فرود آورد و آوازه در انداخت كه ، « سلطان از شكار مراجعت نمود . » آنگاه ، خود به رسم رسالت به لشكرگاه قيصر رفت . قيصر را اعلام دادند كه نظام ملك به رسالت مىآيد . او را تعظيم و تبجيل تمام نمودند و در مكان لايق فرود آوردند . قيصر به او گفت : « سلطان ملكشاه جوان است و كودك ، و اين كار كه او پيش گرفته است از سر كودكى مىكند . بايد كه او را منع كنى » . پس ، نظام الملك بعضى سخنان گفت و صلحى كرد و خطّى بنوشت به مراد ايشان و نخست مصلحت سخنى چند بگفت و چون كار صورت يافت ، روميان گفتند : « از لشكرگاه شما هيچ‌كس گم نشده است ؟ » خواجه نظام الملك گفت : « مرا معلوم نيست ، چه لشكر بسيارند » . گفتند : « چند سوارى را گرفته‌اند » . گفت : « اگر بازدهيد صواب باشد » . پس ، ملكشاه را با ياران پيش وزير بازآوردند . نظام الملك چون ايشان را بديد ، گفت : « ندانسته‌ايد كه در چنين روزها به شكار نبايد رفت » . و ايشان را به زبان برنجانيد .\r\nآنگاه ، ايشان را با خود همراه گردانيد و با خود مىبرد ، چندانكه از حدّ لشكر روم بيرون آمد ، نظام الملك پياده شد و ركاب سلطان ببوسيد . رسولى كه از جانب قيصر با ايشان همراه بود ، دانست كه او پادشاه بوده است كه به دست ايشان افتاده بوده ؛ حسرت و ندامت سودى نداشت . پس ، سلطان به لشكرگاه رفت و هم در روز لشكر آراسته روى [ 168 آ 
  ] به مصاف نهاد و چون قيصر را خبر كردند ، مستعدّ جنگ نبود كه اعتماد بر صلح كرده بود . به ناكام صف راست كردند و در مقام مقابله و مقاتله آمد و عاقبت شكسته و منهزم گشت و لشكر ملكشاه از عقب او مىتاختند تا آنكه قيصر را دستگير كردند و پيش ملكشاه بردند . حجّاب گفتند : « سلطان را خدمت كن » . قيصر سر فرونياورد و خدمت نكرد و گفت : « اگر او پادشاه است ، من نيز پادشاهم » . چون از خدمت و زمين بوس امتناع نمود ، گفتند : « كلمه‌اى بگوى » . قيصر گفت : « چه گويم ؟ اگر پادشاهى ببخش و اگر قصّابى بكش و اگر بازرگانى به فروش . از اين هر سه كار ، يكى بكن » . ملكشاه گفت : « من پادشاهم .\r\nجان تو را بخشيدم » . آنگاه او را تكريم نمود و در پهلوى خود بنشاند و مالى عظيم مقرّر نمودند كه هر سال از روم به عراق و خراسان آورند . چون تمامت كارها بر نظام الملك\r\n\r\n","description":"","footnote":"","page_name":" 653 ","page_number":653},
  {"content":"\r\n\r\nمىرفت و همهء امور منوط به تدبير و تصرّف او بود ، قيصر به نظام الملك گفت : « تو نيز چيزى بخواه و حكمى كن و اشارتى فرماى تا در اتمام آن سعى كنم » . نظام الملك گفت :\r\n« من از خدمت ملك چيزى خواهم كه بر تو عظيم آسان است و من از آن ، منّت صد خروار زر مىدارم » . گفت : « چه چيز است ؟ » گفت : « پيوسته مرا آرزو بود كه مرا در قسطنطنيّه ملكى بوده باشد . اكنون مرا در آنجا قدرى زمين انعام فرماى » . قيصر گفت :\r\n« چه‌قدر مىخواهى ؟ » گفت : « به قدر پوست گاوى . » قيصر گفت : « سهل است » و ملتمس او را اجابت كرد . نظام الملك فرمود تا از پوست گاوى دوال « 1 » كشيد و بدان مقدار طول و عرض زمين گرفت و آنجا رباطى و خانقاهى و مسجدى در غايت تكلّف بساخت .\r\nصاحب جوامع « 2 » الحكايات گفته كه آن عمارت تا اكنون باقى است « 3 » .\r\n\r\nحكايت\r\nدر وصاياى خواجه نظام الملك مذكور است كه من هميشه خايف بودم كه در معاملات حكمى از من مخالف احكام ايزدى واقع نشود و در زمان وزارت سلطان آلب ارسلان اگرچه اين خوف در خاطر مىداشتم ، امّا نه‌چنان مستولى بود كه در زمان سلطان ملكشاه . بيشتر به سبب آنكه در ايّام او مالى بر عاملى متوجّه بود و آن عامل وفات نمود و باغى در تصرّف داشت . فرموده شد تا به ديوان گرفتند . اطفال او تظلّم نمودند كه ، « باغ از ميراث والده « 4 » به ما رسيده . » و تمسّكات شرعى عرض كردند . فرمودم كه چون گماشتگان انگور آن باغ تصرّف نموده‌اند ، باغ را به طفلان گذارند . بعد از آن ، در خاطرم مىخليد « 5 » كه عوض انگور نيز به ايشان بايد داد . چند روز بر اين گذشت . شبى خود را در عرصات « 6 » ديدم و با من خطاب و عتاب كردند كه ، « حقّ يتيمان چرا باطل كردى ؟ » موكّلان عذاب مرا بكشيدند و به كنار مغاكى « 7 » آوردند بغايت مظلم و موحش و مهيب و\r\n\r\n\r\n","description":"","footnote":"\r\n( 1 ) . تسمه .\r\n( 2 ) . اصل : « جامع » .\r\n( 3 ) . منقول از : جوامع الحكايات ، صص 129 تا 132 .\r\n( 4 ) . ظاهرا « والد » صحيح است .\r\n( 5 ) . به فرورفتن چيز نوك تيزى ( همچون سوزن و خار ) در چيز ديگرى گويند .\r\n( 6 ) . مفرد آن « عرصه » است به معنى صحرا .\r\n( 7 ) . گودى عميق .\r\n","page_name":" 654 ","page_number":654},
  {"content":"\r\n\r\nپايان آن ناپديد . خواستند كه مرا بيندازند ، فرياد برآوردم كه ، : « اين چه جاى است ؟ » گفتند : « ويل . » نعره از من برآمد و از هيبت بيدار شدم و چند روز از بيم آن مغاك بيمار بودم . بعد از آن ، تصدّقها نمودم و فرمودم كه عوض انگور اطفال را به ايشان رسانند و هرگز اين خواب را با هيچ‌كس نگفتم . و در اين دولت در ديوان كار من به آن منتهى شد كه تا امرى بغايت ظهور نرسيدى و چند روز تفحّص و تحقيق آن واقع نگشتى ، از پيش من حكم آن صادر نمىشد و مقطع نمىيافت . و بسيار چنان بود كه اگر در امرى متردّد بودمى ، آن را گذاشتمى تا امرا حكم كردندى .\r\nفى الجمله ، به خصوصيّتى كه مرا با يكى از علما بود ، روزى با او گفتم : « اى شيخ ! حالتى دارم در غايت صعوبت و خوف آن شب و روز بر دل من غالب است » . فرمود :\r\n« كدام است ؟ » گفتم : « امروز هر امرى كه در مشرق و مغرب واقع است مرا حكم آن مىبايد كرد » . فرمود كه ، « اى خواجه ! اگر اين [ 168 ب 
  ] عقده در راه نبودى ، وزير از اولياء اللّه بودى . چرا كه حكم به حقّ كردن و اجراى احكام حقّ نمودن را موازى عمل ثقلين داشته‌اند « 1 » . امّا مشكل آن است كه مرد را براى حكم انگور به كنار ويل مىكشند ، نعوذ باللّه اگر حكم باغ نيز بودى ، در قعر آن افتادى و هرگز به وى خلاصى نشنيدى . » چون اين سخن بگفت ، دستش ببوسيدم و دانستم كه از اهل حقّ است .\r\n\r\nحكايت\r\nاز بوزر جمهر پرسيدند كه ، « لايق منصب وزارت كه باشد ؟ » گفت : « كسى كه خصلتهاى حميده ، كه مستدعى دولت و وزارت است ، در وى موجود باشد » . گفتند : « آن خصال چند است ؟ » گفت : « چهار و سه و دو و يكى » . گفتند : « به تفصيل بيان كن » . گفت :\r\n« از چهار ، يكى ، هشيارى است . دوم ، بردبارى است كه مانع آيد او را كه پيش از فرصت خود را در كارها اندازد . سوم ، دليرى است كه در كارهاى بزرگ جريت كند . چهارم ، جوانمردى است كه مالهاى بزرگ را در نظر او خطرى نباشد و چون ياران بخواهند و\r\n\r\n\r\n","description":"","footnote":"\r\n( 1 ) . مر « دانسته‌اند » ضبط كرده است .\r\n","page_name":" 655 ","page_number":655},
  {"content":"\r\n\r\nموضع استحقاق بيند ، بدهد . امّا آن سه خصلت ، يكى ، آن است كه چون از ياران خدمتى نيكو ديد ، زود مكافات به ايشان رساند ؛ و معتمدان و كسان را كه از فرمان او سر بتابند مالش دهد ؛ و حوادث روزگار را ساخته باشد ، چه اعتماد نيست بر امان زمان كه خداى عز و جلّ گردانندهء حالهاست . امّا آن‌دو ، آن است كه در كار بيدار باشد ، و كار امروز به فردا نيندازد » . و آن يكى ، آنكه اين سخنان را كه جوامع نصايحند به گوش هوش قبول كند تا فوايد بسيار بيند . »\r\n\r\n","description":"","footnote":"","page_name":" 656 ","page_number":656},
  {"content":"\r\n\r\n\r\nفصل پنجم : در آداب تدبير اطبّا\r\nببايد دانست كه علم طبّ از علمهاى واجب است و وجود طبيعت به حسب عقل و نقل لازم . چه بناى بنيهء انسانى بر عناصر متضادّه و اخلاط متبانيه مبنى است و او را هيئت و مزاجى خاصّ است كه به ابقاى آن صحّت موجود است و با زوال آن مفقود . و حفظ كردن مزاج و هيئتى كه باعث بقاى صحّت است و امرى چند كه باعث ردّ صحّت مىشود نزد زوال آن مبنى بر معرفت قاعده و تدبيرى چند است كه هر عقلى در دانستن آن مستقلّ نيست و علمى كه متكفّل دانستن امور مذكوره است علم طبّ است . پس ، دانستن اين علم واجب و لازم باشد . و بعضى حكما در رساله‌اى ذكر نموده كه مرگ را سببهاست و بعضى سببها ، سببيّت آن ظاهر و بديهى است كه هركس بىاحتياج به رويّت و فكر مىداند . مثل استعمال آلات حديديّه و سوختن به آتش و غرق كردن در آب و انداختن از موضع بسيار مرتفع و امثال آن . و هيچ‌كس را شكّى نيست در آنكه هريك از امور مذكوره موجب هلاك است و بر هر عاقلى به بديههء عقل ، احتراز از آن واجب و لازم است . و بعضى اسباب هلاك ، سببيّت آن ظاهر و بديهى نيست ، بلكه عاقلان و دانايان به فكرها و نظرها دانسته‌اند كه فلان چيز سبب هلاك است و ازاله و دفع آن به چه نحو مىتوان كرد .\r\nمثل اسباب و امراضى كه در علم طبّ دانسته مىشود كه هريك سبب هلاكت مىشود و طريق دفع آن چيست ، چه دانايان پيش از ما از روى وحى كه به پيغمبران پيشين نازل شده يا از روى فكرها و انديشه‌هاى عميق كه سالهاى دراز به تلاحق افكار و تعمّق انظار قوّت گرفته و تنقيح پذيرفته ، قاعده‌اى چند مقرّر داشته‌اند و مبيّن نموده كه حفظ بدن از انواع هلاكتها كه به سبب امراض مىشود به چه نحو تواند بود و اگر مرضى از امراض عارض بدن شود ، تدارك و اصلاح آن به چه نحو توان نمود . و همچنانكه بر عاقل احتراز كردن از اسباب هلاك ظاهرى بديهى واجب است ، احتراز كردن از اسباب هلاك نظرى نيز لازم است و چون علم طبّ متكفّل دانستن [ 169 آ 
  ] قدرى وافى از آن اسباب است ، پس دانستن اين علم ضرور باشد و عالم به اين علم را طبيب گويند . پس ، وجود طبيب لازم باشد و معرفت قدر ايشان بر همه‌كس واجب . و چون تدبير نظام مدنيّه در عهدهء همّت ملوك معدلت شعار است ، بر ملك لازم است كه در اطراف بلاد طبيبان حاذق مقرّر دارد\r\n\r\n","description":"","footnote":"","page_name":" 657 ","page_number":657},
  {"content":"\r\n\r\nو مردم را برخواندن و دانستن علم طب تحريض نمايد و تمييز ميانهء مراتب اطبّا نمايد و دانا را بر نادان ترجيح دهد ؛ و اگر از يكى از ايشان معالجات نيكو و تدبيرات غريب به حيّز ظهور رسد ، هرچند در سلك خادمان و ملازمان پادشاهى منسلك نباشد ، پادشاه به مكافات آن حسن عمل طريقهء بذل و احسان و قانون تعظيم و اكرام نسبت به او مرعىّ دارد تا باعث رغبت مردم شود و اين علم قوّت گيرد و طالبان و محصّلان اين فنّ شريف بسيار شوند و در كار خود بيفزايند . و بر پادشاه لازم است كه طبيبان جاهل را متمكّن از معالجه نسازد و ايشان را از مدخليّت در علاج مانع شود ، چنان كه در احاديث شريفه هست كه امام چند كس را از بلد اخراج مىكند : يكى از آن جمله طبيب جاهل است ، چه طبيب جاهل بىشمشير خونها مىريزد و بىخبر در اهلاك نفوس مىكوشد و منشأ دردها و آزارها و المهاى كلّى مىشود . پس ، بر پادشاه لازم است كه در اين باب اهتمام تمام نمايد و اطباى حاذق را مقرّر دارد كه به حقيقت احوال طبيبان رسيده ، جاهل را از دانا تمييز دهند و نادانايان را از معالجه مانع شوند . و اگر بعضى اطبا در بعضى امراض ماهر باشند ، دون بعضى ، حكم نمايند كه در معالجات از تدبير آن مرض خاصّ كه حكم آن را نيكو مىدانند تعدّى ننمايند تا به نظام احوال نوع خلل نيايد .\r\n\r\nحكايت\r\nاز تاريخ ثابت بن سنان « 1 » منقول است كه در سال سيصد و نوزده هجرى به خليفه المقتدر باللّه [ خلافت : 295 - 320 ق . 
  ] رسيد كه از بعضى متطبّبان بغداد غلطى بر مردى از عامّه واقع شده و باعث هلاك او شده . خليفه حكم نمود كه سنان بن ثابت « 2 » امتحان اطبّاى\r\n\r\n\r\n","description":"","footnote":"\r\n( 1 ) . ابو الحسن ثابت بن سنان بن ثابت بن قرّه حرّانى ، متوفى به سال 363 يا 365 ق . ، كه طبيب دربار الراضى باللّه ( خلافت : 322 تا 329 ق . ) و المطيع للّه ( خلافت : 334 تا 363 ق . ) بوده و بعضى او را مختصّ خدمت الراضى باللّه دانسته‌اند . تاريخ او از سال 290 تا 363 ق . را دربرمىگرفته و خواهرزاده‌اش ، هلال بن محسن صابى ، ذيلى بر آن نگاشته و وقايع را تا سال 447 ق . ثبت كرده است . نك : قفطى ، صص 154 و 155 .\r\n( 2 ) . سنان بن ثابت بن قرّه ، ابتدا در خدمت مقتدر عباسى بود و پس از آن به خدمت قاهر پيوست . قاهر از غايت\r\n","page_name":" 658 ","page_number":658},
  {"content":"\r\n\r\nبغداد نمايد و هركس را در آنچه تصرّف تواند كرد ، مرخص سازد ، سنان بن ثابت امتحان اطبّاى بغداد نمود و جهّال را منع فرمود و جماعتى را كه رخصت معالجه داد هشتصد و كسرى بود ، به غير از جماعتى كه مستغنى از امتحان بودند به‌واسطهء شهرتى كه داشتند به تقدّم در صناعت طبّ و سوى اطبايى كه در خدمت پادشاه بودند . و از اين حكايت ظاهر مىشود كه طبّ را در آن زمان چقدر رواج بوده .\r\n\r\nحكايت\r\nامين الدولة بن التلميذ « 1 » از مشاهير و معارف اطبّاست و او را در طبّ تصنيفات معروفه و حواشى بر كتب طبّيه است . در كتاب عيون الانباء مذكور است كه خليفه رياست اطبّا را در بغداد به او رجوع نموده بود و نزد او اطبّا جمع شده بودند كه به او حقيقت رسد كه هريك را چه مقدار وقوف در صناعت طبّى هست . از جملهء حاضران پيرمردى حاضر شد با هيبت و وقار و سكينه . امين الدوله او را اكرام نمود و او مردى بود كه فى الجمله وقوفى از معالجه داشت ، ليكن از علم طبّ بىخبر بود و چون نوبت امتحان به او رسيد ، امين الدّوله به او گفت : « سبب چيست كه در مباحثات علميّه كه در ميان اطبّاى حاضرين گذشت ، شما مشاركت ننموديد تا قدر اطّلاع شما در علم طبّ معلوم شدى ؟ » گفت :\r\n« سيّدنا ! چيزى نيست از مباحثى كه در اين جماعت گذشت ، الّا آنكه من مىدانم و اضعاف آن به مراتب بسيار به ذهن من سبقت دارد » . امين الدوله گفت : « اين صناعت را بر كه خوانده و از كه آموخته‌اى ؟ » گفت : « سيّدنا ! آدمى هرگاه به اين سنّ برسد ، لايق نيست\r\n\r\n\r\n","description":"","footnote":"\r\nتعلّق خاطر ، خواست تا او را به اسلام آورد . امتناع كرد ، ولى چون كار به تهديد انجاميد ، بيمناك شد و اسلام قبول كرد . مدّتى بعد به خراسان گريخت ، ولى عاقبت بازآمد و در بغداد ، در سال 336 ق . به مسلمانى وفات يافت . نك : همان ، صص 264 و 265 .\r\n( 1 ) . امين الدوله ابو الحسن هبة اللّه بن صاعد ، طبيب نصرانى ، معروف به « ابن تلميذ » . برخى ابن تلميذ را جدّ مادرى او - يعنى ، معتمد الملك ابو الفرج يحيى بن تلميذ - مىدانند . امين الدوله در روزگار خليفه مستنجد به سال 560 ق . در حالى كه قريب صد سال از عمرش مىگذشت ، وفات يافت . نك : همان ، صص 463 تا 466 .\r\n","page_name":" 659 ","page_number":659},
  {"content":"\r\n\r\nكه از او بپرسند ، الّا آنكه شاگردان تو چندند و در ميان ايشان به تمييز كيست ؟ و امّا مشايخى كه من [ 169 ب 
  ] بر ايشان خوانده‌ام ، مدّتهاى مديد است كه از اين جهان رفته‌اند » . امين الدوله گفت : « اى شيخ ! اين امرى است كه عادت به آن جارى شده و ذكر آن نقصانى ندارد و بر ما در اين سؤالها چيزى نيست . خبر دهيد مرا كه چه خوانده‌ايد از كتب طبّى ؟ » و قصد امين الدّوله آن بود كه اطّلاع بر حقيقت حال او به‌هم رساند . گفت :\r\n« سبحان اللّه العظيم ! ما را در حدّ اطفال مىدارند و سؤال مىكنند كه ، چه خوانده‌اى ؟ به مثل منى نتوان گفت ، الّا آنكه چه كتاب ترتيب داده‌اى در صناعت طبّ و از كتب و مقالات طبّيه چه دارى ؟ » آنگاه ، برخاست و نزديك امين الدّوله رفت و نشست و آهسته به او گفت : « يا سيّدى ! بدان كه من پير شده‌ام و موسوم به طبابت ، و از طبّ به غير از معرفت اصطلاحات مشهوره در مداوا چيزى ديگر نمىدانم و عمر را چنين گذرانيده‌ام و عيالان دارم . به خداى عز و جلّ از تو سؤال مىكنم كه مرا در ميان اين جماعت رسوا مكنى » .\r\nامين الدّوله گفت : « چنين باشد ، به شرط آنكه غلبه بر بيمار نكنى به چيزى كه ندانى و اشاره به فصد و مسهل نكنى ، و الّا در مرضى كه ظاهر باشد » . گفت : « عادت من چنين است ، تجاوز از مثل سكنجبين و جلاب « 1 » نكرده‌ام » . آنگاه امين الدّوله فاش بر نحوى كه جماعت حاضران شنيدند ، گفت : « اى شيخ ! ما را معذوردار كه تا حال تو را نشناخته بوديم و الحال تو را شناختيم . در آن شغلى كه بودى باقى و مستمرّ باش كه كسى با تو معارضه و مدافعه نمىكند » .\r\nآنگاه ، امين الدوله به بعضى حاضران گفت : « اين علم طبّ را بر كه خوانده‌اى ؟ » و شروع در امتحان او نمود . گفت : « سيّدنا ! من از شاگردان آن شيخم كه الحال او را شناختى . بر او علم طبّ خوانده‌ام . » امين الدّوله غرض او را از اين تعريض فهميده ، تبسّم نمود « 2 » .\r\nبقراط كه از اعاظم استادان صنعت طبّ است گفته : « متعلّم طبّ بايد كه در جنس خود از آزادان باشد - يعنى ، نجيب باشد - و در طبع نيكو باشد و كم‌سال باشد تا فرصت\r\n\r\n\r\n","description":"","footnote":"\r\n( 1 ) . معرّب « گلاب » است .\r\n( 2 ) . اين حكايت را قفظى به سنان بن ثابت بن قرّه نسبت داده است . ر ك : همان ، صص 265 و 266 .\r\n","page_name":" 660 ","page_number":660},
  {"content":"\r\n\r\nتحصيل علم طبّ داشته باشد ، معتدل القامه ، متناسب الاعضا ، جيّد الفهم ، نيكوسخن باشد و صحيح الرّأى باشد . مرد مشورت ، عفيف ، شجاع باشد و مالك نفس خود باشد ؛ مرد غضب و بالكلّيّهء تارك غضب نباشد و بليد « 1 » نباشد و سزاوار آن است كه با بيمار مشارك باشد و مهربان باشد و حافظ اسرار باشد ، چه بسيارى از بيماران به مرضهايى مبتلا باشند كه نخواهند كه كسى ديگر بر آن اطّلاع داشته باشد . و سزاوار آن است كه طبيب تاب و تحمّل شنيدن درشتى و دشنام بيمار داشته باشد . چه بسيارى از سرساميان « 2 » و صاحبان وسواس سوداوى با طبيبان سخنان درشت گويند و دشنام دهند . پس ، بايد كه طبيب تاب آن آرد و داند كه اينها از ايشان نيست ؛ از مرض است . »\r\nو گفته : « بايد كه موى سر طبيب به اعتدال باشد در خلق و ابقا ، و همچنين ناخنها . و بايد كه جامه‌هاى او سفيد پاكيزه باشد و در رفتار مستعجل نباشد كه دليل بر طيش است ، و متباطى « 3 » نباشد كه دليل بر فتور نفس است . و چون مرد بيمار آيد ، متربّع « 4 » نشيند و حال بيمار را به تأنّى و سكون تمام اختيار نمايد ، نه به قلق و اضطراب . » تمام شد كلام بقراط .\r\nو ببايد دانست كه بر طبيب ، مهارت در فنّ طبّ و حفظ و ضبط بعضى مختصرات و متوسّطات و مطوّلات از كتب طبّى لازم است . از مختصرات مانند : كتاب فصول بقراط و مسائل حنين « 5 » و مرشد رازى « 6 » و بعضى رسايل مختصر از مصنّفات شيخ الرييس ابى على . و از\r\n\r\n\r\n","description":"","footnote":"\r\n( 1 ) . كودن ، كندفهم .\r\n( 2 ) . مرضى باشد كه در دماغ ورم پيدا مىشود و خلل دماغ ظاهر مىگردد .\r\n( 3 ) . كندرفتار .\r\n( 4 ) . « تربّع » چهار زانو نشستن را گويند .\r\n( 5 ) . حنين بن اسحاق ، متولد 194 و متوفى سال 263 ق . ، كه در مغرب زمين به « يوآنتيوس » شناخته شده ، يكى از دانشمندان مسيحى حيره است كه به عنوان مترجم و ناقل علوم يونانى ، سهم مهمى در پيدايش علم اسلامى داشته است . كتاب المسائل فى الطبّ را او براى متعلّمين نوشته است . براى اطلاع بيشتر از احوال او ، ر ك :\r\nقفطى ، صص 234 تا 244 ؛ علم و تمدن در اسلام ، صص 27 و 28 .\r\n( 6 ) . محمّد بن زكريّا رازى ، متولد حدود 251 و متوفى 313 ق . ، كه گاهى او را « جالينوس عرب » ناميده‌اند ، بزرگترين طبيب بالينى اسلام است . بيرونى شمار تأليفات او را صد و هشتاد و چهار مىداند . بزرگترين اثر طبّى او الحاوى است كه پرحجمترين اثر اسلامى مفرد دربارهء طبّ است . آثار فلسفى و اخلاقى رازى به علّت معتقدات ضد نبوّتى مندرج در آنها ، مورد انتقاد شديد متكلّمان و فيلسوفان مشّائى بوده است .\r\nكتاب مرشد او در طب ، در اصل الفصول نام دارد . نك : قفطى ، صص 373 تا 379 ؛ شهر زورى ، صص 356 تا 358 ؛ علم و تمدن در اسلام ، صص 29 و 30 .\r\n","page_name":" 661 ","page_number":661},
  {"content":"\r\n\r\nمتوسّطات مانند : ذخيرهء ثابت بن قرّه و منصورى محمّد بن زكريا « 1 » و بعضى مصنّفات شيخ ابو على و در اين زمان كتاب موجز علاء الدين بن ابى الحزم القرشى معمول است . و از مطوّلات مانند : ستّ عشر جالينوس و حاوى كبير محمّد بن زكريا رازى و كامل الصناعه ابو العبّاس « 2 » و كتاب مئة ابى سهل مسيحى « 3 » و كتاب قانون « 4 » مؤلّف [ 170 آ 
  ] شيخ رئيس ابى على . و كتاب قانون از همه اتمّ و اعظم است و بر جميع آنچه طبيب را لازم است مشتمل است ، و جميع متأخّران تبعيّت اين كتاب نموده‌اند و چنان كه علّامه شيرازى « 5 » ذكر نموده اين كتاب نهايات انظار متقدّمان و غايات افكار متأخّران است و ديگران مبالغات بسيار در مدح اين كتاب كرده‌اند و بعضى در مبالغه از حدّ تجاوز نموده‌اند . پس ، اولى آن است كه طبيب اهتمام تمام در معرفت اين كتاب داشته باشد و بحث و تفتيش از مواضع اشكالات مىنموده باشد و مراجعت به شروح ، سيّما شرح علّامه و شرح قرشى مىنموده باشد ، و اكثر قواعد كلّيّهء او را محفوظ باشد و در قواعد جزيّيه اگر محفوظ نباشد ، رجوع به كتاب مىكرده باشد و با علم تجربه جمع داشته باشد و ثقه و معتمد باشد . و اولى آن است كه طبيب مذهب حقّ داشته باشد و به اصلاح و تقوا موصوف باشد و در معالجات استعانت\r\n\r\n\r\n","description":"","footnote":"\r\n( 1 ) . رازى اين كتاب را به منصور بن اسحاق ، والى رى ، هديه كرد و نام او را بر كتاب نهاد . دائرة المعارف الاسلاميه ، ج 9 ، ص 452 .\r\n( 2 ) . كامل الصّناعه كه طب ملكى ، هم خوانده مىشود توسّط على بن عباس اهوازى مجوسى به نام ملك ديلمى عضد الدوله نگاشته شده است و يك دائرة المعارف طبّى به‌شمار مىرود و نزديك پنج قرن مرجع مهمّ طب در مدارس اروپا بود . كارنامهء اسلام ، ص 53 ؛ تاريخ العلوم عند العرب ، صص 281 و 282 .\r\n( 3 ) . طبيب فاضلى كه عالم به علوم اوايل بوده و در خراسان مشهور و معروف بوده است . كنّاش او موسوم به صد مقاله يا مئه از جمله تأليفات اوست . قفطى ، ص 549 .\r\n( 4 ) . عظيمترين اثر علمى در طبّ اسلامى كه نويسنده اقوال اطباى يونانى ، هندى و ايرانى را در انواع معالجات بيان مىدارد و از تجارب شخصى هم موادّ بسيار به آن مجموعه مىافزايد . ترجمهء لاتينى قانون ابن سينا در مدّتى مديدتر و طولانيتر از هر كتاب ديگر به منزلهء انجيل مقدس براى پزشكان اروپايى تلقّى مىشد . كارنامهء اسلام ، ص 54 .\r\n( 5 ) . قطب الدين شيرازى ، متولد 634 و متوفى 710 ق . ، برجسته‌ترين شاگرد خواجه نصير الدين طوسى و بزرگترين شارح آثار طبّى ابن سيناست . شرح او بر قانون از پرخواننده‌ترين شرحها بوده است . علم و تمدّن در اسلام ، صص 42 و 43 .\r\n","page_name":" 662 ","page_number":662},
  {"content":"\r\n\r\nبه خداى عز و جلّ مىجسته باشد و به فاتحه و دعا و توجّه و صدقات امر مىنموده باشد و مريض را بر توبه از معاصى مىداشته باشد ، خصوصا كذب .\r\n\r\nحكايت\r\nيكى از اطبّا گفته كه ، « در سنهء اثنين و خمس مئه يكى را از مشاهير نيشابور قولنج گرفت . مرا بخواندند و به معالجت مشغول شدم و در آن باب آنچه جهد بود به‌جاى آوردم و شفا روى ننمود . بازگشتم نااميد و جزم كردم كه نيم شب بيمار درگذرد و در اين اندوه بخفتم . صبحدم بيدار شدم و شك نكردم كه درگذشته باشد . روى بدان جانب آوردم . آواز گريه و فزع نبود . فاتحه خواندم و بدان جانب دميدم و گفتم : خ الهى و سيّدى ! تو فرموده‌اى كه ،  وَ نُنَزِّلُ مِنَ الْقُرْآنِ ما هُوَ شِفاءٌ وَ رَحْمَةٌ لِلْمُؤْمِنِينَ وَ لا يَزِيدُ الظَّالِمِينَ إِلَّا خَساراً  « 1 » و حسرت همى خوردم كه جوان بود . پس ، وضو ساختم و سنّت بگذاردم .\r\nيكى در سراى به نزد كس « 2 » او بود ، بشارت داد . دانستم كه شفاى او از بركات فاتحة الكتاب بود . آن مرا تجربه شد و بسيار جاها به موافق افتاد . »\r\nو در طبيبى كه در خدمت پادشاه باشد ، چند شرط معتبر است : اوّل آنكه به قواعد و قوانين طبّيّه عالم باشد و صاحب تجربه نيز باشد و به يكى از اين دو اكتفا نكند و ممارست و مزاولت علاج مىنموده باشد و اوقات خود را صرف مطالعه و مباحثهء كتب طبّيّه مىكرده باشد و اوقات به عبث و فضول ضايع ننمايد و در مواضع اختلاف از منهج احتياط و سلوك سبيل حزم « 3 » قدم بيرون نگذارد ، و اقوال مشاهير قدما را كه مسلم الثّبوتند ، چون بقراط و جالينوس و رازى و شيخ رئيس ، ترجيح دهد و به مستحدثات متأخّران كه سالهاى دراز تجربه نشده باشد چندان اعتمادى ننمايد . ديگر بايد كه طبيب پادشاه ، خوش‌اعتقاد و صحيح المذهب و متديّن و صالح و عاقل و محلّ امانت و اعتماد باشد كه اگر طبيب موثوق به و معتمد نباشد ، پادشاه را بر معالجهء او اعتماد كردن مخاطرهء\r\n\r\n\r\n","description":"","footnote":"\r\n( 1 ) . الاسراء : 82 .\r\n( 2 ) . در اصل و مج چنين آمده ، ولى مر به صورت « به نزديك » آن را تغيير داده است .\r\n( 3 ) . در اصل به‌همين صورت نوشته شده ، ولى در مج و مر « جزم » آمده است .\r\n","page_name":" 663 ","page_number":663},
  {"content":"\r\n\r\nعظيم دارد و بسيار بوده كه طبيبان بىديانت ضررها به بيمار رسانيده‌اند .\r\n\r\nحكايت\r\nاز كتاب مناقب الاطبّاء منقول است كه ، حنين بن اسحاق ، كه از مشاهير اطبّا و ناقلان كتب فلسفه است ، چون امر او « 1 » قوّت گرفت و در ميان اطبّا شهرت به‌هم رسانيد و جهت او اقطاعات و مقرّرات حاصل شد و خليفه آوازهء علم او مىشنيد ، ليكن بىامتحان امانت او عمل به قول او نمىكرد و هر دوايى كه وصف مىكرد تا با ديگرى مشاورت نمىكرد به آن عمل نمىنمود و توهّم آن مىكرد كه مبادا او را با پادشاهان روم ربطى باشد و مبادا به توسّط او حيله كنند و در مقام امتحان او بود .\r\nروزى ، خليفه حنين را [ 170 ب 
  ] طلب نمود و به او خلعت داد و توقيعى مشتمل بر پنجاه هزار درهم حاضر ساخت و بعد از امرى چند كه گذشت گفت : « مىخواهم كه دوايى تعيين كنى كه كشنده باشد كه مرا دشمنى هست كه ارادهء كشتن او دارم و نمىخواهم كه آشكار باشد و مىخواهم كه به تنهايى او را بكشم . » حنين گفت : « يا امير المؤمنين ! من نياموخته‌ام ، الّا دواهاى نافع و نمىدانستم كه امير المؤمنين غير از دواهاى نافع چيزى ديگر از من خواهد خواست و اگر مىدانستم ، متوجّه تحصيل معرفت آن مىشدم . اگر خواهد كه بروم و ياد گيرم ، چنان كنم . » خليفه گفت : « اين به طول مىكشد . » و او را تهديد بسيارى مىكرد و او در جواب همان مىگفت تا آنكه خليفه امر نمود كه او را در بعضى قلاع محبوس سازند و كسى را بر او موكّل ساخت كه خبر او و احوال او را روزبه‌روز به خليفه مىرسانيده باشند .\r\nيك سال در حبس بماند و كار او نقل و تفسير كتب فلسفه و طب و تصنيف بود و باكى از آن حال نداشت . چون يك سال گذشت ، خليفه امر به احضار او نمود و اموال بسيار جهت تطميع و ترغيب او حاضر ساخت و شمشير و نطع و ساير ادوات عقوبت حاضر\r\n\r\n\r\n","description":"","footnote":"\r\n( 1 ) . اصل : « حنين » . اينجا برابر قاعدهء زبان فارسى به‌جاى به‌كار بردن دوبارهء اسم خاصّ و مطابق نسخهء مر ، ضمير گذاشته شد .\r\n","page_name":" 664 ","page_number":664},
  {"content":"\r\n\r\nساخت . و چون حاضر شد ، گفت : « آنچه به تو گفته‌ام امرى است كه از آن چاره نيست .\r\nاگر بكنى ، به اين مال فايز مىشوى و اضعاف آن به تو خواهم داد و اگر امتناع نمايى ، با تو نهايت بدى خواهم و تو را به بدترين نحو كشتن خواهم كشت . » حنين گفت : « من يا امير المؤمنين عرض كرده‌ام كه به غير از چيزى كه نافع باشد ، چيزى ديگر نمىدانم و ياد نگرفته‌ام . » خليفه گفت : « تو را مىكشم » . حنين گفت : « مرا پروردگارى است كه فردا حقّ مرا در موقف اعظم خواهد گرفت . اگر امير المؤمنين خواهد كه بر خود ظلم كند ، گو بكن » . خليفه تبسم كرد و گفت : « يا حنين ! خوشحال باش و بر ما اعتماد كن و بدان كه آنچه كردم جهت امتحان تو بود . جهت آنكه ما از مكايد ملوك حذر مىكنيم و معجب به دانش تو بوديم و مىخواستيم كه اعتماد بر تو داشته باشيم و ما را اطمينان به كار تو باشد تا از علم تو بهره و نفع بريم . » حنين زمين ببوسيد و شكر خليفه به‌جا آورد . آنگاه ، خليفه گفت : « يا حنين ! چه چيز تو را مانع شد از اجابت قول من با آنكه ديدى شدّت عزيمت مرا در هردو حال » . حنين گفت : « دو چيز يا امير المؤمنين مرا مانع شد . يكى ، دين و يكى ، صناعت . چه دين امر مىكند به فعل خير و نيكويى با دشمنان ، چه جاى دوستان و ياران و محروم مىسازد كسى را كه چنين نباشد ؛ و صناعت ما كه طبّ است ، منع مىكند ما را از ضرر رسانيدن به ابناى جنس ، چه اين صناعت موضوع است از جهت نفع آدميان و حفظ حيات و صحّت ايشان و مقصور است بر مراعات مصلحت ايشان ، و مع هذا گردانيده خداى عز و جلّ در گردن طبيبان عهدى مؤكّد به ايمان مغلّظه كه به كسى دواى كشنده ندهند و چيزى كه موذى باشد ندهند . پس ، نتوانستم كه مخالفت اين دو امر كنم و بر كشتن دل نهادم و مىدانستم كه خداى عز و جلّ ضايع نمىگذارد كسى را كه بذل نفس خود در طاعت او نمايد » . خليفه گفت : « اين دو قانون جليل بود كه گفتى . » و او را خلعت داد و آن اموال را به او بخشيد و او را محلّ اعتماد ساخت « 1 » .\r\nديگر ، بايد كه طبيب پادشاه محرم اسرار باشد و در كتمان امور مبالغه مىكرده باشد و آداب و قواعد مجلس ملوك داند و بر وفق آرزوى پادشاه او را در توسيع مشهّيات « 2 » و\r\n\r\n\r\n","description":"","footnote":"\r\n( 1 ) . اين حكايت در تاريخ الحكماى قفطى ، صص 241 تا 244 نيز نقل شده است .\r\n( 2 ) . غذا يا داروى اشتهاآور .\r\n","page_name":" 665 ","page_number":665},
  {"content":"\r\n\r\nمرغوبات وقتى كه مضرّت رساند ترغيب ننمايد . و بر وجهى لطيف ، مضرّتهاى امور ضارّه را معلوم ملك گرداند و بر وجه تمثيل و تلويح حكايات و امثله كه از آنجا ملك تفرّس بر خصوصيّت احوال خود تواند نمود ، ايراد نمايد و امر و نهى به طريق مبالغه نسبت به ملك به‌جا [ 171 آ 
  ] نياورد . و بر پادشاه لازم است كه آنچه طبيب حاذق در تدابير بدنى عرض نمايد ، مخالفت آن نكند كه حفظ صحّت بدن عزيزتر از همه چيز است و هيچ سعادت از سعادات دنيوى و اخروى ، بىصحّت بدن صورت نمىيابد و به حصول موصول نمىگردد .\r\nدر كلام حضرت امير المؤمنين - صلوات اللّه عليه - مذكور است كه « ربّ أكلة حرمت أكلات . » « 1 » يعنى : « بسيار باشد كه يك خوردن ، شخص را از چندين خوردن بازدارد . »\r\n\r\nحكايت\r\nجالينوس از غايت اشتهار مستغنى از تعريف است . در بعضى كتب به نظر رسيده جالينوس حكيمى فاضل بلندهمّت توانگر بود و مردم در وى به چشم تعظيم مىنگريستند ، و در مقدونيه از بلاد يونان اقامت داشت و پادشاه آن شهر كه او را بنفايس مىگفتند به عواطف شاهانه جالينوس را اختصاص داده ، پيوسته اظهار فضل او مىكرد . و در آن زمان پادشاهى بود در ديار مغرب كه او را « باز » مىگفتند و جميع ملوك آن نواحى در سلك مطاوعت او منتظم بودند . اتّفاقا ، يكى از زنان به علت برص « 2 » مبتلا گشت و چون در آن ديار طبيبى حاذق و حكيمى ماهر نبود كه به معالجه قيام نمايد ، باز از اين جهت مهموم و مغموم گشته ، سبب پريشانى خود را با يكى از وزرا در ميان نهاد . وزير با او گفت كه ، « در مملكت بنفايس شخصى است جالينوس نام كه بر فنون علل و مداواى آن وقوف تمام دارد . » باز از اين حديث مستبشر گشته ، مكتوبى به بنفايس فرستاد مضمون آنكه : « چون نامه به تو رسد ، بىتوقّف جالينوس را به پايهء سرير اعلى فرستد « 3 » ، و الّا به خرابى ملك خويش واثق باش » .\r\n\r\n\r\n","description":"","footnote":"\r\n( 1 ) . تنبيه الخواطر ، ص 242 ؛ وسائل ، ج 11 ، ص 164 و در بحار الانوار ، ج 73 ، ص 166 : « كم من اكلة تمنع اكلات » .\r\n( 2 ) . پيسى .\r\n( 3 ) . ظاهرا « فرست » صحيح باشد .\r\n","page_name":" 666 ","page_number":666},
  {"content":"\r\n\r\nبنفايس بر فحواى نامه مطّلع شده ، اضطرابى عظيم نمود و جالينوس را در خلوتى طلبيده ، صورت واقعه را با او در ميان نهاد و گفت : « من مخالفت ملك باز را بر مهاجرت تو ترجيح مىدهم و نفس نفيس و ملك عزيز را فداى تو كرده ، كمر محاربهء او بر ميان مىبندم . » جالينوس فرمود كه ، « امتناع تو از ارسال من مستلزم فساد مملكت و خون ريختن سپاه و پريشانى رعيّت است . مرا به زودى به جانب او گسيل فرماى و شمه‌اى از فضيلت و منزلتى كه نزد تو دارم شرف اعلام ارزانىدار . » بنفايس نامه در قلم آورده در آنجا نوشت كه ، « ملوك يونانيان هرچند مطيع و منقاد ملك بازند ، امّا بندگان اطبّايند كه آن جماعت به حقيقت مالك ابدان و خادم ارواح ايشانند . و جالينوس بر همهء اين زمره اقدم و بر مجموع اين فرقه افضل است . مأمول از مكارم اخلاق شهريارى آنكه مشار اليه منظور نظر احترام پادشاه جهان گردد و چون از خدمتى كه بدان اشاره فرمايند فارغ شود ، رخصت انصراف ارزانى فرمايند ، چه حرمان او بر ما صعب است . » و نامهء سر به مهر كرده به جالينوس داد و تهيّهء اسباب سفر او نموده به ديار مغربش فرستاد . و جالينوس بعد از طىّ منازل و مراحل به مقصد رسيده ، باز را جبّارى منكر يافت كه از افعال جميلهء انسانيّت بغايت دور بود . و مدّت يك ماه هر صباح و رواح « 1 » به در بارگاه او آمده ، رخصت ملاقات نيافت و او را در منزل بعضى صيّادان به امر پادشاه فرود آورده بودند و به غير از گوشت صيد غذايى نمىيافت كه تناول نمايد . بعد از انقضاى يك ماه ، او را به مجلس ملك بردند و ترجمان به اشارت ملك پرسيد كه ، « صناعت تو چيست ؟ » جالينوس جواب داد كه ، « حفظ صحّت و نفى علّت قبل از استحكام مادّه . » ملك گفت : « در حرم ما بيمارى است كه سواد روى او به بياض متبدّل گشته است . [ 171 ب 
  ] هيچ توانى كه علاجى نمايى كه رنگ وى به حال اوّل معاودت نمايد ؟ » جالينوس گفت كه ، « بعضى از علل مىباشد كه مدّت ظهور و زمان استحكام و هنگام زوال آن معيّن مىباشد و مىخواهم كه مرا معلوم گردد كه چندگاه است كه اين مرض حادث شده ؟ » ملك فرمود كه ، « در سالى ظاهر گشت و در سالى استحكام يافت و امسال سال سوم است از ظهور مرض . » جالينوس گفت : « شنيده‌ام كه عادت ملك آن است كه هركه در روى يكى از اهل\r\n\r\n\r\n","description":"","footnote":"\r\n( 1 ) . شبانگاه .\r\n","page_name":" 667 ","page_number":667},
  {"content":"\r\n\r\nحرم وى نگاه كند ، چشم او را از حليهء نور عاطل گرداند . و اين مرض را معالجه نمىتوان كرد ، بىآنكه در آن نظر كنند » . ملك گفت : « سيرت ما اين است و اگر بدين معنى همداستان مايى ، به معالجه اقدام نماى » . جالينوس گفت : « من حيله‌اى مىدانم كه بىآنكه چشم من بر آن مستوره افتد ، علّت را مشاهده كنم » . ملك تعجّبها نموده ، گفت : « اگر دعويى كه كردى به‌جا آورى ، ما به فضيلت تو اعتراف نماييم » .\r\nو جالينوس جاريهء حبشيّهء معلوله را در قفاى خود نشانده ، آيينه را در برابر او چنان داشت كه روى او در آيينه بديد و گفت كه ، « رنگ جاريه ديده‌ام ؛ قابل علاج است . » ملك خوشدل شده ، هر روزه مقرّر كرد كه از مائدهء او گرده‌اى به جالينوس دهند و بعد از آن به معالجه مشغول گشته ، مرض بالكليّه زايل شد و ملك اعتقاد عظيم دربارهء جالينوس پيدا كرده ، فرمان داد كه پيوسته در شيلان « 1 » حاضر گردد . و او بنابر فرموده هر روزه به مجلس ملك شرف حضور ارزانى داشته ، مىديد كه ملك باز اغذيهء غليظه مىخورد . جالينوس ضرر هريك از آن بيان نموده ، او را از تناول آنها منع مىفرمود تا روزى ملك به ندماى خود گفت : « من اين شخص را از وطن مألوف و مصاحبان و دوستان جدا ساختم و بنابر كدورتى كه از اين ممرّ در خاطر او استحكام يافته ، ميان من و مشتهيات « 2 » نفس نفيس حايل مىگردد و من به رغم « 3 » او آنچه مرغوب طبع است خواهم خورد . و يكى از نديمان مجلس خاصّ باز ، جالينوس را نصيحت كرد كه ديگر با ملك امثال اين سخنان نگويد و حكيم انديشه‌مند گشته ، ترك اختلاط پادشاه كرد و بدان رغيفى « 4 » كه روزبه‌روز از مائدهء او مىآوردند قناعت نمود .\r\nملك يك ماه و دو ماه به شكار رفته ، مطلقا از جالينوس ذكر نمىكرد تا نوبتى جالينوس بر خوان حاضر گشت و او را از خوردن غذاى غليظ كه ملك تناول مىكرد منع نمود . ملك پرسيد كه ، « كدام علّت بر مداومت اين غذا مترتّب مىگردد ؟ » و جالينوس گفت كه ، « جذام . » ملك اين سخن را شنيده ، دست دراز كرد و آنچه از آن طعام مانده بود\r\n\r\n\r\n","description":"","footnote":"\r\n( 1 ) . موقع صرف نهار ؛ سفرهء امرا و بزرگان .\r\n( 2 ) . رغبت‌كننده به چيزى ، داراى اشتها به طعام .\r\n( 3 ) . در مر و مج « زعم » ضبط شده است .\r\n( 4 ) . گردهء نان .\r\n","page_name":" 668 ","page_number":668},
  {"content":"\r\n\r\nبخورد و گفت : « اى جالينوس ! على رغم تو آنچه مقدور من بود از اين طعام خوردم » .\r\nجالينوس گفت كه ، « حقوق ملك بر ذمّهء من بسيار است و پاداش بعضى از آن حقّها آن است كه رساله‌اى بنويسم مشتمل بر علاماتى كه ظاهر شود در بدن انسان ، قبل از عروض علّت به يك سال يا دو سال يا سه سال ، و آن رساله دستورى بود كه ملك را محفوظ بود در خزانه تا به بهانهء آن بعد از فوت من ، ملك مرا به خاطر اشرف گذراند . »\r\nجالينوس از جانب ملك مرخص شده ، نسخه‌اى تأليف كرد كه محتوى بود بر اسباب علل . و اوقات ابتدا و انتها و استحكام آن بيان فرمود و زمانى را كه در آن زمان قابل معالجه بود تعداد نمود . و در آن رساله ، علل سليمه و مهلكه و سريعة الموت و بطيئة الموت را بيان كرد و چون يقين دانسته بود كه به‌واسطهء لحوم غليظ و ادخال طعام مضرّ ، بدن ملك قابليت حدوث علّت جذام پيدا كرده است در آن كتاب درج كرد كه بعد از يك سال ، شهوت ملك فاتر « 1 » شود و نوم و كسالت بر وى غلبه كند و اطراف او [ 172 آ 
  ] ثقيل گردد ؛ و مع ذلك اگر ملاحظهء حال خويش فرمايد و در تلطيف غذا سعى كند ، از اين مرض برهد ، و الّا بعد از يك سال ديگر ، مژه‌ها و ناخنهاى او ريختن گيرد و تغييرى در چشمهاى او پيدا آيد ؛ و با وجود اين حال ، اگر در علاج خود كوشد ، مخلص ممكن است و اگر غفلت ورزد و علّت مستحكم گردد ، معالجه متعسّر گردد .\r\nو بعد از اتمام كتاب ، جالينوس آن را به خزانهء پادشاه سپرده و بدن خود را به سياهى رنگ كرده به جانب يونان زمين گريخت و در شهرى كه غير قلمرو بنفايس بود ساكن گشت . و ملك باز بعد از فرار جالينوس ، به مدّتى آگاهى يافت و بنابر كراهتى كه از او داشت مفارقتش را نعمتى بزرگ شمرد و بعد از چندگاه علامات جذام ، چنان كه جالينوس نوشته بود ، در خود مشاهده كرد . از مخصوصان و نزديكان پنهان داشت و چون ابرو و ناخن او ريختن گرفت ، سرير سلطنت را وداع كرده ، پوشيده و پنهان به طرف يونان روان گشت و به مقدونيه رسيده از حال جالينوس استفسار نموده ، جمعى گفتند :\r\n« در فلان شهر ساكن است » .\r\nو ملك باز بىتوقّف راه پيمودن گرفت تا به مقصد رسيد و جالينوس را پيدا كرده در\r\n\r\n\r\n","description":"","footnote":"\r\n( 1 ) . سست ، ضعيف .\r\n","page_name":" 669 ","page_number":669},
  {"content":"\r\n\r\nميان خلق انبوه كه به افاده مشغول بود . چون مجلس خلوت گشت ، باز با جالينوس گفت :\r\n« مىخواهم كه سرّى با تو در ميان‌نهم كه در افشاى آن بيم جان است » . و جالينوس اخفا قبول نموده ، باز او را به حال خويش شناسا گردانيد و حكيم او را به منزل خود برده ، شخصى را به تفقّد و تعهّد او بگماشت و مدّت يك سال به معالجهء او مشغول بوده ؛ مويهاى ملك كه ريخته بود ، رستن آغاز نهاد و بعد از يك سال ديگر ، مرض به تمامت زايل شد و اخلاق سيّئهء ملك باز به صفات حسنهء يونانيان مبدّل گشت . جالينوس زاد و راحله مهيّا داشت و يكى از شاگردان خود را كه بر وى وثوقى تمام داشت ، ملازم ملك گردانيده ، او را به جانب ديار مغرب گسيل گردانيد . و ملك باز به ملك خويش بازگشته ، ناگاه سپاهى و رعيّت او را صحيح و سالم ديده استبشار « 1 » نمودند و پسر بزرگترش كه بعد از غيبت او متكفّل امور ملك شده بود ، حكومت را به پدر بازگذاشت و ملك باز بار ديگر بر سرير حكومت متمكّن گشته ، هداياى بسيار و تحف بىشمار از اقمشهء نفيس و جواهر قيمتى و مراكب بادرفتار و كنيزكان خورشيدرخسار به شاگرد جالينوس تسليم نمود تا نزد استاد خود برد و او را نيز به مراحم خسروانه و عواطف شاهانه سرافراز ساخت و كتابتى به جالينوس نوشت [ مشعر 
  ] « 2 » به شكر و سپاس و در آن نامه درج كرد كه مأمول و مطلوب آن است ديگر جناب حكيم ، كربت غربت نكشد و به وطن مألوف مراجعت نمايد . و همچنين تحف و هدايا جهت ملك بنفايس مرتّب گردانيد و مكتوبى نيز جهت او در قلم آورد مضمون آنكه : « مرا با تو در ملك و مال هيچ مضايقتى نيست و من برادر تو و دوستدار توام ، و هيچ فرقى ميان ولايت خود و مملكت تو نمىدانم و اشارت به هرچه فرمايى مترقّب و مترصّدم . و سبب و موجب اين محبّت و مودّت آنكه بنابر سعى تو با چنان حكيم فاضل كه در جهان شبيه و عديل ندارد آشنا شدم و به صحبت وى فايز گشتم . اكنون حاجت من به لطف تو آن است كه به خدمت او روى و از آن جناب درخواهى كه به وطن خويش آيد و به محقّرى كه نزد همّت به مقدار پرپشه وزن ندارد مضايقه نيست . و اگر عياذا باللّه ملتمس تو مقبول نيفتد ، من با طايفه‌اى از خواصّ خود متوجه آن صوب گشته از او التماس خواهم نمود » .\r\n\r\n\r\n","description":"","footnote":"\r\n( 1 ) . شادى يافتن ، شاد شدن .\r\n( 2 ) . نوشتهء اصل نامشخص است ، اينجا با مقابله با مج نقل شد .\r\n","page_name":" 670 ","page_number":670},
  {"content":"\r\n\r\nو چون ملك باز از اين امور فراغت يافت ، شاگرد جالينوس را معزّر و مكرّم بازگردانيد و مكتوبات [ 172 ب 
  ] به پادشاه و حكيم فاضل رسيد و هردو مستبشر گشتند و جالينوس به استدعاى بنفايس به وطن مراجعت نموده ، رسل و رسايل ميانهء ايشان متواصل گشت تا ملك باز بيمار شد و به جالينوس اين خبر رسيد . بنفايس گفت : « مرا رخصت ده كه به ديار مغرب روم و به معالجهء ملك بازپردازم » . و بنفايس با او مرافقت كرد و هردو به جانب بلاد غربى روان شدند و بعد از طى مراحل قريب به ديار ملك باز رسيدند و اين خبر به سمع پادشاه رسيده ، در آن اوان از مرض خلاص شده بود و چون از وصول ميهمانان آگاهى يافت ، با اركان ملك به استقبال شتافت و حاكم عادل و حكيم فاضل را به اعزاز و احترام تمام آورده يك هفته از خدمت ايشان غيبت ننمود . و بنفايس و جالينوس يك ماه آنجا اقامت داشتند و هر روز از جوايز و صلات ملك بهره‌مند مىگشتند . و ملك باز بنفايس را شفيع ساخته ، يكى از پسران خود را به جالينوس سپرد تا او را به آموختن علوم از باديهء غوايت « 1 » به سرچشمهء هدايت رساند و در وقت وداع ملك باز فرزند را با خدم و مماليك و مال فراوان مصحوب جالينوس گردانيد و از بلادى كه تسخير كرده بود و به دار الملك بنفايس قربى داشت به او ارزانى داشت ، و بنفايس نيز يكى از مخدّرات خود را در حبالهء نكاح پسر ملك بازآورد و قواعد محبّت ميان هردو پادشاه و اولاد ايشان به بركت جالينوس و علم او استحكام پذيرفت و رسم مودّت سالهاى دراز ميان ايشان استحكام يافت . و از اين حكايت فايده و ثمرهء علم و دانش معلوم مىگردد .\r\n\r\nحكايت\r\nاز سليمان خراسانى ، خادم هارون الرشيد ، نقل است كه گفت : « روزى بالاى سر رشيد ايستاده بودم در حيره ، و او غذاى چاشت مىخورد كه عون عبادى داخل شد .\r\nطبقى ماهى مسمّن داشت با جنسى ديگر محشّى . رشيد اراده نمود كه از آن بخورد .\r\n\r\n\r\n","description":"","footnote":"\r\n( 1 ) . گمراهى و سرگردانى .\r\n","page_name":" 671 ","page_number":671},
  {"content":"\r\n\r\nجبرئيل بن بختيشوع « 1 » طبيب منع كرد و به چشم اشاره به سفره‌چى كرد كه آن را دور كند و رشيد متفطّن شد . چون مايده برخاست و رشيد دست بشست ، جبرئيل بيرون رفت . » سليمان گويد : « رشيد به من امر كرد كه ، خ از پى او برو و خود را به او منما و ببين كه چه مىكند و خبر او را بياور . خ پس ، به گوشه‌اى رفت و آن طعام را طلب كرد و در آن ، آن ماهى بود و سه قدح نقره طلب نمود . يك قطعه از آن ماهى را در آن گذاشت و اندكى از شراب صرف بىآب بر آن ريخت و گفت : خ اين اكل جبرئيل است . خ و قطعهء ديگر در قدح ديگر گذاشت و بر آن آب برف ريخت و گفت : خ اين أكل امير المؤمنين است ، وقتى كه با ماهى يا چيزى ديگر مخلوط نسازد . خ و در قدح سوم قطعه‌اى از ماهى گذاشت و پاره‌اى گوشت از الوان مختلف بگذاشت و از كباب و حلوا و خوردنيهاى ديگر بگذاشت و آب برف بر آن ريخت و گفت : خ اين أكل امير المؤمنين است اگر با اين ماهى ، چيزهاى ديگر مخلوط سازد . خ آنگاه ، به خوانسالار گفت : اين قدحها را حفظ كن تا وقتى كه امير المؤمنين از خواب قيلوله بيدار شود » .\r\nسليمان خادم گويد : « چون رشيد از خواب بيدار شد ، مرا طلبيد و از خبر جبرئيل پرسيد . من خبر را چنان كه بود به او نقل كردم . قدحها را طلبيد . آن قدحى را كه در آن ماهى بود با شراب صرف از هم رفته بود و چيزى باقى نمانده بود . و آن قدح كه در آن ماهى بود با آب برف ، برآمده بود و بيش از ضعف شده بود . و قدحى كه در آن ماهى و چيزهاى ديگر بود رايحهء آن متغيّر شده بود و سهوكت « 2 » شديده به هم رسانيده بود .\r\nآنگاه ، امر كرد رشيد كه پنج هزار دينار از جهت جبرئيل ببرم » .\r\n[ 173 آ 
  ] و چون بعضى آداب و شرايط تدبير اطبّا مذكور شد ، در اين مقام بعضى نوادر اطبّا و غرابت معالجات ايشان نقل مىنمايد .\r\n\r\n\r\n","description":"","footnote":"\r\n( 1 ) . جبرئيل بن بختيشوع بن جورجيس بن بختيشوع ، از اطباى بزرگ نصرانى ايرانى و سريانى الاصل . نيايش جورجيس ، رئيس بيمارستان جنديشاپور ، به دعوت منصور عباسى براى معالجهء او به بغداد آمد و چون در اين كار توفيق يافت ، مورد تفقّد و عنايت خليفه قرار گرفت . به سبب حذاقت آل بختيشوع در پزشكى ، تا چند نسل در خدمت امرا و خلفا بودند . جبرئيل نخستين‌بار طبيب خاصّ جعفر بن يحيى برمكى شد ، و بعد به فرمان هارون الرشيد رياست اطبّا به وى سپرده شد . براى اطلاع بيشتر دربارهء او ، نك : قفطى ، صص 183 تا 202 ؛ الوافى بالوفيات ، ج 11 ، صص 50 و 51 .\r\n( 2 ) . بوى بد .\r\n","page_name":" 672 ","page_number":672},
  {"content":"\r\n\r\n\r\nحكايت\r\nبعضى گفته‌اند : اوّل كسى كه در علم طبّ سخن گفت اسقلبيوس اول « 1 » بود و او اولاد خود را وصيّت كرد كه اين صنعت را به غربا و اجانب تعليم ننمايند تا عزّت و شرف اين علم مخصوص خاندان او باشد . و رأى او در علم طبّ تجربه بود و به قياس و استدلال عمل نمىكرد . و مدّت هزار و چهارصد و شانزده سال قول حكما در مسايل طبّى بر اين منوال بود تا آن زمان كه بلينوس « 2 » طبيب ظاهر گشت و تجربهء تنها را خطا شمرد و قياس را با آن ضمّ كرد . و هفتصد و پانزده سال اطبا طبع او را بر خود لازم شمردند تا برمانيدس « 3 » آشكار گشت و تجربه را به خطا اعتقاد كرده ، به قياس و استدلال تنها عمل كرد . و بعد از وفات او در ميان شاگردانش اختلافات به‌هم رسيده ، بعضى تتبّع تجربه كردند و بعضى در اصالت قياس سخن گفتند و بعضى گفتند : علم طبّ ، عبارت از دانستن و به‌كار بردن حيله‌اى چند است . و اين اختلافات در ميان ايشان تا زمان پيدا شدن افلاطون طبيب بود و او اقوال متقدّمان را امعان نموده ، دانست كه تجربه بىقياس خطرناك است و قياس به معاونت تجربه قوّت به‌هم مىرساند . قياس را با تجربه منضمّ گردانيد و كتب قديمه ، آنچه مشتمل بر تجربه و قياس بود بگذاشت و باقى را ضايع ساخت .\r\nو بعد از هزار و چهارصد و بيست سال از فوت افلاطون طبيب اسقلبيوس ثانى « 4 » پديد آمد و رأى او را صواب ديده ، بر آن اعتماد نمود . و بعد از اسقلبيوس ، بقراط به‌هم رسيد و علم طبّ را به كمال رسانيد و چون ديد كه بنابر منع غريبان از تعلّم صنعت طبّ ، اين فنّ\r\n\r\n\r\n","description":"","footnote":"\r\n( 1 ) . او را پيغمبر حكيم شمرده‌اند و نسبت شاگردى هرمس به وى داده‌اند . براى اطلاع بيشتر از ترجمهء احوال او ، ر ك : شهرزورى ، صص 67 تا 71 .\r\n( 2 ) . در قفطى : ابلّونيوس النجّار  ( Apollonios de Perga )  . وى به عنوان دانشمند علوم رياضى معرّفى شده و كتاب مخروطات به وى منتسب است . نك : قفطى ، صص 84 و 85 ؛ تاريخ العلوم عند العرب ، ص 37 .\r\n( 3 ) . از اسقلبيوس تا جالينوس ، خاتم الاطبّاء ، هشت طبيب سرآمد شمرده‌اند كه چهارمين آن « برمانيدس » است .\r\nقفطى ، صص 24 و 130 .\r\n( 4 ) . متولد 124 و متوفى 96 ق . م . ، وى در يونان و روم طبابت مىكرده و از جملهء پزشكانى است كه « رقيب » ناميده شدند ، زيرا پيش از تجويز دارو ، مراقب بروز علايم بيمارى مىبودند و اين همان روش مشهور بقراط است . وى همچنين داروهاى سهل و مطبوع تجويز مىكرده . به نقل از : قفطى ، توضيحات مصحّح ، ص 655 .\r\n","page_name":" 673 ","page_number":673},
  {"content":"\r\n\r\nاندراس مىيابد ، مسايل طبّى را تدوين نموده به تعليم و تعلّم نيكان اجازت داد و فرزندان را وصيّت كرد كه اصحاب ذكاء و فطنت را از افادهء علوم منع ننمايند . و به سبب آن رأى سديد ، اين علم شريف در ميان خلق انتشار يافت .\r\nآورده‌اند كه يكى از ملوك فرس « 1 » رسولى نزد فيلاطن ، ملك جزيره فوكه ، كه مولد و مسكن بقراط بود فرستاده ، استدعاى حكيم مشار اليه نمود و فرمود كه ، صد قنطار زر ، هر قنطارى صد و بيست رطل و رطلى نود مثقال ، جهت توشهء راه آن يگانهء زمان تسليم نمايند . و چون فيلاطن خراجگزار ملك فرس بود ، جز اطاعت چاره نديد ؛ با بقراط گفت كه ، « اگر از اجابت اين استدعا تقاعد نمايى ، خود را ، بلكه پادشاه و رعيّت را ، در معرض هلاك آورى كه ما را به هيچ‌وجه طاقت مقاومت پادشاه عجم نيست . » و بقراط از اين حديث امتناع نموده ، در رفتن تعلّل كرد . و چون سؤال و طلب مكرّر شد و فيلاطيس « 2 » در ميانهء عدم اجابت بقراط و تكرار استدعاى فرس مضطرّ گشت ، رفتن و نارفتن او را به مصلحت و صوابديد اهل شهر بازگذاشت . ايشان از خروج او امتناع نمودند و قتل و نهب را بر مفارقت او اختيار كردند . رسول چون مبالغهء يونانيان را دربارهء بقراط به حدّ افراط ديد ، صورت واقعه معروض ملك گردانيد تا دست از طلب او بازداشت . « 3 »\r\n\r\nحكايت\r\nجالينوس در كتاب عمل التّشريح آورده كه يكى از معارف آن بلد غلامى بيمار داشت كه از معالجهء آن عاجز شده بودند . خواجهء آن غلام ، چنان كه رسم آن زمان بود ، اطبّا را جمع نمود كه با يكديگر در باب كوفت آن غلام مناظره و مشاوره نمايند و آنچه رأى ايشان بر آن قرار گيرد به مقتضاى آن عمل كنند . و من از جمله اطبّايى بودم كه جهت [ 173 ب 
  ] مشاورت مذكور مجتمع شده بودند . بعد از مطارحه « 4 » و مشاوره ، آراى همه بر آن قرار گرفت كه بعضى عظام « 5 » قصّ - يعنى ، بعضى از استخوانهاى سينهء او - آفت به‌هم\r\n\r\n\r\n","description":"","footnote":"\r\n( 1 ) . قفطى نام او را « بهمن بن اردشير » ثبت كرده است .\r\n( 2 ) . در عبارت قبل « فيلاطن » آمده است .\r\n( 3 ) . اين حكايت را قفطى به اختصار نقل كرده است . نك : ص 131 .\r\n( 4 ) . مناظره و مشاوره .\r\n( 5 ) . مفرد آن « عظم » است به معنى استخوان .\r\n","page_name":" 674 ","page_number":674},
  {"content":"\r\n\r\nرسانيده و اعراض او به سبب آن حادث شده . و آراى همه بر آن متّفق شد كه علاج منحصر در آن است كه استخوان مؤوف « 1 » را بيرون آورند و هيچ‌كس ملتزم آن نشد كه استخوان را بيرون آورد به نحوى كه آفت به عضوى نرسد و من ملتزم آن شدم ، ليكن ملتزم برء و صحّت آن غلام نشدم و آنگاه ، استخوان مذكور بيرون آوردم . ناگاه ، دل در غلاف نمايان شد و مع هذا مداوا نموده ، آن بيمار به حال صحّت معاودت نمود .\r\n\r\nحكايت\r\nآورده‌اند كه چون موسى هادى [ خلافت : 169 - 170 ق . 
  ] ، كه خليفهء چهارم است از خلفاى بنى عباس ، بيمار شد و اطبّا نزد او جمع شدند ، به ايشان گفت : « شما اموال و جوايز من مىگيريد و در وقت شدّت و سختى تقاعد « 2 » مىورزيد » . ابو قريش « 3 » ، كه يكى از اطبّا بود ، گفت : « بر ماست اجتهاد ، و سلامت را خداى عز و جلّ مىبخشايد » . موسى غضبناك شد و به ربيع گفت : « به ما وصف شده كه در نهر صرصر « 4 » طبيب ماهرى هست كه او را عبديشوع مىگويند » . امر كرد كه او را حاضر كنند و گردنهاى اين اطبّا را بزنند . ربيع چنان نكرد ، چه علم داشت به اختلال عقل او به سبب شدّت مرض و فرستاد به صرصر به طلب عبديشوع . و چون حاضر شد و نزد موسى رفت ، گفت : « قاروره را ديدى ؟ » گفت :\r\n« بلى يا امير المؤمنين ! و اين است من دوايى مىسازم كه استعمال نماييد و هرگاه نه ساعت بگذرد از كوفت خلاص شويد » . و از پيش او بيرون آمد و به اطبّا گفت : « دل مشغول مداريد كه امروز به خانه‌هاى خود خواهيد رفت . » و هادى امر كرده بود كه ده هزار درهم به او بدهند كه به آن دوا بخرد . آن را گرفت و به خانه فرستاد و ادويه حاضر\r\n\r\n\r\n","description":"","footnote":"\r\n( 1 ) . آفت رسيده .\r\n( 2 ) . بازايستادن از كارى .\r\n( 3 ) . طبيب مهدى عباسى ، وى را « عيسى صيدلانى » مىناميدند و در طبّ مقام شايسته‌اى نداشته ، بلكه به‌واسطهء دادن خبر حمل خيزران ، مادر موسى هادى ، به دربار خليفه راه يافت ( گزارش اين ماجرا در صفحات 546 و 547 همين كتاب آمده است ) . نك : قفطى ، ص 576 و 577 .\r\n( 4 ) . دو دهكده از توابع بغداد به نامهاى صرصر عليا و صرصر سفلى در كنار نهر عيسى واقع بودند كه اين نهر را به نسبت نامهاى دهكده‌ها « صرصر » مىخواندند . معجم البلدان ، ج 3 ، ص 401 .\r\n","page_name":" 675 ","page_number":675},
  {"content":"\r\n\r\nساخت ، و جمع كرد اطبّا را به نزديك نشيمن خليفه و به ايشان گفت : « مىكوفته باشيد تا خليفه آواز بشنود و نفس او ساكن شود كه شما در آخر روز خلاص خواهيد شد . » و هر ساعت خليفه او را مىطلبيد و از دوا سؤال مىكرد ، او مىگفت : « اين است . مىشنويد صداى كوفتن دوا را » ساكت مىشد . چون نه ساعت گذشت ، خليفه بمرد و اطبّا خلاصى يافتند . « 1 »\r\n\r\nحكايت\r\nاز كتاب ادب الطبيب « 2 » منقول است كه ماسويه طبيبى بود در بيمارستان جنديشاپور .\r\nسى سال طبابت مىكرد . چون خبر كمال اعتبار و اقتدار جبرئيل بن بختيشوع نزد هارون الرشيد به او رسيد ، گفت : « او به آسمان رسيد و ما در بيمارستانيم و از آن درنگذشته‌ايم » .\r\nاين خبر به جبرئيل رسيد . برنجيد . و امر بيمارستان تعلّق به او داشت ، امر كرد كه ماسويه را از آنجا بيرون كنند و وظيفهء او را قطع كنند . كار بر او دشوار شد . متوجّه بغداد شد تا در استمالت خاطر جبرئيل بكوشد . مدّت مديدى بر در خانهء جبرئيل به سر كرد . او را رخصت نمىداد و هرگاه جبرئيل سوار شدى ، او را دعا مىكرد و استعطاف « 3 » مىنمود و جبرئيل با او حرف نمىزد . و چون كار بر او تنگ شد ، نزد قسّيسى « 4 » رفت كه در جانب شرقى بغداد مىبود و از او طلب خرجيى كرد كه او را به شهر خود برساند . پس ، گفت :\r\n« تو سى سال است كه در بيمارستانى و طبّ نمىدانى ؟ » گفت : « بلى ، مىدانم . طبّ و معالجات مىتوانم كرد » . پس ، صندوقى داد و او را در مكانى نزديك به قصر فضل بن ربيع ، كه وزير خليفه بود ، بنشاند كه به طبابت مشغول باشد . و او در آنجا اكتسابى مىكرد تا آنكه حال او نيكو شد . در اين اثنا چشم يكى از خادمان فضل كوفت [ 174 آ 
  ] به‌هم رسانيد . دو كحّال به جهت او فرستادند كه معالجه كنند « 5 » و معالجات كردند و نفعى\r\n\r\n\r\n","description":"","footnote":"\r\n( 1 ) . اين حكايت را قفطى نيز نقل كرده است . نك : صص 577 و 578 .\r\n( 2 ) . در كشف الظنون ، ج 1 ، ص 46 از اثرى به اين نام ، نوشتهء اسحاق بن على رهاوى ياد شده است .\r\n( 3 ) . مهربانى خواستن ، بر سر مهر آوردن .\r\n( 4 ) . كشيش .\r\n( 5 ) . اص : « كند » .\r\n","page_name":" 676 ","page_number":676},
  {"content":"\r\n\r\nحاصل نشد و درد او شديد شد تا آنكه خواب از او زايل شد . چون بيخوابى و قلق او شديد شد ، سرگردان از قصر بيرون آمد در غايت قلق و اضطراب . ناگاه ، ماسويه را ديد در آن موضع مطبّ خود نشسته . به او گفت : « اى شيخ ! چه مىكنى اينجا ؟ اگر چيزى مىدانى مرا علاج كن ، و الّا از اينجا برخيز » . گفت : « اى سرور من ! طبّ مىدانم و خوب مىدانم » . گفت : « با من به منزل داخل شو و معالجهء من كن » . با او رفت و دارويى در چشم او كرد و بعضى تدبيرات به‌جا آورد . آن خادم به خواب رفت و آرامى گرفت . چون روز ديگر شد ، آن خادم از جهت ماسويه نان‌ميده « 1 » و مرغ و بزغاله و حلوا و دراهم و دنانير فرستاد و گفت : « اين مقرّرى تو است هرروز ، و دراهم و دنانير مقرّرى هر ماههء تو است . » ماسويه از غايت خوشحالى بگريست . رسولى كه چيزها آورده بود گمان كرد كه كم بوده و به سبب آن محزون شده . گفت : « مغموم مباش كه زياد خواهد كرد و احسان نسبت به تو به‌جا خواهد آورد » . ماسويه گفت : « من از او راضى شدم ، اگر اين ، همين نوبت بود و مقرّرى هر روزه و هر ماهه نمىبود . »\r\nمجملا ، به سبب معالجهء ماسويه ، كوفت چشم خادم فضل بن ربيع وزير زايل شد و چون روزى چند بر اين بگذشت ، چشم فضل به درد آمد و جبرئيل ، كه رييس الاطبّا بود ، آن دو كحّال سابق را جهت معالجه فرستاد . وزير به علاج ايشان منتفع نشد و آن خادم ماسويه را در شب نزد وزير برده ، او تا ثلث شبى بعضى داروها استعمال مىكرد . آنگاه ، مسهلى به او داد و چشم او به اصلاح آمد . و چون جبرئيل به ديدن وزير آمد ، فضل گفت :\r\n« مردى هست كه او را ماسويه ، مىگويند . عارفترين مردم است به كحّالى و معالجهء كوفت چشم » . جبرئيل گفت : « كيست او ؟ همانا آن مردى باشد كه در اين در « 2 » خانه مىنشيند ؟ » وزير گفت : « آرى » . جبرييل گفت : « اين اكّار « 3 » من بود . چون به كارى نمىآمد ، او را دفع كردم و راندم . حالا طبيب شده است ؟ او هرگز مزاولت « 4 » طبّ نكرده است . اگر خواهى او را حاضر كن در حضور من » . و جبرئيل گمان داشت كه چون او حاضر شود ، خواهد\r\n\r\n\r\n","description":"","footnote":"\r\n( 1 ) . ميده يا ميده : آرد گندم دو بار بيخته ؛ نانى كه از آرد بىسبوس پزند .\r\n( 2 ) . در نسخه‌هاى مج و مر حذف شده است .\r\n( 3 ) . كشاورز .\r\n( 4 ) . اشتغال ورزيدن در كارى و رنج كشيدن در آن .\r\n","page_name":" 677 ","page_number":677},
  {"content":"\r\n\r\nايستاد و نسبت به او تذلّل به‌جا خواهد آورد . و فضل امر به احضار ماسويه كرد . ماسويه داخل شد و سلام كرد و بنشست محاذى جبرئيل . جبرئيل گفت : « اى ماسويه ! تو طبيب شده‌اى ؟ » گفت : « من هميشه طبيب بوده‌ام . من سى سال طبيب بيمارستان بوده‌ام ، حالا به من چنين مىگويى ؟ » جبرئيل ترسيد كه زياده كند ؛ برخاست و با خجلت رفت . فضل جهت ماسويه هر ماهى ششصد درهم مقرّر داشت و دو مركب و پنج غلام جهت او بداد و امر كرد كه عيالان خود را از جنديشاپور بياورد و نفقهء واسعه به او عنايت كرد .\r\nاو عيالان خود را بياورد و يوحنّا « 1 » پسر او كه از طبيبان مشهور شد ، در آن وقت كودك بود . چون روزى چند بر اين بگذشت ، چشم خليفه به درد آمد . فضل وزير به خليفه عرض نمود كه « طبيب من ، ماسويه ، حاذقترين خلق است به امر كحّالى . » و آنچه گذشته بود از كوفت چشم خادم و خود معروض داشت . خليفه امر به احضار ماسويه فرمود و چون ماسويه حاضر شد ، خليفه گفت : « تو چيزى از طبّ به غير از كحّالى مىدانى ؟ » ماسويه گفت : « بلى ، يا امير المؤمنين ! چگونه ندانم و سى سال است كه من طبيب بيمارستان بوده‌ام . » او را به خود نزديك ساخت و چشم خود به او نمود . فرمود الحال حجّام حاضر شود . پس ، حجامت ساقين كرد و در چشم دوايى چكانيد و بعد از دو روز چشم خليفه به شد . خليفه امر نمود كه ماهى دو هزار درهم مقرّرى به او رسانند [ 174 ب 
  ] و جهت معونت « 2 » سال بيست هزار درهم ساليانه بدهند و نزل و علوفه بدهند و او را با جبرئيل و ساير طبيبان خاصّه ملازم خدمت ساخت و نظير جبرئيل شد . و هرگاه جبرئيل حاضر مىشد ، او نيز حاضر بود و هرجا جبرئيل مىرفت ، او نيز مىرفت ؛ ليكن مواجب و مقرّرى او كمتر از جبرئيل بود ، چه جبرئيل را وظايف و مقرّرات و اقطاعات\r\n\r\n\r\n","description":"","footnote":"\r\n( 1 ) . همچون پدرش ، ماسويه ، به دليل نبوغش در پزشكى مورد توجّه خلفا واقع شد و هارون الرشيد كتابهاى طبّى قديمى را كه از انقره و عموريه و غيره يافت مىشد براى ترجمه به او مىسپرد . يوحنّا علاوه بر ترجمه ، به كار معالجه نيز مىپرداخت و تا روزگار متوكل در دربار عباسيان طبابت خلفا را عهده‌دار بود . يوحنّا در بغداد مجالس بحث و نظر برپا مىكرد و اهل علوم و ادب نزدش گرد مىآمدند . حدود چهل كتاب و رساله را اعم از تصنيف و ترجمه ، به وى نسبت داده‌اند كه البرهان و النوادر الطبّيه از آن جمله‌اند . يوحنّا در سال 243 ق . در سامرّا درگذشت . قفطى ، صص 513 تا 528 ؛ زركلى ، الاعلام ، ج 8 ، ص 211 .\r\n( 2 ) . ظاهرا مؤنت بايد صحيح باشد .\r\n","page_name":" 678 ","page_number":678},
  {"content":"\r\n\r\nبسيار بود . بعد از چند وقت ، خواهر هارون الرشيد بيمار شد و جبرئيل معالجه به انواع علاجها مىكرد و فايده نمىكرد و خليفه مغموم بود . روزى خليفه گفت : « ماسويه مىگفت كه طبابت بيمارستان كرده و معالجهء امراض مىداند . به حال آن بيمار نظر كند ، شايد مداوايى تواند كرد . »\r\nپس ، جبرئيل و ماسويه را حاضر كردند ، ماسويه به جبرئيل گفت : « احوال او و جميع معالجاتى كه از اوّل تا حال كرده‌اى بيان كن . » جبرئيل جميع را نقل نمود . ماسويه گفت :\r\n« تدبير صحيح است و علاج مستقيم است ، ليكن حاجت به آن هست كه من بيمار را ببينم . » خليفه امر نمود كه ماسويه برود و بيمار را ببيند . ماسويه داخل حرم شد و به حال بيمار رسيد و تأمّل نمود و نبض او را ملاحظه كرد . آنگاه ، بيرون آمدند و ماسويه به خليفه گفت : « تو را طول عمر و بقا باد ! اين بيمار ، پس فردا چون سه ساعت به نصف شب بماند از دنيا خواهد رفت و تدبير سودى نمىدهد . » جبرئيل گفت : « يا امير المؤمنين ! دروغ گفت . اين بيمار به خواهد شد و زندگانى خواهد كرد . » خليفه امر نمود كه ماسويه را حبس كنند در بعضى خانه‌هاى قصر خلافت و چون وقتى شد كه ماسويه تعيين نموده بود ، آن بيمار فوت شد و خليفه متوجّه تجهيز و دفن او شد . خليفه را بعد از دفن ، اهتمام به چيزى ديگر نبود ، الّا آنكه ماسويه را حاضر ساخت و از او سؤال كرد و سخنان او را پسنديد و او را در مرتبه و وظايف و مقرّرات با جبرئيل برابر ساخت و اهتمام و عنايت نسبت به پسرش يوحنّا مرعىّ داشت تا آنكه درجهء او به آن مرتبه كه مشهور است رسيد .\r\nو از اين حكايت معلوم مىشود كه علم بىفايده نمىباشد و وقوف بر صناعات بالاخره ثمره و نتيجهء خود مىدهد .\r\n\r\nحكايت\r\nدر كتاب عيون الانباء مذكور است كه ابو قريش طبيب در موضعى نزديك به قصر خليفه مهدى بن منصور مىنشست و مردى ديّن صالح بود . و خيزران ، كنيز مهدى قارورهء خود را با كنيزى نزد طبيبى فرستاد . كنيز از قصر بيرون آمد و قاروره را به ابو قريش نمود .\r\nابو قريش گفت : « اين قارورهء زنى است كه به پسرى آبستن است . » كنيز برگرديد و به\r\n\r\n","description":"","footnote":"","page_name":" 679 ","page_number":679},
  {"content":"\r\n\r\nخيزران بشارت داد . گفت : « برگرد و به استقصا سؤال كن . » ابو عيسى « 1 » گفت : « آنچه گفتم حقّ است و واقع است ، و ليكن مرا بر تو حق البشاره هست . » گفت : « چه چيز مىخواهى ؟ » ابو قريش گفت : « كاسه‌اى فالوذج و خلعتى . » جاريه گفت : اگر اين حقّ باشد ، تو خير دنيا و نعيم آن به جانب خود كشانيدى . »\r\nچون چهل روز بر اين گذشت ، خيزران احساس تحمّل نمود ؛ بدره‌اى زر جهت ابو قريش فرستاد و اين امر را به خليفه اظهار ننمود . مدّتى گذشت ، موسى ، برادر هارون الرّشيد ، متولّد شد . در آن وقت ، مهدى را خبر كرد و گفت : « طبيبى كه بر در دار الخلافه مىنشيند ، نه ماه است كه چنين خبر داده . » و اين خبر به جرجيس بن جبرئيل كه طبيب خليفه بود رسيد ، تكذيب اين امر نمود . و خيزران غضبناك شد و امر نمود كه در پيش او صد خوان فالوذج بگيرند و با صد جامه جهت ابو عيسى بفرستند و اسبى با يراق به او دهند . و چون اندك زمانى گذشت ، به هارون الرّشيد حامله شد . جرجيس به مهدى خليفه گفت : « شما خود تجربهء آن طبيب بكنيد . » خليفه فرمود كه قارورهء خيزران را نزد ابو قريش برند . چون ابو قريش قاروره را بديد ، گفت : « اين قارورهء مادر موسى است و او آبستن به پسرى ديگر شده است . » [ 175 آ 
  ] اين خبر را به مهدى آوردند و تاريخ ضبط كردند . چون ايّامى گذشت ، هارون الرّشيد متولّد شد . مهدى فرستاد و ابو قريش را حاضر ساخت و پيش خود برپاداشت و خلعتها و بدره‌هاى زر سرخ و سفيد بر او مىانداخت تا از سرش گذشت و او را ابو قريش لقب داد و به جرجيس گفت : « اين چيزى بود كه من خود تجربه كردم . » و ابو قريش را در مرتبه از جرجيس درگذرانيد .\r\nو اين حكايت بسيار غريب است ، ليكن صاحب كتاب عيون الانباء كه فاضل و معتبر بوده ايراد نموده ، لهذا ايراد نمود .\r\n\r\nحكايت\r\nآورده‌اند كه ثابت بن قرّه ، كه از مشاهير حكما و اطبّاست ، روزى متوجّه دار الخلافه\r\n\r\n\r\n","description":"","footnote":"\r\n( 1 ) . ابو عيسى همان ابو قريش است .\r\n","page_name":" 680 ","page_number":680},
  {"content":"\r\n\r\nبود كه آواز صياح و فرياد شنيد . از سبب آن پرسيد . گفتند : « مرد قصّابى كه در اين دكّان مىبوده است به فجأه مرده . » گفت : « مرا پيش او بريد . » او را به خانه بردند . امر كرد زنان را كه خود را از صيحه و لطمه نگاه دارند و امر نمود بعضى غلامان را كه عصا بر كعب « 1 » قصّاب بزنند و دست بر نبض او گذاشت و چوب بر او مىزدند تا وقتى كه گفت : « بس است . » و قدحى طلب كرد و از آستين خود دوايى بيرون كرد و با اندك آبى آن دوا را به حلق قصّاب ريخت . دوا را فروبرد و فرياد و صيحه درافتاد كه ، « ثابت مرده‌اى را زنده كرد . » آنگاه ، قصّاب چشم گشود [ و 
  ] « 2 » مزوّره « 3 » به او خورانيد و او را نشاند و نزد او ساعتى نشست . در آن هنگام ، ياران خليفه آمدند كه خليفه مىطلبد . بيرون رفت . خلق در تموّج بودند و در شهر آوازه بود كه ، « ثابت مرده را زنده كرد . » و حكايات از اين قبيل و نزديك به اين بسيار منقول است .\r\n\r\nحكايت\r\nآورده‌اند كه شريف جليل محمّد بن عمرو را كوفت ضيق النفسى بغايت صعب عارض شد . ابو الحسن حرّانى « 4 » ، كه از مشاهير اطبّا بود ، جهت معالجهء او حاضر شد و اشاره به بعضى معالجات نمود . در باب فصد مشورت كردند . گفت : « مصلحت در آن نمىدانم و اگرچه فصد باعث تخفيف عظيم مىشود . » آنگاه ، ابو موسى طبيب آمد و قاروره و احوال بيمار مشاهده نمود . گفت : « فصد مىبايد كرد . » شريف فرمود كه ، « ابو الحسن حرّانى الحال اينجا بود . با او در باب فصد مشورت كردم ، گفت : مصلحت نمىدانم . » گفت : « ابو الحسن بيناتر است . » و رفت . آنگاه ، طبيبى ديگر آمد كه در طبقهء نازلتر بود و مبالغهء تمام در باب فصد كرد و نرفت تا وقتى كه شريف را فصد فرمود . در حال ، خفّت تمام در آن كوفت ضيق النفس به‌هم رسيد و شريف به خواب رفت و آرام گرفت و غذا ميل فرمود . نوبت ديگر ، ابو الحسن حرّانى به عيادت شريف آمد . در آخر\r\n\r\n\r\n","description":"","footnote":"\r\n( 1 ) . استخوان بندگاه پا و ساق . پاشنهء پا .\r\n( 2 ) . اضافه از مر است .\r\n( 3 ) . نوعى آش كه به بيماران دهند ، آش پرهيز ، پرهيزانه .\r\n( 4 ) . همان ثابت بن سنان است كه پيشتر از او ياد شد .\r\n","page_name":" 681 ","page_number":681},
  {"content":"\r\n\r\nروز او را ساكن يافت . چون او را بر آن حال ديد ، گفت : « فصد كرده‌اى ؟ » گفت : « چگونه مىكردم چيزى را كه تو به من امر نكرده بودى . » گفت : « اين سكون نيست ، الّا به سبب فصد . » شريف گفت : « چون چنين است ، چرا تجويز فصد نمىفرمودى ؟ » ابو الحسن فرمود كه : « سيّد فصد فرمودند ، ليكن حمّاى ربعى « 1 » عارض خواهد شد شصت دور كه اگر بقراط و جالينوس حاضر باشند ، علاج آن نخواهند توانست كرد . »\r\nآنگاه ، دوا و تدبير او را گفت و گفت : « اين تدبير تو است . چون آن مدّت منقضى شود ، نزد تو خواهم آمد . » روزى چند بر اين بگذشت كه شريف تب ربع به هم رسانيد و باقى ماند به نحوى كه ابو الحسن خبر داده بود . بعد از آن ، شريف از تدبير ابو الحسن تجاوز ننمود .\r\nو هم از معالجات ابو الحسن مذكور نقل كرده‌اند كه حاجب كبير خليفه را غلامى بود كه به او محبّت بسيار داشت و اتّفاق افتاد كه حاجب ارادهء دعوت عظيمى نموده بود كه در آن اكابر و اجلّاى دولت بودند . در آن اثنا ، آن غلام تب كرد ، تبى بغايت حارّ و آن حاجب به سبب آن بسيار غمگين و اندوهناك شد و قلق بسيارى كرد و ابو الحسن حرّانى را طلب كرد و گفت : « مىخواهم اين غلام را معالجه كنى و چنان كنى كه پس‌فردا كوفتى نداشته [ 175 ب 
  ] باشد و به خدمت خود مشغول باشد و من مكافات آن ، چنان كه شايد ، به عمل آورم . » ابو الحسن گفت : « اگر غلام را بگذارى كه استيفاى ايّام مرض خود كند ، زندگانى خواهد كرد ، و الّا مرا ممكن است كه چنان كنم كه فردا صحيح باشد و به خدمت خود مشغول شود ، ليكن چون سال آينده درآيد در مثل اين روز تب حارّى به هم رساند .\r\nو هركه باشد از اطبّا اگر پيش او باشند ، معالجهء كوفت او نتوانند كرد و بخواهد مرد در بحران اوّل يا ثانى . پس ، نظر كن كداميك را دوست‌تر مىدارى ؟ » حاجب گفت : « دوست مىدارم كه فردا در خدمت باشد و تا سال آينده اميد فرج هست . » گمان او اين بود كه اين سخن از سخنان بىاصل است . پس ، ابو الحسن در مقام معالجه درآمد و چون روز ديگر شد ، غلام به هوش آمد و از كوفت برى شد و به خدمت مشغول شد و حاجب به ابو الحسن خلعت سنىّ « 2 » و مال بسيارى داد و بسيار مكرّم شد . و چون سال آينده شد ، در\r\n\r\n\r\n","description":"","footnote":"\r\n( 1 ) . تب ربع كه يك روز گيرد و دو روز گذارد .\r\n( 2 ) . عالى .\r\n","page_name":" 682 ","page_number":682},
  {"content":"\r\n\r\nمثل آن روزى كه آن غلام بيمار شده بود ، باز بيمار شد و هفت روز تب داشت و روز هفتم بمرد . و اين امر در نفس حاجب و ساير خلق عجيب نمود .\r\n\r\nحكايت\r\nبختيشوع « 1 » از نصاراى بغداد بود و طبيبى حاذق و مشفقى صادق بود و در خدمت مأمون مىبود . نقل است : يكى از اقرباى مأمون را كوفتى عارض شد و مأمون را با او دلبستگى تمام بود . بختيشوع را فرستاد تا به امر معالجهء او قيام نمايد . بختيشوع انواع معالجات كرد ، سودى نكرد و از نوادر معالجات آنچه ياد داشت و در كتب بيافت بكرد ، البتّه فايده نداد و كار از دست بشد و از مأمون خجل مىشد . مأمون گفت : « تو خجل مباش كه جهد خويش به‌جاى آوردى ، مگر خداى تعالى نمىخواهد ، به قضا رضا ده كه ما نيز داده‌ايم . » بختيشوع چون مأمون را مأيوس ديد گفت : « اى امير المؤمنين ! يك علاج ديگر مانده ؛ به اقبال امير المؤمنين بكنم ، امّا خطرناك است ، باشد كه خداى عز و جلّ راست آرد . » پس ، مسهلى ساخت و با آنكه مريض را هرروز پنجاه شصت بار اطلاق مىشد ، آن مسهل به بيمار داد . آن روز كه مسهل خورد ، زياده شد و روز ديگر بازايستاد . اطبّا از او سؤال كردند كه ، « اين چه مخاطره بود ؟ » جواب داد كه ، « مادّهء اين اسهال از دماغ بود تا فرود نيامدى ، منقطع نگشتى و مىترسيدم كه اگر مسهل دهم ، قوّت به اسهال وفا نكند .\r\nچون دل برگرفتند ، گفتم آخر در مسهل دادن اميد است و در نادادن هيچ اميد نيست .\r\nبدادم . خداى تعالى نيكو كرد و قياس درست آمد . »\r\n\r\n\r\n","description":"","footnote":"\r\n( 1 ) . او بختيشوع ( سوم ) بن جبرئيل ( دوم ) از پزشكان مشهور خاندان بختيشوع است . در سال 213 ق . به بغداد نزد مأمون رفت . در زمان خليفه واثق ، ثروت و شهرت عظيمى وى را فراهم آمده بود . به همين سبب محسود واقع شد و به فرمان خليفه به جنديشاپور تبعيد گرديد . در دورهء متوكل نيز ثروتى بىمانند فراهم آورده بود كه موجب حسادت خليفه مىشد . خليفه هم دوبار دستور مصادرهء اموال او را داد و تبعيدش كرد . كسانى همچون ابن أبى اصيبعه اخبارى از او دربارهء وسايل و ابزارهاى شگفت و اختراعات غريبش نقل كرده‌اند كه جنبهء افسانه‌اى دارد ، امّا بر اعجاب ايشان نسبت به هوش سرشار و دارايى هنگفت او دلالت دارد . بختيشوع تا روزگار مهتدّى ، ( خلافت : 252 - 256 ق . ) در نهايت عزّت و احترام در دربار عباسيان زيست و در صفر 256 ق . درگذشت . ر ك :\r\nآذرنوش ، آذرتاش ؛ « آل بختيشوع » در دائرة المعارف بزرگ اسلامى ، ج 1 ، ص 604 .\r\n","page_name":" 683 ","page_number":683},
  {"content":"\r\n\r\n\r\nحكايت\r\nشيخ ابو على در كتاب مبدأ و معاد آورده كه شنيدم كه طبيبى به مجلس يكى از ملوك آل سامان قبول او به درجه‌اى رسيده بود كه در حرم شدى و نبض مخدرّات بديدى .\r\nروزى با ملك در حرم نشسته بود ، به جايى كه ممكن نبود كه هيچ مردى در آنجا تواند بود . ملك خوردنى خواست . كنيزكى كه خوانسالار بود دوتا شد ، خوان « 1 » بر زمين نهاد ؛ رنجى غليظ در مفاصل او حادث شد و پشتش دوتا بماند . ملك روى به طبيب كرد كه حالى معالجت كن به هروجه كه باشد . و آنجا تدبير طبيعى را هيچ‌وجهى نبود . روى به تدبير نفسانى نهاد و بفرمود تا مقنعه از سر او دركشيدند و موى او برهنه كردند . سود نداشت . فرمود تا پيراهن از او دركشيدند ، هم اثر نكرد . دست به موضع ديگر برد و ازار دركشيد . از غايت شرم حرارتى در باطن او حادث شد و آن رنج غليظ را به تحليل برد و راست بايستاد و مستقيم و سليم بازگشت . « 2 » و اين حكايت به چند نحو در كتب منقول شده . « 3 »\r\n\r\nحكايت\r\nآورده‌اند كه از آل سامان ، امير منصور بن نوح بن نصر [ حكومت : 355 - 366 ق . 
  ] را عارضه‌اى افتاد كه مزمن گشت و برجاى ماند و اطبّا در آن معالجتها كردند و عاجز آمدند . ملك كس فرستاد و محمّد بن زكرياى رازى را بخواند . او چون به آمويه رسيد و آب جيحون بديد ، گفت : [ 176 آ 
  ] من در كشتى ننشينم . تا كس امير بخارا به بخارا رفت و بازآمد ، كتاب منصورى تأليف نمود . پس ، معروفى از معارف رسيد با جنيبت خاصّ و پيغام آورد ممزوج به اميدها . منصورى به دست او بفرستاد و گفت : « من اين كتابم و اين كتاب\r\n\r\n\r\n","description":"","footnote":"\r\n( 1 ) . اصل : « خون » ، اينجا برابر مج اصلاح شد .\r\n( 2 ) . اين حكايت از چهار مقالهء عروضى ، صص 113 و 114 نقل شده است .\r\n( 3 ) . از جمله قفطى در تاريخ الحكماء اين حكايات را به جبرئيل بن بختيشوع نسبت داده است . جبرئيل موفّق شد كنيز هارون الرّشيد را در مجلس او به همان شيوهء موصوف در كتاب مبدأ و معاد درمان كند . نك : صص 185 تا 187 .\r\n","page_name":" 684 ","page_number":684},
  {"content":"\r\n\r\nمن . » چون كتاب به امير رسيد ، هزار دينار بفرستاد و اسب و گفت رفقى ببايد كرد . اگر نتيجه ندهد ، او را ببندند و در كشتى اندازند و بگذرانند . به فرموده عمل كردند . چون رضا سودى نداد ، به نحو معهود عمل شد . پس ، او را از آب گذرانيدند . از روى شكفتگى سوار شد و روى به بخارا نهاد . چون به بخارا رسيد ، چندانكه امير را معالجه نمود سودى نداشت . روزى پيش ملك آمد و گفت : « فردا معالجتى خواهم كرد ، امّا در اين معالجت فلان اسب و استر صرف مىشود . » و اين دو مركب معروف بودند ، چنان كه سى چهل فرسنگ در روزى برفتندى . پس ، روز ديگر امير را به حمّام جوى موليان برد و آن اسب و استر را ساخته ، به در حمام آورده بداشت و غلام خود آنجا بازداشت ، در حالى كه هيچ‌يك از خدم و حشم نبودند و گفت : « مىبايد كسى نزد ملك نباشد . » پس ، ملك را به گرمابه برد و آب بر سر وى مىريخت و شربتى كه ساخته بود چاشنى كرد و به او داد تا بخورد و چندان صبر كرد كه اخلاط را در مفاصل نضجى پديد آمد . پس ، برفت و جامه درپوشيد و بيامد و در برابر بايستاد و شروع در دشنام دادن و فحش گفتن نمود كه ، « دى فلان و فلان را فرمودى كه مرا دست و پاى بستند و در كشتى انداختند . همين ساعت به مكافات آن خونت بريزم . » و زمان زمان كارد كشيده بر امير حمله مىكرد . امير بغايت در خشم شد و از جاى خويش درآمد تا به سر زانو . محمّد زكريّا كارد بركشيد و به شدّت پيش كرد . امير از خشم و بيم از جاى برخاست . محمّد زكريّا چون امير را برپاى بديد ، از گرمابه بيرون آمد و با غلام خود بر اسب و استر سوار شد و تا آمويه عنان بازنكشيد .\r\nچون به مرو آمد ، نامه بنوشت و عرض دعا و نياز كرد و مذكور ساخت كه ، « بندهء خادم علاج آغاز نهاد و آنچه ممكن بود به‌جاى آورد ، و حرارت غريزى را ضعفى تمام بود و به علاج طبيعى دراز مىكشيد و دست از آن بداشتم و به علاج نفسانى متوجّه شدم و حضرت را به گرمابه آوردم و شربت دادم و چندان صبر كردم كه مادّه نضج يافت . پس ، پادشاه را به خشم آوردم تا حرارت غريزى را مدد حادث شد و قوّت گرفت و آن اخلاط نضج يافت و به تحليل رفت . بعد از آن ، صورت نداشت كه ميان من و پادشاه جمعيّتى شود .\r\nو چون پادشاه برپاى خاست و محمّد زكريّا بيرون رفت ، بنشست و او را غشّى عارض\r\n\r\n","description":"","footnote":"","page_name":" 685 ","page_number":685},
  {"content":"\r\n\r\nشد و چون به هوش آمد ، خدمتكاران را آواز داد و گفت : « طبيب كجا رفت ؟ » گفتند : « از گرمابه بيرون آمد و بر اسب سوار شد و غلام خود را بر استر سوار كرد و برفتند . » امير دانست كه مقصود چه بوده . به پاى خود از گرمابه بيرون آمد و اين خبر در شهر افتاد و امير بار داد . حشم و خدم شاديها كردند و صدقه‌ها دادند و جشنها ترتيب نمودند . روز هفتم ، غلام محمّد زكريّا دررسيد بر استر سوار و اسب جنيبت كرده و نامه عرض كرد .\r\nامير بخواند و تعجّب نمود و هر ساله جهت محمّد زكريّا دو هزار دينار و دويست خروار غلّه مقرّر نمود . « 1 »\r\n\r\nحكايت\r\nدر كتاب اربع مقالات حكيم عروضى سمرقندى مذكور است كه ابو العبّاس مأمون خوارزمشاه « 2 » وزيرى داشت فاضل ، نام او ابو الحسن احمد بن محمد بن سهل ، مردى حكيم طبع [ و 
  ] « 3 » كريم نفس بود و خوارزمشاه نيز حكيم طبع و فاضل دوست بود . به سبب ايشان چند حكيم ، چون شيخ ابو على سينا و ابو سهل مسيحى و ابو الخير و [ 176 ب 
  ] ابو ريحان بيرونى و ابو نصر عراق « 4 » ، كه از مشاهير حكما و دانشوران عالم\r\n\r\n\r\n","description":"","footnote":"\r\n( 1 ) . منقول از : چهار مقالهء عروضى ، صص 114 تا 117 .\r\n( 2 ) . « آل مأمون » سلسله‌اى از فرمانروايان محلّى خوارزم بودند كه از حدود سال 385 تا 408 ق . بر اين ولايت فرمانروايى داشتند و مركز حكومتشان شهر گرگانج بود . ابو العباس مأمون بن مأمون خوارزمشاه از فرمانروايان اين سلسله است كه حكومت وى از حدود سال 399 تا 407 ق . برقرار بود و به‌واسطهء اظهار اطاعت از سلطان محمود غزنوى ، در پى شورش اعتراض‌آميز لشكريان به خوارى كشته شد ، و چون خواهر سلطان غزنه در نكاح او بود ، بهانه‌اى به‌دست محمود غزنوى داد تا به خوارزم دست‌اندازى كند . ر ك : آل داوود ، سيد على ؛ « آل مأمون » در دائرة المعارف بزرگ اسلامى ، ج 1 ، صص 130 تا 132 . همچنين قسمت پايانى كتاب تاريخ بيهقى به ذكر خوارزم و واقعهء قتل ابو العباس مأمون مىپردازد . نك : صص 809 به بعد .\r\n( 3 ) . از چهار مقالهء عروضى ، ص 118 افزوده شد .\r\n( 4 ) . ابو نصر منصور بن على بن عراق از رياضيدانان و منجّمان عصر خود بوده است . وى از افراد خاندانى است مشهور به « آل عراق » كه از پيش از اسلام در خوارزم حكومت داشته‌اند . با قتل ابو عبد اللّه محمد بن احمد بن محمد بن عراق به دست مأمون بن محمّد ، از سلسلهء آل مأمون ، در سال 385 ق . عمر اين دولت محلى در ماوراء النّهر به پايان آمد . صفا ، ذبيح اللّه ، تاريخ ادبيات در ايران ، ج 1 ، ص 211 .\r\n","page_name":" 686 ","page_number":686},
  {"content":"\r\n\r\nبودند ، نزد او جمع شده بودند . امّا ابو نصر عراق در انواع علوم رياضى ثانى بطلميوس بود ، و ابو الخير در طبّ تالى جالينوس ، و ابو ريحان در رياضى ماهر بود و در نجوم ثانى ابو معشر ، و ابو على سينا در غايت اشتهار ، محتاج به توصيف نيست ، و ابو سهل مسيحى نيز از حكما بود . و ايشان به دنيا رغبتى نداشتند و در محاورات و مصاحبات باهم مستأنس بودند . روزگاران عيش بر ايشان منغّص ساخت و آن رفاهيّت بر ايشان به زيان آمد . از نزديك سلطان محمود غزنوى يكى از معارف با نامه رسيد مضمون آنكه :\r\n« شنيدم كه در مجلس خوارزمشاه چند كس از اهل فضل هستند كه عديم « 1 » النظيرند چون فلان و فلان . بايد كه ايشان را به مجلس ما فرستى ، تا شرف مجلس ما حاصل كنند و ما از علوم و كفايات ايشان مستظهر و مستسعد « 2 » شويم ، و منّت آن از خوارزمشاه داريم . » و رسول [ وى 
  ] « 3 » خواجه حسين على ميكال بود كه يكى از اماثل « 4 » و افاضل روزگار و اعجوبهء عصر بود ، و كار سلطان محمود در اوج دولت بود و ملك او رونقى داشت و ملوك زمانه او را مراعات مىكردند و شبها از او به انديشه مىخوابيدند . خوارزمشاه خواجه حسين على را جايى فرود آورد و اكرام نمود و نزل و علوفه فرمود ، و پيش از آنكه بار دهد ، اين جماعت را بخواند و نامه بر ايشان عرض كرد و گفت : « سلطان محمود قوى دست است و لشكر بسيار دارد ، و مرا طاقت مقاومت او نيست . شما در اين چه مىگوييد ؟ . » ابو على و ابو سهل گفتند : « ما پيش او نمىرويم . » امّا ابو الخير و ابو نصر و ابو ريحان رغبت به صلات و عطاياى او نموده ، رغبت به رفتن نمودند . پس ، خوارزمشاه گفت : « شما كه رغبت به رفتن نداريد ، پيش از آنكه من رسول او را بار دهم ، سر خويش گيريد . » و خواجهء وزير را بفرمود تا اسباب ابو على و ابو سهل را مرتّب ساختند و دليل همراه ايشان كرد و از راه بيابان روى به گرگان نهادند .\r\nروز ديگر ، خوارزمشاه رسول سلطان محمود را بار داد و گفت : « نامه [ را 
  ] و بر مضمون آن مطّلع شدم . ابو على و ابو سهل پيش از اين رفته‌اند و آن سه كس ديگر به\r\n\r\n\r\n","description":"","footnote":"\r\n( 1 ) . اصل : « عدم » كه برابر نسخهء مر و چهار مقالهء عروضى ، ص 118 اصلاح شد .\r\n( 2 ) . نيكبختى جوينده .\r\n( 3 ) . از چهار مقالهء عروضى ، ص 118 افزوده شد .\r\n( 4 ) . جمع « امثل » است به معنى برگزيده .\r\n","page_name":" 687 ","page_number":687},
  {"content":"\r\n\r\nخدمت مىآيند . » آنگاه ، تهيّهء ايشان كرده با حسين على ميكال بفرستاد . ايشان به خدمت سلطان رسيدند ، امّا او را مقصد شيخ ابو على سينا بود . بفرمود تا صورت او بر كاغذ نقش كردند و نقّاشان را بخواند تا چهل صورت بر مثال آن صورت بساختند و به هر طرفى يكى از آن صور فرستاده ، فرامين نوشت كه ، شخصى را كه اين صورت باشد ، هرجا بيابند به درگاه فرستند .\r\nامّا چون ابو على و ابو سهل با كس ابو الحسن سهيلى برفتند ، چنان رفتند كه تا بامداد پانزده فرسخ رفته بودند . بامداد به سر چاهسارى فرودآمدند . ابو على تقويم بيرون آورد و گفت : « بدين طالع كه ما بيرون آمده‌ايم ، راه گم كنيم و شدّت بسيار ببينيم . » ابو سهل گفت : « رضا به قضا داده‌ام . من خود همى دانم كه از اين سفر جان نبرم كه تسيير « 1 » من به عيوق « 2 » مىرسد در اين دو روز و او قاطع است و مرا اميدى نمانده ؛ بعد از اين ، ميان ما ملاقات اين جهانى نخواهد بود . پس ، براندند و ابو على حكايت كرد كه روز چهارم بادى برخاست و گرد برانگيخت ، و جهان تاريك شد و ايشان راه گم كردند و باد راهها محو كرد . و چون باد بسيار شد ، دليل راه گم كرد و آب نماند و [ در آن 
  ] « 3 » گرماى بيابان خوارزم ابو سهل مسيحى به عالم بقا تحويل كرد ، و دليل و ابو على به هزار مشقّت به باورد « 4 » افتادند . ابو على به طوس رفت و از آنجا به نيشابور . در نيشابور شنيد كه او را طلب مىكنند . از آنجا متنكّروار « 5 » روى به گرگان نهاد [ 177 آ 
  ] و در جوار قابوس « 6 » ، كه مردى\r\n\r\n\r\n","description":"","footnote":"\r\n( 1 ) . در لغت به معنى راندن ، روانه كردن و بيرون كردن است . در احكام نجوم عبارت است از تصور كردن حركت نقطه‌اى است از منطقة البروج در صورت طالع بر توالى ، هرچند فى الحقيقه به آن حركت متحرّك نباشد . اهل احكام گويند كه آن عبارت است از رسيدن اثر دليل اول به دليل ثانى ، تا از امتزاج دليلين استدلال به يكى از حوادث مستقبل حاصل شود . نك : معين ، فرهنگ فارسى ، ج 1 ، ذيل همين واژه .\r\n( 2 ) . ستاره‌اى سرخ‌رنگ و روشن در كنار راست كهكشان كه پس ثريّا برآيد و پيش آن شود . به نقل از چهار مقالهء عروضى ، ص 120 ، پانوشت شمارهء 6 .\r\n( 3 ) . از چهار مقالهء عروضى ، ص 121 افزوده شد .\r\n( 4 ) . از شهرهاى خراسان كه ميان سرخس و نسا واقع است . معجم البلدان ، ج 1 ، ص 333 .\r\n( 5 ) . چهار مقالهء عروضى ، ص 121 : « متفكّر » . متنكّر كه در متن آمده به معنى كسى است كه وضع و صورت خود را تغيير داده باشد تا آنكه شناخته نشود ، بنابراين متنكّر با مفهوم جمله تناسب بيشترى دارد تا متفكّر .\r\n( 6 ) . شمس المعالى قابوس بن وشمگير ، چهارمين فرمانرواى سلسلهء آل زيار در شمال ايران ، كه از سال 366 تا 403\r\n","page_name":" 688 ","page_number":688},
  {"content":"\r\n\r\nبزرگ و فاضل و حكيم دوست بود ، قرار گرفت و دانست كه در آنجا او را آفتى نبود . در همسايگى او بيمارى بود ، او را علاج كرد . مردم پى به او بردند و شهرت كرد . يكى از اقرباى قابوس را مرضى مزمن دست داده بود كه اطبّا چندانكه معالجه مىكردند ، صحّت رونمىنمود . يكى از خدم قابوس عرضه نمود كه ، « در فلان موضع طبيبى مبارك‌قدم مسيحادم آمده كه چندين كس از دست او شفا يافته‌اند . » قابوس امر كرد كه او را بطلبند و بر سر بالين بيمار برند تا معالجت كند . پس ، ابو على را بر سر بالين آن جوان بردند . جوانى ديد بغايت خوبروى خجسته‌موى [ و 
  ] « 1 » متناسب اعضا ، زرد و نزار گشته و چهرهء ارغوانى او كاهى شده . شيخ بنشست و نبض او بديد و گفت : « مردى خواهم كه مواضع و محلّات اين شهر نيكو داند . » شخصى بياوردند . شيخ ابو على دست بيمار بگرفت و به آن شخص گفت كه ، « اسم محلّات تقرير كن . در اثناى تقرير محلّات نبض او جنبشى كرد . پس ، شيخ گفت : « خانه‌هاى اين محلّت را تقرير كن . » و نبض بيمار گرفت و آن شخص خانه‌خانه را نام مىبرد . ناگاه ، باز نبض بيمار جنبشى كرد . شيخ ابو على گفت كه ، « اسم تمامى اهل آن خانه مذكور سازند . » و نبض بيمار بگرفت تا به نامى رسيد كه در ذكر آن باز آن جنبش در نبض به‌هم رسيد . شيخ ابو على گفت : « تمام شد . » پس ، رو به معتمدان قابوس كرد و گفت : « اين جوان در فلان محلّت ، در فلان خانه بر فلان شخص عاشق است و دواى او وصل محبوب است . » بيمار گوش نهاده بود و مىشنيد . چون نام محبوبش مذكور شد ، از غايت شرم سر در جامه كشيد . و چون تحقيق كردند همان نحو بود كه شيخ ابو على گفته بود . پس ، اين حال به قابوس عرضه كردند . گفت : « طبيب را پيش من آريد . » شيخ ابو على را پيش قابوس بردند چون صورت او را سلطان محمود پيش قابوس فرستاده بود ، بر فور او بشناخت و گفت : « نه تو عليى ؟ » گفت : « آرى ، اى ملك معظّم ! » قابوس از تخت فرود آمد و چند گام شيخ ابو على را استقبال نمود و با خود بر نهالى پيش تخت بنشاند و نيكو\r\n\r\n\r\n","description":"","footnote":"\r\nق . حكومت داشت . وى پادشاهى اديب و شاعر و دانشمند بود ، امّا خشونت طبعش سبب قتل او به دست فرماندهان لشكرش گرديد . ر ك : ابن اثير ، ج 7 ، صص 87 و 266 و 267 .\r\n( 1 ) . از چهار مقالهء عروضى ، ص 121 اضافه گرديد .\r\n","page_name":" 689 ","page_number":689},
  {"content":"\r\n\r\nپرسيد و گفت : « اى اجلّ افضل فيلسوف اكمل ! كيفيّت آن معالجه بازگو . » شيخ ابو على گفت : « چون نبض و صورت او بديدم ، يقين شد كه علّت او عشق است و از پنهان داشتن سرّ حال بيمار به جان رسيده . دانستم كه اگر از او سؤال كنم ، نگويد . پس ، نبض او گرفتم و نام محلّات و خانه‌ها و اشخاص خانه‌ها مذكور مىشد ، چون به نام محلّه و خانه و اسم معشوق رسيد ، در هر مرتبه از نبض او كمال اضطراب ظاهر شد . بر حقيقت حال او اطّلاع حاصل كردم . »\r\nاقرباى قابوس از اين معنى بغايت متعجّب شده ، بر كمال حذاقت و فراست او آفرين كردند . قابوس گفت : « اين پسر و اين دختر هردو خواهرزادگان منند . ساعتى اختيار كن كه عقد كنيم . » پس ، به ساعت سعد آن‌دو سوختهء آتش فراق و آن‌دو گداختهء نيران اشتياق به وصال يكديگر رسيدند . « 1 »\r\nو قابوس شيخ ابو على را نيكو مىداشت ، و بقيهء حالات شيخ ابو على در كتب مختصره و مبسوطه مذكور است ، و حكايت مذكور در كتب متعدّده مذكور است ، ليكن چون در كتاب اربع مقالات مبسوطتر بود و مؤلف به آن زمان نزديك ، از آنجا نقل شد .\r\n\r\nحكايت\r\nطبرى در كتاب معالجات « 2 » بقراطى آورده كه از حكما و فضلا و فلاسفه چندين كس به مرض ماليخوليا مبتلا شده‌اند . امّا حكايت كرد مرا استاد من ، شيخ امام محمّد بن عقيل قزوينى « 3 » از امير فخر الدّوله ابا كاليجار كه يكى را از اعزّهء آل بويه ماليخوليا پديد آمد و او را در آن علّت چنان در خيال درآمد كه گاو شده ، همه‌روزه بانگ گاو كردى و گفتى كه ، « مرا بكشيد كه از گوشت من هريسه‌اى « 4 » [ 177 ب 
  ] نيكو آيد . » به‌جايى رسيد كه هيچ\r\n\r\n\r\n","description":"","footnote":"\r\n( 1 ) . به نقل از : چهار مقالهء عروضى ، صص 118 تا 123 .\r\n( 2 ) . چهار مقالهء عروضى ، ص 125 : « معالجت » .\r\n( 3 ) . همان : حكايت كرد مرا استاد من شيخ الامام ابو جعفر بن محمّد ابى سعد النشوى ، المعروف بصرخ ( ؟ ) از الشّيخ الامام محمّد بن عقيل القزوينى .\r\n( 4 ) . نوعى آش كه از گوشت پختهء له شده و گندم پختهء نرم كرده درست مىكنند . در فارسى آن را ريس و حليم هم مىگويند .\r\n","page_name":" 690 ","page_number":690},
  {"content":"\r\n\r\nنمىخورد ، و روزها برآمد و اطبّا از معالجه عاجز شدند . شيخ ابو على در آن وقت ، وزير شهنشاه علاء الدّوله [ محمّد بن دشمنزيار 
  ] « 1 » بود و بر وى اقبالى تمام داشت و امور ملكى و مالى در كف كفايت او نهاده بود و الحق بعد از اسكندر ، كه ارسطو وزير او بود ، هيچ پادشاه چون شيخ ابو على وزيرى نداشت . در آن حال كه شيخ وزير بود ، هر صبحدم برخاستى دو جزو « 2 » تصنيف كردى و چون صبح صادق بدميدى ، شاگردان را بار دادى . و ما شاگردان جمع مىشديم و تا ما « 3 » بيرون آمدن هزار سوار از معارف و مشاهير و ارباب حوايج بر درگاه او جمع شدندى ؛ شيخ سوار شدى و آن جماعت از پى او برفتندى . چون به ديوان رسيدى ، قرب دو هزار سوار شده بودندى ، تا نماز پيشين در ديوان بودى ، چون به خانه آمدى ، اين جماعت با او نان خوردندى و به قيلوله مشغول شدى ؛ و چون برخاستى ، نماز بگزاردى و پيش شاهنشاه رفتى و تا نماز عصر ميان ايشان مفاوضه و محاوره بودى كه در ميان ثالثى نبودى .\r\nمقصود از اين حكايت ، آن است كه هرگز شيخ را فراغتى نبودى . چون اطبّا از معالجهء آن جوان عاجز آمدند ، از شاهنشاه استدعا نمودند كه شيخ ابو على را به علاج او مأمور گردانند . علاء الدّوله بگفت و شيخ قبول كرد . پس ، گفت : بيمار را بشارت دهيد كه قصاب آمده كه تو را بكشد . » او شادى كرد و شيخ با كوكبه به در سراى بيمار آمد و كاردى به دست گرفته ، به درون آمد و گفت : « اين گاو كجاست تا او را بكشيم . » بيمار بانگ گاو كرد - يعنى ، اينجايم . شيخ در ميان سراى بايستاد و فرمود كه دست و پاى او را ببستند و آن دو كارد بر كارد ماليد و فرونشست و دست بر پهلوى او نهاد ، چنان كه عادت قصّابان است .\r\n\r\n\r\n","description":"","footnote":"\r\n( 1 ) . از چهار مقالهء عروضى ، ص 125 افزوده شد .\r\nعلاء الدّوله محمّد ، سر سلسلهء بنى كاكويه ديلمى كه در رى و اصفهان و جبال حكومت داشتند . وى دايى مجد الدولهء ديلمى بود و از 398 تا 433 ق . به استقلال فرمان راند . بنى كاكويه در برابر سلجوقيان استقلال خود را از دست دادند و به صورت امراى تابع آنان درآمدند . ر ك : بوسورث ، كليفورد ادموند ، سلسله‌هاى اسلامى ، ترجمهء فريدون بدره‌اى ، صص 155 و 156 .\r\n( 2 ) . شكل ديگر « جزء » عربى است كه توسّط پارسىنويسان به‌كار مىرود .\r\n( 3 ) . در نسخهء مج « ما » حذف شده است . ظاهرا عبارت به اين صورت صحيح است : « و تا بيرون آمدن ما . . . » .\r\n","page_name":" 691 ","page_number":691},
  {"content":"\r\n\r\nپس ، گفت : « اين گاو بسيار لاغر است . اين را علف دهيد تا پاره‌اى فربه شود . »\r\nپس ، برخاست و بيرون آمد و گفت دست و پاى او بگشانيد و خوردنى پيش او برند و گويند : « بخور . » بيمار بعد از آن به خوردن درآمد . اغذيه و اشربهء مناسب داد و گفت :\r\n« اين گاو را بغايت فربه كنيد . » هرچه به او مىدادند ، به اميد آنكه فربه مىشود ، مىستد و مىخورد تا يك‌ماه صحّت كامل يافت و همه اهل خرد دانستند كه چنين معالجه نتوان كرد ، الّا به فضلى كامل و حدسى صحيح . « 1 »\r\n\r\nحكايت\r\nصاحب كامل الصّناعه « 2 » آورده كه در ولايت فارس حمّالى بود كه بارى بغايت سنگين به سربرمىداشت و در هر پنج ماه يا شش ماه او را درد سرى عارض مىشد كه بيقرار مىشد و ده پانزده روز مىكشيد . يك نوبت به اين صداع گرفتار بود و چندبار قصد كرده بود كه خود را بكشد . طبيبى بر در سراى او مىگذشت . برادر حمّال پيش دويد و خدمت كرده ، حال عرض كرد . طبيب گفت : « او را بيرون آورند . » چون آوردند ، مردى ديد مهيب قوىهيكل ، جفتى كفش در پاى داشت هريك به وزن يك من و نيم . نبض او بديد و به صورت او نگريست و گفت او را به صحرا آورند . چنان كردند . چون به صحرا رسيد ، غلام خود را گفت كه دستار از سر او برگرفته در گردنش انداخته ، تابيدند و غلامى ديگر را گفت كه كفشها از پاى او بيرون كرده ، بر سر او زدن گرفتند . زن و فرزندانش به فرياد آمدند ، امّا طبيب مردى محتشم بود . هيچ نمىتوانستند گفت . پس ، آن دستار را به دست غلامى داد كه بر اسب سوار بود و [ 178 آ 
  ] آن شخص در خواب شد . او را برداشته به خانه آوردند . يك شبانه‌روز خفته بماند و آن درد سر برفت و هرگز به معالجه محتاج نشد .\r\nعضد الدّوله از كيفيت آن معالجه پرسيد . گفت : « آن مادّه‌اى بود كه از دماغ او فرود\r\n\r\n\r\n","description":"","footnote":"\r\n( 1 ) . منقول از : چهار مقالهء عروضى ، صص 125 تا 128 .\r\n( 2 ) . چنان كه گذشت ، مؤلف اين كتاب على بن عباس مجوسى اهوازى است كه در شيراز طبابت عضد الدّولهء ديلمى را داشته است .\r\n","page_name":" 692 ","page_number":692},
  {"content":"\r\n\r\nآمد و بدون آن علاج نمىشد . » « 1 »\r\n\r\nحكايت\r\nدر كتاب چهار مقاله آورده كه در عهد سلطان ملكشاه و سلطان سنجر در شهر هرى [ - هرات 
  ] فيلسوفى بود كه او را اديب اسماعيل گفتندى . مردى نجيب و بزرگ و كامل بود و از او معالجات غريب بسيار به ظهور آمده بود . روزى به بازار قصّابان مىگذشت ، جوانى قصّاب را ديد كه گوسفند سلخ « 2 » مىكرد و پاره‌پاره پيه گرم از درون او برآورده ، در نان مىپيچيد و مىخورد . خواجه اسماعيل به بقّالى كه در پهلوى او دكان داشت گفت :\r\n« هرگاه اين مرد بميرد ، پيش از آنكه او را در گور كنيد ، مرا خبر كن . »\r\nچون پنج شش ماه بگذشت ، خبر افتاد كه فلان قصّاب به فجأه بمرد و فرزندان و اقرباى او به مراسم تعزيت داشتن مشغول شده ، خود را در خاك و خون افكندند . بقّال را سخن خواجه اسماعيل به ياد آمد . بدويد و او را خبر كرد . خواجه عصا برگرفت و بدان سراى شد و چادر از روى مرده برداشت و علاج سكته آغاز نهاد . روز سوم مرده برخاست ، امّا مفلوج شد و بعد از آن سالها زنده ماند « 3 » .\r\nو خواجه عبد اللّه انصارى « 4 » دائم با خواجه اسماعيل تعصّب ورزيدى ، بارها قصد او كرد و كتب او را بسوخت . و آن تعصّب به جهت آن بود كه مردم هرى را اعتقاد آن بود كه خواجه اسماعيل مرده زنده مىكند . خواجه عبد اللّه را مرضى فواق « 5 » عارض شد ، اطبّا هرچند معالجه كردند سود نداشت ؛ نااميد شدند . بعد از آنكه از ايشان نااميد شدند ، قاروره را پيش خواجه اسماعيل بردند به نام ديگرى و از وى علاج خواستند . خواجه اسماعيل گفت : « اين قارورهء فلان است و فواق دارد و اطبّا از علاج عاجز شده‌اند . » پس ،\r\n\r\n\r\n","description":"","footnote":"\r\n( 1 ) . به نقل از چهار مقالهء عروضى ، صص 124 و 125 .\r\n( 2 ) . كندن پوست حيوان .\r\n( 3 ) . چهار مقالهء عروضى ، صص 128 و 129 .\r\n( 4 ) . شيخ الاسلام ابو اسماعيل بن محمّد انصارى هروى ، معروف به پير انصار و پير هرات و خواجهء انصارى ، از اعقاب ابو ايّوب انصارى ، دانشمند و عارف قرن پنجم هجرى است .\r\n( 5 ) . سكسكه ، هكه .\r\n","page_name":" 693 ","page_number":693},
  {"content":"\r\n\r\nفرمود كه يك سير « 1 » پوست پسته « 2 » و يك سير شكر عسكرى « 3 » آوردند و كوفته ، درهم آميخت و گفت : « اين را ببريد و به او دهيد و بگوييد كه علم مىبايد آموخت . تعصّب بىمزه نه كار عاقلان است . » « 4 » چون آن سفوف « 5 » به خواجه عبد اللّه خورانيدند ، در حال شفا يافت « 6 » .\r\nو اين خواجه عبد اللّه انصارى از اكابر مشايخ صوفيّه است و صاحب كتاب منازل السائرين است كه بسيارى از مشاهير صوفيه آن كتاب را شرح نموده‌اند « 7 » .\r\nو حكايات در باب نوادر اطبّا و لطايف سخنان ايشان و غرايب معالجات و مآثر ايشان بسيار است و اين كتاب گنجايش تمام آنها ندارد ، به اين مقدار اكتفا نمود .\r\n\r\n\r\n","description":"","footnote":"\r\n( 1 ) . چهار مقالهء عروضى ، ص 129 : « استار . » استار طبى برابر شش درهم و دو ثلث يا شش درهم و نيم است ، در اين باره ، نك : همان ، پانوشت شماره 6 .\r\n( 2 ) . همان : « پوست مغز پسته » .\r\n( 3 ) . مرحوم معين در همان ، پانوشت شماره 7 آن را منسوب به شهر عسكر مكرم در خوزستان مىداند .\r\n( 4 ) . چهار مقالهء عروضى : اين جمله را ندارد و به‌جاى آن چنين آمده : « و كتاب نبايد سوخت » .\r\n( 5 ) . به معانى « داروى كوفته بيخته معجون ناكرده ، آرد بيخته مطلقا و خصوصا از ادويه ، و داروى آس كرده كه به كف خورند » آمده است .\r\n( 6 ) . به نقل از : چهار مقالهء عروضى ، ص 129 .\r\n( 7 ) . كمال الدين عبد الرزاق كاشانى و حسن بن محمد فركاوى قادرى از جمله شارحان اين كتابند .\r\n","page_name":" 694 ","page_number":694},
  {"content":"\r\n\r\n\r\nفصل ششم : در آداب و تدبير منجّمان و مهندسان و ارباب علوم تعليميه كه آن را علوم رياضيّه خوانند\r\nعلوم رياضى منافع بسيار دارد و حكماى قديم فكرهاى عظيم كرده‌اند و اين علوم را ترتيب داده ، و ظاهر آن است چنان كه جمعى گفته‌اند كه اصل اين علوم مستند به وحى الهى بوده باشد كه به توسّط حضرات انبيا به بشر رسيده باشد ، ليكن به تلاحق فكرهاى علما و حكما تفصيل و تنقيح يافته و صورت ترتيب و تدوين پذيرفته . و در بسيارى از امور معاشى علم هندسه مدخل تمام دارد و لهذا از افلاطون نقل شده كه ، « الفقه لأديانكم ، و الطّب لأبدانكم ، و الهندسة للمعاش . » « 1 »\r\nيعنى : « علم فقه از جهت دينهاى شماست ، و طبّ از جهت بدنهاى شماست . و هندسه از جهت معاش شماست . » و مدخليّت علم حساب در امور معيشت مستغنى از بيان است . و علم هيئت جهت معرفت اوضاع زمين و آسمان و ضبط احوال و حركات كواكب و معرفت حسابهاى ماه و سال و اوضاع فلكى كه به رصدها دانسته مىشود نافع است .\r\nو بر ملوك لازم است كه تربيت علماى اين فنون مىنموده باشند و از اين طبقه جمعى در خدمت مىبوده باشند . و لهذا اعاظم ملوك از قديم الايّام ، قبل از اسلام و بعد از اسلام ، اكرام اين طبقه مىنموده‌اند و تربيت مىفرموده و هميشه متوجه ترتيب اين علوم و بستن رصدها و امثال آن مىداشته‌اند . و خلفاى بنى اميّه و بنى عبّاس و اعاظم سلاطين اسلامى جمعى از ارباب اين علوم را كه تربيت تمام مىنموده‌اند ، جمعى از اهل اين علوم بر دين اسلام نبوده‌اند و نصرانى و مجوسى و صابى و امثال آن بوده‌اند ، به جهت رغبت به اين علوم و حاجت به فوايد آن مراعات تمام مىنموده‌اند . و سلاطين تركان چنگيزى [ 178 ب 
  ] كه در سابق صحرانشين بوده‌اند و از فوايد علوم و صناعات حكمى كم‌بهره بوده به اين علوم رغبت داشته‌اند و در جست‌وجو و طلب دانايان اين فنون اهتمام مىنموده‌اند ، چنان كه منگوقاآن « 2 » ، كه از اعاظم سلاطين چنگيزى است ، داعيهء بستن رصد\r\n\r\n\r\n","description":"","footnote":"\r\n( 1 ) . اگر با ترجمه فارسى انطباق داده شود ، « لمعاشكم » درست خواهد بود .\r\n( 2 ) . منگوقاآن ( در جامع التواريخ : منككاقاآن ) پسر تولوى خان و نوادهء چنگيز خان كه در سال 649 ق . بر سرير خانى\r\n","page_name":" 695 ","page_number":695},
  {"content":"\r\n\r\nداشت و بعضى علماى اين فنّ را از بلاد ماوراء النّهر و غيره جهت اين مهمّ طلب نموده بود و ايشان از تمشيت اين امر عظيم عاجز آمده بودند ، و چون آوازهء وفور فضايل و كمالات و اطّلاع بر دقايق علوم مولانا معظّم قدوة الحكماء المحقّقين اعظم الافاضل المتأخّرين خواجه نصير الملّة و الدّين محمّد الطّوسى را كه در آن وقت در حبس ملاحدهء قهستان « 1 » بود شنيده بود و شوق تمام به صحبت حضرت خواجه داشت . در وقتى كه برادر خود هلاكو خان را با لشكرى سنگين مأمور ساخته بود كه از آب آهويه عبور نموده ، تسخير بلاد ايران نمايد با او مقرّر داشته بود كه چون تسخير بلاد قهستان و فتح قلاع ملاحده نمايد ، جناب خواجه را نزد او به بلاد شرقى فرستد . و هلاكو خان بعد از فتح بلاد مذكور چون به صحبت جناب خواجه رسيد و او را در كمال فضل و دانش و عقل تمام و تدبير صحيح يافت ، راضى به مفارقت خواجه نگرديد و او را در مرتبهء اعلى اعتبار فرموده در معظمات مهمّات ممالك از مشورت او تعدّى نمىنمود . و در زمان او ، خواجه مأمور به بستن رصد گرديده در ظاهر مراغه ترتيب رصد نمود .\r\nو امّا علم احكام نجوم « 2 » از فروع علم طبيعى است و در ضمن معرفت اين علم ، فوايد بسيار حاصل مىشود .\r\nيكى ، اطّلاع بر امور آينده و اين فايده‌اى عظيم است ، چه در طبيعت رغبت به دانستن\r\n\r\n\r\n","description":"","footnote":"\r\nنشست و حكومتش تا 658 ق . ادامه يافت . براى اطلاع بيشتر دربارهء او ر ك : جامع التّواريخ ، ج 1 ، صص 578 تا 610 و جهانگشاى جوينى ، ج 2 ، صص 251 تا 259 .\r\n( 1 ) . قهستان همان كوهستان است و به مناسبت وضع طبيعى آن به اين نام موسوم گرديده . قهستان محاط ميان كوير لوت و خراسان و سيستان بوده و تون ، قاين و گناباد از شهرهاى آن بوده‌اند . ماركوپولو اين ايالت را « تونوكاين » ناميده است . لسترنج ، صص 377 و 378 .\r\n( 2 ) . آنچه به نام علم نجوم شناخته شده دو علم است : اوّل ، علم احكام نجوم . و آن علم دلالتهاى كواكب است بر حوادث آينده ، و بسيارى از چيزهايى كه اكنون موجود است ، و نيز بسيارى از حوادث گذشته . علم احكام نجوم در شمار نيروها و حرفه‌هايى درمىآيد كه انسان به‌وسيلهء آنها مىتواند از حوادثى كه در آينده پيش خواهد آمد باخبر شود .\r\nدوم ، علم نجوم تعليمى ، و آن همان است كه در شمار علوم و تعاليم ( - رياضيات ) جاى دارد و دربارهء اجسام آسمانى و كرهء زمين بحث مىكند . ر ك : فارابى ، احصاء العلوم ، ترجمهء حسين خديوجم ، صص 84 تا 86 .\r\n","page_name":" 696 ","page_number":696},
  {"content":"\r\n\r\nاشياء قبل از وقوع مركوز « 1 » است و از اطّلاع بر امور آينده ، نفس را لذّت تمام حاصل مىشود .\r\nديگر ، هرگاه از روى نجوم اطّلاع بر حصول بعضى مضرّتها در زمان آينده حاصل شود ، تدارك و تدبير آن مىتوان كرد . مثلا اگر معلوم كسى شود كه در اين زمان ، در فلان مكان و با حاصل مىشود ؛ احتراز از رفتن به آن مكان خواهد كرد ؛ و اگر معلوم شود كه در اين سال ، سرماى شديد خواهد بود ، تدارك چيزى چند كه دفع سرما كند خواهد كرد ؛ و اگر معلوم شخصى شود كه بر مزاج او حرارت غالب خواهد شد ، در تدبير تبريد خواهد كوشيد ؛ و اگر معلوم شود كه از فلان جانب ، لشكر مخالف حركت خواهد كرد ، در ضبط سرحدّ و حدود آن جانب خواهد كوشيد .\r\nديگر ، هرگاه از روى نجوم ، از اوضاع كلّى با خصوصيّات طالعهاى مولود ، اطّلاع بر خصوصيّات احوال دشمنان و مخالفان به‌هم رسد منفعتهاى كلّى دارد ، چه هيچ‌چيز در تدبير امور دشمنان مانند علم و اطّلاع بر خصوصيّات احوال و اوضاع ايشان نيست .\r\nديگر از فوايد علم نجوم ، تعيين ساعات است از جهت اختيار كردن كارها ، چه وضعى چند از اوضاع فلكى مناسبت با كارها دارد كه چون كار بر آن وضع بشود ، مثمر فوايد خواهد بود ؛ و اگر بر غير آن وضع شود ، بد خواهد بود . پس ، دانستن نجوم از اين راه نافع است و لهذا اكثر علما و ملوك و مشاهير و اعيان عالم علم نجوم را معتبر دانسته‌اند و احاديث بسيار بر صحّت آن دلالت دارد ، و از اين جهت است كه از قديم الايّام الى الآن ، اكثر طوايف عالم سخنان منجّمان را مسموع مىداشته‌اند « 2 » .\r\nپس ، بر ملك لازم است كه او را منجّمان باشد كه جهت مهمّات و امور او اختيار ساعات مىكرده باشند و از وقايع آينده به حسب وسع و فهم خود اخبار مىنموده باشند ، و ضبط تواريخ و حساب شب و روز و اخبار از كسوف و خسوف و امثال آن‌كه از\r\n\r\n\r\n","description":"","footnote":"\r\n( 1 ) . جاى گرفته .\r\n( 2 ) . ابن خلدون در ابطال صناعت نجوم و فنّ پيشگويى و مفاسد آن بحث مشبعى دارد ، و با اتكاء به عقل و نقل تنجيم را ناپسند و حرام مىشمارد و معتقد است ورود اين فنّ به عالم اسلام از طريق يهودان نومسلمان در صدر اسلام آغاز شده است ، و به استناد آيات و احاديث صحيح اذعان مىدارد تنجيم در شريعت مورد نكوهش واقع شده است . ر ك : ابن خلدون ، مقدمه ، صص 330 تا 342 و 519 تا 524 .\r\n","page_name":" 697 ","page_number":697},
  {"content":"\r\n\r\nعلوم رياضيّه مستفاد مىشود بر ذمّت منجّمان پادشاه است . و بر پادشاه لازم است كه ايشان را تربيت مىكرده باشد و بر تعليم و تعلّم علومى كه در اين امور مدخل دارد تحريص مىنموده باشد ؛ مؤنات و حوايج و امر معاش ايشان را بر وجه توسيع متكفّل باشد ، و دقايق اكرام و عنايت و عطوفت نسبت به ايشان مرعىّ دارد ، و ايشان را هميشه به فكر و كار و اعمال صنعت خود مشغول مىداشته باشد و از لهو و فراغت [ 179 آ 
  ] و عيش‌جويى مانع مىشده باشد ، و تمييز ميانهء ايشان مىكرده باشد ، و احسان و اكرام نسبت به ايشان به اندازهء حال به‌جا آورد ، از هركدام كه در صنعت خود مهارتى ظاهر شود يا حكمى « 1 » غريب و تازه به حيّز ظهور رسد بر وفق و اندازهء آن محمدت و احسان مرعىّ دارد .\r\nو بر منجّم لازم است كه اهتمام تمام در تعليم و تعلّم صناعات خود به‌جا آورد و اوقات را به عبث ضايع نسازد و مطالب اين فنّ كه مختصرات بر آن مشتمل است چون مجمل كوشيار « 2 » و مدخل ابو معشر « 3 » و تفهيم ابو ريحان و كفاية التّعليم ابو المحامد غزنوى محفوظ و مضبوط داشته باشد ، و هميشهء اوقات صرف احاطهء مطوّلات چون اربع مقالات بطلميوس و شروح آن و مصنّفات ابو معشر و جامع احمد عبد الجليل و احكام مغربى « 4 » و امثال آن مىنموده باشد . و بايد كه تا ادّلهء بسيار مجتمع نشود ، منجّم حكم نكند و چون حكم كند ، جزم نكند و راه احتياط بگذارد و تا تواند چيزها را به وقت و ساعت تعيين ننمايد ، مگر آنكه ادلّه متعاضد باشند و واضح باشند . و شيوهء راستى در احوال ، در همه\r\n\r\n\r\n","description":"","footnote":"\r\n( 1 ) . در مر « حكمتى » ضبط شده است .\r\n( 2 ) . مجمل الاصول اثر كوشيار بن لبان جيلى از منجّمان قرن پنجم هجرى و صاحب زيج . كشف الظّنون ، ج 2 ، ص 971 .\r\n( 3 ) . جعفر بن محمّد بن عمر بلخى ، معروف به ابو معشر فلكى ( يا بلخى ) ، متوفّى به سال 272 ق . ، روزگار علمى خود را با فراگيرى دانشهاى رياضى و طبيعى آغاز كرد . ولى بعدا به احكام نجوم روى آورد و مشهورترين كتاب در اين زمينه از وى است به نام المدخل الى علم احكام النجوم . ر ك : تاريخ العلوم عند العرب ، ص 163 .\r\n( 4 ) . ابو الحسن على بن ابى الرّجال شيبانى مغربى قيروانى ، از شهر فاس مغرب ( مراكش ) . وى در شهر قيروان در دربار معزّ بن باديس ، از امراى بنى زيرى كه از 406 تا 453 ق . فرمانروايى كرد ، روزگار مىگذرانيد و بعد از سال 432 ق . درگذشته است . اثرى كه از او به دست ما رسيده كتاب البارع فى احكام النّجوم نام دارد . نك : همان ، صص 178 و 179 .\r\n","page_name":" 698 ","page_number":698},
  {"content":"\r\n\r\nباب ، شعار خود سازد ؛ و به حسب خاصيّت ، كسى را كه طبع راستى است ، سخنان او راست مىشود . و بر خلاف اين دروغگو و لهذا خيالات دروغگويان معتبر نيست ، و بر خواب ايشان اعتمادى نيست ، و خواب ايشان قابل تعبير نيست . و كسى كه راستگوست ، رأى او نيز صحيح و طبع و سليقهء او مستقيم است و افعال او نيز راست است ، به خلاف دروغگو . و از غرايب آن است كه بعضى از ارباب تجارب گفته‌اند كه امراض دروغگو به صعوبت اصلاح مىپذيرد ، بلكه طبيب نيز در تشخيص حال او حيران مىشود . گويا كوفت او نيز دروغ مىگويد . پس ، اگر منجّم خواهد كه احكام او درست آيد ، از دروغگويى احتراز تمام لازم داند .\r\nو بايد كه منجّم بر منهج صلاح و تقوا و ديانت ثابت‌قدم باشد تا او را مناسبت به عالم ملكوتى بوده و از آثار فيض قدسى بىبهره نباشد و احكام او صحيح آيد . و بايد كه منجّم پادشاه ، ملكهء كتمان اسرار داشته باشد ، به حدّى كه از خصوصيّات احوال پادشاهى كه اظهار آن مفسده ندارد نيز اجتناب مىكرده باشد ، الّا محاسن سير و اخلاق و عادات و اوضاع متعلّق به پادشاه كه نشر آن نزد همه‌كس بر خواصّ ملوك لازم است . پس ، بايد كه منجّم از تعيين ساعات و اوقاتى كه جهت ملك تعيين كرده باشد ، هرچند امرى جزيى باشد ، كس را آگاه نگرداند و كمال مبالغه در كتمام اسرار از كسى متمشّى شود كه بسيار سخن و فضول و پرگو نباشد ، چه كسى كه سخن بسيار گويد او را بسيار غفلت عارض شده ، سخنى چند گويد كه مستمع از آن استدلال بر خفايا و اسرار تواند كرد .\r\nديگر ، چون حاجت به منجّمان موقوف بر حالى و وقتى خاصّ نيست ، بلكه اكثر اوقات مىباشد ، بايد كه منجّم پادشاه بر در بارگاه و درگاه اكثر اوقات حاضر باشد و حضور مجلس را بر نحوى ملتزم نباشد كه مؤدّى به ملال پادشاه گردد و هرچند پادشاه به قانونى خاصّ رخصت داده باشد ، بايد كه طريقهء احتياط همه وقت مرعىّ مىداشته باشد و به رخصت كلّى مغرور نشود .\r\nديگر ، بايد كه منجّم كارهايى را كه در تأخير آن خطر است موقوف بر وقتها و ساعتها ندارد ، بلكه ترجيح ميان فايدهء مراعات ساعت اختيار و آفت تأخير آن كار را در نظر داشته ، موافق آن معمول دارد .\r\n\r\n","description":"","footnote":"","page_name":" 699 ","page_number":699},
  {"content":"\r\n\r\n\r\nحكايت\r\nدر كتاب عيون الانباء مسطور است كه غصيص ، امّ ولد هارون الرّشيد ، را قولنجى صعب عارض شد . عيسى بن حكم دمشقى « 1 » طبيب را نزد او حاضر كردند و لايح و طبرى « 2 » كه دو منجّم بودند حاضر ساختند . بيمار از عيسى طريق معالجه پرسيد . عيسى طبيب گفت : « قولنج بر نحوى مستحكم شده كه اگر مبادرت به حقنه « 3 » نشود ، از تلف ايمن نتوان بود . » بيمار به لايح و طبرى گفت : « از جهت من ساعتى اختيار كنيد كه در آن ساعت معالجه كنم . » لايح گفت : « اين كوفت از آن كوفتها نيست كه تأخير علاج آن تا ساعتى كه منجّمان نيكو دانند توان كرد ، و رأى من آن است كه پيش از آنكه به امرى ديگر مشغول شوند ، شروع در علاج بايد كرد و رأى عيسى طبيب بر اين است . » از عيسى پرسيد كه ، « لايح چنين مىگويد . تو چه مىگويى ؟ » گفت : « چنان است كه او گفته » . پس ، از طبرى سؤال كرد كه ، رأى تو چيست ؟ گفت : « امروز قمر با زحل است و فردا با مشترى ، و رأى [ 179 ب 
  ] من آن است كه علاج را تأخير بايد كرد تا وقتى كه قمر مقارن مشترى شود . » لايح گفت : « مىترسم كه وقتى كه قمر مقارن مشترى شود ، قولنج چنان شدّتى كرده باشد كه حاجتى به علاج نيفتد » . غصيص سخن او را به فال بد گرفت و او را از خانه بيرون كرد و به قول طبرى عمل كرد . و پيش از رسيدن قمر به مشترى بيمار درگذشت ، و چون قمر مقارن مشترى شد لايح گفت به كسان او كه ، « حالا وقت علاجى است كه طبرى تعيين كرده . كو بيمار تا معالجه كنيم . »\r\nديگر ، بايد كه چون منجّم از طالع مولود پادشاه آفتى گمان برد يا از اوضاع كلّى محذورى ادراك كند ، پادشاه را بر دعا و تصدّقات و انواع طاعات و قربات و توبه و\r\n\r\n\r\n","description":"","footnote":"\r\n( 1 ) . دربارهء او ، نك : قفطى ، صص 343 و 344 .\r\n( 2 ) . ربن يا ربن يا ربّن طبرى منجّم از يهودان اهل طبرستان است . نام او ( ربن ) كلمه‌اى سريانى به معنى استاد بزرگ يا استاد ما است ، ولى قفطى اين نام را از نامهاى مقدّمان يهودى مىداند . نام اصلى ربن سهل بوده و طبيبى حاذق و هم در هندسه و انواع رياضيّات سرآمد بوده است و چندين كتاب از كتب حكمى را ترجمه كرده است ، از جمله ترجمه‌اى از مجسطى كار اوست . طبرى در قرن دوم و اوايل قرن سوم مىزيسته است و پسرش ، على ، دبير مازيار بن قارن بود و پس از اسارت او ، وى به خدمت خليفه معتصم درآمد . قفطى ، ص 259 ؛ تاريخ علوم عقلى در تمدّن اسلامى ، ص 60 ؛ شهرزورى ، ص 359 .\r\n( 3 ) . اماله .\r\n","page_name":" 700 ","page_number":700},
  {"content":"\r\n\r\nبازگشت و دفع بدع و تأسيس سنن عدل و اطلاق محبوسان بيگناه تحريص تمام نمايد و از اين راه طلب دفع آفت نمايد ، چه اين امور را در رفع آفات و ازالهء محذورات مدخليّت تمام هست . در بعضى احاديث كه در كتاب منسوب به سيد جليل القدر رضى الدّين بن طاووس مذكور است وارد شده كه ، معقلة بن اسحاق ، كه يكى از اصحاب حضرت امام موسى كاظم است عليه السّلام كتابى نوشت به على بن جعفر كه آن كتابت را به حضرت عرض نمايد . مضمون كتابت آنكه منجّم ميلاد او را نوشته و از جهت وفات او تعيين زمانى نموده و آن زمان نزديك شده و او بر خود مىترسد و دوست مىدارد كه حضرت او را بر عملى دلالت كند كه به آن عمل تقرّب به خداى عز و جلّ بجويد . على بن جعفر آن را به خدمت حضرت فرستاد و حضرت جوابى نوشت و در جملهء آن مذكور ساخت كه ، « امر كن فلانى را كه به‌جاى آورد از روزه آنچه تواند يا هر روز يا سه روز در ماه و خالى نباشد ، يا در هر روز يا در هر دو روز از تصدّق كردن بر شصت مسكين يا آنچه نيّت او تقاضا كند ، و خود را استعمال كند در نماز شب و روز استعمال شديدى ، و همچنين در استغفار و قرائت قرآن و ذكر خداى عز و جلّ و اعتراف در قنوت به گناهان خود و استغفار كند از آنها و بگرداند بابى چند از صدقه و عتق ، و خالص سازد نيّت خود را در اعتقاد حقّ ، و صلهء رحم به‌جا آورد ، و نشر كند خير در ايشان ، و اميد داشته باشد كه نفع دهد خداى عز و جلّ به او ، به سبب مرتبه‌اى كه از ما دارد و آنچه خدا بخشيده است به او از خشنودى ما از او ، و محمدت كردن ما او را . و اللّه كه امر او مكدّر ساخت مرا فوق آنچه وصف كنم ، با آنكه اميد دارم كه خداى عز و جلّ عمر او را زياد گرداند و باطل سازد قول منجّم را ، چه خدا او را مطّلع بر غيب نساخته .\r\nصاحب كتاب اخوان الصّفا ذكر نموده كه ، « در علم نجوم فوايد بسيار است ، به سبب اطّلاع بر آنچه حادث مىشود در مستقبل . چه هرگاه آدمى آنچه بعد از اين شود بداند ، او را ممكن است كه از نفس خود بعضى آفات دفع نمايد ، نه به اين معنى كه وقوع آن امر را كه گمان كرده دفع كند ، بلكه از آن احتراز كند و استعداد آن گيرد ؛ چنان كه مردم مستعدّ مىشوند جهت دفع زمستان به تحصيل پوشش و جهت دفع تابستان به ساختن سرداب ، و دفع گرانى به تحصيل غلّات و ادّخار آن ، و جهت دفع آفت چشم بد به گريختن از آن ، و\r\n\r\n","description":"","footnote":"","page_name":" 701 ","page_number":701},
  {"content":"\r\n\r\nترك سفرها نزد خوفها ، و آنچه به اينها ماند . » آنگاه ، گفته : « امرى ديگر نيز هست و آن ، آن است كه مردمان چون حوادث را قبل از وقوع بدانند ، ممكن است كه دفع بلا كنند قبل از نزول آن به دعا و تضرّع به جانب حقّ - سبحانه و تعالى - و توبه و انابت به جانب او به روزه گرفتن ، و نمازها كردن و فرايض به‌جا آوردن و نذرها كردن و سؤال از خداى عز و جلّ كردن كه از ايشان دفع كند و صرف كند چيزى را كه از نزول آن مىترسند . » آنگاه ، گفته :\r\n« اى برادر ! اگر نظر كنى در اسرار نواميس [ 180 آ 
  ] الهيّه و تأمّل كنى در سنن شرعيّه ، و اغراض قوانين شرايع را بدانى ، مىدانى كه امر چنين است . موسى بن عمران عليه السّلام وصيّت كرد بنى اسرائيل را ، به ايشان گفت : خ حفظ كنيد شرايع تورات را و به وصاياى آن عمل نماييد كه به درستى كه خداى عز و جلّ مستجاب مىسازد دعاى شما را ، و ارزان مىگرداند سعرهاى شما را ، و با خصب مىسازد بلاد شما را ، و بسيار مىگرداند اموال و اولاد شما را ، و از شما بازمىدارد شرّ دشمنان شما را . و هرگاه بترسيد از حوادث دهر و مصايب ايّام ، توبه كنيد به خداى عز و جلّ و استغفار كنيد و روزه بداريد ، و نماز كنيد و تصدّق كنيد ، و دعا كنيد كه شرّ آنچه از آن مىترسيد از شما بگرداند ، و آنچه از آن حذر مىكنيد از شما دفع كند ، و كشف كند از شما محن دنيا و مصايب دهر و حوادث ايّام را . خ و بر اين نهج بوده وصيّت حضرت مسيح عليه السّلام به اصحاب و وصيّت حضرت محمّد صلّى اللّه عليه و إله مر امّت خود را . »\r\nتمام شد كلام اخوان الصّفا .\r\nو احاديث بسيار دلالت بر آن مىكند كه تصدّقات دفع بلاها و حادثه‌ها قبل از نزول مىكند ، چنان كه از حضرت رسول صلّى اللّه عليه و إله منقول است كه ، « صدقه دفع مرگ بد مىكند . » و از حضرت امام محمّد باقر عليه السّلام منقول است كه ، « برّ و صدقه نفى فقر مىكنند و عمرها را دراز مىگردانند و مرگ بد را دفع مىكنند . » و از حضرت صادق عليه السّلام منقول است كه ، « يهوديى به حضرت رسول صلّى اللّه عليه و إله گذشت و گفت : خ السّام عليك . خ حضرت فرمود :\r\nخ عليك . خ اصحاب فرمودند كه ، « اين مرد به مرگ بر شما سلام كرد . » حضرت فرمود :\r\nخ من نيز به همان طريق ردّ سلام او نمودم . خ آنگاه ، حضرت فرمود : خ اين يهودى قفاى او را مارى خواهد گرفت و او را خواهد كشت . خ آنگاه يهودى رفت و هيزم بسيارى جمع\r\n\r\n","description":"","footnote":"","page_name":" 702 ","page_number":702},
  {"content":"\r\n\r\nكرد و بر دوش برداشت و بعد از اندك زمانى مراجعت نمود . پس ، حضرت فرمود : خ هيزم را بگذار . خ گذاشت . مارى سياه در ميان هيزم بود . حضرت فرمود : خ اى يهودى ! امروز چه كار كرده‌اى ؟ خ گفت : خ اين هيزم را برداشتم و آوردم و با من دو رغيف بود . يكى را خوردم و يكى را بر مسكينى تصدّق نمودم . خ حضرت فرمود كه ، به آن ، خداى عز و جلّ دفع آفت آن مار از تو كرده . »\r\nو از حضرت امام موسى كاظم عليه السّلام منقول است كه فرموده كه ، مردى از بنى اسرائيل هرگز فرزندى نداشت . پسرى او را متولّد شد و به او گفته بودند كه ، « اين پسر در شبى كه او را تزويج كنى فوت خواهد شد . » چون شب عرس آن پسر درآمد ، نظر او بر پيرمردى ضعيف افتاد . بر او ترحّم كرد و او را طلب نمود و اطعام فرمود . آن مرد گفت : « مرا زنده گردانيدى . خداى عز و جلّ تو را زنده گرداند . » كسى به خواب پدر آن پسر آمد و گفت : « از پسر خود سؤال كن كه چه كرده ؟ » بعد از سؤال ، ماجرا را به او اخبار نمود . ديگر ، در خواب ديد كه به او گفتند كه ، خداى عز و جلّ زنده داشت پسر تو را به سبب احسانى كه با آن مرد پير كرد . »\r\nراوندى در كتاب قصص الانبياء از حضرت صادق عليه السّلام نقل كرده كه ، حضرت عيسى عليه السّلام بر گروهى محلّى و مزيّن گذشت . از حال ايشان پرسيد . گفتند : « دختر فلانى را از جهت فلان مىبرند . » حضرت فرمود كه ، « آن زن در اين شب مرده خواهد بود . » چون صباح شد ، گفتند : « آن زن زنده است . » مردم به خانهء او رفتند . حضرت به شوهر او گفت كه از زوجهء خود بپرسد كه شب گذشته چه كرده ؟ چون از او پرسيد ، گفت : « كارى نكردم به غير از آنكه سايلى در هر شب جمعه نزد من مىآمد . در ايّام گذشته در شب « 1 » آمد و آواز كرد و كسى جواب او نداد ، گفت : خ دشوار است بر من كه آن ضعيفه آواز مرا نشنود و عيالان [ 180 ب 
  ] من امشب گرسنه بمانند . خ من متنكّروار برخاستم و نزد او رفتم و آنچه هميشه به او مىدادم به او رسانيدم . » حضرت عليه السّلام فرمود كه ، « از جايى كه نشسته‌اى به كنار رو . » چون به كنار رفت ، در زير جامهء او مار افعى بود . حضرت فرمود : « به آن خيرى كه كردى ، خداى عز و جلّ اين آفت را از تو دفع كرد . »\r\n\r\n\r\n","description":"","footnote":"\r\n( 1 ) . در مر « در اين شب » ضبط شده است .\r\n","page_name":" 703 ","page_number":703},
  {"content":"\r\n\r\nو از كتاب دلايل حميرى منقول است كه از حضرت صادق عليه السّلام نقل كرده كه به ميسر ، كه يكى از اصحاب آن حضرت است ، گفته كه ، « يا ميسر ! حاضر شد اجل تو چند نوبت . در هر مرتبه ، خداى عز و جلّ تأخير كرد به سبب آنكه تو صلهءرحم به‌جا آوردى و با اقربا نيكويى كردى . »\r\nو امّا تأثير دعا و حصول اجابت و دفع بلاها به سبب دعا و استغاثه از غايت وضوح و ظهور مستغنى از بيان است و بسيارى آيات و احاديث معتبره دلالت بر آن مىكند ، و هرچند دفع آفات و بلاها به سبب توبه و بازگشت و مداومت بر طاعات و اعمالى خير كمال ظهور دارد و تفصيل آن در اين مقام از غرض اين فصل بيرون است ، ليكن غرض آن است كه منجّم پادشاه بايد كه چون گمان خطرى كند ، پادشاه را بر اين امور تحريص تمام مىنموده باشد .\r\nو چون مجملى از آداب منجّمان مذكور شد ، الحال ، ذكر بعضى حكايات كه دلالت بر احكام و اصابات ايشان مىكند ايراد مىشود .\r\n\r\nحكايت\r\nفضل بن سهل ، ذو الرّياستين ، وزير مأمون بود و او را در فنون علم مهارت تمام بود ، خصوصا در فنّ احكام نجوم ، و شيعه‌اى بود از اصحاب حضرت امام رضا عليه السّلام و در بزرگى و جلالت به مرتبه‌اى رفيع رسيده بود . آورده‌اند كه جبرئيل بن بختيشوع از مأمون نقل كرده كه ، در آن وقت كه در خراسان بودم از فضل بن سهل در علم نجوم چيزى مشاهده نمودم كه عقلا را در آن حيرت است . صورت حال آنكه چون طاهر را به دفع على بن عيسى « 1 » ارسال داشتم . آنچه در خزانه بود در وجه علوفهء لشكر او صرف شد . بعد از چند روز ، بقيّهء لشكر به‌واسطهء مواجب به در خانه آمده ، آغاز تشدّد كردند . فضل به\r\n\r\n\r\n","description":"","footnote":"\r\n( 1 ) . على بن عيسى بن ماهان از فرماندهان بزرگ روزگار رشيد و امين عباسى كه امين خليفه را به بركنارى مأمون از مقام ولايتعهدى برانگيخت . ابن ماهان پس از آنكه حكم امارت ايالت جبال را دريافت داشت ، در سال 195 ق . با چهل هزار سوار عازم نبرد با مأمون شد ، ولى از فرمانده لشكر او ، طاهر ذو اليمينين ، شكست خورد و به قتل رسيد . زركلى ، الاعلام ، ج 4 ، ص 317 .\r\n","page_name":" 704 ","page_number":704},
  {"content":"\r\n\r\nمن گفت : خ چه شود اگر يك لحظه به بام برآيى و بر فلان منظر بنشينى ؟ خ او را گفتم : خ اين عمل بچه وصله ايشان مىنيشيند . خ گفت : خ از آنجا به زير نيايى ، مگر آنكه خليفهء روى زمين باشى . خ من در دل خود آن را بر استهزاء حمل كرده ، جهت تسلّىخاطر او بدانجا رفتم و سفهاى آن جماعت ، بنياد سفاهت كرده كار به جايى رسيد كه چندبار اراده كردم كه به زير آمده ، در ميان ايشان روم ، شايد كه آزرم و حيا نموده ، ترك فساد نمايند . ديگر ، خود را از آن بازداشتم ، امّا فضل اصلا ملتفت نگشته در اصطرلابى كه در آفتاب داشته بود مىنگريست . رجّالهء « 1 » لشكر قدم از جادهء ادب بيرون نهاده ، خواستند كه در خانه آتش زنند . من از غايت سراسيمگى ارادهء زيرزمين كرده ، در باطن بر انكار فضل اصرار داشتم .\r\nفضل مرا سوگند داد كه ، ساعتى ديگر صبر كن . گفت : « و اللّه كه فرود نيايى ، مگر به خلافت . خ و بعد از ساعتى فضل گفت : خ هيچ جمّازه‌سوارى در صحرا مىبينى كه به تعجيل مىرانده باشد ؟ خ من به غلامان گفتم كه ، بنگريد كه اين نوع كسى به نظر شما در مىآيد ؟ يكى گفت : خ سياهى مىنمايد ، امّا حقيقت معلوم نيست كه چه چيز است . خ\r\nالقصّه ، آن جمّازه سوار نزديك رسيده ، بعضى از لشكريان به استقبال او رفتند و او را در ميان گرفته خبرى مىپرسيدند . به يك بار صداى مژده و مشتلق از هرگوشه برآمده ، و آن سوار قاصدى بود كه طاهر ذو اليمينين پسر على بن عيسى را مصحوب او فرستاده بود . معارف لشكر كه آن خبر شنيدند ، همه به قدم اعتذار پيش آمده زبان ، [ به 
  ] « 2 » تهنيت خلافت گشادند و من از آنجا با خاطرى [ 181 آ 
  ] به زير آمدم . »\r\n\r\nحكايت\r\nاز تاريخ طبرى و تاريخ ابن مسكويه منقول است كه مأمون با فضل بن سهل در امر محمّد امين استشاره نمود . فضل كه در علم نجوم بغايت ماهر بود و از روى نجوم مىدانست كه غلبه مأمون را خواهد بود و عاقبت كار از اوست ، اين را به مأمون اعلام نمود و مأمون به محاربهء امين دل نهاد « 3 » .\r\n\r\n\r\n","description":"","footnote":"\r\n( 1 ) . فرومايگان .\r\n( 2 ) . اضافه از مر است .\r\n( 3 ) . تاريخ طبرى ، ج 5 ، ص 50 .\r\n","page_name":" 705 ","page_number":705},
  {"content":"\r\n\r\n\r\nحكايت\r\nحسن بن سهل برادر فضل ، در علم نجوم بغايت ماهر بود و بر مذهب شيعه بود ، و شيخ طائفه شيخ ابو جعفر طوسى در كتاب رجال او را از اصحاب حضرت امام رضا عليه السّلام شمرده ، و بعد از فوت فضل مأمون او را وزير خود ساخت و در جلالت و بزرگى مرتبه‌اى عظيم يافت . صاحب كتاب عيون اخبار الرّضا به اسناد خود از ياسر خادم حضرت امام رضا عليه السّلام نقل كرده كه ، « به فضل كتابتى از برادرش حسن بن سهل رسيد كه ، من در تحويل اين سال نظر كردم ؛ به قواعد نجومى چنان يافتم كه در فلان ماه در روز چهارشنبه تو را حرّ حديد و حرّ آتش درخواهد يافت ، و رأى من آن است كه در آن روز تو با حضرت امام رضا و امير المؤمنين به حمّام روى و در حمّام حجامت كنى و خون را بر بدن خود بريزى تا به سبب آن نحوست از تو زايل شود . »\r\nفضل پيش مأمون فرستاد و اين مضمون را به او نوشت و از او التماس كرد كه در آن روز با او به حمّام رود ، و از حضرت امام رضا عليه السّلام نيز اين التماس بكند .\r\nمأمون در اين باب رقعه‌اى به حضرت عليه السّلام نوشت و اين التماس از آن حضرت كرد .\r\nحضرت در جواب نوشت كه ، « من فردا به حمّام نمىروم و رأى من آن است كه شما نيز به حمّام نرويد و فضل نيز به حمّام نرود . » مأمون ثانيا رقعه‌اى به حضرت نوشت و اين التماس كرد . حضرت در جواب نوشت كه ، « من فردا به حمّام نمىروم ، چه امشب حضرت رسول اللّه را صلّى اللّه عليه و إله به خواب ديدم كه به من گفت : « يا على ! فردا به حمام مرو . » مأمون به حضرت نوشت كه ، « راست گفتى يا سيدى ! و راست گفت حضرت رسول اللّه صلّى اللّه عليه و إله و من نيز فردا به حمّام نمىروم و فضل خود داند . »\r\nياسر گويد : « چون شب شد و آفتاب فرورفت ، حضرت به ما گفت : « بگوييد : خ نعوذ باللّه من شرّ ما ينزّل فى هذه الليلة . خ يعنى : خ پناه مىبريم به خدا از شرّ آنچه در اين شب نازل مىشود . خ ما مىگفتيم ، و چون حضرت نماز صبح كرد به ما گفت : خ نعوذ باللّه من شرّ ما ينزّل فى هذا اليوم . خ ما چنان مىگفتيم ، چون نزديك به طلوع آفتاب شد ، حضرت به من گفت : خ به پشت‌بام برآى و گوش بدار ، ببين چيزى مىشنوى ؟ خ چون به بام برآمدم ، آواز صيحه و تحيّت برآمد و بسيار شد . در آن اثنا ، مأمون از درى كه از خانهء او به خانهء\r\n\r\n","description":"","footnote":"","page_name":" 706 ","page_number":706},
  {"content":"\r\n\r\nحضرت گشوده مىشد داخل شد و گفت : « اجر دهد خداى عز و جلّ شما را در باب فضل كه به حمّام داخل شد و جماعتى با شمشيرها داخل شدند و او را كشتند . »\r\nو در كتاب منسوب [ به 
  ] ابن طاووس از كتاب الوزرا نقل شده كه بر كتابى به خطّ فضل ذو الرّياستين نوشته‌اى يافتند به خط او كه در فلان سال ما را نكبت خواهد بود ، و اميد به خدا داريم در دفع آن . اگر حساب نجومى درست است ، آن امر در آن سال واقع خواهد شد . اميد به خدا داريم كه خاتمهء كار ما را به خير گرداند . و ذو الرّياستين را هر سال تقويمى بود كه هر روز مىنوشت كه امروز جهت چه كار خوب است و از چه كار احتراز مىبايد كرد . چون به روزى رسيد كه در آن روز كشته شد ، گفت : « اف بر اين روز ! چه شرّ است بر من ! » و تقويم را از دست بينداخت .\r\nو از خواهر فضل نقل كرده كه ، فضل بن سهل داخل شد در آن شبى كه صباحش كشته شد نزد مادر خود و بر جانب مادر نشست ، و شروع كرد او را موعظه مىكرد و تسلّى مىداد و ذكر حوادث روزگار « 1 » › [ 284 / چ 
  ] [ 344 / مج 
  ] و تقضى « 2 » امور عباد مىكرد ؛ آنگاه ، سينه و دستهاى مادر ببوسيد و او را وداع كرد ، وداع كسى كه بر جناح مفارقت باشد . پس ، برخاست و بيرون رفت با قلق و اضطراب ، و از موضعى به موضعى ديگر منتقل مىشد ، و از نشيمنى به نشيمنى ديگر مىرفت ، و او را خواب نمىبرد . و چون سحر شد ، متوجّه حمام شد . استرى آوردند . بر آن سوار شد و حمّام در آخر بستان بود .\r\nاستر او را بينداخت ؛ خوشحال شد كه شايد آفت به همان بگذرد ، و پياده به حمّام رفت ؛ آنگاه ، كشته شد .\r\n\r\nحكايت\r\nدر بعضى تواريخ مذكور است كه مأمون بعد از قتل فضل نزد « 3 » مادرش فرستاد كه :\r\n« اگر چيزى از متروكات فضل لايق سركار ما باشد ، بفرست كه در برابر آن رعايت كرده\r\n\r\n\r\n","description":"","footnote":"\r\n( 1 ) . از اينجا تا صفحهء 736 در اصل افتادگى دارد و افتادگيها ميان › ‹ از نسخ مج و چ نقل مىشود . شمارهء صفحات آن دو نسخه ، در ميان كروشه‌ها نهاده شده است .\r\n( 2 ) . مج : « نقضى » .\r\n( 3 ) . مج : « بر » .\r\n","page_name":" 707 ","page_number":707},
  {"content":"\r\n\r\nشود . » مادر فضل صندوقچه‌اى به مهر و قفلى كه بر آن بود نزد مأمون فرستاد . چون سر آن « 1 » را گشودند ، درجى « 2 » سر به مهر ظاهر گشت . سر آن را نيز گشودند ، حرير پاره‌اى بيرون آمد كه فضل خود نوشته بود « 3 » و مدّت ايّام حيات و وقت هلاك خود را ذكر نموده بود كه در فلان روز در ميان آب و آتش كشته گردد .\r\n\r\nحكايت\r\nآورده‌اند كه وقتى مأمون طاهر ذو اليمينين را به محاربهء لشكر بغداد مىفرستاد ، فضل در ساعتى مرغوب جهت او لوايى بست و گفت تا شصت و پنج سال اين را نخواهند گشود . و اين حكم موافق قضا افتاد و آن لوا تا ايّام بنى ليث در ميان طاهريان بود .\r\n\r\nحكايت\r\nاز بعضى كتب نقل شده كه پوران « 4 » ، دخت حسن بن سهل ، در اصناف علوم ماهر بود ، خصوصا در علوم نجوم كه در آن بارع « 5 » بود و به اقصى نهايت رسيده بود « 6 » . هروقت اصطرلاب برمىداشت و نظر در مولود معتصم مىكرد . روزى به والد خود ، حسن ، گفت كه ، « نزد امير المؤمنين رو و بگو كه كنيزك تو نظر به طالع مولود تو نموده ، به حسب نجوم چنان يافته كه از راه چوب آفتى به شما در فلان ساعت برسد . »\r\nحسن گفت : « اى قرّة العين ! اى سيّدة الحراير ! امير المؤمنين در اين وقت طبع او بر ما متغيّر است . مىترسم گوش « 7 » به سخن ما نكند و بر خلاف آنچه مصلحت و تدبير تقاضا كند « 8 » ، عمل نمايد . « 9 » » گفت : « اى پدر ! باكى نيست تو نصيحت پادشاه خود بكن ، و آنچه شرط نيكوخواهى است به عمل آور كه در اينجا مخاطرهء جان است و آن را عوض\r\n\r\n\r\n","description":"","footnote":"\r\n( 1 ) . مج : « او » .\r\n( 2 ) . مج : « درى » . « درج » صندوقچه را گويند .\r\n( 3 ) . در مج « بود » نيامده است .\r\n( 4 ) . در نسخهء چ و مج در تمامى حكايت « توران » ذكر شده بود كه اصلاح شد .\r\n( 5 ) . كسى كه در فضل و دانش بر همگنان برترى دارد .\r\n( 6 ) . « بود » در مج نيست .\r\n( 7 ) . چ : « گوشى » .\r\n( 8 ) . همان : « نمايد » .\r\n( 9 ) . همان : « مىكند » .\r\n","page_name":" 708 ","page_number":708},
  {"content":"\r\n\r\nنيست . اگر نصيحت تو قبول كند ، فهو المراد ؛ و الّا آنچه بر تو فرض و لازم است ، به‌جا آورده باشى . »\r\nحسن نزد خليفه رفت و آنچه پوران گفته بود به عرض رسانيد . خليفه گفت : « ايّها الحسن ! خداى « 1 » جزاى او را و تو را به نيكويى دهاد ! نزد او رو و سلام من برسان و باز ازو سؤال كن و در روزى كه تعيين كرده نزد من حاضر شو ، و « 2 » ملازم من باش تا آن روز منقضى شود كه در اين مشورت و تدبير ديگرى را با تو شريك نمىسازم . »\r\nچون صباح آن روز شد ، حسن نزد معتصم رفت و معتصم امر كرد كه هركه در آن مجلس است بيرون رفت و با حسن خلوت كرد ، و حسن [ 345 / مج 
  ] اشاره نمود كه در مجلسى نشيند كه در سقف آن از چوب چيزى نباشد . و لا يزال حسن با او محادثه مىنمود و سخن مىگفت ، و معتصم با او مزاح مىكرد تا ظهر شد و وقت نماز شد .\r\nمعتصم برخاست كه وضو سازد . حسن گفت : « امير المؤمنين از اين مجلس بيرون نرود ، و وضو و نماز و هرچه ارادهء آن داشته باشد همين‌جا به عمل آورد تا وقتى كه آن زمان بگذرد . »\r\nدر اين وقت ، خادمى آمد ، و با او شانه و مسواك بود . حسن به خادم گفت : « تو با اين شانه شانه كن و با اين مسواك مسواك كن « 3 » . » خادم امتناع كرد و گفت : « چون من به اين با امير المؤمنين مشاركت نمايم ؟ » معتصم گفت : « ويلك ! امتثال فرمان حسن به‌جا آور ، و مخالفت مكن . » چون خادم چنان كرد ، دندانهاى او ريخت و دماغش ورم كرد و بيهوش افتاد و جان بداد . و حسن برخاست كه برود . معتصم او را طلب كرد و « 4 » شفقت و عنايت بسيار كرد ، و املاك و ضياعى كه از پوران گرفته بودند [ 285 / چ 
  ] بر او ردّ نمود .\r\nو « 5 » قريب به اين حكايت نيز از مجلّد سابع كتاب تاريخ الوزراء و الكتّاب نقل شده « 6 » .\r\n\r\n\r\n","description":"","footnote":"\r\n( 1 ) . چ : « خدا » .\r\n( 2 ) . در چ « و » نيامده است .\r\n( 3 ) . چ : « نما » .\r\n( 4 ) . چ فاقد « و » مىباشد .\r\n( 5 ) . « و » در مج ذكر نشده است .\r\n( 6 ) . كتاب تاريخ الوزراء و الكتّاب اثر ابو عبد اللّه محمد بن عبدوس كوفى معروف به « جهشيارى » از مورّخان قرن چهارم هجرى ، متوفى به سال 331 ق . ، كه در طبقه مورخانى همچون طبرى و مسعودى قرار دارد . اثر او از كهنترين منابع تاريخى در زمينهء كتابت انشاء و وزارت و ذكر وزيران از آغاز حكومت اسلامى در مدينه تا پايان\r\n","page_name":" 709 ","page_number":709},
  {"content":"\r\n\r\n\r\nحكايت\r\nاحمد بن عمر سمرقندى « 1 » در كتاب اربع مقالات ذكر نموده كه يعقوب بن اسحاق كندى بر دين يهود بود ، امّا فيلسوف زمانهء خويش بود و حكيم روزگار . به خدمت مأمون تقرّب تمام داشت . روزى داخل مجلس مأمون شد و بالادست يكى از افاضل نشست .\r\nآن فاضل گفت : « تو مرد ذمّى باشى ، چرا بر « 2 » افاضل اهل اسلام در نشستن تقدم كنى ؟ » يعقوب گفت : « از براى آنكه آنچه تو دانى ، من دانم ؛ و آنچه من دانم ، تو ندانى . » آن فاضل او را منجّم مىدانست و از ساير علوم او بىخبر بود . گفت : « من بر پارهء كاغذى چيزى مىنويسم . اگر تو استخراج كنى كه چه نوشته‌ام ، تو را مسلم دارم . »\r\nو با هم گرو بستند از آن فاضل ردا ، و از يعقوب استرى مكمل با يراق كه بر در بود و به هزار دينار مىارزيد . آن فاضل دوات خواست و « 3 » در كاغذ چيزى نوشت و در زير مسند مأمون نهاد .\r\nيعقوب ارتفاع گرفت و طالع درست كرد ، و زايچه « 4 » كشيد و كواكب را تقويم كرد و تأمل نمود و گفت : « يا امير المؤمنين ! بر آن كاغذ چيزى نوشته است كه اوّل آن نبات بوده و آخر حيوان شده . » مأمون آن كاغذ بيرون آورد . بر آن نوشته بود كه ، عصاى موسى . » مأمون تعجّب كرد و با آن شيخ شگفتيها « 5 » كرد . پس ، يعقوب ردايى را كه در برابر استر و ساست « 6 » خود با آن شيخ گرو بسته بود ، از دوش او برداشت .\r\nو اين حكايت در بغداد فاش شد و در عراق و خراسان منتشر گشت .\r\nفقيهى از فقهاى بلخ ، از آنجا كه تعصّب دانشمندى مىكشيدند ، كتابى نجومى به\r\n\r\n\r\n","description":"","footnote":"\r\nقرن سوم هجرى مىباشد . آنچه از كتاب او باقى مانده تا قسمتى از دورهء مأمون عباسى را دربردارد و مابقى از ميان رفته است . مطلبى كه در متن روضة الانوار به آن استناد شده ، جزء بخشهاى از ميان‌رفتهء تاريخ الوزراء و الكتاب است . براى اطلاع بيشتر دربارهء ، اين اثر مراجعه شود به : مقدمهء مصححّين متن عربى آن ( مصطفى السقا ، ابراهيم الابيارى ، عبد الحفيظ شلبى ) ، ترجمهء ابو الفضل طباطبايى ، صص 9 تا 18 .\r\n( 1 ) . چ : « السمرقندى » .\r\n( 2 ) . چ : « از » .\r\n( 3 ) . مج ندارد .\r\n( 4 ) . همان : « زانچه » .\r\n( 5 ) . همان : « شگفتگيها » .\r\n( 6 ) . همان : « ساحت » . « ساخت » به معنى زين و برگ اسب است .\r\n","page_name":" 710 ","page_number":710},
  {"content":"\r\n\r\nدست گرفت و كاردى در آستين نهاد ، به قصد آنكه به درس يعقوب رود و در وقت فرصت كار او بسازد « 1 » از بلخ روى به بغداد نهاد ، و در مجلس درس يعقوب حاضر شد و بر او ثنا گفت ، و گفت : « مىخواهم كه از علم نجوم پيش تو چيزى بخوانم . » يعقوب گفت : « تو از جانب مشرق به كشتن ما آمده‌اى ، نه به درس خواندن ؛ ليكن از آن پشيمان شوى ، و علم نجوم بخوانى و در آن علم به كمال رسى ، و در امّت محمّد از منجّمان بزرگ باشى . »\r\nبزرگان از بنى هاشم و معارف و مشاهير بغداد بودند ، كمال تعجّب نمودند . ابو معشر مقرّ آمد و كارد از ميان كتاب بيرون آورد و بشكست و بينداخت ، و زانو خم داد و پانزده سال تلمّذ كرد تا در نجوم به مرتبهء كمال رسيد . « 2 »\r\nو اين حكايت را به اين نحو احمد بن عمر سمرقندى « 3 » در كتاب خود ايراد نموده ، و آنچه نوشته كه يعقوب كندى يهودى بود ظاهر آن است كه موافق واقع نباشد ، چه آباء كندى در عداد « 4 » [ 346 / مج 
  ] اهل اسلام بوده‌اند ، و ظاهر كلام بعضى علما آن است كه كندى مسلمان بود « 5 » . و ابن طاووس از بعضى نقل كرده كه كندى شيعه بوده و اين بغايت مستبعد مىنمايد كه ذمّى بر عالم مسلمانان در مجلس خليفه تقدّم تواند نمود .\r\n\r\nحكايت\r\nاز كتاب اخبار المذاكره نقل شده كه نقل كرده از عمر بن الحارث الحارثى « 6 » كه ، من عامل « 7 » خزاين سلاح معتمد « 8 » بودم و ايستاده بودم در حضرت موفّق در عسكر او ، و ابو جعفر منجّم و منجّم [ ى 
  ] ديگر حاضر بودند . به ايشان گفت : خ طالع ملاحظه كنيد « 9 » جهت امرى كه من « 10 » در ضمير داشتم شب گذشته ، و الحال از شما سؤال مىكنم و امتحان\r\n\r\n\r\n","description":"","footnote":"\r\n( 1 ) . در مج بعد از « بسازد » « و » آمده است .\r\n( 2 ) . به نقل از : چهار مقالهء عروضى ، صص 90 و 91 .\r\n( 3 ) . چ : « السمرقندى » .\r\n( 4 ) . همان : « عدد » .\r\n( 5 ) . همان : « بوده » .\r\n( 6 ) . مج : « الحاربى » .\r\n( 7 ) . چ : « حامل » .\r\n( 8 ) . در چ « معتمد » پس از « بودم » آمده است .\r\n( 9 ) . در چ « ملاحظه كنيد » يك بار نيز تكرار شده است .\r\n( 10 ) . « من » در همان نيامده است .\r\n","page_name":" 711 ","page_number":711},
  {"content":"\r\n\r\nشما به آن مىكنم . خ\r\nايشان نظر در طالع و دلايل كردند و گفتند : خ سؤال شما از حملى « 1 » است از غير انسان . خ گفت : خ چنين است . بگوييد كه چه چيز است ؟ خ فكر بسيارى « 2 » كردند و گفتند :\r\nخ از حمل بقره سؤال كرده‌ايد . « 3 » خ گفت : خ چنين است . چه مىزايد « 4 » ؟ خ گفتند : خ ثورى . خ گفت : خ به چه نحو است ؟ خ ابو جعفر گفت : خ سياه خواهد بود ، و در روى او بياضى خواهد بود . خ و آن منجّم ديگر گفت : خ سياه است ، و در دم او بياضى خواهد بود . خ\r\nموفق « 5 » گفت : خ بقره را حاضر كنيد « 6 » . خ حاضر ساختند ، نزديك به زاييدن بود . گفت :\r\nخ ذبحش كنيد . خ ذبح كردند و شكمش را شكافتند و ثور كوچك سياهى بيرون آوردند كه طرف دم او سفيد بود و دم او پيچيده شده بود بر روى او . موفق « 7 » و حاضران تعجّب نمودند و در حقّ منجّمان احسان وافى نمودند . خ\r\nو هم راوى مذكور نقل كند كه ، « در حضرت موفّق بوديم . حاضر ساخت ابا معشر و آن منجّم ديگر را و « 8 » گفت : خ با من جنسى هست . بگوييد كه چه چيز است ؟ خ بعد از ملاحظهء طالع و ادلّه ، آن منجم گفت : خ از ميوه‌هاست . خ و ابو معشر گفت : خ از جنس حيوان است . خ موفّق تحسين آن منجّم كرد و به ابو معشر گفت : خ تو خطا كردى . خ و سيبى بود ، بينداخت و ابو [ 286 / چ 
  ] معشر متحيّر شد و فكر بسيار در آن طالع و دلايل كرد .\r\nآنگاه ، آن سيب را برداشت و بشكافت و گفت : خ اللّه اكبر ! خ در ميان آن سيب كرم بود .\r\nموفّق تعجّب نمود و جايزهء عظيمى به او داد . »\r\nمنقول « 9 » از ربيع الابرار زمخشرى « 10 » شده كه زنى از كتّاب را انگشترى گم\r\n\r\n\r\n","description":"","footnote":"\r\n( 1 ) . مج : « عملى » .\r\n( 2 ) . چ : « بسيار » .\r\n( 3 ) . همان : « كرده‌اى » .\r\n( 4 ) . مج : « چه چيز آمد » .\r\n( 5 ) . چ : « موافق » .\r\n( 6 ) . همان : « بقره حاضر كنند » .\r\n( 7 ) . همان : « موافق » .\r\n( 8 ) . چ ندارد .\r\n( 9 ) . در همان بعد از « منقول » كلمه « است » آمده است .\r\n( 10 ) . ابو القاسم محمود بن عمر ، مشهور به زمخشرى ، متكلم و فقيه و لغوى از دانشمندان ايرانى كه در سال 467 ق .\r\nدر خوارزم متولد شد . براى طلب دانش به نقاط مختلفى همچون مكّه و بغداد سفر كرد . بزرگترين اثر او تفسير قرآنى است كه به الكشّاف عن حقائق التنزيل معروف شد و آن را در سال 528 ق . به پايان آورده بود . كتاب ربيع الابرار فيما يسر الخواطر و الافكار او به همراه كتابهاى نوابغ الكلم و أطواق الذهب آثار سه‌گانهء وى داراى ارزش\r\n","page_name":" 712 ","page_number":712},
  {"content":"\r\n\r\nشد « 1 » . نزد ابو معشر فرستاد . ابو معشر گفت : « آن انگشتر را خدا گرفته . » از قول او تعجّب كردند . بعد از تفحّص ، در ميان قرآن بود .\r\n\r\nحكايت\r\nاز كتاب بصائر ابو حيّان « 2 » توحيدى « 3 » نقل شده كه از ابو معشر نقل شده كه گفت :\r\n« حاضر شدم من و سلمه و زيادى و هاشمى نزد موفّق ، و زيادى در نجوم استاد زمانه بود .\r\nموفّق ضميرى در خاطر گرفت . زيادى گفت : خ آنچه امير اضمار كرده رياست و سلطنت است . خ گفت : خ دروغ گفتى . خ سلمه گفت : خ امر جليل رفيعى « 4 » اضمار كرده‌اى . خ گفت :\r\nخ دروغ گفتى . خ هاشمى گفت : خ نمىدانم ، غير آنچه آن‌دو كس گفتند . رأس در وسط السّما است و صاحب طالع به او « 5 » ناظر است و كواكب ساقطند . خ به او گفت : خ نيز دروغ گفتى . خ\r\nآنگاه ، به من گفت : خ تو آنچه دارى بيار . خ من گفتم : خ امر خداى عز و جلّ را در خاطر گرفته‌اى « 6 » . خ گفت : خ احسنت ! خ آنگاه ، وجه از من پرسيد و بيان آن كردم . »\r\n\r\nحكايت\r\nاز ابو معشر نقل است كه گفت : « در بعضى ده‌هاى رى در كاروانسرايى فرود آمدم ، و در آن كاروانسرا نويسنده‌اى بود كه ارادهء عراق داشت . به او انسى گرفتم ، او [ نيز 
  ] به من انسى گرفت و از نجوم خبرى داشت . به من گفت : خ قمر در كجاست ؟ خ گفتم : خ آيا تو فردا\r\n\r\n\r\n","description":"","footnote":"\r\nادبى هستند . وى به سال 538 ق . در خوارزم ديده از جهان فروبست . دربارهء او نك : بروكلمان ، كارل ؛ « الزمخشرى » در دائرة المعارف الاسلامية ، ج 10 ، صص 403 تا 410 .\r\n( 1 ) . در مج بعد از « شد » « و » درج شده است .\r\n( 2 ) . چ : « جنان » .\r\n( 3 ) . ابو حيّان توحيدى از ادبا و فضلا و حكما و متصوفهء قرن چهارم هجرى و از بزرگترين نويسندگان اسلام . وى از اساتيد ادب عرب بود و به جاحظ به ديده تحسين مىنگريست و از سبك او تقليد مىكرد . ابو حيان به زندقه منسوب بود . وفاتش بعد از سال 400 ق . روى داد . نك : دايرة المعارف فارسى مصاحب ، ج 1 ، ص 29 .\r\n( 4 ) . مج : « رفيع » .\r\n( 5 ) . چ : « ما و » .\r\n( 6 ) . مج : « آورده‌اى » .\r\n","page_name":" 713 ","page_number":713},
  {"content":"\r\n\r\nمىمانى ؟ به تحقيق كه قمر در تربيع مرّيخ است . خ گفت : خ بلى ، اگر مكاريان مساعدت كنند . خ\r\nبه مكاريان اعلام كرديم . راضى شدند به ماندن « 1 » ، به شرط آنكه علف چهارپايان ايشان را بدهم . اهل قافله را نيز گفتيم « 2 » كه بمانند « 3 » . با ما سخريّت كردند و انكار قول ما نمودند . ما اقامت نموديم و اهل قافله رحلت كردند .\r\nمن به بام « 4 » كاروانسرا برآمدم و ارتفاع گرفتم . ديدم كه طالع سير ايشان ثور بود و مريخ در آنجا بود و قمر در اسد بود . گفتم : خ اللّه اللّه ، بر نفس خود بترسيد ! خ امتناع كردند [ 347 / مج 
  ] از اقامت و رفتند . من به نويسنده گفتم كه ، اين جماعت خود را هلاك ساختند . خ ما نشستيم و چيزى خورديم كه جماعتى از اهل آن قافله آمدند زخمدار ، و راهزنان در آن‌دو فرسخى ايشان را زده بودند ، و آنچه داشتند گرفته بودند . چون مرا ديدند ، سنگ و چوب به من انداختند و « 5 » گفتند : خ يا ساحر ! يا كافر ! « 6 » تو ما را كشتى و راه را بر ما زدى . خ\r\nاز ايشان به جهد خلاص شدم ، و با خدا عهد كردم كه از اين علم با اراذل سخن نگويم ، و تا حال بر اين عهدم و خواهم بود تا زنده‌ام . »\r\n\r\nحكايت\r\nاز مشاهير منجّمان ابو القاسم مشهور به « غلام زحل » « 7 » است . در خدمت ابو يوسف زيدى « 8 » مىبود . روزى ابو يوسف ارادهء آن كرد كه سوار شود [ و 
  ] به طرف ايله « 9 »\r\n\r\n\r\n","description":"","footnote":"\r\n( 1 ) . چ : « بماندند » .\r\n( 2 ) . مج : « گفتم » .\r\n( 3 ) . همان : « بمانيد » .\r\n( 4 ) . چ : « نام » .\r\n( 5 ) . در مج « و » درج نشده است .\r\n( 6 ) . چ : « يا كافر ساحر ! » .\r\n( 7 ) . عبيد اللّه بن حسن ، معروف به غلام زحل و مكنّى به ابو القاسم ، متوفى به سال 376 ق . ، از حسّاب و منجّمان بزرگ بغداد . كتابهاى تسييرات ، احكام نجوم و اختيارات از جمله آثار او هستند . قفطى ، صص 312 و 313 .\r\n( 8 ) . چ : « برندى » .\r\n( 9 ) . چ « ابله » . « ايله » شهرى است در ساحل درياى قلزم در آخر حجاز و ابتداى سرزمين شام ؛ و أبلّه شهركى بوده در ساحل دجله در نزديكى شهر بصره . نك : معجم البلدان ، ج 1 ، صص 76 تا 78 و 292 و 293 .\r\n","page_name":" 714 ","page_number":714},
  {"content":"\r\n\r\nرود ، و به سلام برادر خود ابو عبد الله . ابو القاسم گفت : « ايّها الاستاد ! سوار مشو كه امروز به موجب حساب تحويل بر تو قطع تحديد « 1 » است . » گفت : « يا غافل ! من به جانب برادر خود مىروم . از چه چيز بترسم ؟ »\r\nغلام زحل برگشت و به خانهء او آمد ، و آنچه در « 2 » آنجا داشت مىبرد . حجاب گفتند :\r\n« به كجا مىروى ؟ » گفت : « مىگريزم ، چه بعد از ساعتى اين سراى به غارت خواهد رفت . » و چون ابو يوسف نزد ابو عبد اللّه رفت ، در آن روز او را بكشت .\r\n\r\nحكايت\r\nاز مشهورين به علم نجوم عبد اللّه بن محمّد بن طاهر بوده ، طالع ولادت او سرطان بوده ، شبى با اهل بيت خود گفت كه « 3 » ، « من مولودم به حدّ سرطان و طالع امسال « 4 » سرطان است ، و امشب قمر « 5 » منكسف مىشود در سرطان . اگر در اين شب نجات يابم ، چند سال زندگانى خواهم كرد ؛ و اگرنه ، البتّه در اين شب هلاك خواهم شد . »\r\nگفتند : « نه ، خدا عمر تو را دراز خواهد كرد . » چون آن شب درآمد ، غلامى داشت كه او را نجوم آموخته بود . او را طلب كرد و او را به بام فرستاد ، و اسطرلابى به او داد و بنادقى چند به او داد و گفت : « ملاحظهء طالع كن . هرگاه از انخساف « 6 » قمر دقيقه‌اى بگذرد ، يك بندقه بينداز . » چون ثلثى از قمر منكسف شد ، به ياران خود گفت : « چه مىگوييد در باب مردى كه با شما نشسته است و درخواهد گذشت ، و ثلثى از عمر او گذشت « 7 » ؟ » گفتند : « نه ، بلكه خداى عز و جلّ عمر تو را طويل « 8 » مىسازد . »\r\nو چون دو ثلث منخسف شد ، متوجّه كنيزان خود شد و هركه را مىخواست از ايشان آزاد كرد ، و آنچه مىخواست از ضياع خود وقف كرد . گفت : « چه مىگوييد در مردى كه مىگذرد و مىرود ، و دو ثلث از عمر او رفت « 9 » ؟ » گفتند : « نه ، بلكه خدا عمر تو را دراز\r\n\r\n\r\n","description":"","footnote":"\r\n( 1 ) . همان : « تجديد » .\r\n( 2 ) . مج فاقد « در » است .\r\n( 3 ) . در همان « كه » نيامده است .\r\n( 4 ) . همان : « امثال » .\r\n( 5 ) . در همان بعد از قمر « به » ذكر شده .\r\n( 6 ) . در چ به جاى « انخساف » « آن حساب » آمده است .\r\n( 7 ) . چ : « رفت » .\r\n( 8 ) . همان : « دراز » .\r\n( 9 ) . همان : « مىرفت » .\r\n","page_name":" 715 ","page_number":715},
  {"content":"\r\n\r\nمىگرداند . »\r\nچون از « 1 » ثلث آخر دو دقيقه گذشت ، به ايشان گفت : « وقتى كه قمر « 2 » مستغرق شود ، نزد برادرم ، عبيد اللّه بن « 3 » عبد اللّه بن طاهر ، رويد . » آنگاه ، برخاست و غسل كرد و كفن پوشيد و حنوط كرد و به خانه داخل شد و در بر روى خود فراز كرد و بر پهلو خوابيد .\r\n[ 287 / چ 
  ] هنوز تمام قمر نگرفته بود كه جان داد . چون نزد او رفتند ، او را مرده يافتند ، و به جانب عبيد اللّه ، برادرش ، رفتند كه او را اعلام كنند . ديدند كه عبيد اللّه بر ايشان سبقت گرفته ، و در كشتى مىآمد . گفت : « آيا برادرم فوت شد ؟ » گفتند : « بلى . » گفت : « من متّصل طالع ملاحظه مىكردم تا وقتى كه قمر تمام گرفته شد . گفتم او جان داده . »\r\n\r\nحكايت\r\nاز كتاب اخبار المذاكره نقل شده [ به 
  ] نقل از حسن بن وهب كه ، « روزى محمّد بن عبد الملك الزيّات « 4 » را ديدم كه عود كرده بود از موكب معتصم ، پيش از رفتن معتصم به سرّمن‌رأى در غايت حزن و دلگيرى . و من بر او جسارت داشتم ، گفتم : خ چيست سبب كه وزير را - ايّده اللّه - مهموم مىبينم ؟ خ گفت : خ ندانستى خبر مرا ؟ خ گفتم : خ نه . خ گفت :\r\nخ سوار شدم با امير المؤمنين ، و من از يك طرف [ 348 / مج 
  ] با او سرگوشى مىكردم و از طرفى ديگر ابن ابى داوود تا آنكه به رحبه جسر رسيد . بسيار ايستاد تا آنكه گمان كرديم كه انتظار چيزى « 5 » دارد . پس ، خادمى به سرعت تمام به جانب او آمد و به او پنهانى حرفى گفت . خ پس ، او گفت : خ مرا مهموم گردانيدى . خ و مراجعت نمود به جانب قصر خود در جانب شرقى بغداد . چون به وسط راه رسيد ، خندهء بسيارى كرد ، بىآنكه چيزى مضحك به نظر در « 6 » آيد ، و « 7 » احمد بن ابى داوود جسارت كرد و گفت : خ اگر امير المؤمنين صلاح داند ، ما را در سرور شريك سازد . خ گفت : خ شما را به آن حاجتى نيست . خ ابن ابى داوود\r\n\r\n\r\n","description":"","footnote":"\r\n( 1 ) . در همان « از » نيامده است .\r\n( 2 ) . در مج كلمهء « قمر » يك بار تكرار شده است .\r\n( 3 ) . چ « بن » را ندارد .\r\n( 4 ) . چ : « الزياب » .\r\n( 5 ) . همان : « خبرى » .\r\n( 6 ) . « در » در همان نيست .\r\n( 7 ) . « و » در همان نيامده است .\r\n","page_name":" 716 ","page_number":716},
  {"content":"\r\n\r\nگفت : خ بلى ، حاجت هست . خ خليفه گفت : خ امروز سوار شدم و به رحبه جسر رسيدم . به يادم آمد منجّمى كه در آنجا مىنشست در ايّام فتنهء امين و بعد از آن ، موصوف و مشهور بود به حذاقت ، و آوازهء او را شنيده بودم . چون در آن « 1 » ايّام فساد و فتنهء بسيارى بود ، ملجأ شد كه بر سر راه نشيند و منجّمى كند . چون امر ابراهيم بن « 2 » مهدى قوّت گرفت ، بر من اعتماد كرد و هر ماه جهت من پانصد دينار مقرّر مىداشت « 3 » و هيچ‌كس را مقرّرى « 4 » بيش از من نبود ، چه لشكر او بعضى را نه درهم و بعضى را ده درهم بود ، به « 5 » جهت تنگى اموال « 6 » و خرابى بلاد ، و مردم مقاتله مىكردند از جهت تعصّب نه از جهت جايزه .\r\nمن روزى بر مركب خود سوار شدم متنكّر ، آن منجّم را ديدم . نفس من مايل به جانب او شد كه از امر ابراهيم و امر خود بپرسم « 7 » كه آيا ما را امرى خواهد بود يا غلبه مأمون را خواهد بود ؟ به طرف او رفتم و غلام را گفتم : خ به او ده آنچه با تو است . خ دو درهم به او داد . به او گفتم : خ سؤالى مىكنم . نظر به طالع و ادلّه كن . خ كرد « 8 » ؛ آنگاه ، گفت : خ از تو سؤال مىكنم . به خدا كه تو هاشميى . خ به او گفتم : خ چه غرض « 9 » دارى از اين سؤال ؟ خ گفت :\r\nخ طالع اين تقاضا مىكند و اگر اين را راست نمىگويى ، من جهت تو نظر نمىكنم . خ گفتم :\r\nخ بلى ، هاشمىام . خ گفت : خ اين طالع اسعد طالعهاست در دنيا ، و از جهت تو خلافت « 10 » حاصل خواهد شد ، و فتح آفاق خواهى كرد ، و ممالك خواهى گرفت ، و لشكر تو عظيم خواهد شد ، و شهرها بنا خواهى كرد ، و چنين و چنان خواهى بود . خ و جميع آنچه مرا پيش آمد تا حال ، خبر داد . گفتم : خ اين سعادتهاست ، نحوستها نيز هست . خ گفت : خ نه ، و ليكن تو وقتى كه پادشاه شوى ، از وطن خود مفارقت خواهى كرد و سفرهاى تو بسيار خواهد بود . خ گفتم : خ بر من غير آن « 11 » خواهد بود ؟ خ گفت : خ بلى « 12 » ، هيچ‌چيز بر تو نحستر از يك چيز نخواهد بود . خ گفتم : خ كدام است آن ؟ خ گفت : خ جماعتى كه مستولى باشند در ايام ملك تو ، گروهى باشند كه دنىّ الاصل سفله « 13 » باشند . پس ، آنها بر تو غالب باشند و\r\n\r\n\r\n","description":"","footnote":"\r\n( 1 ) . در چ كلمهء « آن » نيامده .\r\n( 2 ) . مج « بن » را ندارد .\r\n( 3 ) . همان : « داشت » .\r\n( 4 ) . در همان « مقرّرى » ذكر نشده است .\r\n( 5 ) . همان ندارد .\r\n( 6 ) . همان : « احوال » .\r\n( 7 ) . چ : « پرسم » .\r\n( 8 ) . چ ندارد .\r\n( 9 ) . همان : « عرض » .\r\n( 10 ) . همان : « خلاف » .\r\n( 11 ) . چ : « اين » .\r\n( 12 ) . مج ندارد .\r\n( 13 ) . چ ندارد .\r\n","page_name":" 717 ","page_number":717},
  {"content":"\r\n\r\nاكابر ملك تو باشند . خ\r\nپس ، درهمى چند در خريطه با من بود . خواستم به او دهم ، قسم خورد كه غير از آنچه گرفته چيزى ديگر قبول نكند . پس ، گفت : خ وقتى كه به اين امر برسى ، مرا به ياد آر « 1 » و در آن وقت با من احسان كن . خ گفتم : خ چنين مىكنم . خ و تا حال او به خاطر من نرسيده بود . چون به رحبه رسيدم ، چشم من به‌جاى او افتاد . او به خاطر من رسيد ، و حكمهاى او به خاطرم آمد ، و تأمّل كردم احوال « 2 » خود را ، و تأمّل كردم شما را كه بزرگترين اهل مملكت منيد . تو پسر زيّاتى و اين پسر قيار « 3 » است . و اشاره به ابن ابى داوود كرد . چون به خاطرم آمد كه حكمهاى او همه درست آمد ، خادم را فرستادم به طلب او ، و مبالغه كردم در تفتيش او تا وفا كنم به وعدهء سابق . خادم برگشت و خبر آورد كه ، او در اين نزديكى وفات يافته . مغموم شدم كه از من احسان كردن بر او فوت شده . باز به فكر افتادم ، به خنده آمدم كه گفته بود كه ، در دولت تو رياست اولاد سفلگان را خواهد بود . خ\r\nچون خليفه اين نقل را كرد ، ما متنكّر « 4 » شديم و از پرسيدن پشيمان شديم . »\r\n\r\nحكايت\r\nسابقا در فضل اطبّا مذكور شد كه سلطان [ 349 / مج 
  ] يمين الدّوله محمود نزد مأمون خوارزمشاه فرستاد و طلب ارسال حكما نمود و شيخ ابو على و ابو سهل مسيحى قبول رفتن [ 288 / چ 
  ] نكردند ، و ابو ريحان بيرونى « 5 » و ابو نصر و ابو الخير قبول كردند . حكايت كرده‌اند كه چون ابو ريحان به مجلس سلطان رسيد ، در غزنين سلطان بر بالاى كوشكى نشسته بود كه چهار در داشت . روى به ابو ريحان آورد و گفت : « من از اين چهار در ، از كدام در بيرون خواهم رفت ؟ حكم كن و بر كاغذ نوشته و در زير مسند من « 6 » گذار . »\r\nابو ريحان اسطرلاب خواست و « 7 » ارتفاع گرفته ، طالع درست كرد و « 8 » ساعتى تأمّل نموده بر « 9 » كاغذ چيزى نوشت و در زير مسند سلطان نهاد . سلطان گفت : « حكم كردى ؟ »\r\n\r\n\r\n","description":"","footnote":"\r\n( 1 ) . همان : « آور » .\r\n( 2 ) . مج ندارد .\r\n( 3 ) . چ : « قتار » .\r\n( 4 ) . همان : « منكر » .\r\n( 5 ) . مج : « بروفى » .\r\n( 6 ) . چ ندارد .\r\n( 7 ) . مج ندارد .\r\n( 8 ) . همان ندارد .\r\n( 9 ) . چ : « در » .\r\n","page_name":" 718 ","page_number":718},
  {"content":"\r\n\r\nگفت : « آرى . » سلطان بفرمود كه از ديوارى كه به جانب مشرق بود درى بازكردند و از آن در بيرون رفت . پس ، كاغذ را طلبيد . ابو ريحان بر آن نوشته بود كه از اين چهار در بيرون نشود ، بلكه در ديوار مشرقى درى ديگر بازكنند و از آن در بيرون رود .\r\nسلطان چون بخواند ، آزرده شد و گفت او را از آن قصر به زير اندازند . چنان كردند كه سلطان فرموده بود . دامى بسته بودند ، ابو ريحان بر آن دام آمد و آهسته به زمين رسيد و هيچ جاى او افگار نشد . سلطان گفت : « اى « 1 » ابو ريحان ! اين حال را نيز دانسته بودى ؟ » گفت : « آرى . » و تقويم از غلام بستد و احكام آن روز مىنمود « 2 » كه نوشته بود كه ، « 3 » « در فلان روز مرا از جاى بلند بيندازند ، و ليكن به سلامت به زمين آيم و تندرست برخيزم . »\r\nاين هم موافق طبع سلطان نبود . دلگير شد و گفت او را به قلعهء غزنين بازدارند . پس ، ابو ريحان را حبس كردند . شش ماه محبوس بود . گويند در آن شش ماه هيچ‌كس حديث ابو ريحان به سلطان نگفت ؛ و از غلامان ، غلامى نامزد شده بود كه خدمت ابو ريحان مىكرد . روزى آن غلام بر سر بازار غزنين مىگذشت ، فالگويى او را بخواند و گفت : « در طالع تو چند سخن دارم . هديه‌اى بده تا بگويم . » غلام دو درم به او داد . فالگوى گفت :\r\n« عزيزى از تو در رنجى است . از امروز تا سه روز ديگر مخلص يابد ، و خلعت [ و 
  ] تشريف پوشد و عزيز و مكرّم گردد . »\r\nغلام رفت به قلعه و بر سبيل بشارت اين قضيّه با ابو ريحان بگفت . ابو ريحان را خنده آمد و گفت : « اى ابله ! ندانى كه به چنين جايها نبايد ايستاد و دو درم به باد « 4 » نبايد داد ؟ »\r\nگويند خواجهء بزرگ حسن ميمندى در اين شش ماه فرصتى مىجست تا سخن ابو ريحان گويد « 5 » . روزى در شكارگاه سلطان را شكفته يافت . سخن را كشانيد تا به ذكر نجوم آورد و گفت : « بيچاره ابو ريحان كه چنان « 6 » حكمها كرد و بدل خلعت و تشريف‌بند و زندان يافت . » سلطان گفت : « خواجه بداند كه من دانسته‌ام كه اين مرد را در عالم نظيرى نيست ، الّا شيخ ابو على سينا ؛ ليكن هردو حكمش بر خلاف و ارادهء طبع « 7 » من\r\n\r\n\r\n","description":"","footnote":"\r\n( 1 ) . همان ندارد .\r\n( 2 ) . همان : « بنمود » .\r\n( 3 ) . در همان « نوشته بود كه » نيامده و از مج نقل شد .\r\n( 4 ) . چ : « ياد » .\r\n( 5 ) . همان : « بگويد » .\r\n( 6 ) . همان : « چنين » .\r\n( 7 ) . مج ندارد .\r\n","page_name":" 719 ","page_number":719},
  {"content":"\r\n\r\nبود « 1 » ، و پادشاه چون كودك خرد بود ، سخن بر وفق رأى و اشارهء او « 2 » بايد گفت تا ازو بهره‌مند باشى . آن روز اگر در هردو حكم ، يكى خطا افتادى از براى او بهتر بودى . فردا بفرما تا او را بيرون آورند و اسب و ساخت زر و چتر ملكى و دستار قصب و هزار دينار انعام و غلام و كنيزكى به او دهند . » پس ، همان روز كه فال‌بين گفته بود ابو ريحان را بيرون آوردند و اين تشريف به او رسيد ، و سلطان از وى عذرها خواست و گفت : « اى ابو ريحان ! اگر خواهى كه « 3 » از من برخوردار باشى ، سخن بر مراد من گوى ، نه بر مقتضاى علم خويش . » پس ، ابو ريحان سيرت بگردانيد ، و اين يكى از شرايط خدمت پادشاه است كه بايد در همه باب سخن بر وفق مراد او گفته آيد ، و كارها موافق رأى او بايد كرد .\r\nچون « 4 » ابو ريحان به خانه رفت ، افاضل به [ 350 / مج 
  ] تهنيت آمدند . حديث فالگوى با ايشان بگفت ، عجب داشتند . او را بخواندند ، سخت نادان و بىخبر بود و هيچ‌چيز نمىدانست . ابو ريحان گفت : « طالع مولود دارى ؟ » گفت : « آرى . » در طالع او بنگريست ، سهم « 5 » الغيب در طالعش بود راست در درجهء طالع تا هرچه مىگفت اگرچه بر عميا مىگفت ، به صواب نزديك مىآمد .\r\n\r\nحكايت\r\nاحمد بن عمر سمرقندى در كتاب خود گفته كه ، « اين بنده را عجوزه‌اى « 6 » بود ولادت\r\n\r\n\r\n","description":"","footnote":"\r\n( 1 ) . ظاهرا عبارت اين‌گونه صحيح خواهد بود : « . . . حكمش بر خلاف اراده و طبع من بود » .\r\n( 2 ) . در چ به جاى « رأى و اشارهء او » ، « و اراده » آمده است .\r\n( 3 ) . مج ندارد .\r\n( 4 ) . چ ندارد .\r\n( 5 ) . سهم نزد منجّمان عبارت است از بخشى معيّن از فلك البروج . و سهمها نزد ايشان بسيارند ، مثل سهم السعادة كه آن را سهم القمر نيز گويند ، و سهم الغيب و سهم الايّام و سهم غلامان و كنيزكان و على هذا القياس . . . امّا سهم الغيب ، به روز از قمر گيرند و به شب از شمس و درجهء طالع بيفزايند و از طالع سىگان افكنند ، و آنچه برآيد موضح سهم غيب بود . كشاف اصطلاحات الفنون ، ج 1 ، صص 771 و 772 به نقل از شرح لغات چهار مقاله عروضى ، دكتر محمد معين ، ص 89 ، پانوشت شمارهء 4 .\r\n( 6 ) . مرحوم دكتر محمّد معين در شرح اين لغت به نقل از استاد فرزان آورده است : استعمال كلمهء « عجوزه » به معناى مصطلح آن در اين مورد ركيك به نظر مىرسد ، مگر اينكه در عبارت حذف و تقدير و يا تأويل و تفسيرى\r\n","page_name":" 720 ","page_number":720},
  {"content":"\r\n\r\nاو در 27 « 1 » صفر [ سال 
  ] 511 بود و ماه با آفتاب و ميان هردو بعدى نه ؛ پس ، سهم الغيب و سهم السعادة بدين علّت هردو به درجهء طالع افتاده بودند ، و سنّ او چون به پانزده كشيد ، او را علم نجوم بياموختم و در اين علم چنان ماهر شد كه سؤالهاى مشكل را بر فور جواب صواب دادى . مخدّرات روى به او « 2 » نهادند و هرچه مىگفت بيشتر با قضا موافق مىافتاد . « 3 »\r\nيك روز پيره‌زنى پيش او آمد و گفت : خ پسر من چهار سال است كه به سفر رفته و از وى هيچ خبر ندارم . بنگر كه مرده است يا زنده . خ منجّمه برخاست و ارتفاع بگرفت و گفت : خ پسر تو بازآمد . خ پيره‌زن [ 289 / چ 
  ] گفت : خ من اميد آمدن فرزند ندارم . همين قدر « 4 » دانم كه « 5 » زنده است ، مرا بس است . خ\r\nپيرزن به خانه رفت . ديد كه پسرش آمده و بار از چهارپاى « 6 » فرومىگيرد . پسر را در كتار گرفت و مقنعه از سرگرفته « 7 » ، پيش منجّمه آمد و گفت : « راست گفتى . پسر من آمد . » و جهت او هديه ديبايى « 8 » نيكو آورد .\r\nآن شب چون به خانه آمدم ، از وى سؤال كردم كه ، خ چون دانستى و به چه استدلال حكم كردى ؟ خ گفت : چون صورت طالع تمام كردم ، مگسى آمد و بر حرف درجهء طالع نشست . به اين علّت ، در باطن من اين خيال روى نمود كه آن پسر رسيد ، و آمدن او چنان\r\n\r\n\r\n","description":"","footnote":"\r\nقائل شده ، بگوييم عبارت در اصل بر اين تقريب بوده است : « اين بنده را عجوزه‌اى بود و او را دخترى كه ولادت او . . . الخ » ، و يا بگوييم مراد از « عجوزه » دخترى مسلوله و عيبناك است كه از رفت و آمد و شؤون حياتى زن عاجز و محروم بوده ، و نظامى هم به همين لحاظ خود و او را سرگرم تعليم و تعلّم نجوم و علوم غريبه ساخته و ضمنا نانى هم براى روز مباداى او پخته است ، و اين وجه دوم وجيهتر به نظر مىآيد .\r\nبراون در ترجمه انگليسى ، عجوزه را  « Woman - Servant »  يعنى ، « كنيز و زن خدمتكار » ترجمه كرده ، و مرحوم قزوينى در حاشيهء نسخهء خود نوشته‌اند : گويا به معنى زوجه يا دخترى بايد دانست كه يكى از معانى عجوز است . نك : شرح لغات چهار مقالهء عروضى ، صص 94 و 95 ، پانوشت شمارهء 7 .\r\n( 1 ) . چهار مقاله : « بيست و هشتم » .\r\n( 2 ) . مج : « آن » .\r\n( 3 ) . چ : « افتاد » .\r\n( 4 ) . در مج به‌جاى « قدر » . « كه » آمده است .\r\n( 5 ) . مج ندارد .\r\n( 6 ) . چهار مقاله ، ص 95 : « درازگوش » .\r\n( 7 ) . همان ، ص 95 : « دو مقنعه برگرفت و به نزديك او آورد . »\r\n( 8 ) . همان ، ص 96 : « دعايى » .\r\n","page_name":" 721 ","page_number":721},
  {"content":"\r\n\r\nبر من محقّق شد كه پندارى او را مىديدم كه بار از چهارپاى مىگشود . مرا معلوم شد كه آن همه سهم الغيب درجهء طالع مىكند . » « 1 »\r\n\r\nحكايت\r\nهم در كتاب مذكور آورده كه حكيم موصلى از طبقهء منجّمان نيشابور بود . خدمت نظام الملك كردى و خواجه در مهمّات « 2 » ، با او مشورت فرمودى و رأى و تدبير از وى خواستى . موصلى را چون سال بسيار شد و در قوا فتور ظاهر گشت ، و استرخاى « 3 » بدن پديد آمد [ و نيز سفرهاى دراز نتوانست كرد 
  ] ، « 4 » از خواجه استعفا كرد تا در نيشابور در گوشه‌اى بنشيند و هر سال تقويمى و تحويلى فرستد . خواجه از حكيم سؤال كرد كه ، « آيا معلوم كرده‌اى كه ارتحال طبيعى من كى خواهد بود و آن حكم لابدّ در كدام تاريخ نزول خواهد نمود ؟ » حكيم گفت : « بعد از وفات من به شش ماه . »\r\nخواجه اسباب رفاهيت او مقرّر داشت . موصلى بر نيشابور رفت و مرفّه بنشست و هر سال تقويمى « 5 » به ملازمت خواجه مىفرستاد ، و هركس از نيشابور برسيدى ، خواجه احوال حكيم پرسيدى . تا خبر سلامتى او مىيافت ، خواجه خوشحال بود تا در سنهء 485 خبر فوت حكيم مسموع خواجه گشت . خواجه محزون شد « 6 » . مهمّات اوقاف و ادرارات را توقيع نمود ، و وصيّت‌نامه‌اى بنوشت ، و بندگان را آزاد كرد ، و قرضى كه داشت بگذارد ، و خصمان را خشنود كرد ، و منتظر بنشست تا رمضان درآمد . در راه بغداد بر دست دو سه ديلم « 7 » كشته شد . « 8 »\r\n\r\n\r\n","description":"","footnote":"\r\n( 1 ) . به نقل از : همان ، صص 94 تا 96 .\r\n( 2 ) . بعد از « مهمّات » در چ كلمهء « او » آمده بود كه برابر چهار مقالهء عروضى و مج حذف شد .\r\n( 3 ) . سست شدن .\r\n( 4 ) . از چهار مقالهء عروضى افزوده شد .\r\n( 5 ) . از « موصلى بر . . . » تا اينجا در چ نيست و در چهار مقالهء عروضى ، ص 99 چنين آمده است : « و موصلى بنشابور شد و مرفّه بنشست ، و هر سال تقويم و تحويل مىفرستاد . »\r\n( 6 ) . مج : « گشت » .\r\n( 7 ) . در چهار مقالهء عروضى : « بر دست آن جماعت » .\r\n( 8 ) . براى اطّلاع از متن كامل اين حكايت رجوع شود به : چهار مقالهء عروضى ، صص 98 و 99 .\r\n","page_name":" 722 ","page_number":722},
  {"content":"\r\n\r\n\r\nحكايت\r\nو هم او گويد كه . « در سنهء ستّ و خمسمايه « 1 » در شهر بلخ ، در كوى برده‌فروشان ، در سراى امير ابو سعد « 2 » ، خواجه امام عمر « 3 » خيّام و خواجه امام مظفر اسفزارى نزول كرده بودند و من پيوسته در خدمت بودم . [ در ميان مجلس عشرت 
  ] « 4 » روزى از خيّام شنيدم كه مىگفت : خ گور من در موضعى باشد كه در ايّام بهار بر آن گل‌افشانى كند . خ مرا اين سخن مستحيل مىنمود ، امّا مىدانستم كه چون او مردى گزاف نگويد و چون در سنهء ثلاثين « 5 » به نيشابور رسيدم ، مدّتى « 6 » بود كه آن بزرگ روى در نقاب خاك كشيده بود [ و عالم سفلى از او يتيم مانده و او را بر من حقّ استادى بود . آدينه‌اى 
  ] « 7 » به زيارت او رفتم . قبر او را در محلّى يافتم كه نزديك آن باغى بود كه [ 351 / مج 
  ] درختان آن سايه بر قبر او مىانداخت ، و آن ايّام بهار بود ، چندان [ برگ 
  ] « 7 » شكوفه بر قبر او ريخته بود كه صورت قبر او در زير شكوفه پنهان شده بود .\r\nمرا حكايت او بر « 9 » ياد آمد و گريه بر من افتاد كه در بسيط عالم و اقطار ربع مسكون او را نظير نمىديدم . » « 10 »\r\n\r\nحكايت\r\nهم در كتاب مذكور آورده كه بر پادشاه واجب است كه هر چاكر « 11 » و خدمتكار و نديم كه داشته باشد او را بيازمايد . اگر شرع را معتقد « 12 » بود و به فرايض و سنن قيام كند ، بر\r\n\r\n\r\n","description":"","footnote":"\r\n( 1 ) . مج و چ : « 56 » . اينجا از چهار مقالهء عروضى ، ص 100 درج گرديد .\r\n( 2 ) . در مج و چ « سعيد » آمده . اينجا از چهار مقالهء عروضى ضبط شد . در برخى نسخ چهار مقاله نيز به صورت « سعيد » آمده است .\r\n( 3 ) . مج ندارد .\r\n( 4 ) . از چهار مقاله اضافه گرديد .\r\n( 5 ) . در مج و چ : « 53 » . اينجا از چهار مقاله درج شد و « خمسمائه ( - 500 ) » به قرينه حذف شده است .\r\n( 6 ) . چهار مقاله ، ص 100 : « چهار سال » . علّامه قزوينى در پانوشت شماره 16 همين صفحه به اختلاف نسخ اشاره كرده و آن را بسيار مهم دانسته‌اند .\r\n( 7 ) . از همان افزوده شد .\r\n( 9 ) . مج ندارد .\r\n( 10 ) . نك : چهار مقالهء عروضى ، صص 100 و 101 .\r\n( 11 ) . همان ، ص 102 : « هرجا كه رود . . . » .\r\n( 12 ) . مج : « مقتصد » .\r\n","page_name":" 723 ","page_number":723},
  {"content":"\r\n\r\nاو اعتماد نمايد ؛ و اگر بر خلاف اين بيند ، او را مهجور كند و حواشى مجلس خود را از سيّئهء « 1 » او محفوظ دارد كه هركه به دين خدا و شريعت مصطفى اعتقاد ندارد ، ميشوم بود .\r\nدر اوايل ملك سلطان غياث [ الدنيا و 
  ] « 2 » الدّين [ محمّد 
  ] « 2 » بن ملكشاه ملك عرب صدقه « 4 » عصيان آورد و گردن از ربقهء « 5 » اطاعت بكشيد و با پنجاه هزار عرب روى به بغداد آورد . و خليفه المستظهر باللّه [ خلافت : 487 - 512 ق . 
  ] نامه در نامه انداخته ، سلطان را همىخواند . سلطان از منجّمان ساعت « 6 » همىخواست و صاحب طالع سلطان « 7 » راجع بود . گفتند : « ما اختيار نمىنماييم . « 8 » » و « 9 » سلطان گفت : « ساعت بجوييد . » و تشدّد « 10 » مىنمود . « 11 »\r\nمنجّمى نادان غزنوى بود كه به در گنبد دكّان داشت و فال‌بينى مىكرد ، و زنان پيش او رفته ، تعويذ « 12 » دوستى ايشان مىنوشت . به آشنايى غلامى خود را به مجلس سلطان راه داد و گفت : « من ساعتى اختيار كنم كه به آن عمل كنى . اگر مظفّر نگردى ، مرا گردن بزن . » سلطان را خوش‌آمد و به اختيار او سوار شد ، و دويست دينار نيشابورى به وى داد و برفت ، و به حسب اتّفاق با صدقه مصاف كرد و او را بشكست « 13 » و بكشت . و چون به صفاهان « 14 » آمد . فال‌بين غزنوى را بنواخت و تشريف داد و به خود نزديك ساخت ، و منجّمان را بخواند و گفت : « شما اختيار نكرديد . اين غزنوى اختيار كرد و خداى [ 290 /\r\n\r\n\r\n","description":"","footnote":"\r\n( 1 ) . چهار مقالهء عروضى : « سايه » .\r\n( 2 ) . از همان افزوده شد .\r\n( 4 ) . سيف الدوله صدقه اول از حكمرانان بنى مزيد عراق و معروف به ملك ( پادشاه ) عرب ، ميان سالهاى 479 تا 501 ق . با قدرت در حلّه - مركز قدرت بنى مزيد در عراق - به حكومت پرداخت و آخر الامر به دست سلطان محمد بن ملكشاه سلجوقى به قتل رسيد . بوسورث ، كليفورد ادموند ، سلسله‌هاى اسلامى ، صص 88 و 89 .\r\n( 5 ) . بند .\r\n( 6 ) . همان : « اختيار » .\r\n( 7 ) . بعد از كلمهء « سلطان » ، در نسخه چ « شد » آمده بود كه برابر چهار مقاله و مج حذف شد .\r\n( 8 ) . چهار مقاله : « اختيارى نمىيابيم » .\r\n( 9 ) . « و » در چهار مقاله و مج نيست .\r\n( 10 ) . چهار مقاله : « تشديد » .\r\n( 11 ) . مج : « مىكرد » .\r\n( 12 ) . دعايى كه نوشته به گردن يا بازو بندند تا دفع چشم زخم و بلا كند .\r\n( 13 ) . مج : « شكست » .\r\n( 14 ) . چ : « صفهان » . در چهار مقاله به صورت « اصفهان » ضبط شده است .\r\n","page_name":" 724 ","page_number":724},
  {"content":"\r\n\r\nچ 
  ] راست آورد كه خصم را بكشم « 1 » . همانا كه « 2 » صدقه شما را رشوتى داده بود كه ساعت اختيار مكنيد . »\r\nايشان در خاك « 3 » غلطيده ، بزاريدند و گفتند كه ، « به آن اختيار هيچ منجّم راضى نتواند شد . اگر سلطان خواهد ، به خراسان فرستد تا ببينيم حكيم خيّام نيشابورى چه مىگويد . » سلطان دانست كه آن بيچارگان راست مىگويند . يكى از ندماى خود را طلبيد و گفت :\r\n« فردا به خانهء خويش شراب‌خور و منجّم غزنوى را بخوان و شراب ده ، و در عين مستى از او بپرس كه ، اين اختيار بد بود و منجّمان آن « 4 » را عيبها مىكنند ؛ سرّ آن با من بگو . » چنان كرد . غزنوى در حالت مستى گفت : « من دانستم كه حال از دو بيرون نيست : يا سلطان غالب مىگردد يا مغلوب . اگر غالب گردد ، به مدّعاى خود برسم ؛ چنان كه رسيدم . و اگر مغلوب گردد ، او را كجا آن حالت مىماند كه به من پردازد ؟ »\r\nپس ، روز ديگر نديم با سلطان صورت حال بازگفت . سلطان بفرمود تا او را اخراج كردند و گفت : « چنين كس كه در حقّ مسلمانان اعتقادش چنين بود ، اعتماد را نشايد . من او را دشمن بودم كه نماز نمىكرد . » « 5 »\r\n\r\n\r\n","description":"","footnote":"\r\n( 1 ) . « كه خصم را بكشم » در چهار مقاله نيست .\r\n( 2 ) . « كه » در مج است .\r\n( 3 ) . چهار مقاله و مج چنين است ، ولى در چ به شكل « حال » درج شده است .\r\n( 4 ) . چ ندارد .\r\n( 5 ) . چ : « مىكرد » . نك : چهار مقاله ، صص 102 تا 104 .\r\n","page_name":" 725 ","page_number":725},
  {"content":"\r\n\r\n\r\nفصل هفتم : در آداب تدبير دبيران و منشيان و مترسّلان « 1 »\r\nدبيرى صناعتى است كه به طريق مكاتبت « 2 » و مراسلت مقدّمات خطابى « 3 » ايراد نمايند بر وجهى كه مطابق مقتضاى حال باشد . هرروز « 4 » مقام آنچه غرض « 5 » و مطلب باشد بر وجه احسن به عمل آيد ، چنان كه مراتب و حدود محاورت و موافقت « 6 » و مخاصمت و مشاورت و مدح و ذمّ و استعطاف و اغرا و بزرگ و خرد گردانيدن اعمال و اشغال و افعال و وجوه شكايت و اعتذار و اظهار حقوق و وثايق و عهود سابقه و لاحقه و اظهار ترتيب و نظام هر واقعه بر وجهى مرضى ايراد شود ، و مع ذلك الفاظ مستحسن از فصاحت و عذوبت و حسن و « 7 » حلاوت خالى نباشد . مثلا ، [ 352 / مج 
  ] اگر غرض تهويل و ايراد رعب باشد در خاطر آن كسى كه مكاتيب « 8 » به سوى اوست ، سخن بر وجهى « 9 » منساق « 10 » شود كه خوف و رعب و هول تمام بر ضمير او استيلا يابد ؛ و اگر غرض استمالت قلب و تحصيل محبّت و مهربانى باشد ، اسلوب مناسب اين غرض مرعىّ دارد . و اگر تشجيع و اقدام بر حروب « 11 » و اهوال مقصد افتد ، طريقهء مناسب آن منظور دارد ؛ و بر اين قياس در هر حال مناسب آن حال منظور دارد .\r\nو پادشاه را از دبير چاره‌اى نيست و وجود دبير كامل از جهت پادشاه نفع تمام دارد ، چه بسيار باشد كه از يك نوشته خونها ريخته شود و فسادهاى كلّى متولّد « 12 » شود . و بسيار باشد كه يك سخن كه نوشته شود ، جهانى به صلاح آيد ، و چندين فساد مرتفع شود . پس ، در دبير پادشاه چند شرط معتبر است :\r\nاوّل آنكه عاقل و دانا باشد ، و اين عظيمترين شرايط است در هر باب ؛ چه هرگاه دبير و منشى عاقل باشد ، در هر مقام مصلحت وقت را مىداند و نحوى نمىكند كه از نوشتهء او فسادى و ضررى متولّد شود يا نوشته بر نحوى باشد كه عيبى و منقصتى جهت مخدوم\r\n\r\n\r\n","description":"","footnote":"\r\n( 1 ) . مج : « مرسلان » .\r\n( 2 ) . همان : « مكاتيب » .\r\n( 3 ) . چ : « مقدّماتى خطايى » .\r\n( 4 ) . همان : « و در هر » .\r\n( 5 ) . مج : « غرض » .\r\n( 6 ) . چ : « مواقعت » .\r\n( 7 ) . « و » در مج نيامده .\r\n( 8 ) . « مكاتيب » جمع « مكتوب » به معنى نوشته و نامه است ، و در چ « مكاتبت » ضبط شده است .\r\n( 9 ) . مج : « وجه » .\r\n( 10 ) . كشانيده ، سوق‌يابنده .\r\n( 11 ) . چ : « جرئت » .\r\n( 12 ) . چ ندارد .\r\n","page_name":" 726 ","page_number":726},
  {"content":"\r\n\r\nاو حاصل شود .\r\nديگر ، صاحب فطالت « 1 » و زيركى و علوّ فهم و جودت راى بوده باشد .\r\nديگر ، صاحب فكر و انديشه و معتاد به تأمّل و تفكّر و سكون و آرام بوده باشد ، و نزق « 2 » و تندى و سرعت و خفّت بر طبع او غالب نباشد .\r\nديگر ، نيك‌ذات و خيرانديش و راست‌گفتار و راست‌كردار و بااحتياط و صاحب « 3 » حزم بوده باشد .\r\nديگر ، به اصالت نسب و شرف و حسب موسوم باشد ، و اگر بعضى از آباء او به اين شغل موسوم و ممدوح باشند ، انسب خواهد بود .\r\nديگر آنكه علومى كه در اين صنعت معتبر است بداند ، چون علم لغت و نحو و منطق ؛ خصوصا ، فن خطابت و علم معانى و بيان و « 4 » معرفت آيات قرآنيّه و احاديث شريفه و امثال معروفه و حكايات مشهوره و امثال آن ، و بر منشآت و مترسّلات « 5 » متقدّمان مطّلع باشد . و در اوايل ازمنه صدور اسلام ، سالها اكثر « 6 » اوقات ترسّلات به الفاظ عربى بوده و از ترسّلات در زمان متقدّمان ، ترسّل صاحب بن عبّاد و ابو اسحق صابى و قابوس و الفاظ حماد و قدامه و مقامات حميدى « 7 » و بديعى و حريرى و توقيعات بلعمى و احمد حسن و ابو نصر كندى معروف بوده . و بايد كه دبير بر كتب تاريخ مطّلع باشد ، خصوصا تواريخى كه به فصاحت و بلاغت و حسن تأديه معروف باشد .\r\nديگر ، بايد كه دبير و منشى كه احكام و ارقام و مكاتيب ملوك نويسد [ 291 / چ 
  ] صاحب تجارب باشد ، و بر مراسلات سلاطين سابق و غيرهم اطّلاع داشته باشد ، و عادات و رسوم آشنا و بيگانه و قواعد و سنن طوايف مختلفه را بشناسد ، و اخلاق و طبايع هركس و هر طايفه را بداند ؛ چه در تأثير هر سخنى و استحسان آن مراعات رسوم و قواعد و سنن و آداب و اطوار و اخلاق هر طايفه مدخليت تمام دارد ، چنان كه حكما در كتاب خطابه بيان اين نموده‌اند .\r\n\r\n\r\n","description":"","footnote":"\r\n( 1 ) . مج : « مطانت » .\r\n( 2 ) . خفت ، سبكى ؛ شتاب ، چستى .\r\n( 3 ) . چ ندارد .\r\n( 4 ) . مج ندارد .\r\n( 5 ) . چ : « ترسّلات » .\r\n( 6 ) . چ ندارد .\r\n( 7 ) . مج : « حميرى » .\r\n","page_name":" 727 ","page_number":727},
  {"content":"\r\n\r\nديگر ، بايد كه در هر مقام در اختصار كوشد و از ايراد تطويل محلّ احتراز لازم داند كه « خير الكلام ما قلّ و دلّ » ، مگر آنكه حال و مقام مناسب تطويل باشد ، چه بعضى اوقات هست كه جهت بعضى مصالح تطويل مناسب مىافتد .\r\nديگر ، از انفلاق « 1 » الفاظ و تعقيد و اسلوبهاى مشوّش احتراز تمام لازم داند ، و همچنين از استعارات بعيده و تشبيهات غريبه و امثال آن ؛ بلكه بايد الفاظ مأنوس و عذب باشد و سخن شيرين و روان و اسلوب كلام مرضىّ باشد . و سخن بر وجهى جارى باشد كه معانى واضح باشد و خواننده محتاج به فكر نشود ، [ 353 / مج 
  ] و آخر كلام مقوى اوّل باشد ، و سخن از تنافر « 2 » و مناقضت محفوظ باشد .\r\nديگر ، مهما امكن دبير از كذب و جزاف « 3 » و دعواهاى ناپسند و ذكر سخنانى كه اثبات « 4 » آن محتاج به حجج بعيده بوده باشد ، احتراز نمايد .\r\nديگر ، بايد كه هر سخن « 5 » بر نحوى مذكور باشد كه بر وجه لطيف اشاره به حجج هر دعوى شده باشد ، و در مواضع حاجت به استشهاد به آيات قرآنيه و احاديث شريفه و امثال مشهوره تمسّك جويد .\r\nديگر ، مراعات القاب و مدايح هركس بر نحوى شود كه مناسب حال او باشد ، و اصل و نسب و عقل و ادب و لشكر و خزانه و ملك و ولايت او بر آن دليل باشد ؛ و هرچند دشمن باشد ، او را از حدّ و مرتبهء خود فروتر ندارد و نسبت مخدوم خود را با او محفوظ دارد ، بر وجهى كه متضمّن منقصتى « 6 » نسبت به مخدوم نگردد ، مگر نسبت به كسى كه تكبّرى نموده باشد و از حدّ خود تجاوز كرده باشد كه به حكم آنكه تكبّر بر متكبّر مذموم نيست ، در اين صورت اگر مصلحت تقاضا كند ، مكافات او بر وجهى كه عقل اقتضا كند مذموم نباشد .\r\nديگر ، بايد كه دبير در كيفيت مكاتيب « 7 » به هر طايفه‌اى سنن اسلاف منظور دارد و نظر\r\n\r\n\r\n","description":"","footnote":"\r\n( 1 ) . « انفلاق » به معنى شكافتگى است . در مج اين كلمه « انغلاق » ضبط شده است .\r\n( 2 ) . مج : « منافرت » .\r\n( 3 ) . معرّب « گزاف » است به معنى بيهوده .\r\n( 4 ) . چ ندارد .\r\n( 5 ) . همان : « سخنى » .\r\n( 6 ) . مج : « منقضى » .\r\n( 7 ) . چ : « مكاتبت » .\r\n","page_name":" 728 ","page_number":728},
  {"content":"\r\n\r\nكند كه پادشاهان پيشين از طرفين در مراسلات چه نسب و سنن مرعى داشته‌اند آن را مرعى دارد ؛ و « 1 » اگر به جهت مصلحتى از آن تعدّى بشود ، بسيار نباشد .\r\nديگر ، بايد كه دبير طامع نباشد تا به سبب حطام « 2 » و مزخرفات و اغراض دنيوى در مدح و ذمّ و غير ذلك از آنچه مصلحت ملكى و دينى تقاضا كند ، تجاوز ننمايد . و بايد كه قويدل باشد و به تحسين و تقبيح اصحاب اغراض و ارباب اغماض التفات نكند ، و غرّه نشود « 3 » ، و مصلحت مخدوم را در مقامات ترسّل از مواضع لوازم و مراسم از دست ندهد و مراعات احتشام و حرمت ارباب عزّت را سپرى نسازد . و هرچند مراسله به خصم ملك باشد ، قلم را از وقيعت بهتان و ذمّ و استهزا و شتم و قدح در اعراض « 4 » نگاه دارد كه آنها « 5 » منافى قوانين تمكين و بزرگى است ، مگر آنكه آن شخص تجاوز كرده باشد و از قاعدهء حرمت و حشمت قدم بيرون نهاده باشد كه در اين صورت مكافات او بر نحوى كه عقل تقاضا كند ، قبيح نيست . مجملا ، بايد كه نگذارد كه از هيچ راه غبارى در هواى فضاى مراسلت بر دامن حرمت و حشمت و عزّت مخدوم او نشيند .\r\nديگر ، بايد كه دبير معانى مختلفهء هر لفظ را منظور دارد و اگر لفظى از الفاظ مشتركه استعمال كند ، هريك از معانى آن را به خاطر آرد كه مبادا بعضى از آن معانى منافى غرض باشد يا طرف [ و 
  ] جهت « 6 » مفسده در ايراد آن باشد ، بلكه الفاظى كه در تكلّم و استماع نزديك به لفظى باشند ، چنان كه از استماع بعضى ديگرى بر گوش خورد يا در خاطر آيد ، ملحوظ و منظور دارد ، بلكه الفاظى كه به تصحيف « 7 » و تحريف ديگرى شود ، تأمّل نمايد .\r\nديگر ، بايد كه نوشته مضبوط باشد و هيچ نقطه‌اى اهمال نشود ، و از كلمات بىنقطه - كه به نقطه معنى متبدّل شود - احتراز لازم داند . و از اين قبيل شروط در نوشتن احكام و مكاتيب ، كه عظيم باشد و اهتمام تمام در شان آن باشد ، بسيار است .\r\n\r\n\r\n","description":"","footnote":"\r\n( 1 ) . مج ندارد .\r\n( 2 ) . مال دنيا .\r\n( 3 ) . چ : « نباشد » .\r\n( 4 ) . همان : « اغراض » .\r\n( 5 ) . همان : « اينها » .\r\n( 6 ) . همان ندارد .\r\n( 7 ) . خطا خواندن ، خطا كردن در نوشتن . همچنين به تغيير دادن كلمه به وسيلهء كاستن يا افزودن نقطه‌هاى آن تصحيف گويند .\r\n","page_name":" 729 ","page_number":729},
  {"content":"\r\n\r\nديگر ، نوشته‌هايى كه جهت محبّت و مودّت و دوستى نوشته شود از ايراد الفاظ و معانى كه به فال نيكو گيرند ، سيّما در مفتتح و اوايل سخن ، غافل نشود ، و از لفظى كه به فال نيكو نگيرند ، احتراز كند ، و رسم و آيين طوايف مختلفه در اين باب مختلف است .\r\nو آنچه مذكور شد بر سبيل ايراد مثال « 1 » و نحو اشارت است تا دبير داند كه از امثال اين امور غافل نبايد شد ، و فكر و احتياط [ 292 / چ 
  ] بسيار بايد كرد كه بسيار بوده كه از چنين غفلتها ، فسادهاى عظيم متولّد شده يا غرضهاى كلّى فوت گشته « 2 » . و محصّل اصول آنچه در سخنان خطابى « 3 » معتبر است باب مدح و ذمّ و شكايت و اعتذار و باب مشاورت « 4 » است ، و حكماى سابق [ 354 / مج 
  ] در اين ابواب قوانين مفيده قرار داده‌اند . اولى آن است كه دبير و منشى را معرفت آن قوانين حاصل باشد كه فوايد بسيار دارد .\r\n[ در اينجا 
  ] ذكر بعضى حكايات منشيان و دبيران مىشود .\r\n\r\nحكايت\r\nآورده‌اند كه اسكافى دبيرى بود از دبيران آل سامان ، و آن صناعت نيكو آموخته بود در ديوان رسالت ، و انشاى نوح بن منصور سامانى « 5 » محرّرى كردى . قدر او را نشناختند و به قدر فضل او را ننواختند . از بخارا هجرت كرد و به هرات ، نزديك آلپ تكين ، رفت .\r\nآلپ تكين تركى خردمند صاحب تمييز بود . او را عزيز داشت و ديوان رسالت به او مفوّض نمود . و بنابر آنكه در دولت نوح بن منصور نورسيدگان پديد آمده بودند و بر قديمان استخفاف مىكردند ، كار آلپ تكين به عصيان انجاميد ، به جهت استخفاف و بىالتفاتى كه در حقّ او رفته بود . حكم رفت « 6 » كه لشكرها جمع شوند و با آلپ تكين محاربه نمايند . پس ، امير نوح ، على بن محتاج الكسايى را ، كه حاجب بود ، به رسالت نزد آلپ تكين فرستاد با نامه‌اى مضمون آن « 7 » وعيد و تهديد بسيار ، و چندان خشونت شده\r\n\r\n\r\n","description":"","footnote":"\r\n( 1 ) . چ : « امثال » .\r\n( 2 ) . از آغاز اين پاراگراف تا اينجا در نسخه مج ميان عبارات قبلى آمده بود كه حسب تناسب موضوع و برابر چ تغيير جاداده شد .\r\n( 3 ) . مج : « خطايى » .\r\n( 4 ) . همان : « مشاورات » .\r\n( 5 ) . چ : « سامان » .\r\n( 6 ) . همان : « كرد » .\r\n( 7 ) . همان : « به » .\r\n","page_name":" 730 ","page_number":730},
  {"content":"\r\n\r\nبود كه صلح را مجالى و آشتى را راهى نمانده بود . تمام نامه آن بود كه بيايم و بگيرم « 1 » و بزنم و بكشم . چون نامه عرض كرد و پيغام بگفت و هيچ بازنگرفت ، آلپ تكين آزرده شد و برآشفت و گفت : « من بندهء پدر او بودم ، امّا وقتى كه پدر او از دار فنا به دار بقا مىرفت ، او را به من سپرد « 2 » ، نه مرا به او . اگرچه از روى ظاهر مرا در فرمان او مىبايد بود ، امّا چون قضيّه را بر تحقيق حمل كنى ، بر « 3 » خلاف اين « 4 » آيد كه من در مراحل شيبم و او در منازل شباب . و او را آنها كه بر اين مىدارند ناقصانند نه ناصحان ، و هادمان اين دودمانند نه خادمان . » اسكافى را گفت : « جواب نامهء او نويس در غايت شدّت و استخفاف ، و بر پشت نامهء او جواب نويس . »\r\nاسكافى بر « 5 » بديهه جواب نوشت كه :\r\nبسم اللّه الرحمن الرحيم و اين آيه را نوشت كه  يا نُوحُ قَدْ جادَلْتَنا فَأَكْثَرْتَ جِدالَنا فَأْتِنا بِما تَعِدُنا إِنْ كُنْتَ مِنَ الصَّادِقِينَ  « 6 » يعنى : « اى نوح ! به تحقيق كه جدال كردى با ما . پس ، بسيار كردى جدال با ما را . پس ، بياور از براى ما آنچه وعده كرده‌اى ما را اگر از صادقانى . »\r\nچون آن نامه به امير خراسان ، نوح ابن منصور ، رسيد ، بخواند . تعجّبها كرد « 7 » و ارباب دولت و منشيان از حسن بديههء او تعجّب كردند ، و چون بر خراسان استيلا يافتند ، اسكافى پنهان شد و ترسان و هراسان مىبود تا آنكه امير نوح كس فرستاد و او را طلب كرد ، و دبيرى خاصّ خود به او داد و در ميان اهل قلم معظّم و معروف شد .\r\n\r\nحكايت\r\nچون كار اسكافى بلند شد و در خدمت نوح بن منصور متمكّن گشت ، ماكان كاكويى در رى و قهستان عاصى شد و عمّال به خوار « 8 » و سمنان فرستاد و چند شهر از\r\n\r\n\r\n","description":"","footnote":"\r\n( 1 ) . همان : « بگريزم » .\r\n( 2 ) . مج : « سپردند » .\r\n( 3 ) . چ : « به » .\r\n( 4 ) . مج ندارد .\r\n( 5 ) . چ ندارد .\r\n( 6 ) . هود : 11 .\r\n( 7 ) . چ : « نمود » .\r\n( 8 ) . شهرى از توابع رى كه فاصله‌اش تا رى بيست فرسنگ بوده و در مسير خراسان ميان رى و سمنان واقع بوده\r\n","page_name":" 731 ","page_number":731},
  {"content":"\r\n\r\nقومس « 1 » بگرفت . نوح بن منصور ترسيد ، به سبب آنكه او مردى صاحب كفايت و شهامت بود ، به تدارك حال او مشغول شد و تاش سپه‌سالار را با هفت هزار سوار به حرب او نامزد كرد كه برود « 2 » و آن كار را به كفايت مقرون سازد « 3 » كه تاش عظيم خردمند و روشن راى بود ، و از مضايق امور نيكو به در شدى ، و فيروز جنگ بود ، و از هيچ كار بيمراد برنگشته بود ، و از هيچ حرب شكسته نيامده ؛ و تا او زنده بود ، كار آل سامان طراوت و رونق تمام داشت .\r\nچون امير نوح در اين واقعه بسيار متأمّل بود ، كسى فرستاد و اسكافى را بخواند و گفت : « من از اين امر عظيم هراسانم كه ماكان مردى دلير « 4 » است و با مردى و دليرى كفايت دارد « 5 » و سخىّ است و از ديالمه همچو او كم افتاده ، بايد كه با تاش موافقت كنى و هرچه در اين لشكركشى از او فوت شود ، تو به يادم « 6 » دهى . و من در نيشابور مقام [ 355 / مج 
  ] خواهم كرد تا پشت لشكر به من گرم باشد ، بايد كه هر روز مسرع با نامهء تو به من رسد « 7 » و هرچه شده باشد ، در آن نامه ثبت كنى . » اسكافى گفت : « فرمانبردارم . »\r\nبا تاش از بخارا برفت و از جيحون عبور كردند با هفت هزار سوار . پس ، امير تاش لشكر را خلعت داد و با عزمى درست روى به رى نهاد . ماكان با ده هزار مرد جنگى مسلّح « 8 » بر در رى نشسته بود كه تاش برسيد « 9 » و از شهر درگذشت و در مقابل فرودآمد .\r\nرسولان آمد و شد كردن گرفتند و چون ماكان مغرور بود ، رايها بر مصاف قرار گرفت .\r\nتاش پير گرگى بود ، چهل سال سپه‌سالارى [ 293 / چ 
  ] كرده و از آن قسم وقايع بسيار گذرانيده ، ترتيبى « 10 » نيكو كرد ، و لشكر او غالب آمدند و ماكان كشته شد . تاش روى به\r\n\r\n\r\n","description":"","footnote":"\r\nاست . خوار اينك بخشى است در جنوب شرقى تهران . معجم البلدان ، ج 2 ، ص 394 ؛ معين ، فرهنگ فارسى ، اعلام ، ج 5 ، ذيل خوار .\r\n( 1 ) . « قومس » معرّب كومس ( - كومش ) است . كورهء بزرگى بوده در جنوب كوههاى طبرستان كه مركز آن شهر مشهور دامغان بوده است . معجم البلدان ، ج 4 ، صص 414 و 415 .\r\n( 2 ) . چ : « برو » .\r\n( 3 ) . همان : « ساز » .\r\n( 4 ) . همان : « دلبر » .\r\n( 5 ) . همان : « دار » .\r\n( 6 ) . همان : « ياد » .\r\n( 7 ) . همان : « برسد » .\r\n( 8 ) . همان : « مصلح » .\r\n( 9 ) . همان : « رسيد » .\r\n( 10 ) . همان : « تربيتى » .\r\n","page_name":" 732 ","page_number":732},
  {"content":"\r\n\r\nاسكافى كرد و گفت : « اوّل ، كبوترى بايد فرستاد و در عقب آن ، مسرعى . امّا جمله وقايع را به يك نكته بيان بايد كرد كه همگى احوال مفهوم شود و مقصود حاصل گردد .\r\n« اسكافى قدرى كاغذ برداشت و بنوشت :\r\nبسم اللّه الرحمن الرحيم امّا ماكان صار كاسمه ، و السّلام . يعنى : « ماكان همچو « 1 » نام خود شد . »\r\nو لفظ « ماكان » معنيش آن است كه « نبود » . چون اين نامه به امير نوح رسيد ، تعجّب نمود و اسباب رفاهيت اسكافى را تازه نمود و گفت : « چنين كس را مرفّه بايد داشت . »\r\n\r\nحكايت\r\nصاحب كافى « 2 » اسماعيل بن عبّاد در قم قاضى تعيين كرده بود كه به او اعتقاد امانت و ديانت داشت . چندى بر خلاف آن اخبار مىنمودند و صاحب باور نمىكرد تا وقتى كه جمعى از مردم ثقه شهادت دادند كه او در فلان قضيّه پانصد دينار رشوه گرفته . بر صاحب عظيم مستنكر نمود « 3 » . قلم برداشت و بنوشت : « ايّها القاضى بقم ! قد عزلناك فقم . » چون به نظر رسيد ، گفت : « مرا عزل نكرد ، الّا اين سجعهء ميشومه . »\r\n\r\nحكايت\r\nلمغان « 4 » شهرى است از اعمال ديار غزنين و ميان ايشان و كفّار هند كوهى فاصله است . پيوسته از تاختن و شبيخون كفّار خائف باشند ، امّا لمغانيان مردم بشكوه‌اند « 5 » و تنگ‌چشمى و رذالت « 6 » ايشان تا به حدّى است كه از براى يك بيضه و يك توبرهء كاه كه بر ايشان زيادتى رود به تظلّم به غزنين آمده ، دعواها كنند و بىحصول مقصود بازنگردند .\r\n\r\n\r\n","description":"","footnote":"\r\n( 1 ) . همان : « همچه » .\r\n( 2 ) . همان : « اسكافى » .\r\n( 3 ) . همان : « آمد » .\r\n( 4 ) . مج : « بلغان » . در تمامى مواضع همين‌گونه آمده است . ياقوت نام درست آن را « لامغان » مىداند و آن را روستايى معرفى كرده است از توابع غزنه . وى در توضيحى ديگر ، لامغان را كوره‌اى مشتمل بر چندين روستا آورده است . معجم البلدان ، ج 5 ، ص 8 .\r\n( 5 ) . همان : « به شكوه آمدند » .\r\n( 6 ) . در نسخ مج و چ : « رزالت » .\r\n","page_name":" 733 ","page_number":733},
  {"content":"\r\n\r\nدر عهد يمين الدّوله محمود سبكتكين ، شبى كفّار بر ايشان شبيخون كردند و اندك خرابى به حال ايشان راه يافت . واويلاكنان و جامه‌دران به غزنين آمدند و به بارگاه سلطان شده ، زارزار بناليدند و هنوز تمويه و تزوير ايشان ظاهر نشده بود ، خواجه بزرگ احمد بن حسن ميمندى را بر ايشان رحم آمد . خراج آن سال به ايشان بخشيد .\r\nايشان با فرح و بشاشتى تمام بازگشتند ، و آن سال مرفّه بزيستند . « 1 » سال ديگر ، به ديوان آمده ، زارى از اوّل بيش آغاز كردند كه پارسال ما را خواجه در ظلّ رأفت و رحمت خويش نگاه داشت ، امّا اختلال احوال ما بيش از آن است كه به آن تدارك شود . اگر امسال نيز ما را از خراج معاف دارند ، چنان شود كه در آن مقام توانيم بود . خواجه را بحر لطف به جوش آمد . مال اين سال نيز به ايشان بخشيد . در اين دو سال ، ايشان توانگر شدند و طمع در مال سوم كرده ، به ديوان آمدند و شروع در استغاثه نمودند ، امّا خواجه را معلوم شده بود كه لمغانيان بر باطلند . عرضهء ايشان را گرفته ، بر پشت آن نوشت كه « الخراج خراج ، رواؤه أداؤه . » و در آن روزگار ، اين معنى مثلى شد .\r\n\r\nحكايت\r\nاز سخنان موجز مختصر كه افادهء مطلب تمام نموده نوشتهء طاهر ذو اليمينين است در وقتى كه در عقبهء حلوان با على بن عيسى محاربه نمود و او را بكشت . به مرو نامه‌اى نوشت به مأمون كه ، [ 356 / مج 
  ] كمترين طاهر موقف خلافت را زمين بوس مىكند ، در حالتى كه سر على بن عيسى در پيش وى نهاده بود ، و انگشترين او در انگشت كرده ، و السّلام . و اين ايجازى است بغايت محمود .\r\n\r\nحكايت\r\nگور خان [ قرا 
  ] خطايى « 2 » در سمرقند با سلطان اعظم سنجر بن ملكشاه مصاف كرد و\r\n\r\n\r\n","description":"","footnote":"\r\n( 1 ) . مج : « بزيستن » .\r\n( 2 ) . قراختاييان پادشاه خود را به لقب « گور خان » مىخواندند . سلسله‌اى از قوم قراختايى موفق گرديد در اواسط\r\n","page_name":" 734 ","page_number":734},
  {"content":"\r\n\r\nسنجر را شكست داده ، ماوراء النهر او را مسلّم شد . گور خان در بخارا اسمكين را به نيابت خود تعيين نمود ، و او را به تاج الاسلام احمد بن عبد العزيز سپرد كه هرچه كند به اشارهء او كند . چون گور خان بازگشت ، اسمكين ميدان را « 1 » خالى يافت . دست تظلّم و بيداد برآورد ، و از بخارا استخراج اموال كردن گرفت . جماعتى نزد گور خان رفته ، تظلّم نمودند .\r\nگور خان نامه‌اى نوشت به « 2 » فارسى به اين طريق كه ، اسمكين بداند كه « 3 » ميان ما اگرچه مسافت دور است ، رضا و سخط « 4 » ما به او نزديك است . اسمكين آن كند كه احمد فرمايد ، و احمد آن فرمايد كه محمّد فرموده است ، و السّلام . »\r\n\r\nحكايت\r\nآورده‌اند كه در زمان ملوك سابق و روزگار پيشيداديان « 5 » و كيانيان و اكاسره و خلفا رسم بوده كه مفاخرت به عدل و فضل كردندى ، و هر رسول كه فرستادندى از حكم و رموز و دقايق و مسايل با او همراه كردندى . و در آن حالت ، پادشاه محتاج شدى به ارباب عقل و تمييز و اصحاب رأى و دانش ، و چند مجلس به آن گذرانيدندى تا جواب آن\r\n\r\n\r\n","description":"","footnote":"\r\nقرن ششم هجرى دولت عظيمى ميان مملكت خوارزمشاهيان و مساكن مغولان شرقى - يعنى ، در ولايات كاشغر و ختن - تشكيل داده و تركان قرلق و اويغور را باجگزار خود كند . اين قبيله هنگام تشكيل دولت در ماوراء النهر از آيين بودايى و كنفسيوس پيروى مىكرد و به همين جهت مزاحم مسلمانان مجاور بود . در سال 536 ق . به دليل پاسخ توهين‌آميزى كه سلطان سنجر سلجوقى به درخواست ميانجيگرى گور خان ، براى برقرارى صلح ميان محمود خان حاكم ماوراء النهر و قرلغان ، داد در دشت قطوان پيكارى خونين ميان قراختاييان و لشكريان سلجوقى روى داد كه به موجب آن جمعا سى هزار مسلمان از پاى درآمدند و سنجر به ترمذ گريخت و قراختاييان سراسر ماوراء النهر را به زير فرمان خود درآوردند . سلطان محمّد خوارزمشاه در سال 607 ق . اين سلسله را از ماوراء النهر برانداخت . نك : ابن اثير ، ج 9 ، صص 1 تا 5 جهانگشاى جوينى ، ج 2 ، ص 5 ؛ تركستان‌نامه ، ج 2 ، صص 679 تا 688 و 743 تا 751 ؛ معين ، فرهنگ فارسى ، اعلام ، ج 6 ، ذيل قراختايى و قراختاييان .\r\n( 1 ) . چ ندارد .\r\n( 2 ) . مج : « بر » .\r\n( 3 ) . چ ندارد .\r\n( 4 ) . مج : « سخت » . « سخط » به معنى ناخشنودى است .\r\n( 5 ) . مج : « بشدّاديان » . اين واژه در متون ايرانى به صورت « پيشداد » و معرّب آن در برخى نوشته‌هاى عربى به شكل « فيشداد » آمده است .\r\n","page_name":" 735 ","page_number":735},
  {"content":"\r\n\r\nمسايل و رموز بر يك چيز قرار گرفتى . آنگاه ، رسول را گسيل كردندى . و اين قانون بر قرار بود [ 294 / چ 
  ] تا روزگار سلطان محمود غزنوى . بعد از او ، چون دولت سلجوقيان پديد آمد ، ايشان تركان بيابان‌نشين بودند و از مجارى ملك و آثار معالى امور خبرى نداشتند ، آن رسوم در ميان ايشان مندرس شد .\r\n\r\nحكايت\r\n« 1 » آورده‌اند كه « 2 » سلطان محمود به ماوراء النّهر فرستاد به نزديك بغرا خان « 3 » و در نامه تحرير كرد كه ، « قال اللّه تبارك و تعالى :  إِنَّ أَكْرَمَكُمْ عِنْدَ اللَّهِ أَتْقاكُمْ  « 4 » ، و اصحاب دقايق و حقايق « 5 » بر آن قرار داده‌اند كه هيچ نقصانى كه از آن پرهيز بايد كرد ، ارواح ايشان را بدتر از جهل نيست و كلام حضرت آفريدگار بر صحّت اين قول گواهى مىدهد كه  وَ الَّذِينَ أُوتُوا الْعِلْمَ دَرَجاتٍ  « 6 » . پس ، مىخواهم « 7 » كه ائمهء ماوراء النّهر و علماى زمين مشرق و افاضل حضرت خاقان از ضروريّات خبر دهند كه دين چيست و اسلام چيست و ايمان چيست و احسان چيست « 8 » و تقوا چيست و امر معروف و نهى منكر چيست و رحم چيست و شفقت چيست و عدل چيست و فضل چيست ؟ »\r\nچون نامه به بغرا خان رسيد ، علماى ماوراء النّهر را جمع كرد و به جواب اين كلمات مأمور گردانيد . چند كس از كبار علما تعهّد نمودند كه هريك در اين باب كتابى نوشته ، ماهى چند مهلت خواستند . محمّد بن عبد اللّه كاتب ، كه دبير بغرا خان بود ، گفت : « من اين سؤالات را در دو كلمه جواب گويم كه چون افاضل اسلام ‹ « 9 » [ 181 ب 
  ] ببينند ، بپسندند . » پس ، به طريق فتوا در پايين مسائل نوشت : « قال النبىّ صلّى اللّه عليه و إله : التّعظيم لامر اللّه و الشفقة على خلق اللّه » .\r\nافاضل ماوراء النّهر اين جواب را بپسنديدند و چون اين جواب به غزنين رسيد ، اعاظم و افاضل آن ديار تحسين نمودند .\r\n\r\n\r\n","description":"","footnote":"\r\n( 1 ) . همان ندارد .\r\n( 2 ) . « آورده‌اند كه » در چ نيامده .\r\n( 3 ) . مج : « بفرا خان » . و چنين است در ديگر جاهاى اين حكايت .\r\n( 4 ) . حجرات : 13 .\r\n( 5 ) . چ : « حقايق و دقايق » .\r\n( 6 ) . مجادله : 11 .\r\n( 7 ) . چ : « مىخواهيم » .\r\n( 8 ) . « و احسان چيست » در مج درج نشده است .\r\n( 9 ) . ادامهء نوشتار از نسخهء اصل مىآيد .\r\n","page_name":" 736 ","page_number":736},
  {"content":"\r\n\r\n\r\nحكايت\r\nآورده‌اند كه يكى از دبيران خلفاى بنى عبّاس به والى مصر نامه مىنوشت . خاطر جمع كرده بود و در بحر فكرت غرق شده ، سخن مىپرداخت و در تلطيف و تحسين عبارات كمال اهتمام مرعىّ مىداشت . ناگاه ، كنيزش از در درآمد و گفت : « آرد نمانده . » چنان شوريده‌خاطر و پريشان‌طبع شد كه سياقت سخن از دست بداد و در آن نامه نوشت كه ، « آرد نمانده . » نامه را تمام كرد و پيش خليفه فرستاد ، و از اين كلمه كه نوشته بود خبر نداشت . چون به خليفه رسيد ، نامه را مطالعه كرد و حيران بماند و جهت آن لفظ هيچ محملى پيدا نتوانست كرد كه بسيار بيگانه بود . كس فرستاد و منشى را طلب كرد و اين حال از او پرسيد . منشى بغايت خجل شد و صورت واقعه را از روى راستى بيان نمود . خليفه تعجّب نمود و گفت : « حيف باشد كه خاطرهاى امثال شما بلغاى دانا را مغلوب تعدّى و تطاول فكر ما يحتاج معاش سازيم . » بعد از آن ، اسباب رفاهيّت و انتظام معاش او را بر وجهى مقرّر داشت كه مزيدى بر آن گنجايش نداشت .\r\nو فايدهء اين حكايت دو چيز است : يكى آنكه منشى در وقت نوشتن نامه‌ها و حكمها بايد كه مطمئن‌خاطر و به آرام باشد ، و از عوارض نفسانى كه باعث تشويش خاطر و انفعال نفس مىشود سالم باشد . چه گاهى انفعالات نفسانى در آن حال ، باعث تشويش و اختلاط ذهن مىشود و باعث بر بىربطى عبارات مىگردد ، چنان كه در اين واقعه شد . و گاهى باعث آن مىشود كه منشى از آن اعتدالى كه در آن نامه و حكم ملحوظ مىبايد داشت تعدّى مىكند . مثلا ، اگر در آن حال غضب بر نفس منشى مستولى باشد ، در نوشتن طبعش چون مايل به حدّت و تندى است گاه باشد كه در سياقت تحرير بر اين اسلوب جارى شود . و لهذا انسب آن است كه منشى در اخلاق به اعتدال باشد و غضوب و متهوّر نباشد و بددل و جبان نيز نباشد ، و على هذا القياس .\r\nفايدهء دوم آنكه بر پادشاهان لازم است كه كفايت معاش و ارزاق و مؤنات منشيان و ساير خادمان و ملازمان و تمهيد اسباب رفاهيّت و فراغ‌بال ايشان بر نحوى كنند كه جزئيات امور مذكوره باعث تشويش و تفرّق خاطر ايشان نتواند شد .\r\n\r\n","description":"","footnote":"","page_name":" 737 ","page_number":737},
  {"content":"\r\n\r\n\r\nفصل هشتم : در آداب تدبير نويسندگان و مستوفيان و ارباب دفاتر و كتّاب محاسبات ديوانى\r\nملوك و وزراى سابق جهت ضبط اموال پادشاهى و حفظ محاسبات ميانهء پادشاه و رعيّت و ضبط عدد سپاه و ارزاق و مقرّرات ايشان ، و ضبط ملازمان و خادمان پادشاهى ، و وجوه مرسومات و مقرّرات هريك ، و ضبط املاك و مواضع ممالك ، و امورى كه از اين قبيل است دفاتر وضع كرده‌اند و جهت حفظ و ضبط امور مذكوره به تلاحق افكار و تجارب بسيار قواعد و قوانين قرار داده و جماعتى مقرّر داشته‌اند كه ضبط و حفظ اين قوانين مىنموده باشند ، و مناصب جهت ايشان تعيين نموده و وظايف و مقرّرات و مرسومات از جهت هريك مقرّر داشته . و اگر در آن قواعد اختلالى رودهد يا ارباب مناصبى كه حفظ و ضوابط قواعد مذكوره در عهد كفايت ايشان است شرط كفايت [ 182 آ 
  ] به‌جا نياورند ، خلل در امور مذكوره راه يابد و اگر تداركى نباشد و بىانتظامى مستمرّ گردد ، خلل به حال شاه و سپاه و خزانه و ملك و رعيّت راه يابد . پس ، بر پادشاه لازم است كه تدبير اين امور بر نحوى كند كه اختلالى به امور مذكوره راه نيابد ، و در اين باب پادشاه را چند شرط رعايت بايد كرد :\r\nاوّل ، جهت هر منصب كسى تعيين بايد نمود كه صاحب كفايت باشد و وقوف آن كار او را حاصل باشد ، و شروطى كه در فصل اوّل اين باب مذكور شد رعايت بايد كرد .\r\nديگر ، اندازهء مرسوم و مقرّر و مواجب هريك را موافق اندازه و حدّ تعيين بايد نمود كه نه چنان باشد كه مقرّرات ايشان وافى به معاش ايشان نباشد ، و نه چنان باشد كه نسبت به حدّ و مرتبه و اندازه شغل و حقّ خدمت ايشان زياد باشد كه چون طريقهء زيادتى معمول شود ، مرتبه‌مرتبه توقّعات هركس زياد شود و كار به جايى رسد كه هيچ‌كس به هيچ حدّ راضى نشود و مداخل ملك وفا به توقّعات و طمعهاى خلق نكند . امّا چون معلوم شود كه ملك بذل بر وفق استحقاق و اندازه عمل مىكند و بىموقع و بىجا بر سبيل اسراف تجاوز از حدّ نمىنمايد ، بالضّروره هركس به سهمى كه لايق اوست قناعت مىنمايد .\r\nديگر ، از ايشان بيش از همهء ارباب مناصب و اعمال توقّع راستى و راست‌قلمى بايد\r\n\r\n","description":"","footnote":"","page_name":" 738 ","page_number":738},
  {"content":"\r\n\r\nداشت و اگر از يكى از ايشان ناراستى و خيانتى به ظهور رسد ، اهمال و تغافل نبايد نمود و گوشمالى بسزا بايد داد كه باعث عبرت ديگران گردد كه اگر اين راه گشوده شود و تنبيهى به ظهور نرسد ، به تدريج زياد شود و ديگران نيز خيانتها بكنند و مرتبه‌مرتبه مفضى به اختلال امور مالى بلكه ملكى مىگردد ، و حاجز آن قوم از خلاف حساب و خيانت كردن اغلب اوقات به غير از بيم و خوف از جانب پادشاه چيزى نيست . چون اين معنى رفع شود ، ديگر چه چيز حاجز ايشان تواند بود .\r\nديگر ، بايد كه پادشاه ايشان را مانع باشد كه جهت كارسازى حسابى كه بر ايشان لازم باشد از سپاهيان و رعايا توقّعات كنند ، و طمع بيش از رسوم حسابى خود بنمايند « 1 » ، و مانع باشد كه تأخير در كارسازى مردم ، خصوصا سپاهيان ، مىنموده باشند و ايشان را از تعطيل اوقات و اشتغال به ملاهى مانع باشد ، و در اين ابواب تأكيد تمام مىنموده باشد .\r\nديگر ، بايد كه پادشاه تأكيد آن مىنموده باشد كه حواله و اطلاق ديوانى بر رعايا در وقتى باشد كه بر رعيّت اداى خراج و حقوق ديوانى آسان باشد ، و پيش از وقت رفع حاصل و ايّام سهولت اداى حواله ننمايند تا باعث خرابى و شكستگى رعيّت نگردد .\r\nديگر ، بايد كه پادشاه تأكيد مىنموده باشد كه ميزان عدل و قانون تعديل را از دست نگذارند و جانب پادشاه را زياده از قدر حسابى بر رعيّت ترجيح ندهند و اگر بىگناه رعيت نقصانى به پادشاه رسد ، آن را تحميل بر رعيت ننمايند و در مواضعى كه خرابى راه يافته باشد و خراجات و مؤنات ايشان سنگين باشد و گنجايش تخفيف باشد ، بىعرض به خدمت پادشاه به دستور مقرّر حواله و اطلاق ننمايند ؛ و چون در اين ابواب پادشاه ايشان را مؤاخذه نمايد و اعتراض « 2 » كند ، ايشان ترك سلوك طريق احتياط نخواهند نمود . و چون امور نويسندگان و ارباب ديوان منوط به آراى صائبه وزراى اعظم است ، پادشاه [ 182 ب 
  ] در اين باب با وزير اعظم تأكيد نمايد كه در اين ابواب اهتمام تمام لازم داند و هرچند وزير دانا و مشفق و مصلح باشد ، ليكن تأكيد و گفتن پادشاه را تأثير ديگر\r\n\r\n\r\n","description":"","footnote":"\r\n( 1 ) . در اصل بدون نقطه آمده است و به هردو شكل « بنمايند » و « ننمايند » صحيح است . در نسخهء مر « ننمايند » آمده است .\r\n( 2 ) . ظاهرا در اصل « اعتراض » آمده و مر همين‌گونه ضبط كرده . در مج « اعراض » آمده است .\r\n","page_name":" 739 ","page_number":739},
  {"content":"\r\n\r\nاست و شرط است كه آنچه پادشاه گويد و تأكيد نمايد ، تفحّص آن نمايد كه موافق آن معمول مىشود و يا نه . و اگر العياذ باللّه فتورى در نفاذ اوامر و نواهى سلطانى بشود ، تدارك آن از همه چيز مهمّتر است ؛ چه ثمرهء باغ سلطنت در نفاذ امر و اجراى احكام است ، چون در آن سستى و اختلال عارض شود ، سلطنت چون باغ بىحاصل خواهد بود ، بلكه اگر آن مستمرّ شود و زياده گردد ، مفضى به اختلال امور و انحلال دولت مىگردد . و لهذا اعاظم سلاطين و اتباع و خدّام ايشان در تقديم اين امور اهتمام تمام مىنموده‌اند و ادنى سستى و كسالت را در فنون احكام پادشاهى از همهء جرايم عظيمتر مىشمرده‌اند ، بلكه اكثر اوقات در اين ابواب از حدّ اعتدال تجاوز مىنموده‌اند .\r\n\r\n[ حكايت 
  ] « 1 »\r\nمحمّد خان شيبانى « 2 » از اعاظم سلاطين به اقتدار اوزبك بود و از منتهى تركستان تا حدود سمنان در تحت فرمان و تصرّف او بود و در سنهء 916 « 3 » [ ق . 
  ] ميان نواب فردوس\r\n\r\n\r\n","description":"","footnote":"\r\n( 1 ) . از مج افزوده شد .\r\n( 2 ) . اصل : « شعبانى » . « شيبانيان » نوادگان امير مغول شيبان ، فرزند پنجم جوجى خان ، پسر چنگيز ، بودند . باتو ، برادر شيبان - سرسلسلهء خانهاى اردوى زرين در روسيهء جنوبى و سيبرى غربى - به وى اجازه داد ميان كوههاى ارغر و اورال در طول ساحل خاورى رود ياق و سرزمينهاى ساحلى رود سيحون و رودهاى چو و سارىسو ييلاق و قشلاق كند . حكومت در خاندان شيبان به طريق توارث منتقل مىشد تا پس از مرگ فولاد ، قلمرو حكومتى ميان دو پسر او ، ابراهيم و عربشاه ، تقسيم شد . قومى كه نوادگان اين دو برادر بر آن حكومت مىكردند خود را « اوزبك » مىناميدند . و گمان مىرود اين عنوان به دليل انتساب به يكى از امراى اردوى زرّين به نام اوزبك باشد كه در روزگار وى اسلام در ساحل نهر اقبل رسوخ يافت .\r\nابو الفتح محمّد ، معروف به شاهى بيگ يا شاه بيگ يا شيق بيگ و يا شيبك - كه برخى آن را تحريفى از شاهبخت مىدانند و نيايش ابو الخير وى را به اين نام مىخواند - خان اوزبك ، موفّق شد ميان سالهاى 900 تا 906 ق . تمامى ماوراء النّهر را فتح و در سال 913 ق . خراسان را تسخير كند . شاه اسماعيل صفوى در نبردى با شيبك خان در اطراف مرو وى را به سختى شكست داد و سرش را جدا كرده ، به نزد بايزيد دوم ، متحد عثمانى او ، فرستاد . شيبانيان تا سال 1003 يا 1007 ق . در ماوراء النّهر به حكمرانى ادامه دادند . ر ك : جامع التواريخ ، ج 1 ، صص 506 ، 515 ، 516 ؛ احسن التواريخ ، ج 12 ، صص 48 تا 51 ، 80 و 81 ، 85 و 86 ، 91 و 92 ، 97 تا 100 ، 111 تا 124 ؛ بوا ، ل . ؛ « شيبانى خان » در دائرة المعارف الاسلاميه ، ج 13 ، صص 454 تا 458 و بارتولد ، و . و . ؛ « الشيبانية » در همان ، صص 458 تا 461 .\r\n( 3 ) . اصل : « 920 » .\r\n","page_name":" 740 ","page_number":740},
  {"content":"\r\n\r\nمكان علّيّين آشيان شاه اسماعيل الحسينى الموسوى الصفوى - انار اللّه تعالى برهانه - و محمّد خان در ظاهر مرو محاربه‌اى عظيم روداده ، محمّد خان كشته شد و اولياى دولت شاهى را غلبهء عظيم بر جنود اوزبك حاصل گرديده ، ممالك خراسان مفتوح شد .\r\nفتحنامه‌ها به اطراف ممالك خراسان ارسال داشتند . از آن جمله فتحنامه‌اى بود كه به شهر هرات ارسال شد و شهر مذكور در آن وقت مجمع اكابر و اعاظم و افاضل و اعيان روزگار بود ، و سالهاى دراز بود كه دار السلطنه بود و سپاهى بسيار از اوزبك و غيرهم در آن شهر بود ، چنان كه شنيده‌ام كه دوازده هزار سپاهى در آن وقت در هرات جمع بودند .\r\nاز جانب حضرت شاهى ، قورچى قلى خان بيك نام به رسانيدن حكم پادشاهى ، كه متضمّن بشارت فتح و استمالت خلايق و اوامر و نواهى بود ، مأمور گرديد . اكابر و افاضل و اعيان و ساير خلايق در مسجد جامع جمع شدند و حافظ زين الدّين محمّد زيارتگاهى بر منبر رفته ، شروع در خواندن حكم نمود ، و چون به حديث لعن و سبّ مخالفان حضرت امير المؤمنين - صلوات اللّه عليه - رسيد و مسجد را مشحون به سنّيان متعصّب از اوزبكان و هرويان و امثال ايشان كه بر سر اين از سر خود بسيار شده كه گذشته خونها ريخته‌اند و لعن و سبّ در شهر هرى [ - هرات 
  ] بغايت غريب و بديع مىنمود ، وحشت و فزع كرده در ذكر لعن و سبّ تأمّل و توقّف نمود و در همان مسجد به ضرب تيغ قلى خان كشته گرديد و ديگرى بر منبر رفته ، خواندن حكم را به اتمام رسانيد . فزع و خوف و رعب عظيم بر ضماير خلايق استيلا يافت . شنيده‌ام كه در آن مجلس سيف الدّين احمد تفتازانى ، كه سى سال شيخ كلّ [ 183 آ 
  ] خراسان بود و در تسنّن بغايت متعصّب بود و در نوبت دوم كه نواب فردوس مكانى به خراسان تشريف حضور ارزانى داشتند به موجب حكم پادشاهى كشته گرديد ، در آن مجلس نشسته بود . در پهلوى او ، يكى از اعاظم علماى فنّ نجوم بود ؛ چون كشتن خطيب به وقوع آمد ، مولانا سيف الدّين گفت :\r\n« اين عجب آتشى است كه شعله كشيده ! امّا زود فروخواهد نشست . » آن منجّم از احوال زايچهء طالع حضرت شاهى اطّلاع داشت و مىدانست كه دودمان عظيم ايشان سالهاى متمادى مركز قرار سلطنت و جهانبانى و محطّ رحال كشورگشايى و جهانستانى خواهد بود و امتداد ايّام دولت و عظمت اولاد امجاد آن حضرت مقرون به دوام و خلود\r\n\r\n","description":"","footnote":"","page_name":" 741 ","page_number":741},
  {"content":"\r\n\r\nبوده ، از آفت انقطاع و انصرام « 1 » محروس خواهد بود ، گفت : « راست است . آتشى شعله كشيده ، امّا زود فرونخواهد نشست . »\r\n\r\n\r\n","description":"","footnote":"\r\n( 1 ) . بريده شدن ، به پايان آمدن .\r\n","page_name":" 742 ","page_number":742},
  {"content":"\r\n\r\n\r\n[ باب 
  ] « 1 » سوم از قسم دوم كتاب روضة الانوار عباسى : در آداب تدبير و سلوك پادشاه نسبت به طبقات ديگر ، غير طبقهء اهل قلم\r\nكه يكى اهل شمشيرند ، چون سپاهيان و غازيان و امراى سپاه و حارسان سرحدّها و اهل بأس و شجاعت كه حارسان ملك و دولتند ، و ساير طبقات ديگر كه مذكور مىشود .\r\nو در اين باب چند فصل است :\r\n\r\nفصل اول : در تدبير طبقهء اهل شمشير\r\nببايد دانست كه مجاهدان را فضيلت بسيار است و وجود اهل شمشير و سپاهيان و صاحبان شجاعت و بأس در نظام عالم ضرور است . از حضرت رسول اللّه صلّى اللّه عليه و إله منقول است كه فرموده : « الخير كلّه فى السّيف و تحت ظلّ السّيف و لا يقيم النّاس الّا السّيف » .\r\nيعنى : « همگى خير در شمشير است . راست نمىدارد مردم را الّا شمشير » . و ببايد دانست كه بر طبع بنى آدم فساد و غلبه مستولى است و بسيارى از مردمان جابر متغلّب را داعيه آن است كه آنچه در تحت تصرّف ديگرى ببينند ، به جور و تعدّى بگيرند و اگر ملكى در تصرّف كسى باشد اگر ديگرى زور و قوّت و توانايى در خود يابد ، طمع گرفتن آن ملك مىنمايد و به آنچه خود دارد قناعت نمىكند و دفع آفت متغلّبان و طامعان شمشير مىكند . پس ، بر پادشاه از همه چيز لازمتر نسق و ترتيب سپاه است ، چه سپاهيان حاميان ملك و ملّتند و حارسان بيضهء اسلام و دافعان آفات ظالمان و متغلّبانند ، و فى الحقيقه امر پادشاهى به وجود سپاه قائم است . پس ، بر پادشاه لازم است كه سپاه به قدرى كه در حفظ مملكت او ضرور است مقرّر دارد ، بلكه كوشش مىنموده باشد كه\r\n\r\n\r\n","description":"","footnote":"\r\n( 1 ) . از مر افزوده شد .\r\n","page_name":" 743 ","page_number":743},
  {"content":"\r\n\r\nروزبه‌روز عدد سپاه او زياد مىشده باشد ، و چون مداخل هر ملكى چندان نيست كه پادشاه به هر قدر كه خواهد لشكر تواند گرفت ، بلكه مداخل هريك به اندازه‌اى محدود است ، پس ، بر پادشاه [ 183 ب 
  ] لازم است كه خرجهايى كه بسيار ضرور نباشد كم كند ، مانند تكلّفات و زيادتيها در مأكول و ملبوس و انعامات و مقرّرات جماعتى كه وجود ايشان در نظام ملك و ملّت چندان مدخلى ندارد ، و آن را صرف تجهيز و سرانجام عساكر نمايد . چه رونق پادشاهى و ملك و مهابت پادشاه در نظر دشمنان و مخالفان و اعدا دولت به انتظام سپاه است . چون سپاه بسيار باشد و آراسته و منتظم ، دشمنان عاجز باشند و هميشه خوف و رعب در دل ايشان باشد و مطيع و مسخّر و فرمانبردار باشند ، و اگر پادشاه از ايشان جان خواهد ، مضايقه نتوانند كرد و اقلّ مرتبه آن است كه پادشاه و اهل ملك او بالكلّيه از شرّ و آفت اعداى ملك ايمن باشند و دست تعدّى و تطاول ايشان بالكلّيه كوتاه باشد ، امّا اگر لشكر پادشاه كم باشد يا سامان سرانجام ايشان چنان كه بايد نباشد يا به رنج فاقه « 1 » و احتياج مبتلا باشند ، پادشاه را در نظر خصمان وقع و هيبتى نماند ؛ و اگر ايشان را سرانجامى باشد و فرصتى يابند ، طمع از ملك كوتاه نكنند ؛ اگر توانند در مقام ملك‌گيرى درآيند و اگر از عهدهء آن بيرون نتوانند آمد ، در غارت كردن و بر اطراف ملك تاختن و نهب و أسر به‌جا آوردن و در خرابى و فساد كوشيدن تقصير نكنند ؛ و چون اين معنى مكرّر و متوالى گردد ، وهن عظيم به رونق و سرانجام ملك راه يابد و از اطراف دشمنان را موادّ طمعها در حركت آيد و فساد و شورش تمام در ملك پديد آيد . و شرط عقل نيست كه اگر وقتى چند ، جهان ساكن باشد و از هيچ طرف شورش و فتنه نباشد ، ملك غافل گردد و در تنظيم امور سپاه و اعدا و آن « 2 » جهت وقت حاجت نكوشد و سپاه مستعد مكمّل جهت روزگار ضرورت مهيّا ندارد ، و تكيه بر آن كند كه حاجت به سپاه نيست و عالم آرميده است و دشمنى در كمين نيست ، و اگر حاجتى بشود ، تحصيل سپاه آسان است و در آن وقت تهيّه مىتوان كرد . چرا الحال اموال و خزاين صرف ايشان شود ؟\r\nچه اين خيال وهمى است ضعيف و موافق قانون حكمت و عقل نيست ، زيرا كه آراميدگى طبيعى مزاج اين جهان نيست و بناى مزاج عالم كون و فساد بر تغيير و انقلاب و\r\n\r\n\r\n","description":"","footnote":"\r\n( 1 ) . مر : « رنج و فاقه » .\r\n( 2 ) . « و آن » مىتواند از ميان عبارت حذف شود .\r\n","page_name":" 744 ","page_number":744},
  {"content":"\r\n\r\nاضطراب است . دانايان و اصحاب تجارب دانند كه اگر چند روزى مزاج جهان آرميده باشد ، موادّ فساد ذخيره است و قدرى كلّى از آن جمع مىشود ، و هيچ‌كس و هيچ‌چيز بر يك حال نمىماند و پيشتر كسى خبردار نمىشود كه از فلان ناحيه دشمنى قوى به حركت درخواهد آمد ، مانند بيمارى كه پيشتر از حدوث آن خبر به كسى نمىرسد ، بلكه اثر آن به يك ناگاه ظاهر مىشود ؛ [ 184 آ 
  ] و همچنين به يك ناگاه اثر حركت و مصادمت خصوم به ظهور مىرسد ، و هرگاه لشكر مهيّا نباشد ، در آن وقت لشكر نمىتوان گرفت و تحصيل آن آسان نيست . و لشكريان كه در آن وقت سامان يابند ، و تجربهء حال ايشان نشده باشد و سالها ورزيدهء اين كار نشده باشند ، پيداست كه از ايشان چه كار خواهد آمد ، بلكه چنان لشكرى باعث خرابى و بىانتظامى و شكست لشكر آزموده مىشود و عدم آن بسا به از وجود است . پس ، بر پادشاه لازم است كه پيش از وقوع وقايع و حدوث حوادث ، سرانجام لشكرها بنمايد و لشكر هميشه مهيّا و مستعدّ و حاضر داشته باشد كه در وقت حاجت به ادنى اشاره‌اى اجتماع عساكر و حضور ايشان ميسور و مقدور باشد تا در وقت ظهور آثار فتنه و فساد مخالفان و خصمان ، طريق دفع ايشان موقوف بر امور بعيد الوقوع نباشد ، همچنانكه در وقت صحّت ابدان اگر كسى مغرور به صحّت شود و گويد : « تحصيل و ادّخار ادويه حاجت نيست ، و وجود كسانى كه ادويه از مواضع بعيده مىآورند و ذخيره مىكنند عبث است ؛ الحال صحّت حاصل است . اگر بيمارى رودهد ، در آن وقت تحصيل دوا خواهد شد » ، بنابر آنكه بعضى ادويه از مصر آرند و بعضى از شام و بعضى از چين و خطا و بعضى از هند و سند ، اگر پيشتر نياورده باشند ، در مخازن و بيوتات سلاطين و اكابر و دكاكين دوافروشان ذخيره و محفوظ نباشد ، در وقت حدوث مرض چگونه تحصيل توان كرد ؟ و همچنين بعضى تراكيب و معاجين باشد كه بايد مدّتى بر آن بگذرد كه آثار مطلوبه بر آن مترتّب گردد ، و در حين حدوث امراض چگونه تحصيل آن توان كرد ؟ و بسيار بوده كه پادشاه را بر سبيل اسراف و تبذير و توسّع در بلاد ، مأكولات و مفاخر ملبوسات و مفروشات و بذلهاى بيموقع و امثال آن خرج بسيار بوده ، يا به سبب بىانتظامى امور و عدم كفايت ارباب اشغال و عمّال و اهالى اعمال و ظلم و تعدّى ايشان ، خرابى به حال رعايا و مملكت راه يافته و ضعف و نقصان فاحش به\r\n\r\n","description":"","footnote":"","page_name":" 745 ","page_number":745},
  {"content":"\r\n\r\nتقريبات گذشته و غيرها « 1 » به مداخل شاهى روداده ، و وزرا حقيقت را چنان كه بوده معروض نتوانسته‌اند داشت يا مداهنه و مساهله را به مصلحت خود اقرب دانسته‌اند . و چون مداخل معهوده مستمره وفا به اخراجات نمىنموده ، مضطرّ گشته‌اند و معروض ملك داشته كه ، مداخل فلان ولايت چرا صرف لشكريان و امرا شود و در آن ناحيه لشكرى در كار نيست ؟ بايد كه به خاصّهء ديوان متعلّق باشد و باعث وفور مداخل سلطانى گردد .\r\nو گاه بوده كه اگر در طبع ملك ميل به جمع مال و كثرت خزاين [ 184 ب 
  ] و وفور مقتنيات « 2 » فهميده‌اند ، معروض داشته‌اند كه ، مداخل فلان ولايت هر سال چندان مىشود و صرف لشكر آن حدود مىشود و ملك آرميده است و حاجت به چندين لشكرى نيست . چرا مداخل آن ملك در خزانه جمع نشود تا باعث وفور خزانه باشد ؟ و چون حاجت به لشكر افتد ، چون خزانه معمور باشد ، « 3 » تحصيل لشكر به مال مىتوان كرد و قدرى كه حاجت شود تحصيل آن آسان است . و اين رأيى است بغايت تباه ، و وجه فساد اين رأى به اندك تأمّلى معلوم مىشود و تحقيق آن است كه خزانه و مال به لشكر به‌هم مىرسد و بسيارى خزانه نيز از جهت لشكر است .\r\nپس ، تدبير امر لشكر از معظمات مهمّات امور ملك است . بايد كه ملك در اين باب از خود به تغافل و اهمال راضى نشود ؛ آنقدر كه ممكن باشد از خرجهاى خود كم كند و بر لشكر افزايد ، و بلادى كه در سابق الايّام و ازمنهء سالفه صرف حوايج سپاهيان مىشده و در آن بلاد لشكرها مقرّر مىبوده‌اند از استمرار نيندازد كه مردمان پيشين را تجارب حاصل بوده و انديشه‌هاى با صواب و فكرهاى عميق داشته‌اند ، قواعدى كه تمهيد نموده‌اند مقرون به صواب است و مبنى بر قوانين حزم و دورانديشى است .\r\nبر ملك لازم است كه بىسببى كه كمال وضوح داشته باشد رسوم و سنن سالفه را تغيير ندهد . و بايد كه نسبت پادشاه به سپاه ، چون نسبت باغبان باشد به بستان كه نهال\r\n\r\n\r\n","description":"","footnote":"\r\n( 1 ) . ظاهرا « تغييرها » بايد صحيح باشد .\r\n( 2 ) . « مقتنى » به معنى فراهم آمده و كسب شده است .\r\n( 3 ) . بعد از « باشد » حرف « و » آمده بود كه براى افادهء معنى جمله ، حذف شد .\r\n","page_name":" 746 ","page_number":746},
  {"content":"\r\n\r\nتازه مىنشاند و آن را تربيت مىكند و آب مىدهد و به حدّ كمال مىرساند و گياهها و نهالهاى ضايع و بىحاصل كه در باغ است بيرون مىكند ، و همچنانكه بعضى گياهها مىباشد كه فايده ندارد و باعث تضييع بعضى درختان ميوه‌دار مىشود ، همچنين بعضى لشكريان باشند كه از ايشان فايده‌اى متصوّر نباشد و فساد ايشان به ديگران سرايت كند .\r\nپس ، بايد كه ملك از اين غافل نباشد و ايشان را تبديل به بهترى كند . و ببايد دانست كه تحصيل سپاه نيكو ، به از بسيارى سپاه است ؛ پس ، بايد كه سپاهيان ، مردم دلير برگزيده شجاع ثابت‌رأى ثابت‌قدم باشند كه از عار فرار بغايت محترز باشند . و مردم بيدل ترسنده بىمعرفت به كار محاربه ، عدم ايشان به از وجود است ، چون سپاه نيكو باشد و دلير و شجاع ، از ايشان باكى نيست . و گفته‌اند كه چون عدد سپاه به دوازده هزار برسد و همه دلير و يك جهت باشند ، ديگر از قلّت مغلوب نمىشوند ؛ و عدد سپاه هرچند بسيار باشد ، چون يكدل و يكرأى و دلير نباشند ، نفع ندهد .\r\nحكيم افلاطون الهى در بعضى نصايح خود خطاب به بعضى ملوك گفته : « و اصرف اهتمامك فى [ 185 آ 
  ] الجند الى تقويم المقاتله . » يعنى : « صرف‌ساز بيشتر اهتمامت را در سپاه به جانب تقويم مقاتلان و حرب‌كنندگان . » « فاستوف عليهم بشرائط الخدمة . » يعنى : « استيفا كن بر ايشان شرايط خدمت را . »\r\nغرض حكيم آن است كه شرايط و لوازم و مراسمى كه معتبر است در سپاه ، از ايشان طلب مىكرده باش ، و ايشان را بر غفلت و كسالت و بيكارى بازمگذار كه چون سپاهيان عادت به فراغت و راحت كنند و اثقال حرب و دفع بازگذارند و به شغلهايى كه بيرون از رسوم سپاهيگرى باشد انس گيرند ، كار خود را فراموش كنند و سررشتهء آن از دست بدهند ، و چون واقعه‌اى مشكل پيش آيد ، آنچه كار دل و دست باشد از ايشان نيايد . و گاه باشد كه عدم چنان كسان در معركهء مصاف ، به از وجود باشد .\r\n« و وفهم بالهمّ من الاجرة الّتى فرضها الاستحقاق . » يعنى : « وفا كن و به ايشان برسان آنچه از جهت ايشان است . » يعنى ، حقّ ايشان است از اجرتى كه استحقاق آن را فرض و لازم گردانيده . و در ضمن اين كلام چند سخن مقصود است : يكى آنكه بايد كه پادشاه\r\n\r\n","description":"","footnote":"","page_name":" 747 ","page_number":747},
  {"content":"\r\n\r\nاجرت عمل هركس از سپاهيان را توفيه « 1 » كند و به ايشان برساند ، و نحوى نمايد كه ارزاق و معونات « 2 » و مرسومات و ادرارات ايشان بىقصور و انكسار به ايشان مىرسيده باشد تا ايشان را دل‌مشغولى نباشد و از جان كوشش كنند « 3 » و محبّت پادشاه در دل ايشان متمكّن باشد ، چه شرط انصاف نباشد كه بذل جان خواهند و در بذل نان مضايقه كنند . پرويز [ ساسانى 
  ] به پسرش گفته بود كه ، « چنان توسعه مكن بر سپاهت كه از تو مستغنى شوند ، و چنان تنگ مگير بر ايشان كه از تو به فرياد آيند . عطا كن به ايشان عطاى وسط ، و منع كن از ايشان منع جميل ، و اميد را بر ايشان فراخ كن - يعنى ، چنان كن كه اميد ايشان به جانب تو بسيار باشد - و توسعهء بسيار در عطاى ايشان مكن . »\r\nنقل است كه ابو جعفر منصور لشكر به ناحيه‌اى مىفرستاد . به سركردگان لشكر اين سخن را نقل نمود و گفت به اين سيرت عمل كنند . آنگاه ، گفت : « اعرابى نيكو گفته كه ، اجع كلبك يتبعك . » يعنى : « سگ خود را گرسنه بدار تا از عقب تو بيايد . » ابو العباس طوسى كه يكى از امراى او بود گفت : « يا امير المؤمنين ! مىترسم كه هرگاه ديگرى نان به او نمايد ، تو را بگذارد و از عقب او برود . »\r\nرسوم ملوك سابقه و خلفا و پيشينيان چنان بوده كه هر ماه ارزاق و مؤنات « 4 » سپاه را از خزانه مىداده‌اند ، به غير از عطايا و انعاماتى كه علىحده مىداده‌اند . و در ضمن اين فايده بسيارى هست : اوّل آنكه ايشان هميشه در دار الملك حاضر باشند . دوم آنكه ايشان را [ 185 ب 
  ] جهت تحصيل مؤنات « 4 » خود تعب بسيار نبايد كشيد ، و ايشان را به غير شغل خود نبايد پرداخت . سوم ، هر ماه حاضر شوند و نعمت پادشاه بر ايشان متجدّد و متكرّر مىشده باشد و متذكّر اين انعام باشند ، و محبّت پادشاه در دل ايشان در نموّ و ازدياد باشد . چهارم ، حاجت ايشان به پادشاه مستمرّ بوده باشد و موقوف و متعلّق به اوقات مستقبل نباشد ، و آنچه رسم بعضى ملوك بوده كه هر روز چندين هزار كس از افراد\r\n\r\n\r\n","description":"","footnote":"\r\n( 1 ) . حق كسى را به تمام دادن .\r\n( 2 ) . معونة از مادهء « ع و ن » به معنى « كمك ، يارى ، همراهى و دستگيرى » است . محتمل است غلط املايى بوده و مراد « مؤنة » از مادّهء « م ء ن » به معنى روزى ، قوت ، و خواروبار بوده باشد ، چون پيشتر هنگام ذكر ارزاق و مرسومات ، واژهء مؤنة نيز به كار رفته بود .\r\n( 3 ) . اصل : « كند » كه برابر مر اصلاح شد .\r\n( 4 ) . اصل : « معونات » .\r\n","page_name":" 748 ","page_number":748},
  {"content":"\r\n\r\nسپاهيان به درگاه پادشاه حاضر شوند و آش و نان خورند نيز متضمّن چندين فوايد و منافع هست ، ليكن در بلادى كه اين رسوم و قواعد معمول و مستمرّ نشده ، احداث آن صعوبت تمام دارد . و ببايد دانست كه اجرت عمل سپاهيان نه همين ارزاق و معونات معاش است ، بلكه انواع اكرام و مهربانى و نيكويى ستودن و انواع تلطّفات قولى و فعلى مرعىّ داشتن و به خود نزديك داشتن و سخن گفتن و التفات نمودن نيز معتبر است ، و آن را به قدر استحقاق و نيكوخدمتى و اخلاصمندى و كارهاى نيكو كه از ايشان به ظهور رسد متفاوت بايد داشت .\r\nديگر آنچه به ايشان دهد از اجرت ، بر وفق اندازه و استحقاق عمل و نيكوخدمتى باشد ، نه بر سبيل اتّفاق يا شفاعت شافعى يا جهت ديگر غير استحقاق ناشى از خدمت ؛ چه هرگاه توفيه حقوق بر قانون مذكور باشد ، روزبه‌روز سپاهيان در كار و عمل خود خواهند افزود و در صنايع خود ترقّى خواهند نمود .\r\n« و ارئس عليهم خيارهم و ذوى النباهة فيهم . » يعنى : « رئيس و اميرساز بر ايشان خيار و برگزيدگان ايشان را و صاحبان بزرگى و نامدارى از ايشان را . » در اين كلام اشاره به آن شده كه سركرده و امير بر سپاه بايد كه برگزيده و منتخب آن گروه باشد ، و شرايط و لوازم امارت كه شجاعت و تدبير و سخاوت و وقوف بر تجارب حروب است او را حاصل باشد ، و صاحب‌نام و آوازه و شهرت باشد .\r\n« و قومهم على المسير فى بعوثك و التنقّل فيما حزبك . » يعنى : « تقويم ايشان كن بر سير كردن در جانبى كه ايشان را بفرستى و تنقّل نمودن و گرديدن مصلحت در آن چيزى كه به تو اصابت نموده . » و تقويم ملك ايشان را در امر مذكور به آن شود كه ايشان را در تعليم و تعلّم سپاهيگرى مىداشته باشد ، چنان كه ايشان در آن باب مكمّل باشند ، و قواعد و قوانين كه در سفر و حركت به جانب آن ناحيه خاص معتبر باشد تعليم نمايد و تهيّه و استعدادى كه ايشان را در آن سفر ضرور باشد مهيّا دارد ، مانند خرجى [ 186 آ 
  ] راه و مركب و سلاح و ساير حوايج .\r\n« و لا توطنن ميسرا منهم بلدا من بلدانك فتركن الى الدعة و يستوطن مهاد المعجزة و يحتزله الايثار للراحة . » يعنى : « متوطن مساز كسانى را كه پيشرو و مقدّمه از آن لشكر تو\r\n\r\n","description":"","footnote":"","page_name":" 749 ","page_number":749},
  {"content":"\r\n\r\nباشند در بلدى از بلدانت كه توطّن ايشان در بلد باعث آن مىشود كه ميل به راحت و فراغت كنند و پا بر فراش عجز گذارند . و ايشان را اختيار راحت منقطع سازد از كارى كه متوجّه آنند . »\r\n« و حبّب اليهم حسن المواساة و اثبهم الى ما يتّصل بك من بذلهم و كرم عهدهم . » يعنى : « محبوب‌ساز در نظر ايشان نيكويى و مواسات - يعنى ، با ياران و رفيقان در ضروريّات و اموال بذل كردن و مضايقه نداشتن - و ايشان را جزا و اجر بده به قول و فعل در آنچه به تو رسد از بذل و عطاى ايشان و كرم عهد ايشان . »\r\n« و لا تسمح لاحد منهم باغفال شيء من عدته . » يعنى : « مسامحت و مساهلت مكن هريكى از ايشان را در اغفال و اهمال ورزيدن چيزى از عدّت او . » يعنى ، تهيّه و استعدادى كه هريك را در هر باب ناچار باشد ، چون اسب و سلاح و آذوقه و ساير ضروريّات ، بايد كه ملك مهيّا دارد و در انجام آن بكوشد . و اگر يكى از ايشان مساهله كند و تهيّه استعداد خود را ضايع كند ، بايد كه ملك مسامحه نكند و در آن باب تأديب به عمل آورد . و شرط آن است كه سپاه بر وجهى باشند كه در هر وقت كه عرض لشكر ديده شود ، جميع استعدادات خود را معروض دارند . و بعضى اوقات باشد كه بعضى آلات و استعدادات ديگر نيز كه بعضى اوقات به سبب بستن سدّها و انباشتن رخنه‌ها و درست كردن راهها و گرفتن قلعه‌ها و امثال آن ضرور باشد امر به تهيّهء آن بايد كرد كه در وقت عرض هميشه مهيّا باشد . و از امورى كه گاهى در سفرها حاجت به آن واقع مىشود ، هر چند نادر الوقوع باشد ، غافل نبايد شد .\r\n« و ليكن ما فضل من نفقاتهم مصروفا فى زيّهم و سلاحهم و التزيد فى مراكبهم و غلمانهم . » يعنى : « بايد آنچه سپاهيان را فاضل آيد از نفقات و اخراجات صرف شود در زىّ ايشان و سلاح ايشان و زيادتى مراكب و غلامان ايشان . » يعنى ، سپاهيان بايد كه آنچه از اخراجات ايشان زياد آيد ، صرف لعب و لهو و لذّات و امثال آن نسازند ، بلكه در سلاح و اسبان و غلامان و امثال آن‌كه در صنعت سپاهيگرى ايشان دخيل است بنمايند « 1 » تا ايشان را در آن كار و عمل خود روزبه‌روز قوّت باشد .\r\n\r\n\r\n","description":"","footnote":"\r\n( 1 ) . اصل : « بنمايد » كه قياسا اصلاح گرديد .\r\n","page_name":" 750 ","page_number":750},
  {"content":"\r\n\r\n« و امنعهم من المتاجر و المستغلات و ما ينكسب به من لا سلاح به و لا قوة معه ، و ليكن اكتسابهم من الجهاد عن المملكة و الاغارة على اعدائها فانّهم كالجوارح الّتى تضرّ بها و تفسدها ان تطعم مما لم تصدّه . » يعنى : « [ منع 
  ] بكن سپاهيان را [ 186 ب 
  ] از تجارتها و تحصيل مستغلّات و كسبهايى كه مردمان بىسلاح و بىقوت كنند . و بايد كه اكتساب ايشان از جهاد كردن از مملكت و غارت كردن بر دشمنان باشد - يعنى ، ممرّ معاش ايشان از ممرّ اجرت سپاهيگرى و فوايد آن و غنايمى كه از دشمنان به دست آيد بوده باشد تا ايشان در بند تحصيل مال از ممرّ تجارتها نباشند و دل ايشان مشغول به گرفتارى آن نباشد ، و همّت ايشان مصروف باشد بر كوشش نمودن در مجاهدت با دشمنان و استيلا بر ايشان - به درستى كه ايشان از بابت آن حيوانات شكارىاند كه ايشان را ضرر مىرساند و فاسد مىسازد هرگاه بخورانند به ايشان از چيزى كه خود شكار نكرده باشند . »\r\n« و اعلم انه لا تبذل مهجها الّا لمن يملك قلوبها بالاحسان و حركاتها بالتقويم و تثق باشفاقه على من تخلفه بعدها و ترضى طاعته لمعادها . » يعنى : « بدان كه لشكريان بذل نمىكنند روحهاى خود را مگر به كسى كه مالك دلهاى ايشان باشد به احسان و حركات ايشان به تقويم ، و اعتماد داشته باشند برو نسبت به بازماندگان خود ، و بپسندند اطاعت او را جهت آخرت خود . » ملخّص اين سخن آن است كه لشكريان وقتى جان در راه مخدوم خود مىدهند كه چند امر موجود باشد : يكى آنكه مخدوم به احسان و اكرام دلهاى ايشان ايشان « 1 » را مالك شده باشد و محبّت او از راه شفقّت و احسان در دلهاى ايشان جاكرده باشد . دوم آنكه ايشان را تربيت كرده باشد ، و حركات ايشان را به قانون و اعتدال تقويم نموده باشد ، و مرتبه‌مرتبه ايشان را ترقّى فرموده باشد ، و اصلاح فاسدات ايشان كرده باشد ، و مراتب بزرگى خود را از تربيت او دانند و به وسيلهء تعليم او شناسند .\r\nسوم آنكه اعتماد داشته باشند كه اگر خود را در راه او در معرض تلف و هلاك درآورند ، اشفاق و عواطف او نسبت به اولاد و اعقاب و بازماندگان ايشان مبذول خواهد شد ، بلكه مناصب و مراتب ايشان به مستعدّان دودمان ايشان مفوّض خواهد گشت . چهارم آنكه\r\n\r\n\r\n","description":"","footnote":"\r\n( 1 ) . ظاهرا كلمهء « ايشان » نبايد تكرار شود .\r\n","page_name":" 751 ","page_number":751},
  {"content":"\r\n\r\nاعتقاد داشته باشند كه اطاعت كردن آن مخدوم و پادشاه جهت آخرت ايشان مرضىّ و ممدوح است ، چه در اين حال به طيب خاطر خود را در معرض مخاطرات عظيمه در مىآورند و مىگويند كه ، « اگر ظفر يابيم ، نعم المراد و اگر كشته شويم درجات بهشت درخواهيم يافت . » و از اينجا ظاهر مىشود كه لشكرى بايد كه بر دين و مذهب پادشاه باشد ، و پادشاه هميشه در خاطر ايشان جا مىداده باشد كه اصل و باعث كلّى بر حروب مىبايد تقويت دين و مذهب و تحصيل زاد آخرت و دفع كفّار و مخالفان آن دين بوده باشد . و لهذا اكثر عساكر كه غرض ايشان در محاربه دين بوده [ 1 / 186 آ 
  ] به ظفر و نصرت اختصاص يافته‌اند .\r\n« فاستشعر هذه الخصال تسبقك الى المخاوف و تكن لك ردّا من المكاره . » يعنى :\r\n« چنان كن كه خصال مذكوره در خاطر ايشان جا كند تا سبقت گيرند بر تو در مخاوف « 1 » و ردّكننده و منع‌كننده از تو باشند مكروهات را . »\r\n« و طبقهم ثلاث طبقات . » يعنى : « لشكريان را بر سه طبقه مرتّب‌دار . »\r\n« اعلاها من تامّلت منه اخطارا بنفسه فى المحاربة عنك و ضبطا لمن تحت يده من رجالك و حسن مجاورة لمن تقلّد امره من رعيّتك و صبرا على مماطله من ممارسته من الخوارج عليك و لحقه فى معارك الذّبّ عنك . »\r\n[ يعنى : 
  ] « اعلاى طبقات ثلاث آن كسى است كه بيابى ازو كه نفس خود را در مخاطرات مىافكند در وقتى كه از جهت تو محاربه مىكند ، و ضبط آن كسانى كه زير دست اويند از لشكريان تو به‌جا مىآورد ، و مجاورت و سلوك نيكو به رعيّتى - كه تو او را متقلّد ايشان ساخته و والى بر ايشان گردانيده‌اى - مىكند ، و صبر مىكند بر ممارست و مدافعت كسانى كه بر تو خروج كرده‌اند و آنچه به او رسد از آفتها در معركه‌هاى دفع كردن از تو . »\r\nو حاصل اين مقام آن است كه هركس كه پادشاه او را به مرتبهء امارت برساند ، بايد كه درو چهار صفت موجود باشد : اوّل آنكه در راه مخدوم و ولىّ نعمت در معارك حروب خود را در مخاطرات اهوال تواند افكند . دوم آنكه ضبط و ربط سپاهيان و نوكران كه در\r\n\r\n\r\n","description":"","footnote":"\r\n( 1 ) . جمع مخوف است به معنى جاى ترسناك .\r\n","page_name":" 752 ","page_number":752},
  {"content":"\r\n\r\nتحت فرمان اويند تواند كرد . يعنى ، ايشان را در محاربه بر نحو مرضىّ تواند داشت ، و ايشان را از ظلم و تعدى و بغى مانع تواند شد و تقويم و تعديل ايشان تواند كرد . سوم آنكه با رعايا و زيردستان و كسانى كه بر ايشان حكومت و امارت دارد ، سلوك نيكو نمايد ، و ظلم بر ايشان نكند ، و انصاف مرعىّ دارد ، و در تعمير و نسق ملك و ترفيه حال رعايا و دفع آفات از ايشان بكوشد . چهارم ، صابر باشد در مماطله « 1 » و مدافعه با خارجيان و دشمنان ملك ، و مضطرب و بيتاب نباشد ، و بر آنچه مصلحت حال و وقت تقاضا كند صابر باشد ، و سختيها و هولها و قضاياى مختلفهء صعبه كه در معارك حروب رودهد بر آن صابر بوده باشد ، و خلاف شكيبايى به خود راه ندهد .\r\n« و الثانية من كانت محبّته لك ازيد من نجدته ، و رأيه اقوى من بسطته ، و حيلته يتجاوز من اقدامه . » يعنى : « قسم دوم آن كسى است كه محبّت او نسبت به تو ، بيش از شجاعت او باشد ، و رأى و تدبير او بيش از اقدام و بسطت او باشد ، و مكايد و حيل [ او 
  ] « 2 » بيشتر از اقدام كردن بر محاربه دشمنان باشد » .\r\n« الثالثة من حسن انقياده لمن تملكه امره فى بعوثك و كان صبره على ما عراه اكثر من اعتداده بما فعله . » يعنى : « قسم [ 1 / 186 ب 
  ] سوم آن كسى است كه نيكو باشد اطاعت و فرمانبردارى او نسبت به آن كسى كه او را مالك امر و والى بر او سازى در حال فرستادن لشكرها به نواحى ، و بوده باشد صبر او بر آنچه او را فروگيرد و بر سر او آيد ، بيشتر از اعتداد و اعتماد او به آنچه كرده . »\r\n« و احذر منهم من كان عند نفسه اكبر من موقعه فى الدفاع عنك و لم يستحيى من التّزيّد فيما لابسه و اقتضى اضعاف ما ابلى . و شكا البخس فى يسر ما يتعذّر عليه و قايس بين سيرة صاحبه و سيرة اعدائه و اظهر الكراهة لما هو فيه و كان التطّرف و التنقّل غالبين عليه فانّه من مواد الفتن و قعد الضلال . » يعنى : « حذر كن از سپاه از آن كسى كه خود را از آن مرتبه كه در كوشش و دفع دشمنان از تو دارد بزرگتر داند ، و شرم نكند از زياد كردن بدى كه ملابس آن باشد ، و اضعاف جفايى كه كشيده باشد و محنت و بلايى كه ديده باشد توقّع نمايد . و از كمى در اندك چيزى كه وصول آن به سوى او متعذّر باشد شكايت\r\n\r\n\r\n","description":"","footnote":"\r\n( 1 ) . تأخير ، درنگ .\r\n( 2 ) . از مج افزوده شد .\r\n","page_name":" 753 ","page_number":753},
  {"content":"\r\n\r\nنمايد ، و مقايسه كند ميانهء سيرت مخدوم خود و سيرت دشمنان او ، و اظهار كراهت از سيرت مخدوم خود نمايد ، و به كنار رفتن و تنقّل و تلوّن بر طبع او غالب باشد . از چنين كسى حذر بايد كرد و چنين كسان را در ميان لشكر خود راه نبايد داد كه چنين كسى از مادّه‌هاى فتنه‌هاست ، و نشيمن ضلال و گمراهى است . »\r\nغرض حكيم آن است كه بايد امرا و سپاه « 1 » چنان باشند كه علوّ مرتبهء خود را از آن راه دانند كه در راه مخدوم و ولىّ نعمت كوشش مىكنند ، و شرّ دشمنان از آن دفع مىكنند .\r\nاگر كسى خود را از آن حدّى كه در كوشش و دفع دارد بلندتر دارد ، ازو حذر بايد كرد ؛ و همچنين كسى كه شرم نداشته باشد از زياد كردن بديى كه ملابس آن باشد ، ازو حذر بايد كرد . ديگر ، كسى كه به حدّ استحقاق خود از اجر راضى نباشد و اضعاف آن توقّع كند ، ازو حذر بايد كرد ؛ و همچنين كسى كه شكايت بخس و نقصان كند به سبب اندك چيزى كه وصول آن به سوى آن متعذّر شده باشد و در اين ابواب مساهله ننمايد ، از او حذر بايد كرد . و بايد كه افراد سپاه معتقد مخدوم خود باشند ، و سيرت او محمود و مشكور ايشان باشد تا از روى محبّت و اعتقاد راسخ در راه او جانفشانى كنند ، و منكر سيرت و دين و آيين دشمنان باشند تا از رسوخ و قوّت عقيدت در استيصال نهال اقبال و آمال ايشان كوشش نمايند . پس ، اگر كسى باشد كه مقايسه ميانهء سيرت مخدوم و دشمنان او نمايد و اظهار كراهت از سيرت مخدوم نمايد ، ازو دورى بايد كرد ؛ و همچنين كسى كه متلوّن المزاج باشد و گاهى ميل به جانب دوستان و گاهى رغبت به سوى دشمنان كند و بر يك قانون نباشد [ 187 آ 
  ] و بر يك طريقه نرود ، بلكه هر وقتى به مسلكى رود و طريقه‌اى را مستحسن داند ، از چنين كسانى حذر بايد كرد و ايشان را به لشكر راه نبايد داد كه سيرتهاى مذمومهء ايشان به ديگران سرايت كند ، و اقوال و افعال مذمومهء ايشان ديگران را گمراه كند ، و از منهج عدل و استقامت منحرف سازد .\r\n\r\n\r\n","description":"","footnote":"\r\n( 1 ) . مج : « افراد سپاه » .\r\n","page_name":" 754 ","page_number":754},
  {"content":"\r\n\r\n\r\nفصل دوم : در تدبير امراى عساكر و اميران بلاد و محافظان قلاع و حارسان سرحدّها\r\nامير عسكر بايد كه به چند صفت موصوف باشد : يكى ، شجاعت و دليرى چنان كه او را ملكه ارتكاب اهوال و اقتحام در مواضع اخطار در وقت ضرورات حاصل باشد ، و حكما گفته‌اند : شيرى كه قائد و سركردهء هزار روباه باشد ، به از هزار شير است كه سركردهء آن روباهى باشد .\r\nديگر ، رأى و تدبير و عقل كه داند كه در چه مقام اقدام بايد كرد و در چه وقت توقّف بايد نمود ، و صاحب تجارب باشد و بر قواعد و قوانين حروب آگاه باشد ، و بر رسوم داشتن لشكر و آراستن ايشان و ترتيب صفوف و آداب حرب و اختيار مواضع نيكو و اصلاح و مرمت لشكر و قوى داشتن خيل و تدبير مصلحت آذوقه و علف چهارپايان و معرفت رسوم و قوانين دشمنان در حرب و تدارك اختلالات و بدر شد از حوادث و مشكلات بصير و آگاه باشد ؛ چه دانايان عالم متّفقند كه بناى حروب بر رأى و تدبير و خدعه است . پس ، بايد كه اوّل در تدبيرات و خدعه‌ها و حيله‌ها بكوشند ، و بايد كه چون از همه راه عاجز شوند ، كار [ به 
  ] شمشير رسانند ؛ و انواع تزويرات و ساختن كاغذهاى مزوّر و اختلاف در ميان دشمنان انداختن مجوز است .\r\nديگر ، به صفت سخاوت موسوم باشد و در بذل اموال صاحب مضايقه نباشد ، ليكن بايد كه به صفت اسراف و تبذير و تضييع اموال نيز متسم نباشد .\r\nديگر ، بايد كه سردار لشكر را نام و آوازه و شهرتى حاصل باشد ، و او را در نظر دشمنان و خصوم وقعى و هيبتى بوده باشد .\r\nديگر ، بايد كه امير عسكر مخلص و محبّ پادشاه باشد و بر دين و مذهب او باشد ، و از روى صحّت اعتقاد و ديندارى و اخلاص و محبّت پادشاه محاربه و كوشش مىنموده باشد و به مجاهده و كوشش از راه دين اعتقاد راسخ داشته باشد و سپاهيان را بر اين اعتقاد تربيت مىنموده باشد .\r\nديگر ، بايد كه لشكريان را با او محبّت و دوستى بوده باشد و عظما و سران سپاه را با او كينى و نفاقى نبوده باشد .\r\nديگر ، بايد كه يك كس در تدبير لشكر مستقلّ باشد كه اگر رؤسا و زعما متعدّد\r\n\r\n","description":"","footnote":"","page_name":" 755 ","page_number":755},
  {"content":"\r\n\r\nباشند ، امر مفضى به خلاف و اختلاف گردد . و هيچ ضعف و سستى سپاه را مانند اختلاف آراء و تباين اهوا نيست .\r\nديگر ، بايد كه امير لشكر صاحب حزم و احتياط باشد و به عبث آدم به كشتن ندهد ، و در تضييع سپاه بيپروا نباشد [ 187 ب 
  ] و در معاملهء حرب صرفهء تمام منظور دارد ، و در حين غلبه و استيلا از تدارك و احتياط غافل نشود ، و بايد كه تا بالكلّيه لشكر مخالف مستأصل نشوند ، و هنوز گريختگان ايشان نزديك باشند ، صفوف خود را متفرّق نسازند و به امر غارت كردن و غنايم به دست آوردن مشغول نشوند و بالكليّه قرار بر ظفر كلّى ندهند كه بسيار بوده كه لشكرها بعد از انهدام غالب شده‌اند .\r\nديگر ، بايد مستند « 1 » به رأى خود نباشد ، و با عقلا و ارباب تجارب در هر كار مشورت مىنموده باشد ، و اطلاع تمام بر خصوصيّات اوضاع و احوال دشمنان داشتن بغايت ضرور است .\r\nشرايط مذكوره در خوانين و امراى بلاد نيز معتبر است و در ايشان حسن‌سلوك با رعايا و احتراز از شيمهء ذميمهء ظلم و جور لازم و واجب است . و ببايد كه امير بلد در تعمير ملك مىكوشيده باشد و سعى تمام درآبادانى و سرانجام رعيت بنمايد ، و در تقويت شريعت و ملت و ظهور شرايع اسلام و آثار دين اهتمام تمام لازم داند ، و در دفع بدعتها و فسادهاى دينى و ظلمها و دفع شرّ متغلبان و دزدان و حراميان و امنيت شوارع و طرق به تقصير و اهمال راضى نشود ، و در تحصيل دعاى خير جهت پادشاه ، تحصيل نام نيكو و ذكر جميل و آوازهء خوبى جهت مخدوم و ولىّ نعمت ساعى و مجدّ باشد .\r\nو شرايطى كه مذكور شد در محافظان قلاع و امراى سرحدّها معتبر است و شرط است كه محافظان قلاع مردمان كارديدهء كارآزموده باشند و به صبر و تحمّل و جفاكشى و غيرت و تعصّب و مردانگى معروف باشند . و بايد كه امير سرحدّ صاحب كفايت و كاردانى باشد ، و هميشه از اوضاع و اخبار دشمنان و سلاطين كه بر سمت و حدود ولايت اويند متفحّص باشد ، و جاسوسان و بريدان او هميشه در كار باشند و اخبار جزئى و كلّى از بلاد خصمان و بيگانگان مىرسانيده باشند ، بلكه درين باب بذل اموال بايد كرد و\r\n\r\n\r\n","description":"","footnote":"\r\n( 1 ) . در مج به « مستبد » برگردانده شده است .\r\n","page_name":" 756 ","page_number":756},
  {"content":"\r\n\r\nكسان در ملك خصمان مقرّر بايد داشت و بعضى از مردم آن ولايت را تطميعات بايد كرد كه اخبار آنجا را اعلام نمايند ؛ و هر خبر كه برسد به حضرت پادشاه مىرسانيده باشد و منتظر آن نباشد كه خبر به صحّت رسد ، چه بسيار باشد كه اگر اعلام و اخبار را موقوف بر صحّت و تواتر خبر دارند ، چيزى چند كه تدارك آن ضرور باشد فوت شود . بلى ، هرچيز چنان كه هست معروض بايد داشت ؛ اگر به صحّت رسيده ، اعلام نمايد كه ثابت شده و به صحّت رسيده و سند خبر را نيز به تفصيل ذكر نمايد ؛ و اگر به صحّت نرسيده باشد ، اعلام كند كه چنين خبرى رسيد ، ليكن هنوز يقينى نشده ، و سند خبر و راوى خبر و صحّت و ضعف آن را اعلام نمايد . و بايد كه هميشه آنچه مصلحت آن حدود است و صلاح [ 188 آ 
  ] ملكى پادشاه در آن است اعلام مىنموده باشد ، و هميشه كسان او در راه و اردوهاى پادشاه بوده باشند و اخبار و استخبار مىنموده باشند . و بايد كه امير سرحدّ را بأس و بطشى بوده باشد كه خصمان و همسايگان او ، از دشمنان ، ازو در حساب باشند و او را به مداهنه و مساهله و غفلت و كاهلى فرانگيرند كه باعث آن شود كه تعدّى كنند و متعرّض حواشى و جوانب ملك او شوند ؛ بلكه اگر از دشمنان و بيگانگان نسبت به منسوبان ولايت او تعدّى و تطاول شود ، در مقام تنبيه و تدارك درآيد ، و اندك را بسيار عظيم شمرد و خرد را خرد نگيرد كه چون اين راه گشوده گردد ، بيم آن هست كه جزئى كلّى گردد و اندك بسيار شود ، ليكن بايد كه در طريقهء تدارك ، قانون عقل و ميزان حكمت از دست نگذارد و تا كار به قول و نصيحت ساخته شود ، به فعل نرساند و اگر كار به عصا منتظم شود ، متحمّل بار گران شمشير نشود . شورش را به هيچ فتنهء عظيم و آثار حرب قوى نرساند ، و اگر با خصمان مصالحه و مهاونه بوده باشد و عهد و ميثاقى تحقّق داشته باشد ، در حفظ قواعد و مراسم آن بكوشد و از نقض عهود بر شكستن ميثاق البته احتراز تمام لازم داند . و بالجمله در هر باب ، از قانون مصلحت و ميزان عقل و حكمت بيرون نرود و هرچيز كه باعث نصر و عزّت و آبرو و حشمت و نام نيكو و آوازه پادشاه باشد ، در آن باب تقصير ننمايد . و با مخالفان و خصوم كه در جوارند طريقهء احسان و انعام و حسن قول و فعل مرعىّ دارد ، و ايشان را رهين احسان و بندهء امتنان خود داشته باشد و نسبت به متردّدان ايشان طريقهء معدلت و حسن‌سلوك مرعىّ دارد ، و به انواع ملاطفات جلب\r\n\r\n","description":"","footnote":"","page_name":" 757 ","page_number":757},
  {"content":"\r\n\r\nدوستى ايشان نمايد و ايشان را به لطايف تدبير محبّ و مخلص پادشاه گرداند ، و تخم دوستى و محبّت پادشاه در فضاى آن ممالك بپاشد .\r\nو بايد كه امراى بلاد ، خصوصا امراى سرحدّها ، لشكريان را بيكار نگذارند كه به راحت و فراغت و عطلت خو گيرند و رسوم محاربه و سپاهيگرى فراموش [ نمايند 
  ] « 1 » ، بلكه به هر نوع كه باشد ايشان را بر شغل سپاهيگرى - چون تير انداختن و اسب تاختن و امثال آن - مىداشته باشد و چنان كند كه ايشان اكثر اوقات بر سر اسب باشند و در اطراف و جوانب آن ناحيه در حركت باشند ، و خود نيز اگر همه بر رسم شكار باشد اكثر اوقات حركت مىكرده باشد ، مگر در جايى كه مصلحت امير و سپاه در بيرون رفتن از قلعه و حصار نباشد .\r\nو در ضمن حركت مذكور چند فايده مندرج است : يكى آنكه سپاهيان از ورزش و عادت كارهاى خود نمىافتند و به خواب و راحت و غلظت خو نمىگيرند . ديگر ، از اطراف و نواحى ملك خود خبردار است . [ 188 ب 
  ] اگر حادثه‌اى واقع شود يا امرى غريب رودهد ، اطّلاع دارد و آيندگان و روندگان را مىبيند و از خصوصيّات اقوال و افعال ايشان استدلال بر امور مىتواند كرد . ديگر ، خصمان و دشمنان از ايشان در حسابند و چون ايشان را هميشه سوار و مستعدّ و مهيّاى كار مىبينند ، موادّ طمعهاى ايشان منقطع مىگردد و كيدى و فتنه‌اى از ايشان به ظهور نمىتواند رسيد . و اگر بالفرض كيدى در خاطر داشته باشند ، چون تهيّه و استعداد اكثر اوقات حاصل است ، دفع كيد ايشان آسانتر مىتواند شد . ديگر ، اگر وقتى پادشاه را ارادهء روانه ساختن لشكرى به ناحيهء دشمنان جهت تسخير بلدى يا أسر و نهب طايفه‌اى مقصود افتد كه به تقريب آن جمعيّت ضرور شود ، چون در آن سرحدّ اجتماع و حركت سپاهيان و تردّد ايشان به اطراف و جوانب ناحيت خود محسوس دشمنان مىگردد ، چون جمعيت تازه نشود ، ممكن است كه دشمنان را اطّلاع بر جمعيت غرض از آن تازه حاصل نگردد .\r\nبايد كه پادشاه در تقويت امراى بلاد ، خصوصا امراى سرحدّها « 2 » اهتمام تمام لازم\r\n\r\n\r\n","description":"","footnote":"\r\n( 1 ) . اضافه از مر است .\r\n( 2 ) . بعد از « سرحدّها » كلمهء « كه » آمده بود كه براى افادهء صحيح معنى جمله حذف شد .\r\n","page_name":" 758 ","page_number":758},
  {"content":"\r\n\r\nداند ، و در انجاح حوايج و مقاصد ايشان اهمال ننمايد ، و عرايض و مطالب ايشان را به زودى مقرون به جواب دارد . و اگر ايشان را احتياج به مددى از لشكر و سلاح و آلات حروب و آزوقه و غير ذلك شود ، درين باب تأخير و تغافل ننمايد ؛ و هر نيكو خدمتى كه از ايشان به ظهور رسد ، در اكرام و انعام دقيقه‌اى نامرعى نگذارد ؛ و اگر از ايشان تقصيرى شود ، بر وجهى مرضى موافق تدبير و حكمت تدارك نمايد . و واجب است كه طريقهء مدارا نسبت به ايشان مرعى دارد ، و كار بر ايشان تنگ نسازد ، و ايشان را به فرار و ميل كردن به جانب خصمان و دشمنان ملجأ نسازد ، و راههاى اعذار را بر ايشان بالكلّيه مسدود ندارد . و اگر از يكى از ايشان بوى نفاقى به مشام رسد آن را مصرّح نسازد و تا تواند با انواع اكرام و احسان آن را از حدّ نفاق درگذراند ، و دوست و مخلص گرداند و دست از رفق و مدارا برندارد . و اگر مصلحت ملكى تقاضاى تبديل يكى از ايشان نمايد ، در آن باب طريقهء رفق و لطف [ و 
  ] « 1 » تدبير مسلوك دارد . و بايد كه آثار عنايات پادشاهى از ارسال خلع فاخره و ارقام مشتمله بر ملاطفات نسبت به امراى بلاد مستمرّ بوده باشد ، و پادشاه ايشان را به اكرام و انعام خود اميدوار مىداشته باشد .\r\n\r\n\r\n","description":"","footnote":"\r\n( 1 ) . از مر اضافه شد .\r\n","page_name":" 759 ","page_number":759},
  {"content":"\r\n\r\n\r\nفصل سوم : در ترجمهء صحيفه‌اى كه طاهر ذو اليمينين جهت ولد خود عبد اللّه نوشته بود\r\nنقل است كه در سال دويست و پنجاه و پنج « 1 » مأمون خليفه عباسى امارت رقه تا مصر را به عبد اللّه بن طاهر مفوّض داشت . در آن وقت ، پدر او طاهر صحيفه‌اى از جهت او نوشته مشتمل بر آنچه امرا را در وقت امارت [ 189 آ 
  ] و حكومت به حسب دين و دنيا لازم باشد . نقل است كه چون آن نوشته شايع [ شد 
  ] « 2 » و مردم نوشتند ، خبر آن به مأمون رسيد . آن را طلبيد و بر او خواندند . گفت : « نگذاشته ابو طيب - يعنى ، طاهر - چيزى را از امور دين و دنيا و تدبير و رأى و سياست و اصلاح ملك و رعيت و حفظ سلطان و طاعت خلفا و تقويم امر پادشاهى ، مگر آنكه آن را محكم ساخته و به آن وصيّت نموده . »\r\nو امر نموده مأمون كه آن را به جميع عمّال نواحى نوشتند ، و عبد اللّه متوجّه امارت خود شد و پيروى آن عهود و وصايا نمود و به مضمون آن عمل كرد . و چون عهدنامهء مذكور به عربى بود ، به فارسى ترجمه شد بر وجهى كه خلاصه مضمون آن مبيّن گردد . « 3 »\r\nبسم اللّه الرحمن الرحيم امّا بعد ، بر تو لازم است مراعات تقوا و پرهيزكارى خداى وحده لا شريك له ، و خشيّت و مراقبت او ، و دور شدن از سخط او و غضب او ، و محافظت رعيّت او در شب و روز . و لازم گردان لباس عافيتى را كه خداى عز و جلّ به تو پوشانيده ، به ياد داشتن معاد و آخرت و آن چيزى كه مصير و گرويدن تو به سوى اوست ، و آن چيزى كه تو را در معرض حساب بر سر آن بازخواهند داشت و از آن خواهند پرسيد . و لازم گردان بر خود عمل كردن در همهء اين ابواب ، به آنچه خداى عز و جلّ تو را نگاه دارد ، و نجات دهد تو را در روز\r\n\r\n\r\n","description":"","footnote":"\r\n( 1 ) . مأمون ، خليفهء هفتم عباسى ، پس از قتل برادرش ، امين ، به دست طاهر ذو اليمينين در سال 198 ق . به خلافت رسيد و تا فرارسيدن مرگش به سال 218 ق . بر همين مسند قرار داشت ، لذا تاريخ مندرج در متن صحيح نيست . مأمون حكومت رقّه را در سال 206 ق . به عبد اللّه بن طاهر سپرده بود . نك : تاريخ طبرى ، ج 5 ، ص 155 ؛ تاريخ خليفة بن خيّاط ، صص 310 و 315 .\r\n( 2 ) . از مر افزوده شد .\r\n( 3 ) . متن كامل اين نوشته را طبرى نقل كرده و به پيروى از او ، ابن اثير آن را روايت كرده است . نك : تاريخ طبرى ، ج 5 ، صص 156 تا 161 ؛ ابن اثير ، ج 5 ، صص 198 تا 203 .\r\n","page_name":" 760 ","page_number":760},
  {"content":"\r\n\r\nلقاى خود از عقاب خود و الم عذاب خود . پس ، به درستى كه خداى عز و جلّ به تو احسان كرده و بر تو واجب ساخته رأفت و مهربانى به آن كسانى كه ايشان را رعيّت تو ساخته و از تو رعايت ايشان خواسته ؛ و لازم گردانيده بر تو عدل نسبت به ايشان ، و قيام به اداى حقّ ايشان ، و اقامت حدود در ايشان ، و دفع آفت و ظلم از ايشان و از حريم ايشان و بيضهء ايشان ، و حفظ كردن خونهاى ايشان ، و امن داشتن راههاى ايشان ، و داخل ساختن رحمت بر ايشان . و خداى عز و جلّ مؤاخذه مىكند تو را به آنچه فرض گردانيده بر تو ، و تو را بر آن بازمىدارد و از آن سؤال مىكند و ثواب مىدهد تو را بر آن به آنچه مقدّم داشته و آنچه مؤخّر داشته .\r\nپس ، فارغ گردان جهت آن فهم و عقل خود را ، و تو را از آن هيچ شاغلى مشغول ندارد كه به درستى كه آن سر امر تو و هلاك كار تو است ، و اول چيزى است كه خداى عز و جلّ تو را موفّق سازد به آن از جهت رشد و راه يافتن تو . و بايد كه اوّل چيزى كه بر نفس خود لازم سازى و افعال خود را به آن منسوب كنى ، مواظبت بر آن چيزى باشد كه خداى عز و جلّ بر او فرض گردانيده است ، از مواظبت بر پنج نماز و آن را با مردم به طريق جماعت به‌جا آوردن در مواقيت نمازها بر سننى كه مقرّر است ، چون اسباغ وضو « 1 » و افتتاح به ذكر خداى عز و جلّ در نماز و ترتيل قرائت و تمكّن در ركوع [ 189 ب 
  ] و سجود و تشهّد و صدق و اخلاص در رأى و نيّت . و تحريص كن بر نماز كسانى را كه با تو باشند و در تحت فرمان تو باشند كه به درستى كه نماز چنان است كه خداى عز و جلّ فرموده :  إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ  « 2 » يعنى : « به درستى كه نماز نهى مىكند و بازمىدارد از فحشا و منكر . »\r\nغرض آن است كه نماز منشأ آن مىشود كه نمازگزارنده از فعلها و كارهاى بد باز ايستد . و چون مواظبت بر نماز به‌جا آورى و امر به آن نمايى ، تابع آن « 3 » و در عقب آن درآر اخذ به سنن حضرت رسول اللّه صلّى اللّه عليه و إله و پيروى كردن اخلاق آن حضرت و بيرون « 4 » كردن آثار صالحان گذشتگان كه بعد از آن حضرت بوده‌اند . و هرگاه بر تو امرى وارد شود ،\r\n\r\n\r\n","description":"","footnote":"\r\n( 1 ) . يعنى ، وضو را به تمامى انجام دادن و حقّ هر عضوى را در وضو به‌جا آوردن .\r\n( 2 ) . عنكبوت : 45 .\r\n( 3 ) . در اينجا در نسخه مج كلمهء « گرد » اضافه شده است .\r\n( 4 ) . در اصل و مج همين‌گونه ، به صورت « بيرون » ، آمده امّا در مر به « پيروى » تغيير داده شده است .\r\n","page_name":" 761 ","page_number":761},
  {"content":"\r\n\r\nاستعانت جوى در آن به استخاره خداى عز و جلّ و تقوا و لزوم آنچه خداى عز و جلّ در كتاب خود نازل ساخته از امر و نهى و حلال و حرام و اتمام آنچه از آثار حضرت رسول اللّه صلّى اللّه عليه و إله رسيده ؛ و قيام نمايى به آنچه خداى عز و جلّ حقّ و ثابت و لازم گردانيده .\r\nو از عدل ميل و انحراف مكن در هرچه باشد ، خواه دوست دارى و خواه كراهيّت داشته باشى نسبت به قريب و بعيد و آشنا و بيگانه . و اختيار كن فقه و اهل فقه را ، و دين و حاملان دين را ، و كتاب خداى عز و جلّ و عاملان به كتاب را ؛ چه به تحقيق كه افضل آنچه مزيّن مىشود به آن آدمى ، تفقّه در دين است و طلب آن و تحريص و ترغيب كردن بر آن ، و شناختن آنچه باعث تقرّب و نزديكى به خداى عز و جلّ گردد . به درستى كه آن دليل است بر هرچيزى و كشاينده « 1 » است به سوى هرچيزى ، و آمر است به خير و ناهى است از گناهان مهلكه . و به آنچه مذكور شد به توفيق خداى تعالى زياد مىشود شناختن بنده خدا را و اجلال بنده خدا را . و دريافتن درجات بلند در معاد به آنكه اين معنى چون بر مردم ظاهر باشد ، توقير امر تو خواهند كرد و هيبت سلطنت تو خواهند داشت ، و انس به تو خواهند گرفت ، و اعتماد به عدل تو خواهند داشت .\r\nو بر تو لازم است كه به اقتصاد و ميانه‌روى و توسّط و اعتدال كوشى در جميع امور ، چه هيچ خير ظاهر نفعتر و حفظكننده‌تر امن و جمع‌كننده‌تر فضل از اقتصاد نيست . و اقتصاد و ميانه‌روى داعى است به رشد ، و رشد دليل است بر توفيق [ و توفيق 
  ] « 2 » كشاننده است به سعادت ، و قوام دين و سنن هاديه به اقتصاد است . و اختيار اقتصاد كن در همه امور دنيويّه ، و كوتاهى مكن در طلب آخرت و طلب اجر و ثواب و اعمال صالحه و سنن معروفه و معالم رشد . و نهايتى و حدّى و غايتى نيست بسيار كردن نيكويى را و سعى كردن را ، هرگاه به آن مطلوب وجه اميد باشد و مرضات الهى و موافقت دوستان [ 190 آ 
  ] خدا در دار كرامت او مقصود افتد . يعنى ، نيكويى چندان كه بكنى ، زياده از آن كردن نيز مرتبه حسن و خوبى دارد .\r\nو بدان كه اقتصاد در امر دنيا ، مورث عزّت است و از گناهان نگاه مىدارد . و به تحقيق\r\n\r\n\r\n","description":"","footnote":"\r\n( 1 ) . در مر به « كشاننده » تغيير داده شده است .\r\n( 2 ) . از مر افزوده شد و چنين است در متن عربى . نك : تاريخ طبرى ، ج 5 ، ص 156 .\r\n","page_name":" 762 ","page_number":762},
  {"content":"\r\n\r\nكه تو حياطت « 1 » نفس خود و نزديكان خود و استصلاح امور خود نمىتوانى كرد به چيزى افضل از اقتصاد و توسّط و اعتدال . پس ، مداومت بر آن مىكن و اهتدا به آن جوى تا امور تو تمام شود و قدرت تو زياد گردد ، و خاصّه و عامّهء تو به صلاح آيد . و كمال خود را به خداى عز و جلّ نيكو ساز تا رعيّت تو از براى تو مستقيم شوند ، و طلب و التماس وسيله كن به سوى خداى عز و جلّ در جميع امور تا به سبب آن نعمت خداى عز و جلّ را بر خود دائم دارى .\r\nو هيچ‌كس از كسانى را كه متولّى امرى از امور سازى ، متّهم به بدى مدار تا آنكه كشف آن امر نكنى ؛ و در استيضاح مبهم بكوش « 2 » ، چه تهمت به مردم برى زدن و گمان بد به ايشان داشتن گناه است . پس ، عادت خود كن گمان نيكو به ياران خود داشتن ، و منع كن از خود بدگمانى به ايشان داشتن كه اين امر يارى تو مىكند بر نيكوكارى نسبت به ايشان داشتن و ايشان را بر خوبى داشتن . و چنان كن كه دشمن خدا ، شيطان ، را در كار تو مدخل و مغزى « 3 » نباشد كه به درستى كه شيطان اكتفا مىكند به قليلى از وهن و سستى تو ، و داخل مىگرداند در تو از غم به سبب بدگمانى به ياران و اصحاب آنچه لذّت عيش تو را ناقص گرداند .\r\nو بدان كه مىيابى به سبب حسن‌ظنّ قوّتى و راحتى ، و كفايت مىشود از تو به سبب آن آنچه كفايت آن را از امور خود مىخواهى و به سبب آن مردم را به دوستى خود دعوت مىكنى و امور خود را مستقيم مىسازى . و بايد كه منع نكند تو را حسن‌ظنّ به اصحاب و ياران خود از آنكه سؤال به‌جا آورى و تجسّس و تفتيش كنى از كارهاى خود و مباشرت امور دوستان كنى و حياطت رعيّت به‌جا آورى ، و نظر و انديشه كنى در امورى كه باعث قوام و صلاح امور ايشان باشد . و بايد كه مباشرت امور دوستان ، و كوشيدن در اصلاح و مرمّت حال ايشان ، و محافظت رعيّت كردن و حياطت كار ايشان نمودن ، و نظر كردن در امرى كه باعث قوام حال و صلاح امر ايشان باشد ، و نظر در حاجات ايشان كردن و متحمّل مؤنات ايشان شدن پيش تو اولى و برگزيده باشد بر چيزهاى ديگر ، چه\r\n\r\n\r\n","description":"","footnote":"\r\n( 1 ) . پاس داشتن ، نگه داشتن ، تعهّد كردن .\r\n( 2 ) . عبارت اخير در تاريخ طبرى نيامده است .\r\n( 3 ) . محلّى و موردى براى عيبگيرى و بدگويى .\r\n","page_name":" 763 ","page_number":763},
  {"content":"\r\n\r\nآن باعث تقويم دين و احياى سنّت مىگردد . و خالص گردان نيّت خود را در اين امور ، و متفرّد شو به تقويم و اصلاح نفس خودت ، تفرّد كسى كه مىداند كه مسؤول خواهد بود از آنچه كرده ، و مجازى خواهد بود به نيكويى كه كرده و مؤاخذ خواهد بود به بدى كه كرده . و به تحقيق كه گردانيده [ 190 ب 
  ] خداى عز و جلّ دين را حرز كه از آفت نگه دارد ، و عزّ كه صاحب دين را غلبه و زيادتى دهد ، و رفيع و بلندمرتبه گردانيده كسى را كه پيروى دين كند و اعزاز دين به‌جا آورد .\r\nپس ، سلوك كن با رعيّت خود و هركه سياست و رعايت و تدبير امر او مىكنى [ به 
  ] نهج دين و طريقهء هدايت . و اقامت كن حدود الهى را در اصحاب جرايم و گناهان بر منازل و مراتب استحقاق ايشان . يعنى ، از مرتبهء استحقاق و استيجاب « 1 » تعدّى و تجاوز به جانب افراط و تفريط مكن ؛ و تعطيل مكن حدود را و تهاون و تأخير مكن در سياست و عقوبت اهل عقوبت و مستحقّان تأديب و سياست ، چه تفريط و تقصير در اين امر مفضى به فساد شود و حسن‌ظنّ تو زايل گردد ؛ و عزم كن در اين ابواب بر سنن و قوانين معروفهء مسلّمه ، و از بدعتها و شبهه‌ها اجتناب كن تا دين تو سالم باشد و مروّت تو قائم باشد .\r\nو هرگاه معاهده كنى به امرى ، وفا به عهد خود كن و هرگاه وعده كنى به امرى ، در وفا كوش و هرگاه وعدهء چيزى كنى ، انجاز آن كن و قبول حسنه كن . و از عيب هر صاحب عيبى از رعيّت خود اغماض كن ، و ببند زبانت را از گفتن كذب و زور ، و صاحبان آن را مبغض باش ، و دور كن نمّام را كه اوّل فساد در امور تو در عاجل و آجل « 2 » نزديك ساختن دروغگو و جرئت بر دروغ است ، چه كذب سر گناه است و زور و نميمه خاتم گناه است ، چه صاحب نميمه به سلامت نمىماند و از جهت گويندهء آن دوستى كسى به سلامت نمىماند و جهت او امرى مستقيم نمىماند .\r\nو اهل صدق و صلاح را دوست‌دار ، و ضعيفان را ايمن‌دار ، و صلهءرحم به‌جا آور و به آن ابتغاى رضاى الهى و اعزاز امر او و التماس ثواب او و دار آخرت منظوردار .\r\nو احتياط كن از هوىها و ميلهاى بد و جور و ظلم و رأى خود را از اينها بگردان و\r\n\r\n\r\n","description":"","footnote":"\r\n( 1 ) . سزاوار شدن .\r\n( 2 ) . « عاجل » به معنى حال و « آجل » آينده را گويند . مراد از عاجل ، جهان خاكى و در مقابل آن آجل ، آخرت است .\r\n","page_name":" 764 ","page_number":764},
  {"content":"\r\n\r\nبرائت خود را از آن امور نزد رعيّت ظاهرساز ، و قائم كن به عدل سياست ايشان را ، و قيام نماى به حقّ و معرفتى كه مىرساند تو را به راه هدايت ، و مؤكّد « 1 » نفس خود باش نزد غضب . و ايثار [ و 
  ] « 2 » وقار و علم « 3 » نماى ، و بپرهيز از تندى و حدّت و غرور در امور خود ؛ و بپرهيز از آنكه بگويى كه اميرم و مسلّطم ، هرچه خواهم مىتوانم كرد ، چه اين امر زود رأى را بشكند و تدبير را كم سازد .\r\nو خالص كن نيّت خود را با خداى عز و جلّ و قوى كن يقين به خداى را و بدان ملك از خداست ، به هركه مىخواهد مىدهد ، و از هركه خواهد بازمىگيرد . و تغيير نعمت و حلول عذاب و نعمت به هيچ‌كس چنان نزديك نمىباشد كه به حاملان نعمت مىباشد ، از اصحاب و امرا و مقرّبان پادشاه و كسانى كه دولت ايشان را انبساطى و اتّساعى هست هرگاه كفران نعمت [ 191 آ 
  ] خداى عز و جلّ و احسان او ورزند و استطالت « 4 » و تعدّى كنند به سبب فضيلتها و نعمتهايى كه خداى عز و جلّ به ايشان داده .\r\nو از خود دور كن شرهء نفست را ، و چنان كن كه ذخاير و كنوزى كه ذخيره مىسازى بوده باشد بر او تقوا و پرهيزكارى و معذرت و استصلاح رعيّت و عمارت وآبادانى بلاد ايشان و تفقّد امور ايشان و حفظ دماى ايشان و فريادرسى ستمديدگان ايشان . و بدان كه مالهايى را كه كنز مىنمايى و ذخيره مىكنى ، آن را نموّى و زيادتى نمىباشد و هرگاه صرف كنى در صلاح رعيّت و دادن حقوق ايشان و كفّ مؤنات ايشان ، آن اموال باقى و زاكى مىگردد ، و عامّهء ناس به آن صلاح مىيابند ، و ولايت و حكومت به آن ترتيب مىيابد ، و روزگار به سبب آن طيب و خوش مىشود ، و از آن عزّت و منفعت حاصل مىگردد . پس ، بوده باشد گنج خزاين تو ، تفريق اموال در تعمير اسلام و اهل اسلام . و وافر گردان بر دوستان پادشاه و ولىّ نعمت كه نزد تواند حقوق ايشان را ، و وفا كن به رسانيدن حصص « 5 » ايشان به ايشان ؛ و تعهّد كن امورى را كه اصلاح امور ايشان و معاش ايشان كند ، چه هرگاه چنين كنى ، نعمت بر تو خوش شود و مستوجب زيادتى نعمت از جانب\r\n\r\n\r\n","description":"","footnote":"\r\n( 1 ) . متن عربى : « املك » يعنى : « مالك باش » .\r\n( 2 ) . از مر افزوده شد .\r\n( 3 ) . در مج به « حلم » برگردانده است ، و اين مطابق متن عربى است .\r\n( 4 ) . گردن‌كشى .\r\n( 5 ) . مفرد آن « حصّه » است به معنى بهره و نصيب .\r\n","page_name":" 765 ","page_number":765},
  {"content":"\r\n\r\nخداى عز و جلّ خواهى بود ، و به سبب اين بر جمع خراج و اموال ديوانى و جمع و حفظ اموال رعيّت و لوازم شغل و عمل خود قادرتر خواهى بود .\r\nو مشقّت ده نفس خود را در هرچه متجدّد شود در اين باب ، و عظيم باشد حسنهء تو در آن ، و نفع نمىدهد از مال الّا آنچه در حقّ تو به مصرف خود صرف شود . و بشناس از جهت شاكران شكر ايشان را ، و بر آن اجر ايشان بده ، و بپرهيز از آنكه دنيا و غرور دنيا فراموش تو سازد اهوال آخرت را . پس ، تهاون‌ورزى در حقوقى كه بر تو لازم باشد ، چه تهاون موجب تقصير و تفريط است ، و تفريط موجب هلاك است . و بايد كه عمل تو خالص از جهت خداى عز و جلّ باشد ، و از او اميد جزا و مكافات داشته باش ، نه از خلق .\r\nبه درستى كه او بر تو اسباغ نعمت خود نموده و فضل و عطاياى خود را بر تو فراخ ساخته . و معتصم باش به شكر ، و بر شكر معتمد باش تا خداى عز و جلّ خير و احسان بر تو زياده كند . به درستى كه خداى عز و جلّ اجر و ثواب مىدهد به قدر شكر شاكران و سيرت محسنان .\r\nو حقير مگير هيچ گناهى را و با هيچ حاسدى روزگار به سر مبر ، و هيچ فاجر [ ى 
  ] « 1 » را رحم مكن ، و احسان و صله با كفور نعمت به‌جا مياور ، و با دشمن مداهنت و مسامحت مكن ، و هيچ نمّامى را تصديق مكن ، و صاحب غدرى را امين مساز ، و موالات با فاسقى مكن ، و پيروى هيچ گمراهى مكن ، و هيچ مرائى را محمدت مكن ، و هيچ‌كس را حقير مگير ، و هيچ سائل فقيرى را [ 191 ب 
  ] ردّ مكن ، و احياى هيچ باطلى مكن ، و بر امور مضحك نظر ميفكن ، و خلف هيچ وعدى مكن ، و اظهار غضب مكن ، صاحب كبر مباش ، و از روى شدّت فرح و نشاط راه مرو ، تزكيهء هيچ سفيهى مكن ، و تقصير در طلب آخرت مكن ، و با روزگار عتاب مكن ، و با ظالمان از راه رغبت يا محابات « 2 » اغماض مكن ، و در امر دنيا طلب ثواب آخرت مكن ، و با دانايان و عاقلان بسيار مشاورت مىكرده باش ، و خود را به حلم كار فرماى ، و از اصحاب تجارب و صاحبان عقل و رأى و حكمت فرا مىگرفته باش ، و در مشورت صاحبان نفسهاى ضعيف و بخيلان را داخل مساز و از\r\n\r\n\r\n","description":"","footnote":"\r\n( 1 ) . قياسا اضافه شد .\r\n( 2 ) . گذشت كردن ، طرفدارى بىجهت .\r\n","page_name":" 766 ","page_number":766},
  {"content":"\r\n\r\nايشان سخن گوش مكن كه ضرر ايشان بيش از منفعت ايشان است . و هيچ [ چيز 
  ] « 1 » زودتر از بخل فاسد نمىسازد چيزهايى را كه پيش آيد از امر رعيّت . و بدان كه هرگاه حريص باشى ، بسيار خواهى گرفت و كم خواهى داد و هرگاه چنين باشى ، مستقيم نمىشود امور تو ، الّا اندكى . چه محبّت تو در دل رعيّت وقتى منعقد مىشود كه خود را از اموال ايشان بازدارى ، و جور بر ايشان نكنى . و مودّت دوستانت وقتى صافى مىشود كه بر ايشان افضال كنى و حسن عطيّه نسبت به ايشان به‌جاى آورى . پس ، از بخل اجتناب و احتراز لازم دان ، و بگردان از جهت جميع مسلمانان در خانه‌ات نصيبى و بهره‌اى ، و يقين داشته باش به آنكه خود بهترين اعمال عباد است . پس ، آن را خلق خود ساز . و جور را به حقّ آسان و هموار ساز ، و حقّ را كار و مذهب خود گردان ، و تفقّد امور سپاهيان كن و به دواوين و نوشته‌هاى ايشان برس . و ادرار [ و 
  ] « 2 » ارزاق و معونات ايشان بكن ، و معاش را بر ايشان فراخ ساز ، چنان كه به آن خداى عز و جلّ فاقهء ايشان را زايل گرداند ، و كار ايشان جهت تو و قوى شود ، و دلهاى ايشان را در طاعت تو و كار تو خلوص و انشراح زياده گردد . و بس است صاحب سلطنت را از سعادت آنكه بر لشكر و رعيّت خود رحمتى باشد به سبب عدل و حياطت و انصاف و عنايت و شفقت و توسعه . پس ، مزايلت « 3 » كن از مكروه يك طرف به آنكه به خاطر درآرى فضيلت طرف ديگر را كه ملاقات خواهى كرد و در خواهى يافت ان شاء اللّه تعالى صلاح و فلاح و نجاح .\r\nو بدان كه حكم و قضا از جانب خداى عز و جلّ به مكان و مرتبه‌اى است كه هيچ‌چيز از امور در آن مرتبه نيست ، بنابر آنكه آن مراتبى است كه خداى عز و جلّ قرار داده كه به آن معتدل مىشود احوال مردم در زمين ؛ و به اقامت عدل در قضا و عمل به صلاح مىآيد احوال رعيّت ، و امن مىشود راهها ، و انصاف داده مىشود به مظلوم ، و مىگيرند مردمان حقوق خود را ، و نيكو مىشود معيشت خلق ، و ادا مىشود حق طاعت ، و روزى مىگرداند خداى عز و جلّ سلامت و عافيت ، [ 192 آ 
  ] و دين قائم مىگردد ، و جارى مىگردد شرايع و سنن ملّت بر مجارى خود .\r\nو در امر خداى شديد و قوى باش و متورّع باش از آلودگى به عيب ، و در امضاى\r\n\r\n\r\n","description":"","footnote":"\r\n( 1 ) . از مر اضافه گرديد .\r\n( 2 ) . از مر افزوده شد .\r\n( 3 ) . به معنى « دورى كردن » است .\r\n","page_name":" 767 ","page_number":767},
  {"content":"\r\n\r\nاقامت حدود شرع بكوش ، و از عجلت احتراز كن ، و از ضجر و قلق و اضطراب دورى كن ، و به قسمت خود قانع باش ، و به تجربهء خود منتفع شو ، و در حال صمت و سكوت متنبّه باش ، و در سخن گفتن سديد « 1 » باش ، و با خصم به انصاف باش ، و نزد شبهه و حيرت توقّف كن و ابلاغ حجّت مىكرده باش ، و نگيرد تو را در امر رعيّت محاباتى و محابايى « 2 » و ملامت ملامت‌كننده‌اى ، و باثبات و تأنى باش و مراقبت و نظر و تدبير و تفكّر و اعتبار به عمل مىآورده باش . و نزد پروردگار خود تواضع و تخشّع « 3 » كن ، و با جميع رعيّت خود مهربان باش ، و حقّ را بر نفس خود مسلّط ساز ، و البتّه مسارعت به ريختن خون مكن كه خونها را نزد خداى عز و جلّ مكان عظيمى هست هرگاه به غير حق هتك آن مىشود .\r\nو نظر كن بر اين خراجى كه رعيّت بر آن مستقيم مىشوند ، و گردانيده خداى عز و جلّ آن را جهت اسلام عزّت و رفعت و از جهت اهل اسلام باعث توسعه و جهت دشمن اسلام و اهل اسلام غيظ و از جهت اهل كفر از معاندان ذلت و صغار . پس ، خراج را ميانهء اصحاب آن قسمت كن به حقّ و عدل و تسويه و عموم و شمول ، و رفع مكن چيزى از آن را از شريفى به سبب شرف يا از غنىّ به سبب غناى او ، و بازندارى آن را از يكى از كاتبانت يا از يكى از حاشيه و خاصّه‌ات ، و از آن فرامگير بيش از حدّ احتمال ، و تكليف مكن كسى را به امرى كه در آن شططى « 4 » باشد - يعنى ، مجاوزتى از حدّ بوده .\r\nو مردم را همه بر حقّ و راه حقّ دار كه اين جمع‌كننده‌تر است بر الفت ايشان را ، و لازم‌دارتر است رضاى عامّهء ناس را . و بدان كه تو گرديده‌اى به ولايتت خازن و حافظ و راعى زيردستان ، و مسمّى شده‌اند زيردستان تو به رعيّت به جهت آنكه تو راعى ايشانى و قيّم ايشانى ؛ بگير از ايشان آنچه به تو دهند از مقدور خود ، و آن را صرف كن در قوام امر ايشان و صلاح ايشان و تقويم اعوجاج و كجى ايشان ، و عامل‌ساز به ايشان صاحبان رأى و تدبير و تجربه و خبردارى به عمل و علم سياست و عقاب . و واسع گردان رزق را بر ايشان كه اين از حقوق لازمه است بر تو در آن امرى كه متقلّد آن شده‌اى و اسناد آن امر به سوى تو شده ؛ پس ، هيچ شاغلى تو را از آن امر شاغل نباشد و از آن هيچ صارفى تو را\r\n\r\n\r\n","description":"","footnote":"\r\n( 1 ) . مر : « شديد . »\r\n( 2 ) . ترس ، احتياط ، ملاحظه .\r\n( 3 ) . فروتنى .\r\n( 4 ) . افراط ، زياده‌روى .\r\n","page_name":" 768 ","page_number":768},
  {"content":"\r\n\r\nصرف « 1 » نكند ؛ پس ، به درستى كه هرگاه تو اين را ايثار كردى و قيام به واجب امر نمودى ، استدعا كرده‌اى به آن زيادتى نعمت از جانب پروردگار ، و حسن ذكر در عملت ، و به آن حزر محبّت « 2 » مىكنى از رعيتت ، و اعانت مىكنى بر صلاح . پس ، جارى مىشود خيرات در بلدت ، و فاش مىگردد عمارت وآبادانى در ناحيه‌ات ، [ 192 ب 
  ] و ظاهر مىشود خصب و ترسالى « 3 » در مملكت ، و بسيار مىشود خراجت و متوفّر مىشود اموالت ، و قوى مىشود بر نگاه داشتن لشكر و خشنود ساختن عامّهء مردم به افاضهء عطا بر ايشان از جانب خودت ، و خواهى بود در اين حال محمود السياسهء مرضىّ العدل نزد دشمنانت ، و خواهى بود در همهء امورت صاحب عدّت و آلت و قوّت . پس ، رغبت كن در اين امر و تقديم مكن چيزى را بر اين كه با اين كار ، امر تو محمود مىشود ، ان شاء اللّه تعالى .\r\nو بگردان و مقرّر ساز در هر ناحيه از عملت امينى را كه اخبار عمّال « 4 » تو را به سوى تو اخبار كند ، و سيرت و اعمال ايشان را به تو بنويسد ، چنان كه گويا تو با هر عاملى و معاينة همگى افعال و اعمال او را مىبينى .\r\nو اگر اراده كنى كه يكى از عاملان خود را به امرى مأمور سازى ، فكر كن در عواقب آنچه اراده دارى . پس ، اگر اعتقاد كنى سلامت و عافيت در آن و اميد حسن دفاع و صنع در آن داشته باشى ، امضاى آن كن و الّا از آن توقّف كن ، و مراجعت و مشاورت كن در آن با اهل علم و بصيرت ؛ آنگاه ، عدّت آن كار بگير ، چه بسيار باشد كه آدمى نظر كند در امرى از امور و ميل به آن كند به حسب آرزويى ، و آن آرزو اغوا و اضلال آن كند ، و آن امر او را خوش آيد . پس ، اگر نظر در عواقب آن كار كند ، باعث هلاك او گردد و امر او منغّص و شكسته گردد . پس ، حزم و احتياط كار فرما در هرچه ارادهء آن كنى ، و مباشر آن شو بعد از عون و يارى خداى عز و جلّ و بسيار استخاره كن با خداى عز و جلّ در جميع امورت .\r\n\r\n\r\n","description":"","footnote":"\r\n( 1 ) . منصرف ساختن ، به تغيير عقيده واداشتن .\r\n( 2 ) . در نسخهء اصل خوانا نيست و در مج به صورت « جرّ محبت » و در مر به شكل « خبر حجّت » آمده است . آنچه در متن ضبط گرديد با نوشتهء ابن اثير كه در جلد 5 ص 201 به صورت « احرزت به المحبّة » آورده برابرى مىكند .\r\nدر تاريخ طبرى ، ج 5 ، ص 159 « احترزت النصيجة » درج شده است .\r\n( 3 ) . « ترسالى » در برابر خشكسالى است .\r\n( 4 ) . در اصل « اعمال » آمده بود كه برابر متن عربى اصلاح گرديد .\r\n","page_name":" 769 ","page_number":769},
  {"content":"\r\n\r\nو از كار امروزت بالتّمام فارغ شو و چيزى را به فردا مينداز ، و بسيار خود مباشر امورت شو ، چه فردا امورى هست و حوادثى هست كه بسا باشد كه تو را از كار بازماندهء امروز غافل سازد . و بدان كه امروز چون گذشت رفت با آنچه در او بود ، و هرگاه عمل او را تأخير نمودى ، جمع مىشود بر تو عمل دو روز . پس ، مشغول مىسازد آن تو را تا وقتى كه از آن اعراض كنى . و هرگاه عمل هر روز را در آن روز امضا نمودى « 1 » ، بدن خود را راحت داده‌اى و امور سلطنت خود را محكم ساخته‌اى . و نظر كن به مردم احرار و صاحبان سن از ايشان از آن كسانى كه يقين به صفاى طويت ايشان داشته باشى . و گواهى دهد مودّت ايشان مر تو را و معاونت ايشان به نصح و مخالطت بر امور تو . ايشان را برگزين ، و نسبت به ايشان احسان به‌جا آور ، و تعاهد نماى اهل خاندانهايى كه فقر و حاجت به ايشان رونموده . [ 193 ب 
  ] « 2 » پس ، متحمّل مؤنات ايشان شو و اصلاح حال ايشان كن تا فقر مسّ ايشان نكند ، و خود متوجّه شو و نظر كن به حال فقرا و مساكين و كسانى كه قدرت آن ندارند كه ستمى كه بر ايشان شده به تو رفع نمايند و عرض كنند و محتقرى كه نمىداند كه چگونه طلب حقّ خود نمايد . پس ، از او بپرس و مبالغه كن در سؤال ، و به امثال اين جماعت موكّل‌ساز اهل صلاح را ، و امر كن ايشان را كه حالات و حوايج ايشان را به تو رفع مىنموده باشند تا تو در آن نظر مىكرده باشى ، و آنچه باعث صلاح حال ايشان باشد به عمل مىآورده باشى . و تعاهد كن حال صاحبان شدت و بأساء را ، چون يتيمان و ارامل « 3 » - يعنى ، زنان بىشوهر - و از جهت ايشان ارزاق و معونات از بيت المال مقرّر دار ، و در اين باب اقتدا كن به امير المؤمنين - يعنى ، مأمون اعزّه اللّه - چنان كه او عطوفت مىكند با ايشان و صله به‌جا مىآورد بكن ، تا آنكه به آن صالح سازد خداى عيش ايشان را ، و روزى تو كند به سبب آن زيادتى و بركت .\r\nو از جهت ضريران « 4 » از بيت المال سهمى مقرّر كن ، و حاملان قرآن را از ايشان ترجيح\r\n\r\n\r\n","description":"","footnote":"\r\n( 1 ) . براى رسايى بهتر مفهوم جمله ، كلمهء « و » در اينجا برابر متن عربى حذف شد .\r\n( 2 ) . صفحهء 193 آ نانوشته است .\r\n( 3 ) . مفرد آن « ارملة » به معنى زن بىشوهر و « ارمل » به معنى مرد بىزن است .\r\n( 4 ) . « ضرير » به معنى زيان‌يافته و ناتوان و بيمار است .\r\n","page_name":" 770 ","page_number":770},
  {"content":"\r\n\r\nده ، و از جهت بيماران خانه‌ها بساز كه ايشان را در آنجا مأوى دهى ، و قيمتى تعيين كن كه باعث اصلاح امور ايشان باشد . و اطبا مقرّر كن كه معالجهء بيماريهاى ايشان مىكرده باشند ، و شهوات و ميلهاى ايشان را اسعاف « 1 » كن مادام كه به حدّى نرسد كه باعث اسراف در بيت المال شود .\r\nو بدان كه مردم هرگاه حقوق ايشان داده شود و زياده بر آن نيز داده شده باشد ، ايشان راضى نمىشوند ؛ و دلهاى ايشان خوش نمىشود بدون آنكه رفع حوايج خود كنند به واليان جهت طمع در يافتن زيادتى و تحصيل فضل فوايد . و بسيار شود كه كسى كه متصفّح « 2 » امور مردم باشد او را تبرّم « 3 » و ملالت رودهد به‌واسطهء بسيارى آنچه بر او وارد مىشود ، و ذهن او را و فكر او را مشغول مىسازد تعب و مشقّتى كه به او مىرسد . و برابر نيست كسى كه رغبت مىكرده باشد در عدل و مىشناخته باشد محاسن امور خود را در عاجل و فضل ثواب آجل با كسى كه اندك گيرد و سبك داند چيزى را كه باعث تقرّب به خدا و التماس رحمت او مىشده باشد .\r\nو بسيار ساز رخصت و اذن مردم را به پيش خودت ، و روى خود به ايشان نماى ، و ساكن‌ساز از جهت ايشان حواس خود را ، و بگستران از جهت ايشان بال خود را ، و ظاهر ساز از جهت ايشان بشر وجه و شكفته‌رويى ، و نرم كن جهت ايشان سؤال و سخن گفتن ، و عطوفت كن به ايشان به جود و فضيلت .\r\nو هرگاه عطا كنى ، عطا كن به سماحت و خوشى نفس ؛ و صنيعت « 4 » به عمل آور بىآنكه آن را مكدّر سازى به آزار و منّت گذاشتن ، چه عطيّه بر نحو مذكور تجارت پرسودى است . و عبرت‌گير به آنچه مىبينى از امور دنيا و آن كسانى كه پيش از تو گذشته‌اند از اهل سلطنت و رياست در قرون گذشته و امم هالكه . پس ، معتصم باش در جميع حالاتت به امر خداى عز و جلّ و ايستادن نزد محبّت الهى و عمل كردن به شريعت و سنّت او و اقامت دين و كتاب او ، و اجتناب كن از آنچه مفارق اين باشد و با اين مخالفت\r\n\r\n\r\n","description":"","footnote":"\r\n( 1 ) . برآوردن ، روا كردن حاجت .\r\n( 2 ) . « تصفّح » به معنى به دقت ملاحظه كردن ، ژرف‌نگرى و رسيدگى است .\r\n( 3 ) . به ستوه آمدن ، ملول شدن .\r\n( 4 ) . احسان ، كار نيكو .\r\n","page_name":" 771 ","page_number":771},
  {"content":"\r\n\r\nكند و داعى به سخط خدا باشد . و مالى كه عمّال تو جمع مىكنند و انفاقى كه مىكنند ، به آن عالم باش . چيزى از حرام جمع مكن و به طريق اسراف صرف مكن .\r\nو بسيار كن مجالست با علما و مشاورت و مخالطت با ايشان . و بوده باشد هواى تو و ميل طبع تو در اتباع سنن و اقامت آن و اختيار مكارم و معالى امور . و بوده باشد گراميتر همنشينان و مخصوصان تو كسى كه اگر در تو عيبى بيند ، هيبت تو او را منع نكند از آنكه اعلام كند تو را از آن عيب در آشكار و پنهان ، و اظهار كند به تو هرچيزى را كه در آن نقصى باشد كه جماعت چنين ناصحترين دوستان و اعوان تواند .\r\nو نظر كن و مقرّرساز از جهت عمّال [ 194 آ 
  ] و نويسندگان از جهت هريك وقتى در هرروز كه در آن وقت نزد تو آيند با نوشته‌ها و مؤامرات و آنچه نزد ايشان است از حوايج و مطالب عمّال و امور نواحى و رعايا ؛ و در آن حال كه اين امور را بر تو عرض مىكنند و ايراد مىنمايند ، فارغ‌ساز گوش و چشم و فهم و عقل خود را ، و مكرّر در آن نظر كن و تدبّر و تفكّر به‌جاى آر . هرچه موافق حقّ و حزم بوده باشد ، امضا كن و در آن با خداى استخاره كن و هرچه مخالف آن باشد ، صرف كن به تثبّت و توقّف و سؤال و تفتيش .\r\nو منّت مگذار بر رعيّت خود و نه بر ديگرى به احسانى كه به ايشان كنى ، و در مپذير از هيچ‌يك از ايشان ، الّا وفا و استقامت و عون در امور مخدوم و ولىّنعمت . و معروف و احسان را به ازاى اين به عمل آور ، و اين مكتوب را نيك بفهم و در آن بسيار نظر كن و به آن عمل كن ، و در جميع امور از خداى عز و جلّ طلب يارى كن و استخاره كن . به درستى كه خداى عز و جلّ با صلاح و اهل صلاح است . و بگردان عظيمترين سيرت خود و افضل رعيّت خود آنچه باعث رضاى خدا باشد و باعث نظام دين گردد و باعث عزّت و تمكين اهل دين شود و جهت ملّت عدل و صلاح باشد . « 1 »\r\n\r\n\r\n","description":"","footnote":"\r\n( 1 ) . بوسورث در مقاله‌اى رسالهء طاهر را تفسير كرده است . نك :\r\n C . E . Bosworth , « An early arabic mirror for princes : Tahir dhu L'Yaminin's epistle to his son Abdollah ( 206 / 821 ) » , JNES XXIX 1970 , P . 25 - 41 . \r\nبه نقل از : خواجه نظام الملك ، ص 83 ، پانوشت شمارهء 13 .\r\n","page_name":" 772 ","page_number":772},
  {"content":"\r\n\r\n\r\nفصل چهارم : در ذكر تدبير تجّار و متردّدان اطراف و جوانب برّ و بحر\r\nشرط تدبير تجّار آن است كه پادشاه نسبت به ايشان طريقهء معدلت و احسان و نيكوكارى معمول دارد ، و در اموال و مقرّراتى كه از ايشان گرفته مىشود نهايت تخفيف به‌جا آورد ، و آنچه بدعت و بد باشد زايل گرداند ، و چنان كند كه حسن سلوك پادشاه و عمّال ديوان و حكّام نسبت به ايشان مشهور و معروف گردد . و در ضمن اين چندين فايده است : يكى ، تحصيل رضاى الهى . ديگر ، تحصيل ثواب و خلاصى از عقاب . ديگر ، دوام نعمت و بقاى دولت . ديگر ، تحصيل دعاى خير . ديگر ، تحصيل ذكر جميل و نام نيكو ، چه تجّار و متردّدان به اطراف و جوانب عالم حركت مىكنند و هميشه از قطرى به قطرى سفر مىكنند و با مردم بلاد و اطراف عالم ملاقات و مجالست مىنمايند و از نيك و بد هر چه مىبينند و مىشنوند به مردم ديگر كه برمىخورند نقل مىكنند ، و آن گروه به جماعت ديگر ، و على هذا القياس . و به توسّط نقل و اخبار تاجران اخبار مشرق به مغرب مىرسد و اخبار مغرب به مشرق مىرسد ، و چون از پادشاهى و مردم اقليمى راضى و خوشنود باشند ، چون مقرّر است كه هرگاه كسى از كسى راضى باشد در مقام نشر و ذكر خوبيهاى او مىشود ؛ بلكه بسيار است كه خوبى غير واقع ذكر مىكند و بسيار است كه آنچه هست صد چندان مىگويد و بازمىنمايد ، و در هركار جانب خوب آن را تتبّع نموده ، نقل مىكند و شهرت مىدهد و اگر كارى را چند رو محمل باشد همه را بر محمل نيكو حمل كرده به صد آب و تاب نقل مىكند ، چنان كه اگر كسى از كسى راضى نباشد و رنجش‌خاطر داشته باشد ، در همه باب عكس آنچه مذكور شد به عمل مىآورد .\r\nديگر ، هرگاه سلوك پادشاه و اتباع او با متردّدان بر وجه نيكو باشد ، تردّد مردم از اطراف و جوانب زياد مىشود ، و مردم بسيارى در ملك آن پادشاه متوطّن مىشوند و باعث زيادتى معمورى ملك مىگردد و بر مداخل و اموال سلطانى مىافزايد ، و نفايس و رعايت هر ديار در آن ملك بسيار مىشود ، و اخبار بيگانگان و دشمنان معلوم و مفهوم مىگردد به توسّط اخبار و استخبار تجّار و متردّدان و رسانيدن اخبار نيكو به اطراف [ 194 ب 
  ] و جوانب . پادشاهانى كه دوستند ، بر دوستى مىافزايند و سلوك طريق\r\n\r\n","description":"","footnote":"","page_name":" 773 ","page_number":773},
  {"content":"\r\n\r\nمكاتبت و مراسلت و خلّت « 1 » منظور مىدارند و پادشاهانى كه دشمنند ، دوست مىشوند و از سر دشمنى درمىگذرند .\r\nديگر ، چون پادشاه با تجّار بر نهج نيكو سلوك كند ، پادشاهان ديگر را نيز رغبت به سلوك اين مسلك مىشود ، و طريقهء خوبى در همه بلاد مسلوك مىگردد ، و راهها امن مىشود ، و رفاهيّت تمام خلق را حاصل مىشود ، و ثواب بسيار عايد به روزگار آن پادشاهى مىشود كه بادى و بانى اين امور بوده . و رعايت مقدّماتى كه مذكور شد نسبت به غربا و مردم بلاد ديگر بيشتر ضرور است ، بلكه نسبت به اهل ذمّه و كفّار و مخالفان مذهب نيز مراعات اين امور لازم است ، چه با اشتمال بر فوايدى كه مذكور شد اين فايده دارد كه چون كفّار هرگاه در بلاد اسلام از پادشاهان اسلام و نوّاب و خواصّ و حكّام ايشان حسن سلوك و حسن‌سيرت و معدلت و انصاف و راستى و ديانت و حسن‌خلق و حلم و احسان مشاهده كنند ، ايشان را رغبت تمام به دين اسلام حاصل مىشود و اعتقاد نيكو به اين دين به هم مىرسانند ، و بسيار باشد كه به دين حقّ درآيند و مع ذلك چون راضى و خشنود باشند و احسان ديده باشند ، در نشر خوبى دين اسلام و پادشاه اسلام و ايمان و اهل ايمان بغايت خواهند كوشيد ، و باعث ميل و رغبت و حسن‌اعتقاد كفّار و مخالفان به دين و اهل دين خواهد گرديد .\r\nو فوايد امور مذكوره بسيار است ، همچنانكه مضارّ و آفات بدسلوكى نسبت به غربا و اهل بلاد مخالف بسيار است . و بسيار بوده كه از بدسلوكى با متردّدان بلاد ديگر مضرّتها و آفتهاى عظيمه متولّد شده و خونها ريخته شده ، چنان كه در قضيّهء چنگيز خان واقع شد .\r\n\r\nحكايت\r\nدر اواخر ايام دولت خوارزمشاه سكون و امنيّت به درجهء اعلى رسيده بود و فراغت و رفاهيت خلق به نهايت انجاميده و راهها امن شده و فتنه‌ها ساكن گرديده ، چنان كه اگر در\r\n\r\n\r\n","description":"","footnote":"\r\n( 1 ) . دوستى .\r\n","page_name":" 774 ","page_number":774},
  {"content":"\r\n\r\nآخر معمورهء مشرق اندك سود و نفعى نشان مىدادند ، تجّار به خاطر جمع و فراغ‌بال از انتهاى مغرب روى بدان صوب مىنهادند . و در آن اوان كه لشكريان پادشاه جهانگير ، چنگيز خان ، صحرانشين بودند ملبوسات و مفروشات در اردوى وى بغايت گران بود و در بيع و شراى آن منفعت تمام حاصل مىشد . بنابراين ، احمد خجندى و دوكس ديگر « 1 » از بازرگانان بخارا اثواب و كرباس و غير ذلك از امتعهء لايق قبايل مغول فراهم آورده ، متوجّه اردوى خان شدند . و در آن ايّام ، چنگيز خان بر اكثر طوايف صحرانشينان ترك غالب آمده ركن شوكت ايشان را منهزم گردانيده بود ، و محافظان طرق را فرمان داده بود كه بازرگانان را به سلامت از مواضع مخوفه بگذرانند ، و از امتعه چيزى كه لايق خزانه دانند با صاحب متاع به اردو فرستند . و چون بخاريان به حدود مقيم خان رسيدند ، امتعهء احمد خجندى « 2 » را پسند كرده ، او را با امتعه نزد خان بردند و احمد در وقت مبايعه هر چيز را كه به ده دينار يا بيست دينار خريده بود به سه بالش نقره « 3 » بها مىكرد . چنگيز خان از كمى انصاف او در غضب رفته گفت : « اين شخص را اعتقاد آن است كه مدّت العمر چشم ما بر پوشيدنى نيفتاده . » آنگاه ، امر كرد كه نفايس امتعه كه از خزاين سلاطين به خزانهء او منتقل شده بود حاضر آوردند و آنچه مصحوب احمد بود قلمى نموده ، سپردند و او را نيز موقوف داشته دو رفيق او را خدمت خان طلب كردند . و هرچند خان از ايشان پرسيد كه ، « قيمت قماش شما چند است ؟ » ايشان گفتند كه ، « ما اين محقّرات را بر سبيل پيشكش [ 195 آ 
  ] آورده‌ايم . » و اين سخن موافق مزاج پادشاه افتاده ، اضعاف آنچه در خزانهء خيال ايشان درآمده بود به بهاى آن امتعه داد ، و با احمد خجندى نيز به همين دستور عمل نموده ، شرايط اعزاز به‌جاى آورد و همه را خشنود گردانيد ، چه در آن وقت به نظر احترام در اهل اسلام مىنگريست . « 4 » و در هنگام مراجعت بخاريان فرمان داد كه\r\n\r\n\r\n","description":"","footnote":"\r\n( 1 ) . آن‌دو كس ديگر در جهانگشاى جوينى « پسر امير حسين » و « احمد بالحنح » ( ضبط صحيح اين نام معلوم نيست ) ذكر شده است . نك : ج 1 ، ص 59 .\r\n( 2 ) . همان : « بالحنح » .\r\n( 3 ) . همان : « زر » .\r\n( 4 ) . چنگيز خان چون متقلّد هيچ دين و تابع هيچ ملّتى نبود ، از تعصّب و رجحان ملّتى بر ملّتى و تفضيل بعضى بر بعضى مجتنب بود ، و ليكن مسلمانان را به نظر توقير مىنگريسته است . وى چون در آغاز به اهل اسلام عقيدهء\r\n","page_name":" 775 ","page_number":775},
  {"content":"\r\n\r\nهريك از پسران و امرا و اعيان از ملازمان خويش دو كس اختيار كرده ، سرمايه به ايشان بدهند تا به رسم تجارت متوجّه مملكت سلطان محمّد خوارزمشاه شوند . و به موجب فرموده چهارصد و پنجاه مرد مسلمان جمع شده با مالى كه محاسب وهم از حصر و عدّ آن عاجز بود ، متوجّه بلاد سلطان شدند . و چنگيز خان به سلطان پيغام داد كه ، تجّار آن طرف به جانب ما آمدند و ما مراعات خاطر ايشان كما ينبغى نموده رخصت انصراف ارزانى داشتيم ، چنان كه به سمع شريف خواهد رسيد . و جمعى را در مصاحبت ايشان ارسال داشتيم تا طرايف و تنسوقات حاصل نموده به اردوى هميون ما رسانند ؛ متوقّع آنكه وحشت و بيگانگى به الفت و يگانگى متبدّل گشته ، ضماير به محبّت و مودّت مشحون گردد تا بازرگانان كه سبب معمورى مملكتند بىتحاشى « 1 » و توحّش آمد و شد توانند نمود .\r\nو چون جماعت مذكوره به اترار « 2 » رسيدند و به خدمت حاكم آنجا امير اينال جيق « 3 » ، كه از قوم تركمان بود ، ترقّى يافته لقب غايرخانى يافته بود مبادرت نمودند . يكى از آنها كه با او آشنايى قديم داشت او را به اينال جيق خطاب كرد . او آزرده‌خاطر گشته قاصد جان و مال بازرگانان گشت ، و ايشان را موقوف داشته ، رسولى به عراق پيش سلطان محمّد فرستاد و پيغام داد كه ، « جاسوسان چنگيز خان با اموال فراوان به اين ديار آمده‌اند . فرمان چيست ؟ » سلطان بىتأمّل و تفكّر به قتل تجّار فرمان داد . « 4 » و چون اين خبر به غاير خان رسيد ، آن بيچارگان را در دام هلاك انداخته مالها برداشت . و يك كس از ايشان گريخته .\r\nصورت واقعه را به عرض چنگيز خان رسانيد ، و خان رسولى نزد سلطان فرستاده پيغام\r\n\r\n\r\n","description":"","footnote":"\r\nتمام داشت جهت قتل هر مسلمانى چهل بالش زر ( هر بالش معادل پانصد مثقال زر ) ديه تعيين كرد ، حال آنكه براى قتل هريك از مردم ختا يك سر درازگوش ديه نهاد . نك : جهانگشاى جوينى ، ج 1 ، ص 18 ؛ روضة الصفا ، مجلد دوم ، ص 833 .\r\n( 1 ) . « تحاشى » به معنى پرهيز كردن و دورى جستن است .\r\n( 2 ) . شهرى بوده واقع در تركستان بر ساحل راست سير دريا ، كه ممكن است همان شهر فاراب بوده باشد . امروز ويرانه‌هايى از آن باقى مانده است . دايرة المعارف فارسى مصاحب ، ج 1 ، ص 46 .\r\n( 3 ) . جهانگشاى جوينى ، همان : « اينال جق » و جامع التواريخ ، ج 1 ، ص 343 : « اينال جوق » .\r\n( 4 ) . در جامع التواريخ ، ج 1 ، ص 341 آمده است : سلطان پيش از تدبّر و تفكّر ، به مجرّد فتواى فقها ، بر فور مثال داد تا آن مسلمانان را كه به حريم سلطنت او پناه جسته بودند ، به قتل آرند و اموال ايشان را به اسم غنيمت بردارند .\r\n","page_name":" 776 ","page_number":776},
  {"content":"\r\n\r\nداد كه ، « حاكم اترار نسبت به تجّار به غدر چنين كرده و از وخامت عاقبت غدر نينديشيده . وظيفه آنكه او را پيش ما فرستند . » و سلطان از كمال بىدولتى ايلچى را نيز بكشت ، و كيفيّت حادثه مسموع چنگيز خان گشته ، آتش غضب او اشتعال يافت و حكم به اجتماع لشكرها نموده با لشكر بىحساب متوجّه ايران گرديد ، و بر لشكر سلطان ظفر يافته و در قتل و تخريب بلاد ايران چندان سعى نمود كه از هيچ زمانى مسموع نشده كه چندان قتل و فساد واقع شده باشد . « 1 » و تفصيل آن وقايع در كتب تواريخ مذكور و مشهور است .\r\nمجملا ، نقل كرده‌اند كه در خوارزم ، كه در آن وقت دار الملك خوارزمشاه بود ، چندان آدمى كشته شد كه گويند هر قاتلى بيست و چهار سر به عرضگاه آورد و عدد سپاهيان از صد هزار متجاوز بود . در نيشابور دوازده روز شمار كشتگان كردند ، به غير از عورات و اطفال هزار هزار و هفتصد و چهل و هفت هزار « 2 » مرد كشته شده بودند ، و در هرات هزار هزار و سيصد هزار و كسرى كشته شده بودند ، و بر اين قياس در شهرهاى ديگر . و از آثار قتل چنگيزى از صاحب كتاب طبقات ناصرى نقل شده كه از سيّد بهاء الدين رازى ، كه سيّد شريف الذات طاهر النسب بود ، استماع نمودم كه ، « در سالى كه خوارزمشاه مرا به واسطهء تحقيق كيفيّت سلطنت و كميّت لشكر و مملكت چنگيز خان به ولايت خطا ارسال داشت ، چون به ولايت آلتمان [ 195 ب 
  ] پادشاه خطا رسيديم ، از دور پشته‌اى سفيد بلند به نظر ما درآمد . همگنان را گمان آن بود كه مگر كوه پربرفى است . بعد از سه منزل كه به آنجا رسيديم ، از مردم آنجا به وضوح پيوست كه استخوان كسانى است كه در جنگ آلتمان خطا و چنگيز خان كشته شده‌اند . منزل ديگر رفتيم ، زمين از روغن آدمى چرب و سياه گشته بود ، چنان كه سه منزل ديگر آن كيفيت داشت ، و اكثر مردم ما از عفونت هوا بيمار شده ، رخت به سرمنزل ممات كشيدند . و چون به حدود خطا رسيديم ، در زير يكى از بروج قلعه استخوان آدمى بسيار برهم ريخته ديديم . از حقيقت آن استفسار نموديم ، گفتند : در وقت فتح اين شهر ، شصت هزار دختر به جهت آنكه به دست مغولان\r\n\r\n\r\n","description":"","footnote":"\r\n( 1 ) . به نقل از جهانگشاى جوينى ، ج 1 ، صص 60 تا 63 . همچنين تفصيل اين واقعه در همان ، تا صفحهء 140 و جامع التواريخ ، ج 1 ، صص 345 تا 347 و 352 به بعد آمده است .\r\n( 2 ) . برابر با 000 / 747 / 1 .\r\n","page_name":" 777 ","page_number":777},
  {"content":"\r\n\r\nنيفتند خود را از بروج قلعه به زير افكنده هلاك شدند » .\r\nو فايدهء اين حكايت آن است كه با تجّار و غرباى هر ديار سلوك نيكو نمودن لازم است ، و تعدّى و ظلم نسبت به ايشان در عقبى و دنيا نتيجهء بد مىدهد .\r\nديگر آنكه بايد پادشاهان در سرحدّهاى ممالك مردمان عاقل كاردان اصيل نصب نمايند كه چون امراى سرحدّ مردم بىوقوف و دنىّ الاصل باشند ، از سوء تدبير ايشان بسيار فتنه‌ها در سرحدّها به ظهور مىرسد و باعث تشويش و شورش و ظهور فسادهاى عظيم مىگردد .\r\nديگر ، بايد كه پادشاهان به مجرّد خبرى ، بىاستكشاف و تحقيق آن ، متوجّه خونريزش و امر به قتل جماعتى غربا و بيچارگان ننمايند ، چنان كه سلطان محمّد كرد .\r\nديگر ، بايد كه پادشاه از نقض عهد و شكستن پيمان احتراز تمام لازم داند كه عاقبت نقض عهد بغايت مذموم است ، چنان كه سلطان محمّد نقض عهد كرد ، و به او رسيد آنچه رسيد ؛ چه ميانهء سلطان محمّد و چنگيز خان سابقا عهد و پيمان واقع شده بود .\r\nمجملا ، غرض در اين مقام آن است كه پادشاه مىبايد كه در مراقبت حال غربا و متردّدان و مردم ولايت بيگانه اهتمام تمام لازم داند و اگر ايشان را دادخواهى باشد ، خود به حقيقت رسد يا مكرّر به مردم امين ديندار رجوع نمايد كه به حقيقت حال ايشان رسيده ، آنچه لازمهء معدلت و احسان باشد مرعى دارند . و مكرّرا تأكيدات بايد نمود ، بلكه فرامين و احكام مطاعه صادر گردانيد كه در اطراف و جوانب ملك كسى متعرّض دماء و اموال ايشان نشود ، و ايشان در امان باشند ، و كسى را بر ايشان راه تعدّى و خلاف حساب نبوده باشد ، و بىجهتى به ايشان آزارى نرساند . و اگر يكى از ايشان را به مجلس پادشاه اتفاق ورودى بشود ، و شرف مرتبهء مجالست و محاورت « 1 » دريابد ، بايد كه پادشاه شكفتگى و حسن‌خلق و حلم و احسان و تمكين تمام مرعىّ دارد كه نقل تجّار و متردّدان ، نقل مجالس و محافل است و اخبار اطراف عالم به توسّط ايشان اشتهار و انتشار مىيابد .\r\n\r\n\r\n","description":"","footnote":"\r\n( 1 ) . در نسخه اصل و مر و مج همين‌گونه آمده است . مىتواند « مجاورت » نيز باشد .\r\n","page_name":" 778 ","page_number":778},
  {"content":"\r\n\r\n\r\nفصل پنجم : در تدبير صنّاع و محترفه و جمع‌كنندگان خراج و متوجّهات ديوانى و تدبير اهل زراعت\r\nبر پادشاه لازم است كه در ترفيه احوال صنّاع و محترفه كه باعث قوام معاش بنى آدمند بكوشد ، و ايشان را در مهاد امان آسوده بدارد ، و حواله و اطلاقى بىموقع بر ايشان ننمايد ؛ و دست تعدّى ظالمان از ايشان كوتاه داشته و كسى را كه بر ايشان رياست و سركردگى دهد ، بايد كه كم‌طمع و خيرانديش و كم‌آزار باشد تا در دست طمع و تعدّى او در آزار نباشند . و از هر استادى كه در صنعت خود حسن وقوف و جودت عمل و چابك‌دستى به ظهور رسد ، بر قدر او بايد افزود و اگر از يكى از ايشان استاديى غريب يا صنعتى تازه رو دهد ، اعتبار بايد كرد و به حسن مكافات و انعام قولى و فعلى ، عنايت از او دريغ نبايد داشت ، و در ميانهء ابناى صنف و شركاى صناعت او را [ 196 آ 
  ] امتياز بايد داد تا هر صاحب صنعت در تجويد و تحسين كار خود بكوشند « 1 » ، و جميع اصناف و طبقات رو در ترقّى داشته باشند ، و از اطراف و جوانب ملك استادان كامل ماهر روى به آن ملك نهند .\r\nو امّا جمع‌كنندگان خراج و اموال ديوانى بايد كه مردم كاردان صاحب وقوف صاحب كفايت باشند تا از روى رفق و مدارا و تلطّف ، حقوق را از رعايا و زيردستان مستخلص سازند ، بىآنكه به ايشان آزارى برسانند يا ايشان را تنگى و ضعف حالى عارض شود ، بلكه در وقت مناسب بر وجه مناسب اقتضاى حقوق ديوانى از ايشان بشود ، و نحوى نشود كه باعث شكستگى و اختلال و شورش احوال ايشان شود كه در آن صورت نقصان پادشاه بيش از رعيّت است .\r\nو بايد كه امين و صاحب ديانت باشند تا تضييع اموال ديوانى ننمايند ، و اهل لهو و شرب و اعمال ناشايست نباشند . و اولى آن است كه ايشان را مكنت بسيارى بوده باشد تا اگر غرامتى متوجّه ايشان شود ، از عهده بيرون توانند آمد .\r\nو امّا تدبير اهل زراعت ، چون دهقانان و اهل حرث و فلاحت كه ركن عمده در قوام\r\n\r\n\r\n","description":"","footnote":"\r\n( 1 ) . اتّصال « هر » به اسم مفرد و آوردن فعل جمع با آن سابقا متداول بوده است .\r\n","page_name":" 779 ","page_number":779},
  {"content":"\r\n\r\nمعيشت بنى آدم و تحصيل مواد اغذيه ايشانند ، آن است كه ايشان را پادشاه مرفّه بدارد ، چنان كه بر ايشان ظلمى نشود و زياده از مقادير مقرّر از خراج و غيره بر ايشان حواله و اطلاقى نشود ، و محصّلان ستمگر پرخرج و مؤنت بر سر ايشان نفرستد . و اگر شكستگى به حال ايشان راه يافته باشد ، تخفيفى نسبت به ايشان بشود ، و اموال مقرّرى ايشان به تدريج و دفعات گرفته شود . و مواضع منسوب به ديوان اگر رعاياى آن به‌واسطهء خرابى محالّ يا وجهى ديگر محتاج به مساعدات و معاونات بوده باشند به عمل آيد . و عمّال ايشان بايد كه مردم كارديدهء كاردان صاحب وقوف در امور زراعت و عمارت بوده باشند ، و كم‌طمع و بىآزار و نيكوكردار بوده باشند . و اگر به جهت حفر انهار و بستن سدّها و تنقيهء كاريزها احتياج به معونات بوده باشد ، در آن باب تقصير ننمايند و موقوف ندارند ، و هرچند زودتر متوجه سرانجام آن بشوند . « 1 » و اگر در بعضى مواضع احداث انهار توان كرد كه منفعت بر آن مترتّب باشد ، به عمل آورند و اين امور را در عهدهء مردمان كافى كاردان نمايند تا بىنقصانى كه به سر كار ديوان عايد شود سرانجام يابد . بايد كه پادشاه در اين امور غافل نباشد و در تعمير قرى و مزارع و مواضع بلاد اهتمام تمام لازم داند .\r\n\r\n\r\n","description":"","footnote":"\r\n( 1 ) . « بشوند » اينجا مضارع التزامى است . در نسخهء مر آن را فعل جملهء شرط گرفته و عبارت « بهتر خواهد بود » را ، پس از آن ، افزوده است .\r\n","page_name":" 780 ","page_number":780},
  {"content":"\r\n\r\n\r\nباب چهارم از قسم دوم : در ذكر بعضى قوانين كلّيه كه متعلّق است به ملك\r\nچون قانون مشاورت در امور ملكى و تدبير خزاين و اموال و تدبير معاش و اخراجات و ترك اسراف و تبذير و تعديل احوال سپاهى و عمّال و رعايا در اين ابواب ، و تدبير اطّلاع بر احوال دوستان و دشمنان و مراسم جاسوسان و خبرگيران و فرستادن رسولان و تدبير سلوك با رسولان .\r\nو در اين باب چند فصل است :\r\n\r\nفصل اوّل : در قانون مشاورت در امور\r\nخداى عز و جلّ در قرآن مجيد فرموده خطاب به حضرت رسول اللّه صلّى اللّه عليه و إله :  وَ شاوِرْهُمْ فِي الْأَمْرِ فَإِذا عَزَمْتَ فَتَوَكَّلْ عَلَى اللَّهِ  « 1 » يعنى : « مشاورت كن با ايشان - يعنى ، با ياران خود .\r\nپس ، هرگاه عزيمت بر امرى كردى ، پس توكّل كن بر خداى عز و جلّ » و از حضرت رسول صلّى اللّه عليه و إله منقول است كه فرموده : « ما حار من استخار ، و لا ندم من استشار ، و لا افتقر من اقتصد . » يعنى : « حيران نشد كسى كه استخاره كرد ، و پشيمان نشد كسى كه استشاره كرد ، و فقير نشد كسى كه ميانه‌روى كرد و از اسراف احتراز نمود . » و از آن حضرت منقول است كه ، « من اعجب برأيه ضلّ ، و من استغنى بعقله ذلّ . » يعنى : « هركس كه معجب به رأى خود باشد - يعنى ، غرّه باشد به رأى خود و اعتماد تمام بر آن كرد - گمراه شد ، و هركه مستغنى به عقل خود شد و عقل ديگرى را مدد عقل خود نساخت ، ذليل شد . »\r\nو از كلمات مقدّسهء حضرت امير المؤمنين عليه السّلام نقل شده كه ، « لا يستغنى العاقل عن\r\n\r\n\r\n","description":"","footnote":"\r\n( 1 ) . آل عمران : 159 .\r\n","page_name":" 781 ","page_number":781},
  {"content":"\r\n\r\nالمشاورة . » يعنى : « مستغنى نمىشود عاقل از مشاورت . » « و لا مظاهرة اوثق من المشاورة . » يعنى : « هيچ معاونت و تقويت به اعتمادتر از مشاورت نيست . » و نقل شده :\r\n« جماع الخير فى المشاورة و الأخذ بقول الناصح . » يعنى : « محل اجتماع خير در مشاورت است و عمل كردن به قول ناصح . » و نقل شده كه ، « حقّ على العاقل ان يديم الاسترشاد و يترك الاستبداد . » يعنى : « حق و لازم است [ 196 ب 
  ] [ بر 
  ] عاقل كه دايم دارد طلب رشد را ، و ترك كند استبداد و استقلال به رأى خود را . » و نيز : « المستشير على طرف النجاح . » يعنى : « كسى كه طلب مشورت نمايد ، بر كنار رستگارى و فيروزى است . » و نيز : « شاور ذوى العقول تأمن الزّلل و النّدم . » يعنى : « مشاورت كن با صاحبان عقل تا ايمن شوى از لغزش و پشيمانى . » و نيز : « لا تستبدّ برأيك ، فمن استبدّ برأيه هلك . » يعنى : « مستقل به رأى خود مباش كه هركه مستقل به رأى خود شد ، هلاك گرديد . » و نيز : « اللّبيب من استقبل وجوه الآراء بفكر صائب و نظر فى العواقب . » يعنى : « عاقل آن كسى است كه استقبال كند وجوه آراء را به فكرى صائب و نظرى در عواقب . » غرض آن است كه عاقل در هر باب تفحّص رأيهاى هركس مىكند ، و در هريك از آن رأيها فكر و انديشه به‌جا مىآورد ، و اطراف و جوانب آن را ملاحظه مىكند ، تفكر صحيح و نگاه در عاقبتهاى هر كار مىكند تا نيك و بد هر كار مفهوم و معلوم گردد . و نيز : « من استقبل وجوه الآراء ، عرف مواقع الخطا . » يعنى : « هركه رو كند وجوه رأيها را - يعنى ، از هريك از اصحاب عقل و تجربه در هر امرى استكشاف و استعلام نمايد و حجّت هريك را در خطا و صواب بشنود و در آن انديشه كند - راههاى خطا را مىداند و بر آن محيط مىشود . »\r\nمنصور به ولدش گفت كه ، « از من دو چيز فراگير : بىفكر سخن مگوى ، و بىتدبير كارى مكن . » و گفته‌اند : « كسى كه ابتدا به استخاره كند و مثنى بسازد به استشاره ، سزاوار است كه خايب « 1 » نگردد . » و گفته‌اند : « رأى سديد ، حمايت‌كننده‌تر است از پهلوان شديد . »\r\nو از سخنان اردشير است كه ، « چهار چيز محتاج است به چهار چيز : حسب به ادب ،\r\n\r\n\r\n","description":"","footnote":"\r\n( 1 ) . نااميد و بىبهره .\r\n","page_name":" 782 ","page_number":782},
  {"content":"\r\n\r\nو سرور به امنيّت ، و قرابت به مودّت ، و عقل به تجربه . » و از سخنان اوست كه ، « حقير مگيريد رأى جزيل را از مرد حقير كه كسى سهل نمىگيرد درّه را هرگاه غواصّ پست مرتبه باشد . »\r\nو ببايد دانست كه عقل آدمى به همه چيز محيط نمىتواند شد ، هرچند شخصى صاحب فكر عميق و تجارب بسيار بوده باشد . بسيار مىشود كه از راهى غافل مىشود و انديشهء او به آن چيزى كه مصلحت در آن است نمىرسد . و هرگاه با جمعى مشاورت نمايد و عقلها و فكرهاى ايشان را با عقل و فكر خود منضمّ سازد و در رأى هريك تأمّل و تفكّر بسيار به‌جا آورد ، لامحاله طريق صواب ظاهر و معلوم خواهد گشت ، چه عقلهاى بسيار چون با يك عقل ضمّ شوند ، نور و روشنى عقل بيشتر خواهد شد ، و در آنچه تدبير كند ندامتى نخواهد بود .\r\nو مشاورت را چند فايده است : يكى ، اطّلاع بر نهج صواب و طريق مصلحت . دوم ، احاطه و اطّلاع بر وجوه تدبيرات و تجارب هر گروه . سوم ، حصول مودّت و محبّت در قلوب رؤسا و زعما و اعيان سپاه و غيرهم ؛ چه هرگاه پادشاه در امرى از امور ملكى ، مانند حروب و غير آن ، با امرا و خواصّ خود مشاورت نمايد ، الفت و استيناس « 1 » ايشان بيشتر مىشود . چهارم ، آراى خواصّ و امرا هرگاه با پادشاه در امرى موافق باشد « 2 » و مصلحت كار را در وجهى معيّن دانند ، سعى و اهتمام ايشان در آن كار بيشتر خواهد بود و در اتمام آن امر جدّ زياده خواهند كرد . پنجم ، اطّلاع بر مقادير عقل و اندازهء تجارب و دانش هريك از نزديكان ظاهر مىشود ، و پادشاه بر حقيقت احوال هريك مطّلع مىگردد . ششم ، دشمنان چون دانستند كه پادشاه در مهمّات شرايط تفكّر و تدبير و استشاره مرعى مىدارد ، اعتقاد و اعتماد ايشان بر خرد و عقل پادشاه زياده مىشود .\r\nهفتم ، چون خواصّ بينند كه پادشاه در امور ايشان مشورت مىنمايد ، در تحقيق و تفتيش امور و اطّلاع بر مخفيّات و معرفت وجوه تجارب سعى بيشتر خواهند كرد و به اين وسيله اطّلاع بر چيزهاى مخفى و خصوصيّات اوضاع احوال دوست و دشمن بيشتر حاصل\r\n\r\n\r\n","description":"","footnote":"\r\n( 1 ) . انس گرفتن ، خو گرفتن .\r\n( 2 ) . « باشد » ، به صيغهء مفرد ، اگر به « آراء » برگردد صحيح است .\r\n","page_name":" 783 ","page_number":783},
  {"content":"\r\n\r\nخواهد شد ، و در ضمن اين فوايد بسيار است . [ 199 ب 
  ] « 1 »\r\n\r\nحكايت\r\nنقل است كه منصور خليفه از عمّش ، عبد اللّه بن على « 2 » ، امرى چند مؤلم « 3 » به او رسيده بود كه باعث رنجش‌خاطر او گشته و به حسب سياست ملكى درگذشتن از آن را مصلحت نمىديد . او را نزد خود محبوس ساخت . از ابن عمّش ، عيسى بن موسى ، كه والى كوفه بود ، خبرى چند به او رسانيدند كه باعث وحشت و فساد عقيدت او گرديد ، چندان‌كه منصور متألّم گرديد و به او بدگمان شد و از او ايمن نبود و خوفش در ازدياد بود . فكر منصور به تدبيرى منتهى شد و آن سرّ را از جميع خواصّ و نزديكان خود پنهان داشت . عيسى بن موسى را طلب نمود و بر عادت خود نسبت به او اكرام تمام به‌جا آورد و حضّار را بيرون كرد و مجلس را خلوت ساخت و رو به عيسى كرد و گفت : « يابن عمّ ! تو را مطّلع مىسازم بر امرى كه غير تو كسى را اهل آن نمىدانم ، و غير تو كسى را در حمل نقل آن كار ممدّ خود نمىبينم . آيا تو موافق حسن‌ظنّ من هستى و آنچه باعث بقاى نعمت تو كه منوط به بقاى ملك و دولت من است مىكنى ؟ » عيسى گفت : « من بندهء امير المؤمنينم و نفس من مطيع فرمان و امر و نهى اوست . » [ 200 آ 
  ] منصور گفت : « عمّ من و عمّ ، تو عبد اللّه ، باطن او نسبت به من فاسد شده ، و بغض من نسبت به او به جايى رسيده كه خون او را مباح ساخته و در قتل او صلاح ملك ماست . او را نزد خود بر و در پنهانى بكش . »\r\nآنگاه ، عبد اللّه را تسليم او نمود و خود عزيمت حجّ نمود ، و در خاطر داشت كه چون\r\n\r\n\r\n","description":"","footnote":"\r\n( 1 ) . بنا به ارجاع نويسنده ، ادامهء نوشتار از صفحه 199 ب و به بعد مىآيد .\r\n( 2 ) . عبد اللّه بن على بن عبد اللّه بن عبّاس ، متولّد به سال 103 و متوفّى به سال 147 ق . ، عموى خليفه منصور . وى در نبرد زاب مروان بن محمّد را شكست داد و تا شام تعقيب كرد . دمشق را فتح كرد و هشتاد تن از بزرگان بنى اميّه را به قتل رساند و اين شهر را آمادهء ورود سفّاح كرد . در دورهء خلافت سفّاح امارت شام را داشت ، و چون منصور به خلافت رسيد ، عليه او سر به شورش آورد و دم از استقلال زد ، امّا از ابو مسلم خراسانى شكست خورد و مدّتى را در اختفا به سر برد . پس از آنكه از منصور امان گرفت ، خود را تسليم كرد ، امّا منصور دستور حبس و سپس قتلش را صادر كرد . زركلى ، الاعلام ، ج 4 ، ص 104 .\r\n( 3 ) . دردناك .\r\n","page_name":" 784 ","page_number":784},
  {"content":"\r\n\r\nابن عمّش عيسى ، عمّ او عبد اللّه را بكشد بر او قصاص لازم سازد ، و او را تسليم اعمام خود نمايد كه به قصاص عبد اللّه بكشند . به اين تدبير از دو دشمن خلاص شود . عيسى گويد : « چون عمّم را گرفتم و در قتل او متفكّر بودم ، به خاطرم رسيد كه در اين باب با يكى از اهل رأى و تدبير استشاره نمايم . يونس نويسنده را طلبيدم ، و به رأى و عقل او مرا اعتمادى بود ، قضيّه را به او گفتم و گفتم : خ تو در اين باب چه مصلحت مىبينى و به چه اشاره مىكنى ؟ خ يونس گفت : خ ايّها الامير ! نفس خود را محافظت كن به حفظ عمّت . مرا به خاطر مىرسد كه هرگاه بر خليفه معلوم شود كه تو عمّ او را كشته‌اى و آنچه امر كرده به جا آورده‌اى در مجمع و رؤوس الأشهاد امر خواهد كرد تو را كه : او را حاضر كن . اگر معترف شوى كه او را كشته‌اى ، منكر خواهد شد كه او امر به اين نموده و تو را به قتل او مؤاخذه خواهد كرد و به قصاص او تو را خواهد كشت . مصلحت در آن مىبينم كه او را در اندرون منزل خود در خانه‌اى « 1 » داخل سازى كه هيچ‌كس نداند ، و امر او را از همهء اهل خانهء خود و خواصّ خود پنهان دارى ، و در جايى كه او باشد درها و قفلها قرار دهى و خود متولّى حمل مأكول و مشروب به جانب او شوى . و به خليفه چنان اظهار نمايى كه انفاذ امر او نموده و اطاعت او در آنچه گفته به‌جا آورده‌اى . خ عيسى گويد : « مشورت يونس را قبول نمودم و به آن عمل كردم و به خليفه اظهار نمودم كه انفاذ امر او كردم . و چون منصور از حجّ برگشت و در خاطر او مستقرّ شده بود كه من عمّ او ، عبد اللّه ، را كشته‌ام ، در خفيّه به برادران عبد اللّه مقرّر داشت كه از او در باب برادر خود عبد اللّه سخن گويند و استدعاى بخشايش نمايند . »\r\nبرادران عبد اللّه نزد خليفه آمدند ، در وقتى كه نشسته بود و مردم به حسب مراتب خود نشسته بودند و از خليفه استدعاى بخشيدن عبد اللّه نمودند . خليفه گفت : « آرى ، حقوق شما را قضا مىبايد كرد و رأى من اسعاف حاجت شماست و حال آنكه در ضمن آن صلهءرحم است ، و احسان است نسبت به كسى كه فوق پدر است . » پس ، امر كرد كه عيسى بن موسى را حاضر كنند . چون حاضر شد ، گفت : « يا عيسى ! من به تو داده بودم پيش از رفتن حجّ ، عمّم عبد اللّه را تا كه در منزل تو باشد تا وقت برگرديدن من از حجّ . »\r\n\r\n\r\n","description":"","footnote":"\r\n( 1 ) . به معنى اتاق است .\r\n","page_name":" 785 ","page_number":785},
  {"content":"\r\n\r\nعيسى گفت : « چنين است يا امير المؤمنين ! » منصور گفت : « اعمام تو از من التماس او مىكنند ، و رأى من آن است كه از او عفو كنم و قضاى حاجت ايشان بكنم و صلهءرحم به اجابت دعوت ايشان به‌جا آورم . الحال ، عبد اللّه را حاضر كن . » عيسى گفت : « يا امير المؤمنين ! شما مرا به قتل او امر نكرديد و مبادرت به آن تكليف ننموديد ؟ » منصور گفت : « دروغ گفتى . من تو را به اين امر نكردم ، و اگر ارادهء قتل او مىداشتم امر به كسى كه اينها كار او باشد مىكردم . » و اظهار خشم نمود و به اعمام خود گفت كه : « او اقرار به قتل برادر شما كرد ، و مدّعى آن است كه من امر به قتل او كرده‌ام و بر من دروغ بسته . » گفتند : « يا امير المؤمنين ! او را به ما ده تا او را به قصاص برادر خود بكشيم . » منصور گفت : « شما دانيد . »\r\nعيسى گويد : « مرا گرفتند و به رحبه « 1 » بردند و مردم جمع شدند . يكى از اعمام من برخاست و شمشير خود كشيد و ارادهء كشتن من نمود . به او گفتم : خ يا عمّ ! مرا مىكشى ؟ خ گفت : خ اى و اللّه ! چگونه نكشم و تو برادر مرا كشته‌اى . خ گفتم : خ استعجال مكنيد و مرا پيش امير المؤمنين بريد . خ مرا پيش او بردند . گفتم : خ يا امير المؤمنين ! شما اراده نموديد كه مرا به سبب كشتن عبد اللّه بكشيد ، و خداى عز و جلّ مرا از آن تدبيرى [ 200 ب 
  ] كه كرده بوديد نگاه داشت . و اينك عمّ تو زنده و صحيح است و اگر امر كنى كه او را به ايشان دهم ، الحال بدهم . خ [ منصور 
  ] لمحه‌اى سر به زير انداخت و دانست كه فكر او فايده نكرد و تدبير باعث خسران شد . پس ، سربرداشت و گفت : خ او را بيار . خ عيسى رفت و عبد اللّه را آورد . چون منصور او را ديد ، به اعمام خود گفت : « او را پيش من بگذاريد و شما برويد تا من در باب او فكرى كنم . » عيسى گويد : « او را گذاشتم و رفتم و برادران او نيز رفتند و جان من به سلامت ماند . و اين به بركت استشارهء يونس و عمل به اشارهء او بود . » « 2 »\r\nآنگاه ، منصور عبد اللّه را در خانه‌اى ساكن ساخت كه اساس آن را بنابر نمك گذاشته بودند و آب بر دور آن انداخت تا نمك گداخته شد و خانه افتاد و عبد اللّه هلاك شد ، و\r\n\r\n\r\n","description":"","footnote":"\r\n( 1 ) . شهرى در دو منزلى كوفه . معجم البلدان ، ج 3 ، ص 33 .\r\n( 2 ) . اين حكايت به اختصار در جوامع الحكايات ، صص 253 و 254 آمده است .\r\n","page_name":" 786 ","page_number":786},
  {"content":"\r\n\r\nعيسى از اين كيد جان به سلامت برد .\r\n\r\nحكايت\r\nآورده‌اند كه مردى از اهل يثرب كه او را اسلمى مىگفتند گفته كه ، « مرا قرض بسيار به هم رسيد و قرض مرا گرانبار گردانيد ، و ارباب ديون مطالبه مىنمودند و حاجت من به ضروريّات شديد گشت ، و زمين بر من تنگ شد و راه به چيزى نمىدانستم . به خاطرم رسيد كه در اين باب ، با يكى از اهل اعتماد مشاورت نمايم . با يكى از اهل مروّت و رأى استشاره كردم . اشاره نمود كه ، قصد مهلب بن ابى صفره « 1 » كن . پس ، با صديقى ديگر نيز مشاورت كردم . او نيز به همين دستور اشاره نمود . به خاطرم رسيد كه قبول مشورت بهتر است از مخالفت آن . پس ، بر شتر خود سوار شدم و در رفاقت گروهى به راه افتادم و قصد عراق نمودم . و چون به مجلس مهلب داخل شدم ، گفتم : خ اصلح اللّه الامير ! من بيابانها طى كرده‌ام و از زمين يثرب قصد درگاه تو كرده‌ام كه اهل عقل و دانش و رأى به من اشارت نموده بودند كه قصد درگاه تو كنم تا حاجت من برآيد ، و گره از مشكل من بگشايد . خ گفت : خ هيچ آورده‌اى وسيله‌اى يا قرابتى يا عشيرتى ؟ خ گفتم : خ نى ، و ليكن تو را اهل حاجت خود دانستم . پس ، اگر قيام به حاجت من نمايى ، تو اهل آنى ؛ و اگر امرى حايل آن شود ، تو را مذمّت نمىكنم و از عدالت تو نااميد نيستم . خ مهلب به حاجب خود\r\n\r\n\r\n","description":"","footnote":"\r\n( 1 ) . ابو سعيد مهلّب بن ابى صفره ، متولد به سال 8 ( ؟ ) و متوفى به سال 82 ق . ، اصلا ايرانىنژاد است و آل مهلّب منسوب به اوست و تا سدهء 7 ق . اميران ، وزيران ، شاعران و دانشمندانى از اخلاف وى برخاستند . در جنگهاى سيستان و خراسان و ماوراء النّهر شركت جست و از خود شايستگى نشان داد و پس از قيام عبد اللّه بن زبير به او پيوست و خوارج ازارقه - منسوب به نافع بن ازرق را - كه مىكوشيدند از نابسامانى اوضاع خلافت استفاده كرده مناطقى را به تصرف درآورند ، سركوب كرد . جنگهاى مهلّب با ازارقه در عراق و ايران بخش مهمّى از تاريخ زندگى اوست و از سال 65 تا 77 ق . تقريبا پىدرپى ادامه داشت . مهلّب در دوران حكومت عبد اللّه بن زبير و برادرش مصعب امارت برخى ولايات ، چون خراسان و فارس و آذربايجان ، را داشت و پس از غلبهء عبد الملك بن مروان بر آل زبير حكومت اهواز و بعد فارس به او سپرده شد . او از سال 78 ق . به عنوان والى سيستان و خراسان منصوب شد و تا هنگام مرگش اين سمت را عهده‌دار بود . براى كسب اطلاعات بيشتر از احوال وى و افراد ممتاز خاندان او ، نك : سجّادى ، سيد صادق ؛ « آل مهلب » در دائرة المعارف بزرگ اسلامى ، ج 2 ، صص 154 تا 168 .\r\n","page_name":" 787 ","page_number":787},
  {"content":"\r\n\r\nگفت كه ، خ آنچه در خزانه است در اين ساعت به او ده . خ مرا با خود برد . در خزانه هشتاد هزار درهم بود ؛ به من داد ، چون آن را بديدم ، از فرح و خوشحالى مالك نفس خود نتوانستم بود . حاجب زود مرا نزد او برگردانيد ، و گفت : خ آنچه به تو رسيد كفايت به حاجت تو مىكند ؟ خ گفتم : خ آرى ، ايّها الامير ! و زياده‌تر هست . خ گفت : خ حمد مر خدا را بر آنكه حاجت تو برآمد و ثمرهء درخت مشورت چيدى و تصديق گمان مشيرت كه به ما اشاره كرده بود حاصل شد . خ » [ 196 ب 
  ] « 1 »\r\nو ببايد دانست كه در طريق مشاورت بعضى شروط معتبر است :\r\nيكى آنكه در هر كار با اهل وقوف آن كار مشورت نمايند . مثلا اگر مشاورت در امور حرب و صلح و سرانجام لشكر باشد ، بايد كه مستشار كسى باشد كه بر قواعد و قوانين حروب اطّلاع داشته باشد ، و كميت و كيفيت لشكر خود و لشكر بيگانه را داند و جميع آنچه در قوّهء لشكر دخل دارد ، مثل [ 197 آ 
  ] كثرت و شجاعت و اتّفاق‌رأى . و محبّت و جانفشانى ايشان را نسبت به پادشاه خود و رأى و تدبير و وقوف ايشان را در حرب بداند و نظر بر كمين و مددى كه از طرفين تواند رسيد داشته باشد ، و نظر بر امرى كه باعث بر حرب و مقاتله است بنمايد و فايده و منفعت و حاصل و نتيجهء مقاتله را بداند ، چه بسيار باشد كه به چشم خطر قتال باعث اتضاع « 2 » قدر باشد . و بسيار باشد كه خشم فروخوردن كم‌آفت‌تر باشد ، چه بسيار كظم غيظ باشد كه آفت عظيمى را كفايت كند ، و بسيار حدّتى باشد كه جلب ندامتها كند . و بسيار باشد كه قضيّه‌اى را دوايى ديگر به غير از مقاتله باشد كه معالجه به آن اسهل و احسن باشد .\r\nو بايد كه مستشار صاحب رأى و عقل صحيح باشد و روزگار ديده و محنت كشيده و تجارب ايّام تحصيل كرده باشد ، و اگر به سمت فضل و دانش و معرفت علوم و حكم متّصف باشد ، فرد اكمل خواهد بود . از كلمات شريفهء حضرت امير المؤمنين است - صلوات اللّه عليه - كه ، « حقّ على العاقل ان يضيف الى رأيه رأى العقلاء ، و يضمّ الى علمه علوم الحكماء . » يعنى : « لازم و ثابت است بر عاقل كه اضافه كند به رأى خود رأى\r\n\r\n\r\n","description":"","footnote":"\r\n( 1 ) . براساس ارجاع نويسنده ، نوشته از صفحه 196 ب ادامه مىيابد .\r\n( 2 ) . خوارى و پستى .\r\n","page_name":" 788 ","page_number":788},
  {"content":"\r\n\r\nعقلا ، و منضمّ سازد به علم خود علم حكما را . » و فرموده : « خير من شاورت ذوو النّهى و العلم و اولوا التّجارب و الحزم . » يعنى : « بهتر كسى كه با او مشاوره كنى صاحبان عقل و علم و صاحبان تجربه‌ها و حزمند . » و فرموده : « من شاور ذوو النهى و الالباب فاز بالنجح و الصّواب . » يعنى : « هركس مشورت كرد با صاحبان عقلها ، فايز گشت به نجاح و صواب . » و فرموده : « جهل المشير هلاك المستشير . » يعنى : « هرگاه مشير نادان باشد ، سبب هلاك مستشير گردد . »\r\nو از آن حضرت منقول است كه فرموده : « داخل مكن در مشورت خود بخيل را كه تو را از اقتصاد و حدّ راه راست مىگرداند ، و به تو وعدهء فقر مىدهد - يعنى ، از آن مىترساند . » و فرموده كه ، : « در رأى خود جبان بيدل را شريك مساز كه تو را از كار ضعيف مىسازد ، و چيزى كه عظيم نيست بر تو عظيم مىگرداند . » و فرموده : « استشاره با كذّاب مكن كه كذّاب چون سراب است ؛ بعيد را بر تو قريب مىسازد ، و قريب را از تو دور مىگرداند . » و فرموده : « شريك مكن در مشورت خود حريص را كه سهل باز مىنمايد نزد تو شرّ را ، و مزيّن مىسازد با تو شره را . »\r\nو احنف گفته : « مشورت نمىكنم با گرسنه تا وقتى كه سير شود ، و با تشنه تا وقتى كه سيراب شود ، و با اسير تا وقتى كه آزاد شود ، و با بىچيز تا وقتى كه چيزى بيابد . »\r\nو بعضى گفته‌اند : « سزاوار آن است كه عاقل با هفت كس مشورت نكند : جاهل و دشمن و حسود و مرائى و جبان و بخيل و صاحب هوى . چه جاهل گمراه مىسازد ، و دشمن قصد هلاك مىكند ، و حسود تمنّى زوال نعمت مىكند ، و مرائى رأيش موقوف است بر رضاى خلق ، و جبان رأيش هرب و فرار است ، و بخيل حريص است بر جمع مال و در غير آن رأيى ندارد ، و صاحب غرض و هوى اسير هواى خود است [ و 
  ] قدرت بر مخالفت آن ندارد . »\r\nديگر ، بايد كه با اهل مشورت با يكان‌يكان در خلوت و تنهايى مشورت نمايد ، و حجّت هريك را بر آنچه رأى او تقاضا كند طلب نمايد و در آن با او مناظره كند ؛ چه شايد كه بعضى از اهل مشورت در حضور ديگران اظهار ما فى الضمير خود به جهت مصلحتى ننمايند . بعضى گفته‌اند كه يونانيان و فارسيان در امرى كه استشاره مىنمودند ،\r\n\r\n","description":"","footnote":"","page_name":" 789 ","page_number":789},
  {"content":"\r\n\r\nوزرا را جمع نمىكردند و با يك‌يك به غير علم ديگرى مشورت مىكردند تا ميان مشاوران منافسه « 1 » واقع نشود ، چه مقتضاى طبع مشاركان در امرى آن است كه تنافس نمايند ، و بعضى طعن در قول بعضى كنند و اگر كسى سبقت براى صواب گيرد به او حسد برند و معارضه كنند . و نيز اجتماع باعث اذاعه و افشاى سرّ مىگردد ، چه هريك مىداند كه اگر افشاى سرّ شود ، گناه حواله به او نخواهد بود ؛ چه شركا در استماع آن سرّ منحصر در او نيست و بهتر آن است كه پادشاه خود را در نظر اهل مشورت مخلى بالطبع بازنمايد ، چه هرگاه ميل طبع پادشاه را به طرفى دانند مايل به آن طرف مىشوند ، صريح آنچه عقل ايشان تقاضا كند اظهار نمىنمايند . و بايد كه پادشاه مبالغه نمايد كه مداهنه نكنند و آنچه مقتضاى رأى ايشان است به راستى عرض نمايند . و بهتر آن است كه هرگاه پادشاه با هر يك در خلوت به انفراد استشاره نمايد اگر مصلحت باشد ، به اجتماع « 2 » نيز اعادهء مشورت نمايد تا هريك رأى خود بگويند و حجج خود ذكر كنند و با همديگر در حضور پادشاه مناظره نمايند كه از مناظره و گفت و شنيد بسيارى از حقيقتها معلوم مىشود . و بايد كه پادشاه چون مطلبى به ايشان اعلام نمايد ، ايشان را امر به فكر و تدبير بنمايد و مهلت فكر بدهد ؛ چه بسيار چيزها ، خصوصا امور عظيمه ، حقيقت صواب و خطاى آن على البديهه معلوم نمىشود و امهالى جهت تدبّر در حالات مختلفه مىيابد . و گاه هست كه در زمان مهلت بسيارى از مخفيّات معلوم مىشود . از كلمات قدسيّه حضرت امير المؤمنين است - صلوات اللّه عليه - كه ، : « طول الفكر يحمد العواقب و يستدرك فساد الامور . » يعنى :\r\n« طول فكر محمود مىسازد عاقبتها را و استدراك فساد كارها مىكند . » و فرموده : « طول التفكّر يصلح عواقب التّدبير . » يعنى : « طول تفكّر ، مصلح عاقبتهاى تدبيرهاست . » و فرموده : « طول التفكّر يعدل رأى المشير . » يعنى : « طول تفكّر با رأى مشير برابرى مىكند . » و انسب آن است كه ايشان را پادشاه مأمور سازد كه در غير حضور او نيز در آن باب مناظره نمايند و بىاطّلاع ايشان كسى را مقرّر دارد كه سؤال و جواب و سخنان هر يك را نوشته به تفصيل معروض دارد كه در ضمن اين نيز فوايد مندرج است .\r\n\r\n\r\n","description":"","footnote":"\r\n( 1 ) . در مج و مر « مناقشه » ضبط شده است .\r\n( 2 ) . ظاهرا در اصل « اجتماع » است و در مر نيز همين‌طور آمده ، ولى در مج « اجماع » ضبط شده است .\r\n","page_name":" 790 ","page_number":790},
  {"content":"\r\n\r\n\r\nحكايت\r\nاز كتاب مقامات « 1 » خواجه ابو نصر مشكان « 2 » نقل شده كه يكى از ملوك خوارزم رسولان نزد سلطان محمود [ غزنوى 
  ] فرستاد و طلب نسبت و ازدواجى نمود تا در زير سايهء حشمت چنان پادشاهى بوده باشد . سلطان اجابت كرد و خواهرى از كرام را به آنجا فرستاد . پس از آن ، خوارزمشاه مغرور شده ، به قوّت جانب سلطان تعدّى مىنمود و به مردم خود آزار مىرسانيد تا سپه‌سالار و اولياى دولت او از او رنجيده دعوتى ساختند و بر سر سفره او را گرفتند و كشتند .\r\nچون خبر اين واقعه در غزنين به سلطان رسيد ، خلوتى ساخت و خواجه احمد بن حسن وزير و آلتونتاش و جمعى از امرا را حاضر ساخت و گفت : « در باب خوارزم چه بايد كرد كه چنين بىادبى كردند و داماد مرا بكشتند ؟ اگر كشندگان را نگيريم و عقوبت نكنيم ، ملوك اطراف ما را ملامت كنند و هيچ‌كس را به ما اميدى نماند . و اگر قصد ايشان بشود ، راهى دراز و دشوار است و در آنجا لشكر بسيار ، مبادا كار قسمى ديگر شود ! و چون آن ناحيتى بزرگ است و به مخالفان پيوسته و دخل آن ناحيه به خرج وفا نكند و چيزى از خود بر سر آن بايد كرد ، و من ميان اين حال متحيّر مانده [ 197 ب 
  ] ، شما چه گوييد ؟ »\r\nخواجه احمد به امراى سپاه نگريست و گفت : « جواب اين سخن ، شما را بايد داد كه صاحبان شمشيريد ، و كار من چيزى ديگر است . » گفتند : « ما بندگانيم و نعمتهاى فراوان يافته‌ايم از پادشاه . به هيچ حال ما را زهره نباشد كه گوييم ولايت نبايد گرفت ، خاصّه ولايتى كه از صاحب خالى باشد و جماعتى اوباش بر آن دست يافته باشد . ما از بهر آنيم\r\n\r\n\r\n","description":"","footnote":"\r\n( 1 ) . اين كتاب اينك در دست نيست .\r\n( 2 ) . اصل : « مسكانى » . ابو نصر منصور بن مشكان از كتّاب بزرگ عهد غزنوى است و ظاهرا بعد از انتخاب شمس الكفاة احمد بن حسن ميمندى به وزارت در سال 401 ق . و خالى ماندن محلّ و منصب صاحب ديوان رسايل ، ابو نصر به اين سمت برگزيده شد و در عهد محمود و مسعود همواره اين شغل را با كمال امانت و تدبير بر عهده داشت تا در سال 431 ق . درگذشت . بيهقى ( شاگرد ابو نصر ) چند نامهء پارسى او را در تاريخ خود نقل كرده و از آن جمله است نامهء اعيان دولت غزنوى به سلطان مسعود و دعوت او به غزنين ، و نامهء سلطان مسعود به آلتونتاش خوارزمشاه . نك : صفا ، ذبيح اللّه ، تاريخ ادبيات در ايران ، ج 1 ، ص 634 .\r\n","page_name":" 791 ","page_number":791},
  {"content":"\r\n\r\nكه جانها فدا كنيم در طاعت و خدمت فرمان مخدوم و ولىّنعمت . فرمان خداوند را باشد ، ما ايستاده‌ايم جهت هر خدمتى كه بفرمايد . صاحبان شمشير را كه درم‌خريدگان باشند نرسد كه در اين كارها جز اين سخن گويند . و خواجه وزير خداوند است ، غور و غايلهء چنين كارها را وى بهتر داند . چه مىبيند در اين كار ؟ »\r\nخواجه گفت : « هرچند خداوند را ولايت زياده باشد ، من شادتر باشم كه دل من فارغتر و دست من گشادتر باشد . امّا كار آن ولايت ، چنان كه حضرت سلطان تقرير كرد ، مهمل رها كردن زشت و گرفتن و نگاه داشتن دشوار . » گفتند : « مصلحت خواجه مىداند و فرمان خداوند راست . » خواجه ، ابا نصر مشكان را گفت : « اى ابا نصر ! در اين باب تو چه مىگويى ؟ » ابو نصر گفت : « رأى من به كجا رسد ؟ خصوصا در چنين كارها . » خواجه روى به امير آلتونتاش كرد و گفت : « خداوند بندگان را امروز و امشب مهلت دهد تا در اين كار انديشه كنم و فردا بازنماييم و اگر خداوند نيز انديشه كند ، حاكم است . » سلطان فرمود : « نيك باشد . » برخاستند و بازگشتند .\r\nخواجه با ابو نصر خلوت كرد و گفت : « سلطان در دل دارد كه خوارزم را بگيرد و آن خاندان را بركند . خيال مىكند كه آنجا مالى عظيم يابد ، و ليكن در ميان پنجاه شصت هزار شمشير و تير است و حال تركان به خلاف حال هندوان . مبادا كارى پيش آيد كه تدارك آن دشوار باشد ! راهى دراز است و لشكر بسيار ترسيده و صاحب را كشته ، از جان بكوشند . حشم ما امروز از اين تدبير بگريختند و در گردن من انداختند . مرا صواب آن مىنمايد كه آن قوم را به نامهاى درشت بترسانند ، يمكن كه مالى عظيم قبول كنند و به فرمان اعلى يكى از بقاياى ملوك آنجا بر تخت نشانند و خطبه به نام خداوند كنند تا همهء مقصودها حاصل گردد و خطرى و خونريزشى نباشد ؛ ليكن اگر اين سخن بر اين جمله گويم ، پادشاه بهانه گيرد و در سخن من آويزد و گويد : خ احمد نتواند ديد كه من ولايتى نو بگيرم . خ و اگر گويم كه آن نواحى را به شمشير بايد گرفت و بقاياى ايشان را برانداخت ، فردا كه او به سر آن ولايت رسد قريب به پنجاه هزار سوار يكدل به پيش آيد ، گويد :\r\nخ احمد كار خويش بكرد و خطرى به اين بزرگى پيش من نهاد . خ و سخن همه را فراموش\r\n\r\n","description":"","footnote":"","page_name":" 792 ","page_number":792},
  {"content":"\r\n\r\nكند و سخن مرا دست‌پيچ « 1 » . و در جنگ همه وقت خطر است و هميشه سبوى از آب درست بيرون نيايد . در اين كار چه مىگويى و چه مىبينى ؟ »\r\nخواجه ابو نصر گفت : « زندگانى خواجه درازباد ! كارى كه سلطان و خواجه در آن متحيّرند چون من مردى صاحب‌قلم و بيدل در آن‌چه سخن تواند گفت ؟ و اگر خواجه در اين باب هم پيغامى دهد ، مطلقا عرض نتوانم كرد كه كار نازكست ، به حضور شما آن پيغام را بنويسم تا احتياط كنيد ؛ آنگاه ، پيش برم و عرضه كنم و جوابى كه يابم بازآرم . » پس ، گفت : « سلطان به همه حال بشنود كه من و تو خلوت كرده‌ايم . چون من بازگردم ، مرا بخواند كه او را بر چنين چيزها صبر نباشد و بپرسد كه ، خ چه مىگفتيد « 2 » ؟ خ روا باشد كه تو آنچه از من شنيدى ، حكايت كنى و بگويى « 3 » كه احمد گفت : تو را پيغام نمىدهم ، امّا اندوه و شادى است كه گفته آمد تا امروز و امشب در اين مهمّ بهتر انديشه كنيم ، تا آنگاه فردا به مشافهه يا به پيغام گفته شود . » برخاست و گفت : « به ديوان نخواهم نشست . به خانه روم و به اين شغل مشغول شوم . »\r\nخواجه ابو نصر مىگويد : « [ 89 آ 
  ] چون او بازگشت و من به ديوان رفتم ، كسى آمد و گفت : « سلطان تو را مىخواند . » چون پيش رفتم ، مرا بنشاند و پرسيد كه ، : « خواجه با تو خلوت كرده بود . چه مىرفت ؟ » گفتم : « هم از حديث بامدادى مىرفت . » جاى خالى كرد و گفت : « بگوى تا چه مىرفت ؟ » هرچه رفته بود به تمامى عرضه داشتم و گفتم :\r\n« اين پيغام نيست . » گفت : « خواجه بارى به اين بهانه بازگشت تا امروز فراغتى كند ، و من اين كارى است پرداخته‌ام تا جهتى چون خوارزم به اين بهانه به دست آيد ؛ محال است فروگذاشتن . و اين امرا و حشم كاهل شده‌اند ، من ايشان را از بهر آن مىدارم و چندين مال مىدهم تا هر سال جايى نو بگيرم . تو اين نكته را پنهان دار تا بنگريم كه فردا ايشان چه گويند . و اگر خواجه پيش تو كس فرستد كه ، محمود را ديدى و چه رفت ؟ جواب ده كه ، ديدم و آن سخنان بازراندم ، جوابى نداد . » گفتم : « چنين كنم . » و به ديوان بازگشتم .\r\n\r\n\r\n","description":"","footnote":"\r\n( 1 ) . دست‌آويز ، بهانه .\r\n( 2 ) . در اصل فقط « ف » منقوط است . در مر به شكل مضبوط در متن ، و در مج به صورت « مىگفتند » آمده است .\r\n( 3 ) . در اصل بدون نقطه و در مر « بگويى » و در مج « نگويى » ضبط شده است .\r\n","page_name":" 793 ","page_number":793},
  {"content":"\r\n\r\nرقعه رسيد از خواجه در اين معنى و جواب نوشتم بر آن اندازه كه فرمان يافته بودم . بعد از آن ، پيش رفتم و رسيدن رقعهء خواجه و جوابى كه نوشته بودم عرضه داشتم و گفتم :\r\n« فراشى رفته بود به خانهء خواجه ، بازآمد و گفت : خواجه تنهاست و كتابى در پيش دارد و مطالعه مىكند . »\r\nديگر روز ، پادشاه بارداد و خلوت كرد و در اين باب سخن گفت همگنان در يكديگر مىنگريستند . خواجه گفت : « زندگانى خداوند درازباد ! شك نيست كه اندر اين كار روز اوّل انديشه كرده‌اند و رأى عالى بر چيزى قرار داده‌اند و غرض از مشاورت كردن با اين بندگان نيست ، الّا ادب ايزد تعالى نگاه داشتن كه ، پيغمبر صلّى اللّه عليه و إله فرموده :  وَ شاوِرْهُمْ فِي الْأَمْرِ  « 1 » بنده در اين كار دى « 2 » و دوش « 3 » انديشه كردم و پس و پيش و انجام اين كار بديدم ، و اين اعيان دولت نيز در اين كار غافل نبوده‌اند و هركسى مصلحت [ ى 
  ] « 4 » ديده باشد . اگر رأى عالى صواب بيند ، بندگان بيرون روند و جايى بنشينند تا آنجا سخن فراختر توانند گفت كه حشمت مجلس عالى بزرگ است . اين سخن را در مناظره افكنند تا بر چيزى قرار گيرد . » سلطان فرمود كه ، خ نيك باشد . خ\r\nو ايشان بيرون آمدند و جايى خالى بنشستند و خواجه و امير اسفهسالار نصر ، كه برادر سلطان بود ، و حاجب بلكاتكين و محمد اعرابى و خواجه عارض و چندى از حجّاب و سرهنگان حشم ، و در اين سخن گفتند . خواجه اوّل روى به اسفهسالار نصر كرد و گفت : « امير چه گويد در اين باب ؟ » گفت : « من در اين چنين بابها سخن نگويم كه اين خداوند برادر من است ، و احوال و عادت وى بر من پوشيده نيست و من دو گوشمال دارم از وى . يك سال قصد غزنين داشت . پيغام فرستادم كه ، خ خداوند رأى كجا دارد تا بنده كار آن بسازد ؟ خ جواب فرستاد كه ، خ تو كار خويش ساخته مىدار ، و گوش مىدار بدان جانب كه طبل و علم رود مىرو . خ من توبه كردم كه در چنين كارها مراجعت نكنم و آن سالى كه به سومنات « 5 » مىرفت خواست كه در درّه‌اى تنگ رود . پيغام فرستادم كه ،\r\n\r\n\r\n","description":"","footnote":"\r\n( 1 ) . آل عمران : 159 .\r\n( 2 ) . به معنى ديروز است .\r\n( 3 ) . به معنى ديشب است .\r\n( 4 ) . از مر افزوده شد .\r\n( 5 ) . بتخانه‌اى بوده در گجرات كه سلطان محمود غزنوى آن را خراب كرد و « منات » ، از بتهاى مشهور آن را بشكست .\r\n","page_name":" 794 ","page_number":794},
  {"content":"\r\n\r\nخ صواب نيست رفتن ، و اگر مىروند احتياط بايد كرد . خ نشنود و چنان حالى بيفتاد و خداى عز و جلّ پس از نااميدى ، اين خداوند را به ما بازداد و پس از آن چندان مردم تباه شدند و معلوم است كه من آن روز بر ساقه « 1 » بودم و بر اثر وى از آن درّه بيرون آمدم و چندان رنج ديدم و آلتونتاش با من بود . گواه من است كه دست از جان شسته بوديم و چون به لشكرگاه رسيديم ، آن همه در گردن من كرد و گفت : خ نصر احتياط نكرد و مست بود . خ تا چنان افتاد و به خداى تعالى سوگند خورم كه چهل روز بود كه شراب نخورده بودم . و اين كارى است كه پيش گرفته و من بنده هرجا سم اسب اوست ، سر من آنجاست . امّا به حكم برادرى و محبّتى كه دارم [ 198 ب 
  ] يك سخن بگويم . اگر ناچار است به خوارزم رفتن ، پادشاه را به تن خويش بايد رفت كه اين كار به من و مانند من راست نيايد . و ساخته بايد رفت ، چنان كه اگر همهء تركان اتفاق كنند با ايشان مقاومت نتوان كرد كه آن زمين بيگانه است و مردم انبوه و ما قصد ايشان مىكنيم تا مال و جان ايشان بستانيم ، ايشان از جان بكوشند . اوّل رسولان و نامه‌ها بايد فرستاد . اگر قاتلان را بسپارند و دست كوتاه كنند و به فرمان عالى مستحقّ آن ملك را اختيار كنند و خطبه به نام عالى كنند و مالى كه مقرّر شود بفرستند ، خوب كارى باشد كه ولايتى چون خوارزم به دست آيد . و اگر بر اين جمله كار نكنند ، آنگاه اختيار خداوند را باشد ، بر حكم مشاورت و صوابديد خود كار مىبايد كرد . »\r\nخواجه گفت : « من با بو نصر ديروز گفتم . » و روى به آلتونتاش كرد و گفت : « حاجب چه گويد ؟ » گفت : « من همين انديشيده‌ام و امير سپه‌سالار و خواجه چيزى نگويند در صلاح اين خداوند كه غير آن بايد . » خواجه روى به ديگران كرد و گفت : « شما چه گوييد ؟ » همگنان به يك زبان گفتند : « صلاح اين است . » و من دوات و كاغذ خواستم و\r\n\r\n\r\n","description":"","footnote":"\r\nدر گفتارى ديگر ، « سومنات » نام بتى بوده و معنى تركيبى آن « سوم‌نات » است ، يعنى صنمى است نمونهء قمر ، چه « سوم » به هندى قمر را گويند و « نات » تعظيم است . ر ك : برهان قاطع ، ج 2 ، ص 1192 ؛ همچنين براى اطلاع از ديگر اقوال در اين‌باره رجوع شود به : همان ، پانوشت شماره 1 كه مشتمل است بر نوشته‌هاى بيرونى در كتاب تحقيق ماللهند .\r\n( 1 ) . دنبالهء لشكر ، بازپسينيان سپاه ؛ طلايه ، مقدّمة الجيش . اينجا بايد مراد معانى اوّل باشد .\r\n","page_name":" 795 ","page_number":795},
  {"content":"\r\n\r\nاين سخنان را حرفا به حرف بنوشتم و پيش پادشاه بردم . چون تمام بخواند ، گفت :\r\n« بدانستم . بازگرديد كه هيچ‌كس را از شما مراد نيست كه ولايت من زياده شود . من خود دانم كه چه بايد كرد . » و فرمود كه ، « شما را كارهاى خويش ببايد ساخت تا آنچه فرمودهء من است ، چون وقت شود به عمل آيد . » من جواب پيغام بازبردم و ايشان بازگشتند ، و مرا پس از آن بخواند و خلوت كرد و گفت : « همين انديشيده بودم كه ايشان گفتند ، امّا ايشان را نبايد گفت . سوى ارسلان جاذب نامه بايد نوشت در اين باب ، و هرچه در مجلس رفته به او باز بايد نمود كه ما چه ديديم و هركس چه ديد و چه گفت ، تا وى آنچه مصلحت داند بازنمايد . »\r\nمن اين نامه نوشتم و عرضه كردم و دو سوار مسرع روانه كرده شد و تا جواب رسيد ، كار لشكرها به جدّ ساختن گرفتند . و رسول فرستاده شد به خوارزم ، و خواجه از زبان خويش نامه نوشت آنجا بر وجه نصيحت و آنكه رأى عالى عزيمت بلخ دارد و اين حال كه رفته بود شرح بازنمود كه چرا خداوند خويش را كشتند كه داماد حضرت بودند . بعد از آن ، جواب ارسلان جاذب به او رسيد . نوشته بود : « تا مدّت دراز است كه بنده را آرزوى آن بود كه خوارزم و اورگنج « 1 » خداوند را باشد كه آن ناحيه‌ها در بند تركستان است ، امّا زهره نداشتم كه در اين باب سخن گويم . امروز كه بهانه‌اى چنين قوى به دست آمد ، اگر رأى عالى بيند اين فرصت را ضايع نبايد كرد كه آن قوم رمهء بىشبان است ، و خداى عز و جلّ ايشان را بگيرد به آن گناه بزرگ كه كرده‌اند . خداوند را در اين قصد هم ثواب باشد و هم نيكنامى ، و ولايت بزرگ به دست آيد و اگر خداوند قصد آن نواحى نكند ، ديگر اعيان قصد بكنند و به چنان مردم نگذارند . آنگاه ، بزرگ عيبى باشد كه به دست دشمنان دولت عالى افتد و هر روز دل‌مشغول باشد . بنده آنچه دانست به مقدار دانش خود بازنمود و به هرحال صلاح و صواب در آن است كه رأى عالى بيند . »\r\nچون نامه را پيش بردم و عرضه كردم ، گفت : « مرد من ارسلان است . » و او را بغايت\r\n\r\n\r\n","description":"","footnote":"\r\n( 1 ) . ايالت خوارزم داراى دو كرسى بوده است : يكى در جانب باخترى ، يعنى جانب ايرانى رود جيحون ، موسوم به « گرگانج » يا « جرجانيه » كه بعدها به « اورگنج » معروف گرديد ؛ و ديگرى در جانب خاورى ، يعنى جانب تركى آن رود ، موسوم به « كاث » . لسترنج ، صص ، 474 تا 478 .\r\n","page_name":" 796 ","page_number":796},
  {"content":"\r\n\r\nخوش آمد و امر نمود كه نامهء او را بر امير اسفهسالار و بر خواجه و آلتونتاش عرض كردم . ديگر روز ، ايشان را به طارم بنشاندند و آن نامه را عرض كردم و گفتم : « خداوند مىگويد سخن ارسلان بر اين جمله است . شما در اين چه گوييد ؟ » گفتند : « او سخن تركوار گفته است ، امّا مصلحت آن است كه بندگان گفته‌اند . اكنون فرمان خداوند راست و ما بندگانيم ، [ 199 آ 
  ] هرچه فرمايد و بيند صلاح در آن باشد . » حضرت سلطان فرمود كه ، « رأى من قرار گرفت كه قصد بلخ كنم ، آنگاه تا از خوارزميان چه ظاهر گردد ، و رسولى كه خواجه فرستاده بيايد و جواب نامه‌ها بيارد . پس ، بر حكم مشاورت كار كرده شود . » گفتند : « چنين كنيم . » و نامه‌ها رفت به ولايات تا لشكرهاى خويش راست كنند و عرض لشكر كنند و پياده لشكر را نام نويسند . چون وقت حركت آمد ، سلطان بر جانب بلخ حركت فرمود با لشكر بىاندازه و فيلان بسيار . و آن زمستان در بلخ بوده ، تا لشكرها حاضر آمدند . لشكرى كه حال آن پوشيده نماند و رسول از خوارزم بازرسيد و جواب نامهء خواجه آورد . درخواست كرده بودند كه عنايت دريغ ندارد و از حضرت سلطان گناه ايشان را درخواست نمايد و به فرمان عالى كسى را بنشانند و خطبه به نام سلطان كنند . و آن رسول بازنمود كه چون به خوارزم خبر رسيد ، از آمدن رايات به بلخ تفرقهء عظيم در ايشان افتاد و لشكرها را جمع كردن گرفتند . حضرت سلطان در قصد كردن به جانب خوارزم تيزتر شد . در وقت فرمود تا كشتيهاى ترمد « 1 » را به گذر آمويه بردند ، و پنج شش هزار سوار در روز سوى آمويه فرستاد . و رسول از خوارزم آمد و سلطان چيزها پيش خوارزميان نهاد كه به هيچ حال ايشان را ممكن نگشت آن را پيش بردن . و پس از نوروز از بلخ حركت كرده ، چون به آموى رسيدند ، هرچه ساختنى بود ساخته بودند و آلپ تكين ، كه سپه‌سالار خوارزميان بود ، پنجاه شصت هزار سوار ساخته كرد و جنگ را مستعدّ و آماده شدند ، و حكايت رسول فرستادن و نامه نوشتن تمام شد و كار به شمشير رسيد .\r\nسلطان از آمويه حركت نمود و محمّد اعرابى را با لشكر كرد و عرب بر مقدمه روان كرد ، و آلپ تكين از خوارزم تاختن آورد با چهار هزار سوار و ناگاه بر محمّد اعرابى\r\n\r\n\r\n","description":"","footnote":"\r\n( 1 ) . غالبا نام اين شهر را به صورت « ترمذ » تلفظ مىكردند . به پانوشت شمارهء 1 ، صفحهء 326 همين كتاب مراجعه شود .\r\n","page_name":" 797 ","page_number":797},
  {"content":"\r\n\r\nشبيخون آورد و چنان آن لشكر را كه با او بودند فروگرفت كه از آن تمامتر نتواند بود ، و بسيار كشش كرد و محمّد اعرابى مجروح خويشتن را در حايطى استوار كرد و سواران مسرع فرستاد و حال بازنمود . پيش از رسيدن سواران او ، حضرت سلطان سوار شده بود و لشكر به احتياط مىرفت . سلطان گفت : « دلم گواهى مىدهد و هرگز خطا نكرده است . » و چهار هزار سوار دو اسبه را به تاختن گسيل كرد . چون ايشان برفتند و روز به نماز پيشين رسيد ، سوار [ ان 
  ] « 1 » محمد اعرابى دررسيدند و از آن حادثه خبر دادند . سلطان تنگدل شد و سخت فروماند و اسبان را دمى داد . آنگاه ، سوار شد و به تعجيل برفت و آن سواران دو اسبه دررسيده بودند و كس را نيافته كه آلپ تكين چون آن كار كرده بود بازگشته بود .\r\nچون سلطان به محمّد اعرابى رسيد ، او را بسيار ملامت كرد و آنجا فرود آمد . و جاسوسان دررسيدند كه لشكرى بزرگ از خوارزم بيرون آمد و به تعجيل مىآيند و اين تاختن كه كردند و غفلتى يافتند ، جرئت بسيار پيدا كرده‌اند . سلطان انديشمند گشت . هر چند با وى لشكرى بود كه همهء تركستان را بس بود ، امّا از نوادر مىانديشيد . ديگر آنكه زمين غريب بود . ابو نصر گويد : نماز عصر مرا بخواند و خلوت كرد و گفت : « ديدى كه خواجه با ما چه كرد ؟ و او مرا دشمن است به حقيقت . وزير بهر آن است كه پادشاه را نصيحت راست بكند كه حال پادشاهان طلب كردن زيادتى ملك و نعمت است ، امّا وزير را مصلحت باز بايد نمود . اگر وى خواستى به نامه‌ها و رسولان اين كارها را تدارك مىتوانست نمود ، امّا قصد كرد و امروز چنين حالى پيش آمد و لشكر بزرگ قصد كرد ، [ 199 ب 
  ] و هواى گرم و زمين بيگانه نتوان دانست كه اين كار به كجا رسد . » گفتم :\r\n« زندگى خداوند درازباد ! به فرّ « 2 » دولت عالى همه ظفر و نصرت است . » و زهره نداشتم كه بگويم كه خواجه و ديگر بندگان آنچه حدّ بندگى بود در اين باب به‌جاى آورده‌اند .\r\nپس ، مرا گفت : « نزديك خواجه رو و او را بگوى كه هرچه به دشمنى ممكن بود به‌جا آوردى و نصيحت بازگرفتى و اين حال بازنمودى ، و هرچند معلوم است كه يك فوج لشكر من اين خارجيان را كافى است . به جان و سر من كه هرچه مرا خرج شده است در اين سفر ، چون بازگردم از تو بستانم ؛ و اگر لشكر مرا ناكاميى پيش آيد ، پوستت بازكنم . »\r\n\r\n\r\n","description":"","footnote":"\r\n( 1 ) . اضافه از مر است .\r\n( 2 ) . در مج « به عز » درج شده است .\r\n","page_name":" 798 ","page_number":798},
  {"content":"\r\n\r\nو سخت در خشم شد و از بيم لرزه بر من افتاد . آواز داد كه ، « ابو الحسن عقيلى را بخوانيد تا مشرف باشد كه اين تاجيكان همه يكى باشند و محابا در پيغام دهند و ايشان را پيش يكديگر روى باشد . »\r\nالبته دم نزدم كه جاى آن نبود . ابو الحسن بيامد . او را گفت : « ابو نصر را با كسى در صلاح من خويشاوندى نباشد . بر وى مشرف باش تا پيغام مرا بدان لفظ كه شنيده است بگذارد . » و پيغام كه داده بود با وى بازگفت . نزديك خواجه رفتم . چون هردو را ديد ، گفت : « هان ! چه صاعقه‌اى آورده‌ايد ؟ پيغامگزار كيست ؟ » گفتم : « من كه بو نصرم پيغام با صاعقه من دارم و اين آزاد مرد مشرف است . » و آغاز كردم و پيغام را بر وجه درشت‌تر از آن بگذاردم كه داده بود . خواجه بخنديد و گفت : « طرفه كارى است كه مرا با اين مرد افتاده است . تو كه بو نصرى گواه منى ، و برادرش و اولياى حشم كه در اين تدبير با ايشان مشاورت مىكرد كه من در اين باب چه گفته‌ام . امّا امروز هرچند از آن بيشتر گفته آيد ، سود كمتر دهد . سلطان را بگوييد كه سود در خطر است و خوارزمشاهان را آسان برنتوان انداخت ، و ولايتى به اين بزرگى نتوان گرفت بىمخاطره و مردان بيش داشتن .\r\nروز سخن نيست كه دشمن نزديك رسيده . امروز روز شمشير زدن است ، نه روز سخن گفتن . تدبير آن بسازد كه مردم پيش فرستد تا اين سگان را قهر كنند كه ايشان را چندان قدرى نيست . و اگر اجازت باشد ، من پيش كار روم و اين شغل را كفايت كنم . آنگاه ، چون مراد حاصل شود ، احمد حسن در دست است . آنچه مراد باشد بفرمايد . »\r\nبازگشتيم و از پردلى خواجه در عجب مانده بوديم و پيغام را بگذرانيديم . نيك بشنود و دم نزد . و در آن دو روز فتح برآمد و مراد به تمامى حاصل شد و كس به سر اين سخن نرفت « 1 » . [ 200 ب 
  ] « 2 »\r\nو شرط احتياط آن است كه هرگاه پادشاه با وزرا و امرا و خواصّ مشورت نمايد و جانبى را اختيار نمايد ، به ايشان نفهماند كه كدام جانب را اختيار كرده تا سرّ آشكار نگردد ، بلكه با هريك گفت و شنيد و مناظره و استكشاف نمايد تا وقتى كه حقيقت حال\r\n\r\n\r\n","description":"","footnote":"\r\n( 1 ) . بيهقى در تاريخ خود صورت اين واقعه را آورده است : نك : ج 2 ، صص 821 تا 825 .\r\n( 2 ) . مطابق ارجاع نويسنده ، ادامهء نوشتار از صفحهء 200 ب نقل مىشود .\r\n","page_name":" 799 ","page_number":799},
  {"content":"\r\n\r\nمعلوم گردد و ملك يك جانب اختيار كند . و در آن حال چنان فرانمايد كه هنوز در فكر و تأمّل است و به هيچ طرف ميل خود را بازننمايد تا وقتى كه به غير از افشاء چاره نباشد . چه پنهان بودن اسرار ملوك فوايد بسيار دارد و در افشا و اظهار آن مفاسد بسيار مترتّب مىشود . بايد كه پادشاه در كتمان اسرار و مشاورات مبالغهء تمام مىنموده باشد و خواصّ خود را بر افشاى اسرار توبيخ و سرزنش تمام مىنموده باشد كه كم‌تدبيرى در امور ملك به كتمان اسرار خود مىرسد ، همچنانكه اطّلاع بر اسرار و مخفيّات دشمنان از اعاظم تدبيرات ملكى است .\r\nو بايد كه مشاورت پادشاه منحصر در جمعى مخصوص نباشد ، بلكه اگر به كسى ديگر گمان عقل و تدبير و جودت رأى و تجربه [ 201 آ 
  ] داشته باشد ، با او استشاره نمايد . و بسيار باشد كه در خصوص امرى استشاره با شخصى معيّن مصلحت باشد كه او را اطّلاع بر تدبير آن امر بوده باشد و ديگرى را نباشد . و اگر كسى در شهرى ديگر يا مكانى دور بوده باشد كه اهليت استشاره در امرى داشته باشد يا كمال وقوف در امرى مخصوص به او باشد ، به او استشاره بايد نمود .\r\n\r\n","description":"","footnote":"","page_name":" 800 ","page_number":800},
  {"content":"\r\n\r\n\r\nفصل دوم : در تدبير خزاين و اموال و تقدير معاش و اخراجات و ترك اسراف و تبذير ، و تعديل احوال سپاهى و عمّال و رعايا در اين ابواب\r\nتدبير خزاين و اموال ، ركنى عظيم از اركان پادشاهى است . در اين باب ، از قانون عقل و شرع تجاوز كردن ، موجب فساد امر دنيا و آخرت است . امّا امر آخرت ، محتاج به بيان نيست از كمال ظهور ؛ و امّا امر دنيا ، بنابر آنكه قوام پادشاهى بىاعوان و انصار و عساكر بسيار صورت نمىيابد و عساكر بدون مال و وفور خزاين منتظم نمىشود ، پس هرگاه پادشاه را مال نباشد و خزانه معمور نباشد ، از عهدهء اقوات « 1 » و ارزاق و معونات لشكر بيرون نتواند آمد . و چون چنين شود ، لشكر شورش كنند و به فساد درآيند و اگر دشمنى از طرفى روكند چون وفورى در اموال و خزاين پادشاهى نباشد ، لشكرها مختل باشند و سرانجام ايشان نتوان كرد و اسب و سلاح و آلت و عدّت حرب تهيّه نتوان نمود .\r\nپس ، بر پادشاه لازم است كه تدبير خزاين و اموال نمايد ، و در اين باب از اهمال و اغفال احتراز لازم داند . و تدبير اموال به دو چيز شود : اوّل ، تدبير مداخل ؛ دوم ، تقدير مخارج . و تدبير مداخل به آن شود كه ملك در تعمير بلاد و مواضع ملك خود سعى تمام مبذول دارد ، و مواضع خراب را به حليهء آبادانى درآرد . چه هرگاه بلاد معمور وآبادان و مزروع باشد ، در خراج و اموال ديوانى و وجوهات سلطانى وفور تمام به‌هم رسد . و در اين باب ، معدلت پادشاه سببى قوى است ، چه هرگاه پادشاه در عدالت كوشد و دفع ظلم و طغيان نمايد و شرّ متغلّبان را از رعايا و زيردستان رفع نمايد ، مردمان به فراغ بال و رفاه حال به امر عمارت و زراعت اشتغال نمايند ، و از اطراف و جوانب مردم را رغبت توطّن و آرام در اين بلاد حاصل شود ، و جمعيّت بسيار شود ، و تجار و متردّدان جلب فوايد و منافع هر ديار كنند ، و منافع و مداخل سلطانى بسيار شود . و در اين باب تعديل عمّال و اصلاح حال ايشان قويترين اسباب است ، چه هرگاه ايشان ظلم كنند و بىوقوف باشند و كافى و كاردان نباشند ، ملك رو به خرابى كند و مرتبه‌مرتبه ، خرابى از خرابى متولّد شود ، چه خرابى از بابت امراض مسريه است كه از عضوى به عضوى سرايت كند .\r\n\r\n\r\n","description":"","footnote":"\r\n( 1 ) . جمع « قوت » به معنى خوراك و غذا .\r\n","page_name":" 801 ","page_number":801},
  {"content":"\r\n\r\nاز كلمات شريفهء حضرت امير المؤمنين است - صلوات الله عليه - كه ، « الاعمال يستقيم بالعمّال » . يعنى : « كارها به عاملان مستقيم مىشود . »\r\n\r\nحكايت\r\nآورده‌اند كه شبى مأمون را خواب نمىآمد . نديمى را طلب نمود كه جهت او سخن مىگفته باشد . گفت : « يا امير المؤمنين ! در موصل بومه‌اى بود - يعنى ، جغدى - و در بصره بومه‌اى . بومهء موصل دختر بومهء بصره را جهت پسر خود خواستگارى نمود . بومهء بصره گفت : خ اجابت تو نمىكنم ، مگر آنكه از جهت صداق دختر من صد مزرعهء خراب مقرّر كنى . خ بومهء موصل گفت : خ مرا قدرت بر آن نيست ، و ليكن اگر والى ولايت ما - سلمه اللّه - يك سال حكومت و ولايت او مستمرّ بماند ، اين كار مىتوانم كرد . خ » مأمون از اين سخن بيدار و هشيار شد و در مقام تدارك درآمد ، و خود به ديوان مظالم نشست و داد مظلومان از ظالمان بستد ، و تفقّد امور ولات و عمّال نمود ، و در تعديل و اصلاح ايشان كوشيد « 1 » .\r\nو ببايد دانست كه اگر پادشاهى خواهد كه به ظلم و تعدّى مال از رعايا بستاند و به آن خزانهء خود معمور سازد ، و بر رعيّت بيش از وسع ايشان تكاليف نمايد [ 201 ب 
  ] تا از عمارت عاجز آيند و خراجات منكسر گردد ، مثل او چون كسى است كه از گرسنگى گوشت خود قطع كند و بخورد .\r\n شاهى كه بر رعيّت خود مىكند ستم * مستى بود كه مىكند از ران خود كباب \r\nچه او اگر از يك جانب سير شود ، از جانب ديگر ضعيف شود و الم قطع عضو بيش از الم گرسنگى باشد . و كسى كه بر رعيّت بيش از توانايى تحميل نمايد چون كسى است كه پشت‌بام را به خاكى اندود كند كه از اساس خزانه بردارد . مالهاى كلّى و خراجهاى\r\n\r\n\r\n","description":"","footnote":"\r\n( 1 ) . اين حكايت را ابن خلدون به نقل از مسعودى به بهرام پسر بهرام نسبت مىدهد كه در آن موبدان به كنايه پادشاه را از ستمگرى و غفلت دولت در امور كشور نهى كرد و در اين‌باره مثالى از زبان جغد نرى كه از ماده جغدى خواستگارى مىكند براى پادشاه آورد . نك : ابن خلدون ، مقدمه ، فصل چهل و سوم ، ص 287 .\r\n","page_name":" 802 ","page_number":802},
  {"content":"\r\n\r\nعظيم كه از ايّام سابقه نقل شده بنابر آن بوده كه بلاد معمور بوده و واليان در عدالت مىكوشيده‌اند . حضرت يوسف عليه السّلام چون والى شد ، در تعمير بلاد كوشيد و عدل او خلايق را عام بود . خلايق جميع بلاد به او محتاج شدند و كار به جايى رسيد كه جميع آزادان از همه ولايات ، داغ بندگى او بر جبين نهادند چنان كه مشهور است . و در كتب مذكور « 1 » و در كتاب سراج الملوك « 2 » و كتاب المستطرف « 3 » نقل شده از ابو الحسين اسدى « 4 » كه ، يافتم « 5 » در كتاب قبطى به لغت صعيديه كه نقل شده بود به زبان عربى كه مبلغ آنچه حضرت يوسف صديق عليه السّلام از جهت پادشاه مصر در يك سال استخراج مىنمود از حقّ خراج با عدل و انصاف و اجراى رسوم متعارف ، بىتنگى و مناقشه و بعد از وضع آنچه وضع بايد كرد از طلاى جديد دو هزار و بيست و چهار هزارهزار و چهارصد دينار « 6 » طلا بود . از آن جمله ، آنچه صرف عمارت بلاد از جهت حفر خليج و انفاق بر پلها و سدّ رخنه‌ها و تقويت آنچه محتاج به تقويت بود جهت اقامت عوامل و توسعه بر بذور و امثال آن از آلات و ادوات عمارت و نفقات و اصلاح و مرمّت زمين هشتصد هزار دينار ، و از جهت صرف كردن در ارزاق اهل سلاح و حارسان و غلامان و اهل ديوان صد هزار « 7 » ، و از جهت صرف كردن براى يتيمان و بيوه‌زنان ، هرچند غنى باشند ، از جهت آنكه امثال\r\n\r\n\r\n","description":"","footnote":"\r\n( 1 ) . مقصود از كتابهاى ذكر شده معلوم نشد ، چه قبلا از كتابهاى مورد نظر ياد نشده است .\r\n( 2 ) . كتابى است در آداب ملكدارى نوشتهء ابو بكر محمد بن وليد بن محمّد قرشى فهرى اندلسى طرطوشى ، معروف به ابن أبى رندقة و متوفى به سال 520 ق .\r\n( 3 ) . المستطرف فى كلّ فنّ مستظرف كتابى است مشتمل بر آداب و مواعظ و حكم و مشحون از گفتارها و اخبار و حكايات تاريخى و ادبى و نيز آيات قرآنى و احاديث نبوى . ربيع الابرار زمخشرى و العقد الفريد ابن عبد ربه از جمله منابع اين كتابند . نويسندهء اين اثر شهاب الدين محمد بن احمد أبى الفتح أبشيهى ، متولد سال 790 و متوفى به سال 850 ق . ، است .\r\n( 4 ) . در سراج الملوك ، ص 296 « حسن بن على اسدى » ضبط شده است .\r\n( 5 ) . حسن بن على اسدى در همان به نقل از پدر خود روايت كرده است .\r\n( 6 ) . در همان ، ص 297 اين مبلغ چنين آمده : « أربعة و عشرون ألف ألف و أربعمائة ألف دينار » كه برابر است با 000 / 400 / 24 دينار . فلذا عبارت متن اگر چنين باشد با نوشتهء سراج الملوك منطبق خواهد بود . « بيست و چهار هزارهزار و چهارصد هزار دينار . . . » .\r\n( 7 ) . همان : « ثمانية آلاف ألف دينار » كه معادل 000 / 000 / 8 دينار مىگردد . ظاهرا رقم افراد تحت پوشش در همان به اشتباه ، به‌جاى رقم مالى ، در روضة الانوار درج شده است .\r\n","page_name":" 803 ","page_number":803},
  {"content":"\r\n\r\nايشان از برّ پادشاه خالى نباشند چهارصد هزار دينار ، و از جهت صرف كردن براى كاهنان و بيوت نماز و عبادات صد هزار دينار « 1 » ، و از جهت آنچه صرف مىكردند در صدقات - و منادى ندا مىكرد كه ، « برىّ است ذمّت از كسى كه فقير باشد و حاضر نشود » و جمع كثيرى حاضر مىشدند - دويست هزار دينار . و چون اموال بر اهلش تفريق مىشد ، امناى پادشاه به مجلس او داخل مىشدند و او را تهنيت به تفريق اموال مىدادند و از جهت پادشاه به طول بقا و دوام عزّ و نعما و سلامت دعا مىكردند و حال فقرا به او اعلام مىكردند ؛ پادشاه امر مىكرد به احضار فقيران و تغيير دادن لباسهاى كهنهء ايشان و از جهت ايشان سفره مىكشيدند [ و 
  ] « 2 » در پيش پادشاه طعام مىخوردند ، و از هريك احوال فقر و پريشانى ايشان مىپرسيد ، و هركه را گنجايش داشت مثل آنچه از جهت او قرار بود زياده مىنمود . و آنچه در نفقات مقررّى پادشاه « 3 » صرف مىشد در سالى دويست هزار دينار بود ، و آنچه حضرت يوسف عليه السّلام مىگرفت و در خزانه ضبط مىكرد به جهت نوايب دهر و حوادث ايام چهارده هزارهزار و ششصد هزار دينار بود .\r\nو حضرت يوسف قبول نيابت و وزارت از آن پادشاه نكرد تا وقتى كه او را دعوت به دين اسلام نمود و او مسلمان شد . و در آن اوقات سالهاى غلا و گرسنگى بود و عزيز بمرد و حضرت يوسف مالك شد و زليخا فقير و محتاج شد و چشمش كور شد . كسى به او گفت : « خود را به ملك - يعنى ، حضرت يوسف عليه السّلام عرض كن . شايد بر تو ترحّم كند و تو را غنى سازد كه تو بسيار محافظت او كرده‌اى و او را گرامى داشته‌اى . » ديگرى به او گفت : « چنين مكن كه بسا باشد كه او متذكّر شود مراودتى و حبسى كه نسبت به او كرده‌اى . شايد جهت مكافات آن ، آزار به تو رساند . » زليخا گفت : « من داناترم به حلم و كرم او . »\r\nپس ، بر سر راه يوسف عليه السّلام نشست در روزى [ 202 آ 
  ] كه حضرت بيرون مىآمد و سوار مىشد و در موكب حضرت قرب صد هزار كس از عظماى قوم و اهل مملكت سوار مىشدند . چون زليخا يافت كه حضرت نزديك است ، برخاست و گفت : « سبحان\r\n\r\n\r\n","description":"","footnote":"\r\n( 1 ) . همان : « مائتا ألف دينار » ، برابر با 000 / 200 دينار .\r\n( 2 ) . اضافه از مر است .\r\n( 3 ) . سراج الملوك ، ص 298 : « فرعون » .\r\n","page_name":" 804 ","page_number":804},
  {"content":"\r\n\r\nخالقى كه پادشاهان را به معصيت بندگان ساخت و بندگان را به طاعت پادشاهان ساخت . » گردش ايّام زليخا را متغيّر ساخته بود و حسن و طراوت و لطافت جوانى او از صرصر « 1 » تندباد پيرى تبديل يافته و سختى روزگار و مشقّت فقر و فاقه و اندوه او را از حال خود گردانيده . حضرت يوسف فرمود : « تو كيستى ؟ » گفت : « من آن كسىام كه به نفس خود خدمت تو مىكردم و موى تو را به‌دست خود شانه مىكردم ، و مأوى و مثواى تو را به آنچه مقدور من بود گرامى مىداشتم . حال من چنين شد و و بال امر خود چشيدم .\r\nقوّت من رفت و مال من تلف شد و چشمم نابينا شد و به حالى شدم كه از خلق سؤال مىكنم . بعضى مرا رحم مىكنند و بعضى نمىكنند ، و بعد از آنكه مغبوط و محسود اهل مصر بودم ، مرحوم ايشان شده‌ام كه بر من ترحّم مىكنند و اين است جزاى مفسدان . » حضرت يوسف عليه السّلام بر او بگريست گريهء شديدى و گفت : « آيا در دل تو هيچ از محبّت من چيزى باقى مانده ؟ » گفت : « قسم به آن كسى كه حضرت ابراهيم را عليه السّلام خليل خود گرفته كه يك نظر به جانب تو را دوست‌تر مىدارم از آنكه كلّ زمين را پر از طلا و نقره به من دهند . » « 2 »\r\nدر زمان نوشيروان ، كه كمال عدالت مىورزيد ، اكثر ملك او معمور بود و اندك زمين خراب پيدا نمىتوانستند كرد « 3 » و در اوايل فتح بلاد عجم كه در زمان عمر واقع شد ، ارض سواد ، كه عبارت است از عراق عرب و حدّ آن از منتهاى جبال حلوان است تا طرف قادسيّه و از موصل تا ساحل بحر از شرقى دجله ، اراضى آن معمور وآبادان بود . نقل شده كه ارتفاع و حاصل ديوانى آن در عهد عمر صد و شصت هزارهزار درهم بود و از مصعب بن يزيد انصارى نقل است كه گفته كه ، « حضرت امير المؤمنين على بن ابى طالب عليه السّلام مرا بر چهار رستاق از رساتيق مداين عامل ساخت . بهقباذات « 4 » و نهر\r\n\r\n\r\n","description":"","footnote":"\r\n( 1 ) . باد بلندآواز .\r\n( 2 ) . نك : سراج الملوك ، صص 296 تا 300 .\r\n( 3 ) . انوشيروان براى رسيدگى به وضع كشاورزان و اصلاح قانون ماليات اراضى ، نظام مقاسمه را ، كه از روزگار هخامنشى برقرار بود و موجب لطمه به كشاورزان و بهره‌بردارى سوء توسّط مأموران دولتى مىشد ، به نظام خراجى تبديل كرد . نك : اجتهادى ، بررسى وضع مالى و ماليهء مسلمين ، صص 57 تا 61 .\r\n( 4 ) . « بهقباذ » نام سه كوره است در ناحيه‌اى كه بغداد در آن است و با آب فرات به زير كشت مىرود . آن سه بهقباذ اعلى و اوسط و اسفل هستند و منسوبند به قباد بن فيروز پدر انوشيروان . معجم البلدان ، ج 1 ، ص 516 .\r\n","page_name":" 805 ","page_number":805},
  {"content":"\r\n\r\nسيربا « 1 » و نهر حوير « 1 » و نهر ملك « 3 » ، و امر كرد مرا كه بر هر جريب زرع غليظ يك درهم و نيم حواله نمايم ، و بر هر جريب زرع وسط يك درهم ، و بر هريك جريب زرع رقيق دو ثلث درهم ، و بر هر جريب درخت انگور ده درهم ، و بر هر جريب نخل ده درهم ، و بر هر جريب باغها كه نخل و درخت انگور داشته باشد ده درهم . » و كيفيت جزيه « 4 » را نيز نقل نموده مىگويد : « آنچه جمع كردم از مال آن چهار موضع در سالى هژده هزارهزار درهم شد . »\r\nو نقل شده كه در زمان حجّاج چون ظلم بسيار شد ، ارتفاع كل ارض سواد به هژده هزارهزار درهم « 5 » رسيد . و در ايّام خلافت عمر بن عبد العزيز چون در عدالت مىكوشيد ، سال اول ارتفاع ارض سواد سىهزارهزار درهم شد و در سال دوم شصت هزارهزار درهم شد و مىگفت كه ، « اگر يك سال ديگر بمانم ، خراج را به حال اوّل خواهم رسانيد . » نه آن بود كه بر قدرى كه مىگرفتند چيزى افزود ، و ليكن معمورى زياد مىشد .\r\nمجملا ، وفور مداخل و اموال سلطانى ازآبادانى و معمورى مواضع ملك است و آنچه از هبات و صلات و عطاياى خلفا و ملوك سابق و وزرا و خواصّ ايشان ، چون آل برمك و غيرهم ، در كتب مذكور است و بر السنه مشهور و [ در 
  ] كتب تواريخ شرح آن مشحون است بنابر وفور معمورى وآبادانى ولايات بوده . چون ظلم بسيار شد و واليان\r\n\r\n\r\n","description":"","footnote":"\r\n( 1 ) . در اصل همين‌گونه آمده و مأخذ براى معرفى يافت نشد . ياقوت از نهر سورا ، كه از اعمال كوفه بوده ، و نهر جوبره ، كه در بصره است ياد كرده و ضبط نام آنها به آنچه در متن كتاب آمده نزديك است . مىتوان با احتمال نهر سورا را همان نهر سيربا دانست ، چون موضع هردو در يك منطقه است ، ولى نهر جوبره را به دليل نداشتن همين شرايط نمىتوان بر آنچه در متن آمده انطباق داد . نك : همان ، ج 5 ، صص 319 و 321 .\r\n( 3 ) . كوره‌اى بزرگ در منطقه‌اى كه بغداد در آن واقع بود و در وراى نهر عيسى كه مشتمل بر سيصد و شصت روستا - به تعداد روزهاى - سال بوده . گفته شده اول كسى كه آن را حفر كرده سليمان بن داوود ( ع ) بوده است . همان ، ص 324 .\r\n( 4 ) . مبلغ معيّنى كه از اهل ذمّه دريافت مىشده و در قرآن ، سورهء توبه ، آيهء 29  « قاتِلُوا الَّذِينَ لا يُؤْمِنُونَ بِاللَّهِ وَ لا بِالْيَوْمِ الْآخِرِ وَ لا يُحَرِّمُونَ ما حَرَّمَ اللَّهُ وَ رَسُولُهُ وَ لا يَدِينُونَ دِينَ الْحَقِّ مِنَ الَّذِينَ أُوتُوا الْكِتابَ حَتَّى يُعْطُوا الْجِزْيَةَ عَنْ يَدٍ وَ هُمْ صاغِرُونَ »  . با قبول اسلام ، جزيه ساقط مىشو . نك : النّظم الاسلاميه ، صص 362 تا 365 .\r\n( 5 ) . اين رقم با نوشتهء ابو يعلى در احكام السلطانيه ، ص 199 مطابقت دارد ؛ ولى در احكام السلطانيهء ماوردى ، ص 157 ، درآمد سواد 000 / 000 / 118 درهم آمده است . به نقل از : اجتهادى ، بررسى وضع مالى و ماليهء مسلمين ، ص 239 .\r\n","page_name":" 806 ","page_number":806},
  {"content":"\r\n\r\nدست تعدّى گشودند ، اكثر مواضع روى به خرابى نهاد و رعايا شكسته و پريشان و متفرّق گشتند ، و حاصل و ارتفاعات روى به نقصان نهاد [ و 
  ] مداخل [ 202 ب 
  ] و منافع سلاطين كم شد . بر پادشاه لازم است كه مداخل هريك از ولايات قلمرو خود را تحقيق كند ، و تحقيق آن نمايد كه در ازمنهء سابقه مداخل ديوانى آن ولايت چند بوده . و اگر تحقيق زمانهاى دور متعسّر و دشوار باشد ، تحقيق زمانهاى نزديك ، چون پنجاه سال قبل از اين و صد سال قبل از اين ، كه تحقيق آن از دفاتر ديوان آسان است نمايد . آنگاه ، موازنه كند ميانهء مداخل زمان خود و مداخل آن زمان ؛ اگر نقصى واقع شده باشد ، در مقام تحقيق و تفحّص آن درآيد كه باعث بر آن چيست . و غالب آن است كه باعث بر نقصان حاصل و ارتفاعات بلاد تعدّى و ظلم و بىتدبيرى و نادانى عمّال و حكّام مىباشد . بايد كه پادشاه در مقام اصلاح اين امور درآيد و غافل نشود و در تدارك آن به اقصى الغاية بكوشد ، و عمّال بد را تبديل كند ، و جبر شكستگى رعايا نمايد ، و در تقويت و عنايت و تخفيف مؤنات و حوالات نسبت به اهل آن ناحيت اهمال ننمايد . و اگر به بستن سدّى يا حفر نهرى يا تنقيهء قناتى حاجت باشد ، در آن باب سعى نمايد ، و آنچه خرج بايد كرد بكند ، و مردم امين كاردان جهت تمشيت آن امور مقرّر نمايد . و اگر آفتى عارض شده باشد ، مثل آنكه سيلى يا طغيان آبى خرابى كرده باشد يا به سبب خشكسالى و كم‌آبى مزروعات خشك شده باشد ، در گرفتن خراج تأخير نمايد ؛ بلكه اگر مددى در كار باشد ، از مال ديوانى بدهد تا مواضع‌آبادان شود ؛ و چون‌آبادانى شود ، اضعاف آن منفعت به پادشاه خواهد رسيد . و در اين ابواب ، اكتفا به تدبير وزرا و عظماى ملك ننمايد و خود به حقيقت برسد و به ايشان نيز تأكيدات مىنموده باشد كه در اين ابواب اهتمام تمام لازم شمرند ، و باز خود تفحّص كند كه آنچه مقرّر نموده به عمل آمده يا نه . و اگر به عمل نيامده باشد و در آن باب اهمالى از كاركنان شده باشد ، در تدارك آن بكوشد و مردم كاردان مقرّر دارد كه در اطراف و جوانب ملك تفحّص نمايند . هرجا و موضع كه قابل احداث قنوات و حفر انهار و بستن سدّها جهت اجراى آبها بوده باشد ، در احداث آن بكوشد ، و در تجديد انهار قديمه و سدهاى مندرسه كه به طول ايّام اختلال و اندراس يافته اگر صرفه در تجديد و احداث آن بوده باشد ، اهتمام نمايد .\r\n\r\n","description":"","footnote":"","page_name":" 807 ","page_number":807},
  {"content":"\r\n\r\nو بر همه حال رفاهيت رعيّت و تخفيف حوالات بر ايشان و حسن‌سلوك عمّال نسبت به ايشان در همه باب ، ركنى قوى است . و وجهى ديگر از وجوه مداخل سلطانى ، حسن‌سلوك است با تجّار و متردّدان و غربا و مسافران برّ و بحر ؛ و شرط است كه عاملانى كه در امور ايشان مدخل دارند مردم نيك‌ذات كاردان كم‌آزار باشند ، و بر ايشان تنگ‌گيرى نكنند و نسبت به ايشان مهربانى و عطوفت و خوشخويى به عمل آورند ، و در قضاى حوايج و دفع ظلم از ايشان بكوشند ، و در رفاهيت و امنيّت ايشان سعى نمايند . و اگر متغلّبى نسبت به ايشان تعدّى كند ، تنبيه كنند و گوشمال دهند و تشهير فرمايند تا ديگران متنبّه شوند و آوازه به اطراف رود . و پادشاه گاهى به نفس نفيس خود متوجّه اين امور شود تا آوازهء خوبى و نيكنامى او در اطراف جهان شايع و منتشر گردد . و در وجوه ديوانى كه از ايشان گرفته مىشود ، تخفيف تمام لازم دانند .\r\nديگر از شرايط تدبير مداخل اموال آن است كه عمّال و ضابطان مداخل و محصّلان وجوهات و تحويلداران به صفت امانت و راستى موصوف باشند تا در تضييع اموال نكوشند ، و حفظ آن بر وجه مقبول به عمل آورند . بر وزرا لازم است كه در اين ابواب غافل نشوند .\r\nو امّا تقدير اخراجات پادشاهى ركنى عمده در تدبير اموال است ، و چنان كه در احاديث شريفه واقع شده ، تقدير معيشت يكى از دو يسار و غناست . چه غنا به دو نحو مىباشد : يكى ، به وفور مقتنيات و اموال و يكى به تدبير . و تقدير اخراجات و تقدير معيشت از پادشاه به چند نحو معتبر است : اول آنكه به حقيقت اخراجات و مقرّرات مأكول و ملبوس پادشاهى و ساير ضروريّات لازمه سركار [ 203 آ 
  ] خود برسد ، و تحقيق معمول زمان پادشاهان پيش نمايد و ميانهء آنها موازنه كند . اگر قوانين سابقه بهتر باشد و به مصلحت نزديكتر باشد ، آنچه بر خلاف رسوم قديمه جارى شده باشد به اصلاح آورد و قوانين قديمه را معمول دارد . دوم ، مهما امكن از اسراف و تبذير و خرجهايى كه نفعى عقلى و فايدهء حكمى ندارد و در رونق و مهابت و حشمت پادشاهى و حرمت و عزّت ملك دخلى ندارد و به عبث و لهو و لغو راجع مىشود در تخفيف و ازالهء آن به قدر امكان سعى نمايد . سوم ، به حقيقت خادمان و ملازمان خاصّه و مباشران خدمات جزئيهء پادشاه\r\n\r\n","description":"","footnote":"","page_name":" 808 ","page_number":808},
  {"content":"\r\n\r\nو جماعتى كه در سرانجام مأكول و ملبوس و مشروب و ساير خدمات جزئيه منسوبند رسيده ، آنچه زياد باشد و عبث باشد يا زياده از قدر استحقاق مرسومات كلّى گيرند يا طمعهاى بى جا كنند و باعث نقصان و خسارت شوند اصلاح و تبديل و تعديل نمايد ؛ و اگر كسى را بايد به كارى ديگر كه در ملك و ملّت دخيل باشد منسوب سازد تا هيچ كار بى جا نباشد و همهء امور بر وفق قوانين حكمت و عقل جارى باشد . و همچنين به حقيقت احوال عمّال و اعمال بايد رسيد ، به حسب كميّت و كيفيت . و مقرّرات و مرسومات و فوايد و منافع هريك را به اندازه و ضابطه و قاعده و ضابطهء درست مقرّر بايد نمود تا از آنچه شرط است و معتبر است تجاوز و تعدّى نشود .\r\nديگر ، بايد كه انعامات و هبات و مرسومات و عطاياى پادشاه بىجا و بىموقع نباشد و بر وفق اندازهء خدمت و حدّ اهليّت و استحقاق بوده باشد ، و نسبت يكسان باشد كه در امور دين يا امور ملك دخل دارند يا جهت حفظ رونق و آبروى پادشاهى و نيكنامى و جلب قلوب دشمنان و رفع شرّ ايشان بوده باشد يا نسبت به فقرا و مساكين و يتيمان و ضعيفان و عاجزان كه امداد و اعانت ايشان باعث دوام نعمت و بقاى دولت است شود يا از بابت صلهء ارحام بوده باشد ، و امثال آن‌كه فايدهء آن به حسب عقل و شرع مستحسن و ممدوح است ، و بيموقع نباشد ، و بر وجه اسراف و تبذير نباشد كه مذمّت اسراف در قرآن مجيد و كلام اصحاب عصمت عليهم السّلام بسيار است ، و مسرف را خداى عز و جلّ دوست نمىدارد ، چنان كه در قرآن مجيد فرموده و ايشان را برادران شياطين گرفته . پس ، از چنين امرى احتراز تمام لازم است كه باعث هلاك دين و فساد دنيا و بدنامى در جهان مىگردد .\r\nديگر ، در تخفيف خرجهاى مردم بايد كوشيد و طريقهء اسراف و تبذير و اعتبار تكلّفات در مآكل و ملابس و مساكن و انواع زينتها را مستقبح و مستهجن و ناخوش گرفت ، چنان كه پادشاه از خواصّ و مقرّبان و وزرا و امرا اين امور را نپسندد و بر آن نكوهش نمايد و اظهار ناخشنودى كند و خود نيز از اين طريقه احتراز نمايد و تقدير و تدبير معيشت و ترك اسراف و تكلّفات را مدح كند ؛ چه هرگاه پادشاه به اين طريقه مايل شود ، مردمان نيز رغبت به اين طريقه كنند و كار بر مردم آسان شود و از پادشاه توقّع بسيار نكنند ، و رعايا مرفّه شوند و ملك معمور گردد و خزاين‌آباد شود ، و عمارت و\r\n\r\n","description":"","footnote":"","page_name":" 809 ","page_number":809},
  {"content":"\r\n\r\nزراعت بسيار شود ، و پادشاه لشكر بسيار به آسانى تواند گرفت و از عهدهء سرانجام ايشان بيرون تواند آمد و اسب [ و 
  ] « 1 » سلاح و آلت و عدّت جهت ايشان منتظم تواند ساخت ، و جود و سخا و انواع عطايا به عمل تواند آورد ، و امداد فقرا و مساكين و ايتام و اهل دعا بر وجه نيكو تواند كرد ، و ملك را رونق و بهاى تمام به‌هم رسد ، و هيبت و حشمت ملك زياد گردد . و ما در اواخر باب ششم فصلى مشبع در اين باب ذكر نموديم .\r\n\r\n\r\n","description":"","footnote":"\r\n( 1 ) . اضافه از مر است .\r\n","page_name":" 810 ","page_number":810},
  {"content":"\r\n\r\n\r\nفصل « 1 » سوم : در تدبير اطّلاع پادشاه بر احوال دوستان و دشمنان و مراسم جاسوسان و خبرگيران\r\nواجب است بر پادشاه كه از احوال لشكر و رعيّت و دور و نزديك پرسد ، و از اندك و بسيار آنچه رودهد بداند ، و از هرچه در ملك او واقع شود خبردار باشد كه اگر چنين نباشد ، عيب كنند و بر غفلت و ستمكارى حمل كنند ، و گويند فسادى و درازدستيى كه در مملكت مىشود يا پادشاه مىداند يا نمىداند . اگر مىداند و تدارك و اصلاح نمىكند و دست ظالمان را كوتاه نمىكند و ايشان را گوشمال نمىدهد ، پس او خواهش ظلم دارد و او نيز مثل ايشان ظالم است ؛ و اگر نمىداند ، پس غافل است و از تدبير ملك ذاهل « 2 » ، و او را كفايت و كاردانى نيست . و اين معنى باعث جرئت خصمان و دشمنان و منازعان ملك مىگردد .\r\nپس ، بر پادشاه لازم است كه بر كلّى و جزئى از امور ملك باخبر باشد ، و آنچه واقع شود بداند ، و هرچيز را هر تداركى كه بايد كرد بكند . و چون در اوامر او عمّال دانستند كه پادشاه از حال ايشان غافل نيست و هرچه با رعايا مىكنند پادشاه مىداند ، دست از ظلم كوتاه كنند و در حسن عمل و كفايت امور خود كوشند ، و كارهايى كنند كه مستحسن پادشاه ، بلكه مستحسن خالق و خلايق بوده باشد . و بر اين فايدهء بسيار مترتّب مىشود .\r\nو دشمنان نيز هرگاه دانستند كه پادشاه غافل [ 203 ب 
  ] نيست ، از او در حسابند ، و ايشان را طمعهاى فاسد به خاطر نمىرسد . و لهذا پادشاهان قديم را رسم بوده است كه صاحب‌خبران و منهيان مقرّر مىداشته‌اند كه از اوضاع و اخبار هر ولايت به پادشاه خبر مىداده‌اند . و بعضى پادشاهان چندان در اين باب مىكوشيده‌اند كه اگر كسى مرغى يا توبره كاهى به تعدّى از زيردستى مىگرفته ، از پانصد فرسنگ راه خبر به پادشاه مىرسيده و ظالم را تنبيه مىنموده تا ديگران متنبّه شوند و بدانند كه پادشاه خبردار است .\r\n\r\n\r\n","description":"","footnote":"\r\n( 1 ) . پيش از فصل ، كلمهء « و » آمده بود كه مطابق نسخهء مر حذف شد .\r\n( 2 ) . غافل .\r\n","page_name":" 811 ","page_number":811},
  {"content":"\r\n\r\nو اگر پادشاه را منهيان و صاحب‌خبران باشد كه مردم شناسند كه اين كسان احوال و اخبار به پادشاه مىرسانند ، بايد كه در خفيّه نيز بعضى باشند كه خبرها به پادشاه مىرسانيده باشند و كسى نداند كه صاحب‌خبر كيست . و شرط است كه اين كار به دست ديندار راست‌گفتار راست‌كردار باشد ؛ و محلّ اعتماد باشند كه اگر دروغگو باشند يا بىعقل و كم‌تمييز باشند و به حقيقت چيزها خوب نرسند و به گفتهء هركس و هر امارهء ضعيف ، حكم قطعى به چيزها كنند ؛ يا طامع باشند و از راه طمع دوست را دشمن باز نمايند ، و دشمن را دوست ؛ يا به غرض ديگر آلوده باشند ، ضرر وجود ايشان بيش از نفع باشد و فايده‌اى بر خبر دارى ايشان مترتّب نشود ، بلكه از آن فساد خيزد . پس ، بايد كه حوالهء اين كار به گروهى باشد كه اعتماد تمام بر زبان و قلم ايشان باشد ، و چنين كسان بغايت عزيز الوجود باشند . و بنابراين سلطان آلب ارسلان سلجوقى بر خلاف رسوم پادشاهان ديگر عمل نموده ، صاحب‌خبران مقرّر نمىفرمود .\r\n\r\nحكايت\r\nنقل است كه روزى ، ابو الفضل سگزى سلطان آلب ارسلان را گفت : « چرا صاحب‌خبر ندارى ؟ » گفت : « خواهى كه ملك من به باد دهى و هواخواهان مرا از من دور كنى ؟ » گفت : « چرا ؟ » سلطان گفت : « چون من صاحب خبر مقرّر دارم ، آنكه دوست و يك جهت مىباشد اعتماد بر دوستى و يگانگى خود كند و صاحب خبر را وزنى ننهد ، و آنكه مخالف و دشمن باشد ، با او دوستى كند و به او رشوت دهد . و چون چنين باشد ، ناچار صاحب‌خبر از دوستان ما بدى گويد ، و از دشمنان ما نيكى گويد . و سخن چون تيرى باشد كه آخر بر نشانه آيد ، و سخن بىتأثير نباشد . دل ما به اين سبب از دوستان رميده شود و ميل به طرف دشمنان كند ، و آخر كار به جايى رسد كه دوستان دور شوند و دشمنان مقرّب گردند . آنگاه ، خللى چند متولّد شود كه تدارك آن نتوان كرد . » ليكن اقرب به تحقيق آن است كه در قانون پادشاهى صاحب‌خبران داشتن ضرور است ، ليكن در اين باب اهتمام بسيار بايد كرد كه صاحب‌خبر امين و راستگو باشد .\r\nو بايد كه پادشاه در تربيت راستگويان و اهانت دروغگويان سعى بليغ به‌جا مىآورده\r\n\r\n","description":"","footnote":"","page_name":" 812 ","page_number":812},
  {"content":"\r\n\r\nباشد تا طبع مردمان ، خصوصا نزديكان پادشاه ، به راستى عادت كند ؛ و از دروغ تنفّر و توحّش نمايد كه هيچ‌چيز از جهت پادشاهان چندان نفع ندارد كه محرمان راستگوى امين كه محلّ امانت پادشاه باشند و پادشاه را از احوال و امور مخفيّه اخبار مىنموده باشند . پس ، بايد كه پادشاه در تحصيل چنين كسان بكوشد و چنان كه مفهوم كسى نباشد ، ايشان را جهت رسانيدن اخبار راست مقرّر دارد . و بايد كه صاحب‌خبران منصوب از قبل پادشاه باشند ، نه از قبل كسى ديگر . و بايد كه پادشاه مرسوم و مقرّرى ايشان را به قدر كفاف عنايت نمايد تا ايشان فارغ البال باشند و به رفاهيت تمام به لوازم شغل خود اشتغال توانند نمود .\r\nو لازم است كه پادشاه جاسوسان داشته باشد كه از ملك بيگانگان و خصمان اخبار مىآورده باشند و در اين باب مردمان جلد « 1 » قوى پردل راست اختيار [ 204 آ 
  ] بايد كرد و اهتمام تمام لازم بايد دانست . و مكرّر گذشت كه هيچ تدبيرى در دفع آفات خصوم برابر با اطّلاع بر مكايد و احوال ايشان نمىشود و اگر ميسّر باشد ، نبايد « 2 » كه پادشاه كسان در ملك مخالف داشته باشد ، و مواجب و انعام به ايشان مىداده باشد كه اهتمام مىورزيده باشند ، و هميشه از خصوصيّات احوال آن ديار اخبار مىنموده باشند . و بايد كه پادشاه با اين گروه مقرّر مىداشته باشد كه مهما امكن احوالات جزئيهء آن ملك را نيز اخبار مىنموده باشند و هر امر خلاف متعارفى كه از ايشان در هر باب به ظهور رسد ، اعلام نمايند كه اجزاى اوضاع اين عالم بعضى مرتبط به بعضى است و از بعضى استدلال بر حال بعضى مخفيّات توان نمود .\r\nو همچنين بر پادشاه لازم است بر امراى سرحدّها تأكيد نمايد كه در استعلام اخبار كليّه و جزئيّهء بلادى كه در حدود ايشان است نهايت سعى مرعى دارند و به درگاه پادشاه عرض نمايند . و همين تأكيدات نسبت به امراى سرحدّها نيز بايد كرد . و مكرّر پادشاه بر تفاصيل و نوشته‌ها كه متضمّن اين امور باشد نظر نمايد تا او را استحضار اين معانى حاصل باشد ، و رغبت شنيدن اين امور از تجّار و متردّدان هر ديار داشته باشد ، و من اللّه\r\n\r\n\r\n","description":"","footnote":"\r\n( 1 ) . چالاك و زرنگ .\r\n( 2 ) . در نسخهء مر براى افادهء بهتر معنى ، تغيير داده شده و « نباشد ، بايد » آمده است .\r\n","page_name":" 813 ","page_number":813},
  {"content":"\r\n\r\nالاعانة .\r\nو بر كلّيات و معظمات امور اكتفا ننمايند ، بلكه وقايع جزئيه را از عزلها و نصبها و شفقّتهاى پادشاه آن ملك با بعضى و بىشفقّتى با بعضى ، و تجديد رسمها و عادتها و خلاف عادات و رسوم و تعمير بلاد و قرى و قلاع و اوضاع لشكر و جميع متفرقات و تفريق مجتمعات ، و اوضاع پادشاه و امرا و صحبت ايشان و مجالست ايشان و سخنان ايشان در هر باب الى غير ذلك به بسط و شرح تمام استعلام و اعلام مىنموده باشند . چه چون پادشاه به عقل خود در امور مذكوره تأمّل نمايد و عقلا و دانايان در مجلس پادشاه باشند ، چون فكر كنند از جزئيّات استدلال بر امور كلّيه توانند كرد . و بايد كه پادشاه هميشه با جاسوسان و خبرگيران تأكيد مىنموده باشد كه از خصوصيّات اوضاع ملك مخالف ، و زمينها و شهرهاى ايشان ، و منازل و مراحل و كميّت مسافتها و راهها و كوهها و عقبه‌ها و آبها و اتّصال هر ناحيه به كدام ملك ، و كميّت و كيفيّت لشكر پادشاه و لشكر هر ناحيه و هر قلعه ، و تفصيل ارزاق و معونات ايشان ، و دين و مذهب ايشان ، و اندازهء محبّت ايشان با پادشاه و سرانجام ايشان ، و اسب و سلاح ايشان ، و تفاصيل احوال وزرا و امرا و عقلا و علما و اهل تدبير و رعايا ، و كيفيّت احوال دشمنان و مخالفان آن ملك تفتيش تمام نمايند و به پادشاه اعلام كنند .\r\n\r\n","description":"","footnote":"","page_name":" 814 ","page_number":814},
  {"content":"\r\n\r\n\r\nفصل چهارم : در تدبير فرستادن ايلچيان به جانب پادشاهان و تدبير سلوك پادشاهان با ايلچيان و رسولان پادشاهان\r\nايلچى به جانب پادشاه مخالف در دو صورت بايد فرستاد : يكى آنكه از طرفين طريقهء محبّت و مودّت مسلوك باشد و تقريبى باشد ، چون تهنيتى و تعزيتى و امثال آن .\r\nدوم آنكه غرضى و كارى بوده باشد كه تمهيد آن موقوف بر فرستادن رسول باشد . و بر هر تقدير چند شرط اعتبار بايد كرد :\r\nيكى آنكه ايلچى مردى عاقل داناى فصيح سخندان حاضرجواب شجاع حميده اخلاق قاعده‌دان عارف رسوم و قواعد مجالس ملوك بوده باشد ، و خدمت پادشاهان كرده باشد ، و سفر بسيار كرده باشد ، و از دانش بهره يافته باشد ، و پيشبين و عاقبت انديش باشد ، و قد و قامت و منظر نيكو داشته باشد . و اگر مردى پير و عالم باشد ، نيكو باشد ؛ و اگر دلير و مردانه باشد و آداب سلاحدارى و سوارى و مبارزت نيكو داند ، نيكو باشد .\r\nو بايد كه رسول دنىّ و پست‌همّت و طامع و خسيس نباشد ، و شرابخوار و پرمزاح و فاجر و قمارباز و پرگوى و مجهول نباشد ، و نرمى و درشتى در موضع خود كار تواند فرمود . در ازمنهء سابقه ، چنين معمول و مستمرّ بوده كه به غير افاضل و دانشمندان كسى را به رسالت نمىفرستاده‌اند ، و گاهى در صحبت رسولان فوايد علمى و مباحثات نظرى از طرفين مراسله مىشده . و بهتر آن است كه نظر بر خصوصيّات احوال و عرضها كنند و موافق آن رسول فرستند .\r\nمجملا ، چون عادت چنان شده كه از عقل و آداب رسولان استدلال بر مرسل مىنمايند ، بايد كه در باب اختيار ايلچى تأمّل تمام بشود . از كلمات قدسيّهء حضرت امير المؤمنين - صلوات اللّه عليه - است كه ، « رسول الرّجل ترجمان عقله ، و كتابه ابلغ من نطقه . » يعنى : « رسول مرد ، ترجمان عقل است و نوشتهء او ، ابلغ از سخن گفتن اوست . » و از كلمات آن حضرت منقول است كه ، « رسولك ميزان نبلك . » يعنى : « رسول تو ميزان فضل و آگاهى تو است . »\r\nديگر ، چون مداراى با خلق از لوازم عقل است ، بايد در نوشته و مكتوب و پيغام\r\n\r\n","description":"","footnote":"","page_name":" 815 ","page_number":815},
  {"content":"\r\n\r\nچيزى كه مخالف قانون مدارا و تعظيم آن پادشاه باشد به عمل نيايد ؛ ليكن بايد كه ملاطفات به قدرى نباشد كه به جلالت و بزرگى اين طرف نقصان رساند يا حمل بر ضعف و عجز شود ، بلكه مراعات اعتدال و مقتضاى احوال در همه باب ضرور است . و اگر آن پادشاه از قانون ادب تجاوز نموده باشد ، در اين صورت مكافات آن به اندازه‌اى كه عقل تحديد نمايد مجوّز است .\r\nديگر ، ارسال تحف و هدايا و نفايس از قلّت به حدّى نباشد كه دلالت بر بخل كند ، و از كثرت چنان نباشد كه شهادت بر عجز و فروتنى و نادانى دهد .\r\nديگر ، بايد كه سلوك رسول با پادشاه بيگانه بر نهج اعتدال و حكمت باشد . از تملّق و فروتنى بسيار و تكبّر و سركشى بيرون از حدّ و اندازه محترز باشد ، مگر آنكه مصلحت [ 204 ب 
  ] وقت مقتضى خصوص حالى باشد . و بر هر تقدير لازم است كه سلوك ايلچى بر نحوى باشد كه مستلزم عارى و عيبى از جهت مخدوم او نباشد .\r\nو ببايد دانست كه پادشاهان كه به يكديگر رسول مىفرستند ، نه مقصود همان باشد كه در نامه و پيغام مذكور مىشود ، بلكه غرض افتاده كه به قدر امكان بر كماهى حالات آن پادشاه و ملك او اطّلاع حاصل شود و بداند كه لشكر آن پادشاه و آلت و عدّت او به چه اندازه و كيفيّت است ؟ و در خوان و مجلس چگونه است ؟ و ترتيب درگاه و بارگاه و نشست و برخاست و چوگان و شكار و خلق و سيرت و بخشش و كوشش و ديدار و كردار چگونه است ؟ ظالم است يا عادل ؟ پير است يا جوان ؟ ولايتش‌آبادان است يا خراب ؟ لشكر از او خشنودند يا نه ؟ سيرت او محمود سپاه و رعيّت است يا نه ؟ لشكر او همه بر دين اويند يا نه ؟ لشكرش توانگرند يا درويش ؟ بخيل است يا سخىّ ؟ در كار بيدار و هشيار است يا غافل ؟ وزيرش صاحب عقل و كفايت و ديانت و حسن‌سيرت است يا نه ؟ سپه‌سالارانش شجاع و كارديده و كارآزموده‌اند يا نه ؟ ندما و مصاحبانش عاقل و شايسته و امين و قابلند يا نه ؟ خزاين و اموالش وافر است يا نه ؟ رعايا در دوستى او ثابتند يا نه ؟ صحبت او بيشتر با اهل عقل و فضل و عفت و شجاعت است يا با جاهلان و كم‌خردان ؟ پادشاهان اطراف ملك او با او در چه مقامند و خصوصيّات احوال ايشان چگونه است ؟ منازعان در ملك دارد يا نه ؟ در كار و امر دين و ترويج مذهب خود\r\n\r\n","description":"","footnote":"","page_name":" 816 ","page_number":816},
  {"content":"\r\n\r\nصلب « 1 » است يا نه ؟ با رحمت و شفقّت است يا صاحب قساوت ؟ ميل او بيشتر به هزل است يا جدّ ؟ در لهو و لعب بسيار مىكوشد يا نه ؟\r\nبايد كه رسول در تحقيق و تشخيص اين امور ، كمال جدّ و جهد بنمايد تا اگر وقتى منازعتى در ميان آيد و ملك قصد آن پادشاه و ارادهء تسخير ناحيه‌اى يا فتح قلعه‌اى از آن ملك داشته باشد ، تصرّفى حاصل باشد . و همچنين بايد كه رسول تحقيق منازل و راهها و آبها و كوهها و عقبه‌هاى آن ولايات نمايد و بداند كه از آبها با لشكر توان گذشت يا نه ؟ و بداند كه معبرهاى آبهاى بزرگ كجاست ؟ و آزوقهء هر ناحيه چگونه است و علف كجا يافت مىشود ؟ و اتّصال هرجا به ملك بيگانه و آشنا و ارتباط هر ناحيه به هركس و لشكر هرجا و مستحفظان قلعه‌ها و كيفيّت قلاع و مواضع حصين استعلام مىنموده باشد ، نه به حدّى كه اين امور آشكار گردد و باعث توهّم و خوف ايشان شود و به تقريب آن تهييج فتنه شود ، بلكه امور مذكوره بر وجه لطيف حكيمانه كه مفضى به آفتى نباشد استعمال شود .\r\nو بايد كه با رسول جمعى باشند كه بر حقيقت حالات مطّلع باشند ، و روزنامه به تفصيل در همه باب مىنوشته باشند ، و اگر متعدّد باشند بهتر است . چه پادشاه تفصيل هريك را ملاحظه نمايد و موافقت و مخالفت آن را با يكديگر منظور دارد ، و در اين باب در خفيّه تأكيد نمايد كه از جزئيّات و كلّيات چيزى نگذارند كه ننويسند و به عرض نرسانند . و به احتياط نزديكتر آن است كه پادشاه پيش از آنكه رسولان او داخل ملك او شوند ، چون نزديك به سرحدّ رسند ، امينى بفرستد كه تفاصيل و روزنامه‌هايى كه نوشته‌اند گرفته ، سر به مهر به حضور آورد تا ايشان را راهى به تغيير آن بنابر ظهور مصلحتى نباشد و همه چيز به راستى به پادشاه رسد .\r\nو امّا آداب سلوك با ايلچيان و رسولان پادشاهان آن است كه چون ايلچى به سرحدّ ملك برسد ، امير سرحدّ قاصدى به سرعت بفرستد و عرض نمايد كه كيست كه مىآيد و با او چند سوار و پياده است و آلت و تجمّل او به چه اندازه است و به چه كار آيد ؟ و امير سرحدّ نسبت به ايشان مهربانى بر وجه مقرّر بنمايد ، و معتمدان همراه كند تا ايشان را به\r\n\r\n\r\n","description":"","footnote":"\r\n( 1 ) . استوار ، قوى .\r\n","page_name":" 817 ","page_number":817},
  {"content":"\r\n\r\nولايتى ديگر رسانند . و بدين دستور ، والى آن ولايت نيز عمل نمايد تا وقتى كه رسول به دار الملك پادشاه رسد . و بايد كه به هر شهرى كه برسند ، گماشتگان و عمّال در نزل « 1 » و علوفه و ضيافت و مهربانى دقيقه‌اى مهمل نگذارند ، و ايلچيان و كسان ايشان را عزيز دارند و به خشنودى گسيل كنند . چه پادشاهان هميشه حرمت [ 205 آ 
  ] رسولان داشته‌اند و نسبت به ايشان طريقهء اعزاز و اكرام مرعىّ داشته ، و به آن چيزى از جاه و عزت پادشاهان كم نشده . و چون رسول به حضور آيد ، شرايط اعزاز و اكرام و علوفه و انعام مرعى دارند ، و از شرايط ميهماندارى دقيقه‌اى اهمال ننمايند ، و چنان كنند كه رسول و كسان او خشنود و خوشحال از آن ولايت بيرون روند كه چون رسول از ملكى ناراضى و دلتنگ برود ، زبان به غيبت اهل آن ملك بگشايد و عيبهاى راست و دروغ به‌هم آورد و در بدگويى بكوشد و ايشان را در نظر پادشاه خود و مردم خود خوار نمايد . آنچه او گويد پادشاه او قبول مىكند ، چه گوش پادشاهان هميشه بر اخبار رسولان است ، و بسيار باشد كه رسول به سبب خشم و رنجش در فتنه‌ها كوشد و شورشها پديد آورد . و چون از پادشاه ملك خشنود باشد ، بسيار باشد كه در اصلاح كوشد و مناقب او را نشر كند ، بلكه عيبها را هنر بازنمايد و در اطفاى نايرهء فتنه كوشش كند ، و بسيار باشد كه دشمنى را به دوستى متبدّل سازد . و اگر در ميان پادشاهان مخالفتى و وحشتى بوده باشد و رسولان آيند و پيغام خود را گذرانند ، اگر مخالف طبع باشد ، ايشان را نبايد آزرد ، نيكويى و احسان عادتى را كم نبايد كرد . و در قرآن مجيد است كه ،  وَ ما عَلَى الرَّسُولِ إِلَّا الْبَلاغُ  « 2 » يعنى : « بر رسول نيست ، الّا رسانيدن پيغام . »\r\nآزار كردن و كشتن ايلچيان به هيچ‌وجه مجوّز نيست و متيمّن نيست ، و هرگاه واقع شده ، فتنه‌هاى عظيم بر آن مترتّب شده ، چنان كه از كتب تواريخ و اخبار معلوم مىشود .\r\nو بايد كه مردم ملك خود را از آميزش با رسولان منع كنند ، و در اخفاى معايب و ضعف خود بسيار بكوشند ، و قوّت و توانايى و شوكت و حشمت و عدالت و مكنت و ديندارى خود را به هر نحو كه باشد مفهوم ايشان نمايند . و وزرا و امرا و خواصّ ، كه\r\n\r\n\r\n","description":"","footnote":"\r\n( 1 ) . اصل : « نزول » . نزل به معنى « آنچه نزد ميهمان از خوراكى و غيره نهند » است و جمع آن أنزال مىباشد .\r\n( 2 ) . مائده : 99 .\r\n","page_name":" 818 ","page_number":818},
  {"content":"\r\n\r\nايشان را با رسولان ملاقات واقع مىشود ، كمال احتياط و تأمّل در سخنها به‌جا آورند ، و بىتدبير و تأمّل تمام سخن نگويند ، و در كتمان اسرار خود بغايت بكوشند ، و آداب و رسوم و سنن مجالس خود را بر نحوى كنند كه عيبى و منقصتى حاصل نباشد ، چه رسولان غالب اوقات در مقام عيبگيرى و عيبجويى مىباشند و اين را وسيلهء تقرّب بر پادشاه خود مىسازند و همى نگرند و مىپرسند كه در پادشاه و ملك او چه نقص و عيب است ، آن را حفظ مىكنند و باز مىگويند و اندك چيزى را بسيار مىگويند .\r\n\r\nحكايت\r\nسلطان آلب ارسلان سلجوقى و وزير او خواجه نظام الملك مذهب اهل سنّت داشته‌اند ، ليكن پادشاه حنفى بوده و وزير شافعى ، و همچنين خاقان سمرقند نيز سنّى بوده و تشيّع را عيب مىدانسته .\r\nخواجهء مذكور حكايت كرده كه سلطان عزم ماوراء النّهر نمود كه خاقان « 1 » سمرقند ، شمس الملك ، اطاعت او نمىكرد . لشكرها طلب كرد و رسولى فرستاد به شمس الملك ، و من دانشمندى « 2 » از قبل خود همراه رسول كردم تا آنچه واقع شود مرا اعلام نمايد .\r\nرسول سلطان نامه و پيغام رسانيد و از آنجا رسول خود را با رسول سلطان به اينجا فرستادند . و چنان كه عادت باشد ، رسولان التماسها و مرادها درخواهند و سخنها باشد كه به مشافهه نتوانند گفت ، با وزير بگويند تا وزير با سلطان بگويد . روزى با جمعى نشسته بوديم و انگشترى در دست راست كرده مىگردانيدم . گفتند : « رسول خان سمرقند آمده . » گفتم : « درآوريدش . » رسول درآمد و بنشست و سخنى كه داشت شروع در آن نمود و من انگشترين در انگشت مىگردانيدم . چشم رسول بر انگشت و انگشترين افتاد . چون سخن منتهى شد ، بيرون رفت « 3 » . و سلطان فرمود كه رسول خان را\r\n\r\n\r\n","description":"","footnote":"\r\n( 1 ) . سياستنامه ، تصحيح هيوبرت دارك ، ص 129 : « خان » .\r\n( 2 ) . سياستنامه ، تصحيح اقبال ، ص 118 : « دانشومند . » نام اين دانشمند در همين صفحه « اشتر » آمده است .\r\n( 3 ) . در همان ، ص 119 ماجرا چنين آمده : « اتّفاق را بنده با قومى همنشينان در وثاق خويش نشسته بودم و شطرنج\r\n","page_name":" 819 ","page_number":819},
  {"content":"\r\n\r\nبازگردانند ، و رسول ديگر نامزد كرد تا جواب بازبرد .\r\nديگرباره ، بنده دانشمندى با رسول سلطان فرستادم . چون رسولان به سمرقند رسيدند و پيش ملك رفتند ، شمس الملك از رسول خود پرسيد كه ، « سلطان آلب ارسلان را به رأى و ديدار و كردار چون ديدى ؟ و لشكر چه‌قدر [ 205 ب 
  ] دارد ؟ و ساز و آلت ايشان چگونه است ؟ » رسول گفت : « اى خداوند ! سلطان را از ديدار و منظر و مردانگى و سياست و هيبت و فرمان هيچ درنمىبايد « 1 » ، و لشكرش را عدد خداى داند ، و زينت و آلت و تجمّل ايشان را قياس نتوان كرد ، و ترتيب ديوان و درگاه و مجلس و بارگاهش همه نيكوست ، و در مملكت ايشان هيچ درنمىبايد ، الّا آنكه يك عيب دارد كه وزيرش رافضى است . » شمس الملك گفت : « اين به چه دانستى ؟ » گفت : « بدان كه نماز پيشين كردم و به خيمهء او رفتم كه با او سخن گويم . او را ديدم انگشترين در دست راست كرده ، گرد بر گرد مىگردانيد . » و دانشمندى كه همراه رسول كرده بودم ، در حال به بنده نوشت كه ، « چنين گذشت تا دانسته باشى . » من عظيم رنجوردل گشتم از بيم سلطان كه او مذهب مرا هميشه بنابر آنكه شافعى بودم بد مىدانست و هميشه سرزنش مىكرد و مىگفت : « دريغا اگر وزير من شافعى نبودى ! » اگر حال بشنود كه مرا رافضى قرار داده‌اند و پيش خان سمرقند چنين مذكور شده ، مرا به جان امان نخواهد داد .\r\nبىآنكه گناهى داشته باشم سى هزار دينار در اين باب خرج كردم تا اين سخن به گوش سلطان نرسيد . « 2 »\r\nو فايدهء اين حكايت آن است كه رسولان در مقام آن مىباشند كه چيزى كه به حسب اعتقاد خود و اعتقاد پادشاه خود عيب دانند پيدا كنند و بازگويند . بايد كه اعاظم ملك ، خصوصا پادشاه و وزرا ، در اين ابواب اهتمام تمام لازم دانند .\r\nو ببايد دانست كه به تملّق و چاپلوسى دشمنان فريب نبايد خورد ، و غرّه نبايد گرديد ،\r\n\r\n\r\n","description":"","footnote":"\r\nمىباختم ، و از يكى شطرنج برده بودم و انگشترى او به گرو ستده و بدانكه به انگشت دست چپ فراخ بود در انگشت دست راست كرده بودم . . . »\r\n( 1 ) . در بايستن يعنى ، كم و لازم داشتن و محتاج بودن . به نقل از : همان ، پانوشت شمارهء 1 .\r\n( 2 ) . نك : همان ، تصحيح هيوبرت دارك ، صص 129 تا 131 و همان ، تصحيح اقبال ، صص 118 تا 120 .\r\n","page_name":" 820 ","page_number":820},
  {"content":"\r\n\r\nو هرگاه از راه صلح درآيند و صلح كنند ، ترك حزم و احتياط نبايد كرد ، و تدبير حزم و عاقبت‌بينى را به دستور ايّام جنگ مرعى بايد داشت . و بسيار بوده كه پادشاهان رسولان فرستاده‌اند و مراسم دوستى و خلّت « 1 » تمهيد نموده ، و هنوز رسول ايشان رجوع نكرده عساكر روان نموده‌اند و در نزاع و جدال گشوده . از اين غافل نبايد بود كه يكى از تدبيرات ملوك آن است كه در وقت تمهيد حروب دشمنان را به اظهار دوستى و مهربانى در خواب كنند .\r\n\r\n\r\n","description":"","footnote":"\r\n( 1 ) . دوستى و برادرى .\r\n","page_name":" 821 ","page_number":821},
  {"content":"\r\n . \r\n","description":"","footnote":"","page_name":" 822 ","page_number":822},
  {"content":"\r\n\r\n\r\nباب پنجم از قسم دوم : در ترجمهء عهدى كه حضرت امير المؤمنين - صلوات اللّه عليه - جهت مالك اشتر نخعى نوشته بودند در وقتى كه او را والى مصر ساخته بودند .\r\nبسم اللّه الرّحمن الرّحيم « هذا مأ أمر به عبد اللّه عليّ أمير المؤمنين مالك بن الحارث الأشتر في عهده إليه ، حين ولّاه مصر . »\r\nيعنى : « اين آن چيزى است كه امر فرموده به آن عبد اللّه على ، امير مؤمنان ، مالك را در عهد خود به سوى او ، در وقتى كه او را والى مصر ساخت . »\r\n« جباية « 1 » خراجها و جهاد عدوّها ، و استصلاح أهلها ، و عمارة بلادها . »\r\n« به جهت گرد كردن خراج آن ديار ، و به صلاح آوردن مردمان آنجا ، و معمور ساختن شهرهاى آن جانب . »\r\n« أمره بتقوى اللّه ، و إيثار طاعته ، و اتّباع ما أمر به في كتابه : من فرائضه و سننه ، الّتي لا يسعد أحد إلّا باتّباعها ، و لا يشقى إلّا مع جحودها و إضاعتها . »\r\n« امر كرد او را به پرهيزكارى و ترسدارى از حضرت بارى ، و اختيار كردن طاعت و\r\n\r\n\r\n","description":"","footnote":"\r\n( 1 ) . اصل : « جبوة » . اينجا از نهج البلاغه ، چاپ صبحى صالح ، ص 427 و شرح نهج البلاغه ، ابن ابى الحديد ، ج 17 ، ص 30 و نهج البلاغه ، چاپ فيض الاسلام ، ص 991 - كه از اين پس ، هنگام ذكر از هر سه نسخه ، از آنها با عنوان ديگر نسخ ياد مىشود - نقل شد .\r\n","page_name":" 823 ","page_number":823},
  {"content":"\r\n\r\nفرمانبردارى او ، و پيروى كردن آنچه به آن امر نموده در كتاب خود از فرايض و سنن خود كه هيچ احدى سعادتمند نمىشود ، الّا به پيروى كردن آن و شقى و بدبخت نمىگردد ، مگر به انكار نمودن آن و ضايع ساختن آن - يعنى ، مراعات آن ننمودن و به عمل نياوردن يا حكم را تغيير دادن و غير آن فرانمودن . »\r\n« و أن ينصر اللّه سبحانه بيده و قلبه « 1 » و لسانه ، فإنّه ، جلّ اسمه ، قد تكفّل بنصر من نصره ، و إعزاز من أعزّه . »\r\n« ديگر امر نمود به آنكه يارى دهد خداى سبحانه را به‌دست خود و دل خود و زبان خود ، پس به درستى كه خداوند - جلّ اسمه - بتحقيق كه ضامن و متكفّل شده به يارى دادن كسى كه او را يارى داده ، و عزيز و ارجمند گردانيدن كسى كه او را عزيز گردانيده به اعزاز دوستان و حاميان دين او . » و مراد از نصر الهى ، به دست و دل و زبان مشغول داشتن اين اعضاست به جهاد كردن در راه دين و امر معروف و نهى منكر به‌جا آوردن و دفع ظلم و فساد نمودن .\r\n« و أمره أن يكسر نفسه من الشّهوات ، و يزعها عند الجمحات ، فإنّ النّفس أمّارة بالسّوء ، إلّا ما رحم اللّه . »\r\nيعنى : « امر كرد او را كه بشكند نفس خود را نزد شهوتها و لذّتهاى اين جهانى ، و باز دارد آن را نزد سركشيها و رفتن از پى لذّات جسمانى . پس ، به درستى كه نفس انسانى به واسطهء دواعى نفسانى بسيار امر فرماينده است به بدى ، مگر آنكه رحم فرمايد خداى - عزّ و جلّ - و حفظ بندهء خود كند از آفات و شرور نفسانى . » و غرض آن است كه بايد كه نفس سركش را رياضت فرمايد ، و به مجاهدت عنان آن نگاه دارد كه با شهوات اين جهانى نياميزد و از آفات شهوت و غضب بپرهيزد . [ 206 آ 
  ]\r\n« ثمّ اعلم يا مالك ، أنّي قد وجّهتك إلى بلاد قد جرت عليها دول قبلك ، من عدل و جور ، و أنّ\r\n\r\n\r\n","description":"","footnote":"\r\n( 1 ) . در چاپ صبحى صالح ، ص 427 و چاپ فيض الاسلام ، ص 991 : « بقلبه و يده . »\r\n","page_name":" 824 ","page_number":824},
  {"content":"\r\n\r\nالنّاس ينظرون من أمورك في مثل ما كنت تنظر فيه من أمور الولاة قبلك ، و يقولون فيك ما كنت تقول فيهم ، و إنّما يستدلّ على الصّالحين بما يجري اللّه لهم على ألسن عباده ، فليكن أحبّ الذخائر إليك ذخيرة العمل الصّالح ، فاملك هواك ، و شحّ بنفسك عمّا لا يحلّ لك ، فإنّ الشّحّ بالنّفس الإنصاف منها فيما أحبّت أو كرهت . »\r\nيعنى : « پس ، بدان اى مالك ! كه من تو را متوجّه ساختم به بلادى كه جارى شده بر ايشان دولتها و گردشهاى روزگار از عدل حكّام سابقه و جور ايشان . و به درستى كه مردمان نگاه مىكنند در امور تو ، در مثل آنچه تو نگاه مىكنى در امور واليان و حاكمان پيش از تو و سيرت ايشان ؛ و در باب تو خواهند گفت مردم آنچه تو در باب ايشان مىگفته‌اى ، و استدلال كرده مىشود بر صلاح و نيكوكارى صالحان به آنچه خداى عز و جلّ از جهت ايشان بر زبانهاى بندگان خود جارى سازد - يعنى ، از خوبى گفتن مردم و ذكر جميل بر زبانها جارى بودن استدلال بر حال اهل صلاح مىشود ؛ پس ، بايد چنان كنى كه زبانها به مدح تو جارى باشد و نيكنامى تو بر السنهء خلق سارى - پس ، بايد كه دوست‌ترين چيزها به سوى تو ذخيره كردن عمل صالح و كردار شايسته باشد ؛ پس ، مالك شو هوى و آرزوى نفس خود را ، و او را مقهور خود ساز ، و بخيل باش بر اين نفس از چيزى كه بر تو حلال نباشد - يعنى ، آن را به نفس مده - پس ، به درستى كه بخيلى نمودن به نفس از حرام « 1 » انصاف گرفتن از نفس است ، و به عدل و داد او را كار فرمودن در آنچه آن را دوست داشته و آنچه آن را ناخوش پنداشته . »\r\n« و أشعر قلبك الرّحمة للرّعيّة ، و المحبّة لهم ، و اللّطف بهم ، و لا تكوننّ عليهم سبعا ضاريا تغتنم أكلهم ، فإنّهم صنفان : إمّا أخ لك في الدّين ، أو نظير لك في الخلق ، يفرط منهم الزّلل ، و تعرض لهم العلل ، و يؤتى على أيديهم في العمد و الخطإ ، فأعطهم من صفحك و عفوك « 2 » مثل الّذي تحبّ و ترضى أن يعطيك اللّه من عفوه و صفحه ، فإنّك فوقهم ، و والي الأمر عليك فوقك ، و اللّه فوق من ولّاك ! و قد استكفاك أمرهم ، و ابتلاك بهم . »\r\n« و در دل خود درآر رحم و مهربانى كردن با رعيّت ، و دوستى و ملاطفت با ايشان\r\n\r\n\r\n","description":"","footnote":"\r\n( 1 ) . « از حرام » در متن عربى نيامده است .\r\n( 2 ) . در ديگر نسخ : « عفوك و صفحك » .\r\n","page_name":" 825 ","page_number":825},
  {"content":"\r\n\r\nبه‌جا آوردن ، و مباش بر ايشان جانور درندهء صيدگيرنده كه غنيمت شمرى خوردن ايشان را چون شيران درنده . پس ، به درستى كه ايشان دو صنفند : يا برادر تواند در دين و ملّت و با تو در مذهب شريكند ، يا شبيه و نظير تواند در خلقت و آفرينش - يعنى ، از گوشت و پوست و رگ و استخوان و جوهر طينت و سرشت تواند - سبقت و مبادرت مىكند از ايشان لغزشها - يعنى ، غرض آنكه از ايشان بديها و ناخوشيها به ظهور مىرسد ، چه آدمى از بدى دور نيست - و عارض مىشود ايشان را علّتها كه منشأ تقصير و تفريط ايشان مىگردد و در اطاعت حكّام خود تقصير مىكنند همچنانكه تو در خود مىبالى . و داده مىشود بر دستهاى ايشان علّتها و زلّتها گاهى به عمد و گاهى به خطا . مقصد « 1 » آن است كه همه آدمىاند از جوهر ذات تو ؛ همچنانكه در خود مىيابى كه از گناه و تقصير و لغزش معصوم نيستى ، و عوارض و علل مختلفه به واسطهء اختلاف هوىها و داعيه‌هاى مختلفه كه در نفوس انسانى هست تو را مىباشد و از تو به عمد يا به سهو فتور و قصور سر مىزند ، و راضى به مؤاخذه بر آن نيستى ، ايشان را نيز چنان مىباشد . پس ، بده به ايشان از عفو خود و صفح خود - يعنى ، اعراض نمودن از جرم ايشان - مثل آنچه مىخواهى كه خداى عز و جلّ به تو دهد از عفو و صفح خود . يعنى ، مىخواهى كه خداى عز و جلّ تقصير تو را عفو كند ، تو نيز تقصير ايشان را عفو كن . پس ، به درستى كه تو بر بالاى ايشانى - يعنى ، بر ايشان ترفّع و تفوّق دارى - و والى امر بر تو كه امام و پادشاه باشد بالاى تو است و خداى عز و جلّ فوق آن‌كس است كه تو را والى ساخته ، و از تو طلب كفايت امر ايشان نموده ، و تو را به سلوك با ايشان آزمايش نموده . غرض آن است كه به هر نحو كه تو با فروتر از خود سلوك خواهى كرد ، جزاى عمل تو آن است كه سلوك برتر از تو با تو چنان باشد . پس ، غافل مشو و با زيردستان رحم و عفو و صفح به‌جا آر . »\r\n« و لا تنصبنّ [ 206 ب 
  ] نفسك لحرب اللّه فإنّه لا يدى « 2 » لك بنقمته ، و لا غنى بك عن عفوه و رحمته . و لا تندمنّ على عفو ، و لا تبجحنّ بعقوبة ، و لا تسرعنّ إلى بادرة وجدت منها مندوحة ،\r\n\r\n\r\n","description":"","footnote":"\r\n( 1 ) . مقصد به معنى جايى است كه آهنگ آن كرده‌اند ، بنابراين « مقصود » صحيح است .\r\n( 2 ) . چاپ صبحى صالح ، ص 428 : « يد » .\r\n","page_name":" 826 ","page_number":826},
  {"content":"\r\n\r\nو لا تقولنّ : إنّي مؤمّر آمر فأطاع ، فإنّ ذلك إدغال في القلب ، و منهكة للدّين ، و تقرّب من الغير » .\r\n« و نصب مكن نفس خود را از جهت حرب كردن با خداى ، و غرض ارتكاب ظلم است چنان كه از كلام آينده مستفاد مىشود يا مطلق معصيت است . پس ، به درستى كه تو را هيچ قوّت و توانايى نيست با عذاب و انتقام الهى ، و هيچ استغنا و بىنيازى نيست تو را از عفو و رحمت او . و پشيمان مباش بر هيچ عفوى از گناهكار ، و خوشحال مباش به عقوبت كردن بر كردگار ، و شتاب مكن به سوى حدّت و غضبى كه تو را از امضاى آن وسعت و فراخى باشد ، و امضاى مقتضاى آن غضب بر تو واجب و لازم نباشد ؛ بايد كه اوامر تو موافق تحديد عقل و شرع باشد . و مگوى و به خاطر مگذران كه ، مرا امير ساخته‌اند بر اين قوم ؛ هرچه خواهم ايشان را به آن امر مىكنم و بر ايشان اطاعت من لازم است كه اين گفتار فسادى است در دل كه باعث عجب و تكبّر بر عباد است ، و محلّ ضعف و نقص دين است ، و نزديكى جستن است به تغيير نعمت و دولت ، چه تغيير نفس باعث تغيير نعمتهاى الهى است ، چنان كه در قرآن مجيد اشاره به آن شده . »\r\n« و إذا أحدث لك ما أنت فيه من سلطانك أبّهة أو مخيلة ، فانظر إلى عظم ملك اللّه فوقك ، و قدرته منك على ما لا تقدر عليه من نفسك ، فإنّ ذلك يطامن إليك من طماحك ، و يكفّ عنك من غربك و يفيء إليك بما عزب عنك من عقلك ! »\r\n« و هرگاه پديد آورد از جهت تو آنچه در آنى از سلطنت و حكومت بزرگى و كبر را ؛ پس ، نظر كن به عظمت و بزرگى پادشاهى خداى عز و جلّ فوق تو و توانايى او از تو بر چيزى كه توانا نيستى تو بر آن از نفس خود . پس ، به درستى كه نظر كردن مذكور تسكين مىدهد بلندى تو را - يعنى ، تكبّر تو را مىشكند و ديگر آتش مكر تو را فرومىنشاند و باز مىدارد از تو تيزى خودپسندى تو را و بازمىگرداند به سوى تو آنچه غايب شده بود از عقل تو به سبب تكبّر . »\r\n« إيّاك و مساماة اللّه في عظمته ، و التّشبّه به فى جبروته ، فإنّ اللّه يذلّ كلّ جبّار ، و يهين كلّ مختال . »\r\n\r\n","description":"","footnote":"","page_name":" 827 ","page_number":827},
  {"content":"\r\n\r\n« و بپرهيز از بيزارى كردن با خداى عز و جلّ در عظمت ، و تشبّه به او نمودن در جبروت و كبر . پس ، به درستى كه خداى عز و جلّ ذليل مىسازد هر جبّارى را ، و خوار مىگرداند هر متكبّرى را . »\r\n« أنصف اللّه و أنصف النّاس من نفسك ، و من خاصّة أهلك ، و من لك فيه هوى من رعيّتك ، فإنّك إلّا تفعل تظلم ! و من ظلم عباد اللّه كان اللّه خصمه دون عباده ، و من خاصمه اللّه أدحض حجّته ، و كان للّه حربا حتّى ينزع و « 1 » يتوب . و ليس شيء أدعى إلى تغيير نعمة اللّه و تعجيل نقمته من إقامة على ظلم ، فإنّ اللّه سميع دعوة المظلومين « 2 » ، و هو للظّالمين بالمرصاد . »\r\n« انصاف ده خداى را ، و انصاف ده مردمان را از نفس خود - يعنى ، حقّى كه خداى عز و جلّ بر نفس تو دارد بده ، و حقّى كه مردمان بر نفس تو دارند بده - و انصاف ده ايشان را از خاصّهء اهل‌بيت و از آن كسانى كه تو را به ايشان ميلى هست از رعيّت - يعنى ، داد مردم را از ايشان بستان - پس ، به درستى كه اگر چنين نكنى كه گفته شد ، ستمكار خواهى بود ؛ و هركه ظلم كند بر بندگان خداى - خواهد بود خداى عز و جلّ خصم او و دون عباد او . و هركه خداى با او مخاصمت كند ، باطل كند حجّت او را ، و خواهد بود آن‌كس را خداى دشمن و محارب تا وقتى كه برگردد و توبه كند . و هيچ‌چيز دعوت‌كننده‌تر نيست به تغيير نعمت الهى و تعجيل عذاب و انتقام او از اقامت و ايستادگى بر ظلم ؛ پس ، به درستى كه خدا [ 207 آ 
  ] شنوندهء دعاى مظلومان است و خداى عز و جلّ نسبت به ستمكاران بر گذرگاه است - يعنى ، دانا و آگاه به حال ايشان است و مترصّد مكافات و جزا دادن ايشان . »\r\n« و ليكن أحبّ الأمور إليك أوسطها في الحقّ ، و أعمّها في العدل ، و أجمعها لرضى الرّعيّة ، فإنّ سخط العامّة يجحف برضى الخاصّة ، و إنّ سخط الخاصّة يغتفر مع رضى العامّة . و ليس أحد من الرّعيّة أثقل على الوالي مؤونة في الرّخاء ، و أقلّ معونة له في البلاء ، و أكره للإنصاف ، و أسأل بالإلحاف ، و أقلّ شكرا عند الإعطاء ، و أبطأ عذرا عند المنع ، و أضعف صبرا عند\r\n\r\n\r\n","description":"","footnote":"\r\n( 1 ) . شرح نهج البلاغه ، ابن ابى الحديد ، ص 34 : « أو » .\r\n( 2 ) . همان و چاپ فيض الاسلام ، ص 996 : « المضطهدين . »\r\n","page_name":" 828 ","page_number":828},
  {"content":"\r\n\r\nملمّات الدّهر من أهل الخاصّة . و إنّما عماد الدّين ، و جماع المسلمين ، و العدّة للأعداء ، العامّة من الأمّة ؛ فليكن صغوك لهم ، و ميلك معهم . »\r\nيعنى : « بايد كه دوست‌ترين كارها به سوى تو اوسط چيزى باشد كه در حقيقت باشد ، و آن چيزى ، است كه متوسّط باشد ، ميانهء افراط و تفريط و بر حدّ اعتدال و استقامت باشد ، و عامترين آنها به حسب عدل باشد - يعنى ، عدالت آن شاملتر باشد و به مردم بيشتر رسد - و جامعتر باشد رضاى عامّه و جمهور رعايا را ، نه آنكه مخصوص خاصّه و اهل مكنت و اعتبار و اقتدار باشد . به درستى كه ناخشنودى عامّهء ناس دفع مىكند خشنودى خاصّهء ناس را - يعنى ، خشنودى خاصّه در جنب سخط عامّه نمىنمايد و ناخشنودى خاصّه نزد خشنودى عامّه متنفّر است و ضررى نمىرساند - و نيست هيچ احدى از رعيّت گرانبارتر بر والى به حسب مؤنتها در زمان فراخى و آسانى ، و كمباريتر و مددكاريتر در وقت بلا ، و كراهت‌دارنده‌تر عدل و انصاف را در امور ، و خواهنده‌تر مطالب و اغراض را به الحاح و مبالغه ، و كم‌شكرتر در وقت عطا ، و دير عذرپذيرفته‌تر در وقت منع ، و ضعيف صبرتر نزد فرودآمدنهاى غمهاى روزگار از خواصّ رعيّت . و ستون دين و محلّ جمعيّت مسلمين و كارسازى و تهيّه از جهت دشمنان عامّه از امتند . پس ، بايد كه بوده باشد محبّت تو از براى ايشان ، و بوده باشد ميل تو با ايشان . »\r\nغرض حضرت آن است كه بيشتر در بند رضاجويى عامّهء رعيّت بايد بود و خشنودى ايشان را بر خشنودى جماعت خواصّ ترجيح بايد داد ؛ به جهت كثرت و عمومى كه عامه را هست ، خاصه را در جنب ايشان قدرى نيست ، و مع ذلك خاصه را چند خاصيت هست كه اين خواصّ باعث ترجيح جانب عامّه مىگردد : يكى آنكه خاصّه در وقت فراخى و آسانى گرانبارتر و پرمؤنت‌ترند . ديگر ، آنكه در وقت بلا و سختى كم معونت‌ترند و انصاف و عدل را بيشتر كراهيت دارند ، چه به حسب غرور و كبرى كه دارند و بزرگى كه به خود اعتقاد مىكنند ، خواهش ترجيح و تفضّل در همه باب دارند و به حقّ خود راضى نمىشوند و بر حقّ استحقاق خود نمىايستند . ديگر ، الحاح و مبالغهء ايشان در طلب انجاح و حوايج بيشتر است . ديگر ، شكر ايشان در وقت عطا كمتر است ، و قبول عذر كردن ايشان در وقت منع كمتر است ، و صبر ايشان در شدايد ضعيفتر است .\r\n\r\n","description":"","footnote":"","page_name":" 829 ","page_number":829},
  {"content":"\r\n\r\n« و ليكن أبعد رعيّتك منك ، و أشنأهم عندك ، أطلبهم لمعائب النّاس ؛ فإنّ فى النّاس عيوبا ، الوالي أحقّ من سترها ، فلا تكشفنّ عمّا غاب عنك منها ، فإنّما عليك تطهير ما ظهر لك ، و اللّه يحكم على ما غاب عنك ، فاستر العورة ما استطعت يستر اللّه منك ما تحبّ ستره من رعيّتك . »\r\n« و بايد كه بوده باشد دورترين رعيّت از تو و دشمنترين ايشان نزد تو طلب‌كننده‌ترين ايشان عيبهاى مردم را . پس ، به درستى كه در ميان مردم عيبهاست كه والى سزاوارتر است به پوشانيدن آن عيوب . پس ، كشف مكن و آشكار مساز آن چيزى را كه غايب است از تو از آن عيبها ؛ چه نيست بر تو ، مگر تطهير و اصلاح آنچه ظاهر شد بر تو از آن عيوب و خداى عز و جلّ دون ديگرى حكم مىكند به آنچه غايب است و مستور است . يعنى ، هر گناهى كه بر والى ثابت شد بايد كه حدّ و تعزيرى كه متعلّق به آن است استعمال كند [ 207 ب 
  ] و از تفحّص و تجسّس احتراز كند . پس ، بپوشان زشتى و بدى را تا بپوشاند خداى عز و جلّ از تو آنچه دوست مىدارى پوشيده بودن آن را از رعيّت . »\r\n« أطلق عن النّاس عقدة كلّ حقد ، و اقطع عنك سبب كلّ وتر ، و تغاب عن كلّ مأ لا يضح لك ، و لا تعجلنّ إلى تصديق ساع ، فإنّ السّاعى غاشّ ، و إن تشبّه بالنّاصحين . »\r\n« بگشاى از مردمان گره هر كينه را . يعنى ، دل خود را از كينهء خلق پاك كن يا دلهاى مردم را از كينه پاك كن به آنكه ايشان را بر مودّت دارى و اصلاح ذات بين كنى . و قطع كن از خود سبب هر انتقام را و تغافل كن از هرچيزى كه نزد تو به صحّت نرسيده باشد و برهان آن واضح نگرديده باشد . و تعجيل مكن به تصديق قول غمّاز كه سعى مىكند و به شتاب مىرود نزد حكّام جهت بدگويى مردم . پس ، به درستى كه ساعى خالص نيست و غشّ دارد در دل و اگرچه خود را شبيه به ناصحان بازنمايد . »\r\n« و لا تدخلنّ في مشورتك بخيلا يعدل بك عن الفضل ، و يعدك الفقر ، و لا جبانا يضعفك عن الأمور ، و لا حريصا يزيّن لك الشّره بالجور ، فإنّ البخل و الجبن و الحرص غرائز شتّى يجمعها سوء الظّنّ باللّه . »\r\n« داخل مساز در مشورت خود بخيل را كه مىگرداند تو را از فضل و احسان ، و وعده\r\n\r\n","description":"","footnote":"","page_name":" 830 ","page_number":830},
  {"content":"\r\n\r\nمىكند تو را به فقر ، چنان كه عادت شيطان است و خداى عز و جلّ فرموده كه  الشَّيْطانُ يَعِدُكُمُ الْفَقْرَ  « 1 » ، يعنى : خ شيطان وعده مىكند شما را فقر . خ و داخل مساز در مشورت بيدل ترسنده را ، چه تو را از كارها ضعيف مىگرداند و مىترساند . و همچنين شريك مگردان حريص را كه مزيّن مىسازد و مىآرايد در نظر تو شره و حرص به جور و ظلم را ، چه هر كس آنچه در طبع او مركوز است ، ديگران را به آن مايل مىسازد . يعنى ، به درستى كه بخل و جبن و حرص طبيعتها و خويهاى متفرّق است كه جامع آنها بدگمانى به خداى است . يعنى ، همه را يك اصل و منشأ است كه آن بدگمانى باشد به خداى عز و جلّ كه ناشى از عدم معرفت به خداى عز و جلّ و ضعف شناخت و يقين است ، چه بخيل جاهل است به آنكه خداى عز و جلّ جواد فيّاض است و عطاياى عالمها همه مستند به مشيّت اوست و جاهل است به آنكه خداى عز و جلّ نسبت به مستعدان و مستحقّان رحمت و عنايت خود عوض بذلها و عطاها كه در راه خدا نموده‌اند اضعاف مضاعفه مىدهد و مفاتيح رحمت و فيض آسمانها به يد قدرت اوست . جهل به امور مذكوره با خوف فقر و رغبت به مال سبب بخل مىگردد . و جبان و بيدل جاهل است به آنكه سرچشمهء لطف و فيض عنايت ربّانى به مجارى وجود بندگان بر نحوى كه حكمت تقاضا مىكند جارى و سارى است ، و حفظ هستى هيچ‌كس بىآثار رعايت و عنايت او نيست و يك لحظه وجود و عدم هيچ كس بىتعلّق مشيت ازليهء او مستحيل است . و جبان از اسرار قضا و تقدير غافل است و به آن جاهل ، مىپندارد كه اقدام در حروب كشنده است و فرار نجات‌دهنده با آنكه غالب اوقات قضيّه برعكس است ، و بر اين قياس است حكم حرص .\r\n« إنّ « 2 » شرّ وزرائك من كان للأشرار قبلك وزيرا ، و من شركهم في الآثام فلا يكوننّ لك بطانة ، فإنّهم أعوان الأثمة ، و إخوان الظّلمة ، و أنت واجد منهم خير الخلف ممّن له مثل آرائهم و نفاذهم ، و ليس عليه مثل آصارهم و أوزارهم و آثامهم ، ممّن لم يعاون ظالما على ظلمه ، و لا آثما على إثمه : أولئك أخفّ عليك مؤونة ، و أحسن لك معونة ، و أحنى عليك عطفا ، و أقلّ لغيرك إلفا ، فاتّخذ أولئك خاصّة لخلواتك و حفلاتك ، ثمّ ليكن آثرهم عندك أقولهم بمرّ الحقّ لك ، و\r\n\r\n\r\n","description":"","footnote":"\r\n( 1 ) . بقره : 268 .\r\n( 2 ) . اصل فاقد « انّ » است ، اينجا از ديگر نسخ افزوده شد .\r\n","page_name":" 831 ","page_number":831},
  {"content":"\r\n\r\nأقلّهم مساعدة فيما يكون منك ممّا كره اللّه لأوليائه ، واقعا ذلك من هواك حيث وقع . »\r\nمىفرمايد : « بدترين وزيران تو آن كسانىاند كه پيش از تو وزير بدكاران بوده‌اند ، و با ايشان در گناهان شريك بوده‌اند . پس ، بايد كه نباشد چنين كسى خاصّ و صاحب سرّ تو ، به درستى [ 208 آ 
  ] كه ايشان اعوان گناهكاران و برادران ستمكارانند و تو مىيابى به جاى ايشان بهترين عوضى از جهت وزارت خود كسى كه مثل رأيهاى ايشان رأى داشته باشد و چون ايشان نفاذ فرمان داشته باشد ، و بر او مثل بارهاى گران و وزرها و گناههاى ايشان نباشد ، كسى كه معاونت ستمكارى بر ستم او و گناهكارى بر گناه او نكرده باشد . مؤنت ايشان بر تو سبكتر است و معونت ايشان نسبت به تو نيكوتر است ، و به حسب عطوفت بر تو مهربانترند ، و الفت ايشان به غير تو كمتر است . پس ، بكن آن جماعت را از خاصّان خود در خلوتها و مجلسها ؛ پس ، بايد كه برگزيده‌ترين ايشان نزد تو آن كسى باشد كه گوينده‌تر باشد سخنان حقّ را كه تلخ است - يعنى ، در گفتن سخنهاى حقّ كه موافق طبع تو نباشد و در مذاق تو تلخ آيد ، توقّف ننمايد - و آن كسى كه مساعدت او كمتر باشد در چيزى كه از تو به وجود آيد ، از چيزهايى كه خداى عز و جلّ ناخوش داشته آن را از جهت اوليا و دوستان خود ، كه آن هرگاه واقع شود از هواى نفس تو باشد نه از حقّانيت . »\r\n« و الصق بأهل الورع و الصّدق ؛ ثمّ رضهم على ألّا يطروك و لا يبجحوك بباطل لم تفعله ، فإنّ كثرة الإطراء تحدث الزّهو ، و تدني من العزّة . »\r\n« و چسبان شو به اهل ورع و راستى . پس از آن ، ايشان را رياضت فرما و رام گردان به آنكه مبالغه در مدح تو نكنند ، و شاد نكنند تو را به باطلى كه نكرده باشى . يعنى ، كارها و خصلتهايى كه در تو نباشد ، به تو نسبت دهند و از راه خوشامدگويى مدح گويند .\r\nبه درستى كه مبالغه در مدح و ثنا احداث كبر و منى و نخوت مىكند ، و ممدوح را عجبى حاصل مىشود و نزديك مىسازد ممدوح را به غرور و فريب يافتن و سررشتهء تدبير دنيا و آخرت از دست دادن . »\r\n« و لا يكوننّ المحسن و المسيء عندك بمنزلة سواء ، فإنّ في ذلك تزهيدا لأهل الإحسان في\r\n\r\n","description":"","footnote":"","page_name":" 832 ","page_number":832},
  {"content":"\r\n\r\nالإحسان ، و تدريبا لأهل الإساءة على الإساءة ! و ألزم كلّا منهم ما ألزم نفسه . »\r\nيعنى : « نبوده باشد نيكوكار و بدكار نزد تو در يك منزلت برابر ، كه برابر داشتن ايشان سبب بىرغبتى نيكوكاران است در نيكوكارى ، و خو كردن و عادت فرمودن است بدكاران را بر بدى . و لازم گردان هريك را آنچه او بر خود لازم ساخته ؛ نيك ملازم نيكى است ، با او نيكى كن ، و همچنين با بد بد . و اين حكم در همهء امور جارى است ؛ چه هر كس در كار خود هرگاه نيكويى كند ، سلاطين و حكّام هرگاه قدر آن اعتبار نكنند و او را در منزلت با كسى كه كار خود نيكو نكند « 1 » برابر دارد ، رغبت نيكوكار از نيكويى كم شود و الفت بدكار به بدى بيش گردد ، و به تدريج بديها غالب شود و امور مختلّ گردد . »\r\n« و اعلم أنّه ليس شيء بأدعى إلى حسن‌ظنّ راع برعيّته من إحسانه إليهم ، و تخفيفه المؤونات عنهم « 2 » ، و ترك استكراهه إيّاهم على ما ليس له قبلهم . فليكن منك في ذلك أمر يجتمع لك به حسن الظّنّ برعيّتك ، فإنّ حسن الظّنّ يقطع عنك نصبا طويلا . و إنّ أحقّ من حسن ظنّك به لمن حسن بلاؤك عنده ، و إنّ أحقّ من ساء ظنّك به لمن ساء بلاؤك عنده . »\r\nچون گمان نيكويى والى بر رعيّت و سپاه و زيردستان خود ، چنان كه ايشان را محبّ و مخلص خود داند ، در امور ملكى بسيار ضرور است ، و از بدگمانى والى نسبت به ايشان تعبها و آفتها و فسادها متولّد مىشود ، حضرت - صلوات اللّه [ عليه 
  ] « 3 » - در اين مقام اشارت به چيزى چند كرده كه باعث حسن‌ظن والى به رعيّت مىشود و مىفرمايد : خ بدان كه هيچ‌چيز داعيتر و باعثتر نيست به حسن‌ظنّ والى به رعيّت خود از احسان كردن به ايشان ، و مؤنات و گرانيها از ايشان سبك ساختن ، و ايشان را به اكراه نداشتن بر چيزهايى كه والى از ايشان طلب ندارد و مستحقّ بازيافت آن نيست . خ چه والى هرگاه با رعيّت احسان كند ، رغبت ايشان به سوى او قوى گردد و از صميم دل اقبال بر محبّت و اطاعت او نمايند . پس ، ظنّ او به ايشان نيكو گردد ؛ پس ، او را حاجت به مشقّتى نباشد در جمع اهواى ايشان و احتراس از شرور ايشان .\r\n\r\n\r\n","description":"","footnote":"\r\n( 1 ) . اصل : « نكنند » ، كه برابر مر نقل شد .\r\n( 2 ) . ديگر نسخ : « عليهم » .\r\n( 3 ) . از مر افزوده شد .\r\n","page_name":" 833 ","page_number":833},
  {"content":"\r\n\r\nنقل است كه منصور خليفه به ربيع گفت : خ از من سؤالى كن . خ گفت : خ يا امير المؤمنين ! دست مرا پر ساخته‌اى ، جايى ديگر از براى سؤال نمانده . خ گفت : خ از جهت فرزندت سؤالى كن . خ گفت : خ مىخواهم كه او را دوست دارى . خ گفت : خ دوستى اسباب دارد ، به سؤال نمىشود . خ گفت : خ با او احسان كن . چه هرگاه احسان كردى ، او تو را دوست دارد ؛ و هرگاه او تو را دوست دارد ، تو او را دوست خواهى داشت . خ\r\nآنگاه ، حضرت مىفرمايد : پس ، بايد كه بوده باشد از تو در آن باب امرى كه به سبب آن مجتمع شود از جهت تو حسن‌ظنّ و خوش‌گمانى به رعيّت . به درستى كه حسن‌ظنّ قطع مىكند از تو رنجى دراز - [ 208 ب 
  ] چه از بدگمانى والى به رعيّت ، رنجهاى عظيم به‌هم مىرسد و فسادهاى كلّى متولّد مىگردد ، چنان كه اصحاب تجارب در امور ملكى دانند . و بسيار شده كه به فساد ملك منتهى شده و از اقوى اسباب انتظام ملك ، محبّت والى به رعيّت و محبّت ايشان به والى است و آن از حسن‌ظنّ ناشى مىشود - آنگاه ، مىفرمايد كه ، احقّ كسان كه حسن‌ظنّ تو به ايشان باشد ، آن كسانىاند كه نيكو باشد بلا و عطاى تو نزد ايشان ؛ و سزاوارتر كسان كه بد باشد گمان تو به ايشان ، آن كسانىاند كه بد باشد بلا و عطاى تو نزد ايشان . »\r\n« و لا تنقض سنّة صالحة عمل بها صدور هذه الأمّة ، و اجتمعت بها الألفة ، و صلحت عليها الرّعيّة . و لا تحدثنّ سنّة تضرّ بشيء من ماضي تلك السّنن ، فيكون الأجر لمن سنّها ، و الوزر عليك بما نقضت منها . »\r\n« و مشكن و باطل مگردان سنت و طريقهء صالحه را كه به آن عمل كرده‌اند پيشينيان و اكابر اين امّت ، و به آن جمع شده الفت ، و به آن به صلاح و نيكويى بوده امر رعيّت . و احداث سنّتى مكن كه ضرر به چيزى از آن سنّتهاى گذشته داشته باشد كه آن كسى كه آن سنّت نيكو گذاشته ، اجر برد و تو به سبب شكستن آن وزر و و بال برى . »\r\n« و أكثر مدارسة العلماء ، و مناقشة الحكماء ، في تثبيت ما صلح عليه أمر بلادك ، و إقامة ما استقام به النّاس قبلك . »\r\n\r\n","description":"","footnote":"","page_name":" 834 ","page_number":834},
  {"content":"\r\n\r\n« و بسيار گردان مدارست با عالمان و دانايان ، و مناطقت و مكالمت با حكيمان در ثابت ساختن آنچه امر بلادت بر آن بر صلاح و انتظام است ، و اقامت آنچه مردمان به سبب آن پيش از تو مستقيم بوده‌اند » .\r\nغرض آنكه از تجارب ايّام علم حاصل شده كه امر هر ملكى به چه وضع نيكو باشد ، و در زمانهاى پيش امور آن ديار به چه مستقيم بوده ، و شناختن آن از مدارست علما و مكالمت حكما حاصل مىشود . پس ، بايد كه والى اين طريقه را معمول سازد .\r\n« و اعلم أنّ الرّعيّة طبقات لا يصلح بعضها إلّا ببعض ، و لا غنى ببعضها عن بعض : فمنها جنود اللّه ، و منها كتّاب العامّة و الخاصّة ، و منها قضاة العدل ، و منها عمّال الإنصاف و الرّفق ، و منها أهل الجزية و الخراج من أهل الذّمّة و مسلمة النّاس ، و منها التّجّار و أهل الصّناعات و منها الطّبقة السّفلى من ذوي الحاجة و المسكنة . »\r\nيعنى : « بدان كه رعيّت طبقه‌ها و صنفهايند كه صلاح و استقامت امر بعضى از آن طبقات بدون بعضى ديگر نمىشود ، و هيچ‌يك را استغنا از ديگرى نيست ؛ از آن جمله ، جنود خدايند - يعنى ، سپاهيان و مجاهدان و اهل بأس و سطوت و مباشران حروب - و از آن جمله ، نويسندگان عامّه و خاصّه‌اند ؛ و از آن جمله ، قاضيان به عدل و دادند ؛ و از آن جمله ، عاملان باانصاف و رفقند ؛ و از آن جمله ، اهل جزيه و خراجند از روميان و مسلمانان كه خراج بر ايشان لازم است ؛ و از آن جمله ، سوداگران و اصحاب صنعتها و پيشه‌هايند كه در صنايع و حرفت خود متعاون يكديگرند ؛ و از آن جمله ، طبقهء فروترند كه اهل احتياج و فقر و مسكنتند . »\r\n« و كلّ قد سمّى اللّه [ له 
  ] « 1 » سهمه ، و وضع على حدّه و فريضته « 2 » في كتابه أو سنّة نبيّه صلّى اللّه عليه و إله و سلم عهدا منه عندنا محفوظا . »\r\nيعنى : « هريك از اين طبقات را بتحقيق كه خداى عز و جلّ نام برده سهم و بهرهء او را ، و\r\n\r\n\r\n","description":"","footnote":"\r\n( 1 ) . اصل ندارد ، اينجا از ديگر نسخ افزوده شد .\r\n( 2 ) . چاپ صبحى صالح ، ص 432 : « على حدّه فريضته . »\r\n","page_name":" 835 ","page_number":835},
  {"content":"\r\n\r\nقرار داده حدّ و مرتبهء او را ، و فريضهء او را از عمل و اجر در كتاب خود يا سنّت پيغمبر خود كه حضرت رسول صلّى اللّه عليه و إله اعلام به آن نموده ، و عهدى از خداى يا حضرت مصطفى نزد ما محفوظ است . »\r\nغرض آن است كه بر هريك از اين طبقات امرى چند لازم است ، و از جهت ايشان بر واليان و طبقات ديگر امرى چند لازم ، و تفصيل آن را خداى عز و جلّ مقرّر نموده و آن نزد ما محفوظ است .\r\n« فالجنود بإذن اللّه حصون الرّعيّة ، و زين الولاة ، و عزّ الدّين ، و سبل الأمن ، و ليس [ 209 آ 
  ] تقوم « 1 » الرّعيّة إلّا بهم . »\r\nيعنى : « سپاهيان به فرمان خداى حصارهاى رعيّتند كه رعيّت به حصن ايشان از آفات خصوم محروس باشد ، و زيب و آرايش واليان و حكّامند ، و عزّت و ارجمندى دينند ، و راههاى امنيّت مسلمينند ، يعنى ، به سبب ايشان مسلمانان را امنيّت حاصل است - و قائم نمىشود رعيّت ، الّا به ايشان - يعنى ، اگر سپاه نباشد امر رعيّت را قوام و قيامى نخواهد بود . »\r\n« ثمّ لا قوام للجنود ، إلّا بما يخرج اللّه لهم من الخراج الّذي يقوون به على جهاد عدوّهم ، و يعتمدون عليه فيما يصلحهم ، و يكون من وراء حاجتهم . »\r\n« هيچ قوام و نظامى نيست لشكريان را ، الّا به آنچه خداى تعالى از جهت ايشان بيرون آورده و مقرّر داشته كه آن خراجى است كه به سبب آن توانا مىشوند بر جهاد دشمنان خود - چه به سبب آن تهيّهء آلت و عدّت و اسب و سلاح جهت حرب مىكنند - و بر آن خراج اعتماد دارند در چيزى كه مصلح حال ايشان است در معاش - يعنى ، كفايت مىشود مهمّات معاش و مطالب ايشان به مواجب و مرسومى كه از خراج ديوان دارند - و حاجات ايشان موقوف بر آن است . »\r\n\r\n\r\n","description":"","footnote":"\r\n( 1 ) . در اصل « ثمّ لا تقوم » نوشته شده و بعد روى آن خط كشيده شده است . اينجا از ديگر نسخ نقل شد .\r\n","page_name":" 836 ","page_number":836},
  {"content":"\r\n\r\n« ثمّ لا قوام لهذين الصّنفين إلّا بالصّنف الثّالث من القضاة و العمّال و الكتّاب ، لما يحكمون من المعاقد ، و يجمعون من المنافع ، و يؤتمنون عليه من خواصّ الأمور و عوامّها . »\r\n« پس از آن ، بدان كه هيچ قوامى نيست اين دو صنف را ، الّا به صنف ثالث كه قضات باشند و عمّال ملك « 1 » - چون وزرا و - ديوانيان و نويسندگان به جهت چيزهايى كه محكم مىسازند از عقود و معاملات و مناكحات و محاسبات ، و جمع مىكنند منفعتها را - چنان كه كار عاملان است ، چه حصول انتفاعات و فوايد هر ديار به حسن اهتمام عمّال صاحب كفايت صورت مىيابد - و محلّ امانت و اعتماد ايشانند در كارهاى عامّ و كارهاى خاصّ . »\r\n« و لا قوام لهم جميعا ، إلّا بالتّجّار و ذوي الصّناعات فيما يجتمعون عليه من مرافقهم ، و يقيمون « 2 » من أسواقهم . و يكفونهم من التّرفّق بأيديهم ممّا « 3 » لا يبلغه رفق غيرهم . »\r\n« و قوامى نيست اين سه طبقه را ، الّا به تاجران و صاحبان صنعتها و حرفتها به سبب اجتماعى كه دارند بر تحصيل منفعتهاى ايشان ، و اقامت بازارهاى ايشان و كفايت امور ايشان مىكنند به تحصيل منفعتهايى كه به دستهاى خود مىكنند از چيزهايى كه از غير ايشان انتفاع به آن حاصل نمىشود . »\r\n« ثمّ الطّبقة السّفلى من أهل الحاجة و المسكنة الّذين يحقّ رفدهم و معونتهم . »\r\n« پس ، طبقهء فروترينند از محتاجان و مسكينان كه سزاوار است ايشان را عطا دادن و مدد و يارى نمودن . »\r\n« و في اللّه لكلّ سعة ، و لكلّ على الوالي حقّ به قدر ما يصلحه . »\r\n« و در قدرت و عطاى خداى عز و جلّ است از براى هريك از طبقات سعت و فراخى\r\n\r\n\r\n","description":"","footnote":"\r\n( 1 ) . ظاهرا در نسخهء اصل با كشيدن خط بر روى اين كلمه از متن حذف شده باشد ، ولى در مج و مر ضبط شده است .\r\nدر متن عربى كلمهء « ملك » به كار نرفته است .\r\n( 2 ) . ديگر نسخ : « يقيمونه » .\r\n( 3 ) . چاپ صبحى صالح : « ما » .\r\n","page_name":" 837 ","page_number":837},
  {"content":"\r\n\r\nافاضه وجود به ايشان مىنمايد و ايشان را متوجّه كمالات و غايات خود مىدارد و ارزاق و اقوات و موت و حيات ايشان را تقدير مىنمايد و فيض و رحمت خود به همه مىرساند . و هريك از افراد اين طبقات را بر والى و حاكم حقّى است به قدرى كه مصلح حال ايشان بوده باشد - پس ، بر والى لازم است كه حقوق ايشان را بداند تا اداى حقوق ايشان تواند نمود . »\r\n[ « و ليس يخرج الوالي من حقيقة ما ألزمه اللّه تعالى « 1 » من ذلك إلّا بالاهتمام و الاستعانة باللّه ، و توطين نفسه على لزوم الحقّ ، و الصّبر عليه فيما خفّ عليه أو ثقل . »\r\n« و حكمران از عهدهء آنچه بر او لازم گردانيده برنمىآيد ، مگر به سعى و كوشش ، و يارى خواستن از خدا ، و آماده نمودن خود بر به‌كار بستن حقّ و شكيبايى بر آن در كار آسان يا گران و دشوار . » 
  ] « 2 »\r\n« فولّ من جنودك أنصحهم في نفسك للّه و لرسوله و لإمامك ، و أنقاهم جيبا ، و أفضلهم حلما ، ممّن يبطىء عن الغضب ، و يستريح إلى العذر ، و يرأف بالضّعفاء ، و ينبو على الأقوياء ، و ممّن لا يثيره العنف ، و لا يقعد به الضّعف . »\r\n« پس ، والى ساز بر رعيّت از لشكريان خود كسى را كه ناصحترين و مخلصترين ايشان باشد در نفس تو ، و به حسب اعتقاد تو مر خدا را و پيغمبر او را و امام تو را ، و پاك گريبانترين ايشان باشد - و مراد آن است كه امانت و ديانت او [ 209 ب 
  ] بيش از ديگران باشد - و بهترين ايشان باشد از روى حلم از آن كسان كه دير به غضب درآيد و راحت يابد به سوى عذر - يعنى ، عذرپذير باشد [ و 
  ] در قبول عذر مناقشه نكند - و مهربان باشد به ضعيفان ، و بلندى جويد بر زبردستان ، و ميل به سوى مطلوب ايشان نكند و او را\r\n\r\n\r\n","description":"","footnote":"\r\n( 1 ) . « تعالى » در چاپهاى فيض الاسلام و صبحى صالح نيست .\r\n( 2 ) . آنچه در ميان دو كروشه نقل شده در اصل نيامده . و برابر شرح نهج البلاغه ، ابن ابى الحديد ، ج 17 ، ص 49 و چاپ فيض الاسلام ، صص 1003 و 1004 و چاپ صبحى صالح ، ص 432 درج مىشود . ترجمهء فارسى نيز از فيض الاسلام است .\r\n","page_name":" 838 ","page_number":838},
  {"content":"\r\n\r\nبرنانگيزاند عنف - يعنى ، اگر خشونتى از كسى ببيند ، باعث آن نشود كه در مقام آزار او درآيد به غير حقّ ، يا او را عنفى و شدّتى نباشد كه او را برانگيزاند - و او را ننشاند ضعف - يعنى ، در جايى كه فرصت باشد و تدارك دشمن و اصلاح حال مسلمانان توان كرد ضعف و ناتوانى او را ننشاند ، بلكه در امر مذكور جدّ و اهتمام تمام نمايد ، و همچنين ضعف او را مانع نشود از اقامت حدود و گرفتن حقوق ضعفا از اقويا . »\r\n« ثمّ الصق بذوي الأحساب « 1 » ، و أهل البيوتات الصّالحة ، و السّوابق الحسنة ؛ ثمّ أهل النّجدة و الشّجاعة ، و السّخاء و السّماحة ؛ فإنّهم جماع من الكرم ، و شعب من العرف . »\r\n« پس از آن ، بچسبان و مصاحب باش به صاحبان سابقه‌هاى نيكو از مكارم و مآثر ، و اهل خانه‌هاى شايسته و پسنديده ، و خداوندان سابقه‌هاى نيكو - و سبب اين آن است كه اخلاق و سير آباء را اثرهاست در اولاد و اعقاب ، و سوابق اخلاق دليل است بر لواحق آن - پس از آن ، ملاصق و ملازم خود بدار ثابت‌قدمان در محاربه و دليران در معركهء مقاتله را ، و صاحبان سخاوت و جوانمردى را . پس ، به درستى كه اين جماعت جامعند انواع كرم و نيكويى را ، و شاخه‌هايند از بيخهاى نيكويى . »\r\n« ثمّ تفقّد من أمورهم ما يتفقّد الوالدان من ولدهما . و لا يتفاقمنّ في نفسك شيء قوّيتهم به ، و لا تحقرنّ لطفا تعاهدتهم به و إن قلّ ؛ فإنّه داعية لهم إلى بذل النّصيحة لك ، و حسن الظّنّ بك . و لا تدع تفقّد لطيف أمورهم اتّكالا على جسيمها ، فإنّ لليسير من لطفك موضعا ينتفعون به ، و للجسيم موقعا لا يستغنون عنه . »\r\n« پس از آن ، تفقّد و جست‌وجوى امور و بازرسى احوال ايشان بكن آنچه را تفقّد مىكنند پدر و مادر از فرزندان خود . و بايد كه دشوار نيايد در نفس تو چيزى كه تقويت كنى ايشان را به آن ، و حقير نشمرى لطف و احسانى را كه تعهّد كنى ايشان را به آن ، و اگر چه اندك باشد آن ملايمت و ملاطفت . پس ، به درستى كه آن لطف و احسان داعى ايشان است به بذل نصيحت و خيرخواهى از جهت تو و نيكوگمانى به تو . و ترك مكن تعهّد\r\n\r\n\r\n","description":"","footnote":"\r\n( 1 ) . چاپ صبحى صالح : « بذوى المروءات و الأحساب » .\r\n","page_name":" 839 ","page_number":839},
  {"content":"\r\n\r\nلطف امور ايشان را به جهت اعتماد كردن بر تفقّد عظيم از امور ايشان . يعنى ، هرگاه تفقّد كلّيات و معظمات امور ايشان بكنى ، چنان نكنى كه بر آن اعتماد كرده ترك تفقّد و مراعات جزئيات امور ايشان كنى كه به درستى كه يسير و اندك از لطف تو را موضعى است كه منتفع مىشوند به آن ، و جسيم و بزرگ لطف تو را موقعى است كه مستغنى و بىنياز نيستند از آن . »\r\n« و ليكن آثر روؤس جندك عندك من واساهم في معونته ، و أفضل عليهم من جدته ، بما يسعهم و يسع من وراءهم من خلوف أهليهم ، حتّى يكون همّهم همّا واحدا في جهاد العدوّ ؛ فإنّ عطفك عليهم يعطف قلوبهم عليك ، [ و إنّ أفضل قرّة عين الولاة استقامة العدل في البلاد ، و ظهور مودّة الرّعيّة . و إنّه لا تظهر مودّتهم إلّا بسلامة صدورهم ، 
  ] « 1 » و لا تصحّ نصيحتهم إلّا بحيطتهم على ولاة الأمور ، و قلّة استثقال دولهم ، و ترك استبطاء انقطاع مدّتهم . »\r\n« و بايد كه برگزيده‌ترين رؤسا و سرداران لشكر تو نزد تو كسى باشد كه مواسات كند با لشكريان در يارى دادن به ايصال ارزاق و اقوات به ايشان ، و افضال و احسان كند بر ايشان از توانگرى خود به آنچه واسع باشد ايشان را ، و واسع باشد كسانى را كه از وراى ايشانند از بازماندگان اهل ايشان - غرض آن است كه برگزين از رؤسا كسى را كه مددكارتر و بخشنده‌تر باشد بر سپاه - تا هم ايشان در جهاد عدوّ هم واحد باشند [ 210 آ 
  ] و يكدل و يكجهت باشند - مجملا آنكه با سپاه خود مهربان و مشفق بايد بود - پس ، به درستى كه شفقت تو بر ايشان مهربان مىسازد دلهاى ايشان را به تو . [ و نيكوترين چيزى كه حكمرانان را خشنود مىدارد ، برپا داشتن عدل و دادگرى در شهرها و آشكار ساختن دوستى رعيّت مىباشد . و دوستى آنان آشكار نمىگردد ، مگر به سالم ماندن سينه‌هاشان . 
  ] « 2 » و درست نمىشود نصيحت و اخلاص ايشان ، الّا به نگاهبانى و نگاهدارى و مهربانى ايشان بر واليان ايشان ، و به آنكه كم مىكرده باشند ثقيل گرفتن دولتهاى ايشان را - يعنى ، دولتهاى واليان را گران نگيرند و باعث خوشى عيش خود\r\n\r\n\r\n","description":"","footnote":"\r\n( 1 ) . از چاپ فيض الاسلام ، ص 1006 و چاپ صبحى صالح ، ص 433 افزوده شد . اين عبارات در شرح نهج البلاغه ، ابن ابى الحديد نيست .\r\n( 2 ) . از فيض الاسلام ، ص 1008 اضافه گرديد .\r\n","page_name":" 840 ","page_number":840},
  {"content":"\r\n\r\nشناسند - و ترك دير گرفتن انقطاع مدّت ايشان را - يعنى ، خواهان انقطاع ايّام ايشان نباشند . »\r\n« فافسح في آمالهم ، و و اصل في حسن الثّناء عليهم ، و تعديد ما أبلى ذوو البلاء منهم ؛ فإنّ كثرة الذّكر لحسن أفعالهم تهزّ الشّجاع ، و تحرّض النّاكل ، إن شاء اللّه .\r\nثمّ اعرف لكلّ امرىء منهم ما أبلى ، و لا تضمّنّ بلاء امرىء إلى غيره ، و لا تقصّرنّ به دون غاية بلائه ، و لا يدعونّك شرف امرىء إلى أن تعظم من بلائه ما كان صغيرا ، و لا ضعة امرىء إلى أن تستصغر من بلائه ما كان عظيما . »\r\n« پس ، وسعت و فراخى ده در آمال ايشان - يعنى ، چنان كن كه ايشان را به تو اميدواريهاى تمام باشد - و پيوند كن با ايشان در حسن ثناء بر ايشان - يعنى ، در آنكه مدح و ستايش ايشان كنى در كارهاى نيكو كه ايشان كرده‌اند ، مانند مبارزتها و مردانگيها كه در معارك و مهالك به‌جا آورده‌اند - و شمردن ابتلاهايى كه صاحبان آن بلاها به آن مبتلا شده - مانند مردانگيها و دليريها كه مذكور شد - به درستى كه بسيار ذكر كردن كارهاى نيكوى ايشان به جنبش درمىآورد دلير را ، و ترغيب مىكند و بر حرب مىدارد بازگشتگان و گريختگان را ، ان شاء اللّه . پس از آن ، بايد كه بشناسى از براى هر مرد ابتلايى كه او را روداده - يعنى ، مردانگيهاى او را بدانى و جفاها و سختيها و واقعه‌هاى او را بشناسى كه چون والى بىخبر باشد و خبر از مردانگيها و جفاكشيهاى لشكر نداشته باشد ، ايشان را رغبت در آن امور كم مىشود - و نسبت مده كار نيكويى را كه كسى كرده باشد به ديگرى و تقصير مكن در مدح آن مرد چنان كه مدح او را كمتر از پايهء ابتلا و مردانگى او كنى . و داعى نشود شرف و بزرگى مردى به آنكه بلاى اندك او را عظيم گيرى ، و داعى نشود پستى مردى تو را به آنكه بلاى عظيم او را كوچك و اندك گيرى - غرض آن است كه رفعت و صفت مرد را دخل مده و استعظام و استصغار را بر وفق و اندازهء كار استعمال كن . »\r\n« و اردد إلى اللّه و رسوله ما يضلعك من الخطوب ، و يشتبه عليك من الأمور ؛ فقد قال اللّه\r\n\r\n","description":"","footnote":"","page_name":" 841 ","page_number":841},
  {"content":"\r\n\r\nتعالى لقوم أحبّ إرشادهم :  يا أَيُّهَا الَّذِينَ آمَنُوا ! أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ ، فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ .  « 1 » و الرّدّ « 2 » إلى اللّه ، الأخذ بمحكم كتابه ، و الرّدّ إلى الرّسول ، الأخذ بسنّته الجامعة غير المفرّقة . »\r\n« و بازگردان به سوى خداى و رسول او آنچه گرانبار سازد تو را از كارهاى مشكل ، و مشتبه گردد بر تو از كارها . پس ، بتحقيق كه خداى عز و جلّ فرمود از جهت قومى كه دوست داشت راهنمايى ايشان را : خ اى آن كسانى كه ايمان آورده‌ايد ! فرمان بريد خدا را و پيغمبر او را و صاحبان امر را - يعنى ، حاكمان و واليان به حقّ را كه امامان عادل و نايبان ايشانند - پس ، اگر خلاف و نزاع كنند در چيزى و مشتبه شود حكم آن بر شما ، پس بازگردانيد آن را به سوى خدا و پيغمبر او . خ پس ، روكردن [ به 
  ] خدا ، فراگرفتن محكم كتاب اوست - يعنى ، آنچه در قرآن واضح باشد - و روكردن به سوى پيغمبر اخذ است و فراگرفتن سنّت جامعهء آن حضرت كه جمع‌كننده و الفت‌دهندهء خلق است بر طاعت الهى و فرمانبردارى او ، و افتراق‌دهنده نيست . »\r\n« ثمّ اختر [ 210 ب 
  ] للحكم بين النّاس أفضل رعيّتك في نفسك ، ممّن لا تضيق به الأمور ، و لا تمحّكه الخصوم ، و لا يتمادى في الزّلّة ، و لا يحصر من الفيء إلى الحقّ إذا عرفه ، و لا تشرف نفسه على طمع ، و لا يكتفي بأدنى فهم دون أقصاه ؛ و أوقفهم في الشّبهات ، و آخذهم بالحجج ، و أقلّهم تبرّما بمراجعة الخصم ، و أصبرهم على تكشيف « 3 » الأمور ؛ و أصرمهم عند اتّضاح الحكم ، ممّن لا يزدهيه إطراء ، و لا يستميله إغراء ، و أولئك قليل . »\r\nدر اين فقرات ، حضرت بيان شرايطى نموده كه در قضات و حكم‌كنندگان ميانهء خلق معتبر است . فرموده : « پس از آن ، اختيار كن از جهت حكم كردن و قضا نمودن در ميان مردم افضل رعيّت در نفس و اعتقاد تو ، چنان كسى كه تنگ نشود به سبب او كارهاى مردم - يعنى ، كارها را بر مردم تنگ نسازد - و غالب نشوند بر او دشمنان به لجاج و طغيان ؛ و متمادى نباشد در لغزيدن - يعنى ، غلط و لغزش بسيار ننمايد - و درنماند از\r\n\r\n\r\n","description":"","footnote":"\r\n( 1 ) . نساء : 59 .\r\n( 2 ) . ديگر نسخ : « فالرّدّ »\r\n( 3 ) . در ديگر نسخ « تكشّف » ضبط شده است .\r\n","page_name":" 842 ","page_number":842},
  {"content":"\r\n\r\nبازگشتن به سوى حقّ ، هرگاه حقّ را بشناسد - يعنى ، چنان باشد كه اگر حقّى را بشناسد و بداند بر او دشوار نباشد بازگشتن و رجوع كردن به آن حقّ - و ديده‌ور و ناظر نشود نفس او بر طمع ؛ و اكتفا نكند به ادنى فهميدنى ، بدون آنكه استقصا كند در رسيدن به غور و عمق معاملات و محاكمات ؛ بازايستاده‌ترين مردمان باشد در امرهاى مشتبه - يعنى ، امرى كه حقيقت آن بر او ظاهر نباشد ، توقّف كند و حكمى ننمايد - و گيرنده‌ترين مردم باشد به حجج - يعنى ، بىدليل و حجّتى روشن حكم به جانبى نكند - و كم‌ملالت‌ترين مردم باشد ، هرگاه خصم مراجعت كند به او در محاكمات ؛ و صابرترين مردم باشد در تكشيف امور و روشن ساختن حقيقت هرچيز ؛ و فصل و قطع‌كننده‌ترين مردم باشد نزد وضوح حكم - يعنى ، چون حكم واضح شود ، جهت مراعات جانبى توقف ننمايد و قطع و فصل ننمايد - كسى باشد كه متكبّر نسازد او را بسيارى مدح ، و مايل به جايى نسازد او را برانگيختن و فريب دادن ، و مردمان موصوف به اوصاف مذكوره اندكند . »\r\n« ثمّ أكثر تعاهد قضائه ، و افسح له في البذل ما يزيح « 1 » علّته ، و تقلّ معه حاجته إلى النّاس .\r\nو أعطه من المنزلة لديك ما لا يطمع فيه غيره من خاصّتك ، ليأمن بذلك اغتياب « 2 » الرّجال له عندك . فانظر في ذلك نظرا بليغا ، فإنّ هذا الدّين قد كان أسيرا في أيدي الأشرار ، تعمل « 3 » فيه بالهوى ، و تطلب به الدّنيا . »\r\n« پس ، چون چنين كسى را قاضى ساختى ، بسيار كن تعاهد قضاى او را - يعنى ، به حقيقت قضاها و حكمهاى او بسيار مىرسيده باش ؛ چه او هرگاه داند كه تو از قضاياى او باخبرى ، كم از حقّ عدول كند - و فراخ كن از براى او بذل و عطا قدرى كه زايل سازد عذر و علّت او را ، و كم باشد با آن احتياج او به مردمان . و بده به او منزلت و مرتبتى نزد خود كه طمع نكند در آن مرتبه هيچ‌يك از خواصّ تو تا ايمن شود از غيبت كردن مردمان از او پيش تو يا ناگاه گرفتن مردمان به حيله او را نزد تو . و نظر و تأمّل كن در اين كار نظر نيك‌رسنده به امور ؛ پس ، به درستى كه اين دين اسير بود در دستهاى اشرار و بدان عمل\r\n\r\n\r\n","description":"","footnote":"\r\n( 1 ) . چاپهاى صبحى و فيض الاسلام : « يزيل » .\r\n( 2 ) . چاپ صبحى صالح : « اغتيال » .\r\n( 3 ) . همان : « يعمل » .\r\n","page_name":" 843 ","page_number":843},
  {"content":"\r\n\r\nمىكردند در آن به هوى و ميل نفس ، نه به حقّانيت ، و طلب مىكردند به آن دنيا را ، نه آخرت و رضاى الهى . »\r\n« ثمّ انظر في أمور عمّالك فاستعملهم اختبارا ، و لا تولّهم محاباة و أثرة ، فإنّهما جماع من شعب الجور و الخيانة . و توخّ منهم أهل التّجربة و الحياء ، من أهل البيوتات الصّالحة ، و القدم في الإسلام المتقدّمة ، فإنّهم أكرم أخلاقا ، و أصحّ أعراضا ، و أقلّ في المطامع إشراقا ، و أبلغ في عواقب الأمور نظرا . »\r\n« پس از آن ، نظر كن در عمّالى كه قرار مىدهى در كارها . پس ، ايشان را استعمال كن از روى آزمايش ، و ايشان را والى مساز از روى محابات و دوستى و برگزيدن بىآنكه به حقيقت [ 211 آ 
  ] استحقاق و قابليت و استعداد ايشان برسى و خشنودى مردم را از ايشان بدانى . پس ، به درستى كه محابات دايرهء گردآورنده‌اى است شاخه‌هاى ظلم و خيانت را - چه حاكم امين است كه مصلحت عباد اللّه را مرعى دارد ؛ هرگاه تعيين عاملان نه از روى حجّت كند و در آن خواهش خود را دخل دهد ، ظالم و خائن خواهد بود - و طلب كن از ايشان از جهت ولايت و استعمال در اعمال اهل تجربه در كارها و صاحبان حيا كه از ظلم و ناراستى شرم كنند ، و اهل خاندانهاى شايسته كه اهل دودمان « 1 » ايشان به اخلاق و سير حميده معروف باشند ، و ثبوت و رسوخ قدم متقدّم در اسلام داشته باشند .\r\nپس ، به درستى كه ايشان گراميترند به حسب خلقها ، و درست‌ترند به حسب اعراض ، و طمع ايشان كمتر است ، و در عاقبت كارها بالغ نظرترند . »\r\n« ثمّ أسبغ عليهم الأرزاق ، فإنّ ذلك قوّة لهم على استصلاح أنفسهم ، و غنى لهم عن تناول ما تحت أيديهم ، و حجّة عليهم اذا « 2 » خالفوا أمرك أو ثلموا أمانتك . ثمّ تفقّد أعمالهم ، و ابعث العيون من أهل الصّدق و الوفاء عليهم ، فإنّ تعاهدك في السّرّ لأمورهم حدوة لهم على استعمال الأمانة ، و الرّفق بالرّعيّة . »\r\n« پس از آن ، تمام كن بر ايشان ارزاق و معونات را . به درستى كه آن باعث توانايى\r\n\r\n\r\n","description":"","footnote":"\r\n( 1 ) . در مر به « اهل و دودمان » تغيير يافته است .\r\n( 2 ) . چاپ صبحى صالح : « ان » .\r\n","page_name":" 844 ","page_number":844},
  {"content":"\r\n\r\nايشان است بر طلب صلاح نفسهاى ايشان ، و باعث استغناى ايشان است از فراگرفتن آن چيزهايى كه در تحت يد و قدرت ايشان است ، و حجّتى است بر ايشان هرگاه مخالفت امر تو كنند و بشكنند امانت تو را و خيانت كنند . پس از آن ، تفقّد اعمال ايشان مىكرده باش ، و از كارهاى ايشان خبردار باش ، و جاسوسان از اهل صدق و وفا بر ايشان بفرست كه اخبار ايشان را به تو رسانند . پس ، به درستى كه تعاهد امور ايشان در پنهانى و خبر داشتن از كارهاى ايشان ، برانگيختن و راندنى است ايشان را بر كار فرمودن امانت و رفق ورزيدن با رعيت . »\r\n« و تحفّظ من الأعوان ؛ فإن أحد منهم بسط يده إلى خيانة اجتمعت عليه بها « 1 » عندك أخبار عيونك ، اكتفيت بذلك شاهدا ، و بسطت « 2 » عليه العقوبة في بدنه ، و أخذته بما أصاب من عمله ، ثمّ نصبته بمقام المذلّة ، و وسمته بالخيانة ، و قلّدته عار التّهمة . »\r\n« و نگاه‌دار خود را از يارىدهندگان خائن . پس ، اگر يكى از ايشان پهن كند دست خود را به خيانت كه مجتمع شود به آن خيانت اخبار جاسوسانت ، اكتفا به آن گواهى بكنى و شاهدى ديگر نطلبى ، و نهى كنى بر آن خائن عقوبت در بدن او ، و مؤاخذه كنى او را به آنچه اضافه كرده از شغل و عمل خود . پس ، او را نصب كنى در مقام ذلّت و خوارى ، و او را موسوم سازى به خيانت و در گردن او اندازى قلّادهء عار تهمت . »\r\n« و تفقّد أمر الخراج بما يصلح أهله ، فإنّ في صلاحه و صلاحهم صلاحا لمن سواهم ، و لا صلاح لمن سواهم إلّا بهم ، لأنّ النّاس كلّهم عيال على الخراج و أهله . »\r\n« و تفقّد و بازرسى كن خراج را به آنچه كه اصلاح اهل خراج - يعنى ، رعايا كه دهندگان خراجند بشود . يعنى ، بازرس كه خراج ضايع نشود ، و خراج را بر نحوى بگير كه اصلاح حال خراجگزاران بشود - پس ، به درستى كه در صلاح و قوام خراج و خراجگزاران صلاح ديگران است و صلاحى نيست ديگران را ، الّا به ايشان كه دهندگان\r\n\r\n\r\n","description":"","footnote":"\r\n( 1 ) . در شرح نهج البلاغهء ابن ابى الحديد و چاپ صبحى صالح : « اجتمعت بها عليه » .\r\n( 2 ) . در ديگر نسخ : « فبسطت » .\r\n","page_name":" 845 ","page_number":845},
  {"content":"\r\n\r\nخراجند به جهت آنكه مردم همگى عيالند بر خراج و اهل خراج . »\r\n« و ليكن نظرك في عمارة الأرض أبلغ من نظرك في استجلاب الخراج ، [ لأنّ ذلك لا يدرك بالعمارة ؛ 
  ] « 1 » و من طلب الخراج به غير عمارة أخرب البلاد ، و أهلك العباد ، و لم يستقم أمره إلّا قليلا . فإن شكوا ثقلا أو علّة ، أو انقطاع شرب أو بالّة ، أو إحالة أرض اغتمرها غرق أو أجحف بها عطش ، خفّفت عنهم بما ترجو [ 211 ب 
  ] أن يصلح به أمرهم ؛ و لا يثقلنّ عليك شيء خفّفت به المؤونة عنهم ، فإنّه ذخر يعودون به عليك في عمارة بلادك ، و تزيين ولايتك ، مع استجلابك حسن ثنائهم ، و تبجّحك باستفاضة العدل فيهم ، معتمدا فضل قوّتك « 2 » ، بما ذخرت عندهم من إجمامك لهم ، و الثّقة منهم بما عوّدتهم من عدلك فيهم « 3 » و رفقك بهم ، فربّما حدث من الأمور ما إذا عوّلت فيه عليهم من بعد احتملوه طيّبة أنفسهم به ؛ فإنّ العمران محتمل ما حمّلته ، و إنّما يؤتى خراب الأرض من إعواز أهلها ، و إنّما يعوز أهلها لإشراف أنفس الولاة على الجمع و سوء ظنّهم بالبقاء ، و قلّة انتفاعهم بالعبر . »\r\n« و بايد كه بوده باشد نظر تو در معمور ساختن ارض و زمين را به حليهء آبادانى در آوردن بالغتر و رساتر از نظر تو در جلب كردن و گرفتن خراج - يعنى ، اهتمام تو در تعمير ، بيش از اهتمام تو در گرفتن خراج باشد - جهت آنكه تحصيل خراج دريافته نمىشود ، الّا به عمارت زمين . و هركه طلب خراج كند بىعمارت زمين و آبادانى ساختن محالّ ، بتحقيق كه خراب كرده بلاد را و هلاك ساخته بندگان خداى را . و مستقيم نمىشود كار او ، الّا اندكى در آن بلاد خراب ؛ چه هرگاه معمور نشود و خراج گرفته شود ، خرابى در ازدياد خواهد بود تا كار به جايى رسد كه معاش خراجگزاران و خراج‌گيرندگان مختلّ شود ، بلكه به قوت خود درمانند . پس ، اگر شكايت كنند رعايا ثقلى و گرانبارى يا بريده شدن و انقطاع آبى از ايشان به خرابى سدّى يا انباشته شدن نهرى يا انقطاع‌تريى كه به آن زمين ايشان تر مىشود يا تغيير زمين ايشان از قابليت زرع كه غرق كرده آن زمين را آب و فروگرفته باشد مانند سيلى يا طغيان آب نهرى - چنان كه در بسيارى از اراضى عراق\r\n\r\n\r\n","description":"","footnote":"\r\n( 1 ) . از ديگر نسخ اضافه گرديد . نويسنده اين بخش از متن عربى را نياورده ، ولى ترجمهء آن را ذكر كرده است .\r\n( 2 ) . ديگر نسخ : « قوّتهم . » .\r\n( 3 ) . ديگر نسخ : « عليهم » .\r\n","page_name":" 846 ","page_number":846},
  {"content":"\r\n\r\nعرب در ابتداى اسلام به سبب طغيان دجله و فرات واقع شده و چون در آن وقت ميانهء اهل اسلام و سلاطين فرس محاربه قائم بود ، كسى اصلاح آن نتوانست نمود - يا هلاك كرده باشد آن زمين را تشنگى كه گياه آن را خشك كرده باشد يا درختان آن را خشك يا ضعيف كرده باشد يا آفتى به زمين رسانيده باشد كه انتفاع از آن كم شده باشد ، بايد كه تخفيف دهى از رعايا در اموال مقرّرى كه مىداده‌اند به قدرى كه اميد آن داشته باشى كه به آن‌قدر تخفيف كار ايشان به صلاح مىآيد . و گران نباشد بر تو چيزى كه به آن سبك كردى مؤنت و مشقت را بر ايشان ؛ پس ، به درستى كه آن ذخيره‌اى است كه باز مىگردانند آن را بر تو در عمارت بلاد تو و تزيين ولايت تو - يعنى ، نفع آن بالاخره به تو راجع مىشود و آنچه تخفيف يافته به‌جايى نمىرود - با آنكه در ضمن اين عطوفتى كه نسبت به ايشان كرده‌اى ، جلب كرده‌اى حسن‌ثناى ايشان كه تو را به نيكويى ذكر مىكنند .\r\nو خوشحالى حاصل شده تو را به سبب استفاضهء « 1 » عدالت در ميانهء ايشان در حالتى كه [ تو 
  ] اعتمادكننده‌اى بر زيادتى قوّت و توانايى خود به آنچه ذخيره كرده‌اى نزد ايشان از رفاهيت و آسايش دادن به ايشان به سبب تخفيف خراج و مؤنات ، و اعتماد كردن بر ايشان به سبب آنكه عادت فرموده‌اى ايشان را از اجراى عدل در ميانه ايشان ، و نرمى كردن تو با ايشان . پس ، بسا باشد كه امور حادث شود ، و حوادث رودهد چيزى چند كه اگر اعتماد كنى بر ايشان از بعد آن ملاطفات متحمّل آن شوند ، و آن بار گران بردارند - يعنى ، اگر شدّتى تو را رودهد يا واقعه‌اى صعب افتد ، گنجايش آن دارد كه جان و مال در راه تو صرف كنند - پس ، به درستى كه جاهاى معمور برمىتواند داشت آنچه بر آن تحميل كنى - يعنى ، اگر واقعه‌اى متوجّه شود كه ايشان را صرف اموال در راه تو بايد كرد ، بلاد ايشان به سبب معمورى آن را برتواند داشت - [ 212 آ 
  ] و به درستى كه مىرسد به زمين خراب آفات به سبب پريشانى و فقيرى اهل آن زمين ، و فقر و پريشانى اهل آن زمين به جهت اشراف نفوس واليان و ميل ايشان است به جمع مال ، و بدگمانى ايشان به بقاى عمل در دست ايشان - يعنى ، هرگاه گمان بقاى عمل ندارند ، زود مىكوشند كه تحصيل مادهء طمعهاى خود از رعايا كنند - و كم نفع يافتن ايشان به عبرتهاى روزگار . »\r\n\r\n\r\n","description":"","footnote":"\r\n( 1 ) . شيوع يافتن .\r\n","page_name":" 847 ","page_number":847},
  {"content":"\r\n\r\n« ثمّ انظر في حال كتّابك . فولّ على أمورك خيرهم ، و اخصص رسائلك الّتي تدخل فيها مكائدك و أسرارك بأجمعهم لوجود « 1 » صالح الأخلاق ممّن لا تبطره الكرامة ، فيجترىء بها عليك في خلاف لك بحضرة ملإ ، و لا تقصر به الغفلة عن إيراد مكاتبات عمّالك عليك ، و إصدار جواباتها على الصّواب عنك ، و « 2 » فيما يأخذ لك و يعطي منك ، و لا يضعف عقدا اعتقده لك ، و لا يعجز عن إطلاق ما عقد عليك ، و لا يجهل مبلغ قدر نفسه في الأمور ، فإنّ الجاهل به قدر نفسه يكون به قدر غيره أجهل . »\r\nپس از آن ، نظر كن در حال كاتبان و منشيان خود . پس ، متولّى ساز بر امور خودت كه تعلّق به كاتب دارد بهتر ايشان را در استحقاق اين كار ، و مخصوص گردان رسايل و مكاتيب خود را كه در آنجا داخل مىسازى مكايد و اسرار خود را ، از مخفيات و خدعه‌ها كه در حروب و امثال آن لازم است ، به كسى كه جامعترين ايشان باشد وجود اخلاق نيكو را - چون عقل و علم و عفّت و شجاعت - آن كسى كه شادى و فرح او را از حدّ نگذراند كرامت و عزّت ، پس باعث دليرى او شود بر تو در مخالفت كردن سخن تو در حضور گروهى اكابر . و غفلت او را مقصّر نسازد از آوردن نامهاى عاملان نزد تو ، و بازگردانيدن جوابهاى آن بر نهج صواب از جانب تو به ايشان . و قاصر نسازد او را غفلت كه از قلّت دانش يا لهو و بىپروايى مىباشد در هرچه از جهت تو مىگيرد و هرچه از جانب تو مىدهد از عهود و مواثيق با دشمنان و امثال آن . و ضعيف نكند عقد و عهدى را كه از جهت تو ببندد - يعنى ، هرگاه از جهت تو با خصمان شرط و عهدى قرار دهد ، آن را سست و ضعيف سازد ، بلكه محكم و استوار سازد . و عاجز نباشد از باز كردن عهدى كه آن را بسته باشد بر تو - يعنى ، اگر بر تو عهد و شرطى از جهت خصمان قرار دهد ، نحوى ننويسد كه كار بر تو تنگ باشد و تو را راهى به گشودن و حلّ آن نباشد و راه بدر شدن به دست نتوان آورد . و جاهل نباشد به قدر نفس خودش - يعنى ، حدّ و مرتبهء خود را داند و از آن تعدّى و تجاوز ننمايد - به درستى كه جاهل به قدر نفس خود به قدر غير خود نادانتر است و در كاتب لازم است كه او را معرفت به مقادير هركس حاصل باشد . »\r\n\r\n\r\n","description":"","footnote":"\r\n( 1 ) . در ديگر نسخ « لوجوه » آمده است .\r\n( 2 ) . در چاپ صبحى صالح « و » نيامده است .\r\n","page_name":" 848 ","page_number":848},
  {"content":"\r\n\r\n« ثمّ لا يكن اختيارك إيّاهم على فراستك و استنامتك و حسن الظّنّ منك ، فإنّ الرّجال يتعرّفون « 1 » لفراسات الولاة بتصنّعهم و حسن خدمتهم ، و ليس وراء ذلك من النّصيحة و الأمانة شيء . و ليكن اختبرهم بما ولّوا للصّالحين قبلك ، فاعمد لأحسنهم كان في العامّة أثرا ، و أعرفهم بالأمانة وجها ، فإنّ ذلك دليل على نصيحتك للّه و لمن ولّيت أمره . »\r\n« پس از آن ، بايد كه نباشد اختيار كردن تو ايشان را مبنى بر فراست خودت و آرميده شدن و اعتماد كردن آن شخص و گمان نيكو به او بردن ؛ به درستى كه مردم مىشناسانند خود را به فراستهاى واليان به ساختگى و خودآرايى و اظهار حسن خدمت ، به حدّى كه نيست به غير از آن از نصيحت و خيرخواهى و امانت هيچ‌چيز . و ليكن ايشان را آزمايش كن به ولايتى كه ايشان را بوده [ 212 ب 
  ] با صالحان پيش از تو ؛ پس ، قصد كن كسى را كه اثر او به خوبى در ميان مردم بيشتر باشد ، و معروفتر و روشناستر باشد به حسب امانت .\r\nپس ، آنچه مذكور شد ، دليل است بر ناصح بودن و خالص بودن تو مر خدا را ، و مر آن كسى را كه از قبل او والى شده‌اى - يعنى ، امام . »\r\n« و اجعل لرأس كلّ أمر من أمورك رأسا منهم ، لا يقهره كبيرها ، و لا يتشتّت عليه كثيرها . »\r\n« و بگردان از جهت سركردگى و سركارى هر امر از امورت ، سركرده‌اى از ايشان را كه جميع امور را حواله به يك كس نكرده باشى كه مغلوب نگرداند او را كار بزرگ ، و پراكنده نشود بر او كارهايى بسيار . »\r\n« و مهما كان في كتّابك من عيب فتغابيت عنه ألزمته . »\r\nيعنى : « هرگاه بوده باشد در كتّاب تو عيبى ، و تو غفلت ورزى از آن ، الزام كرده و مؤاخذه مىشوى به آن در دنيا و آخرت . »\r\n« ثمّ استوص بالتّجّار و ذوي الصّناعات ، و أوص بهم خيرا ، المقيم منهم و المضطرب بماله ،\r\n\r\n\r\n","description":"","footnote":"\r\n( 1 ) . چاپ صبحى صالح و شرح نهج البلاغه ، ابن ابى الحديد : « يتعرّضون » .\r\n","page_name":" 849 ","page_number":849},
  {"content":"\r\n\r\nو المترفّق بيديه « 1 » ، فإنّهم موادّ المنافع ، و أسباب المرافق ، و جلّابها من المباعد و المطارح ، في برّك و بحرك ، و سهلك و جبلك ، و حيث لا يلتئم النّاس لمواضعها ، و لا يجترؤون عليها ، فإنّهم سلم لا تخاف بائقته ، و صلح لا تخشى غائلته . و تفقّد أمورهم بحضرتك و في حواشي بلادك . »\r\n« پس از آن ، وصايت بپذير به تاجران و صاحبان صناعتها و حرفتها ، و وصيت كن در باب ايشان به نيكويى ، خواه مقيم ايشان باشد و خواه حركت‌دهندهء مال خود باشد در بلدان به تجارت . و كسى كه طالب رفق و منفعت باشد به كار دست خود - يعنى ، اهل پيشه و صنعت ؛ پس بدرستى كه ايشان موادّ منافعند و اسباب نرمى و آسانىاند ، و كشانندهء منفعتهايند از جاهاى دور و از زمينهاى دور پرمشقّت در بيابان تو و درياى تو و صحراى هموار و كوهها ، جايى كه به‌هم نمىپيوندند مردم در آن مواضع و جرئت نمىكنند در رفتن به سوى آن ، جهت صعوبت راه و مشقّت سفر . پس ، به درستى كه تاجران و صانعان مسلمند - يعنى ، صاحب آشتىاند يا گردن نهاده‌اند كه ترسى نيست از سختى آن آشتى ، و صلحىاند كه خوفى نيست از بدى آن صلح . و تفقّد و جستجوى امور ايشان كن در حضور خود - يعنى ، جايى كه خود هستى و در حواشى و اطراف و دور و نزديك بلادت . »\r\n« و اعلم - مع ذلك - أنّ في كثير منهم ضيقا فاحشا ، و شحّا قبيحا ، و احتكارا للمنافع ، و تحكّما في البياعات ، و ذلك باب مضرّة للعامّة ، و عيب على الولاة . فامنع من الاحتكار ، فإنّ رسول اللّه صلّى اللّه عليه و إله و سلم منع منه . »\r\n« و بدان با آنكه مذكور شد كه در بسيارى از ايشان تنگى فاحش هست ، و بخل زشت قبيح هست ، و احتكار منفعتها هست - و مراد به احتكار ، نگاه داشتن اجناس و حبس كردن آن است جهت منافع - و تحكّم هست از براى بيعها - يعنى ، به هواى نفس خود در مبايعات رسوم هست كه موافق قوانين شرع نيست - و احتكار مضرّتى است از جهت عموم ناس ، و عيب است بر واليان كه منع آن نكنند . پس ، منع كن از احتكار ، به درستى كه حضرت رسول صلّى اللّه عليه و إله منع از آن نمود . »\r\n\r\n\r\n","description":"","footnote":"\r\n( 1 ) . ديگر نسخ : « ببدنه » .\r\n","page_name":" 850 ","page_number":850},
  {"content":"\r\n\r\n« و ليكن البيع بيعا سمحا بموازين عدل ، و أسعار لا تجحف بالفريقين من البائع و المبتاع .\r\nفمن قارف حكرة بعد نهيك إيّاه فنكّل به ، و عاقبه في غير إسراف . »\r\n« و بايد كه بوده باشد خريد و فروش خريد و فروخت با سماحت ، به ترازوى راست و به نرخها كه نقصان و تنگى نرساند به هر دو گروه از فروشنده و خرنده . پس ، هركس كه ملاصقت و ملازمت احتكار كند ، بعد از آنكه تو نهى از آن نموده‌باشى ، پس عذاب كن [ 213 آ 
  ] او را عذابى كه باعث عبرت ديگران شود ، و عقاب كن او را بىآنكه اسراف كنى در آن عقوبت - يعنى ، از حدّ تجاوز مكن . »\r\n« ثمّ اللّه‌اللّه في الطّبقة السّفلى من الّذين لا حيلة لهم ، و « 1 » المساكين و المحتاجين و أهل البؤسى و الزّمنى ، فإنّ في هذه الطّبقة قانعا و معترّا ، و احفظ للّه ما استحفظك من حقّه فيهم ، و اجعل لهم قسما من بيت مالك ، و قسما من غلّات صوافي الإسلام في كلّ بلد ، فإنّ للأقصى منهم مثل الّذي للأدنى ، و كلّ قد استرعيت حقّه ؛ فلا يشغلنّك عنهم بطر ، فإنّك لا تعذر بتضييعك التّافه لإحكامك الكثير المهمّ . فلا تشخص همّك عنهم ، و لا تصعّر خدّك لهم ، و تفقّد أمور من لا يصل إليك منهم ممّن تقتحمه العيون ، و تحقره الرّجال ؛ ففرّغ لأولئك ثقتك من أهل الخشية و التّواضع ، فليرفع إليك أمورهم ، ثمّ اعمل فيهم بالإعذار إلى اللّه سبحانه « 2 » يوم تلقاه ، فإنّ هؤلاء من بين الرّعيّة أحوج إلى الإنصاف من غيرهم . »\r\n« پس از آن ، بترس خدا را ، خدا را در طبقهء زيرين از آنان كه هيچ چاره نيست ايشان را در امر معيشت از مسكينان و محتاجان و سختىكشيدگان و زمينگيران . پس ، به درستى كه در اين طبقه قانعى هست كه سؤال نمىكند و معترّى « 3 » هست كه خود را در معرض بذل مىآورد . و حفظ كن از جهت خداى آنچه طلب حفظ آن كرده از تو از حق خود در ايشان ؛ و بگردان از جهت ايشان قسمتى از بيت المال خود ، و قسمتى و بخشى از آنچه كه ذخيره\r\n\r\n\r\n","description":"","footnote":"\r\n( 1 ) . در ديگر نسخ به‌جاى « من » « و » آمده . نويسنده در ترجمهء فارسى ، « من » را ترجمه كرده است .\r\n( 2 ) . در چاپهاى صبحى صالح و فيض الاسلام ، « سبحانه » نيامده است .\r\n( 3 ) . فقير ؛ نيازمندى كه براى دريافت بخشش پيش آيد ، ولى درخواست نكند . قانع و معترّ كه در كلام حضرت آمده ، برگرفته از اين آيه قرآن است :  « فَكُلُوا مِنْها وَ أَطْعِمُوا الْقانِعَ وَ الْمُعْتَرَّ . » \r\n","page_name":" 851 ","page_number":851},
  {"content":"\r\n\r\nكرده از غلّه‌ها كه حاصل شده باشد از زمينهاى غنيمت اهل اسلام در هر شهرى از شهرها . پس ، به درستى كه آن فقيران كه دورند از براى ايشان هست از سهام و حقوق مثل آنچه از براى نزديك هست ، و هريك از ايشان از تو رعايت حقّ ايشان خواسته شده ؛ پس ، مشغول نسازد تو را از ايشان زيادتى خوشحالى يا فكر در امرى ديگر . پس ، به درستى كه تو معذور نيستى به ضايع ساختن اندكى در امور به سبب آنكه محكم ساخته‌اى امر بسيار مهم را - يعنى ، به اين غرّه مشو كه كارهاى بسيار مهمّ را محكم ساخته و در تقويم آن كوشيده‌اى . پس ، اگر كارى اندك از تو فوت شود ، معذور خواهى بود - پس ، برمدار همّ و قصد خود را از ايشان ، و راعى و غمخوار ايشان باش و به يك‌سو بر رخسار خود را براى ايشان - يعنى ، متكبّر مباش نسبت به ايشان - بلكه اقبال كن به ايشان از روى تواضع . و تفقّد و بازرسى كن امور آن‌كس كه نمىرسد به سوى تو از ايشان از آن كسان كه حقير مىدارد او را چشمهاى مردمان ، و حقير مىگيرند او را مردان . پس ، معدّ و مهيّاساز از جهت اهل حاجت و نياز ، امين و معتمد خود را از اهل خشيت و تواضع و فروتنى نسبت به خداى ؛ پس ، بايد كه رفع كند آن ثقهء امين امور ايشان را - يعنى ، امينى تعيين نماى كه حاجات و مهمات ايشان را به تو عرض مىنموده باشد - پس ، عمل كن در ميان ايشان ، به عذر درست آوردن به سوى خداى عز و جلّ يعنى ، نحوى با ايشان عمل كن كه پيش خداى عز و جلّ معذور باشى در روزى كه ملاقات كنى با خداى - پس ، به درستى كه اين جماعت ضعيفان از ميان رعيت محتاجترند به عدل و انصاف از غير ايشان . »\r\n« و كلّ فأعذر إلى اللّه في تأدية حقّه إليه . »\r\n« و براى هركس از رعايا ، عذر درست بدار سوى خداى عز و جلّ در رسانيدن حقّ او به او بىتقصير و تأخير . »\r\n« و تعهّد أهل اليتم و ذوي الرّقّة في السّنّ ممّن لا حيلة له ، و لا ينصب للمسألة نفسه ، و ذلك على الولاة ثقيل ، و الحقّ كلّه ثقيل ؛ و قد يخفّفه اللّه على أقوام طلبوا العاقبة فصبّروا أنفسهم ، و وثقوا بصدق [ 213 ب 
  ] موعود اللّه لهم . »\r\n\r\n","description":"","footnote":"","page_name":" 852 ","page_number":852},
  {"content":"\r\n\r\n« و تعهّد كن حال يتيمان را و پيرانى را كه به كبر سن رسيده باشند و از وجه معاش عاجز گشته ، آن كسان كه ايشان را هيچ چاره نيست در تحصيل معاش ، و نصب نمىكنند خود را از جهت سؤال - يعنى ، نفس ايشان از سؤال عفت مىورزد - و آنچه مذكور شد بر واليان و حاكمان گران است و حقّ همه آن گران است بر خلق ، و سبك مىگرداند خداى عز و جلّ آن را بر مردمانى كه طلب عافيت و رستگارى كرده‌اند ؛ پس ، صبر كرده‌اند و صبر فرموده‌اند نفوس خود را ، و اعتماد كرده‌اند بر صدق وعده‌هاى خداى عز و جلّ از جهت ايشان . »\r\n« و اجعل لذوي الحاجات منك قسما تفرّغ لهم فيه شخصك ، و تجلس لهم مجلسا عامّا فتتواضع فيه للّه الّذي خلقك ، و تقعد عنهم جندك و أعوانك من أحراسك و شرطك ، حتّى يكلّمك متكلّمهم غير متتعتع ، فإنّي سمعت رسول اللّه - صلّى اللّه عليه و آله و سلّم - يقول في غير موطن : « لن تقدّس أمّة لا يؤخذ للضّعيف فيها حقّه من القويّ غير متتعتع » .\r\n« و بگردان از جهت صاحبان حاجتها و كارها از جانب خودت نصيبى و بهره‌اى كه از وقت كه فارغ سازى از جهت ايشان در آن شخص خود را - يعنى ، به كار ديگر نپردازى - و بنشينى در آن وقت از جهت مردم مجلس عامى - يعنى ، بار عام بدهى . پس ، تواضع و فروتنى كن در آن وقت از جهت آن خدايى كه تو را آفريده ، و ننشانى از ايشان - يعنى ، در آن مجلس راه ندهى - سپاه و اعوان خود را و پاسبانان و سرهنگان خود را حتّى سخن كنند با تو سخن گويندهء ايشان ، چنان كه متزلزل نباشد در سخن و شوريده‌حال و پريشان دل نباشد - غرض آنكه او را رعبى و دهشتى نباشد كه مطلب خود را چنان كه هست به تو عرض تواند كرد . به درستى كه مىشنيدم از حضرت رسول صلّى اللّه عليه و إله كه مىفرمود در غير موضع واحد - يعنى ، مكرّر مىفرمود - كه هرگز پاك نمىشوند گروهى كه گرفته نشود در ميان ايشان از جهت ضعيف و عاجز حقّ او از قوى و توانا در حالتى كه آن ضعيف ، متردّد و شوريده احوال نباشد در گفتار به حيثيتى كه سخن خود نيك ادا نتواند كرد . »\r\n\r\n","description":"","footnote":"","page_name":" 853 ","page_number":853},
  {"content":"\r\n\r\n« احتمل « 1 » الخرق منهم و العيّ ، و نحّ عنك « 2 » الضّيق و الأنف يبسط اللّه عليك بذلك اكناف رحمته ، و يوجب لك ثواب طاعته . »\r\n« و هرگاه در مجلس عام جهت اصحاب حاجات نشينى كه مطالب خود به تو گويند ، متحمّل درشتى گفتار ايشان بشو - يعنى ، اگر سخنى درشت گويند ، به حلم تحمّل كن - و عىّ ايشان را متحمّل شو - يعنى ، اگر در سخن درمانند و عاجز آيند ، تحمّل كن و تاب‌آور تا ايشان به فراغ خاطر حجت مطلب خود را به خاطر آورند و بىاضطراب عرض نمايند - و دور كن از خود بدگويى و تنگخويى را و سركشى و ننگ‌دارى از آنكه با ايشان مخالطت كنى و فروتنى نمايى تا آنكه پهن گرداند خداى عز و جلّ بر تو به سبب آن اطراف رحمت خود را ، و واجب گرداند از براى تو ثواب طاعت خود را . »\r\n« و أعط ما أعطيت هنيئا ، و امنع في إجمال و إعذار . »\r\n« بده به هركس كه اعطا كنى - يعنى ، حاجت او را برآرى يا به او عطايى كنى - به خاطر خوش و خوشگوار ، و منع كن از هركه منع كنى و حاجت او را روا نكنى يا به او عطا نكنى به خوبى و عذر آوردن و بيان عذر خود در آن منع كردن - نه از روى غلظت و خشونت . »\r\n« ثمّ أمور من أمورك لا بدّ لها « 3 » من مباشرتها : منها إجابة عمّالك بما يعيا عنه كتّابك ، و منها إصدار حاجات النّاس عند « 4 » ورودها عليك ممّا « 5 » تخرج به صدور أعوانك . »\r\n« پس ، بدان كه امرى چند هست از امور تو كه ناچار است تو را كه خود مباشر آن امور شوى و به آن مشغول شوى : بعضى از آن امور ، اجابت عاملان تو است به چيزى كه كتّاب تو از آن درمانند - غرض آنكه گاه باشد از جواب حاجات عمّال كتّاب تو درمانند و ندانند كه چه مىبايد نوشت ، بايد تو خود متوجّه آن شوى - و بعضى از آن امور ، [ 214 آ 
  ]\r\n\r\n\r\n","description":"","footnote":"\r\n( 1 ) . ديگر نسخ : « ثمّ احتمل » .\r\n( 2 ) . ديگر نسخ : « عنهم » .\r\n( 3 ) . ديگر نسخ : « لك » . در ترجمهء فارسى ، « لك » ترجمه شده و نه « لها » .\r\n( 4 ) . چاپ صبحى صالح : « يوم » .\r\n( 5 ) . ديگر نسخ : « بما » .\r\n","page_name":" 854 ","page_number":854},
  {"content":"\r\n\r\nبازگردانيدن و روا كردن حاجات مردمان است وقتى كه آن حاجتها بر تو وارد شد و به تو رسيد از آنچه تنگ شود به آن صدور اعوان تو - يعنى ، از آن عاجز آيند يا موافق طبع ايشان نباشد . »\r\n« و أمض لكلّ يوم عمله ، فإنّ لكلّ يوم ما فيه . »\r\nيعنى : « كار هرروز را در آن روز به امضا رسان . به درستى كه از جهت هرروز چيزى است كه در آن روز مىشود - پس ، اگر كار امروز به روز ديگر افتد ، مصلحت آن روز به عمل نيامده و زياده از وسع روز ديگر به آن حواله شده . »\r\n« و اجعل لنفسك فيما بينك و بين اللّه أفضل تلك المواقيت ، و أجزل تلك الأقسام ، و إن كانت كلّها للّه إذا صلحت فيها النّيّة ، و سلمت منها الرّعيّة . »\r\n« و بگردان از جهت نفس خودت در ميانهء خودت و خدا بهترين آن وقتها را و بهترين حصّه‌ها را از وقت - يعنى ، بهترين اوقات را از جهت طاعت و بندگى خداى تعيين كن - اگر چه همهء وقتها از براى خدا و كار خداست ، هرگاه شايسته و نيكو باشد در آنها نيّت ، و سلامت باشد به سبب آنها رعيت . »\r\n« و ليكن في خاصّة ما تخلص به للّه دينك إقامة فرائضه الّتي هي له خاصّة ، فأعط اللّه من بدنك في ليلك و نهارك ، و وفّ ما تقرّبت به إلى اللّه من ذلك كاملا غير مثلوم و لا منقوص ، بالغا من بدنك ما بلغ . »\r\n« و بايد كه بوده باشد در خاصه آنچه خالص گردانيده‌اى از جهت خداى به آن دينت را اقامت فرايضى باشد كه آنها از براى خداست ، نه ديگرى و مخصوص اوست . « 1 » پس ،\r\n\r\n\r\n","description":"","footnote":"\r\n( 1 ) . براى مزيد آگاهى از معنى جمله ، ترجمه و توضيح مرحوم فيض الاسلام نقل مىشود : « و بايد برپا داشت واجبات كه براى خداست و بس در وقت گزيده‌اى باشد كه براى خدا دينت را خالص مىگردانى ( چنان كه بهترين اوقات را براى عبادت بايد تخصيص داد ، بهترين اوقات عبادت را براى اداى واجبات بايستى به‌كار برد ) . » نك : ص 1023 .\r\n","page_name":" 855 ","page_number":855},
  {"content":"\r\n\r\nبده به خداى عز و جلّ از بدن خود در روزت و شبت آنچه نزديكى جويى به آن خداى به عز و جلّ و توفيه كن - يعنى ، كامل و تمام كن - آن چيزى را كه تقرّب بجويى به آن به سوى خداى بىآنكه در آن رخنه و نقصانى بوده باشد ، رسيده باشد از بدن تو و به بدن تو آنچه رسيده باشد . »\r\n« و إذا قمت في صلاتك بالنّاس « 1 » ، فلا تكوننّ منفّرا و لا مضيّعا ، فإنّ في النّاس من به العلّة و له الحاجة . و قد سألت رسول اللّه صلّى اللّه عليه و إله و سلم حين وجّهني إلى اليمن كيف أصلّي بهم ؟ فقال : « صلّ بهم كصلاة أضعفهم ، و كن بالمؤمنين رحيما » .\r\n« و هرگاه ايستادى در امامت نماز از جهت مردم ، مباش نفرت‌دهنده و رمانندهء مردم از نماز به سبب طول دادن ، و مباش ضايع‌كنندهء نماز به سبب عدم مراعات حقوق واجبه .\r\nپس ، به درستى كه در ميانهء مردم كسى هست كه او را علّتى هست و كسى هست كه او را كارى و حاجتى هست . و بتحقيق كه من پرسيدم از حضرت رسول صلّى اللّه عليه و إله در وقتى كه مرا متوجّه يمن ساخت كه ، چگونه امامت مردمان كنم در نماز ؟ فرمود كه ، نماز كن به امامت ، مانند نماز ضعيفترين ايشان و باش به مردمان مهربان . »\r\n« و أمّا بعد ، فلا تطوّلنّ احتجابك عن رعيّتك ، فإنّ احتجاب الولاة عن الرّعيّة شعبة من الضّيق ، و قلّة علم بالأمور ؛ و الاحتجاب منهم يقطع عنهم علم ما احتجبوا دونه فيصغر عندهم الكبير ، و يعظم الصّغير ، و يقبح الحسن ، و يحسن القبيح ، و يشاب الحقّ بالباطل . و إنّما الوالي بشر لا يعرف ما توارى عنه النّاس به من الأمور ، و ليست على الحقّ سمات تعرف بها ضروب الصّدق من الكذب ، و إنّما أنت أحد رجلين : إمّا امرؤ سخت نفسك بالبذل في الحقّ ، ففيم احتجابك من واجب حقّ تعطيه ، أو فعل كريم تسديه ! أو مبتلى بالمنع ، فما أسرع كفّ النّاس عن مسئلتك إذا أيسوا من بذلك ! مع أنّ أكثر حاجات النّاس إليك ممّا لا مؤونة فيه عليك ، من شكاة مظلمة ، أو طلب إنصاف في معاملة . »\r\n« و امّا بعد از اين نصايح ، بدان كه بايد كه دراز نگردد پنهان بودن تو و در حجاب بودن\r\n\r\n\r\n","description":"","footnote":"\r\n( 1 ) . چاپ صبحى صالح : « للنّاس » .\r\n","page_name":" 856 ","page_number":856},
  {"content":"\r\n\r\nتو از رعيتت . پس ، به درستى كه در پرده و حجاب شدن والى از رعيت ، شعبه‌اى است از تنگى و تنگ‌خلقى و كم‌دانشى به امور ؛ و نهان [ 214 ب 
  ] شدن از ايشان ، قطع مىكند از واليان علم به چيزهايى كه در حجاب شده‌اند واليان از آن - يعنى ، احتجاب باعث قلّت اطلاع واليان مىشود بر احوال عمّال و رعايا و راه تلبيس نزديكان كه راه به سوى او دارند گشوده مىشود - پس ، چيز كوچك ، نزد واليان بزرگ مىشود و بزرگ ، كوچك مىشود و قبيح ، حسن مىشود و حسن ، قبيح مىشود و حقّ ، آميخته به باطل مىشود - چه هرگاه والى در پردهء خفاست ، حقيقتها ، چنان كه هست ، به او نمىرسد و هريك از نزديكان بر وفق غرض و هواى خود سخن مىگويند - و نيست والى ، الّا آدمى ؛ نمىداند چيزى را كه مردم به آن مستتر شده‌اند از او از كارها - يعنى ، والى بشرى است كه علم به غيب ندارد .\r\nچيزى را كه مردم در لباس كرده ، از او پنهان داشته‌اند نمىداند - و بر حقّ علامتها و نشانها نيست كه به آن انواع صدق از كذب شناخته شود و متميّز شود . و نيستى تو ، الّا يكى از دو : يا تو مردى كه سخاوت‌كننده است نفس تو به بذل كردن و بخشيدن بر وجه حقّ ؛ پس ، در چه چيز است - يعنى ، به سبب چه چيز است - احتجاب تو از حق واجبى كه مىدهى و مىرسانى به خلق يا فعل كريمى كه احسان مىكنى آن را ؟ يا تو مردى كه مبتلايى به منع كردن عطا ؛ پس ، چه زود مىشود بازداشتن مردمان از سؤال كردن از تو ، هرگاه مأيوس شدند از بذل تو - يعنى ، هرگاه مردمان از عطاى تو نااميد شدند ، زود باز مىايستند از سؤال و به تو تشويش سؤال نمىرسانند با آنكه بيشتر حاجات مردمان به سوى تو چيزهايى است كه در آن مؤنت و مشقّتى بر تو نيست از شكايتها كردن [ از 
  ] ستمى يا طلب انصاف و عدل نمودن در معامله‌اى . »\r\n« ثمّ إنّ للوالي خاصّة و بطانة ، فيهم استئثار و تطاول ، و قلّة إنصاف [ في معاملة 
  ] « 1 » فاحسم مؤونة « 2 » أولئك بقطع أسباب تلك الأحوال . »\r\n\r\n\r\n","description":"","footnote":"\r\n( 1 ) . از ديگر نسخ افزوده شد .\r\n( 2 ) . در چاپهاى فيض الاسلام و صبحى صالح : « مادّة » . نويسنده در ترجمهء فارسى ، هم مادّه و هم مؤنت را آورده است .\r\n","page_name":" 857 ","page_number":857},
  {"content":"\r\n\r\n« پس از آن ، بدان كه والى را مخصوصان و نزديكان هستند كه در ايشان هست برگزيدن مالها و اختيار كردن منفعتها از براى خود ، و درازدستى كردن و كمى انصاف .\r\nپس ، قطع كن مؤنت و مادهء آن كسان را به قطع كردن علل و اسباب آن احوال - مانند سببى كه مذكور خواهد شد . »\r\n« و لا تقطعنّ لأحد من حاشيتك و حامّتك قطيعة ، و لا يطمعنّ منك في اعتقاد عقدة ، تضرّ به من يليها من النّاس ، في شرب أو عمل مشترك ، يحملون مؤونته على غيرهم ، فيكون مهنأ ذلك لهم دونك ، و عيبه عليك في الدّنيا و الآخرة . »\r\n« و قطع مكن از جهت هيچ احدى از كسان كه بر دور و كنار تواند و از جهت نزديكان خود قطيعه‌اى - يعنى ، زمينى را به اقطاع ايشان مده - و به طمع نيفتند ايشان از جانب تو به گرفتن قريه و ضيعه‌اى كه ضرر رساند به كسى كه در پهلوى آن قطيعه و قريه است از مردمان به سبب شربى يا كارى كه مشترك باشد كه باعث اين شود كه آنها كه خواصّ تواند بار و ثقل خود را بر ايشان اندازند - غرض آن است كه هرگاه قريه و ضيعه‌اى به يكى از خواصّ خود دادى كه در بعضى مصالح با كسان كه در جوارند شركت دارند ، مثل آب آوردن و نهر و قنات تنقيه كردن و سدّ بستن و امثال آن ، خواصّ تو تكيه بر قوّت و بزرگى خود كرده ، كارها را بر ايشان حواله مىكنند - پس ، گوارندگى و خوبى آن ضيعه از براى آن خواص است و عيب آن از براى تو است در دنيا و آخرت - پس ، قطع موادّ فساد ايشان به آن مىشود كه اين چنين اسباب جهت ايشان صورت نيابد . »\r\n« و ألزم الحقّ من لزمه من القريب و البعيد ، و كن في ذلك صابرا محتسبا ، واقعا ذلك من خاصّتك و حامّتك « 1 » حيث وقع ، و ابتغ عاقبته بما يثقل عليك منه ، فإنّ مغبّة ذلك محمودة . »\r\n« و حقّ را لازم گردان بر هركس كه بر او لازم شده ، و الزام او كن به اداى آن حقّ از نزديك و دور ، و باش در اين امر صبركننده و اجر آن از خدا خواهنده در حالتى كه واقع\r\n\r\n\r\n","description":"","footnote":"\r\n( 1 ) . در شرح ابن ابى الحديد به صورت « قرابتك و خواصّك » و در چاپهاى صبحى صالح و فيض الاسلام « قرابتك و خاصّتك » ضبط شده است .\r\n","page_name":" 858 ","page_number":858},
  {"content":"\r\n\r\nشده باشد الزام حقّ نسبت [ 215 آ 
  ] به خاصّه و خويشان و نزديكان تو هرجا كه واقع شده باشد - خواه مقرون به خشم ايشان باشد يا رضا - و طلب كن عاقبت آن كار را - كه ذكر جميل است در دنيا و اجر جزيل است در آخرت - به چيزى كه گران باشد بر تو از آن .\r\nپس ، به درستى كه عاقبت آن محمود و ستوده است . غرض آن است كه الزام حقّ ، خصوصا بر نزديكان گران است ، امّا آن گرانى را متحمّل شو به اميد حسن عاقبت در دنيا و آخرت . »\r\n« و إن ظنّت الرّعيّة بك حيفا فأصحر لهم بعذرك ، و اعدل عنك ظنونهم بإصحارك ، فإنّ في ذلك إعذارا « 1 » تبلغ به حاجتك من تقويمهم على الحقّ . »\r\n« و اگر گمان كند به تو رعيت جورى و ستمى ، عذر خود از براى ايشان روشن‌ساز و برائت ساحت خود به ايشان معلوم نماى . و بگردان از خود گمانهاى بد ايشان را به اظهار كردن حقيقت . پس ، به درستى كه در آن عذر خواستن و بازنمودن جهت عذرخواهى است كه مىرسى به حاجت خود از تقويم ايشان بر حقّ - غرض آن است كه گمان بد از رعيّت نسبت به خود باقى مگذار و اصلاح گمانها و اعتقادهاى ايشان بكن . »\r\n« و لا تدفعنّ صلحا دعاك إليه عدوّك و للّه فيه رضى ، فإنّ في الصّلح دعة لجنودك ، و راحة من همومك ، و أمنا لبلادك . »\r\n« و دفع مكن و ردّ منماى صلحى را كه به سوى آن خواند دشمن تو كه مر خدا را در آن صلح رضايى باشد - يعنى ، آن صلح مخالف خشنودى الهى نباشد - پس ، به درستى كه در صلح آرامش و آسايش لشكرهاى تو است ، و راحتى است تو را از غمها ، و امنيتى است از براى شهرهاى تو . »\r\n« و لكن الحذر كلّ الحذر من عدوّك بعد صلحه ، فإنّ العدوّ ربّما قارب ليتغفّل فخذ بالحزم ، و اتّهم في ذلك حسن الظّنّ . »\r\n\r\n\r\n","description":"","footnote":"\r\n( 1 ) . چاپهاى صبحى صالح و فيض الاسلام : « فانّ فى ذلك رياضة منك لنفسك و رفقا برعيّتك و اعذارا تبلغ . . . » .\r\n","page_name":" 859 ","page_number":859},
  {"content":"\r\n\r\n« و ليكن حذر كن تمام حذر از دشمنت ، بعد از صلح او ؛ چه دشمن بسيار خود را نزديك مىسازد به مطلب شما ، و مماشات مىكند تا غفلت را غنيمت شمرد . پس ، اخذ به حزم و احتياط كن ، و در اين حالات غافل مباش ، و متّهم‌دار در آن صلح نيكو گمانى را به دشمنى ، و گمان خوب‌دار كه آن منافى حزم است . »\r\n« و إن عقدت بينك و بين عدوّك عقدة ، أو ألبسته منك ذمّة ، فحط عهدك بالوفاء ، وارع ذمّتك بالأمانة ، و اجعل نفسك جنّة دون ما أعطيت ، فإنّه ليس من فرائض اللّه سبحانه « 1 » شيء النّاس أشدّ عليه اجتماعا ، مع تفريق « 2 » أهوائهم ، و تشتّت آرائهم ، من تعظيم الوفاء بالعهود . و قد لزم ذلك المشركون فيما بينهم دون المسلمين لما استوبلوا من عواقب الغدر ؛ فلا تغدرنّ بذمّتك ، و لا تخيسنّ بعهدك ، و لا تختلنّ عدوّك ، فإنّه لا يجترىء على اللّه إلّا جاهل شقيّ . و قد جعل اللّه عهده و ذمّته أمنا أفضاه بين العباد برحمته ، و حريما يسكنون إلى منعته ، و يستفيضون إلى جواره . »\r\nپس ، اگر عقد كنى در ميانهء خود و ميانهء دشمنت عهدى و پيمانى ، و بپوشانى از جانب خودت او را از زنهار دادنى و امانى ؛ پس ، نگاه‌دار عهد خود را به وفا ، و رعايت كن زنهار دادن خود را به امانت و ترك خيانت ، و بگردان نفس خود را سپر نزد آنچه داده‌اى از عهد و پيمان و امان - يعنى ، خود را سپر آن ساز كه همچنانكه سپر نگاهدارى شخص مىكند و اگر آفتى هست ، بر سپر وارد مىشود ، تو چنان نگاهدارى پيمان و امان بكن - پس ، به درستى كه نيست هيچ‌چيز از فرايض حقّ - سبحانه و تعالى - چيزى كه شديدتر باشد اتّفاق و اجتماع خلق بر آن با تفرّق هواها و آرزوهاى ايشان و پراكندگى رايهاى ايشان از عظيم دانستن وفاى به عهود - يعنى ، جميع طوايف متفرّقه با اديان و مذاهب مختلفه امر وفاى به عهود را عظيم مىدانند - و بتحقيق كه ملازم دانسته‌اند اين را مشركان و كافران در ميانهء خود ، نه همين مسلمانان تنها به جهت آنكه با و بال گرفته‌اند [ 215 ب 
  ] عواقب غدر را . پس ، غدر و بيوفايى مكن به زنهار دادن خود ، و مشكن عهد و پيمان خود را ، و فريب مده دشمن خود را بعد از پيمان . پس ، به درستى كه جرئت نمىكند بر خداى از روى\r\n\r\n\r\n","description":"","footnote":"\r\n( 1 ) . در ديگر نسخ « سبحانه » نيامده است .\r\n( 2 ) . ديگر نسخ : « تفرّق » .\r\n","page_name":" 860 ","page_number":860},
  {"content":"\r\n\r\nغدر ، الّا نادان شقى . و بتحقيق كه گردانيد خداى عز و جلّ عهد خود و امّت خود را امن و امانى كه كشانيد و گسترانيد آن را در ميان بندگان خود به رحمت خود ، و حريمى كه آرام مىگيرند به سوى استوارى آن و محفوظ مىمانند به التجا كردن به او ، و به انبوهى مىروند به سوى پناه او . »\r\n« فلا إدغال و لا مدالسة و لا خداع فيه ، و لا تعقد عقدا تجوّز فيه العلل ، و لا تعوّلنّ على لحن قول بعد التّأكيد و التّوثقة . و لا يدعونّك ضيق أمر ، لزمك فيه عهد اللّه ، إلى طلب انفساخه به غير الحقّ ، فإنّ صبرك على ضيق [ أمر 
  ] « 1 » ترجو انفراجه و فضل عاقبته ، خير من غدر تخاف تبعته ، و أن تحيط بك من اللّه فيه طلبة ، لا تستقبل « 2 » فيها دنياك و لا آخرتك . »\r\n« پس ، نيست هيچ تباه كردنى و نه تلبيس و تدليسى و نه خدعه و فريبى در شكستن عهد و پيمان - يعنى ، راهى به پيمان شكستن نيست ، نه به تصريح و نه به تلبيس - و مبند عهدى و عقدى را كه جايز باشد در آن علّتها و بهانه‌ها به جهت فريب دادن مردمان - يعنى ، در عقدى كه بندى راه بهانه مگذار و محكم كن - و اعتماد مكن بر لحن قول و بهانه‌ها در سخن به حمل كلام بر توريه و تعريض و امثال آن ، بعد از تأكيد و توثيق عهد . و دعوت نكند تو را تنگى امرى كه لازم است تو را در آن عهد خدا به سوى طلب انفساخ آن به غير حقّ - يعنى ، هرگاه عهد خدا بر تو لازم شود به سبب عهدى كه با كسى بسته‌اى و پيمان مؤكّد تحقّق يابد و مراعات آن بر تو تنگ باشد ، آن باعث تو نشود كه طلب فسخ آن عهد كنى - پس ، به درستى كه صبر تو بر تنگى [ امرى 
  ] كه اميد انفراج و اتّساع آن و فضل عاقبت آن دارى به از غدرى است كه مىترسى از و بال آن ، و مىترسى از آنكه محيط شود به تو در آن غدر از جانب خداى عز و جلّ مطالبه و مؤاخذه كه در آن مؤاخذه استقبالى نكنى به دنيا و آخرت - يعنى ، خير دنيا و آخرت نبينى - و در بعضى روايات « تستقيل » است . يعنى ، طلب و درخواستى متوجّه تو شود كه اقامه و فسخ نتوانى كرد ، نه در دنيا و نه در آخرت . »\r\n\r\n\r\n","description":"","footnote":"\r\n( 1 ) . از ديگر نسخ افزوده شد .\r\n( 2 ) . ديگر نسخ : « تستقيل » .\r\n","page_name":" 861 ","page_number":861},
  {"content":"\r\n\r\n« إيّاك و الدّماء و سفكها به غير حلّها ، فإنّه ليس شيء أدنى لنقمة ، و لا أعظم لتبعة ، و لا أحرى بزوال نعمة ، و انقطاع مدّة ، من سفك الدّماء به غير حقّها . و اللّه سبحانه مبتدىء بالحكم بين العباد ، فيما تسافكوا من الدّماء يوم القيامة ؛ فلا تقوّينّ سلطانك بسفك دم حرام ، فإنّ ذلك ممّا يضعفه و يوهنه ، بل يزيله و ينقله . و لا عذر لك عند اللّه و لا عندي في قتل العمد ، لأنّ فيه قود البدن . و إن ابتليت بخطاء و أفرط عليك سوطك « 1 » أو يدك بالعقوبة ؛ فإنّ في الوكزة فما فوقها مقتلة ، فلا تطمحنّ بك نخوة سلطانك عن أن توّدّي إلى أولياء المقتول حقّهم . »\r\n« و بپرهيز و بترس از خونهاى مردمان و ريختن آن به غير حقّ و به غير جهت حلّيت . پس ، به درستى كه نيست چيزى دعوت‌كننده‌تر به انتقام و عذاب و عظيم وبالتر و سزاوارتر به زوال نعمت و انقطاع مدّت از ريختن خونهاى به غير حقّ . و خداى - سبحانه و تعالى - ابتدا مىكند به حكم كردن در ميان بندگان در آنچه ريخته‌اند از خونهاى يكديگر در روز قيامت . و قصد تقويت سلطنت خود مكن به ريختن خون حرام ؛ پس ، به درستى كه ريختن خون ضعيف مىسازد سلطنت را ، و سست مىسازد او را ، بل زايل مىسازد و منتقل مىنمايد او را . و نيست عذرى تو را در پيش خدا و در پيش من و در قتل به عمد ، زيرا كه در قتل به عمد قصاص بدن لازم است . پس ، اگر مبتلا شوى به قتل خطا و پيشى گيرد بر تو و از حدّ درگذرد [ 216 آ 
  ] تازيانهء تو يا دست تو به عقوبتى و به‌واسطهء آن منجر به قتل شود ؛ پس ، به درستى كه در مشت زدن و آنچه بالاتر از آن است كشتن مىباشد ؛ پس ، اگر قتل خطا از تو صادر شود به يكى از اسباب مذكوره ، پس بالا نبرد تو را تكبّرى از آنكه ادا كنى به سوى اولياى مقتول حقّ ايشان را . »\r\n« و إيّاك و الإعجاب بنفسك ، و الثّقة بما يعجبك منها ، و حبّ الإطراء ، فإنّ ذلك من أوثق فرص الشّيطان في نفسه ليمحق ما يكون من إحسان المحسنين . »\r\n« و بپرهيز از خودبينى و اعتماد كردن به آنچه خوش آيد تو را از نفس خودت ، و از آنكه دوست دارى كه مبالغه كند در مدح و ثناى تو . پس ، به درستى كه اعجاب و حبّ\r\n\r\n\r\n","description":"","footnote":"\r\n( 1 ) . چاپهاى صبحى صالح و فيض الاسلام : « سوطك أو سيفك أو يدك » ، امّا متن شرح نهج البلاغه ، ابى الحديد مانند متن روضة الانوار است .\r\n","page_name":" 862 ","page_number":862},
  {"content":"\r\n\r\nاطراء از استوارترين فرصتهاى شيطان است در نفس او تا آنكه محو كند به سبب آن آنچه به عمل آمده از احسان محسن و نيكويى نيكوكار . »\r\n« و إيّاك و المنّ على رعيّتك بإحسانك ، أو التّزيّد فيما كان من فعلك ، أو أن تعدهم فتتبع ما تعهّدهم « 1 » بخلفك . فإنّ المنّ يبطل الإحسان ، و التّزيّد يذهب بنور الحقّ ، و الخلف يوجب المقت عند اللّه و النّاس . قال اللّه تعالى :  كَبُرَ مَقْتاً عِنْدَ اللَّهِ أَنْ تَقُولُوا ما لا تَفْعَلُونَ  . « 2 »\r\n« بپرهيز از منّت گذاشتن بر رعيّت ، و زيادتى اظهار كردن در فعلت - يعنى ، كارت را بيش از آنكه هست بازنمايى در معرض افتخار - يا آنكه وعده كنى ايشان را و تابع سازى وعدهء خود را به خلف كردن . پس ، به درستى كه منّت گذاشتن باطل مىكند احسان را ، و زياده اظهار كردن نور آنچه حقّ و راست است مىبرد ، و خلف وعده كردن خشم را لازم مىگرداند نزد خدا و نزد خلق . فرموده خداى سبحانه « 3 » : بزرگ است از روى دشمن داشتن نزد خداى عز و جلّ اينكه بگويند چيزى را كه نمىكنند . »\r\n« و إيّاك و العجلة بالأمور قبل أوانها و « 4 » و التثبّت « 5 » فيها عند إمكانها ، أو اللّجاجة فيها إذا تنكّرت ، أو الوهن عنها إذا استوضحت . فضع كلّ أمر موضعه ، و أوقع كلّ أمر موقعه . »\r\n« و بپرهيز از تعجيل كردن در كارها ، پيش از وقت آن ؛ و از تثبت و تقاعد از آن كار در وقت امكان و فرصت ؛ و لجاجت كردن در آن كار وقتى كه دشوار باشد طريق تحصيل آن يا واضح نباشد راه آن ، يا وهن و سستى در وقتى كه جهت آن كار واضح و روشن شود - و غرض نهى از افراط و تفريط است در اقدام بر كارها و الزام طريقهء وسط - و لهذا فرمود :\r\nپس ، بگذار هر امرى را در جاى خود ، و واقع‌ساز هر عملى را در موقع خود . »\r\n\r\n\r\n","description":"","footnote":"\r\n( 1 ) . در ديگر نسخ به جاى « ما تعهدهم » « موعدك » آمده است .\r\n( 2 ) . صف : 3 .\r\n( 3 ) . در متن عربى « تعالى » آمده است .\r\n( 4 ) . ديگر نسخ : « أو » .\r\n( 5 ) . اصل : « التثبط » كه با توجه به متن فارسى اصلاح گرديد . در چاپ صبحى صالح : « التّسقط » و در شرح ابن ابى الحديد و چاپ فيض الاسلام : « التساقط » آمده است .\r\n","page_name":" 863 ","page_number":863},
  {"content":"\r\n\r\n« و إيّاك و الاستئثار بما النّاس فيه أسوة . و التّغابي عمّا تعنى به ممّا قد وضح للعيون ، فإنّه مأخوذ منك لغيرك . و عمّا قليل تنكشف عنك أغطية الأمور ، و ينتصف منك للمظلوم . »\r\n« و بپرهيز از ايثار كردن و جهت خود برگزيدن و منع ديگران كردن از چيزى كه مردمان در آن يكسانند و همه حقّ دارند . و بپرهيز از تغافل كردن از چيزى كه در آن اهتمام و اعتنا بايد نمود از چيزهايى كه واضح شده مر چشمها را - يعنى ، محقّق شده باشد ، چون ردّ مظالم عباد و امثال آن - پس ، به درستى كه آنچه به غير حقّ اخذ كرده‌اى از تو گرفته خواهد شد از جهت غير تو ، و دادخواهى از تو خواهد شد از جهت مظلوم . »\r\n« املك حميّة أنفك ، و سورة حدّك ، و سطوة يدك و غرب لسانك ، و احترس من كلّ ذلك بكفّ البادرة ، و تأخير السّطوة ، حتّى يسكن غضبك فتملك الاختيار ، و لن تحكم ذلك من نفسك حتّى تكثر همومك بذكر المعاد إلى ربّك . »\r\nيعنى : « مالك باش و در تحت فرمان خود درآر سركشى نفس خود را ، و تندى غضب خود را ، و حملهء دست خود را ، و تيزى زبان خود را . و نگاه‌دار خود را از همهء اين بديها به بازگرفتن خود از سرعت عقوبت ، و پس‌انداختن سطوت تا هنگامىكه ساكن شود غضب تو [ 216 ب 
  ] و مالك اختيار خود شوى ، و هرگز محكم و استوار نگردانى آن را در نفس خود تا بسيار سازى غمهاى خود را به ياد كردن معاد و بازگشت به سوى پروردگار خودت . »\r\n« و الواجب عليك أن تتذكّر ما مضى لمن تقدّمك من حكومة عادلة ، أو سنّة فاضلة ، أو أثر عن نبيّنا صلّى اللّه عليه و إله و سلم أو فريضة في كتاب اللّه ، فتقتدي شاهدت ممّا عملنا به فيها ، و تجتهد لنفسك في اتّباع ما عهدت إليك في عهدي هذا ، و استوثقت به من الحجّة لنفسي عليك ، لكيلا تكون لك علّة عند تسرّع نفسك إلى هواها . »\r\n« و واجب بر تو آن است كه متذكّر شوى آنچه گذشته است از كسان كه پيش از تو بوده‌اند از واليان از حكومت عادله و طريقت فاضله ، يا اثرى كه رسيده باشد از پيغمبر ما صلّى اللّه عليه و إله و سلم يا فريضه‌اى كه باشد در كتاب خدا ؛ پس ، اقتدا كنى به آنچه مشاهده كردى از آنچه\r\n\r\n","description":"","footnote":"","page_name":" 864 ","page_number":864},
  {"content":"\r\n\r\nما عمل كرديم به آن در آنها ، و جهد كن از جهت خودت در پيروى آنچه عهد كردم به تو در اين عهدنامه ، و طلب استوارى كردم بر آن از حجت از جهت نفسم بر تو تا آنكه نبوده باشد مر تو را علّتى و بهانه‌اى نزد مسارعت كردن نفس تو به جانب آرزوى خود ، « 1 » و از جمله اين عهدى است و آخر اين عهد است . »\r\n« و أنا أسأل اللّه بسعة رحمته ، و عظيم قدرته على إعطاء كلّ رغبة ، أن يوفّقني و إيّاك لما فيه رضاه من الإقامة على العذر الواضح إليه و إلى خلقه ، مع حسن الثّناء في العباد ، و جميل الأثر في البلاد ، و تمام النّعمة ، و تضعيف الكرامة ، و أن يختم لي و لك بالسّعادة و الشّهادة ،  إِنَّا إِلَيْهِ راجِعُونَ  . و السّلام على رسول اللّه صلّى اللّه عليه و إله و سلم الطّيّبين الطّاهرين ، و سلّم تسليما كثيرا ، و السّلام . »\r\nيعنى : « و من سؤال مىكنم از خداى تعالى به فراخى رحمت او ، و عظيم قدرت او بر دادن هر مرغوب اينكه موفّق سازد مرا و تو را تا به چيزى كه در آن است خشنودى او از اقامت بر عذر واضح به سوى او و به سوى خلق او - يعنى ، كارى كنيم كه نزد او و نزد خلق او معذور باشيم - با حسن ثنا در عباد ، و جميل اثر در بلاد ، و تمامى نعمت ، و مضاعف گردانيدن كرامت ، و اينكه ختم كند از جهت من و از جهت تو به سعادت و شهادت .\r\nبه درستى كه ما به جانب خداى عز و جلّ رغبت‌كنندگانيم و جويان رحمت اوييم . »\r\nالحمد للّه و المنّة له سبحانه كه به عنايات ربّانى و الطاف سبحانى كتاب روضة الانوار عبّاسى صورت اتمام و سمت اختتام يافت ، و تاريخ اتمام آن در اواخر شهر رجب المرجّب سنهء ثلاث و سبعين و الف هجرى اتّفاق افتاد ، و افتتاح آن چند ماه قبل از اين در همين سال روداد . و چون پرتوى از اشعّهء التفات خاطر پادشاه سلاطين پناه باسط مهاد امن و امان ، ممهّد قواعد عدل و احسان ، ملاذ سلاطين جهان ، ملجأ خواقين دوران ، زينت‌بخش اورنگ پادشاهى ، مظهر الطاف الهى ، اعنى حضرت نواب اشرف ارفع اقدس هميون اعلى شاهى ظلّ اللّهى - ادام اللّه تعالى اشراق بوارق انوار رأفته و خلّد فى بروج السّعادة اعتلاء كواكب عظمته - به جانب اين مجموعه تافته و مزرع اميد اين صحيفه رشحى از فيض سحاب عنايت آن اعلى حضرت يافته ، باكمال بىبضاعتى و شكستگى مؤلّف اميد\r\n\r\n\r\n","description":"","footnote":"\r\n( 1 ) . بقيهء عبارت در متن عربى نيست و افزودهء نويسنده است .\r\n","page_name":" 865 ","page_number":865},
  {"content":"\r\n\r\nآن هست كه تأليف و ترتيب اين ارقام بر نحوى شده باشد كه در نظر قدسى اثر هميون اعلى ، كه عذرپذير است نه عيبجو و جرمگير ، مستحسن و بىعيب نمايد ، و بر سياقى باشد كه مقبول اشراف ايّام و منظور جمهور انام بوده باشد . اگر اين نسخه را جمالى باشد ، از كمال لطف شاهى است ؛ و اگر اختلالى باشد ، از بىوقوفى اين تبه روزگار نامه سياه .\r\nاكنون وقت آن است كه اختتام كلام به دعا شود ، اميدوارى به رحمت بارى آنكه سايهء معدلت پيرايهء اين پادشاه نيكو سيرت قدسى سريرت معدلت شعار نصفت كردار خيرانديش مرحمت‌كيش مظلوم‌نواز ظالم‌گداز پاك‌اعتقاد خير استناد [ 217 آ 
  ] بر مفارق انام مخلّد و مستدام بوده ، هميشه آفتاب سپهردولتش ، كه بر اكناف شرق و غرب جهان تافته ، بر اوج بروج عظمت طالع دايم و انوار درازى رأفتش ، كه نوربخش اطراف عالم است ، بر ساحت اميد خواص و عوام لامع باد . و الحمد للّه اوّلا و آخرا و صلّى اللّه على محمّد و آله الطّاهرين و حسبى اللّه .\r\n\r\n","description":"","footnote":"","page_name":" 866 ","page_number":866},
  {"content":"\r\n\r\n\r\nفهرستها\r\n1 . آيات\r\n2 . روايات\r\n3 . اشعار\r\n4 . كسان\r\n5 . جايها\r\n6 . كتابها\r\n7 . منابع و مآخذ\r\n\r\n","description":"","footnote":"","page_name":" 867 ","page_number":867},
  {"content":"\r\n . \r\n","description":"","footnote":"","page_name":" 868 ","page_number":868},
  {"content":"\r\n\r\n\r\n1 . آيات\r\n أَ تَأْمُرُونَ النَّاسَ بِالْبِرِّ وَ تَنْسَوْنَ أَنْفُسَكُمْ  490\r\n ادْعُ إِلى سَبِيلِ رَبِّكَ بِالْحِكْمَةِ وَ الْمَوْعِظَةِ  488\r\n ادْفَعْ بِالَّتِي هِيَ أَحْسَنُ السَّيِّئَةَ  304\r\n فَاذْكُرُونِي أَذْكُرْكُمْ وَ اشْكُرُوا لِي  248\r\n فَاصْبِرْ كَما صَبَرَ أُولُوا الْعَزْمِ مِنَ الرُّسُلِ  280\r\n الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّهِ  280\r\n الَّذِينَ يَحْمِلُونَ الْعَرْشَ وَ مَنْ حَوْلَهُ  145\r\n الَّذِينَ يَنْقُضُونَ عَهْدَ اللَّهِ مِنْ بَعْدِ مِيثاقِهِ  414\r\n اللَّهُ الَّذِي خَلَقَ سَبْعَ سَماواتٍ  117\r\n إِنَّ أَكْرَمَكُمْ عِنْدَ اللَّهِ أَتْقاكُمْ  736\r\n إِنِ الْحُكْمُ إِلَّا لِلَّهِ  18\r\n إِنَّ اللَّهَ مَعَ الصَّابِرِينَ  280\r\n إِنَّ اللَّهَ يَأْمُرُ بِالْعَدْلِ وَ الْإِحْسانِ  181 ، 514\r\n إِنَّ اللَّهَ يُحِبُّ التَّوَّابِينَ وَ يُحِبُّ الْمُتَطَهِّرِينَ  145\r\n إِنَّ اللَّهَ يُحِبُّ الْمُحْسِنِينَ  328\r\n أَنْبِئُونِي بِأَسْماءِ هؤُلاءِ إِنْ كُنْتُمْ صادِقِينَ  496\r\n إِنْ تَجْتَنِبُوا كَبائِرَ ما تُنْهَوْنَ عَنْهُ  152\r\n إِنَّكَ أَنْتَ الْعَلِيمُ الْحَكِيمُ  497\r\n إِنَّمَا السَّبِيلُ عَلَى الَّذِينَ يَظْلِمُونَ  476\r\n إِنَّما يَخْشَى اللَّهَ مِنْ عِبادِهِ الْعُلَماءُ  494\r\n إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ  280\r\n إِنِّي أَعْلَمُ غَيْبَ السَّماواتِ وَ الْأَرْضِ  497\r\n أَ تَجْعَلُ فِيها مَنْ يُفْسِدُ فِيها وَ يَسْفِكُ الدِّماءَ  494\r\n\r\n","description":"","footnote":"","page_name":" 869 ","page_number":869},
  {"content":"\r\n\r\n أَ لَمْ أَقُلْ لَكُمْ  497\r\n بِأَسْمائِهِمْ  497\r\n بَعْضُكُمْ لِبَعْضٍ عَدُوٌّ  166\r\n بَلِ الْإِنْسانُ عَلى نَفْسِهِ بَصِيرَةٌ  478\r\n تِلْكَ الدَّارُ الْآخِرَةُ نَجْعَلُها لِلَّذِينَ  394 ، 461\r\n تُؤْمِنُونَ بِاللَّهِ وَ رَسُولِهِ وَ تُجاهِدُونَ  116\r\n ثُمَّ عَرَضَهُمْ عَلَى الْمَلائِكَةِ  496\r\n خُذِ الْعَفْوَ وَ أْمُرْ بِالْعُرْفِ  304\r\n خُذْ مِنْ أَمْوالِهِمْ صَدَقَةً تُطَهِّرُهُمْ  178\r\n خُذُوا زِينَتَكُمْ عِنْدَ كُلِّ مَسْجِدٍ  462\r\n خَيْرَ مَنِ اسْتَأْجَرْتَ الْقَوِيُّ الْأَمِينُ  560\r\n ذلِكَ بِأَنَّ اللَّهَ لَمْ يَكُ مُغَيِّراً نِعْمَةً أَنْعَمَها  100\r\n رَبَّنا ظَلَمْنا أَنْفُسَنا  166\r\n سَأَصْرِفُ عَنْ آياتِيَ الَّذِينَ يَتَكَبَّرُونَ  385\r\n فَإِذا عَزَمْتَ فَتَوَكَّلْ عَلَى اللَّهِ  295\r\n فَاصْفَحِ الصَّفْحَ الْجَمِيلَ  319\r\n فَاعْفُ عَنْهُمْ وَ اصْفَحْ إِنَّ اللَّهَ يُحِبُّ الْمُحْسِنِينَ  319\r\n فَآمِنُوا بِاللَّهِ وَ رَسُولِهِ وَ النُّورِ الَّذِي  115\r\n فَبِما رَحْمَةٍ مِنَ اللَّهِ لِنْتَ لَهُمْ  94\r\n فَتَلَقَّى آدَمُ مِنْ رَبِّهِ كَلِماتٍ فَتابَ عَلَيْهِ  166\r\n فَلَمَّا أَنْبَأَهُمْ  497\r\n فَمَنِ اضْطُرَّ فِي مَخْمَصَةٍ  422\r\n فَمَنْ عَفا وَ أَصْلَحَ فَأَجْرُهُ عَلَى اللَّهِ  319\r\n قالَ إِنِّي أَعْلَمُ ما لا تَعْلَمُونَ  494\r\n قالُوا سُبْحانَكَ لا عِلْمَ لَنا إِلَّا ما عَلَّمْتَنا  496\r\n قُلْ مَنْ حَرَّمَ زِينَةَ اللَّهِ  459 ، 462\r\n قُلْ هَلْ يَسْتَوِي الَّذِينَ يَعْلَمُونَ  494\r\n قُولُوا لِلنَّاسِ حُسْناً  440\r\n كَذلِكَ يُرِيهِمُ اللَّهُ أَعْمالَهُمْ حَسَراتٍ  353\r\n كَمْ مِنْ فِئَةٍ قَلِيلَةٍ غَلَبَتْ فِئَةً  69 ، 520\r\n\r\n","description":"","footnote":"","page_name":" 870 ","page_number":870},
  {"content":"\r\n\r\n لَئِنْ شَكَرْتُمْ لَأَزِيدَنَّكُمْ  68 ، 248\r\n لا تَدْخُلُوا بُيُوتاً غَيْرَ بُيُوتِكُمْ  479\r\n لِلَّهِ الْأَمْرُ مِنْ قَبْلُ وَ مِنْ بَعْدُ  18\r\n لَنْ تَنالُوا الْبِرَّ حَتَّى تُنْفِقُوا  408\r\n ما أَصابَ مِنْ مُصِيبَةٍ فِي الْأَرْضِ  285\r\n ما كُنْتَ تَدْرِي مَا الْكِتابُ وَ لَا الْإِيمانُ  410\r\n ما يَفْعَلُ اللَّهُ بِعَذابِكُمْ إِنْ شَكَرْتُمْ وَ آمَنْتُمْ  248\r\n  مَرَجَ الْبَحْرَيْنِ يَلْتَقِيانِ بَيْنَهُما بَرْزَخٌ لا يَبْغِيانِ   463\r\n مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ  460\r\n نَحْشُرُهُ يَوْمَ الْقِيامَةِ أَعْمى  134\r\n نَحْنُ قَسَمْنا بَيْنَهُمْ مَعِيشَتَهُمْ فِي الْحَياةِ الدُّنْيا  64\r\n وَ آخَرُونَ اعْتَرَفُوا بِذُنُوبِهِمْ خَلَطُوا عَمَلًا صالِحاً  178\r\n  وَ اتَّقُوا اللَّهَ الَّذِي تَسائَلُونَ بِهِ وَ الْأَرْحامَ   414\r\n وَ إِذْ قالَ رَبُّكَ لِلْمَلائِكَةِ إِنِّي جاعِلٌ فِي الْأَرْضِ  494\r\n وَ اقْصِدْ فِي مَشْيِكَ وَ اغْضُضْ مِنْ صَوْتِكَ  125\r\n  وَ الْأَرْضَ وَضَعَها لِلْأَنامِ فِيها فاكِهَةٌ وَ النَّخْلُ   463\r\n وَ الَّذِينَ إِذا فَعَلُوا فاحِشَةً أَوْ ظَلَمُوا  157\r\n وَ الَّذِينَ أُوتُوا الْعِلْمَ دَرَجاتٍ  736\r\n وَ الَّذِينَ لا يَدْعُونَ مَعَ اللَّهِ إِلهاً آخَرَ  145\r\n وَ الْكاظِمِينَ الْغَيْظَ وَ الْعافِينَ عَنِ النَّاسِ  319\r\n وَ أَمَّا بِنِعْمَةِ رَبِّكَ فَحَدِّثْ  464\r\n وَ إِنْ تَعُدُّوا نِعْمَتَ اللَّهِ لا تُحْصُوها  266\r\n وَ إِنَّكَ لَعَلى خُلُقٍ عَظِيمٍ  327\r\n وَ أْتُوا الْبُيُوتَ مِنْ أَبْوابِها  479\r\n وَ أَعْلَمُ ما تُبْدُونَ وَ ما كُنْتُمْ تَكْتُمُونَ  497\r\n تَتَنَزَّلُ عَلَيْهِمُ الْمَلائِكَةُ أَلَّا تَخافُوا  445\r\n وَ تَمَّتْ كَلِمَتُ رَبِّكَ الْحُسْنى عَلى بَنِي إِسْرائِيلَ  280\r\n وَ جَعَلْناهُمْ أَئِمَّةً يَهْدُونَ بِأَمْرِنا  280\r\n وَ سَنَجْزِي الشَّاكِرِينَ  248\r\n وَ شاوِرْهُمْ فِي الْأَمْرِ  794\r\n\r\n","description":"","footnote":"","page_name":" 871 ","page_number":871},
  {"content":"\r\n\r\n وَ عاشِرُوهُنَّ بِالْمَعْرُوفِ  418\r\n وَ عِبادُ الرَّحْمنِ الَّذِينَ يَمْشُونَ  319\r\n وَ عَلَّمَ آدَمَ الْأَسْماءَ كُلَّها  496\r\n وَ عَلَى الثَّلاثَةِ الَّذِينَ خُلِّفُوا  179\r\n وَ عَلَى اللَّهِ فَتَوَكَّلُوا إِنْ كُنْتُمْ مُؤْمِنِينَ  295\r\n وَ قَضى رَبُّكَ أَلَّا تَعْبُدُوا إِلَّا إِيَّاهُ  407\r\n وَ كُلا مِنْها رَغَداً حَيْثُ شِئْتُما  164\r\n وَ لا تَأْخُذْكُمْ بِهِما رَأْفَةٌ فِي دِينِ اللَّهِ  342\r\n وَ لا تَجَسَّسُوا  479\r\n وَ لا تَمْشِ فِي الْأَرْضِ مَرَحاً  125\r\n وَ لا تَنازَعُوا فَتَفْشَلُوا وَ تَذْهَبَ رِيحُكُمْ  98\r\n وَ لا يَحْسَبَنَّ الَّذِينَ يَبْخَلُونَ بِما آتاهُمُ  131\r\n وَ لا يُحِيطُونَ بِهِ عِلْماً  117\r\n وَ لْتَكُنْ مِنْكُمْ أُمَّةٌ يَدْعُونَ إِلَى الْخَيْرِ  473\r\n وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ  166\r\n وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ  133\r\n وَ لَوْ تَرى إِذِ الظَّالِمُونَ فِي غَمَراتِ الْمَوْتِ  108\r\n وَ لْيَعْفُوا وَ لْيَصْفَحُوا  319\r\n وَ ما عَلَى الرَّسُولِ إِلَّا الْبَلاغُ  818\r\n وَ ما قَدَرُوا اللَّهَ حَقَّ قَدْرِهِ  117\r\n وَ ما يَذَّكَّرُ إِلَّا أُولُوا الْأَلْبابِ  501\r\n وَ مَنْ كَفَرَ فَإِنَّ اللَّهَ غَنِيٌّ عَنِ الْعالَمِينَ  133\r\n  وَ مَنْ يَتَعَدَّ حُدُودَ اللَّهِ فَقَدْ ظَلَمَ نَفْسَهُ   513\r\n وَ مَنْ يَتَوَكَّلْ عَلَى اللَّهِ فَهُوَ حَسْبُهُ  295\r\n وَ مَنْ يُؤْمِنْ بِاللَّهِ وَ يَعْمَلْ صالِحاً  115\r\n وَ نَحْنُ نُسَبِّحُ بِحَمْدِكَ وَ نُقَدِّسُ لَكَ  494\r\n وَ نُنَزِّلُ مِنَ الْقُرْآنِ ما هُوَ شِفاءٌ  663\r\n وَ وَصَّيْنَا الْإِنْسانَ بِوالِدَيْهِ حَمَلَتْهُ  407\r\n  وَيْلٌ لِلْمُشْرِكِينَ الَّذِينَ لا يُؤْتُونَ الزَّكاةَ   131\r\n وَ يَوْمَ حُنَيْنٍ إِذْ أَعْجَبَتْكُمْ كَثْرَتُكُمْ  69\r\n\r\n","description":"","footnote":"","page_name":" 872 ","page_number":872},
  {"content":"\r\n\r\n هَلْ أَدُلُّكَ عَلى شَجَرَةِ الْخُلْدِ  165\r\n يا آدَمُ اسْكُنْ أَنْتَ وَ زَوْجُكَ الْجَنَّةَ  163\r\n يا آدَمُ أَنْبِئْهُمْ بِأَسْمائِهِمْ  497\r\n يا أَيُّهَا الَّذِينَ آمَنُوا تُوبُوا إِلَى اللَّهِ  169\r\n يا أَيُّهَا الَّذِينَ آمَنُوا إِذا نُودِيَ لِلصَّلاةِ  137\r\n يا أَيُّهَا الَّذِينَ آمَنُوا ارْكَعُوا وَ اسْجُدُوا  125\r\n يا أَيُّهَا الَّذِينَ آمَنُوا أَطِيعُوا اللَّهَ  18\r\n يا أَيُّهَا الَّذِينَ آمَنُوا إِنْ جاءَكُمْ فاسِقٌ  333\r\n يا أَيُّهَا الَّذِينَ آمَنُوا تُوبُوا إِلَى اللَّهِ  144\r\n يا أَيُّهَا الَّذِينَ آمَنُوا قُوا أَنْفُسَكُمْ  419\r\n يا أَيُّهَا الَّذِينَ آمَنُوا لا تُبْطِلُوا صَدَقاتِكُمْ  139\r\n يا أَيُّهَا الَّذِينَ آمَنُوا إِنْ جاءَكُمْ فاسِقٌ  481\r\n يا أَيُّهَا الَّذِينَ آمَنُوا هَلْ أَدُلُّكُمْ  116\r\nيا من لا تأخذه سنة و لا نوم 234\r\n يا نُوحُ قَدْ جادَلْتَنا فَأَكْثَرْتَ جِدالَنا  731\r\n يَخْرُجُ مِنْهُمَا اللُّؤْلُؤُ وَ الْمَرْجانُ  463\r\n يَرْفَعِ اللَّهُ الَّذِينَ آمَنُوا مِنْكُمْ  494\r\n يَغْفِرْ لَكُمْ ذُنُوبَكُمْ وَ يُدْخِلْكُمْ جَنَّاتٍ تَجْرِي  116\r\n يَوْمَ يَجْمَعُكُمْ لِيَوْمِ الْجَمْعِ  115\r\n\r\n","description":"","footnote":"","page_name":" 873 ","page_number":873},
  {"content":"\r\n\r\n\r\n2 . روايات\r\nآخر الدواء الكى 519\r\nآفة الشجاع اضاعة الحزم 373\r\nآفة الشرف الكبر 388\r\nآفة القوى استضعاف الخصم 373\r\nاترك الدنيا تأتك راغبة 593\r\nاتّقوا الحالفة فانّها تميت الرجال 415\r\nاتّقوا اللّه فى الضعيفين 418\r\nاتّقوا دعوة المظلوم 627\r\nاجعل الدين كنفك و العدل سيفك 627\r\nاحذروا الغضب فانّ اوّله جنون اخره ندم 325\r\nاحسنوا جوار نعم اللّه تعالى 250\r\nاحفظ الناموس يحفظك 515\r\nاحمد الامور عاقبة الصبر 289\r\nاخدم الجاهل من الملوك باتّباع رضاه 537\r\nاذا استولى اللئام اضطهد الكرام 561\r\nاذا اراد اللّه بعبد خيرا 281\r\nاذا بنى الملك على قواعد العدل 506\r\nاذا حلّت المقادير بطلت التدابير 368\r\nاذا ساد السفل خاب الأمل 561\r\nاذا كان القضاء لا يردّ فالاحتراس باطل 368\r\nاذا كان الملك لا يقدر على قهر حواسه 534\r\nاذا لم تكن حكيما فتحلم 320\r\nاذا ملك الاراذل هلك الافاضل 561\r\nاذا وجّهت الى عبد من عبيدى مصيبة 281\r\nاذكر عند الظلم عدل اللّه فيك 322\r\n\r\n","description":"","footnote":"","page_name":" 874 ","page_number":874},
  {"content":"\r\n\r\nاستعمل المداراة فى قوّة سلطانك 537\r\nاشكر من انعم عليك 249\r\nاصبر على مفيض مرارة الحقّ 289\r\nاعمال يستقيم بالعمّال 802\r\nافضل ما يستمدّ به النعمة الشكر 289\r\nاكثر مصارع العقول تحت بروق الاطماع 561\r\nالا اخبركم بخير اخلاق الدنيا و الآخرة 320\r\nاللّهمّ اذهب عنه الحرّ و البرد 380\r\nالهى انّ اختلاف تدبيرك و سرعة طواء مقاديرك 289\r\nانّ الدهر يجرى بالباقين كجريه بالماضين 616\r\nانّ اللّه جميل يحبّ الجمال 464\r\nانّ اللّه يحبّ الحيىّ الحليم 320\r\nانّ اللّه يحبّ الشجاعة 367\r\nانتظار الفرج بالصبر عبادة 291\r\nإنّ سعدا لغيور و أنا أغير من سعد 348\r\nانّ علىّ من اجلى جنّة حصينة 368\r\nانّ فى الفرار موجدة اللّه سبحانه 368\r\nإنّك ما تدرك ما تحبّ من ربّك 284\r\nانّما هو على القوى المطاع العالم 481\r\nانّ مع كلّ انسان ملكين يحفظانه 367\r\nانّ من الكلام ما هو انفع من الغيث 555\r\nاول عوض لحليم عن حمله 323\r\nايّاك و الكبر فانّه اعظم الذنوب 388\r\nايثار اشرف الكرم 355\r\nايّها الناس انّكم ان لم تقتلوا تموتوا 372\r\nبالافضال تعلو الاقدار 551\r\nبالعلم يطاع اللّه و يعبد 499\r\nالبخل بالموجود سوء الظّن بالمعبود 355\r\nالبخل ينتج البغضاء 354\r\nالبخيل خازن لورثته 354\r\n\r\n","description":"","footnote":"","page_name":" 875 ","page_number":875},
  {"content":"\r\n\r\nالبخيل يبخل على نفسه بالنيّة 356\r\nالبذل يسكب الحمد 354\r\nبكثرة التواضع يتكامل الشرف 388\r\nالتجربة المجرّب تضييع العمر 552\r\nالتعظيم لامر اللّه و الشفقة على خلق اللّه 736\r\nتعلّموا العلم فان تعلّمه حسنة 499\r\nتكبّر الدنى يدعو الى اهانته 388\r\nالتكبّر عين الحماقة 388\r\nالتكبّر فى الولاية ذلّ فى العزل 388\r\nالتكبّر يظهر الرذيلة 387\r\nتنزّل الدولة بارتفاع السفلة 563\r\nالتواضع اشرف السرور 388\r\nالتواضع ثمرة العلم 387\r\nالتواضع زكات الشرف 388\r\nالتواضع سلّم الشرف و التكبّر رأس التلف 388\r\nتواضعك ينبئ عن شريف خلقك 388\r\nالتواضع ينشر الفضيلة 387\r\nتولّى الاراذل و الاحداث الدول 561\r\nالثمرة التواضع المحبّة 388\r\nالجابر يعوذ بما جرى به الرسم 537\r\nالجبن و الحرص و البخل غرائز سوء 355 ، 367\r\nالجزع من اعوان الزمان 288\r\nجماع الخير فى المشاورة 782\r\nالجمال السياسة العدل 322\r\nالجواد محبوب محمود و ان لم يصل من جوده 356\r\nجهل المشير هلاك المستشير 789\r\nالجيش اعوان يكفلهم المال 540\r\nحاصل التواضع الشرف 388\r\nالحرب خدعة 519\r\nحسن الذكر ثمرة العمر 551\r\n\r\n","description":"","footnote":"","page_name":" 876 ","page_number":876},
  {"content":"\r\n\r\nالحقّ على العاقل ان يديم الاسترشاد 782\r\nالحقّ على العاقل ان يضيف الى رأيه 788\r\nالحلم حجاب من الآفات 325\r\nالحلم رأس الرئاسة 324\r\nالحلم عشيرة 322\r\nالحلم عنوان الفضل 323\r\nالحلم عنوان النبل 324\r\nالحلم نعم العشيرة 323\r\nخفة المؤنة احد اليسارين 467\r\nخير الكلام ما قل و دلّ 728\r\nخير الملوك من بدّل السوء 531\r\nالخير كلّه فى السيف و تحت ظلّ السيف 743\r\nخير من شاورت ذوو النهى 789\r\nالدنيا اشبه شىء بالغمام 549\r\nدولة الاشرار محن الاخيار 562\r\nدولة الاوغاد مبنيّة على الظلم و الفساد 561\r\nدولة الكريم يظهر مناقبه 562\r\nدولة اللئام من نوائب الايّام 562\r\nدولة سلطان يؤيّده الشريعة 540\r\nالدين بالملك يقوى و الملك بالدين يبقى 554\r\nربّ أكلة حرمت أكلات 666\r\nالرحمة و العدل يحرزان الملك 229\r\nرسول الرجل ترجمان عقله 815\r\nرسولك ميزان نبلك 815\r\nالرضا بالقضاء باب اللّه الاعظم 301\r\nالرفق مفتاح النجاح 552\r\nزمن الجابر من الملوك اقصر من زمن العادل 536\r\nزوال الدول باصطناع السفل 562\r\nزين القدرة 322\r\nالستر لما عاينت احسن من اذاعة ما ظننت 487\r\n\r\n","description":"","footnote":"","page_name":" 877 ","page_number":877},
  {"content":"\r\n\r\nالسخاء تمحض الذنوب و تجلب محبّة القلوب 355\r\nالسخاء خلق الانبياء 354\r\nالسخاء ستر العيوب 354\r\nالسخاء شجرة فى الجنّة 352\r\nالسخاء و الشجاعة غرائز شريفة 355 ، 367\r\nالسخاء يثمر الصفا 354\r\nالسخى قريب من اللّه قريب من الجنّة 352\r\nالسخى محبّب فى السموات 350\r\nسرّ اخاك يسرّك اللّه 444\r\nسلطان عادل خير من مطر وابل 554\r\nشاور ذوى العقول تأمن الزلل و الندم 782\r\nشاوروهنّ و خالفوهنّ 419\r\nالشجاعة نصرة حاضرة و قبيلة ظاهرة 369\r\nشدّة الجبن من عجز النفس 368\r\nالشريعة سياسة الملك 540\r\nالشكر اعظم من النعمة 549\r\nالشهوات أدواء قاتلات و أفضل دوايها إفساء 284\r\nشيئان لا يوزن ثوابهما العفو و العدل 322\r\nالصبر ادفع للبلاء 288\r\nالصبر افضل العدد 288\r\nالصبر تناضل الحدثان 288\r\nالصبر ظفر 287\r\nالصبر على المصيبة يفلّ حدّ الشامت 286\r\nالصبر على المضض يؤدى الى اصابة الفرصة 288\r\nالصبر على جزع الحلم اعذب من جزع ثمرة الندم 324\r\nالصبر عنوان النصر 288\r\nالصبر عون على كلّ امر 288\r\nالصبر كفيل بالظفر 288\r\nالصبر يرغم الاعداء 288\r\nالصبر يهون المصيبة 286\r\n\r\n","description":"","footnote":"","page_name":" 878 ","page_number":878},
  {"content":"\r\n\r\nالصلاة و ما ملكت ايمانكم 418 ، 419\r\nصلة الارحام تزكّى الاعمال و تنمى الاموال 416\r\nصيّر الدين حصن دولتك 630\r\nطاعم الشاكر له من الاجر كاجر الصائم 248\r\nطول التفكّر يصلح عواقب التدبير 790\r\nطول الفكر يحمد العواقب 790\r\nظلم اليتامى و الأيامى تنزّل النقم 627\r\nالعاقل من تغمّد الذنوب بالغفران 326\r\nالعاقل يضع نفسه فيرتفع الجاهل 387\r\nالعالم بستان سيّاحه الدولة 540\r\nعجبت لمتكبّر كان امس نطفة 389\r\nالعدل مألوف به قيام العالم 540\r\nالعطاء و ان كثر فانّ حسن الثناء اكثر منه 353\r\nعفو الملك ابقى بملكه 549\r\nالعفو تاج المكارم 324\r\nالعفو زكات الظفر 326\r\nالعفو يوجب المجد 325\r\nعليكم بالعفو فانّ العفو لا يزيد العبد 321\r\nالغضب تفسد الباب و يبعد من الصواب 325\r\nالغضب عدو فلا تملكه نفسك 325\r\nالغضب نار موقدة من كظمه اطفأها 326\r\nفاللّه اللّه عباد اللّه ان تتردّوا رداء الكبر 389\r\nالفرار فى اوانه يعدل الظفر فى زمانه 373\r\nالفرصة تمرّ مرّ السحاب 629\r\nفضل العالم على العابد لفضلى على ادناكم 498\r\nفضل الملك على السوقة انّما هو بقدرته 550\r\nفضلة الفلّاحين هو التعاون بالاعمال 511\r\nفما ادرى يا الهى اىّ الحالين احقّ 258\r\nفمن لم يقنعه اليسير لن ينفعه الكثير 477\r\nالقاهر لنفسه اشدّ ممّن يفتح المدينة وحده 325\r\n\r\n","description":"","footnote":"","page_name":" 879 ","page_number":879},
  {"content":"\r\n\r\nالكرم افضل الشيم 355\r\nالكرم ايثار عذوبة الثناء 355\r\nالكرم معدن الخير 354\r\nكفى بالاجل حارسا 368\r\nكفى بالحلم ناصرا 320\r\nكفى بالمرء منقضّة 389\r\nكلّكم راع و كلّكم مسؤول 515\r\nكل متكبّر حقير 389\r\nكلّ محصور مأخوذ 521\r\nلا تتّكل فى امورك على كسلان 560\r\nلا تستبدّ برأيك فمن استبدّ برأيه هلك 782\r\nلا تعاجلن الذنب بالعقوبة و اترك بينهما 322\r\nلا تعظمن النوال و ان عظم 354\r\nلا تعمل عملا فى السرّ تستحيى 549\r\nلا تفضحوا انفسكم لتشفوا غيظكم 322\r\nلا تقبلن فى الاستخدام الّا شفاعة الكفاية 538\r\nلا سيادة لمن لا سخاء له 354\r\nلا عزّ ارفع من الحلم 322\r\nلا عطينّ الراية غدا رجلا يحبّ اللّه 379\r\nلا ملك الّا بالرجال و لا رجال الّا بالمال 553\r\nلانّه معالم الحلال و الحرام 499\r\nلا يركنوا الى هذه الدنيا 554\r\nلا يستغنى العاقل عن المشاورة 782\r\nاللبيب من استقبل وجوه الآراء بفكر صائب 782\r\nلقد رقعت مدرعتى هذه حتى استحييت 455\r\nلو سكت الجاهلون لارتفع الخلاف 602\r\nلو يعلم الناس ما فى طلب العلم لطلبوه 500\r\nليس للملك ان يحسد الملوك 550\r\nليس لمتكبّر صديق 389\r\nما احسن العفو مع الاقتدار 322\r\n\r\n","description":"","footnote":"","page_name":" 880 ","page_number":880},
  {"content":"\r\n\r\nما استجلبت المحبّة به مثل السخاء 354\r\nما استرقت الاعناق به مثل الاحسان 354\r\nما أعزّ اللّه بجهل قطّ 320\r\nما حار من استخار و لاندم من استشار 781\r\nما غزى قوم فى عقر دارهم الّا ذلّوا 521\r\nما فرار الكرام من الموت كفرارهم من البخل 354\r\nما لا يدرك كلّه لا يترك كلّه 447\r\nالمال رزق تجمعه الرعية 540\r\nالمال و بال على صاحبه الّا ما قدم منه 356\r\nالمال يكرم صاحبه ما بذله 355\r\nالمبادرة الى العفو من اخلاق الكرام 326\r\nالمبارزة على يوم الخندق افضل من اعمال امّتى 383\r\nالمجد كفّ و السخاء بنانها 551\r\nالمروّة العدل فى الإمرة و العفو 322\r\nالمستشير على طرف النجاح 782\r\nالمسلم اخو المسلم هو عينه و مرآته 439\r\nالملك الاعظم هو الغالب لشهوته 535\r\nالملك داع يعضده الجيش 540\r\nالملك يبقى مع الكفر و لا يبقى مع الظلم 71 ، 90\r\nمن احسن الكفاية استحقّ الولاية 559\r\nمن استقبل وجوه الآراء عرف مواقع الخطا 782\r\nمن اشرف افعال الكريم تغافله عما يعلم 584\r\nمن اعجب برأيه ضلّ 781\r\nمن ايقن بالخلف سخت نفسه بالعطيّة 353\r\nمن أسّس الشرّ اسّسه على نفسه 628\r\nمن حكم فى درهمين به غير ما انزل اللّه 603\r\nمن دلائل الدولة التيقّظ بحراسة الأمور 585\r\nمن سلك طريقا يطلب فيه علما 498\r\nمن سمحت نفسه بالعطاء استعبد ابناء الدنيا 354\r\nمن شاور ذوو النهى و الالباب فاز 789\r\n\r\n","description":"","footnote":"","page_name":" 881 ","page_number":881},
  {"content":"\r\n\r\nمن عدل فى سلطانه استغنى عن اخوانه 544\r\nمن عظمت نعمة الله عليه عظمت مؤونة الناس 250\r\nمن قال فى الناس ما لا يعلم قالوا فيه ما لا يعلمون 555\r\nمن قام من الملوك بالعدل و الحقّ ملك سرّ امر رعاياه 536\r\nالمؤمنون كجسد واحد 488\r\nالمؤمن ينظر بنور اللّه 301\r\nالناس بزمانهم اشبه منهم بابائهم 506\r\nالناس على دين ملوكهم 506\r\nالندامة على العفو افضل و ايسر 324\r\nنصف العاقل احتمال و نصفه تغافل 631\r\nنعوذ باللّه من شرّ ما ينزّل فى هذا اليوم 706\r\nنعوذ باللّه من شرّ ما ينزّل فى هذه الليلة 706\r\nو اللّه لابن ابى طالب آنس بالموت 310\r\nو انّ العلماء ورثة الانبياء 498\r\nو ان الملئكة لتضع اجنحتها لطالب العلم 498\r\nو انّه ليستغفر لطالب العلم من فى السموات 498\r\nوجدت الحلم انصر لى من الرجال 323\r\nوجدت الحلم و الاحمال انصر لى 323\r\nو فضل العالم على العابد كفضل القمر 498\r\nو من يبسط يده بالمعروف 353\r\nهو ان تصل من قطعك و تعطى من حرمك 304\r\nيا اخى انظر الى ملك الملوك 553\r\nيا ايّها النبى جاهد الكفّار و المنافقين 348\r\nيابن آدم ما تنصفنى اتحبّب اليك بالنعمة 250\r\nيرفع اللّه به اقواما يجعلهم فى الخير 499\r\nينبغى للعاقل ان يكون فى اهله كالصبىّ 418\r\nينزل اللّه حامله منازل الاسرار 499\r\n\r\n","description":"","footnote":"","page_name":" 882 ","page_number":882},
  {"content":"\r\n\r\n\r\n3 . اشعار\r\n آن مرد نيم كز عدمم بيم آيد \r\n310\r\n ابر و باد و مه و خورشيد و فلك دركارند \r\n63\r\n اجل خانهء تن بپرداختش \r\n89\r\n از دست زبان كه برآيد \r\n251\r\n از رباط تن چو بگذشتى دگر معموره نيست \r\n104\r\n اى خفته كه دوست نگهبان جان توست \r\n279\r\n بدانديش بر خرده چون دست يافت \r\n346\r\n برگ عيشى به گور خويش فرست \r\n356\r\n برگ كاهم پيش تو اى تندباد \r\n71\r\n بزرگانى كه مانع مىشوند ارباب حاجت را \r\n196\r\n به غير خشم كه در خوردش وبالى نيست \r\n321\r\n بنده همان به كه ز تقصير خويش \r\n251\r\n به حرف و صوت نتوان شكر منعم را ادا كردن \r\n257\r\n به محفلى كه خوشامد فسانه‌پرداز است \r\n200\r\n به ناخوبتر صورتى شرح داد \r\n346\r\n پاى طلب راهگذار از تو يافت \r\n69\r\n پنداشت ستمگر كه ستم با ما كرد \r\n191\r\n تا نكنى تو نتوانيم ما \r\n69\r\n ترك دنيايى نه تنها سهل از احسان مىشود \r\n360\r\n تمام مشكل عالم به صبر بگشايد \r\n292\r\n تو را كه گفت كه در باغ عيش و مسند ناز \r\n88\r\n تو كه از غم نديده‌اى خوارى \r\n234\r\n جانيست مرا به عاريت داده خداى \r\n310\r\n جز تو كسى كايد ازو هيچ كار \r\n69\r\n جوشن داوود شد قلمرو تدبير \r\n368\r\n جهان كار از اين گونه بسيار كرد \r\n89\r\n چون صورت آيينه تماشاش خوش است \r\n549\r\n خرسند به فرمان قضا باش كه اين تيغ \r\n301\r\n خفته‌اى همچو بخت ما همه شب \r\n234\r\n خوابت چگونه آيد از شوق آن كريم \r\n279\r\n دخل و خرج خويش را چون مه برابر هركه كرد \r\n96\r\n درخور مزد فلك كار به آدم دارد \r\n258\r\n دست و پايى مىتوان زد بند اگر بر دست و پاست \r\n366\r\n دنيا چو تو چشم باز كردى هيچ است \r\n549\r\n دهند اگر به تو دربسته خلد چندان نيست \r\n302\r\n ز انتقام حقّ ايمن نمود دشمن را \r\n320\r\n زاهدى را كه چشم باشد باز \r\n316\r\n ز رنج و راحت گيتى مرنجان دل مشو خرّم \r\n290\r\n سپه را كه فيروزمندى رسد \r\n377\r\n شاه دهلى به بخارا نرود \r\n470\r\n شاهى كه بر رعيّت خود مىكند ستم \r\n802\r\n شكر خاصّى است در اين دايره هر طايفه را \r\n258\r\n عدالت كن كه در عدل آنچه يك ساعت به دست آيد \r\n196\r\n\r\n","description":"","footnote":"","page_name":" 883 ","page_number":883},
  {"content":"\r\n\r\n فروخور خشم را گر زنده مىخواهى دل خود را \r\n321\r\n فساد روى زمين از شراب مىزايد \r\n74\r\n كسى را ظفر بر ظفر حاصل است \r\n377\r\n كناره گرد خطرهاى بيكران دارد \r\n307\r\n كوته‌انديشى كه سازد دست منسوبان دراز \r\n72\r\n گر به ظاهر زاهد از دنيا كند پهلو تهى \r\n314\r\n گشته است در ميانه‌روى عمر ما تمام \r\n307\r\n گناه مانع ايجاد ما نشد اوّل \r\n158\r\n گيرم كه مارچوبه كند تن به شكل مار \r\n313\r\n لب فروبستنم از شكر نه از كفران است \r\n266\r\n مدار خويش بزرگى كه بر شراب نهاد \r\n74\r\n مشو از شكر حقّ غافل كه حقّ از خلق نعمت را \r\n248\r\n مكش رو درهم از حكم قضا ور مىكشى درهم \r\n302\r\n ميان قهر خدا و عدو مشو حايل \r\n320\r\n نتوان گفت عارفش ، هست او \r\n316\r\n ورنه سزاوار خداونديش \r\n251\r\n هر شهى را كه هر دو باشد جمع \r\n341\r\n همان است اين چتر فيروزه‌فام \r\n89\r\n همان است اين زال زيبا تقاب \r\n89\r\n همه از بهر تو سرگشته و فرمانبردار \r\n63\r\n يا برآيم به چرخ گردنده \r\n375\r\n\r\n","description":"","footnote":"","page_name":" 884 ","page_number":884},
  {"content":"\r\n\r\n\r\n4 . كسان\r\nآدم ، 62 ، 66 ، 148 ، 163 ، 164 ، 165 ، 166 ، 167 ، 252 ، 495 ، 496 ، 497\r\nآلب ارسلان ( - آلپ ارسلان ) ، 70 ، 232 ، 618 ، 652 ، 654 ، 812 ، 819 ، 820\r\nآل برمك - برامكه\r\nآل بويه ، 648 ، 649 ، 690\r\nآلپ تكين ، 425 ، 426 ، 427 ، 428 ، 429 ، 430 ، 431 ، 432 ، 433 ، 434 ، 435 ، 436 ، 437 ، 438 ، 730 ، 731 ، 797 ، 798\r\nآلتونتاش ، 482 ، 483 ، 484 ، 791 ، 792 ، 795 ، 797\r\nآل ساسان ، 98\r\nآل سامان - سامانيان\r\nآل طاهر ، 84 ، 85\r\nآل عبّاس ، 77 ، 84 ، 396 ، 639\r\nآل عثمان ، 469 ، 606 ، 607 ، 608\r\nآمون الملك ، 531\r\nابا اسحاق - اسحاق بن ابراهيم مصعبى\r\nابا العبّاس ، 640\r\nابا ايّوب ، 645 ، 646\r\nابا عبد اللّه ، 460\r\nاباقا - اباقا خان\r\nاباقا خان ، 89 ، 91 ، 527 ، 528\r\nابان بن تغلب ، 441\r\nابراهيم بن ادهم ، 329 ، 351 ، 805\r\nابراهيم بن مهدى ، 717\r\nابقا خان - اباقا خان\r\nابن ابى داوود - احمد بن ابى داوود\r\nابن ابى نصر ، 356\r\nابن السّرى - على بن السّرى\r\nابن المقفّع ، 594 ، 595\r\nابن سماك ، 393\r\nابن طاووس ، 707 ، 711\r\nابن طاهر ، 625\r\nابن عبّاس - عبد اللّه بن عباس\r\nابن علقمى ، 76 ، 77 ، 78\r\nابن قداح ، 460\r\nابن كوّاء ، 462\r\nابن مسعود ، 152\r\nابو اسحاق كاتب ، 403\r\nابو اسحق صابى ، 727\r\nابو الحسن احمد بن محمد بن سهل ، 686 ، 688\r\nابو الحسن حرّانى ، 681 ، 682\r\nابو الحسن سهيلى - ابو الحسن احمد بن\r\n\r\n","description":"","footnote":"","page_name":" 885 ","page_number":885},
  {"content":"\r\n\r\nمحمد بن سهل\r\nابو الحسن سيمجور ، 363\r\nابو الحسن عقيلى ، 799\r\nابو الحسين اسدى ، 803\r\nابو الحسين عتبى ، 649 ، 650\r\nابو الخير ، 686 ، 687 ، 718\r\nابو الصبّاح كنانى ، 144\r\nابو العبّاس - على بن عباس اهوازى مجوسى\r\nابو العباس تاش ، 649\r\nابو العباس طوسى ، 748\r\nابو العباس فضل بن احمد اسفراينى ، 345 ، 346\r\nابو العبّاس مأمون خوارزمشاه ، 686 ، 687 ، 718 ، 774 ، 777 ، 791 ، 799\r\nابو الفضل بلعمى ، 400 ، 650\r\nابو الفضل كرمانى ، 402 ، 403\r\nابو الفضل سگزى ، 812\r\nابو القاسم حصيرى ، 566 ، 567\r\nابو القاسم مشهور به غلام زحل ، 714 ، 715\r\nابو القاسم نوح بن منصور - نوح بن منصور سامانى\r\nابو المحامد غزنوى ، 698\r\nابو النّصر حسن بيك ( اوزون حسن ) ، 85\r\nابو بصير ، 144\r\nابو بكر ( خليفه ) ، 149 ، 379 ، 479\r\nابو بكر ( بن مستعصم عباس ) ، 77\r\nابو جعفر ، 435 ، 436\r\nابو جعفر طوسى ، 706 ، 711 ، 712\r\nابو جعفر كلينى ، 458\r\nابو جعفر منصور - منصور ( خليفه )\r\nابو حامد غزالى ، 453\r\nابو حسان زيادى ، 633 ، 634 ، 635\r\nابو حمزه ، 130\r\nابو حيّان توحيدى ، 713\r\nابو خذيمه ، 412\r\nابو داوود سجستانى ، 404\r\nابو ذر ، 420\r\nابو ريحان بيرونى ، 686 ، 687 ، 698 ، 718 ، 719 ، 720\r\nابو سعيد خدرى ، 391\r\nابو سهل مسيحى ، 662 ، 686 ، 687 ، 688 ، 718\r\nابو طالب مؤيّد الدين محمّد بن العلقمى - ابن علقمى\r\nابو عبد اللّه وزير مهدى خليفه ، 636\r\nابو عبد اللّه محمّد بن نصر فقيه ، 400\r\nابو على سيمجور ، 316\r\nابو على سينا ، 661 ، 662 ، 663 ، 684 ، 686 ، 687 ، 688 ، 689 ، 690 ، 691 ، 718 ، 719\r\nابو على كرد ، 369\r\nابو على مسكويه ، 286\r\nابو على يحيى بن خالد - يحيى بن خالد\r\nابو عيسى - ابو قريش\r\nابو قريش طبيب ، 675 ، 679 ، 680\r\nابو مسعود انصارى ، 420\r\nابو مسلم ، 336 ، 337\r\nابو معشر ، 687 ، 698 ، 711 ، 712 ، 713\r\nابو موسى طبيب ، 681\r\nابو نصر عراق ، 686 ، 687 ، 718\r\nابو نصر كندى ، 727\r\nابو نصر مشكان ، 791 ، 792 ، 793 ، 795 ، 798 ، 799\r\n\r\n","description":"","footnote":"","page_name":" 886 ","page_number":886},
  {"content":"\r\n\r\nابو ولاد خياط ، 408\r\nابو يوسف زيدى ، 714\r\nابى العبّاس احمد بن ابى خالد - احمد بن ابى خالد\r\nابى الفضل محمّد بن عبد اللّه البلعمى - ابو الفضل بلعمى\r\nابى خالد ، 636 ، 637\r\nاحمد بن ابى خالد الصيرفى ، 635 ، 637 ، 638 ، 639 ، 640 ، 641 ، 643 ، 644 ، 645 ، 646 ، 647 ، 648\r\nاحمد بن ابى داوود ، 217 ، 218 ، 716 ، 718\r\nاحمد بن اسماعيل ، 427\r\nاحمد بن حسن ميمندى - احمد بن حسن وزير\r\nاحمد بن حسن وزير ، 345 ، 434 ، 482 ، 791 ، 792 ، 799\r\nاحمد بن عبد العزيز ، 735\r\nاحمد بن عروه ، 331\r\nاحمد بن عمر سمرقندى ، 710 ، 711 ، 720\r\nاحمد بن فضل ، 84\r\nاحمد بن هولاكو ، 89 ، 90 ، 91 ، 92 ، 93\r\nاحمد حسن ، 727\r\nاحمد خجندى ، 775\r\nاحمد خوارزمى ، 649 ، 650\r\nاحمد رفوگر ، 215\r\nاحمد عبد الجليل ، 698\r\nاحنف بن قيس ، 323 ، 325 ، 330 ، 331 ، 338 ، 339 ، 789\r\nادريس ( نبى ) ، 290 ، 526 ، 531 ، 533\r\nاديب اسماعيل ، 693\r\nاردشير - اردشير بابكان\r\nاردشير بابك - اردشير بابكان\r\nاردشير بابكان ، 510 ، 519 ، 554 ، 579 ، 782\r\nارسطاطاليس - ارسطو\r\nارسطو ، 376 ، 510 ، 515 ، 520 ، 521 ، 522 ، 524 ، 527 ، 540 ، 691\r\nارسطو طاليس - ارسطو\r\nارسلان جاذب ، 796\r\nارغون - ارغون خان\r\nارغون خان ، 89 ، 90 ، 91 ، 92 ، 93\r\nاسحاق ( بن احمد سامانى ) ، 400 ، 401\r\nاسحاق بن ابراهيم مصعبى ، 564 ، 565\r\nاسد اللّه الغالب - على بن ابى طالب\r\nاسرافيل ، 496\r\nاسفنديار ، 549\r\nاسفهسالار نصر ، 794 ، 795 ، 797\r\nاسقراطيس - سقراط\r\nاسقلبيوس ثانى ، 673\r\nاسكافى ، 730 ، 731 ، 732 ، 733\r\nاسكندر ، 183 ، 375 ، 376 ، 378 ، 515 ، 524 ، 525 ، 526 ، 527 ، 691\r\nاسكندر ذو القرنين - اسكندر\r\nاسلمى ، 787\r\nاسماعيل بن عمار ، 411\r\nاسماعيل ( بن ) احمد سامانى ، 400\r\nاسماعيل فرّاش ، 88\r\nاسمكين ، 735\r\nافراسياب ، 373\r\nافلاطون ، 515 ، 521 ، 522 ، 524 ، 536 ، 616 ، 673 ، 695 ، 747\r\nاكثم بن صيفى ، 325\r\n\r\n","description":"","footnote":"","page_name":" 887 ","page_number":887},
  {"content":"\r\n\r\nاليناق ، 90 ، 91 ، 92\r\nامام جعفر صادق ، 124 ، 130 ، 131 ، 132 ، 133 ، 134 ، 138 ، 140 ، 143 ، 144 ، 148 ، 149 ، 154 ، 155 ، 158 ، 249 ، 252 ، 282 ، 283 ، 295 ، 296 ، 297 ، 305 ، 320 ، 328 ، 321 ، 342 ، 351 ، 352 ، 353 ، 385 ، 386 ، 389 ، 390 ، 391 ، 394 ، 408 ، 409 ، 410 ، 411 ، 412 ، 415 ، 416 ، 418 ، 439 ، 440 ، 441 ، 442 ، 443 ، 444 ، 445 ، 447 ، 459 ، 460 ، 461 ، 462 ، 463 ، 464 ، 474 ، 475 ، 481 ، 500 ، 501 ، 599 ، 600 ، 702 ، 703 ، 704\r\nامام حسن ، 121 ، 167 ، 327 ، 357 ، 358 ، 455 ، 456 ، 457\r\nامام حسين ، 167 ، 289 ، 357 ، 358 ، 396 ، 456 ، 457\r\nامام رضا ، 75 ، 135 ، 140 ، 155 ، 168 ، 320 ، 352 ، 353 ، 356 ، 416 ، 704 ، 706\r\nامام زين العابدين ، 136 ، 182 ، 258 ، 260 ، 283 ، 328 ، 390 ، 419 ، 421 ، 445 ، 447 ، 499\r\nامام محمّد باقر ، 119 ، 126 ، 130 ، 131 ، 132 ، 135 ، 138 ، 146 ، 148 ، 157 ، 249 ، 283 ، 285 ، 297 ، 305 ، 321 ، 324 ، 353 ، 385 ، 389 ، 416 ، 440 ، 442 ، 443 ، 475 ، 500 ، 604 ، 702\r\nامام موسى كاظم ، 144 ، 283 ، 295 ، 321 ، 328 ، 350 ، 701 ، 703\r\nاملك خان ، 566\r\nامير المؤمنين - على بن ابى طالب\r\nامير باباجى ، 88\r\nامير بابا على ، 88\r\nامير تيمور گوركان - تيمور گوركان\r\nامير سعيد مبرم ، 577 ، 578\r\nامير على تمغاجى ، 92\r\nامير على شير ( نوايى ) ، 86 ، 87 ، 88\r\nامير قلعلى ، 88\r\nامير مظفّر برلاس ، 87 ، 88\r\nامير منصور - منصور بن نوح سامانى\r\nامير ناصر الدّين سبكتكين - سبكتكين\r\nامين ( خليفه عباسى ) ، 705 ، 717\r\nامين الدولة بن التلميذ ، 659 ، 660\r\nانس ، 327\r\nانوشيروان ، 183 ، 184 ، 193 ، 194 ، 196 ، 197 ، 231 ، 232 ، 237 ، 238 ، 243 ، 292 ، 293 ، 374 ، 375 ، 530 ، 555 ، 556 ، 562 ، 805\r\nاوس بن خولى انصارى ، 387\r\nاوكتاى قاآن ، 77\r\nاويس قرنى ، 331\r\nايبك دواتدار ، 80\r\nايبك دواتى - ابيك دواتدار\r\nايرج ، 545\r\nايلدرم بايزيد ، 606 ، 607\r\nاينال جيق ، 776\r\nايوب ( نبى ) ، 280\r\nبختيشوع ، 683\r\nبرامكه ، 261 ، 262 ، 265 ، 568 ، 637 ، 647 ، 806\r\nبرمانيدس ، 673\r\nبسر ، 218\r\nبطلميوس ، 687 ، 698\r\nبغرا خان ، 736\r\n\r\n","description":"","footnote":"","page_name":" 888 ","page_number":888},
  {"content":"\r\n\r\nبقراط ، 661 ، 663 ، 673 ، 674 ، 682\r\nبلينوس ، 673\r\nبنفايس ، 666 ، 667 ، 669 ، 671\r\nبنى اسرائيل ، 158 ، 159 ، 449 ، 451 ، 498 ، 604 ، 702 ، 703\r\nبنى العبّاس ، 75 ، 78 ، 217 ، 339 ، 397 ، 464 ، 466 ، 467 ، 675 ، 695 ، 737\r\nبنى اميه ، 184 ، 464 ، 467 ، 490 ، 579 ، 580 ، 695\r\nبنى حمزه ، 390\r\nبنى سلمه ، 410\r\nبنى ليث ، 708\r\nبنى مروان ، 580\r\nبنى هاشم ، 69 ، 77 ، 456 ، 467 ، 711\r\nبو جعفر - ابو جعفر\r\nبو ذر جمهر ، 98 ، 289 ، 292 ، 293 ، 375 ، 556 ، 655\r\nبو سعيد ، 361\r\nبوقا ، 91 ، 92\r\nبو نصر ، 795 ، 799\r\nبهرام ، 187\r\nبهمن ، 551 ، 552\r\nبيرونى - ابو ريحان بيرونى\r\nپادشاه رضى - سلطان محمود ( غزنوى )\r\nپرويز - خسرو پرويز\r\nپيغمبر - محمد مصطفى\r\nتاتار ، 79 ، 82\r\nتاش ، 732\r\nتركان ، 95\r\nتكودار ، 89\r\nتورى خاتون ، 91\r\nتيمور گوركان ، 404 ، 469\r\nثابت بن قرّه حرّانى ، 403 ، 662 ، 680\r\nثعلبهء انصارى ، 160 ، 161 ، 162 ، 163\r\nجابر - جابر بن عبد اللّه ( انصارى )\r\nجابر انصارى - جابر بن عبد اللّه ( انصارى )\r\nجابر بن عبد اللّه ( انصارى ) ، 126 ، 127 ، 140 ، 157 ، 285\r\nجالينوس ، 662 ، 663 ، 666 ، 667 ، 668 ، 669 ، 670 ، 671 ، 674 ، 682 ، 687\r\nجبرئيل ( امين ) ، 159 ، 162 ، 166 ، 167 ، 351 ، 359 ، 384 ، 386 ، 389 ، 452 ، 495\r\nجبرئيل بن بختيشوع ، 672 ، 676 ، 677 ، 678 ، 679 ، 704\r\nجرجيس بن جبرئيل ، 680\r\nجعفر برمك ، 579 ، 580 ، 581 ، 582 ، 584\r\nجعفر بن ابى طالب ، 390\r\nجعفر بن محمّد الصّادق - امام جعفر صادق\r\nجعفر بن يحيى ( برمكى ) ، 239 ، 264 ، 332\r\nجمشيد ، 544 ، 558\r\nجميله قندهارى ، 482 ، 483\r\nچنگيز خان ، 91 ، 230 ، 469 ، 774 ، 775 ، 776 ، 777 ، 778\r\nحاتم ، 471\r\nحاتم بيك اعتماد الدوله ، 471\r\nحاجب بلكاتكين ، 794\r\nحاجى محمّد خسرو ، 87\r\nحافظ زين الدّين محمّد زيارتگاهى ، 741\r\nحبار عاتى ، 282\r\nحجّاج ، 183 ، 341 ، 806\r\n\r\n","description":"","footnote":"","page_name":" 889 ","page_number":889},
  {"content":"\r\n\r\nحذيفة بن اليمان ، 395\r\nحذيفة بن عدى ، 359\r\nحسن بن سهل ، 632 ، 633 ، 634 ، 635 ، 640 ، 706 ، 708 ، 709\r\nحسن بن عبد اللّه ، 588\r\nحسن ( بن على بن ابى طالب ) - امام حسن\r\nحسن بن وهب ، 716\r\nحسنك ، 315 ، 316 ، 482 ، 483 ، 484\r\nحسن ميمندى ، 719\r\nحسين ( بن على بن ابى طالب ) - امام حسين\r\nحسين انطاكى ، 360\r\nحسين بن ايمن ، 353\r\nحسين بن علوان ، 296\r\nحسين على ميكال - خواجه حسين على ميكال\r\nحضرت امام السّاجدين - امام زين العابدين\r\nحضرت پيغمبر - محمّد مصطفى\r\nحضرت خاتم الانبياء - محمّد مصطفى\r\nحضرت رسالت - محمّد مصطفى\r\nحضرت رسالت پناه - محمّد مصطفى\r\nحضرت صادق - امام جعفر صادق\r\nحضرت عيسى - عيسى بن مريم\r\nحضرت فاطمه ، 167 ، 357 ، 358 ، 359 ، 394 ، 451 ، 452 ، 453 ، 464\r\nحضرت محمّد - محمّد مصطفى\r\nحضرت مسيح - عيسى بن مريم\r\nحضرت مصطفى - محمّد مصطفى\r\nحكيم موصلى ، 722\r\nحمصانه ، 161 ، 163\r\nحنين بن اسحاق ، 664 ، 665\r\nحوّا ، 163 ، 164 ، 165 ، 166 ، 167 ، 252\r\nحيدر - على بن ابى طالب\r\nخسرو پرويز ، 337 ، 338 ، 365\r\nخطيب على ، 244 ، 245\r\nخواجه اسماعيل - اديب اسماعيل\r\nخواجه امام عمر خيّام ، 723 ، 725\r\nخواجه امام مظفر اسفزارى ، 723\r\nخواجه حسن ميكال - حسنك\r\nخواجه حسين على ميكال ، 687 ، 688\r\nخواجه عارض ، 794\r\nخواجه عبد اللّه انصارى ، 693 ، 694\r\nخواجه مسعود رجمى ، 333\r\nخواجه مولانا ، 576 ، 577\r\nخواجه نصر الدّين محمّد طوسى ، 78 ، 96 ، 527 ، 528 ، 696\r\nخواجه نظام الملك ، 203 ، 213 ، 217 ، 228 ، 345 ، 425 ، 438 ، 482 ، 570 ، 572 ، 615 ، 618 ، 629 ، 652 ، 653 ، 654 ، 722 ، 819\r\nخوارزمشاه - ابو العباس مأمون خوارزمشاه\r\nخيّام - خواجه امام عمر خيّام\r\nخير الدّين پاشا ، 608\r\nخيزران ، 679 ، 680\r\nدارا بن بهمن ، 553\r\nدارا بن دارا ، 553\r\nدانيال ، 146 ، 147 ، 500\r\nداوود ( نبى ) ، 66 ، 146 ، 147 ، 166 ، 240 ، 295 ، 368 ، 389\r\nداوود عبّاس ، 240\r\nدولك ، 88\r\nديالمه ، 732\r\n\r\n","description":"","footnote":"","page_name":" 890 ","page_number":890},
  {"content":"\r\n\r\nديلق اوغلى ، 607\r\nدينار بن عبد اللّه ، 261\r\nذو الكفل ، 172 ، 173 ، 174 ، 175 ، 176 ، 177\r\nذو النّون ، 278\r\nرازى - محمّد بن زكريا رازى\r\nربيع ، 675\r\nربيع بن زياد ، 463\r\nربيع حاجب ، 241\r\nرشيد - هارون الرّشيد\r\nرضى الدّين بن طاووس ، 701\r\nركن الدّوله ، 650\r\nريحان خادم ، 617\r\nزكريّا بن ابراهيم ، 410\r\nزليخا ، 609 ، 804 ، 805\r\nزمخشرى ، 712\r\nزيّات ، 718\r\nزيادى ، 713\r\nزيد ، 334\r\nزيد بن على ، 394\r\nزيد بن محجّن ، 454\r\nسامانيان ، 346 ، 425 ، 428 ، 429 ، 430 ، 436 ، 438 ، 648 ، 649 ، 684 ، 730 ، 732\r\nسامانيّه ، 392\r\nسبكتكين ، 302 ، 431 ، 432 ، 433 ، 436 ، 437 ، 438 ، 482 ، 563\r\nسدى ، 157\r\nسعد بن ابى وقاص ، 380\r\nسعيد بن بشير ، 105\r\nسعيد بن عبد الرحمن ، 160 ، 161\r\nسعيد بن عبد العزيز ، 105\r\nسفّاح ، 339 ، 340\r\nسفيان ثورى ، 458 ، 459 ، 460 ، 462\r\nسقراط ، 438 ، 535\r\nسلجوقيان ، 469 ، 736\r\nسلطان ابو سعيد ميرزا ، 577\r\nسلطان حسين ميرزا بايقرا ، 85 ، 86 ، 87 ، 88 ، 89\r\nسلطان رضى ابراهيم ، 333\r\nسلطان سليمان ، 471\r\nسلطان سنجر - سنجر بن ملكشاه\r\nسلطان محمّد خوارزمشاه ، 774 ، 776 ، 777\r\nسلطان محمود غزنوى ، 106 ، 213 ، 214 ، 215 ، 216 ، 233 ، 234 ، 235 ، 246 ، 302 ، 315 ، 687 ، 689 ، 345 ، 736 ، 431 ، 437 ، 438 ، 482 ، 563 ، 566 ، 567 ، 574 ، 575 ، 588 ، 643 ، 687 ، 736 ، 791\r\nسلطان مراد ( عثمانى ) ، 607\r\nسلطان مسعود غزنوى ، 401 ، 718 ، 734\r\nسلمان بن وهب ، 643\r\nسلمان فارسى ، 162 ، 329 ، 397\r\nسلمه ، 713\r\nسليمان خادم ، 672\r\nسليمان بن داوود ، 95 ، 229 ، 325 ، 450 ، 451 ، 579 ، 593\r\nسليمان بن عبد الملك ، 579 ، 580 ، 581 ، 582 ، 584\r\nسليمان بن ورّاق ، 336\r\nسليمان خراسانى ، 671\r\nسليمان شاه ، 76 ، 80\r\nسنجر - سنجر بن ملكشاه\r\nسنجر بن ملكشاه ، 182 ، 247 ، 402 ، 530 ،\r\n\r\n","description":"","footnote":"","page_name":" 891 ","page_number":891},
  {"content":"\r\n\r\n693 ، 734 ، 735\r\nسهل هارون ، 632\r\nسيّد ابو الحسين بن عبيد اللّه بن احمد عتبى ، 649\r\nسيّد بهاء الدين رازى ، 777\r\nسيف الدّين احمد تفتازانى ، 741\r\nسيف ذويزن ، 374\r\nشاپور ذو الاكتاف ، 555\r\nشاه اسماعيل ( اوّل صفوى ) ، 85 ، 170 ، 741\r\nشاه طهماسب ( صفوى ) ، 75 ، 167 ، 470 ، 484 ، 660\r\nشاه عبّاس ( اوّل ) ، 471\r\nشاه عبّاس ثانى ، 52\r\nشريف جليل محمّد بن عمرو ، 681 ، 682\r\nشعيب ، 476\r\nشمس الملك ، 819 ، 820\r\nشمعون ، 357\r\nشيخ ابو الحسن نورى ، 485\r\nشيخ ابو على - ابو على سينا\r\nشيخ ابو على سينا - ابو على سينا\r\nشيخ الرييس ابى على - ابو على سينا\r\nشيخ امام محمّد بن عقيل قزوينى ، 690\r\nشيخ يونس سجاوندى ، 333\r\nشيرباريك ، 434\r\nشيرم ، 87\r\nصاب بن ادريس ، 534\r\nصاحب الزّمان ، 67\r\nصاحب بن عبّاد ، 573 ، 574 ، 575 ، 650 ، 651 ، 727 ، 733\r\nصاحب ديوان ، 90 ، 91\r\nصاحب كافى اسماعيل بن عبّاد - صاحب بن عبّاد\r\nصدر جهان طبسى ، 167 ، 168 ، 171\r\nصفيّه ، 381\r\nضحّاك ، 183\r\nطاهر بن الحسين - طاهر ذو اليمينين\r\nطاهر ذو اليمينين ، 565 ، 638 ، 639 ، 704 ، 705 ، 708 ، 734\r\nطاهريان ، 84 ، 708\r\nطبرى ، 690 ، 700\r\nطغان ، 432 ، 433\r\nطهمورث ، 542 ، 543 ، 544\r\nعاصم بن زياد ، 463 ، 464\r\nعباد بن كثير بصرى ، 460\r\nعباس ( بن يحيى بن خالد برمكى ) ، 264\r\nعباسيان - آل عباس\r\nعبد الرحمان اوزاعى ، 361 ، 362\r\nعبد اللّه بن جعفر طيّار ، 362\r\nعبد اللّه ( بن سليمان ) ، 644 ، 648\r\nعبد اللّه بن سنان ، 460\r\nعبد اللّه بن سهيل هاشمى ، 617\r\nعبد اللّه بن طاهر ، 194 ، 236 ، 237 ، 376 ، 644 ، 648 ، 565 ، 760 ، 784 ، 785 ، 786\r\nعبد اللّه بن عباس ، 166 ، 187 ، 452 ، 455 ، 456 ، 462\r\nعبد اللّه بن على ، 784\r\nعبد اللّه بن كوّا ، 415\r\nعبد اللّه بن محمّد بن طاهر ، 715\r\nعبد اللّه سلام ، 334\r\nعبد الملك بن مروان ، 105\r\nعبديشوع ، 675\r\n\r\n","description":"","footnote":"","page_name":" 892 ","page_number":892},
  {"content":"\r\n\r\nعبيد اللّه بن عبد اللّه بن طاهر ، 716\r\nعتبة بن عمر ، 158\r\nعجلان ابن صالح ، 130\r\nعرف الدّين خادم ، 644\r\nعروضى سمرقندى ، 686\r\nعضد الدّوله ، 204 ، 205 ، 207 ، 208 ، 209 ، 210 ، 211 ، 212 ، 628 ، 629 ، 649 ، 650 ، 692\r\nعلّامه رازى ، 87\r\nعلّامه شيرازى ، 662\r\nعلاء الدّوله محمّد بن دشمنزيار ، 691\r\nعلاء الدين بن ابى الحزم القرشى ، 662\r\nعلى - على بن ابى طالب\r\nعلىّ بن ابى طالب ، 54 ، 59 ، 66 ، 70 ، 72 ، 81 ، 104 ، 106 ، 113 ، 121 ، 141 ، 149 ، 153 ، 154 ، 162 ، 167 ، 182 ، 184 ، 185 ، 186 ، 188 ، 196 ، 282 ، 284 ، 286 ، 287 ، 310 ، 322 ، 323 ، 325 ، 327 ، 329 ، 335 ، 348 ، 353 ، 357 ، 358 ، 367 ، 369 ، 372 ، 373 ، 378 ، 379 ، 380 ، 381 ، 382 ، 383 ، 384 ، 387 ، 391 ، 394 ، 395 ، 402 ، 415 ، 416 ، 451 ، 452 ، 453 ، 454 ، 455 ، 456 ، 457 ، 458 ، 459 ، 460 ، 461 ، 462 ، 463 ، 464 ، 465 ، 467 ، 475 ، 477 ، 478 ، 479 ، 486 ، 498 ، 506 ، 519 ، 521 ، 559 ، 560 ، 561 ، 584 ، 585 ، 601 ، 616 ، 627 ، 628 ، 629 ، 630 ، 631 ، 639 ، 640 ، 666 ، 741 ، 781 ، 788 ، 790 ، 802 ، 805 ، 815 ، 823\r\nعلىّ بن الحسين - امام زين العابدين\r\nعلىّ بن السّرى ، 149\r\nعلى بن جعفر ، 701\r\nعلى بن عيسى ، 705 ، 734\r\nعلى بن محتاج الكسايى ، 730\r\nعلىّ بن موسى الرّضا - امام رضا\r\nعلى بن مهران باهلى ، 357\r\nعلى پاشا ، 608 ، 609 ، 611 ، 612\r\nعلى خويشاوند ، 345 ، 346\r\nعلى مرتضى - على بن ابى طالب\r\nعمار بن حبان ، 411\r\nعمالقه ، 172 ، 449\r\nعمر ابن الخطّاب ، 335 ، 379 ، 380 ، 382 ، 478 ، 479 ، 805\r\nعمران بن حصين ، 451\r\nعمران سعد ، 240 ، 241\r\nعمر بن الحارث الحارثى ، 711\r\nعمر بن عبد العزيز ، 396 ، 397 ، 464 ، 465 ، 467 ، 515 ، 806\r\nعمر بن عبيد ، 619\r\nعمرو بن سهومه ، 641\r\nعمرو بن عبدود ، 381 ، 382 ، 383 ، 620 ، 621\r\nعمرو بن مسعده ، 265\r\nعوف بن عبد اللّه ، 420\r\nعيسى بن حكم دمشقى ، 700\r\nعيسى بن مريم ، 130 ، 151 ، 390 ، 702 ، 703\r\nعيسى بن موسى ، 784 ، 785 ، 786 ، 787\r\nغاير خان ، 776\r\nفاطمه - حضرت فاطمه\r\nفاطمه بنت عبد الملك ، 465\r\nفتح الدين ، 79 ، 80\r\nفخر الدوله ( ديلمى ) ، 572 ، 573 ، 574 ، 575 ، 576 ، 651 ، 652\r\n\r\n","description":"","footnote":"","page_name":" 893 ","page_number":893},
  {"content":"\r\n\r\nفخر الدوله ابا كاليجار ، 690\r\nفريدون ، 544 ، 545\r\nفضل بن ربيع ، 676 ، 677 ، 678\r\nفضل بن سهل سرخسى ، 617 ، 618 ، 632 ، 638 ، 639 ، 640 ، 704 ، 705 ، 706 ، 707 ، 708\r\nفضل بن مروان ، 363 ، 641 ، 642\r\nفضّه ، 357 ، 358\r\nفيثاغورث ، 535\r\nفيلاطن ، 674\r\nفيلاطيس ، 674\r\nقابوس ، 688 ، 689 ، 690 ، 727\r\nقاسم بن عبد اللّه ، 623 ، 624 ، 625 ، 626\r\nقباد ، 186 ، 187 ، 193\r\nقراوناس ، 92 ، 93\r\nقعقاع بن شور ، 339\r\nقلى خان ، 741\r\nقوتى خاتون ، 92 ، 93\r\nقورچى قلى خان بيك ، 741\r\nقونقورتاى ، 93\r\nقيار ، 718\r\nقيس بن حاتم ، 338\r\nقيس بن عاصم ، 330 ، 331\r\nكسرى ، 231 ، 238\r\nكعب الاحبار ، 259\r\nكعب بن مالك ، 179 ، 180\r\nكنعان ، 172 ، 173 ، 174 ، 175 ، 176 ، 177\r\nكوشيار ، 698\r\nكيومرث ، 541\r\nگشتاسب ، 550 ، 551\r\nگور خان قرا خطايى ، 734 ، 735\r\nلايح ، 700\r\nلقمان حكيم ، 305 ، 418 ، 487\r\nلويك ، 434 ، 435\r\nماسويه ، 676 ، 677 ، 678 ، 679\r\nماكان كاكويى ، 731 ، 732 ، 733\r\nمالك ، 329 ، 413 ، 823 ، 825\r\nمالك اشتر ، 59 ، 329 ، 823\r\nمالك دينار ، 331 ، 412 ، 413\r\nمأمون ، 230 ، 238 ، 239 ، 261 ، 262 ، 265 ، 331 ، 336 ، 338 ، 363 ، 364 ، 524 ، 565 ، 617 ، 634 ، 640 ، 641 ، 643 ، 683 ، 704 ، 705 ، 706 ، 710 ، 717 ، 718 ، 734 ، 760 ، 802\r\nمتوكّل ، 644 ، 645\r\nمجاهد الدين ايبك ، 79 ، 80\r\nمحقّق طوسى ، 521 ، 530\r\nمحلهء خالد ، 625\r\nمحمّد - محمّد مصطفى\r\nمحمد اعرابى ، 794 ، 798\r\nمحمّد امين - محمّد مصطفى\r\nمحمّد باقر - امام محمّد باقر\r\nمحمّد باقر سبزوارى - محمد باقر شريف سبزوارى\r\nمحمّد باقر شريف سبزوارى ، 54 ، 74\r\nمحمّد بن ابراهيم ، 565\r\nمحمد بن احمد بلخى ، 412 ، 413\r\nمحمّد بن بايسنقر ، 577\r\nمحمّد بن حسن شيبانى ، 399\r\nمحمّد بن حنفيّه ، 395\r\nمحمّد بن زكريا رازى ، 662 ، 663 ، 684 ، 685 ، 686\r\n\r\n","description":"","footnote":"","page_name":" 894 ","page_number":894},
  {"content":"\r\n\r\nمحمّد بن طاهر ، 72 ، 84 ، 85\r\nمحمد بن عباس ، 637\r\nمحمد بن عبد الحميد ، 246\r\nمحمّد بن عبد اللّه كاتب ، 736\r\nمحمّد بن عبد الملك الزيّات ، 716\r\nمحمد بن عجلان ، 442\r\nمحمّد بن على الجواد ، 356\r\nمحمد بن عمران طلحى ، 241\r\nمحمّد بن الفضل ، 144\r\nمحمّد بن مسلم ، 146 ، 603\r\nمحمّد بن ملكشاه ، 724\r\nمحمّد بن نصر ، 401\r\nمحمّد بن يزداد ، 641 ، 642 ، 643\r\nمحمّد خان شيبانى ، 740 ، 741\r\nمحمّد زكريّا - محمّد بن زكريّا رازى\r\nمحمّد مصطفى ، 66 ، 69 ، 75 ، 94 ، 109 ، 116 ، 121 ، 123 ، 124 ، 126 ، 129 ، 130 ، 133 ، 134 ، 135 ، 136 ، 137 ، 140 ، 141 ، 142 ، 143 ، 148 ، 149 ، 151 ، 152 ، 157 ، 158 ، 159 ، 160 ، 161 ، 162 ، 163 ، 167 ، 177 ، 178 ، 179 ، 181 ، 182 ، 195 ، 196 ، 203 ، 231 ، 241 ، 249 ، 250 ، 252 ، 280 ، 281 ، 283 ، 291 ، 295 ، 297 ، 302 ، 304 ، 305 ، 320 ، 321 ، 326 ، 327 ، 333 ، 334 ، 342 ، 348 ، 350 ، 351 ، 352 ، 353 ، 357 ، 358 ، 359 ، 378 ، 379 ، 380 ، 382 ، 384 ، 385 ، 386 ، 387 ، 389 ، 390 ، 391 ، 393 ، 394 ، 395 ، 400 ، 409 ، 410 ، 411 ، 415 ، 416 ، 418 ، 419 ، 420 ، 423 ، 440 ، 443 ، 447 ، 451 ، 452 ، 454 ، 458 ، 459 ، 462 ، 466 ، 473 ، 474 ، 475 ، 476 ، 477 ، 478 ، 479 ، 488 ، 498 ، 500 ، 501 ، 517 ، 600 ، 601 ، 638 ، 640 ، 702 ، 705 ، 706 ، 711 ، 724 ، 735 ، 743 ، 761 ، 762 ، 781 ، 794 ، 836 ، 842 ، 856 ، 864 ،\r\nمحمود - سلطان محمود ( غزنوى )\r\nمحمود زاولى - سلطان محمود ( غزنوى )\r\nمرتضى على - على بن ابى طالب\r\nمرداويج ، 94 ، 95\r\nمروان بن محمّد بن مروان ، 99\r\nالمستعصم باللّه ، 75\r\nمستعصم - المستعصم باللّه\r\nمستنصر ، 83\r\nمسعود - سلطان مسعود غزنوى\r\nمسلم بن عبد الملك ، 465\r\nمصطفى - محمد مصطفى\r\nمصعب ، 332\r\nمصعب بن زبير ، 332\r\nمصعب بن يزيد انصارى ، 805\r\nمظفّر - امير مظفّر برلاس\r\nمعاوية بن وهب ، 130 ، 149\r\nمعتز باللّه ، 95\r\nمعتصم باللّه ، 72 ، 75 ، 79 ، 81 ، 82 ، 83 ، 105 ، 564 ، 217 ، 218 ، 219 ، 225 ، 227 ، 363 ، 364 ، 396 ، 641 ، 708 ، 709 ، 716\r\nمعتضد ، 623 ، 624 ، 625 ، 626 ، 403 ، 486\r\nالمعتمد على اللّه ، 643 ، 711\r\nمعتمد - المعتمد على اللّه\r\nمعقلة بن اسحاق ، 701\r\nمعلّى بن خنيس ، 440 ، 463\r\nمغربى ، 698\r\n\r\n","description":"","footnote":"","page_name":" 895 ","page_number":895},
  {"content":"\r\n\r\nمغول ، 77 ، 79 ، 80 ، 81 ، 82 ، 93 ، 775\r\nمغولان ، 777\r\nالمقتدر باللّه ، 95 ، 96 ، 658\r\nمقتدر - المقتدر باللّه\r\nمكتفى ، 466\r\nملكشاه سلجوقى ، 203 ، 228 ، 232 ، 233 ، 629 ، 630 ، 652 ، 653 ، 654 ، 693\r\nملك صالح ، 450\r\nمنذر بن مغيره دمشقى ، 262\r\nمنصور ( خليفه ) ، 197 ، 240 ، 241 ، 619 ، 748 ، 784 ، 785 ، 786\r\nمنصور بن نوح ( سامانى ) ، 427 ، 428 ، 429 ، 430 ، 431 ، 684\r\nمنگوقاآن ، 695\r\nمنوچهر ، 545 ، 548 ، 549\r\nموسى بن عتبه ، 332\r\nموسى بن عمران - موسى ( نبى )\r\nموسى ( نبى ) ، 136 ، 159 ، 352 ، 381 ، 390 ، 443 ، 449 ، 702 ، 710\r\nموسى ( بن يحيى بن خالد برمكى ) ، 264\r\nموسى هادى ، 675 ، 680\r\nموصلى ، 722\r\nموفّق ، 711 ، 713\r\nمولانا سعد الدّين تفتازانى ، 405\r\nالمهتدى باللّه ، 466\r\nمهد چگل ، 482 ، 483 ، 484\r\nمهدى ( خليفهء عباسى ) ، 241 ، 397 ، 398 ، 635 ، 636 ، 679 ، 680\r\nمهلب بن ابى صفره ، 787\r\nميرزا ابو القاسم بابر ، 397 ، 398 ، 576\r\nميرزا سلطان احمد ، 88\r\nميرزا سلطان محمّد ، 576 ، 577 ، 578 ، 776 ، 778\r\nميرزا كيچيك ، 88\r\nميرزا يادگار محمّد ، 72 ، 85 ، 86 ، 87 ، 88 ، 89\r\nميكائيل ، 496\r\nناصر خليفه ، 82\r\nنبهان تمّار ، 159\r\nنجاشى ، 444\r\nنصر بن احمد ( سامان ) ، 392 ، 427 ، 648\r\nنصر بن شبث عقيلى ، 376\r\nنظام الملك - خواجه نظام الملك\r\nنعيم بن حنيف انصارى ، 383\r\nنمير دبير ، 241\r\nنوح ( نبى ) ، 166 ، 392 ، 731\r\nنوح بن منصور ( سامان ) ، 425 ، 649 ، 730 ، 731 ، 732 ، 733\r\nنوح بن نصر ( سامانى ) ، 427 ، 648 ، 650\r\nنوشيروان - انوشيروان\r\nوهب بن منبّه ، 187\r\nهادى - موسى هادى\r\nهارون الرشيد ، 261 ، 332 ، 333 ، 393 ، 399 ، 401 ، 402 ، 568 ، 637 ، 671 ، 672\r\nهاشم بن قاسم هاشمى ، 466\r\nهاشمى ، 713\r\nهرمس - ادريس ( نبى )\r\nهرمس الهرامسه - ادريس ( نبى )\r\nهشام ، 359 ، 360\r\nهشام بن الحكم ، 140\r\nهلاجو ، 91 ، 92\r\n\r\n","description":"","footnote":"","page_name":" 896 ","page_number":896},
  {"content":"\r\n\r\nهلاكو خان ، 77 ، 78 ، 79 ، 80 ، 82 ، 83 ، 84 ، 527 ، 696\r\nهلال ، 179\r\nهواوشنگ - هوشنگ\r\nهوشنج - هوشنگ\r\nهوشنگ ، 87 ، 541 ، 543\r\nيادگار محمّد ميرزا - ميرزا يادگار محمد\r\nيادگار ميرآخور ، 88\r\nياسر ، 706\r\nيحيى بن خاقان ، 637\r\nيحيى بن خالد برمكى ، 239 ، 263 ، 264 ، 363 ، 635 ، 637 ، 638 ، 639 ، 640 ،\r\nيزيد عبد الملك ، 465\r\nيسع بن خطوب ، 172\r\nيعقوب ( نبى ) ، 386 ، 412\r\nيعقوب بن اسحاق كندى ، 710 ، 711\r\nيعقوب بن ليث صفار ، 84 ، 97\r\nيمين الدّوله محمود - سلطان محمود غزنوى\r\nيمين الدّوله محمود سبكتكين - سلطان محمود غزنوى\r\nيوحنّا ، 678 ، 679\r\nيوسف ( نبى ) ، 382 ، 386 ، 609 ، 614 ، 804\r\nيوسف خوارزمى ، 70\r\nيوسف ( كاتب ) ، 785 ، 786\r\nيونس بن افلح ، 486\r\nيونس بن يعقوب ، 391\r\n\r\n","description":"","footnote":"","page_name":" 897 ","page_number":897},
  {"content":"\r\n\r\n\r\n5 . جايها\r\nآذربايجان ، 90 ، 193 ، 194 ، 571\r\nآلتمان ، 777\r\nآمل ، 582\r\nآموى - آمويه\r\nآمويه ، 684 ، 685 ، 797\r\nابو قبيس ، 133\r\nاترار ، 776 ، 777\r\nارّان ، 571\r\nارمن ، 571\r\nاريحا ، 449\r\nاسترآباد ، 577\r\nاستنبول ، 612\r\nاسفراين ، 577\r\nاشروسنه ، 369\r\nاصفهان ، 208 ، 232 ، 427\r\nاندلس ، 571\r\nانطاكيه ، 571\r\nاورگنج ، 796\r\nاهواز ، 444\r\nايران ، 77 ، 777 ، 471 ، 472 ، 545\r\nباغ زاغان ، 87 ، 88\r\nباغ زغان ، 88\r\nباغ شمال ، 88\r\nباغى رباط ، 87\r\nباميان ، 434\r\nبخارا ، 684 ، 685 ، 730 ، 732 ، 735 ، 775 ، 425 ، 426 ، 427 ، 428 ، 431 ، 470\r\nبربر ، 571\r\nبسطام ، 576 ، 577\r\nبصره ، 397 ، 802\r\nبغداد ، 75 ، 77 ، 78 ، 79 ، 80 ، 81 ، 82 ، 206 ، 218 ، 219 ، 227 ، 228 ، 238 ، 262 ، 437 ، 486 ، 619 ، 620 ، 638 ، 639 ، 640 ، 649 ، 658 ، 659 ، 262 ، 676 ، 683 ، 708 ، 710 ، 711 ، 716 ، 722\r\nبلاد عجم ، 524 ، 510 ، 805\r\nبلاساغون ، 570\r\nبلخ ، 430 ، 431 ، 433 ، 435 ، 436 ، 579 ، 580 ، 582 ، 710 ، 711 ، 723 ، 796 ، 797\r\nبوكن ، 87\r\nبهقباذات ، 805\r\nبيت المقدس ، 449 ، 451 ، 571\r\nپل زنده‌رود ، 232\r\nتخارستان ، 431\r\n\r\n","description":"","footnote":"","page_name":" 898 ","page_number":898},
  {"content":"\r\n\r\nتركستان ، 245 ، 428 ، 436 ، 471 ، 472 ، 482 ، 483 ، 545 ، 571 ، 588 ، 740 ، 796\r\nترمذ ، 431\r\nجزيره فوكه ، 674\r\nجنديشاپور ، 676\r\nجوى موليان ، 685\r\nجيحون ، 70 ، 426 ، 431 ، 469 ، 545 ، 650 ، 684 ، 732\r\nچناران ، 577\r\nچين ، 197 ، 571 ، 745\r\nحبشه ، 374 ، 571\r\nحرمين ، 471\r\nحصن قموص ، 380\r\nحلوان ، 805\r\nحلّه ، 81\r\nحنين ، 69\r\nخبوشان ، 90\r\nختلان ، 431\r\nخراسان ، 84 ، 85 ، 86 ، 89 ، 425 ، 428 ، 430 ، 431 ، 432 ، 435 ، 436 ، 438 ، 471 ، 570 ، 574 ، 576 ، 577 ، 578 ، 633 ، 650 ، 653 ، 704 ، 710 ، 725 ، 731 ، 741\r\nخسروآباد ، 246 ، 247\r\nخطا ، 745 ، 777\r\nخلم ، 431 ، 434 ، 435\r\nخوار ، 731\r\nخوارزم ، 428 ، 430 ، 570 ، 777 ، 791 ، 792 ، 795 ، 796 ، 797 ، 798\r\nخيبر ، 379\r\nخيزدوك ( چشمه ) ، 87\r\nدار السّلام - بغداد\r\nدامغان ، 577\r\nدجله ، 228 ، 85 ، 805 ، 847\r\nدرّهء خلم ، 431\r\nدشت قبچاق ، 469\r\nدمشق ، 580 ، 582\r\nدهلى ، 470\r\nديار فرنگ ، 545\r\nديار مغرب ، 545 ، 671\r\nديلمان ، 204\r\nرحبه جسر ، 716 ، 717 ، 718\r\nرقه ، 760\r\nروم ، 205 ، 217 ، 218 ، 227 ، 230 ، 469 ، 471 ، 545 ، 606 ، 607 ، 608 ، 610 ، 611 ، 652 ، 653 ، 664\r\nروم ايلى ، 610 ، 611\r\nرى ، 572 ، 713 ، 731 ، 732\r\nزاب ، 99\r\nزاولستان ، 434 ، 437\r\nزنده‌رود ، 232\r\nسراب ، 92\r\nسرپل تابان ، 87\r\nسرخس ، 428\r\nسمرقند ، 734 ، 819\r\nسمنان ، 731 ، 740\r\nسمندره ، 608\r\nسند ، 571 ، 745\r\nسيستان ، 84 ، 85 ، 171\r\nشام ، 571 ، 339 ، 376 ، 469 ، 471 ، 745\r\nشاوور ، 435\r\n\r\n","description":"","footnote":"","page_name":" 899 ","page_number":899},
  {"content":"\r\n\r\nشيروان ، 171\r\nصرصر ، 675\r\nصفاهان - اصفهان\r\nطالقان ، 247 ، 248\r\nطبرستان ، 571 ، 582\r\nطوس ، 369 ، 688\r\nعراق ، 91 ، 218 ، 472 ، 570 ، 576 ، 577 ، 578 ، 649 ، 650 ، 653 ، 710 ، 713 ، 776 ، 787\r\nعراق عرب ، 81 ، 805 ، 847\r\nعراقين ، 570\r\nعقبهء حلوان ، 734\r\nعمّوريه ، 217\r\nغزنين ، 434 ، 435 ، 482 ، 483 ، 571 ، 718 ، 719 ، 733 ، 734 ، 736 ، 791\r\nفارس ، 314 ، 444 ، 570 ، 576 ، 692\r\nفرات ، 545 ، 847\r\nفرس ، 525 ، 554 ، 614 ، 847\r\nفرنگ ، 218 ، 607 ، 610\r\nفوشنج ، 84\r\nفيروزكوه ، 90\r\nقادسيّه ، 805\r\nقبا ، 387\r\nقبچاق ، 469\r\nقسطنطنيّه ، 612 ، 654\r\nقلعه هرموز ، 472\r\nقلعهء قموص ، 379\r\nقلعهء كلات ، 90\r\nقم ، 733\r\nقموص ، 379 ، 380 ، 381\r\nقندهار ، 171 ، 472\r\nقوچان ، 91\r\nقومس ، 732\r\nقهستان ، 696 ، 731\r\nقيروان ، 571\r\nكابل ، 434 ، 482\r\nكاشغر ، 570\r\nكرخ ، 77\r\nكنبايت ، 244\r\nكوفه ، 329 ، 339 ، 394 ، 457\r\nكوكر چيلك ، 608\r\nكوه طبرك ، 573\r\nگجرات ، 243\r\nگرگان ، 688\r\nگيلان ، 171\r\nلار ، 171\r\nلاس ، 607 ، 608\r\nلمغان ، 733\r\nلنگر بابا خاكى ، 87\r\nمازندران ، 171 ، 571 ، 577\r\nماوراء النّهر ، 70 ، 369 ، 427 ، 430 ، 431 ، 435 ، 471 ، 570 ، 577 ، 696 ، 735 ، 736 ، 819\r\nمداين ، 231 ، 805\r\nمدرسهء گوهرشاد آغا ، 88\r\nمدينه ، 161 ، 171 ، 177 ، 205 ، 395 ، 478 ، 649 ، 787\r\nمدينة السّلام - بغداد\r\nمرو ، 242 ، 638 ، 685 ، 734\r\nمزار خواجه ابو الوليد احمد ، 88\r\nمسجد الحرام ، 458\r\nمسجد كوفه ، 477\r\n\r\n","description":"","footnote":"","page_name":" 900 ","page_number":900},
  {"content":"\r\n\r\nمشهد ، 168\r\nمصر ، 360 ، 450 ، 471 ، 614 ، 644 ، 646 ، 647 ، 737 ، 745 ، 760 ، 803 ، 823\r\nمغرب ، 571\r\nمقدونيه ، 666\r\nمكناباد ، 246\r\nمكّه ، 170 ، 205 ، 369 ، 370 ، 649\r\nموصل ، 802 ، 805\r\nميمنه ، 86 ، 87\r\nنجف اشرف ، 456\r\nنوبه ، 99 ، 571\r\nنوبهار بلخ ، 579\r\nنهر حوير ، 806\r\nنهر سيربا ، 806\r\nنهر صرصر ، 675\r\nنهر ملك ، 806\r\nنهر واله ، 243 ، 244\r\nنيشابور ، 84 ، 195 ، 425 ، 428 ، 582 ، 663 ، 688 ، 722 ، 732 ، 777\r\nنيمروز ، 430 ، 435 ، 570\r\nهرات ، 86 ، 87 ، 194 ، 195 ، 693 ، 730 ، 741 ، 777\r\nهرى - هرات\r\nهمدان ، 649\r\nهند - هندوستان\r\nهندوستان ، 213 ، 244 ، 245 ، 345 ، 346 ، 430 ، 431 ، 435 ، 436 ، 437 ، 438 ، 471 ، 525 ، 527 ، 551 ، 733 ، 745\r\nيثرب - مدينه\r\nيمن ، 374 ، 471 ، 571\r\nيونان ، 526 ، 539 ، 666 ، 669\r\n\r\n","description":"","footnote":"","page_name":" 901 ","page_number":901},
  {"content":"\r\n\r\n\r\n6 . كتابها\r\nآداب ، 594 ، 595\r\nآداب العيش ، 554\r\nاحكام مغربى ، 698\r\nاخبار المذاكره ، 711 ، 716\r\nاخلاق ناصرى ، 96\r\nاخوان الصّفا ، 701 ، 702\r\nادب الطبيب ، 676\r\nاربع مقالات ، 686 ، 690 ، 710\r\nالفاظ حماد ، 727\r\nالمستطرف ، 803\r\nبصائر ، 713\r\nتاريخ ابن مسكويه ، 705\r\nتاريخ الوزراء و الكتّاب ، 709\r\nتاريخ طبرى ، 705\r\nتاريخ وصّاف ، 314\r\nتذكرة الاولياء ، 460\r\nتفهيم ، 698\r\nتورات ، 593 ، 702\r\nتوقيعات بلعمى ، 727\r\nجامع ، 698\r\nجاودان خرد ، 541\r\nجوامع الحكايات ، 654\r\nچهار مقاله ، 693\r\nحاوى ، 662\r\nدلايل حميرى ، 704\r\nذخيرهء ثابت بن قره ، 662\r\nربيع الابرار ، 712\r\nرجال ، 706\r\nروضة الانوار عبّاسى ، 55 ، 501 ، 865\r\nسراج الملوك ، 803\r\nسرّ الاسرار ، 524\r\nسنن ، 404\r\nشرح علّامه ، 662\r\nشرح قرشى ، 662\r\nصحيفهء سليمانى ، 317\r\nطبقات ناصرى ، 777\r\nعشر ، 662\r\nعمل التّشريح ، 674\r\nعيون اخبار الرّضا ، 706\r\nعيون الانباء ، 403 ، 659 ، 679 ، 680\r\nفصول بقراط ، 661\r\nفضايل العشره ، 384\r\nقابوسنامه ، 651\r\nقانون ، 662\r\n\r\n","description":"","footnote":"","page_name":" 902 ","page_number":902},
  {"content":"\r\n\r\nقدامه ، 727\r\nقرآن ، 68 ، 69 ، 98 ، 108 ، 115 ، 118 ، 123 ، 129 ، 136 ، 137 ، 139 ، 150 ، 152 ، 154 ، 156 ، 157 ، 181 ، 239 ، 248 ، 254 ، 266 ، 295 ، 304 ، 319 ، 369 ، 385 ، 407 ، 418 ، 419 ، 422 ، 473 ، 481 ، 482 ، 490 ، 492 ، 494 ، 560 ، 600 ، 602 ، 614 ، 781 ، 809 ، 818 ، 842\r\nقصص الانبياء ، 703\r\nكارنامه ، 554\r\nكافى ، 458 ، 460 ، 461\r\nكامل الصناعه ، 662 ، 692\r\nكتاب الطّهارة ، 286\r\nكتاب الوزرا ، 707\r\nكفاية التّعليم ، 698\r\nلوامع الاشراق ، 522\r\nمئة ، 662\r\nمبدأ و معاد ، 684\r\nمجمل ، 698\r\nمدخل ، 698\r\nمرشد رازى ، 661\r\nمسائل حنين ، 661\r\nمصنّفات ، 698\r\nمعالجات بقراطى ، 690\r\nمعالم السّنن ، 404\r\nمقالات بطلميوس ، 698\r\nمقامات ابو نصر مشكان ، 791\r\nمقامات بديعى ، 727\r\nمقامات حريرى ، 727\r\nمقامات حميدى ، 727\r\nمنازل السائرين ، 694\r\nمناقب الاطبّاء ، 664\r\nمنصورى ، 662 ، 684\r\nموجز ، 662\r\nوصايا ، 615 ، 618 ، 654 ، 345 ، 482\r\nهشت بهشت ، 607\r\nينبوع الحياة ، 290\r\n\r\n","description":"","footnote":"","page_name":" 903 ","page_number":903},
  {"content":"\r\n\r\n\r\n7 . منابع و مآخذ\r\nآل داود ، سيّد على ؛ « آل مأمون » در دائرة المعارف بزرگ اسلامى ، ج 2 ، تهران ؛ چاپ دوم ، 1370 ش .\r\nآذرنوش ، آذرتاش ؛ « آل بختيشوع » در دائرة المعارف بزرگ اسلامى ، ج 1 ، تهران ؛ چاپ دوم ، 1369 ش .\r\nابراهيم حسن ، حسن ؛ تاريخ الاسلام السياسى و الدينى و الثقافى و الاجتماعى ؛ قاهرة مكتبة النهضة المصرية ، 1964 م .\r\nابشيهى ، شهاب الدين محمد بن احمد ؛ المستطرف فى كل فن مستظرف ؛ بيروت : دار احياء التراث العربى ، [ بى تا 
  ] .\r\nابن ابى الحديد ، عزّ الدين ابو حامد بن هبة اللّه ؛ شرح نهج البلاغه ؛ به كوشش محمّد ابو الفضل ابراهيم ، بيروت :\r\nدار احياء التراث العربى ، 1385 ق . / 1965 م .\r\nابن اثير ، عزّ الدين على بن محمّد ؛ الكامل فى التاريخ ؛ بيروت : دار لكتاب العربى ، [ بىتا 
  ] .\r\nابن اعثم ، ابو محمّد احمد ؛ الفتوح ؛ بيروت : دار لكتب العلمية ، 1406 ق . / 1986 م .\r\nابن تعزى بردى ، ابو المحاسن يوسف ؛ النجوم الزاهرة فى ملوك مصر و القاهرة ؛ به كوشش محمد حسين شمس الدين ، بيروت : دار الكتب العلمية ، 1413 ق . / 1992 م .\r\nابن جعفر صفّار ؛ بصائر الدّرجات ؛ تهران : علمى ، 1362 ش .\r\nابن جمهور ، محمّد بن على بن ابراهيم الاحسائى ؛ عواملى اللئالى الغرية فى الاحاديث الدينية ؛ به كوشش آقا مجتبى عراقى ، قم : مطبعة سيّد الشّهداء ، 1403 ق .\r\nابن خلدون ، ابو زيد عبد الرحمن بن محمّد ؛ العبر ؛ ترجمه عبد المحمد آيتى ، تهران : مؤسسهء مطالعات و تحقيقات فرهنگى ، 1363 ش .\r\nابن خلدون ، ابو زيد عبد الرحمن بن محمّد ؛ مقدّمه ؛ ترجمهء محمد پروين گنابادى ، تهران : شركت انتشارات علمى و فرهنگى 1362 ش .\r\nابن خلّكان ، احمد بن محمّد ؛ وفيات الاعيان و انباء ابناء الزّمان ؛ به كوشش احسان عباس ، بيروت : دار صادر ، 1414 ق . / 1994 م .\r\nابن رازى ، ابو محمد جعفر بن احمد بن على قمى ؛ جامع الاحاديث ؛ تحقيق سيد محمد حسينى نيشابورى ؛ مشهد : مؤسسهء چاپ و نشر آستان قدس رضوى ، 1413 ه . ق\r\nابن رسته ، احمد بن عمر ؛ الاعلاق النفيسة ؛ ترجمهء حسين قره چانلو ، تهران : امير كبير ، 1365 ش .\r\nابن شعبه ، ابو محمد الحسن بن على الحرانى ؛ تحف العقول عن آل الرسول صلّى اللّه عليه و إله ؛ تحقيق على اكبر غفارى ؛ قم :\r\nمؤسسة النشر الاسلامى ، 1404 ه . ق .\r\n\r\n","description":"","footnote":"","page_name":" 904 ","page_number":904},
  {"content":"\r\n\r\nابن طقطقى ، محمد بن على بن طباطبا ؛ تاريخ فخرى ؛ ترجمهء محمّد وحيد گلپايگانى ؛ تهران : شركت انتشارات علمى و فرهنگى ، 1367 ش .\r\nابن فقيه ، احمد بن محمّد بن اسحاق همدانى ؛ كتاب البلدان ؛ به كوشش يوسف الهادى ، بيروت : عالم الكتب ، 1416 ق . / 1996 م .\r\nابن كثير دمشقى ، عماد الدين اسماعيل ؛ البداية و النهاية ؛ بيروت : 1413 ق . / 1993 م .\r\nابن هشام ، ابو محمّد عبد الملك ؛ السيّرة النّبويّة ؛ به كوشش مصطفى السّقا و ابراهيم الابيارى و عبد الحفيظ شلبى ، بيروت : دار القلم ، [ بىتا 
  ] .\r\nابو على مسكويه ، احمد بن محمّد ؛ تجارب الامم و تعاقب الهمم ؛ به كوشش ابو القاسم امامى ؛ تهران : سروش ، 1369 ش .\r\nاجتهادى ، ابو القاسم ؛ بررسى وضع مالى و ماليهء مسلمين ، از آغاز تا پايان دورهء اموى ؛ تهران : سروش ، 1363 ش .\r\nاربلى ، عيسى بن ابى الفتح ؛ كشف الغمة فى معرفة الائمة ؛ به كوشش سيد هاشم رسولى محلاتى ، تبريز :\r\nمكتبة بنى هاشم ، 1381 ق .\r\nاردبيلى ، مولى احمد ؛ مجمع الفائدة و البرهان فى شرح ارشاد الاذهان ؛ تحقيق حاج آقا مجتبى عراقى و ديگران ؛ قم : جماعة المدّرسين فى الحوزة العلمية ، [ بىتا 
  ] .\r\nاشتراوس ، لئو ؛ فلسفهء سياسى چيست ؟ ؛ ترجمهء فرهنگ رجايى ، تهران : شركت انتشارات علمى و فرهنگى ، 1373 ش .\r\nاصطخرى ، ابو اسحق ابراهيم ؛ مسالك و ممالك ؛ مجهول المترجم ، به كوشش ايرج افشار ، تهران : شركت انتشارات علمى و فرهنگى ، 1368 ش .\r\nاقبال آشتيانى ، عبّاس ؛ تاريخ مغول ؛ تهران : امير كبير ، 1365 ش .\r\nامام خمينى ، روح اللّه ؛ حكومت اسلامى ؛ بىجا : 1391 ق / 1971 م .\r\nاوزون چارشلى ، اسماعيل حقى ؛ تاريخ عثمانى ؛ ترجمهء وهاب ولى ، تهران : مؤسسهء مطالعات و تحقيقات فرهنگى ، 1370 ش .\r\nبارتولد ، واسيلى ولاديمير ويچ ؛ تركستان‌نامه ؛ ترجمهء كريم كشاورز ، تهران : آگاه ، 1366 ش .\r\nبارتولد ، واسيلى ولاديمير ويچ ؛ « البرامكة » در دائرة المعارف الاسلامية ؛ ج 3 ، بيروت : دار الفكر ، [ بىتا 
  ] .\r\nبارتولد ، واسيلى ولاديمير ويچ ؛ « الشيبانية » در دائرة المعارف الاسلامية ؛ ج 13 ، بيروت : دار الفكر ، [ بىتا 
  ] .\r\nبروكلمان ، كارال ؛ « الزمخشرى » در دائرة المعارف الاسلامية ؛ ج 10 ، بيروت : دار الفكر ، [ بىتا 
  ] .\r\nبحرانى سيد هاشم ؛ حلية الابرار فى احوال محمد و آل الاطهار عليه السّلام ؛ تحقيق شيخ غلامرضا بروجردى ؛ قم :\r\nمؤسسة المعارف الاسلامية ، 1411 ه . ق .\r\n\r\n","description":"","footnote":"","page_name":" 905 ","page_number":905},
  {"content":"\r\n\r\nبحرانى ، كمال الدين ميثم بن على ؛ شرح على المائة كلمة الأمير المومنين على بن ابيطالب عليه السّلام ؛ تصحيح مير جلال الدين حسينى ارموى ( محدث ) ؛ تهران : مؤسسهء انتشارات و چاپ دانشگاه تهران ، 1349 ش .\r\nبوا ، ل . ؛ « شيبانى خان » در دائرة المعارف الاسلامية ؛ ج 13 ، بيروت : دار الفكر ، [ بىتا 
  ] .\r\nبوسورث ، كليفور ادموند ، سلسله‌هاى اسلامى ؛ ترجمهء فريدون بدره‌اى ، تهران : مؤسسهء مطالعات و تحقيقات فرهنگى ، 1371 ش .\r\nبيهقى ، ابو الفضل ؛ تاريخ ؛ به كوشش سعيد نفيسى ، تهران : كتابخانهء سنايى ، [ بىتا 
  ] .\r\nپازارگاد ، بهاء الدين ؛ تاريخ فلسفهء سياسى ؛ تهران : زوّار ، 1336 ش .\r\nتفضّلى ، احمد ؛ « آيين‌نامه » در دايرة المعارف بزرگ اسلامى ؛ ج 2 ، تهران : مركز دائرة المعارف اسلامى ، 1370 ش .\r\nجوينى ، عطاملك علاء الدين بن بهاء الدين محمّد ؛ تاريخ جهانگشا ؛ به كوشش علامه محمد بن عبد الوهاب قزوينى ، ليدن : بريل ، 1911 م .\r\nحاجى خليفه ، مصطفى بن عبد اللّه ؛ كشف الظنون عن اسامى الكتب و الفنون ، بيروت : دار الفكر ، [ بىتا 
  ] . حرّ عاملى ، محمّد بن حسن ؛ وسائل الشيعة الى تحصيل مسائل الشريعة ؛ به كوشش عبد الرحيم ربّانى شيرازى و محمّد رازى ، بيروت : دار احياء التراث العربى ، [ بىتا 
  ] .\r\nحرّ عاملى ، محمد بن حسن ؛ امل الآمل ؛ به كوشش احمد حسينى ، بغداد : مكتبة الاندلس ، 1385 ق .\r\nحلبى ، على اصغر ؛ مبانى انديشه‌هاى سياسى در ايران و جهان اسلامى ؛ تهران : بهبهانى ، 1375 ش .\r\nحلبى ، على اصغر ؛ مبانى انديشه‌هاى سياسى در ايران و جهان اسلامى ؛ تهران : بهبهانى ، 1372 ش .\r\nحلّى ، علّامه حسن بن يوسف ؛ كشف المراد فى شرح تجريد الاعتقاد ؛ ترجمهء ابو الحسن شعرانى ، تهران :\r\nاسلاميه ، [ بىتا 
  ] .\r\nحميرى ، محمّد بن عبد المنعم ، الرّوض المعطار فى اخبار الأقطار ؛ به كوشش احسان عبّاس ، بيروت : مكتبة لبنان ، چاپ دوم ، 1984 م .\r\nخامنه‌اى ، سيّد محمد ؛ مقدّمه بر « ويژگيهاى ايدئولوژى اسلامى » ( نوشتهء سيد قطب ) ؛ تهران : بعثت ، [ بىتا 
  ] .\r\nخليفة بن خياط ؛ تاريخ ؛ به كوشش مصطفى نجيب قواز و حكمت كشلى فوّاز ، بيروت : دار الكتب العلمية ، 1415 ق / 1995 م .\r\nخواجه رشيد الدين فضل اللّه ؛ جامع التّواريخ ؛ به كوشش بهمن كريمى ، تهران : اقبال ، 1367 ش .\r\nخواجه نصير الدين محمد طوسى ؛ اخلاق محتشمى ؛ به كوشش محمد تقى دانش‌پژوه ، تهران : مؤسسهء انتشارات و چاپ دانشگاه تهران ، 1361 ش .\r\nخواجه نصير الدين محمد طوسى ؛ اخلاق ناصرى ؛ به كوشش مجتبى مينوى و عليرضا حيدرى ، تهران :\r\nخوارزمى ، 1373 ش .\r\nخوانسارى ، محمد باقر ؛ روضات الجنّات ؛ تهران : اسماعيليان ، 1390 ق .\r\n\r\n","description":"","footnote":"","page_name":" 906 ","page_number":906},
  {"content":"\r\n\r\nداورى ، رضا ؛ فلسفهء مدنى فارابى ؛ تهران : شوراى عالى فرهنگ و هنر ، 1354 ش .\r\nدهخدا ، على اكبر ؛ لغت‌نامه ؛ زير نظر دكتر محمد معين ؛ تهران : سازمان لغت‌نامه ( دانشكده ادبيات و علوم انسانى دانشگاه تهران ) ، 1347 ش .\r\nديلمى ، ابو محمد حسن ؛ ارشاد القلوب ؛ بيروت : موسسة الأعلمى للمطبوعات ، 1398 ق .\r\nدينورى ، ابو حنيفه احمد بن داوود ؛ اخبار الطّوال ؛ دكتر مهدوى دامغانى ؛ تهران : نشر نى ، 1368 ش .\r\nراوندى ، محمّد بن على بن سليمان ؛ راحة الصّدور و آية السّرور ؛ به كوشش محمّد اقبال ، تهران : امير كبير ، 1364 ش .\r\nراوندى ، مولى ابو الحسين سعيد بن هبة اللّه قطب الدين ؛ الدّعوات ؛ قم : مدرسة الامام المهدى .\r\nرحيم‌لو ، يوسف ؛ « ابن كوّاء » در دائرة المعارف بزرگ اسلامى ؛ ج 4 ، تهران : چاپ اول ، 1370 ش .\r\nروملو ، حسن بيك ؛ احسن التّواريخ ؛ ج 11 ، به كوشش عبد الحسين نوايى ؛ تهران : بنگاه ترجمه و نشر كتاب ، 1349 ش .\r\nزترشتين ، ك . و . ؛ « جعفر بن يحيى البرمكى » در دائرة المعارف الاسلامية ؛ ج 6 ، بيروت : دار الفكر ، [ بىتا 
  ] .\r\nزركلى ، خير الدّين ؛ الاعلام ؛ بيروت : دار العلم للملايين ، 1986 م .\r\nزرياب خويى ، عباس ؛ « اباقا خان » در دائرة المعارف بزرگ اسلامى ؛ ج 2 ، تهران : چاپ دوم ، 1370 ش .\r\nزرّين كوب ، عبد الحسين ؛ تاريخ ايران بعد از اسلام ؛ تهران : امير كبير ، 1368 ش .\r\nزرّين كوب ، عبد الحسين ؛ كارنامهء اسلام ؛ تهران : امير كبير ، 1362 ش .\r\nزكريا بن محمد بن محمود قزوينى ؛ آثار البلاد و اخبار العباد ؛ ترجمه با اضافات از جهانگير ميرزا قاجار ، به كوشش مير هاشم محدّث ، تهران : امير كبير ، 1373 ش .\r\nسجادى ، سيد صادق و عالم‌زاده ، هادى ؛ تاريخنگارى در اسلام ؛ تهران : سازمان مطالعه و تدوين كتب علوم انسانى دانشگاهها ( سمت ) ، 1375 ش .\r\nسعدى ، مصلح بن عبد اللّه ، گلستان ؛ به كوشش محمّد على فروغى ؛ تهران : امير كبير ، 1365 ش .\r\nسيد رضى ، محمّد بن حسين ( گردآورنده ) ؛ نهج البلاغة ؛ به كوشش صبحى صالح ، بيروت : دار الكتاب اللبنانى و مكتبة المدرسة ، 1982 م .\r\nسيد رضى ، محمّد بن حسين ( گردآورنده ) ؛ نهج البلاغة ؛ به كوشش فيض الاسلام ، تهران : انتشارات فيض الاسلام ، 1370 ش .\r\nسيوطى ، عبد الرحمن بن ابى بكر ، تاريخ الخلفاء ؛ به كوشش محمد محيى الدين عبد الحميد ، [ بىجا ، بىنا و بىتا 
  ] .\r\nشبانكاره‌اى ، محمّد بن على ؛ مجمع الانساب ؛ به كوشش مير هاشم محدّث ، تهران : امير كبير ، 1363 ش .\r\nشريك امى ، شمس ؛ فرهنگ اصطلاحات ديوانى دوران مغول ؛ تهران : فرهنگستان ادب و هنر ايران ، 1375 ش .\r\n\r\n","description":"","footnote":"","page_name":" 907 ","page_number":907},
  {"content":"\r\n\r\nشعيرى ، تاج الدين محمّد بن محمّد ؛ جامع الاخبار ؛ بيروت : مؤسسة الأعلمى للمطبوعات ، 1406 ق .\r\nشهرزورى ، شمس الدين محمّد محمود ؛ نزهة الارواح و روضة الافراح ( تاريخ الحكماء ) ؛ ترجمهء مقصود على تبريزى ، تهران : شركت انتشارات علمى و فرهنگى ، 1365 ش .\r\nشهرستانى ، محمد بن عبد الكريم ؛ الملل و النحل ؛ به كوشش محمد سيد كيلانى ، بيروت : دار المعرفة ، [ بىتا 
  ] .\r\nشيخ صدوق ، محمد بن على ؛ من لا يحضره الفقيه ؛ به كوشش على اكبر غفارى ، قم : جماعة المدرّسين فى الحوزة العلمية .\r\nشيخ صدوق ، محمد بن على ؛ عيون اخبار الرّضا ؛ به كوشش سيد مهدى حسينى لاجوردى ، تهران : انتشارات جهان ، [ بىتا 
  ] .\r\nالصّالح ، صبحى ؛ النظم الاسلامية ؛ بيروت : دار العلم للملابين ، 1982 م .\r\nصفا ، ذبيح اللّه ؛ تاريخ ادبيات در ايران ؛ تهران : فردوس ، 1372 ش .\r\nصفا ، ذبيح اللّه ؛ تاريخ علوم عقلى در تمدّن اسلامى تا واسط قرن پنجم ؛ تهران : مؤسسهء انتشارات و چاپ دانشگاه تهران ، 1371 ش .\r\nصفدى ، صلاح الدين خليل بن ايبك ؛ الوافى بالوفيات ؛ به كوشش هلموت ريتر ، ويسبادن : فرانزشتانير ، 1381 ق / 1962 م .\r\nطالقانى ، محمود ؛ مقدمه بر « تنبيه الامة و تنيزيه الملّة » ؛ ( نوشتهء علّامه نايينى ) ؛ تهران : انتشار ، 1360 ش .\r\nطباطبايى ، سيد جواد ؛ زوال انديشهء سياسى در ايران ؛ تهران : كوير ، 1375 ش .\r\nطباطبايى ، سيد جواد ؛ درآمدى فلسفى بر تاريخ انديشهء سياسى در ايران ؛ تهران : كوى ، 1374 ش .\r\nطباطبايى ، علامه سيد محمد حسين ؛ خواجه نظام الملك ؛ تهران : طرح نو ، 1375 ش .\r\nطباطبايى ، سيد جواد ؛ شيعه در اسلام ؛ تهران : كتابخانهء بزرگ اسلامى ، 1354 ش .\r\nطبرى ، عماد الدين حسن بن على ؛ كامل بهايى ؛ تهران : مكتبة المرتضوية ، [ بىتا 
  ] .\r\nطبرى ، محمّد بن جرير ؛ تاريخ الرّسل و الملوك ؛ بيروت : دار الكتب العلمية ، 1408 ق . / 1988 م .\r\nطرطوش ، ابو بكر محمّد بن وليد ؛ سراج الملوك ؛ بيروت : دار صادر ، 1995 م .\r\nالطريحى ، فخر الدين ؛ مجمع البحرين ؛ قم : مؤسسة البعثة ، الطبعة الاولى ، 1416 ق .\r\nطوسى ، ابو جعفر محمد بن حسن ؛ التهذيب ( تهذيب الاحكام فى شرح المقنعة ) ؛ بيروت : دار التعارف .\r\n1401 ق .\r\nطوسى ، ابو جعفر محمد بن حسن ؛ المبسوط فى فقه الامامية ؛ تحقيق محمد على كشفى ؛ تهران : المكتبة المرتضوية ، 1387 ه . ق .\r\nطوسى ، ابو على فضل بن حسن ؛ مكارم الاخلاق ؛ تحقيق علاء آل جعفر ؛ قم : مؤسسة النشر اسلامى ، 1414 ه . ق .\r\nطهرانى ، محمد حسين بن على ( آقا بزرگ ) ؛ الذريعة الى تصانيف الشيعة ؛ بيروت : دار الاضواء ، 1406 ق .\r\n\r\n","description":"","footnote":"","page_name":" 908 ","page_number":908},
  {"content":"\r\n\r\nعاملى ، حسين بن عبد الصمد ؛ نور الحقيقة و نور الحديقة ؛ تحقيق سيد محمد جواد حسينى جلالى ؛ قم : مطبعة سيد الشهداء عليه السّلام ، 1403 ه . ق .\r\nعاملى ، شيخ بهاء الدين محمد ؛ الكشكول ؛ تحقيق سيد مهدى لاجوردى . بيروت : مؤسسة الأعلمى للمطبوعات ، 1403 ه . ق .\r\nعاملى ( شهيد ثانى ) ، زين الدين بن على ؛ منية المريد ؛ به كوشش رضا مختارى ، قم : دفتر تبليغات اسلامى ، چاپ سوم ، 1374 ش .\r\nعبد اللّه عنان ، محمّد ؛ تاريخ دولت اسلامى در اندلس ؛ ترجمهء عبد المحمّد آيتى ، تهران : انتشارات كيهان 1366 ش .\r\nعبد الواحد بن محمّد تميمى آمدى ؛ غرر الحكم و درر الكلم ؛ به كوشش مير جلال الدين حسينى ( محدّث ارموى ) ، تهران : مؤسسهء انتشارات و چاپ دانشگاه تهران ، 1360 ش .\r\nعزّتى ، ابو الفضل ؛ سياست در اسلام ؛ تهران : هدى ، 1361 ش .\r\nعلى بن الحسين بن على عليه السّلام ، صحيفهء سجّاديه ؛ ترجمه و شرح فيض الاسلام ، تهران : [ بىجا 
  ] ، 1375 ق .\r\nعميد ، حسن ؛ فرهنگ فارسى ( سه جلدى ) ؛ تهران ، امير كبير ، 1363 ش .\r\nعميد زنجانى ، عباسعلى ؛ فقه سياسى ؛ ج 1 ، تهران : امير كبير ، 1366 ش .\r\nعنايت ، حميد ؛ انديشهء سياسى در اسلام معاصر ؛ ترجمهء بهاء الدين خرمشاهى ، تهران : خوارزمى ، 1372 ش .\r\nعنصر المعالى كيكاووس بن اسكندر بن قابوس بن وشمگير بن زيار ؛ قابوسنامه ؛ به كوشش غلامحسين يوسفى ، تهران : شركت انتشارات علمى و فرهنگى ، 1373 ش .\r\nعوفى ، سديد الدين محمّد ؛ جوامع الحكايات و لوامع الروايات ؛ به كوشش جعفر شعار ، تهران : انتشارات و آموزش انقلاب اسلامى ، 1370 ش .\r\nعياشى ، ابو النصر محمد بن مسعود سلمى سمرقندى ؛ تفسير العياشى ، تحقيق سيد هاشم رسولى محلاتى ، تهران : المكتبة العلمية ، 1380 ق .\r\nعيناثى ، سيد محمد ؛ آداب النفس ؛ تحقيق سيد كاظم موسوى مياموىّ ؛ تهران : المكتبة المرتضوية ، 1380 ه . ق .\r\nغزالى ، محمّد بن محمّد ؛ نصيحة الملوك ؛ به كوشش علّامه جلال الدين همايى ، تهران : هما ، 1367 ش .\r\nفارابى ، ابو نصر محمد بن محمد ؛ احصاء العلوم ؛ ترجمهء حسين خديو جم ، تهران : شركت انتشارات علمى و فرهنگى ، 1364 ش .\r\nفارابى ، ابو نصر محمد بن محمد ؛ آراء اهل مدينة الفاضلة ( انديشه‌هاى اهل مدينهء فاضله ) ؛ ترجمهء سيد جعفر سجّادى ؛ تهران : شوراى عالى فرهنگ و هنر - مركز مطالعات و هماهنگى فرهنگى ، 1354 ش .\r\nفراى ، ر . ن . ( گردآورنده ) ؛ تاريخ ايران از اسلام تا سلاجقه ؛ ترجمهء حسن انوشه ؛ تهران : امير كبير ، 1363 ش .\r\nفرّوخ ، عمر ؛ تاريخ العلوم عند العرب ؛ بيروت : دار العلم للملايين ، 1984 م .\r\n\r\n","description":"","footnote":"","page_name":" 909 ","page_number":909},
  {"content":"\r\n\r\nالقائينى النجفى ، على الفاضل ؛ معجم مؤلفى الشيعة ؛ تهران : وزارت ارشاد اسلامى ، 1405 ق .\r\nقفطى ، ابو الحسن على بن يوسف ؛ تاريخ الحكماء ؛ مجهول المترجم ، به كوشش بهين دارايى ، تهران : مؤسسهء انتشارات و چاپ دانشگاه تهران ، 1371 ش .\r\nكاشفى سبزوارى ، ملا حسين ؛ اخلاق محسنى ؛ تهران : كتابخانه علميه ، 1358 ش .\r\nكراوس ، پ . و پينس ، س ؛ « الرازى ابو بكر » در دائرة المعارف الاسلامية ؛ ج 9 ، بيروت : دار الفكر ، [ بىتا 
  ] .\r\nكريستين سن ، آرتور ؛ ايران در زمان ساسانيان ؛ ترجمهء رشيد ياسمى ، تهران : امير كبير ، 1367 ش .\r\nكسايى ، نور اللّه ؛ مدارس نظاميه و تأثيرات علمى و اجتماعى آن ؛ تهران : امير كبير ، 1363 ش .\r\nكلبى ، ابو منذر هشام بن محمّد ؛ تنكيس الامنام ؛ ترجمه سيد محمد رضا جلالى نايينى ، تهران : نشر نو ، 1364 ش .\r\nكلينى رازى ، محمّد بن يعقوب ؛ الكافى ؛ تهران : دار الكتب الاسلامية ، 1388 ق .\r\nلسترنج ، گى ؛ جغرافياى تاريخ سرزمينهاى خلافت شرقى ؛ ترجمهء محمود عرفان ، تهران : شركت انتشارات علمى و فرهنگى ، 1364 ش .\r\nلمبتون ، آن . كى . اس . ؛ دولت و حكومت در دورهء ميانهء اسلام ؛ تهران : مركز پژوهشهاى بنيادى وزارت فرهنگ و ارشاد اسلامى ، 1375 ش . ( منتشر نشده )\r\nلين پول ، استانلى - بارتولد ، الكساندر و ديگران ؛ تاريخ دولتهاى اسلامى و خاندانهاى حكومتگر ؛ ترجمهء صادق سجادى ، تهران : نشر تاريخ ايران ، 1363 ش .\r\nمجتبايى ، فتح اللّه ؛ شهر زيباى افلاطون و شاهى آرمانى در ايران باستان ؛ تهران : انجمن فرهنگ ايران باستان ، 1352 ش .\r\nمجلسى ، محمّد باقر بن محمد تقى ؛ بحار الانوار الجامعة لدرر اخبار الائمة الاطهار ؛ تهران : دار الكتب الاسلامية ، 1403 ق .\r\nمجلسى ، مولى محمد تقى ؛ روضة المتقين فى شرح من لا يحضره الفقيه ؛ [ بىجا 
  ] : بنياد فرهنگ اسلامى حاجى محمد حسين كوشانپور ، 1352 ه . ش .\r\nمحسن فيض كاشانى ، محمّد بن مرتضى ؛ الوافى ؛ به كوشش ضياء الدين حسينى ( علامه اصفهانى ) ، اصفهان :\r\nمكتبة الامير المؤمنين عليه السّلام ، 1412 ق .\r\nمحسن فيض كاشانى ، محمّد بن مرتضى ؛ المحجّة البيضاء فى تهذيب الاحياء ؛ به كوشش على اكبر غفارى ، تهران : مكتبة الصدوق ، 1339 ش .\r\nمحمّد بن نجيب بكران ؛ جهان‌نامه ؛ به كوشش محمّد امين رياحى ، تهران : كتابخانهء ابن سينا ، 1342 ش .\r\nمحمّدى ، محمّد ؛ فرهنگ ايرانى پيش از اسلام ؛ تهران : توس ، 1374 ش .\r\nمدرس تبريزى ، محمد على ؛ ريحانة الادب ؛ تهران : شركت سهامى طبع كتاب ، 1328 ش .\r\nمدير شانه‌چى ، كاظم ؛ علم الحديث ؛ قم : دفتر انتشارات اسلامى ، 1362 ش .\r\nمستوفى قزوينى ، حمد اللّه ، نزهة القلوب ؛ به كوشش گاى لسترنج ، تهران : دنياى كتاب ، 1362 ش .\r\nمستوفى قزوينى ، حمد اللّه ؛ تاريخ گزيده ؛ به كوشش عبد الحسين نوايى ، تهران : امير كبير ، 1364 ش .\r\n\r\n","description":"","footnote":"","page_name":" 910 ","page_number":910},
  {"content":"\r\n\r\nمسعودى ، على بن حسين ؛ التنبيه و الاشراف ؛ ترجمهء ابو القاسم پاينده ، تهران : شركت انتشارات علمى و فرهنگى ، 1365 ش .\r\nمشكوة الدين ، عبد المحسن ؛ حكومت دينى در روش فلاسفه و متكلّمان شيعى ؛ قم : دار النشر ، [ بىتا 
  ] .\r\nمصاحب ، غلامحسين ؛ دايرة المعارف فارسى ؛ تهران : شركت سهامى كتابهاى جيبى ، 1350 ش .\r\nمطهرى ، مرتضى ؛ خدمات متقابل اسلام و ايران ؛ تهران : دفتر انتشارات اسلامى ، [ بىتا 
  ] .\r\nمعين ، محمّد ؛ فرهنگ فارسى ؛ تهران : امير كبير ، 1371 ش .\r\nموسى ، محمد يوسف ؛ نظام الحكم فى الاسلام ؛ بيروت : العصر الحديث ، 1408 ق .\r\nمؤلّف ناشناخته ، حدود العالم ؛ به كوشش منوچهر ستوده ، تهران : كتابخانهء طهورى ، 1362 ش .\r\nميرخواند ، محمد بن خاوند شاه بلخى ؛ روضة الصّفا ؛ تهذيب و تلخيص عبّاس زرياب خويى ، تهران : علمى ، 1373 ش .\r\nميرزا سميعا ؛ تذكرة الملوك ؛ به كوشش سيّد محمّد دبير سياقى ، تهران : امير كبير ، 1368 ش .\r\nناس ، جان بى ؛ تاريخ جامع اديان ؛ ترجمهء على اصغر حكمت ، تهران : انتشارات و آموزش انقلاب اسلامى ، 1370 ش .\r\nنصر ، سيد حسين ؛ علم و تمدّن در اسلام ؛ ترجمهء احمد آرام ، تهران : نشر انديشه ، 1350 ش .\r\nنصر اللّه بن محمّد منشى ، كليله و دمنه ؛ به كوشش محمّد روشن ، تهران : اشرفى ، 1374 ش .\r\nنظام الملك ، حسن بن على ؛ سياستنامه ( سير الملوك ) ؛ به كوشش عبّاس اقبال ، تهران : اساطير ، 1369 ش .\r\nنظامى عروضى سمرقندى ، احمد بن عمر بن على ؛ چهار مقاله ؛ به كوشش علامه محمد بن عبد الوهاب قزوينى ، تهران : جامى ، 1372 ش .\r\nنوبختى ، حسن بن موسى ؛ فرق الشيعه ؛ ترجمهء محمد جواد مشكور ، تهران : شركت انتشارات علمى و فرهنگى ، 1361 ش .\r\nنورى ، ميرزا حسين ؛ فصل الخطاب ؛ نسخهء مخطوط موجود در كتابخانهء مجلس شوراى اسلامى .\r\nنورى طبرسى ، ميرزا حسين ؛ مستدرك الوسائل و مستنبط المسائل ؛ بيروت : مؤسسة آل البيت عليه السّلام ، 1411 ش .\r\nواقدى ، محمد بن عمر ؛ مغازى ؛ به كوشش مارسدن جونز ، بيروت : عالم الكتب ، 1404 ق / 1984 م . وحيد گلپايگانى ، محمد ؛ مقدمه بر تاريخ فخرى ؛ تهران : شركت انتشارات علمى و فرهنگى ، 1367 ش .\r\nورّام بن ابى فراس ؛ تنبيه الخواطر و نزهة النواظر ( مجموعهء ورّام ) ؛ قم : منشورات الرّضى ، [ بىتا 
  ] .\r\nهورا ، كلمان ؛ « أق قويونلو » در دائرة المعارف الاسلامية ؛ ج 2 ، بيروت : دار الفكر ، [ بىتا 
  ] .\r\nهوار ، كلمان ؛ « ديلم » در دائرة المعارف الاسلامية ؛ ج 9 ، بيروت : دار الفكر ، [ بىتا 
  ] .\r\nهينس ، والتر ؛ اوزان و مقياسها در اسلام ؛ ترجمهء غلامرضا ورهرام ، تهران : مؤسسهء مطالعات و تحقيقات فرهنگى ، 1368 ش .\r\nياقوت حموى ؛ معجم البلدان ؛ به كوشش و وستنفلد ، بيروت : دار احياء التراث العربى ، 1399 ق / 1979 م .\r\nيعقوبى ، احمد بن ابى يقوب ؛ تاريخ يعقوبى ؛ ترجمهء محمّد ابراهيم آيتى ، تهران : شركت انتشارات علمى و فرهنگى ، 1362 ش .\r\n\r\n","description":"","footnote":"","page_name":" 911 ","page_number":911},
  {"content":"\r\n . \r\n","description":"","footnote":"","page_name":" 912 ","page_number":912},
  {"content":"\r\n\r\nفهرست آثار منتشرشدهء مركز نشر ميراث مكتوب به ترتيب شمارهء رديف 1 . بخشى از تفسيرى كهن به پارسى / ناشناخته ( حدود قرن چهارم هجرى ) ؛ تصحيح دكتر سيد مرتضى آية الله‌زاده شيرازى\r\n2 . فرائد الفوائد در احوال مدارس و مساجد / محمد زمان تبريزى ؛ تصحيح رسول جعفريان\r\n3 . جغرافياى نيمروز / ذو الفقار كرمانى ( قرن 13 ق . ) ؛ تصحيح عزيز الله عطاردى\r\n4 . تاج التراجم فى تفسير القرآن للأعاجم / ابو المظفّر اسفراينى ( قرن 5 ق . ) ؛ تصحيح نجيب مايل هروى و على اكبر الهى خراسانى\r\n5 . فوايد راه آهن / محمّد كاشف ( قرن 13 ق . ) ؛ تصحيح محمّد جواد صاحبى\r\n6 . نزهة الزاهد / ناشناخته ؛ تصحيح رسول جعفريان\r\n7 . آثار احمدى / احمد بن تاج الدين استرابادى ( قرن 10 ق . ) ؛ تصحيح مير هاشم محدّث\r\n8 . ديوان حزين لاهيجى / حزين لاهيجى ( قرن 12 ق . ) ؛ تصحيح ذبيح الله صاحبكار\r\n9 . تذكرة المعاصرين / حزين لاهيجى ( قرن 12 ق . ) ؛ تصحيح معصومه سالك\r\n10 . فتح السبل / حزين لاهيجى ( قرن 12 ق . ) ؛ تصحيح ناصر باقرى بيدهندى\r\n11 . مرآت الأكوان / احمد حسينى اردكانى ( قرن 13 ق . ) ؛ تصحيح عبد الله نورانى\r\n12 . تسلية العباد در ترجمهء مسكّن الفؤاد شهيد ثانى / ترجمهء مجد الأدباء خراسانى ( قرن 13 ق . ) ؛ تصحيح محمد رضا انصارى\r\n13 . ترجمهء المدخل الى علم احكام النجوم / ابو نصر قمى ( قرن 4 ق . ) ؛ از مترجمى ناشناخته ؛ تصحيح جليل اخوان زنجانى\r\n14 . فيض الدموع / بدايع نگار ( قرن 13 ق . ) ؛ تصحيح اكبر ايرانى قمى\r\n15 . مصابيح القلوب / حسن شيعى سبزوارى ( قرن 8 ق . ) ؛ تصحيح محمد سپهرى\r\n16 . الجماهر فى الجواهر / ابو ريحان البيرونى ( قرن 5 ق . ) ؛ تحقيق يوسف الهادى\r\n17 . تحفة المحبّين / يعقوب بن حسن سراج شيرازى ( قرن 10 ق . ) ؛ به اشراف محمد تقى دانش‌پژوه ؛ تصحيح كرامت رعنا حسينى و ايرج افشار\r\n18 . عيار دانش / علينقى بهبهانى ؛ به كوشش دكتر سيد على موسوى بهبهانى\r\n19 . قاموس البحرين / محمّد ابو الفضل محمّد ؛ تصحيح على اوجبى\r\n20 . مجمل رشوند / محمد على خان رشوند ( قرن 13 ق . ) ؛ تصحيح دكتر منوچهر ستوده و عنايت الله مجيدى\r\n21 . شرح القبسات / مير سيد احمد علوى ؛ تحقيق حامد ناجى اصفهانى\r\n22 . ترجمهء تقويم التواريخ / حاجى خليفه ( قرن 11 ق . ) ؛ از مترجمى ناشناخته ؛ تصحيح مير هاشم محدّث\r\n23 . تفسير الشهرستانى المسمى مفاتيح الاسرار و مصابيح الابرار / الامام محمد بن عبد الكريم الشهرستانى ( قرن 6 ق . ) ؛ تصحيح دكتر محمد على آذرشب\r\n24 . انوار البلاغه / محمد هادى مازندرانى ، ( قرن 12 ق . ) ؛ تصحيح محمد على غلامىنژاد\r\n25 . جغرافياى حافظ ابرو ( 3 ج ) / حافظ ابرو ( قرن 9 ق . ) ؛ تصحيح صادق سجادى\r\n26 . تائيّهء عبد الرحمان جامى / تصحيح دكتر صادق خورشا\r\n27 . رسائل دهدار / محمد دهدار شيرازى ( قرن 10 ق . ) ؛ تصحيح محمد حسين اكبرى ساوى\r\n28 . تحفة الأبرار فى مناقب الائمة الأطهار / عماد الدين طبرى ( زنده در 701 ه . ق ) ؛ تصحيح سيد مهدى جهرمى\r\n\r\n","description":"","footnote":"","page_name":" 913 ","page_number":913},
  {"content":"\r\n\r\n29 . شرح دعاى صباح / مصطفى خوئى ؛ تصحيح اكبر ايرانى قمى\r\n30 . نبراس الضياء و تسواء السواء فى شرح باب البداء و اثبات جدوى الدعاء / المير محمد باقر الداماد ( المتوفى 1041 ق . ) ؛ تحقيق حامد ناجى اصفهانى\r\n- التصريف لمن عجز عن التأليف / ابو القاسم خلف بن عباس زهراوى / ترجمه احمد آرام - مهدى محقق\r\n31 . ترجمهء اناجيل اربعه / مير محمد باقر خاتون‌آبادى ( 1070 - 1127 ق . ) ؛ تصحيح رسول جعفريان\r\n32 . عين الحكمه / مير قوام الدين محمّد رازى تهرانى ( قرن 11 ق . ) ؛ تصحيح على اوجبى\r\n33 . عقل و عشق ، يا ، مناظرات خمس / صائن الدين تركهء اصفهانى ( 770 - 835 ق . ) ؛ تصحيح اكرم جودى نعمتى\r\n34 . احياى حكمت ( 2 ج ) / عليقلى بن قرچغاى خان ( قرن 11 ق . ) ؛ تصحيح فاطمه فنا\r\n35 . منشآت ميبدى / قاضى حسين بن معين الدين ميبدى ؛ تصحيح نصرت الله فروهر\r\n36 . كيمياى سعادت / ميرزا ابو طالب زنجانى ؛ تصحيح دكتر ابو القاسم امامى\r\n37 . النظاميّة فى مذهب الاماميّة / خواجگى شيرازى ؛ تصحيح على اوجبى\r\n38 . شرح منهاج الكرامه فى اثبات الامامه علّامهء حلّى / تأليف علىّ الحسينى الميلانى\r\n39 . تقويم الايمان / المير محمد باقر الداماد ؛ تحقيق على اوجبى\r\n40 . التعريف بطبقات الامم / قاضى صاعد اندلسى ( قرن 5 ق . ) ؛ تصحيح دكتر غلامرضا جمشيد نژاد اوّل\r\n41 . رسائل حزين لاهيجى / حزين لاهيجى ( قرن 12 ق . ) ؛ تصحيح على اوجبى ، ناصر باقرى بيد هندى ، اسكندر اسفنديارى و عبد الحسين مهدوى\r\n42 . رسائل فارسى / حسن لاهيجى ( قرن 11 ق . ) ؛ تصحيح على صدرائى خوئى\r\n43 . ديوان ابى بكر الخوارزمى / ابو بكر الخوارزمى ( قرن 4 ق . ) ؛ تحقيق الدكتور حامد صدقى\r\n44 . رسائل فارسى جرجانى / ضياء الدين جرجانى ؛ تصحيح دكتر معصومه نور محمدى\r\n45 . ديوان غالب دهلوى / اسد الله غالب دهلوى ( قرن 13 ق . ) ؛ تصحيح دكتر محمد حسن حائرى\r\n46 . حكمت خاقانيه / فاضل هندى ؛ با مقدمهء دكتر غلامحسين ابراهيمى دينانى ، تصحيح دفتر نشر ميراث مكتوب\r\n47 . لطايف الأمثال و طرايف الأقوال / رشيد الدين وطواط ؛ تصحيح حبيبه دانش‌آموز\r\n48 . تذكرة الشعراء / مطربى سمرقندى ( قرن 10 - 11 ق . ) ؛ تصحيح اصغر جانفدا ، على رفيعى علامرودشتى\r\n49 . روضة الأنوار عباسى / ملا محمّد باقر سبزوارى ؛ تصحيح اسماعيل چنگيزى اردهايى\r\n50 . راحة الارواح و مونس الاشباح / حسن شيعى سبزوارى ( قرن 8 ق . ) ؛ تصحيح محمد سپهرى\r\n51 . تاريخ بخارا ، خوقند و كاشغر / ميرزا شمس بخارايى ؛ تصحيح محمد اكبر عشيق\r\n52 . خريدة القصر و جريدة العصر ( 3 ج ) / عماد الدين الاصفهانى ( قرن 6 ق . ) ؛ تحقيق الدكتور عدنان محمد آل طعمه\r\nلوح فشرده  ( CD )  دوره سه جلدى\r\n53 . ظفرنامهء خسروى / ناشناخته ( قرن 13 ق . ) ؛ تصحيح دكتر منوچهر ستوده\r\n54 . تاريخ آل سلجوق در آناطولى / ناشناخته ( قرن 8 ق . ) ؛ تصحيح نادره جلالى\r\n55 . خرابات / فقير شيرازى ( قرن 13 ق . ) ؛ تصحيح منوچهر دانش‌پژوه\r\n56 . محبوب القلوب ( ج 1 ) / قطب الدين الاشكورى ؛ تحقيق الدكتور ابراهيم الديباجى - الدكتور حامد صدقى\r\n- طب الفقراء و المساكين / ابو جعفر احمد بن ابراهيم بن ابى خالد بن الجزار ( قرن 4 ق . ) ؛ تحقيق وجيهة كاظم آل طعمة\r\n\r\n","description":"","footnote":"","page_name":" 914 ","page_number":914},
  {"content":"\r\n\r\n57 . ديوان جامى ( 2 ج ) / عبد الرحمان جامى ( 817 - 897 ه . ق . ) ؛ تصحيح اعلا خان افصح‌زاد\r\n58 . مثنوى هفت اورنگ ( 2 ج ) / عبد الرحمان جامى ( 817 - 898 ه . ق . ) ؛ تصحيح جابلقا دادعليشاه ، اصغر جانفدا ، ظاهر احرارى ، حسين احمد تربيت و اعلا خان افصح‌زاد\r\n59 . نقد و بررسى آثار و شرح احوال جامى / تأليف اعلا خان افصح‌زاد\r\n60 . فهرست نسخه‌هاى خطّى مدرسهء علميّهء نمازى خوى / تأليف على صدرائى خوئى\r\n61 . منهاج الولاية فى شرح نهج البلاغة ( 2 ج ) / ملّا عبد الباقى صوفى تبريزى ( قرن 11 ق . ) ؛ تصحيح حبيب الله عظيمى\r\n62 . فهرست نسخه‌هاى خطّى مدرسهء خاتم الانبياء ( صدر ) بابل / تأليف على صدرائى خوئى ، محمود طيّار مراغى ، ابو الفضل حافظيان بابلى\r\n63 . تحفة الأزهار و زلال الأنهار فى نسب أبناء الأئمة الأطهار ( 4 ج ) / ضامن بن شدقم الحسينى المدنى ؛ تحقيق كامل سلمان الجبورى\r\n64 . القند فى ذكر علماء سمرقند / نجم الدين النسفى ؛ تحقيق يوسف الهادى\r\n65 . شرح ثمرهء بطلميوس / خواجه نصير الدين طوسى ؛ تصحيح جليل اخوان زنجانى\r\n66 . كلمات عليهء غرّا / مكتبى شيرازى ؛ تصحيح دكتر محمود عابدى\r\n67 . مكارم الاخلاق / غياث الدين خواندمير ؛ تصحيح محمد اكبر عشيق\r\n68 . فروغستان / محمد مهدى فروغ اصفهانى ؛ تصحيح ايرج افشار\r\n69 . مرآة الحرمين / ايوب صبرى پاشا ؛ ترجمهء عبد الرسول منشى ؛ تصحيح جمشيد كيان‌فر\r\n70 . نامه‌ها و منشآت جامى / عبد الرحمان جامى ؛ تصحيح عصام الدين اورون بايف و اسرار رحمانف\r\n71 . بهارستان و رسائل جامى / عبد الرحمان جامى ؛ تصحيح اعلا خان افصح‌زاد ، محمد جان عمراف و ابو بكر ظهور الدين\r\n72 . سعادت‌نامه يا روزنامهء غزوات هندوستان ( فارسى ) / غياث الدين على يزدى ؛ تصحيح ايرج افشار\r\n73 . جواهر الاخبار / بوداق منشى قزوينى ؛ تصحيح محسن بهرام‌نژاد\r\n74 . شرح الاربعين / القاضى سعيد القمى ؛ تحقيق نجفقلى حبيبى\r\n75 . مجموعه رسائل و مصنفات / عبد الرزاق كاشانى ؛ تصحيح مجيد هادىزاده\r\n76 . خانقاه / فقير شيرازى ؛ تصحيح منوچهر دانش‌پژوه\r\n77 . شرح ديوان منسوب به امير المؤمنين على بن ابى طالب عليهما السلام / مير حسين بن معين الدين ميبدى يزدى ؛ تصحيح حسن رحمانى و سيد ابراهيم اشك شيرين\r\n78 . لطائف الإعلام في إشارات أهل الإلهام / عبد الرزاق كاشانى ؛ تحقيق مجيد هادىزاده\r\n79 . جواهر التفسير / ملا حسين واعظ كاشفى سبزوارى ، تصحيح دكتر جواد عباسى\r\n80 . راهنماى تصحيح متون / نوشتهء جويا جهانبخش\r\n81 . ديوان الهامى كرمانشاهى / ميرزا احمد الهامى ، تصحيح اميد اسلام‌پناه\r\n82 . شرح نهج البلاغه نواب لاهيجى ( 2 ج ) / ميرزا محمد باقر نواب لاهيجانى ، تصحيح دكتر سيد محمد مهدى جعفرى ، دكتر محمد يوسف نيرى\r\n83 . ديوان مخلص كاشانى / ميرزا محمد مخلص كاشانى ، تصحيح حسن عاطفى\r\n84 . زبور آل داود / سلطان هاشم ميرزا ، تصحيح دكتر عبد الحسين نوابى\r\n85 . مجموعه آثار حسام الدين خوئى / حسن بن عبد المؤمن خوئى ، تصحيح صغرى عباس‌زاده\r\n86 . تذكرهء مقيم خانى / محمد يوسف بيك منشى ، تصحيح فرشته صرافان\r\n87 . سبع رسائل علامة جلال الدين محمد دوانى ؛ تحقيق و تعليق دكتر سيد احمد تويسركانى\r\n\r\n","description":"","footnote":"","page_name":" 915 ","page_number":915},
  {"content":"\r\n\r\n88 . خلد برين / محمد يوسف واله اصفهانى قزوينى ، تصحيح مير هاشم محدث\r\n89 . ترجمهء فرحة الغرى / محمد باقر مجلسى ( قرن 11 ق ) ، پژوهش جويا جهانبخش\r\n90 . سراج السالكين / گردآورنده ملا محسن فيض كاشانى ؛ تصحيح جويا جهانبخش\r\n91 . الآثار الباقية عن القرون الخالية / أبو ريحان محمد بن أحمد البيرونى ، تصحيح پرويز اذكايى\r\n92 . جذوات و مواقيت / مير محمد باقر دادماد ؛ على اوجبى\r\n93 . دو شرح أخبار و ابيات و امثال عربى كليله و دمنه / فضل الله إسفزارى و مؤلفى ناشناخته ، تصحيح بهروز ايمانى\r\n- البلابل القلاقل / ابو المكارم حسنى ( قرن 7 ق . ) ؛ تصحيح محمد حسين صفاخواه\r\n94 . هفت ديوان محتشم كاشانى / كمال الدين محتشم كاشانى ؛ دكتر عبد الحسين نوايى ، مهدى صدرى\r\n95 . بدايع الملح / صدر الأفاضل خوارزمى ؛ تصحيح دكتر مصطفى اوليايى\r\n96 . فهرست نسخه‌هاى خطى مدرسه امام صادق ( ع ) چالوس / مقدّمه سيد رفيع الدين موسوى ؛ به كوشش محمود طيّار مراغى\r\n97 . كتاب الأدوار فى الموسيقى / صفى الدين عبد المؤمن بن يوسف بن فاخر الأرموى البغدادى\r\n98 . تحفة الملوك / على بن ابى حفص اصفهانى ؛ تصحيح على اكبر احمدى دارانى\r\n99 . مثنوى شيرين و فرهاد / سرودهء سليمى جرونى ؛ تصحيح دكتر نجف جوكار\r\n100 . الإلهيات من المحاكمات بين شرح الإشارات / لقطب الدين محمد بن محمد الرازى ، تصحيح مجيد هادىزاده\r\n101 . الأربعينيات لكشف أنوار القدسيات / القاضى سعيد محمد بن محمد مفيد القمى ، تصحيح نجفقلى حبيبى\r\n102 . الصراط المستقيم فى ربط الحادث بالقديم / مير محمد باقر داماد ، تصحيح على اوجبى\r\n103 . اشراق اللاهوت فى نقد شرح الياقوت / عميد الدين ابو عبد الله عبد المطلب بن مجد الدين الحسينى العبيدلى ، تصحيح على اكبر ضيايى\r\n104 . دقائق التأويل و حقائق التنزيل / ابو المكارم محمود بن ابى المكارم حسنى واعظ ، پژوهش جويا جهانبخش\r\n105 . گوهر مقصود / مصطفى تهرانى ( مير خانى ) ، به كوشش زهرا مير خانى\r\n106 . بلوهر و بيوذسف / مولانا نظام ، تصحيح محمد روشن\r\n107 . سندبادنامه / محمد بن على ظهيرى سمرقندى ، تصحيح محمد باقر كمال الدينى\r\n108 . تحفة الفتى فى تفسير سورة هل أتى / غياث الدين منصور دشتكى شيرازى ، تصحيح پروين بهارزاده\r\n109 . جهان دانش / شرف الدين محمد بن مسعود مسعودى ؛ تصحيح جليل اخوان زنجانى\r\n110 . كليات بسحق اطعمهء شيرازى / : مولانا جمال الدين ابو اسحق حلاج اطعمه شيرازى معروف به بسحق اطعمه شيرازى ؛ تصحيح منصور رستگار فسايى\r\n111 . محبوب القلوب ( ج 2 ) / قطب الدين الاشكورى ؛ تحقيق الدكتور ابراهيم الديباجى - الدكتور حامد صدقى\r\n112 . تاريخ عالم‌آراى امينى / فضل اللّه بن روزبهان خنجى اصفهانى ؛ تصحيح محمد اكبر عشيق\r\n113 . روضة المنجمين / شهمردان بن ابى الخير رازى ؛ مقدمه ، تحقيق و تصحيح جليل اخوان زنجانى\r\n114 . كليات نجيب كاشانى / نور الدين محمد شريف كاشانى ؛ تصحيح اصغر دادبه و مهدى صدرى\r\n115 . إشراق هياكل النور لكشف ظلمات شواكل الغرور / غياث الدين منصور دشتكى شيرازى ؛ تقديم و تحقيق على اوجبى\r\n\r\n","description":"","footnote":"","page_name":" 916 ","page_number":916},
  {"content":"\r\n\r\n116 . مجموعهء آثار عبد اللّه خان قراگوزلو / حاجى عبد اللّه خان قراگوزلو امير نظام همدانى ؛ مقدمه ، تصحيح و تعليقات عنايت الله مجيدى\r\n117 . تعليقه بر الهيات شرح تجريد ملّا على قوشچى / شمس الدين محمد بن احمد خفرى ؛ مقدمه و تصحيح فيروزه ساعتچيان\r\n118 . مرآت واردات / محمد شفيع طهرانى ( ره ) مقدمه ، تصحيح و تعليقات دكتر منصور صفت‌گل\r\n119 . جواهرنامهء نظامى / محمّد بن ابى البركات جوهرى نيشابورى ، به كوشش : ايرج افشار ، با همكارى : محمّد رسول درياگشت\r\n120 . تاريخ رشيدى / ميرزا محمد حيدر دو غلات ، تصحيح عباسقلى غفارىفرد\r\n\r\n","description":"","footnote":"","page_name":" 917 ","page_number":917},
  {"content":"\r\n . \r\n","description":"","footnote":"","page_name":" 918 ","page_number":918},
  {"content":"\r\n . \r\n","description":"","footnote":"","page_name":" 919 ","page_number":919},
  {"content":"\r\n . \r\n\r\n","description":"","footnote":"","page_name":" 920 ","page_number":920}
  ]