[
  {"content":"\r\nترجمهء الغدير\r\n","description":"","footnote":"","page_name":" 1 ","page_number":1},
  {"content":"\r\nالغدير جلد 8\r\nمؤلف : علامه و محقق بزرگ عبد الحسين امينى نجفى\r\nترجمه : محمد باقر بهبودى\r\nناشر : بنياد بعثت\r\nتيراژ : 3000\r\nنوبت چاپ : چهارم\r\nچاپ از : مركز چاپ و نشر بنياد بعثت\r\nتهران - خيابان سميه - بين مفتح و فرصت\r\nتوزيع : فروشگاههاى كتاب بنياد بعثت\r\nتهران : 760133 - مشهد : 59555 - قم : 32118\r\n","description":"","footnote":"","page_name":" 2 ","page_number":2},
  {"content":"\r\nعلامه فقيد شيعه آية الله مجاهد :\r\nمرحوم شيخ عبد الحسين امينى نجفى\r\nالغدير\r\nترجمه\r\nمحمد باقر بهبودى\r\nجلد هشتم\r\n","description":"","footnote":"","page_name":" 3 ","page_number":3},
  {"content":"\r\nولاية على بن ابى طالب حصنى\r\nفمن دخل حصنى امن من عذابى\r\n","description":"","footnote":"","page_name":" 4 ","page_number":4},
  {"content":"\r\nبسم اللَّه الرحمن الرّحيم\r\n\r\nقرن پنجم\r\n\r\n37 غديريهء ابو محمد صورى\r\n( 419 - 339 ح )\r\n\r\nولاؤك خير ما تحت الضمير\r\nو أنفس ما تمكَّن فى الصّدور\r\n\r\n- مهرت گرامىتر رازى است كه در دل نهفته‌ام و نفيستر گنجى كه در سينه دارم .\r\n\r\nوها أنابتّ أحسس منه نارا\r\nأمتّ بحرّها نار السّعير\r\n\r\n- شعلهء عشقت تار و پودم بسوخت ، ديگر آتش دوزخ را به چيزى نشمرم .\r\n\r\nأبا حسن تبيّن غدر قوم\r\nبعهد اللَّه من عهد الغدير\r\n\r\n- آن روز كه فرمان « غدير » صادر شد ، مكر و خيانت آن قوم بر ملا گشت .\r\n- پيامبر به خطابه برخاست و فرمانرواى آنان را معرفى كرد .\r\n- بازوى على برافراشت و گفتنىها بگفت ، آنان راه خلاف گرفتند .\r\n- در آن محفل بشادى و سرور پرداختند ، در دل نغمه‌هاى دگر مىنواختند .\r\n\r\nطوى يوم الغدير لهم حقودا\r\nأنال بنشرها يوم « الغدير » .\r\n\r\n- روز « غدير » كينهء در دلها بينباشت كه چون بر ملا شد ، هر چه بود از ميان برداشت .\r\n","description":"","footnote":"","page_name":" 5 ","page_number":5},
  {"content":"\r\n- واى كه چه روزهاى شوم و سياهى در پى داشت ؟ !\r\n- چند تن با مكر و فسون راه خيانت هموار كردند ، دنياى فريبكار آنانرا بفريفت .\r\n\r\n* و ليس من « الكثير » فيطمئنّوا\r\nبانّ اللَّه يعفو عن كثير\r\n\r\n- اين خطائى نبود كه به خود نويد داده و گويند « خداى مهربان بخشايشگر خطاهاست » .\r\n* دربارهء اهل بيت گويد :\r\n\r\nعيون منعن الرّقاد العيونا\r\nجعلن لكلّ فؤاد فتونا\r\n\r\n- چشمانى آشوبگر كه خواب از چشمها ربودند و هر دلى را مفتون خود ساختند .\r\n\r\nفكنّ المنى لجميع الورى\r\nو كنّ لمن رامهنّ المنونا\r\n\r\n- آرزوى جهانيان بودند ، آفت جان همگان .\r\n- دلى دارم كه حوادث روزگارش بر آشوفت ، از چپ و راست به خاك و خونش كشيد .\r\n- شور درون را از همگان پنهان كردم و اشك رخسارم آتش دل را بر ملا ساخت !\r\n- ديگر از چه درد عشق را كتمان كنم « كوس رسوائى من بر سر هر بام زدند » .\r\n\r\nو كان ابتداء الهوى بى مجونا\r\nفلمّا تمكَّن أمسى جنونا\r\n\r\n- ابتدا عشق را بازيچه پنداشتم اينك كارم به جنون كشيده .\r\n\r\nو كنت أظنّ الهوى هيّنا\r\nفلاقيت منه عذابا مهينا\r\n\r\n- هواى دل را سرسرى گرفتم ، اينك رنج هجرانم از پاى در آورده .\r\n- كاش روز وداع ، شاهد حال زارم بودى كه ديدگان من واو براز و نياز اندر بودند .\r\n- ديو مرگ بر كسى ابقا نكرد كه دل در مهر او بندم\r\n- جز آل پيامبر كه مهرشان آرزوى آرزومندان است .\r\n- آل پيامبر ، ذخيرهء فرداى مناند ، و هم وسيلهء نجات و رستگارى رستگاران .\r\n","description":"","footnote":"","page_name":" 6 ","page_number":6},
  {"content":"\r\n- ساقى كوثراند و دستاويز محكم براى اميدواران .\r\n- نيكوكاران امت را يار و مدد كاراند ، از همت ايشان يارى طلب .\r\n- حجت خدايند در زمين ، گر چه منكران سربتابند .\r\n- سخنوراند و راستگو . و شما با تكذيب خود به راه عناد رفتيد .\r\n- وارث دانشهاى رسولاند ، از چه آنان را ترك گفتيد .\r\n- كينه‌هاى بر گذشته را زنده كرديد ، با آنكه بشمشير آنان راه اسلام گرفتيد .\r\n\r\nجحدتم موالاة مولاكم\r\nو يوم الغدير لها مؤمنونا\r\n\r\n- ولايت سالارتان را منكر شديد ، با آنكه روز غديرش مؤمن و معترف بوديد .\r\n- فضل و مقام او را با نص رسول شنيديد .\r\n- گفتيد : فرموده ات بجان خريديم . در دل گفتيد : ابدا نپذيريم .\r\n- كدامين يك سزاوارتر به سرورى امت باشيد و بيناتر از اين پاكان ؟\r\n- و كدامين يك وصى رسول باشيد و كدامين امين ودايع ؟\r\n- كدامين يك بر فراش او خسبيد و جانرا برخى رسول كرد ، گاهى كه در پى ريختن خونش بوديد ؟\r\n- كدامين يك با دعاى رسول بر خوان مرغ بريان نشست ؟ شما خود گواه داستانيد .\r\n- اى آل پيامبر ! مطرود باد قومى كه پرچم هدايت را بدست شما فراز ديدند و باز هم جانب گمراهى سپردند .\r\n* و نيز دربارهء اهل بيت گويد :\r\n\r\nما طوّل اللَّيل القصيرا\r\nو نهى الكواكب أن تغورا\r\n\r\n\r\nالَّا و فى يده عزيمات يحلّ بها الامورا\r\n\r\n- اين شب كوتاه را بر من دراز ننمود و اختران را از فرو نشستن باز نداشت .\r\n- جز اينكه حل و عقد امور در دست اوست .\r\nذو مقلة لا تستقلّ ضنى و إن أضنت كثيرا\r\nليست تفتّر عن دمى و ترى بها ابدا فتورا\r\n","description":"","footnote":"","page_name":" 7 ","page_number":7},
  {"content":"\r\nو ترى بها ضعفا يريك المستجار المستجيرا\r\n- با دو چشمانى پر تب و تاب كه آفت جانهاست .\r\n- در ريختن خونم سستى نگيرد ، با اينكه همواره مست و خراب است .\r\n- چنانش خمار بينى كه گه در حال ناز و گه در حال نياز است .\r\n- آنجا كه سر جنگ دارد ، بملامتم در سپارد و چون ره آشتى گيرد ، معذورم شناسد .\r\n- جز اين است كه از شيدائى كارم به رسوائى كشيد ؟\r\n- هر كس به پاكدامنى مىگرايد ، چه بهتر كه با عشق اول اكتفا جويد .\r\n\r\nو لقد لبست ثياب نسك مالكا او مستعيرا\r\nو تمثّل الشيطان لى ليغرّنى رشؤا غريرا\r\nفخلعتها و لبست ثوب الفتك سحّابا جرورا\r\n\r\n- جامهء زهد و پارسائى پوشيدم ، ندانم از خود داشتم يا عاريه كردم .\r\n- ابليس با مكر و فسون در تجلى آمد تا به رشد و صلاحم فريب دهد .\r\n- از آنرو جامهء پارسائى بر كندم و قباى عياران خونريز بر تن آراستم .\r\n- خطايت هر چه باشد ، ترك گوى و راه توبه پوى . بىگمان خدا را بخشاينده و غفور يا بى .\r\n\r\n* ما لم تكن من معشر غدروا و قد شهدوا الغديرا\r\n\r\n- مادام كه از خيانت كاران « روز غدير » نباشى .\r\n- آنها كه كنارى گرفته به توطئه نشستند تا اميرى از ميان خود برگمارند .\r\n- با سينه‌هاى پر كين و خشمى آتشين .\r\n- كانديد ملك و رياست ، بانتظار تخت و سرير .\r\n- بسان پيمانه در ميان خود بچرخانند و بديگر كس نهلند .\r\nهذا الى ان قام قائم آل أحمد مستثيرا\r\n- اين است روش روزگاران ، تا انقلابگر آل محمد به خونخواهى و كين برخيزد .\r\nو تسلَّم الاسلام أقتم مظلما فكساه نورا\r\n","description":"","footnote":"","page_name":" 8 ","page_number":8},
  {"content":"\r\n- آئين اسلام را چركين و سياه دريابد و در نور هدايت غرقه سازد .\r\nتا آخر قصيده .\r\n* و نيز دربارهء اهل بيت سرايد :\r\n\r\nنكرت معرفتى لمّا حكم\r\nحاكم الحبّ عليها لى بدم\r\n\r\n- قاضى عشقم گفت : بجرم بىمهرى خونش بريز . آشنائى قديم را منكر آمد .\r\n\r\nفبدت من ناظريها نظرة\r\nأدخلتها فى دمى تحت التّهم\r\n\r\n- با نگاه دلدوزش تيرى به سويم پرتاب كرد كه در تار و پودم جا گرفت .\r\n\r\nو تمكَّنت فأضنيت ضنى\r\nكان بىمنها و أسقمت سقم\r\n\r\n- از رنجورى عشق برنخاسته ، دردى دگر بر جانم فزود .\r\n\r\n* وصبت بعد اجتناب صغوة\r\nبدّلت من قولها : لا . بنعم\r\n\r\n- پس از هجران و جفا راه آشتى گرفت ، پاسخ آورد كه « آرى » . دگر از « لا » دم برنياورد .\r\n\r\nو فقدت الوجد فيها و الأسى\r\nفتألَّمت لفقدان الالم\r\n\r\n- با درد عشقش خو گرفته‌ام . اينك از رنج بىدردى در تب و تابم .\r\n\r\nمالعينى و فؤادى كلَّما\r\nكتمت باح . و ان باحت كتم\r\n\r\n- زينهار از اين دل و ديده : هر گاه ديده‌ام راز عشق را پنهان كند ، دل بفغان خيزد ، و چون گريان شود ، دل آرام گيرد .\r\n- اختلاف دل و ديده بدرازا كشيد ، مصيبت و غم الفت گرفتند .\r\n- اما مصيبت آل پيامبر بالاترين مصيبتها است .\r\n- اى زادگان زهرا . اين داغ ننگ و نكوهش از چهرهء روزگار زدوده نخواهد شد .\r\n\r\nيا طوافا طاف طوفان به\r\nو حطيما بقنا الخطَّ حطم\r\n\r\n- اى « مطافى » كه دچار طوفان بلا شد ، اى « حطيمى » كه پى سپر نيزه‌ها گشت .\r\n- بعد از آنكه پيمان الهى را زير پا نهند ، بكدامين پيمان پاى بندند ؟\r\n- كجا اين دل آرام و قرار گيرد ، با آنكه سياهكارى بنى اميه پرتو انوارتان\r\n","description":"","footnote":"","page_name":" 9 ","page_number":9},
  {"content":"\r\nرا در حجاب كرد .\r\n\r\n* ركبوا بحر ضلال سلموا\r\nفيه و الاسلام منهم ما سلم\r\n\r\n- به درياى ضلالت و سرگشتگى غوطه ور گشتند و بجان رستند ، ولى اسلام از دست آنان نرست .\r\n\r\nثمّ صارت سنّة جارية\r\nكلّ من امكنه الظلم ظلم\r\n\r\n- از آن پس ، سياهكارى رواج يافت ، و هر كس هر چه توانست كرد .\r\n- شگفتا . حقى كه با شمشير شما رونق گرفت ، دربارهء شما اجرا نگشت .\r\n- تنها مهر و دوستى شما - چنانچه عبد المحسن صورى گويد - در ميان دوستان پابرجاست .\r\n\r\nو أبيكم و الَّذى وصّى به\r\nلأبيكم جدّكم فى يوم « خمّ »\r\n\r\n- سوگند بجان على . و سوگند به آن عهدى كه جدتان در « غدير خم » گرفت .\r\n- ساير امتها كه بفرمان روائى شما گردن نهادند ، حجت رسول را بر قوم او تمام كردند .\r\n\r\nشاعر :\r\nابو محمد ، عبد المحسن بن محمد بن احمد بن غالب بن غلبون ، صورى . از اكابر قرن چهارم و نوابغ رجال آن دوران است و تا اوائل قرن پنجم مىزيسته . اشعار آبدارش در عين سلاست و روانى ، پرمعنى است ، در غزلسرائى لطيف و در بحث و جدل استوار : به هنگام استدلال ، براهين استوار آرد و گاه مدح و ستايش جز بزيبائى و ملاحت ننگرد .\r\n- دفتر اشعارش كه در حدود پنج هزار بيت است ، با لطايف ادبى و حقائق برهانى ، گواه اين مدعا است و نصى بر اخلاص به اهل بيت ، چونان كه ابن شهر - آشوبش در سلك شعرائى نام برده كه بىپروا به ستايش اهل بيت برخاسته‌اند .\r\nآنچه ما از قصائد و قطعات او انتخاب كرده‌ايم ، روحيهء مذهبى او را بىپرده متجلى ساخته و جبهه بندى او را به سوى خاندان رسول و جانبدارى و حمايت از حقوق آنان نمودار مىكند ، تا آنجا كه مىبينيم به هر چه جز اهل بيت است ، پشت پا زده است ، علاوه بر آنچه در ديوان شعرش از اشارات لطيفه مىيابيم كه\r\n","description":"","footnote":"","page_name":" 10 ","page_number":10},
  {"content":"\r\nعقيدهء باطنى او را برملا مىسازد .\r\nاز جمله اين قطعه دربارهء كودكى عمر نام :\r\n\r\nنادمنى من وجهه روضة\r\nمشرقة يمرح فيه النّظر\r\nفانظر معى تنظر الى معجز\r\nسيف علىّ بين جفنى عمر\r\n\r\n- در چهرهء او بوستانى خرم يافتم كه گلگشت ديدگان است .\r\n- بيا از ديدهء من بنگر تا معجزى شگفت بينى : ذوالفقار على در ميان چشمان ( 1 ) عمر !\r\n* بارى ، ابن ابى شبانه در « تكملهء أمل الامل » بشرح حال او پرداخته ، و او جز شيعيان اهل بيت را عنوان نمىكند ، ثعالبى در « يتيمة الدهر » ج 1 ص 257 به ياد او پرداخته و 225 بيت از اشعار او را ثبت كرده و در « تتميم يتيمه » ج 1 ص 35 او را ثنا گفته و از ديوان شعرش ابياتى برگزيده است . ابن خلكان هم در ج 1 ص 334 با ستايش و تمجيد فراوان از شعرش ، شرح مفصلى آورده و مىگويد : بسال 419 ، روز يكشنبه نهم شوال در سن هشتاد سالگى و چه بسا بيشتر ، دارفانى را بدرود گفته است . ابن اثير در تاريخ خود ج 12 ص 25 ، يادى از اين شاعر گرانمايه دارد .\r\n\r\n* از جمله سروده‌هاى او دربارهء اهل بيت :\r\n\r\nتوقّ اذا ما حرمة العدل جلَّت\r\nملامى لتقضى صبوتى ما تمنّت\r\n\r\n- اينك كه حرمت عدل و داد از ميان رفته ، چندى از ملامت و نكوهش زبان باز گير تا عشق و جوانى من كامروا گردد .\r\n- از اين مغرور گشتى كه با شعلهء عشقم تار و پودت را به آتش نكشيده‌ام و با داغ هجران ديده ات را نگريانده‌ام ؟\r\n\r\nلك الخير هذا حين شئت تلومنى\r\nلجاجا فألَّا لمت أيّام شدّتى\r\n\r\n- خدايت خير دهاد . امروزم با خيره سرى به ملامت برخاسته اى ؟ كاش ايام شوريدگى و شيدائى به ملامت برمىخاستى .\r\n- آن روز كه با نالهء اشتران همنوا بودم و با قمرى شاخساران ، ترنم مىگرفتم .\r\n- بر حوادث روزگار مىتاختم و با مرگ حاضر دست بگريبان مىشدم .\r\n\r\n","description":"","footnote":"\r\n( 1 ) كنايه از چشمان كشنده است ، مانند ذوالفقار على كه خطا نمىكرد .\r\n","page_name":" 11 ","page_number":11},
  {"content":"\r\n\r\nو أستصغر البلوى لمن عرف الهوى\r\nو استكثر الشّكوى و ان هى قلَّت\r\n\r\n- براى شيدا زدگان ، هر گونه رنجى را ناچيز مىشمردم و هر گونه شكوه اى - گر چه كوتاه - فراوان .\r\n- در كنار كلبهء درهم ريختهء معشوق مات و مبهوت مىايستادم ، گويا انتظار مىبردم سلام مرا پاسخ دهد .\r\n- به ياد آن شبها كه با پريچهران لاغر ميان ديدار مىكردم ، همانها كه خون معشوق را مىريزند و دامن خود را از جنايت برى مىشناسند .\r\n\r\nاصدّ فيدعونى الى الوصل طرفها\r\nو ان انا سارعت الاجابة صدّت\r\n\r\n- آهنگ رحيل مىكنم ، چشمان جادويش به سوى وصل مىخواندم ، و چون طالب وصل گردم ، اعراض كرده مىراندم .\r\n\r\nو ان قلت سقمى وكَّلت سقم طرفها\r\nبابطال قولى او باد حاض حجّتى\r\n\r\n- اگر گويم دردآلود خمارم ، چشمان خمارش را برانگيزد كه سخن در دهانم بشكند .\r\n\r\nو ان سمعت و انار قلبى شناعة\r\nعليها . أجابتنى بوا نار و جنتى\r\n\r\n- من بزارى ناله بركشم كه واى از آتش دل ، كه او را بنكوهش سپارم .\r\nاو فرياد بركشد كه اى واى بر تو از آتش رخسارم .\r\n- همت گمارم كه دل از عشق او برگيرم ، چون كبك در برابرم بخرامد و قرار از كفم بربايد .\r\n\r\nو انشد بين البين و الهجر مهجتى\r\nو لم أدر فى اىّ السّبيلين ضلَّت\r\n\r\n- قلبى داشتم كه در راه جدائى و هجران از كف داده‌ام : ندانم در كدامين ره گم كرده‌ام .\r\n- اين روزگار هجر كه بر من دراز نمايد ، خواهد عمر مرا كوتاه بگرداند .\r\n\r\nدع الأمة اللَّاتى استحلَّت تكن\r\nمع الامّة اللَّاتى بغت فاستحلَّت\r\nفما تقتدى الَّا بها فى اغتصابها\r\nو لا أقتدى الَّا بصبر أئمّتى\r\n\r\n- بگذار تا معشوقهء جفاكار خونت حلال داند و با امت ستمكار خونريز محشور آيد .\r\n","description":"","footnote":"","page_name":" 12 ","page_number":12},
  {"content":"\r\n- او از امت سيه كار خونآشام الهام گيرد و من چون سرورانم راه صبر و شكيبائى پيش گيرم .\r\n- نه اين است كه سوك آنان جانگدازتر از سوك من است ؟\r\n\r\n* حماتى - اذا لانت قناتى - و عدّتى\r\nاذا لم تكن لى عدّة عند شدّتى\r\n\r\n- اى سروران من - به هنگام درماندگى - و اى ذخيرهء روزگاران سختى و واماندگى .\r\n- حزب ستمكاران با خدا بجنگ برخاستند و به هر چاهى كه خود در افتادند ديگران را به دنبال خود كشاندند .\r\n- دلهائى كه با آئين جاهليت خو گرفتند و از آئين حق نفرت فزودند .\r\n- در پاسخ جدتان احمد ، چه عذر و بهانه اى خواهند داشت .\r\n\r\nو أشهر ما يروونه عنه قوله\r\nتركت كتاب اللَّه فيكم و عترتى\r\n\r\n- با آنكه وصيت رسول دربارهء قرآن و عترت ، مشهورترين حديثى است كه زيب منابر خود سازند .\r\n- اما نه . دنيا با زر و زيور متجلَّى شد و آنان به سويش تاختند . اين است كه دلها را باژگون بينى .\r\n*\r\n\r\nو نيز دربارهء خاندان رسول سرايد :\r\n\r\nأصبحوا يفرقون من افراقى\r\nفاستغاثوا فى نكستى بالفراق\r\nما صبرتم لقد بخلتم على\r\nالمدنف حقّا حتّى به طول السّياق\r\nراحة ما اعتمدتموها بقتلى\r\nربّ خير أتى به غير اتّفاق\r\nسوف أمضى و تلحقون و لا علم\r\nلكم ما يكون بعد اللَّحاق\r\n\r\n- صبحگاهان كه تبم بريد ، از گردم پراكنده شدند ، و چون بحران تب فزود ، صدا به شيون بركشيدند .\r\n- درنگ نياوردند تا حق پرستارى ادا كرده باشند ، حتى چندان نپائيدند كه جانم از تن برآيد .\r\n- رهايم كردند تا در مرگ من تعجيل كنند ، خوشبختانه از اين تنهائى آرامش و راحتم رسيد ، گاه شود كه نيكى و احسان بدون اراده اتفاق افتد .\r\n","description":"","footnote":"","page_name":" 13 ","page_number":13},
  {"content":"\r\n- من به زودى از اين عالم رخت بركشم و شما نيز از پى من در آئيد ، و ندانيد چه عذابى در كمين است ؟\r\nحيثما يجمع القضيّة من يجمع بين الخصمين ماض و باق\r\n- آنجا كه داورى بر عهدهء كسى است كه گذشتگان و بازماندگان را گرد آورد .\r\n- داد از اين مردم ! كاش در ميان ايشان پا بدوران ننهاده بودم . چه گونه در ريختن خون بىپروايند ؟\r\n\r\nربّ ظهر قلبته مثل ما يقلب\r\nظهر المجنّ للارشاق\r\n\r\n- چه بسيارشان آزمون ساختم ، چونانكه مقاومت سپر را در برابر پيكان بيازمايند .\r\n- دستم بگرفت و ندانسته در حلقهء پريچهران رهايم كرد .\r\n- ديدم از ميانه ، اسير چشمان تو هستم ، آيا شود كه آزادم سازى ؟\r\nمسّة من هواك بى لا من الجنّ فهل من مغرم أو راق\r\n- جنون من ، از عشق و شيدائى تو است ، نه از آفت جن . خدا را ، يا وصل محبوب ، يا افسون طبيب .\r\n- جز اينم دوائى نيست كه آتش عشق را با وصل معشوق چاره سازد ، يا به وعدهء دل خوش كند و يا آبى بر اين دل تفتيده پا شد .\r\n\r\nاو يعيد الكرى علىّ كما كان\r\nلا موحشى من خيالك الطرّاق\r\n\r\n- و يا خواب ناز را به چشمانم باز گرداند و از كابوس شبگيرم وارهاند .\r\nما لنومى كانه كان فى اول دمعى جرى من الاماق\r\n- چه شد كه خواب هم با اولين دانه‌هاى اشك ، از گوشهء چشمانم فرو ريخت .\r\n- و دگر باز نيايد ؟ آرى اميدى نيست اشك ريخته به جاى خود باز نگردد .\r\nبأبى شادن توثقت بالايمان منه من قبل شد وثاقى\r\n- آهووشى كه با سوگند مؤكد ، پيمان وصلش گرفتم ، و آنگاه اسير دامش گشتم .\r\n\r\nفهو الَّا يكن لحرب فحرب\r\nعلَّمته خيانة الميثاق\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nنفر من أميّة نفر الاسلام من بينهم نفور اباق\r\n\r\n\r\nأنفقوا فى النّفاق ما غصبوه\r\nفاستقام النّفاق بالانفاق\r\n\r\n- اگر سوداى حرب بر سر ندارد ، پس اين « حرب » سر خيل بنى اميه است كه راه خيانت را هموار كرده است .\r\n- جمعى از زادگان « امية » كه پا از دائرهء اسلام بيرون نهادند .\r\n- آنچه را به ناحق گرد آورده بودند ، در راه نفاق انفاق كردند و كفر پنهان رواج گرفت .\r\n- آرى ، شيوهء دنياى فريب ، اين است كه تنها از جفاى عشاق ناله سر مىدهد .\r\n- نه پندارم كه اين روزگار فريبكار ، روزى با خاندان زهد كنار آيد ، چون مال و منال دنيا ، گردنگير مردمان است .\r\n- از اين است كه خاندان احمد : فرزندان على ، آوارهء هر شهر و دياراند .\r\n\r\nفقراء الحجاز بعد الغنى الاكبر\r\nاسرى الشّام قتلى العراق\r\n\r\n- در حجاز ، با آن دولت و مكنت - فقير و درمانده ، در شام ، اسير دست بسته ، در عراق به خاك و خون غلطانند .\r\n\r\nجانبتهم جوانب الأرض حتّى\r\nخلت أنّ السماء ذات انطباق\r\n\r\n- زمين پهناور از پناه دادن آنان دريغ دارد ، گويا درهاى آسمان هم باز نگردد .\r\n- اى زادگان احمد ، اگر در ستايشتان سخن كوتاه كنم ، و يا تا سر حد امكان در ثنا گسترى مبالغه ورزم ، هر دو يكسان است :\r\n- هيچگاه به مقام عظمت شما دست نيابم ، جز اينكه لطف شما دستگير من باشد .\r\n- فرشتگان ملا أعلى ، با ساكنان زمين ، با هم بمقابله برخاسته‌اند :\r\n- آنان فضل و كمال شما را مىستايند ، و اينان بر ستيز و عناد خود مىفزايند .\r\n- حق شما را بردند و پندارند - خاك بر دهانشان - كه سزاوار آنند .\r\n- دست بدست پيمان خلافت بستند تا هماره بر ظلم و ستم بپايند .\r\n- آنان شمشير كين به روى شما از نيام بركشيدند و ما به حمايت ، نوك قلم را\r\n","description":"","footnote":"","page_name":" 15 ","page_number":15},
  {"content":"\r\nبر صفحهء اوراق روان كرديم .\r\nأىّ عين ؟ لو لا القيامة و المرجوّ فيها من قدرة الخلاق\r\n- گويا مىنگرم بروز رستاخيز كه آرزو كرده گويند : كاش در دنيا بودند .\r\n- كه راه توبه پيش گيرند ، آنگاه كه ساقى كوثرشان از كنار حوض براند .\r\n- همانگاه كه بنگرند على سالار محشر است و دشمنان را به دوزخ مىسپارد .\r\n- اين است سزاى كفران و ناسپاسى ، بچشيد عذابى كه با دست خود افروختيد .\r\n\r\nو اين قصيده را در مدح حاكم به امر اللَّه سروده و در روز عاشورا انشاد كرده است\r\n:\r\n\r\nخلا طرفه بالسقم دونى يلازمه\r\nالى أن رمى سهما فصرت اساهمه\r\nفأصبح بى ما لست ادرى امثله\r\nبجفنيه ؟ أم لا يعدل السّقم قاسمه\r\n\r\nچشمان خمار آلودش را به من دوخت و خدنگى از مژگان رها كرد ، و من نيز .\r\n- اينك در چشمانم خمار عشق بينم و ندانم حال او چون است ؟ عشق يكجانبه بىعدالتى خداى عشق است .\r\n- اگر درد عشق را در سينه پنهان سازم ، ديدگانم شاهد و گوياست .\r\n- راز عشق را هم مىتوان در ديده نهفت ، ولى از خواب كه بيگانه شد ، رازش بر ملا افتاد .\r\n- به ياد آن شبهاى دراز كه با ياد تو كوتاه شد ، و گاهى خورشيد دميد كه ابرها به يكسو رفت .\r\n- تمام شب را بيدار ماندم ، اگر واپرسى كه از چه ؟ گويم : خواب به چشمم راه نكرد .\r\n\r\nو لكنّه ألقى على الصّبح لونه\r\nفوالاه يوم شاحب الوجه ساهمه\r\n\r\n- سياهى شب ، شبح خود را بر رخ روز افكند ، و اين روز است كه از تيرگى ، روى شب را سياه كرده .\r\n- آن سان كه در ماه محرم ، فروغ عاشورا پستى گرفته به سياهى گرائيد ، از آن رو كه حرام آن ماه را حلال شمردند .\r\n","description":"","footnote":"","page_name":" 16 ","page_number":16},
  {"content":"\r\nطغت عبد شمس فاستقلّ محلَّقا الى الشّمس من طغيانها متراكمه\r\n- دودمان بنى اميه طوفانى از طغيان و ستم برانگيختند كه چشمهء خورشيد را تيره كرد .\r\n- سر دودمانشان را گوئيد كه اينك آنچه در دل نهان داشتم برملا كردم .\r\n- روزگار از سيرت شما كاژى و كژى گرفت ، اينك با دست نگهبانش راستى يافت .\r\n- سنت مصطفى بدست مردى از خاندانش تازه و تجديد شد ، دين حنيف را حاكم آمد .\r\n- شما مجلسيان كه بر جد او ( حاكم ) از ديده اشك مىباريد ، بگذاريد كه شمشير آبدارش از خون دشمنان بگريد .\r\n\r\nالا ايّها الثّكلى الَّتى من دموعها\r\nاذا هى حيّت من قتيل جماجمه\r\n\r\n- آنكه رخ برتابد ، دين و دنيايش تباه باشد ، نه تو او را بر جاى نهى و نه خدايش رحمت آرد .\r\n\r\nحريصا على نار الجحيم كأنّه\r\nيخاف على ابوابها من يزاحمه\r\n\r\n- چنان سوى دوزخ در شتاب است كه پندارى از پيشدستى ديگران بيمناك است .\r\n- اينك كه شما ركن زندگى باشيد ، ديگران كار خود را به چه كس حوالت توانند .\r\n- دولت علويت بكام باد ، حاكم دوران در خانهء سعد و فرخندگى جاى دارد .\r\n( تا آخر قصيده )\r\n* و از اشعار صورى اين چند بيت است :\r\n\r\nبالَّذى ألهم تعذيبى ثناياك العذابا\r\nو الَّذى ألبس خدّيك من الورد نقابا\r\nو الذى أودع فى فيك من الشّهد شرابا\r\nو الذى صيّر حظَّى منك هجرا و اجتنابا\r\nما الَّذى قالته عيناك لقلبى فأجابا\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nو الذى قالته للدّمع فواراها انصبابا\r\nيا غز الاصاد باللَّحظ لقلبى فأصابا\r\nعمرك اللَّه بصبّ لا يرى الَّا مصابا\r\n\r\n- ترا به آن خدا كه با دهان شيرينت گفت ، شرنگ عذاب در كامم ريزد .\r\n- به آن خدا كه رخساره ات را از رنگ گل نقاب بست .\r\n- و آنكه در دهانت چشمهء انگبين برآورد .\r\n- و از طلعت زيبايت جز دورى و هجران نصيبى عطايم نكرد .\r\n- چشمان دلفريبت با اين دل دردمند چه گفت كه چنين رام شد ؟\r\n- با اشك چشمم چه رازى در ميان نهاد كه چون سيلاب روان گشت .\r\n- اى آهوى رعنا كه با تير نگاهش دل مرا خست .\r\n- سايه ات پاينده باد بر اين عاشق زار كه هميشه در تب و تاب است .\r\n* اين چند بيت ، در ديوان صورى ثبت است . و نسبت آن به شاعر « صنوبرى » چنان كه در كشكول شيخ بهائى ج 1 ص 23 آمده بىمورد است . شيخ بهائى در اين شعر خود ، از صورى الهام گرفته كه گويد :\r\n\r\nيا بدردجى فراقه القلب أذاب\r\nمذودّعنى فخاب صبرى اذغاب\r\nباللَّه عليك . أىّ شىء قالت\r\nعيناك لقلبى المعنّا فأجاب ؟\r\n\r\n- اى ماه تابان كه از دوريش دل آب گشت ، از آنگاه كه رخت سفر بست ، صبر و قرار از دلم رخت بربست .\r\n- ترا به خدايت سوگند . چشمانت با اين دل دردمند چه گفت كه اينسانش به كمند بربست .\r\n* و از اشعار صورى است :\r\nسفرن بدورا و انتقبن أهلَّة\r\nو مسن غصونا و التفتن جواذرا\r\n- چون ماه تابان پرده از رخ بركشند ، و چونان هلال از زير نقاب برآيند ، بسان شاخ سرو رعنا و طناز خرامند ، مانند گاو وحشى با گوشه چشمان سياه مىنگرند .\r\n- گيسوى خود را بر سر و دوش فرو هشتند و دنيا را در ديدگان ما سياه كردند .\r\n","description":"","footnote":"","page_name":" 18 ","page_number":18},
  {"content":"\r\n- چه شبها كه خورشيد رخسارشان دميد و تاريكى شب را در حيرت فرو برد .\r\n\r\n* فهنّ اذا ما شئن أمسين أو اذا\r\nتعرّضن أن يصبحن كنّ قوادرا\r\n\r\n- اينان - هر گاه بخواهند - با گيسوى چون شبه در سياهى شب فرو روند و با پرتو رخسارشان ، روزى پرفروغ بيارايند .\r\n* و همو در سوگ ابن المعلم ، استادامت ، ابو عبد اللَّه محمد بن محمد بن نعمان مفيد در گذشته بسال 413 گويد :\r\n- پاينده آنكه مردمان را با فضل بىكران خود نواخته و مرگ را با عدل و انصاف ، نصيب همگان ساخته .\r\n- مفيد با دريائى از علم بىكران رفت و مادر دهر چو او نخواهد زاد .\r\n* در كتاب « بدايع البداية » ( 1 ) سند از به كار بن على رياحى آورده كه عبد المحسن صورى به دمشق آمد ، مجدى شاعر نزد من آمده ورود او را اطلاع داده گفت :\r\nاگر مايل باشى باتفاق از او ديدن كنيم و سلامى باز دهيم ؟ پذيرفتم و با هم به زيارتش رفتيم . صورى همه وقت در بازار گندم فروشان براى ديد و بازديد مىنشست ، در مقابل جايگاه او ، دكان پنبه فروشى بود كه مرد كورى صاحب آن بود ، موقعى كه ديده بديدارش تازه كرديم ، متوجه شديم كه پير زالى فرتوت بر در دكهء پنبه فروش ايستاده مرد كور با او گرم سخن است و آن پير فرتوت ، با سكوت كامل ، سخن او را به خاطر مىسپرد . مجدى بلادرنگ سرود :\r\n- منصتة تسمع ما يقول . پير فرتوت سراپا گوش شده كه چه گويد .\r\n* و عبد المحسن بلا تأمل اضافه كرد :\r\n- كالخلد ، لما قابلته غول . بسان موش صحرائى كه آواى غول شنود .\r\n* مجدى به دو گفت : « به خدا سوگند كه نيك آوردى ، دو تشبيه در نيم خط شعر ! هميشه در پناه خدا باشى » .\r\n* يكى از دوستان صورى ، كتابى به عاريت مىگيرد ، و باز گرداندن آن بدرازا مىكشد ، شاعر ما اين دو بيت لطيف را درباره او مىسرايد كه در ديوان او ثبت است :\r\n\r\n","description":"","footnote":"\r\n( 1 ) ابن عساكرهم در تاريخ خود ج 3 ص 281 آورده .\r\n","page_name":" 19 ","page_number":19},
  {"content":"\r\n- كتاب من چه جنايتى مرتكب گشته كه به زندان ابد محكوم گشته ؟\r\n- آزادش كن كه واپرسم در اين روزگار دراز به چه رنج و دردى مبتلا گشته ؟\r\n* شاعر خوشپرداز ، احمد بن سلمان فجرى به شاعر ما عبد المحسن صورى نوشت :\r\n- اى دوست عزيز ! چرا مانند طاير شكسته بال به زانو در آمده اى ؟\r\n- اگر فكر مىكنى كه تناورى باعث سنگينى گشته و از طى سفر بازت داشته .\r\n- اين دريا را نبينى كه صخره‌هاى كوه رضوى و بريده‌هاى كوه ثبير را بر پشت خود بار كرده ؟\r\n- اگر از راه خشكى بار سفر بندى نپندارم كه پشت شتر را بشكنى .\r\n- و اگر دوستانت جور و جفاى ترا بجان مىخرند ، نظير آنان در جاى دگر هم يافت مىشود .\r\n- راه بيفت ، باشد كه با ديدار كريمان دردهاى سينه را شفا بخشى .\r\n- آنها كه بديدارشان مأنوس گشته اى ، تنها خلق جهان نيستند و نه شهرى كه در آن پابند مانده اى ، تنها شهر جهان است .\r\n* عبد المحسن در پاسخ او نوشت :\r\n- خدايت پاداش نيك دهد كه با خيرخواهى پندى آراسته آوردى ، اما چه سود كه روزگارم نمانده .\r\n- اينك سنين عمرم به هفتاد رسيده و براى زندگيم برنامه اى تنظيم كرده كه از سفر راه دور و دراز مانع گشته .\r\n- از آن روز كه مردم اين سامان همت خود را كوتاه كرده‌اند ، من نيز آرزوهاى خود را كوتاه كرده‌ام ( 1 ) .\r\n* در وصف كودكى كه نامش « مقاتل » بوده و دربارهء او شعر فراوانى سروده چنين گويد :\r\n\r\nتعلَّمت و جنته رقية\r\nلعقرب الصّدغ فما تلسع\r\n\r\n- رخسارش افسونى آموخته كه از نيش عقرب زلفانش در امان است .\r\n\r\n","description":"","footnote":"\r\n( 1 ) رك ، ديوان صورى . يتيمة الدهر ثعالبى 1 / 269\r\n","page_name":" 20 ","page_number":20},
  {"content":"\r\n- ناصحانم بنكوهش گيرند كه از او دل برگير ، اما گوشم ناشنواست .\r\n- وداعش گفتم و سيلاب اشك بر پهناى سينه‌ام روان بود .\r\n\r\nفظنّ اذ أبصرها أنّها\r\nساير اعضائى بها تدمع\r\n\r\n- چون حال زارم بديد ، پنداشت كه سراپاى وجودم اشكبار است .\r\n- گفت : اينك كه حالت بدين منوال است ، بعد از فراق چون باشد ؟\r\n- اين اشك را تباه مكن بروزگار جدائى فرصت بسيار است ، گفتم : تباه تر از اين ، قلب زارم باشد كه پيش تو خوار است .\r\n* و نيز در ستايش همين پسرك « مقاتل » گويد :\r\n- قلبم مشكن كه خداوندگار آن توئى ، رازم فاش مكن كه صاحب اختيارش تو باشى .\r\n- ايام فراق هر چه دشوارتر ، بر تو آسان گذرد ، و هموار آن بر من سخت و ناگوار است .\r\n- با شمشير دو چشمت ( 1 ) ، اى مقاتل جنگجو ، چه خونها كه نريختى .\r\n- گويم آرامش و تسلا ، اميد آن نبرم . خواهم صبر و تحمل ، توان آن نباشد .\r\n* و همو در ثناى پسرك زبان بمعذرت گشايد و چنين سرايد :\r\nوقف الليل و النهار و قد كان اذا ما أتى النهار يفرّ\r\n- نه راه آشتى گيرد كه عار است ، نه و نه راه جدائى پويد كه توانش نيست .\r\n\r\nاين سلطان مقلتيك علينا\r\nقل له ما يجوز فى الحبّ سمر\r\n\r\n- برق نگاهت سلطان وجود من است ، به دو بر گو : روا نباشد دوستان را با ناوك دلدوز هدف تير بلا سازند .\r\n\r\nأنت فرّقت نار خدّيك حتّى\r\nكلّ قلب صبّ لها فيه جمر\r\n\r\n- آتش رخسارت به هر رهگذر افروختى ، اينك دل عشاقت در سوز و گداز است .\r\n\r\n","description":"","footnote":"\r\n( 1 ) منظور زيبائى كشندهء چشمان است .\r\n","page_name":" 21 ","page_number":21},
  {"content":"\r\n- زلفان دلاويزت ببازى نتوان گرفت ، ويژه اينك كه شكن در شكن است .\r\n- اين دگر ناگوار است كه در صلح و آشتى بدين حد خام و بىتجربه باشى .\r\n* شاعر ما ، علاوه بر ادب فراوان و نظم بديع ، چونان عبد المنعم ، فرزندى\r\nگرانمايه از خود بيادگار نهاده است كه شرح حالش را ثعالبى ياد كرده است .\r\n","description":"","footnote":"","page_name":" 22 ","page_number":22},
  {"content":"\r\nقرن پنجم\r\n\r\n38 غديريهء مهيار ديلمى\r\n( متوفى 428 )\r\nغديريهء اول\r\n\r\nهل بعد مفترق الاظعان مجتمع ؟\r\nأم هل زمان بهم قد فات يرتجع ؟\r\nتحمّلوا تسع البيداء ركبهم\r\nو يحمل القلب فيهم فوق ما يسع\r\n\r\n- از پس اين فرقت و جدائى ، روى آشنا خواهم ديد ؟ آيا ايام وصل باز خواهد آمد ؟\r\n- براحت بار سفر بر دوش كشيدند ، گنجايش وادى بيش از عظمت كاروان ، و اين دل بريان بار غمى دوش گرفت ، فوق گنجايش آن .\r\n- رو به مغرب روانند ، چنان بسرعت كه گويا با خورشيد هم عنان مىروند .\r\n- ديده و دل ، از درد فراق ، شكوه دارد ، چونان كه كاروان بار غم بر دل گرفته .\r\n- مهار شتر آزاد است ، اما گردن شتر در زير بار اندوه خم گشته .\r\n\r\nتشتاق نعمان لا ترضى بروضته\r\nدارا و لو طاب مصطاف و مرتبع\r\n\r\n- با اشتياق به ملك نعمان رهسپر است ، اما از بوستان خرم او دلخوش نيست ، گر چه مرغزارش در تابستان و بهار دل از كف مىربايد .\r\n\r\nفداء وافين تمشى الوافيات بهم\r\nدمع دم و حشافى اثرهم قطع\r\n\r\n- جانم فداى اين كاروان كه خون دل و اشك رخساره بدرقه راهشان بود .\r\n","description":"","footnote":"","page_name":" 23 ","page_number":23},
  {"content":"\r\n- اينك شامم به شام دگر متصل است ، اما خوابم بسان روز وصل ، در هم گسيخته .\r\n- كاش آنان كه دعوت ساربان را لبيك گفتند ، آواى رحيل او را ناشنيده مىگرفتند .\r\n- يا بار اندوهى كه بهنگام وداع بر دل گرفتم ، تار و پودم را برمىگسيخت تا از رنج و عذاب وارهم .\r\n- ناصح ، در نكوهش و عتاب اصرار دارد ، و من سر نافرمانى . من مىگريزم و او در پىروان است .\r\n- گويد : جانت بخطر ميفكن كه عشق و شيدائى سرابى است فريبنده ، و مراقبت از جان يك وظيفهء الهى است .\r\n- آب نااميدى بر آتش دل بيفشان ، تا آرامش خاطرت باز آيد .\r\n- زمانه رنگارنگ است . دنيا وارونه شده . همان بهتر كه دل شيدا زده راه سلامت گيرد .\r\n\r\nهذى قضايا رسول اللَّه مهملة\r\nغدرا و شمل رسول اللَّه منصدع\r\n\r\n- نبينى كه فرمان رسول ، با مكر و فسون زير پا ماند ، جمعيت خاندانش پراكنده گشت ؟\r\n- مردم به خاطر عهد و پيمان ، يكرأى و متفق نشوند ، اما براى خيانت دلى يكدله دارند .\r\n- خاندان پيامبر كه « آل اللَّه » اند ، و شبان دين ، در صف رعيت دستخوش جور و جفا مانده‌اند ؟\r\n- پيمان رسول را زير پا گذاشتند ، انصار رسول هم با آنان همعنان گشتند .\r\n\r\nتضاع بيعته يوم الغدير لهم\r\nبعد الرضا و تحاط الرّوم و البيع\r\n\r\n- بيعت روز « غدير » كه ويژهء خاندانش بود ، تباه ماند ، اما يهود و نصارى بخاطر پيمان در اماناند .\r\n- با سوگند و قسم ، دست بيعتگران كشيدند و به زور شمشير به اطاعت درآوردند .\r\n","description":"","footnote":"","page_name":" 24 ","page_number":24},
  {"content":"\r\n- آن يك فرمانى نوشت كه بدعتها را بجاى سنت جلوه گر ساخت .\r\n- آن دگر با مكروفسون دامى چيد و دنياى فريبكارش از نصيب آخرت محروم نمود .\r\n- صاحبدلى پرسيد : على كه با نص رسول ، وارث سرير خلافت بود ، حق خود دريافت يا مانع ورادعش گشتند ؟\r\n- گفتم : غائله اى بود كه منش بر ملا نسازم . خداوند سزايشان در كنار نهد .\r\n- به آنان كه اگر نام برم ، همگان مىشناسند ، و چهره هاشان از كينهء درون پرچين است .\r\n- به آن هنگام كه بازار دين بىرونق بود ، از نزاع و درگيرى باز نشستند و چون پرچم دين باهتزاز آمد ، بر سر خوان گسترده اش به نزاع و كشمكش برخاستند .\r\n- پيشتازشان در مكر و دغل از دومى الهام مىگرفت ، سومى دنباله رو آنان گشت .\r\n- بيائيد در اين باره منصفانه قضاوت كنيم : خرد داور ما باشد ، و محكوم ، هر كه باشد ، محروم .\r\n- بكدامين حق فرزندان رسول ، سر بفرمان شما گذارند ، با اينكه افتخار شما در متابعت رسول است .\r\n\r\nو كيف ضاقت على الاهلين تربته\r\nو للآجانب من جنبيه مضطجع\r\n\r\n- خاندانش از آرميدن در كنار تربت او محروم ، بيگانگان در كنار مرقدش مدفون ؟\r\n- از چه رو اجماع را حجت خود دانيد ، با آنكه نه اجماعى در ميان بود ، و نه رضا و رغبتى مشهود .\r\n- اجماعى كه « على » در جمع مشاورين نباشد و با زور و اكراه تن در دهد ، عباس عموى رسول در شمار مخالفين باشد .\r\nو تدّعيه قريش بالقرابة و الأنصار لا رفع فيه و لا وضع\r\n- مهاجرين قريش ، به بهانه قرابت و خويشى برخيزند ، انصار با دستى درازتر از پا بنشينند .\r\n","description":"","footnote":"","page_name":" 25 ","page_number":25},
  {"content":"\r\n- در تاريخ اسلام ، اختلافى شديدتر از اين نشان نداريم ، جز روايات ساختگى كه بهم بافته‌ايد .\r\n\r\nو اسألهم يوم « خمّ » بعد ما عقدوا\r\nله الولاية لم خانوا و لم خلعوا\r\nقول صحيح و نيّات بها نغل\r\nلا ينفع السّيف صقل تحته طبع\r\n\r\n- از چه رو ، در غدير خم كه پيمان ولايت بستند ، راه خيانت گرفتند و سر برتافتند .\r\n- بر زبان گفتارى با شدّ و مد ، دلها انباشته از كينه و حسد ، غلاف شمشير زرنگار در ميانش تيغه اى پر از زنگار .\r\n- اى سرور مؤمنان ! انكارشان پس از اعتراف ، جامهء عارى است كه بر تن پيچيده‌اند .\r\n- و نقض پيمانى كه در حقت روا دانستند ، بدعتى بود كه بر سبيل شرع معتبر شناختند .\r\n- تو حق خود وا نهادى ، و گرنه در مىيافتند كه چسان دماغهاى به خاك آلوده در هم كوفته مىشد .\r\n- بحمايت از دين ، راه صبر و شكيبائى در پيش گرفتى ، آنان بخواب اندر شدند و تو بيدار ماندى .\r\n\r\nليشرقنّ بحلو اليوم مرّ غد\r\nاذا حصدت لهم فى الحشر ما زرعوا\r\n\r\n- به حق سوگند كه شيرينى دنيا بفرداى قيامت با تلخى گلو گيرشان خواهد بود ، آنگاه كه سزايشان را در كنار نهى .\r\n- بروزگارت نبودم تا جانفشانى كنم ، اينك با تيغ زبان در راهت پيكار سازم .\r\n- آرى زبان گويا ، در قلبها رخنه سازد آنجا كه نيزه‌هاى جانشكاف درماند .\r\n- تبارم در فارس و آئينم آئين شماست . گوارايم باد آن تبار با اين آبشخور مرغزار .\r\n- از آن روز كه پا به دوران شباب نهادم ، بشما پناه آوردم ، سرانجام ، نور\r\n","description":"","footnote":"","page_name":" 26 ","page_number":26},
  {"content":"\r\nحق . سياهى شك را زدود و من كامياب گشتم . ( 1 )\r\n- در گذشته ، اشتباهاتى فراوان دارم ، اگر بدامن شما دست يازم ، هر آنچه باشد ، از نامهء اعمالم بزدايم .\r\n- سلمان فارسى را شفيع آورم ، از اين رو كه در سلك شما خاندان است ، البته پدران شفاعت فرزندان را پذيرا باشند .\r\n\r\nفكن بها منقذا من هول مطَّلعى\r\nغدا و أنت من الاعراف مطَّلع\r\n\r\n- با شفاعت او مرا از هول رستاخيز رهائىبخش ، اى سالار محشر كه بر سر اعرافت جاى باشد .\r\n- اگر من چنان پندارم كه جز با محبت شما توانم راه نجات گيرم ، مغرور و فريب خورده خواهم بود .\r\nدر پيرامون اين قصيده :\r\nاستاد احمد نسيم مصرى كه بر ديوان مهيار ديلمى حاشيه و تعليق نوشته ، در ذيل اين شعر مهيار :\r\n\r\nتضاع بيعته يوم الغدير لهم\r\nبعد الرضا و تحاط الروم و البيع\r\n\r\nگويد : « الغدير » همان غدير خم است كه ميان مكه و مدينه واقع گشته ، گفته شده كه رسول خدا در غدير خم خطبه راند و فرمود :\r\n« من كنت مولاه فعلى مولاه »\r\n. ( 2 ) امينى گويد :\r\nكاش مىدانستم : تواتر اين حديث بر استاد مصرى نهان بوده ، با اينكه بيش از صد تن صحابى رسول راوى آنند ؟ يا در اثر تمايلات مذهبى ، پردهء فريب و فسون بر روى حقيقت كشيده تا واقعيت قطعى را در زير دامن امانت مستور دارد . و با كلمهء قيل گفته شده ، حديث را ضعيف و بىاساس جلوه دهد .\r\n« قل هو نبأ عظيم - بر گو كه اين خبرى است بس با عظمت كه شما از آن\r\n\r\n","description":"","footnote":"\r\n( 1 ) گواه اين است كه قبل از تشرف بشرف اسلام ، به مقام ولايت اخلاص و ارادت داشته ( مترجم ) .\r\n( 2 ) ديوان مهيار ديلمى ج 2 ص 182 .\r\n","page_name":" 27 ","page_number":27},
  {"content":"\r\nرو گردان شده‌ايد ، آنان كه از منشور الهى باخبراند ، آن را مىشناسند چونان كه فرزندان خود را مىشناسند » . ( 1 )\r\nغديريهء دوم\r\nمهيار ديلمى ، در ج 3 ص 15 ديوانش قصيدهء ديگرى دارد كه در سوگ خاندان رسول سروده ، و بركت ولاء و پيروى آنان را ياد مىكند :\r\n\r\nفى الظباء الغادين أمس غزال\r\nقال عنه ما لا يقول الخيال\r\n\r\n- همراه آهو وشان غزال رعنائى است ، پيامش آوردند ، اما در خيال نگنجد .\r\n- پندارد كه دورى معشوق از راه عتاب است ، ملال و دلتنگى او رازى از كرشمه و ناز .\r\n\r\nلم يزل يخدع البصيرة حتّى\r\nسرّنا ما يقول و هو محال\r\n\r\n- سرود زيبايش را در گوشم زمزمه كرد ، چندانكه باور كردم ، از فسانه اش خرسند شدم با آنكه محال است .\r\n- دستم از دامن كوهساران كوتاه مباد ، كه بر قله‌هاى آن چه نعمتها دريافتم .\r\n- وعدهء وصل را امروز و فردا نكردند ، و نه منتى بر ما نهادند .\r\n- شبهاى دراز را سپاس برم با آنكه عاشقان شبهاى دراز را بنكوهش درسپارند .\r\n- اين محمل كيست كه دلبر ما را در خود نهفت ، كاروان چه آرام جانى از برم به يغما برد .\r\n- سيم تنان چون كبك خرامان مىروند ، خورشيد رخسارشان بر سپهر است و دست ما كوتاه .\r\n\r\nجمح الشّوق بالخليع فأهلا\r\nبحليم له السّلوّ عقال\r\n\r\n- شوق رخسار نگار ، عنان از كف عاشق شيدا بربايد ، مرحبا بر آن دلباخته اى كه تسلَّاى خاطرش مهار و پابند باشد .\r\n- چندى ، مرغزار عيش و عشرت خرم و شاداب بود ، و آب زندگى صاف و زلال .\r\n\r\n","description":"","footnote":"\r\n( 1 ) اقتباس از آيات قرآن .\r\n","page_name":" 28 ","page_number":28},
  {"content":"\r\n- تكيه بر عهد شباب نمودم ، گوش به ملامت ناصحان نسپردم .\r\n- اى حريفان . روزگارى همدم و همنوا بوديم ، اينك جدا گشتيم ، تسلايم دهيد . آرى هر پديده اى رو بزوال است .\r\n- ديگرم سپيدى مو راه عشرت بسته ، داغ خاندان احمد بر دل زارم نشسته .\r\n- مصلحان و رهبران . اما دست ستم با سفاهت و نادانى بر آنان تاخت .\r\n- داعيان حق ، جمعى بندايشان لبيك گفتند ، اما بازگشتند و نعل وارونه زدند .\r\nحملوها يوم السّقيفة أوزارا تخفّ الجبال و هى ثقال\r\nثمّ جاء و امن بعدها يستقيلون و هيهات عثرة لا تقال\r\nبروز سقيفه ، بار خيانت بر دوش كشيدند ، بارى كه عظمت كوهها در برابر آن ناچيز است .\r\n- روز دگر باز آمدند كه بار از دوش بنهند ، اما خطا قابل جبران نبود .\r\n- بدا بر حالشان . گاهى كه احمد در ميانشان به پا خيزد ، بپرسد و پاسخ گويند .\r\n- اندوه و غم در دل زارم آشيان گرفته برقرار و پايدار است با آنكه در زمانه غمى پايدار نماند .\r\n- خدا را از اين قوم كه على را نابود كردند ، با آنكه نابود كنندهء بدبختيها همو بود .\r\n- كينهء او را در دل نهفتند با آنكه پذيرش اعمال ، جز با مهر او نخواهد بود .\r\n\r\nو تحال الاخبار ، و اللَّه يدرى\r\nكيف كانت يوم الغدير الحال .\r\n\r\nاخبار دست بدست ، از زبان پيشينيان رسد ، و خدا داند روز « غدير » چسان بود ؟\r\n- اما دخترزادگان رسول : حسن با جگر مسموم ، در خاك بقيع خفت .\r\n- مزارش با خاك برابر شد تا از نظر مشتاقان مستور ماند ، نه به خدا . هلال پنهان نخواهد ماند .\r\nو شهيد بالطَّفّ أبكى السّماوات و كادت له تزول الجبال\r\n- حسين در سرزمين « طف » به خاك و خون در غلتيد ، آسمانها بر او خون\r\n","description":"","footnote":"","page_name":" 29 ","page_number":29},
  {"content":"\r\nگريست . كوهساران از بار اندوه درون در حال انفجار ماند .\r\n- واى از اين آتش دل كه از شربت آبى محروم شد ، شربت آب كه به هر شرعى حلال است .\r\n- خواستند رحم رسول را قطع كنند ، پيكر خاندانش به هر جا دريافتند ، بند از بند جدا كردند .\r\n- به فرتوتى كهنسالان ننگريستند ، بر جوان عابد و زاهد ترحم نياوردند ، حتى كودكان از دم شمشيرشان نرستند .\r\n- واى از اين حسرت جانكاه - اى خاندان طه ، اين حسرت و غم تار و پود مرا به آتش كشيد .\r\n- لكن چه بىارزش است در راه شما ، اين اشكى كه از سوزش دل بر رخسار مىدود .\r\n- مرام و مسلكم اين بود ، شرافت خود را در دوستى شما جستجو كردم ، با آنكه هنوزم با دين شما پيوند نبود .\r\n- نامه‌ام سياه بود . اينك از بركات شما درخش و صفا گرفته .\r\n- دوستى شمايم از بند شرك رهانيد و زنجير ضلالت از گردنم واگسست .\r\n- سالها جامهء ذلت به تن داشتم ، اينك در جامه‌هاى عزت شما خرامانم .\r\n- رهبرى شما زنگار كفر و ضلالت از قلبم زدود ، و هم آنچه سالها از وسوسهء خويشان بر دل نشسته بود .\r\n- سوگند به خدا . از آن روز كه باثنا و ستايشتان زبان گشادم ، بخت و اقبال ، بر من آغوش گشود .\r\nغديريهء سوم\r\nقصيدهء ديگرى با 63 بيت در رثا و ماتم اهل بيت سروده ، كه در ديوانش ج 4 ص 198 ثبت آمده ، سر آغاز قصيده اين است :\r\n\r\nلو كنت دانيت المودّة قاصيا\r\nردّ الحبائب يوم بنّ فؤاديا\r\n\r\nتا آنجا كه گويد :\r\n\r\nو بحىّ آل محمّد اطراؤه\r\nمدحا و ميّتهم رضاه مراثيا\r\n\r\n","description":"","footnote":"","page_name":" 30 ","page_number":30},
  {"content":"\r\nثنا و ستايش او ، ويژهء بازماندگان اين خاندان ، سوگ و ماتم سرائى مخصوص شهيدان آنان .\r\n- اين است آنچه من نثار قدم آنان سازم ، با آنكه نه از يك نژاديم و نه هم وطن .\r\n- البته انگيزهء محبت است ، مرد كريم با فطرت خود ، جانب كريمان گيرد ، گر چه خويش و نزديك نباشند .\r\n- اى خاندان ابوطالب ! مدعيان مجد و عظمت ، سينه‌هاى خود را شفا بخشيدند .\r\n- با خون كسانى كه قبه‌هاى مفاخرشان به هر مرز و بومى افراشته بود تا پناهگاه كاروانها باشد .\r\n- آنها كه راه صلح و صفا را هموار كردند ، دانش و بينش را برايگان در اختيار مردم نهادند .\r\n\r\nو اما - و سيّدهم علىّ - قولة\r\nتشجى العدوّ و تبهج المتواليا\r\nشرعوا المحجّة للرّشاد و أرخصوا\r\nما كان من ثمن البصائر غاليا\r\n\r\n- بجان سرورشان على سوگند ، اين سخن ، دوست را دلشاد كند ، دشمن را محزون و غمناك :\r\n- بنيان شرافتى را برايشان سازمان داد كه از دسترس « زحل » برتر مىنمود .\r\n- باثبات و پايمردى در مهالك كه امير و سالارشان بود ، يوغ اطاعت بر گردن همگان نهاد .\r\n- حتى حسد پيشه گان ناراضى راه انكار نجستند . بلكه همگان راضى و خرسند بودند .\r\n- يكسره دست دوستى و محبت دراز كردند ، و چون سالار و امير مؤمنان شد ، حسد بردند و بدشمنى برخاستند .\r\n\r\n* فارحم عدوّك ما افادك ظاهرا\r\nنصحا و عالج فيك غلَّا خافيا\r\nوهب « الغدير » أبوا عليه قوله\r\nبغيا ( 1 ) ، فقل : عدّوا سواه مساعيا\r\n\r\n- اى دوست ! با دشمن خود مدارا كن . مادام كه به ظاهر ، خيرخواه است ،\r\n\r\n","description":"","footnote":"\r\n( 1 ) نسخهء خطى ديوان ، چنين بود ، اما در ديوان چاپى بجاى بغيا ، نهيا ، چاپ شده .\r\n","page_name":" 31 ","page_number":31},
  {"content":"\r\nگر چه در دل كينه ور است .\r\n- گيرم كه با زور و عناد ، از روز « غدير » سر برتافتند ، بر گو : مساعى ديگرش را برشماريد :\r\n- در پيكار « بدر » ، « جنگ احد » ، « رزم حنين » كه پايمردى و جلادت نشان داد .\r\n- در راه شام كه صخرهء صما را بر كند و آب گوارا به لشكريان سقايت كرد .\r\n- به پيكار يهود بنگريد و قلعهء خيبر ، مرحب خيبرى را قاضى خود سازيد .\r\n- آيا دژ استوارشان جز با دست على تهديد شد ؟ يا اينكه باب دژ از جاى بركنده گشت ؟\r\n- بينديشيد در پيكار عمرو - بن عبدود ، فارس يليل كه با هزار مرد برابر شد ، و مقياس گيريد با پيكار او در جنگ خندق\r\n- اين دو شير ژيان ( مرحب خيبرى - فارس يليل ) شكار شمشير على گشتند ، با آنكه از هيچ دلاورى بيم بدل راه نمىدادند .\r\n- سلحشوران « ضبّه » كه ميان تنگ بر بسته روز بصره در پاى هودج جانفشانى كردند .\r\n\r\n* و رجال ضبّة عاقدى حجزاتهم\r\nيوم البصيرة من ظعينة فانيا\r\nضغموا بناب واحد و لطالما\r\nدردوا أراقم قبلها و افاعيا\r\n\r\n- با يورش على نابود شدند ، و از آن پيش چه اژدرها كه مىبلعيدند .\r\n- البته ، نبرد صفين از ساير پيكارها پيچيده تر بود ، اگر از معاويه واپرسى ، سخن راست و درست خواهى شنيد .\r\nدر پيرامون شعر :\r\nاستاد احمد نسيم مصرى ، در ذيل اين شعر :\r\n\r\nوهب « الغدير » أبوا عليه قوله\r\nنهيا فقل عدّوا سواه مساعيا\r\n\r\nچنين گويد : « نهى » - بكسر نون - غدير و امثال آن را گويند ، و براى پيشوايمان على ، رزمى است كه بنام « غدير خمّ » ياد مىشود ، شاعر ، بدان رزم اشاره مىكند .\r\nامينى گويد : كاش استاد مصرى ، بعد از آنكه « نهى » را عوض « بغى » در ديوان\r\n","description":"","footnote":"","page_name":" 32 ","page_number":32},
  {"content":"\r\nمهيار به طبع رسانده ، در تركيب كلمهء « نهيا » توضيحى اضافه مىكرد و مىگفت :\r\nآيا حال است كه منصوب شده يا مفعول است ؟ و با آنكه هيچكدام متناسب نيست ، اعلام مىكرد كه اين گونه تعبير نامناسب ، از مانند مهيار ديلمى بزرگ مرد ادب ، بعيد مىنمايد .\r\nگويا استاد مصرى ، احمد نسيم ، بر روش ابراهيم ملحم اسود ، گام مىزند كه گفته است « روز غدير نام جنگ معروفى است ( 1 ) » ولى كاش از راز اين جنگ معروف پرده برمىداشت و قسمتى از تاريخ آن را ياد مىكرد . يريدون أن يبدّلوا كلام اللَّه :\r\nمىخواهند سخن خدا را برتابند ، دلهاى اينان به شك اندر است ، و در ترديد و حيرت غوطه وراند ( 2 ) .\r\n\r\nشاعر :\r\nابو الحسن ( 3 ) مهيار بن مرزويه ديلمى بغدادى ، ساكن كوى رياح در محلهء كرخ بغداد : رفيعترين پرچم ادب كه در شرق و غرب عالم باهتزاز آمده ، نفيس - ترين گنجينهء سرشار ، از گنجينه‌هاى فضيلت كه پيشاپيش سرايندگان لغت عرب گام مىزند : آنها كه اساس سخن را پى ريختند و كاخ آن را بر سما بركشيدند .\r\nمنتى كه بر ادبيات درخشان عرب دارد ، همواره با سپاسى فراوان ياد مىشود ، شعر و ادب به ثنا برخاسته ، فضل و حسب زبان بتحسين گشاده ، نژاد عرب با هر كه به آنان پيوند خورده مديون فضل بىكران اوست . گواه مدعا ديوان شعرش كه در چهار دفتر پر ورق تنظيم يافته و فنون مختلفهء شعر و ادب و شاخه‌هاى بارور آن را در برگرفته ، جلوه گاهى از هنر او در پرورش خيال و تصوير معانى است ، تا آنجا كه معانى را بىپرده در برابر ديدگان مجسم مىسازد ، و جز با سبكى استوار ، و ادبى توانا ، و اسلوبى نوين ، سخنساز نكند .\r\nبا آنكه بزرگان ادب ، در عصر او فراوان بودند ، بر همگان پيشى گرفت ، روزهاى جمعه به مسجد جامع منصورى حضور مىيافت و سروده‌هاى خود را\r\n\r\n","description":"","footnote":"\r\n( 1 ) جزء دوم الغدير ص 331 چاپ اصل را ملاحظه كنيد .\r\n( 2 ) اقتباس از آيات قرآن است .\r\n( 3 ) و در برخى كتب قديمه ، ابو الحسين .\r\n","page_name":" 33 ","page_number":33},
  {"content":"\r\nانشاد مىكرد ( 1 ) تصور نمىكنم با خرزى كه در « دمية القصر » ص 76 زبان به ستايش شاعر گشوده ، راه مبالغه پيموده باشد ، آنجا كه گويد :\r\n« هو شاعر له فى مناسك الفضل مشاعر ، و كاتب تحت كلّ كلمة من كلماته كاعب .\r\nو ما فى قصائده بيت ، يتحكَّم عليه بلو و ليت ، و هى مصبوبة فى قوالب القلوب ، و بمثلها يعتذر الدّهر المذنب عن الذّنوب « :\r\n« شاعرى كه در رشته‌هاى فضل و ادب آوازه اى بلند دارد ، نويسنده اى كه از پردهء كلمات شيرين دوشيزگان نمكين برآرد . در قصائد او بيتى يافت نشود كه در آن جاى ليت و لعل باشد ، سروده هايش در قالب دل جاى گيرد . گويا زمانهء ناسازگار ، با تقديم اين آهنگ خوشنوا ، بندامت از گذشته‌هاى غمفزا برخاسته » .\r\nاما سروده‌هاى او در رشتهء مذهب ، يكسره احتجاج و برهان است . در اشعار مذهبى او ، جز حجت كوبنده ، ستايش صادقانه ، سوگ دردناك ، نخواهى يافت .\r\nگمان مىبرم كه همين قصائد مذهبى اوست كه كينه وران و مخالفين مذهب او را وادار كرده تا فضل آشكار او را پنهان سازند و آن چنان كه شايد و بايد از ستايش مقام بلند او كوتاه آيند . از اين رو معاجم ادب و كتب تراجم از يادآورى ادب بىكران و فضل شايان او تنها به شمه اى قناعت كرده‌اند ، و اين خود هنر و الا و سخن دلرباى اوست كه جلوه گر آمده آوازهء او را همراه باد صبا در جهان منتشر ساخته ، تا آنجا كه بهر كجا گام نهى ، نام مهيار ، با سپاس و ثنا و بزرگداشت از مقام عظمت او توام بينى و دريابى كه ديگران در فروغ هنر عالم آراى او گام مىزنند .\r\nبه حق سوگند كه اين خود معجزه است كه يك پارسى نژاد به سرودن شعر عربى دست يازد و بر همگنان عرب زبان فائق آيد ، و كمتر كسى را ياراى برابرى با او باشد . تا آنجا كه همگان در ورود و خروج اين آبشخور به دو اقتدا برند . و شگفت نباشد كه مهيار ديلمى بر اين پايه از معالى و مدارج برآيد ، چه او در مكتب استادان اديب و ماهر از خاندان رسول ، همچون سيد مرتضى و شريف رضى و استاد آن\r\n\r\n","description":"","footnote":"\r\n( 1 ) تاريخ خطيب بغدادى ج 13 ص 276 .\r\n","page_name":" 34 ","page_number":34},
  {"content":"\r\nدو ، شيخ امت اسلامى شيخ مفيد و امثال آنان پرورش يافته : با آنان همدم شده و از درياى معارف بىكران آنان سيراب گشته است .\r\nآرى تير دشمنانش به سنگ آمد و پندارشان خواب و خيالى كودكانه بود :\r\nكمتر به شرح فضائل او پرداختند ، و يا از نشر افتخارات او كوتاه آمدند تا از مقام والاى او بكاهند ، و چه بسا با فسون و فسانه و تهمت و ناسزا بر او تاختند تا دامن امانت او را لكه دار نمايند ، چونان كه ابن جوزى در تاريخ « المنتظم » بينى خود را به خاك ماليده كه داستانى جعل كرده و او را به غلو و افراط متهم كرده ، حاشا كه چنين باشد ، اين گفتارى مزور و نارواست .\r\nاينك مهيار است كه با ادب بارور ، فضل نامور ، سيرت پاك ، فروغ تابناك ، با راه و رسم علوى و سرودهء خسروانى ، فرهنگ تراجم را از ستايش و ثنا و مكرمت و جلالت پركرده و چه زيان است كه ديروزش در مذهب مجوس سپرى گشته ، با آنكه امروز ، با آئين اسلام و مذهب علوى و ادب عربى قد برافراشته است . اين سروده‌ها و نشيد والاى اوست كه از نهاد پاك و ضمير ستودهء او خبر مىدهد ، و اين ديوان شعر اوست كه روحيهء بزرگوار او را مجسم و بر ملا و نام او را جاويد و ابدى ساخته .\r\nچه مدارجى از شرف باقى مانده كه بر آن بر نشده چه نبوغ و عظمتى سراغ داريد كه توسن آن را به زير ران نكشيده ؟ اگر او را به گذشته‌هاى تاريكش مؤاخذه كنيم ، رواست كه صحابه پيشين رسول را بجرم گذشته‌هاى سياهشان بنكوهش در سپاريم . اسلام پيوند با گذشته‌ها را قطع مىكند گويا پروندهء اعمال را تجديد كرده باشند . از اين رو مىبينيم كه مهيار ديلمى به خاندان خود كه والاترين خاندان عجم است اظهار مسرت و غرور مىكند و بشرافت اسلام و ادب والاى خود افتخار كرده و گويد :\r\n\r\nاعجبت بى بين نادى قومها\r\nامّ سعد فمضت تسأل بى\r\n\r\n- ام سعد ، در محفل خانواده ، شگفت زده از حال من جويا گشت .\r\n- از رفتار و كردارم شادمان بود ، خواست از تبار و خاندانم با خبر باشد .\r\n- مپندار كه نسب من مايهء خوارى است ، چون رضايت خاطرت را فراهم دارم .\r\n","description":"","footnote":"","page_name":" 35 ","page_number":35},
  {"content":"\r\n- خاندان من با جوانمردى بر روزگار حكومت كردند و سالهاى سال پا بر سر سران نهادند .\r\n\r\nعمّموا بالشّمس هاماتهم\r\nو بنوا أبياتهم بالشّهب\r\n\r\n- از خورشيد آسمان عمامه بستند و كاخ خود را بر فراز اختران برافراشتند .\r\n- پدرم كسرى بر ايوان خود تكيه دارد ، كدامكس پدرى چو من دارد .\r\n- صاحب صولت در ميان سلاطين پيشين . علاوه بر شرافت اسلام و ادب وافرى كه نصيب من گشته .\r\n\r\nقد قبست المجد من خير أب\r\nو قبست الدّين من خير نبىّ\r\nو ضممت الفخر من اطرافه\r\nسؤدد الفرس و دين العرب\r\n\r\n- مجد و حسب از بهترين پدران دارم ، و دين و آئين از سرور مرسلين .\r\n- فخر و مباهات را از همه جانب گرد آوردم : سيادت عجم و آئين عرب .\r\n* مهيار ديلمى بدست سرورمان شريف رضى در سال 394 بشرف اسلام مشرف گشت ( 1 ) و در مكتب او به آموزش شعر و ادب پرداخت و در شب يكشنبه پنجم جماداى دوم بسال 428 درگذشت .\r\nدر هيچيك از كتب تراجم و فرهنگهاى ادبى تاريخى ، اختلافى در تاريخ وفات او نيافتيم ، شرح حال او را در اين مصادر خواهيد يافت :\r\nتاريخ بغداد ج 3 / 276 ، منتظم ج 8 / 94 تاريخ ابن خلكان ج 2 / 277 مرآة يافعى ج 3 / 47 دمية القصر 76 تاريخ ابن كثير ج 2 / 41 كامل ابن اثير ج 9 / 159 تاريخ ابى الفداء ج 2 / 168 ، أمل الامل شيخ حر عاملى ، روض المناظر ابن شحنه ، اعلام زركلى ج 3 / 1079 شذرات الذهب 3 / 247 تاريخ آداب اللغة ج 2 / 259 نسمة السحر ( شرح حال آنان كه به راه تشيع رفته و قصيده سروده‌اند ) دائرة المعارف فريد و جدى ج 9 / 484 سفينة البحار ج 2 / 563 مجلهء المرشد 2 / 85 .\r\nو از نمونه‌هاى شعر مذهبى مهيار در مدح اهل بيت رسول است :\r\n\r\nبكى النار سترا على الموقد\r\nو غار يغالط فى المنجد\r\nأحبّ و صان فورّى هوى\r\nأضلّ و خاف فلم ينشد\r\n\r\n\r\n","description":"","footnote":"\r\n( 1 ) كامل ابن اثير 9 / 170 ، منتظم ابن جوزى 8 / 94 .\r\n","page_name":" 36 ","page_number":36},
  {"content":"\r\nبر سر آتش گريست تا راز آتش افروز مستور ماند ، راه فرود گرفت كه ندانند مقصد او بر فراز فلات است .\r\n- عاشق است ، نام معشوق را نهان كرده ، آشيانهء دوست را گم ساخته از كسى جويا نيست .\r\n- اينك از پند ناصحان بدور افتاده . يكه و تنها سيلاب اشكش روان است ، نيازى به ياور همنوا ندارد .\r\n- ناتوان است و بار سنگينى بدل دارد ، تشنه كام است و بر لب آب شكيبا .\r\n\r\nو قور و ما الخرق من حازم\r\nمتى ما يرح شيبه يغتدى\r\n\r\n- متين و آرام است . البته مرد محتاط از كار جاهلانه بدور است : امروز سپيدى مو را مستور سازد فردا بر سر پيمانه آيد .\r\n- اى دل ، آزرده مباش . گرت اين لوليان با مهار كشند ، فراوانت مهار كردند و رام نگشتى .\r\n- به هوش باش . كه از بخت نامساعد ، دهان چون قندشان از آبشخور من تلخ خواهد گشت .\r\n\r\nأفق فكانّى بها قد أمرّ\r\nبافواهها العذب من موردى\r\nو سوّد ما ابيضّ من ودّها\r\nبما بيّض الدهر من اسودى\r\n\r\n- روزگار سپيدم كه با دوستى آنان شروع گشته با ديدن موى سپيدم سياه خواهد بود .\r\n- سپيدى مو اولين خيانت روزگار نيست ، با خيانتهاى او خو گرفته‌ام .\r\n\r\nلحى اللَّه حظَّى كما لا يجود\r\nبما أستحقّ و كم اجتدى\r\n\r\n- اين بخت من نگون باد ، كه تا چند دست تمنا دراز كنم و او حق شايسته‌ام باز ندهد .\r\n- تا چند بزندگى نكبت بار بسازم : امروز را بنكوهش سپارم و اميد به فرداى بهتر بندم .\r\n- به خدا گر چه روزگارم در راه آرزوها بخواب رفته و از رسيدن بكامم باز داشته .\r\n","description":"","footnote":"","page_name":" 37 ","page_number":37},
  {"content":"\r\n- و هيچگاه نتوانستم گردش روزگار را بستايم ، توانم با تأسى به فرزندان احمد مختار ، تسلى خاطر جويم .\r\n- بهترين جهانيان ، فرزندان بهترينشان . جز اينان فرزند نيك پا بجهان نگذارد .\r\n- گرامىترين زندگان كه بر بساط زمين قدم نهند و گرامىترين مردگان كه در دل خاك نهان گردند .\r\n- خاندانى بر فراز خاندانها ، تا آنجا كه بر فراز « فرقدان » برشده‌اند .\r\n- فرشتگان در گردشان بطواف اندر ، وحى و الهام بر قلوبشان مستتر .\r\n\r\nالاسل قريشا و لم منهم\r\nمن استوجب اللَّوم او فنّد\r\nو قل ما لكم بعد طول الضّلال\r\nلم تشكروا نعمة المرشد\r\n\r\n- از قريش واپرس . آنها كه سزاوار عتاباند بنكوهش در سپار و آنها كه خطاكاراند خاطرنشان ساز .\r\n- بگو : از چه سپاس رهبر خود نگذاشتيد ، آنكه شما را از پس عمرى ضلالت و سرگشتگى نجات بخشيد .\r\n- بدوران فترت انبيا گسيل آمد و شما را به راه راست رهبرى فرمود .\r\n- آزاد و وارسته بسوى جنان پر كشيد . هر آنكه بر سنت او رود مورد سپاس است .\r\n- و امر خلافت را به حيدر وانهاد ، آن چنان كه خبر معتبر حاكى است .\r\n- بر همگانش سرور و مولى ساخت ، آنها كه شيفتهء حقاند معترفاند .\r\n- و شما - حاسدان فضيلت - زمام خلافت از چنگ او بربوديد . هر آنكه صاحب فضل باشد بر او رشگ برند .\r\n- گفتيد اجتماع امت رهبرما بود ! اما بدانيد يكه تاز امت ويژهء خلافت بود .\r\n- چه ناگوار است بر سر دودمان هاشم و هم بر رسول كردگار كه خلافت بازيچهء تيم و عدى باشد .\r\n- بعد از على ، حق خلافت مخصوص فرزندان اوست ، اگر آيهء ميراث زير پا نماند .\r\n- آن يك خائف و نااميد از پا نشست و آن دگر كه پپاخاست ياور نيافت .\r\n","description":"","footnote":"","page_name":" 38 ","page_number":38},
  {"content":"\r\n- دست نفاق از آستين ظلم و ستم برآمد ، سرورى از پس سرورى به خاك هلاك افكند .\r\n\r\nو ما صرفوا عن مقام الصّلاة\r\nو لا عنّفوا فى بنى المسجد\r\n\r\n- در صفوف اجتماع بر ايشان تاختند ، و چون در محراب عبادت گوشهء انزوا گرفتند ، پى كار خود رفتند .\r\n- پدر اين خاندان على و مادرشان فاطمه معروف همگاناند ، از مفاخر ايشان دم زن يا دم فرو بند .\r\n- از پس روز حسين ، آئين حق به بستر بيمارى خفت ، مرگ هم در كمين است .\r\n- اگر راه و روش مردم را قياس گيرى ، دورهء جاهليت بخاطر آيد .\r\n- خاندان پسر اميه جنايت تازهء مرتكب نشدند ، آئين جاهليت را بقدرت پيشين اعاده كردند .\r\n- آنكه را فاطمه خصم خونخواه باشد ، روز قيامت خواهد ديد كه با چه عقوبتى دست به گريبان باشد .\r\n- اى سبط پيامبر ! هر آنكه دست به خون تو آلود ، بروز قيامت چه غرامتى خواهد پرداخت .\r\n- جانم فدايت باد ، و كيست كه آن را بفدا گيرد . كاش برده را جانفداى سرورش بپذيرند .\r\n\r\nو ليت دمى ما سقى الأرض منك\r\nيقوت الرّدى و أكون الرّدىّ\r\n\r\nكاش هيولاى مرگ از خون من سيراب مىشد ، و خون تو بر زمين نمى - ريخت .\r\n- اى خفتهء كربلا ! كاش مىبودم و در برابرت به خاك و خون مىطپيدم .\r\n- شود كه روزگار اين دل پردرد را از دست دشمنانت شفا بخشد .\r\n- شود كه شوكت حق بر باطل چيره شود ، شود سفله مغلوب آزاده شود .\r\n- اين آرزوها همه با دست خدائى برآورده شد ، اما هنوز جگر من تفتيده و داغدار است .\r\n","description":"","footnote":"","page_name":" 39 ","page_number":39},
  {"content":"\r\n- شنيدم كه قائم شما را نداى عدالتى است كه هر صاحب شهامتى بپاسخ لبيك گويد .\r\n- من بردهء شمايم و با تار و پود قلبم بشما پيوند خورده‌ام . آنگاه كه اعتراف دگران قلبى نباشد .\r\n- دين و دوستيم در وجود شما خلاصه گشته ، با آنكه زادگاهم ايران است .\r\n- از بركت شما بر حيرت و ضلالت پيروز گشتم ، اگر نبوديد ، به صراط حق راه نمىبردم .\r\n- تا در دست شرك بودم ، چون شمشيرى در نيام بودم . بدست شما از نيام برآمده افراشته ماندم .\r\n- هماره قصائد من دست بدست مىچرخد : از زبان اين نوحه سرا به سينهء آن ماتمزدهء غم فزا .\r\n- اگر زمان نيافتم كه با دست به يارى شما خيزم ، اينك با زبان شعر بپاخاسته‌ام .\r\n* و در قصيدهء ديگرى امير المؤمنين على عليه السلام و فرزندش حسين را بسوك و ماتم نشسته : مناقب و فضائل آنانرا ياد مىكند . اين قصيده را محرم سال 392 گفته و طليعه و پيش درآمد تشرف او بدين اسلام بوده است . ( 1 )\r\n\r\nيزوّر عن حسناء زورة خائف\r\nتعرّض طيف آخر الليل طائف\r\nفأشبهها لم تغد مسكا لناشق\r\nكما عوّدت و لا رحيقا لراشف\r\n\r\nنيم شبان ، بنيابت حسنا ، شبحىترسان و لرزان به زيارت آمد .\r\n- گويا او بود ، جز اينكه عطر دلاويزش بمشام نرسيد و شرابى از لب و دندانش نصيب نگشت .\r\n- كاشانه اش دور ، خوشبختم كه رؤيا راه را نزديك كرد ، از ديدارش محروم ولى درود او نثار است .\r\n- با نرمى نياز برم ، امتناع كند ، گويا سوگندى ياد كرده كه رعايت آن را فرض داند .\r\n- در دامن فلات ، منزلگاه آن بيوفايان فراموشكار است ، كه مرغ روحم\r\n\r\n","description":"","footnote":"\r\n( 1 ) بعد از دو سال ( سال 394 ) بشرف اسلام مشرف گشته ( مترجم ) .\r\n","page_name":" 40 ","page_number":40},
  {"content":"\r\nبتابستان و زمستان بدان سوى شتابان و مشتاق است .\r\n- خواهم راز عشق را پنهان كنم : از اين رو نام و نشانش پرسم با آنكه دانم ، از حالش جويا شوم با آنكه مشهود همگان است .\r\n- دوستانم به نصيحت راه ملامت گيرند ، پندارند اولين روز است كه در وادى عشق پاگذارم .\r\n- نگارا ! اگر ميان من و تو - و خدا نكند - صدها تپه و صحرا حايل شود .\r\n\r\nفلا زرّ ذاك السّجف الَّا لكاشف\r\nو لاتمّ ذاك البدر الَّا لكاسف\r\nفان خفتما شوقى فقد تأمنانه\r\nبخاتلة بين القنا و المجاوف\r\nبصفراء لو حلَّت قديما لشارب\r\nلضنّت فما حلَّت فتاة لقاطف\r\n\r\n- يقين بدان : اين پرده آويخته نشد جز اينكه روزى كنار رود و اين ماه چهارده كمال نگرفت جز اينكه روزى تاريك شود .\r\n- اگر از اشتياق من مىهراسيد كه با شتاب اين پرده را بيكسو نهم ، ايمن باشيد كه از بىپروائى شراب كمك نگيرم .\r\n- انگورى كه اگر شراب كهنه اش حلال باشد ، بخل ورزند و تازهء آن را براى چيدن روا نشمارند .\r\n- ساغر آن در كف لباده پوشى از خاندان كسرى است كه حديث شراب را از شاهان قبائل روايت كند .\r\n\r\nسقى الحسن حمراء السّلافة خدّه\r\nفأينع نبتا اخضرا فى السوالف\r\n\r\n- سرخى شراب ناب ، گونه چون گلش را از طراوت سيراب كرد ، سبزهء عذارش بر كنار دميد .\r\n- سوگند كه اگر با كف زرينش شراب مرا ممزوج كند ، غم دل فرو نهم ، جز آن غمى كه با دلم پيمان وفا بسته .\r\n- بروزگار اين مهلت نگذاشتم كه موهبت اين غم از دل بربايد : چه باپند ناصحان و يا فريب دوست مهربان .\r\n- آتشى شعله ور كه هر چند دم فرو كشد ، برقى خيره كننده از سرزمين كوفان برجهد و بازش مشتعل سازد .\r\n","description":"","footnote":"","page_name":" 41 ","page_number":41},
  {"content":"\r\n- برقى خاطف كه تربت على را بخاطر آرد ، گويا سروش مصيبتش را به گوش مىشنوم .\r\n- مشتاقانه بر مركب قافيه بر شدم و با اشك ريزان ، هروله كنان رهسپار گشتم .\r\n- بسوى ثنا و ستايشى كه اگر احساسم رسا باشد ، طوفانهاى سهمگين را بازيچه شمارم .\r\n- در اين وادى بىكران ، با نيروى جان راه به جائى نبرم ، گر چه خود را به آب و آتش زنم .\r\n\r\nو لكن تؤدّى الشّهد اصبع ذائق\r\nو تعلق ريح المسك راحة دائف\r\n\r\n- ولى اينم كافى است كه شهد انگبين با سرانگشتى ممتاز باشد ، و شميم عنبر جامه عنبرى بپالايد .\r\n- جانم فداى آن سرور كه بندهء راه حق بود ، روزگارى كه ديگران مدعيان ناحق بودند .\r\n- اگر مدارج دين را وارسند ، بنهايت عابد . اگر دنيا را بخش كنند ، اولين زاهد .\r\n- روز « بدر » و « هوازن » حجتى است رسا ، بر آنها كه راه فرار گرفتند و يا بتماشا رهسپار بودند .\r\n- و قلعهء « خيبر » با آن در سنگين كه بر دست ناتوان چه سهمگين بود .\r\n\r\n* أبا حسن ان انكروا الحقّ جاهلا\r\nعلى أنّه و اللَّه انكار عارف\r\n\r\n- يا ابا الحسن ! اگر حق ترا بجهالت منكر آمدند ، و به خدا سوگند كه دانسته انكار نمودند .\r\n- با وجود اين . اگر يكه تاز ميدان شهامت نبودى و با تشريف « خاصف النعل » همتا و همسنگ رسول نمىشدى .\r\n- اگر پسر عم . كارگزار . داماد و همريشهء رسول نبودى - با آنكه بودى - دگران با تو برابر و هم سنگ نبودند .\r\n- مىدانست كه ديگران از بر شدن به اين مدارج ناتواناند ، از اين رو\r\n","description":"","footnote":"","page_name":" 42 ","page_number":42},
  {"content":"\r\nبويژه نام ترا به فضيلت ياد فرمود .\r\n- جمعى نيرنگ زدند و بعد از رسول راه خيانت گرفتند ، اين يك در نيرنگ و دغل همتاى ديگرى بود .\r\n\r\n* و هبهم سفاها صحّفوا فيك قوله\r\nفهل دفعوا ما عنده فى المصاحف\r\n\r\n- گيرم كه با سفاهت سخن رسول را برتابيدند ، آيات قرآن را چگونه برمىتابند ؟\r\n- بعد از تو فاتحهء اسلام را خواندند : دين را با خوارى و خفت زير پا نهادند .\r\n\r\nو جدّدها بالطَّفّ بابنك عصبة\r\nأباحوا لذاك القرف حكَّة قارف\r\n\r\n- اين سفاهت و خيانت در بيابان « طف » بر سر فرزندت حسين تجديد شد :\r\nروا شمردند كه زخم كهنه را با سرانگشت خونبار سازند .\r\n- ناگوار است بر رسول خدا كه از سينهء دخترزاده اش خون چون ناودان روان است .\r\n- ميراث خلافت را از چنگ تو ربودند ، و خلافت خود را چونان غل جامعه بر گردن آيندگان بستند .\r\n- اى تشنهء در خون طپيده كه اگر در ركابش بودم ، با سيلاب اشك خود سيرابش مىساختم .\r\n\r\nسقى غلَّتى بحر بقبرك انّنى\r\nعلى غير المام به غير آسف\r\n\r\n- از درياى رحمتى كه به كويت اندر است ، موجى برآمد و از عطشم وارهانيد ، با آنكه در كنار تربتت حاضر نبودم .\r\n- زايران مرقد پاكش درود مرا به نيابت نثار كردند تا تشريف جويم اگر چه ديدگانم از اين شرافت محروم ماند .\r\n- بازگشتند و غبارى از تربتش بر سينه‌ام فشاندند ، شفاى من در همان بود كه آنان ذخيرهء روز درماندگى سازند .\r\n- مهر دوستانت به دل نهفتم ، مهرى موافق . شتم دشمنانت بر زبان دارم ، دشمنى آشكار .\r\n\r\nدعىّ سعى سعى الاسود و قد مشى\r\nسواه اليها أمس مشى الخوالف\r\n\r\n","description":"","footnote":"","page_name":" 43 ","page_number":43},
  {"content":"\r\n- از اين رو حاسدانت به كين برخاستند كه همگان دانند مانند آنان براى بت سجده نبردى .\r\n- دست آلودگان به دامن طهارتت نرسيد ، دهان بدگويان ، حسبت را نيالود .\r\n- اين افتخارى كهن كه از خون تبارم در رگ و پى دارم ، افزون نشمارم از مهرى كه تازه به دل مىپرورانم .\r\n- بسا حاسدان كه آرزو دارند كاش در زمرهء خفتگان بودند و من در برابر آنان با زبانى چون تير و شمشير به دفاع و حمايت برنمىخاستم .\r\n- در ثنا و ستايشتان داد سخن دادم ، و اين دشمن بدخواه تواست كه از خشم دست به دندان مىگزد .\r\n- عشق شما با تمام دنيا برابر است ، و دانم روز حشر ، سيه نامهء اعمالم را سپيد خواهد كرد .\r\n* نظمى در سوك اهل بيت قرائت شد كه مبتذل و بىارج بود ، از مهيار تقاضا كردند قصيده اى بر آن وزن و قافيه بسرايد ، در همان مجلس اين چكامهء بديع را بپرداخت :\r\n\r\nمشين لنا بين ميل و هيف\r\nفقل فى قناة و قل فى نزيف\r\n\r\nخرامان و سرخوش گذشتند ، چون پرچم در اهتزاز ، مست و خراب .\r\n- ميوهء جوانى بر سر هر شاخى در انتظار چيدن .\r\nو من عجب الحسن أنّ الثّقيل منه يدلّ بحمل الخفيف\r\n- راستى عالم پريچهران هم عالمى است : آنكه زيباتر است بر ديگران ناز و ادا مىفروشد .\r\n- دوستان ! دانيد كه داستان خلخال و گوشواره چه بود ؟\r\n- از منش پرسيد ! نام آن زيبائى است ، معنايش تباهى پارسائى .\r\n- در اين تاريكى شب ، اين رؤياى خيالپرور آن ماه پيكر عدنانى است ؟\r\n- ذاتش جلوه گر است يا شبح او . نزديك بود كه در جمع دوستان رسوا شوم .\r\n- آرى خود او بود ، پيمان عشق را خاطر نشان كرد ، اگر بر سر پيمان روم با دلى ناگوار است .\r\n","description":"","footnote":"","page_name":" 44 ","page_number":44},
  {"content":"\r\n- اين گردش ناگوار زمانه بر آل على بود كه زبان مرا به هجو زمانه باز كرده .\r\n- با آنكه از ديارم بدوراند ، اما از درد فراق آن كشم كه دوست همنشين در فراق همنشين .\r\n- اينك همدم من ، تنها عزاداران و غمگساران حسيناند .\r\n- كينهء ديرين در كمين بود ، بروز عاشورا طوفانى سهمگين به پا كرد .\r\n\r\nقتيل به ثار غلّ النفوس\r\nكما نغر الجرح حكّ القروف\r\n\r\n- و شهيدى بجاى نهاد كه كينهء انسانها را برآشوفت ، چونان كه جراحت را با سرانگشت به خون بپالايند .\r\n- با آن دستى كه ديروز بيعت سپردند ، امروز هيولاى مرگ را به سويش راندند .\r\n- بدين زودى جدش را از ياد بردند ، حقوق ديرين و نوين يكسره از خاطر ستردند .\r\n- بار نفاق در دل ، به سويش پرواز گرفتند ، مكر و فسون در زير بال نهفتند .\r\n- چه ناگوار است بر من كه غول مرگ بر سينهء با وقارت بر شد .\r\n- و سر انورت كه خاك آلوده بر سرنى كردند ، با آنكه خورشيدش به زير پى بود .\r\n- مطرودتر ، فرمانروايشان كه پويا شد ، دوان و خيزان .\r\n- واى بر فرمانبرانشان كه بهشت عدن را به بهاى اندك فروختند .\r\n- و تو اى سرور من - گر چه از مقامت محروم كردند - پيشوائى ، همچون پدر ارجمندت برغم انف كافران .\r\n- بروز خيبر ، معجز قلعه و در ، بر دست كه جارى شد ؟ و بر سر چاه شر جنيان كه برتافت ؟\r\n- بروز « بدر » و « احد » صفوف دشمن كه پراكند ؟ شمل آشفتهء دين را كه مجتمع آورد .\r\n- بتهايشان را برضاى حق ، كه درهم كوبيد ؟ با آنكه بتپرستان حاضر و ناظر بودند .\r\n","description":"","footnote":"","page_name":" 45 ","page_number":45},
  {"content":"\r\n- جز پدرت بود : پيشواى هدايت و چراغ امت شير بيشهء شجاعت .\r\n- كند باد شمشيرى كه پيكرت در خون كشيد و روى هر چه شمشير است سياه كرد .\r\n- آب گوارا در كامم شرنك شد ، جامهء حريرم سوهان تن گشت .\r\n- اين تن ناتوانم كى تواند ، اين بار مصيبت توان فرسا بر دوش كشد .\r\n- حسرت و افسوسم بر تو است . و اين نيز گفت با خبران است كه روز قيامت آتش حسرت با اشارهء تو سرد و سلامت خواهد گشت .\r\n- سرور من . اين بوى دلاويز تو است كه زايران با خود آوردند ، يا مشك ختن كه با تربتت بياميخت .\r\n- گويا عرصهء مزارت گلزار بهارى است كه سوز پائيزى بر آن وزيد .\r\n- من بشما مهرورزم مادام كه طائفان كعبه به سعى پردازند و يا قمرى بر شاخساران بنالد .\r\n- گر چه نژادم پارسى است ، اما مرد شريف و آزاده ، تعلق خاطرش وقف آزادگان شريف است .\r\n\r\nركبت - على من يعاديكم\r\nو يفسد تفضيلكم بالوقوف -\r\nسوابق من مدحكم لم أهب\r\nصعوبة ريّضها و القطوف\r\nتقطَّر غيرى اصلابها\r\nو تزلق اكفالها بالرّديف\r\n\r\nبر سمند تيزگام ادب بر شدم و بر دشمنان بدخواهتان تاختم .\r\nسمندى تيز رفتار از قصائد آبدار كه از طغيان و سركشى آن هراسى در دل نداشتم . با آنكه سواران دگر از سركشى و طغيان تكاور واژگون گشتند ، و رديف آنان نيز به خاك درغلتيد .\r\n* و از سروده‌هاى شاعر در مدح و ثناى اهل بيت اين ابيات زير است :\r\n\r\nسلامن سلامن بنا استبدلا ؟\r\nو كيف محا الآخر الاوّلا ؟\r\n\r\nآنكه از ما دل بريد . ندانم چه كسى را برگزيد ؟ چگونه مهر نوين عشق ديرين را از ياد برد .\r\n- آن پيمانهاى مؤكد كجا شد ؟ و آن عشق آتشين كه ملامت ناصحان را\r\n","description":"","footnote":"","page_name":" 46 ","page_number":46},
  {"content":"\r\nبه چيزى نشمرد ؟\r\n- آرزوهاى خام بود كه با گذشت ايام از سر بنهاد ؟ يا رؤياى شبانه كه با سپيدهء صبح از ميان برخاست ؟\r\n- اشكهاى جارى نه از سوز دل بود ؟ خدا را ، پاسخ دهيد عاشق سرگردان را .\r\n- بر سر آن آبگاه گفتم : قدرى بپائيد . و اگر مهلتى مىدادند ، چه منتى بر من مىنهادند .\r\n\r\nقفا لعليل فانّ الوقوف\r\nو ان هولم يشفه علَّلا\r\n\r\n- به بالين اين بيمارتان بپائيد ، اگر مايهء شفا نباشد ، بارى وسيلهء دلدارى است .\r\n\r\n* بغربىّ وجرة ننشد به\r\n- و ان زاد ناضلَّة - منزلا\r\n\r\nدر كنار « وجره » از كاشانهء او سراغ گرفتم ، گر چه بر گمراهى ما افزود .\r\n- آن پريوش كه اگر خورشيد رخش به راه انصاف مىرفت ، از تابش خود بخل نمىورزيد .\r\n\r\n- رأت هجر هامر خصا من دمى\r\nعلى النّاى علقا قديما غلا\r\nو ربّت واش بها منبض\r\nاسابقه الردّ أن ينبلا\r\nرأى ودّها طللا ممحلا\r\nفلفّق ما شاء أن يمحلا\r\n\r\n- بسا سخنچين كه نبض او را شناخته و من پيشدستى كنم تا سعايت او برتابم .\r\n- با اين تصور كه مهر دلداده‌ام چون عرصهء ريگزار است ، رطب و يابسى بهم بافته تا ريشهء عشق و شوريدگى را بسوزاند .\r\n- و بسا زبانهاى چون نىفراز و چونان سنان تيز و دراز كه از خود برتافتم .\r\n- اگر آن پريوش رخ بتابد ، چه نيازش كه ماه تابان برآيد .\r\n- خدا شبهاى « غوير » را سيراب كناد ، از باران صبحگاهى و ژالهء شامگاهى .\r\n- بارانى كه چون از چشم مشتاقى قطرهء اشكى روان بيند ، به همدردى بر خروشد و سيلاب كشد .\r\n- به ويژه آن شب وصل ، گر چه ديگر باز نگشت ، از آن پس خواب به چشمم راه نكرد .\r\n","description":"","footnote":"","page_name":" 47 ","page_number":47},
  {"content":"\r\n- اما در رؤيا ، هنوز بر سر پيمان است ، گر چه پيمان شكنى راه و رسم ديرين است .\r\n- خدا را چه شب كوتاهى . اگر وصل دلدار نبود ، چون شب يلدا بود .\r\n- آن دامن كبريا كه در شور و شيدائى بر زمين مىكشيدم ، اينك به پيرى كوتاه گشته .\r\n- به زودى هم و غم بر دل برجهد و از شوق و سرخوشى بازم دارد .\r\n- از آه سوزانم سوهانى بسازد كه شمشير جانكاه را بسايد .\r\n\r\n* و أغرى بتأبين آل النّبىّ\r\nان نسّب الشّعر أو غزّلا\r\n\r\n- اينك به ثناى آل پيامبر حريصم ، قصيده اى بسرايم ، غزلى بيارايم .\r\n- جانم فداى آن اختران خاموش ، لكن چراغ هدايت خاموشى نگيرد .\r\n- پيكر انورشان در بيابان ، فضاى جهان را پرتو افكن است .\r\n- تودهء غبرا از حمل اين بار سنگين درماند ، از اين رو شمع وجودشان را در دل نهفت .\r\n- فيض بحثى كردند : ابر و دريا آفريدند . فرو افتادند : قله‌هاى عظمت را بنياد نهادند .\r\n- از رقيب كه بمفاخرت خيزد ، واپرس كه پايه‌هاى عظمت و مجدشان تا بكجا برشده است .\r\n- قرآن ، كدام خاندان را با مباهله تشريف داد ، كه رسول خدا به آبروى آنان بدعا برخاست .\r\n- معجز قرآن بر كه نازل گشت ؟ و در كدام خاندان ؟\r\n- در روز « بدر » بدرى كه پرچم دين را بر افراشت ، چه كسى يكه تاز ميدان بود ؟\r\n- كه بيدار ماند و ديگران بخواب غنودند ؟ داناتر كه بود ؟ دادگسترين آنان كدام .\r\n\r\nبه من فصل الحكم يوم الجنين\r\nفطبق فى ذلك المفصلا\r\n\r\n- مساعى جميله فراوان است ، تفصيل آن سخن را بدرازا كشد ، اجمال آن\r\n","description":"","footnote":"","page_name":" 48 ","page_number":48},
  {"content":"\r\nدر مقام سند كافى است .\r\n- سوگند به حق كه ملحدان و كجروان بر آئين حق چيره شدند ، بلكه آن را تباه كردند .\r\n\r\n* فلو لا ضمان لنا فى الظَّهور\r\nقضى جدل القول أن نخجلا\r\n\r\n- آرى پيروزى حق ضمانت الهى است و گرنه در جدل شرمسار و سرافكنده بوديم .\r\n- خدا را . اى قوم . رواست كه رسول مطاع فرمان دهد ، هنوزش غسل نداده نافرمانى كنند .\r\n- جانشين خود را معرفى كرد و ما بياوه پنداشتيم آئين خود را مهمل وانهاد .\r\n- پندارند كه اجماع و اتفاق دارند ، از سعد بن عباده خبر واپرس .\r\n- آن هم اجماعى كه بىفضل را بر صاحب فضل مقدم شناخت .\r\n- و حق را از صاحب حق بازگرفت . آرى على صاحب حق بود .\r\n- منزل به منزل راه سپردند ، از بغى و ستم ، خاندان على را پى سپر سينهء اشتران ساختند .\r\n- و از كيد و كين ، چونان عقرب جراره ، چه نيشها كه بر جانشان نزدند .\r\n- مايهء ضلال و حيرت بدان پايه كه عزاى حسين را به پا كرد و مصيبتهاى پيشين و پسين .\r\n- خاندان اميه ، جامهء اين عار و شنار بر تن آراست . گر چه خون شهيدان يكسره پامال نگشت .\r\n- اى زادهء مصطفى ، اين خود روز سقيفه بود كه راه كربلا را هموار كرد .\r\n- حق على و فاطمه زير پا ماند ، از اين رو كشتنت روا شمردند .\r\n\r\nايا راكبا ظهر مجدولة\r\nتخال اذا انبسطت اجدلا\r\nشأت أربع الريح فى أربع\r\nاذا ما انتشرن طوين الفلا\r\nاذا وكَّلت طرفها بالسّماء\r\nخيل بادراكها وكَّلا\r\nفعزّت غزالتها عزّة\r\nو طالت غزال الفلا أيطلا\r\n\r\n- اى تك سوارى كه بر خنگ بادپيما روانى ، و چونان شاهين در پرواز .\r\n","description":"","footnote":"","page_name":" 49 ","page_number":49},
  {"content":"\r\n- خنگى كه در چهار جهت از طوفان سبق بردگاهى كه در كوه و دره وزان گردد .\r\n- و چون طرف چشم به آسمان دوزد ، پندارند كه خواهد به سما بر شود .\r\n- سپيدى كاكلش بر قرص خورشيد طعنه زند ، اندامش غزال رعنا را به چيزى نخرد .\r\n\r\n* اظنّك فى متنها واخدا\r\nلتدرك يثرب او مرقلا\r\n\r\n- گمانم كه با اين سير و شتاب به سوى مدينه روان باشى .\r\n- بسلامت . و هر كه در نياز من بكوشد ، بسلامت باد .\r\n- پيام اين دلسوخته را همراه بر . و به پيشگاه احمد مرسل آواز بركش .\r\n- پس از ثنا و سپاس بر گو : اى رهبر هدايت ، راه و رسمت دگرگون گشت .\r\n- به جوار حق راه گرفتى ، و ما در آتش فراق مانديم . اما شرع و آئينت تمام بود .\r\n- پسر عمت بر آن شد كه به آئين و سنتت قيام ورزد .\r\n- نيرنگبازان ، آنها كه حق را واژگون كردند ، راه خيانت و دغل پيش گرفتند .\r\n- سرانجام ، « تيم » آنان زيور خلافت بر تن آراست ، بنى هاشم عاطل و باطل ماندند .\r\n- نوبت « تيم » كه بپايان آمد ، خاندان « عدى » طنابها را كشيدند .\r\n- خاندان اميه هم گردن طمع فراز كردند ، ديگر جاده‌ها هموار بود .\r\n- از ميانه پسر عفان بر سرير خلافت بر شد كه گمان نمىرفت . بلكه او را بر سرير نشاندند .\r\n- ديدگان اميه روشن گشت و عيش همگان بكام . پيش از آن سخت و ناگوار .\r\n- كار شورى و اجماع ، در آخر به آئين اردشير پيوست ، آن دو آتش زدند اين يك پاك بسوخت .\r\n- روان گشتند و قدم به قدم تا گودال هلاكش سوق دادند ، بهتر بگويم :\r\n","description":"","footnote":"","page_name":" 50 ","page_number":50},
  {"content":"\r\nكشاندند .\r\n- و چون برادرت على زمام خلافت كشيد تا به سوى حق باز گرداند ، از اين رو دشوار و سنگين بود .\r\n- آمدند كه با خوارى به قاتلانش سپارند ، با آنكه خود معركه آراى قتال بودند .\r\n- ناگفتنى بسيار است ، دادخواه آنان بروز قيامت توئى ، واى بر آنان كه مهلت يابند .\r\n\r\nلكم آل ياسين مدحى صفا\r\nو ودّى حلا و فؤادى خلا\r\n\r\n- اى خاندان مصطفى . اينك ثنايم چون آب زلال ، مهرم شيرين و خوشگوار ، قلبم خالى از مهر اغيار است .\r\nو عندى لاعدائكم نافذات قولى ما صاحب المقولا\r\n- سخنان گزنده‌ام براى دشمنان آماده ، مادام كه زبان در كام بچرخد .\r\n\r\nاذا ضاق بالسّير ذرع الرّفيق\r\nملأت بهنّ فروج الملا\r\n\r\n- اگر با گام هموار به مقصود نرسم . بشتابم و دامن صحرا پر كنم :\r\n- از تير جان شكاف كه بر هر جا نشيند ، هلاك سازد .\r\n- چرا چنين نباشم . با آنكه راه نجات بخش دينم براهنمائى شما مكشوف افتاد .\r\n- با درستى به راه راست قدم نهادم . پيش از آن ، سر خود گرفته بيراهه مى - شتافتم .\r\n- زنجير شرك را پاره كردم . با آنكه در گردنم قفل بود .\r\n- سروران من . مادام كه ابرى خيزد و رعدى برانگيزد ، دوستار شمايم .\r\n- و از دشمنان شما بيزارى جويم . بيزارى شرط مهر كيشى است .\r\n- وابستهء مهر شما از كيفر هراس نكند . در روز فردا ، بايدش كه پناه باشيد .\r\n* در سروده اى دگر ، امير المؤمنين را ستوده و كيد و كين دشمنانش را ياد نموده گويد :\r\n\r\nان كنت ممّن يلج الوادى فسل\r\nبين البيوت عن فؤادى : ما فعل\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n* و هل رأيت - و الغريب ما ترى -\r\nواجد جسم قلبه منه يضلّ\r\nو قل لغزلان النّقا : مات الهوى\r\nو طلَّقت بعدكم بنت الغزل\r\nو عاد عنكنّ يخيب قانص\r\nمدّ الحبالات لكنّ فاحتبل\r\nيا من يرى قتلى السّيوف حظرت\r\nدماؤهم . اللَّه فى قتلى المقل\r\nما عند سكَّان منى فى رجل\r\nسباه ظبى و هو فى ألف رجل\r\nدافع عن صفحته شوك القنا\r\nو جرّحته أعين السّرب النّجل\r\nدم حرام للأخ المسلم فى\r\nأرض حرام يال نعم كيف حلّ ؟\r\nقلت : شكا فأين دعوى صبره ؟\r\nكرّى اللَّحاظ و اسألى عن الخبل\r\nعنّ هواك فأذلّ جلدى\r\nو الحبّ مارقّ له الجلد و ذلّ\r\nمن دلّ مسراك علىّ فى الدّجى\r\nهيهات فى وجهك بدر لا يدلّ\r\n\r\n- اگر بدين دره و هامون روانى ، از مردم آن سامان پرس كه قلب من كو ؟\r\n- ديده اى ؟ - و غريب كجا بيند - كسى پيكر خود را يابد و قلب خود نيابد ؟\r\n- آهوان اين دشت و دمن را گو كه عشق و دلدادگى مرد ، بعد از شما دختر رز را طلاق گفتند .\r\n- از ياد شما گذشتند ، صياد نااميد دام بگشاد ، ولى خود در دام افتاد .\r\n- گوئى آهيختن تيغ و ريختن خون حرام است ، خدا را . رحمى بر اين كشته‌هاى در خون از تير مژگان .\r\n- ساكنان وادى « منى » را پرس تا چه گويند : دلير مردى اسير آهوئى گشت با آنكه هزار مرد جنگى در ركابش بود .\r\n- باسنان نيزه از جان خود بدفاع برخاست ، اما سيه چشمان شهلا بخونش كشيدند .\r\n- خون حرام ، آن هم در سرزمين حرام ؟ خدا را از چه حلال شمرد ؟\r\n- گفتى : آنكه شكوه آرد ، دعوى صبرش نشايد . آخر ، چشم بگشا و حال زارم بنگر .\r\n- تير عشقت بجان نشست ، طاقتم بربود ، عشق و شيدائى قهرمان پيلتن را مقهور سازد .\r\n","description":"","footnote":"","page_name":" 52 ","page_number":52},
  {"content":"\r\n- در اين سياهى شب كدامين چراغت رهنمود ؟ هيهات . چهره ات خود بدر تابانى است كه سياهى شب بزدود .\r\n- جوياى شوكت بودى . با قهر و زور ، گردن زيبارويان ببند كشيدى .\r\n\r\nلواحظا علَّمت الضّرب الظَّبى\r\nعلى قوام علَّم الطَّعن الأسلّ\r\n\r\n- با چشمان فتان كه به شمشير ، كشتن و بستن آموزد ، با قد و بالائى كه به نيزهء تابدار طعنهء جان ستان .\r\n- اى كه در وادى « حاجر » مىگذرى و در برابرت جولانگاه وسيعى مىنگرى .\r\n\r\nاذا مررت بالقباب من قبا\r\nمرفوعة و قد هوت شمس الاصل\r\nفقل لأقمار السّماء : اختمرى\r\nفحلبة الحسن لأقمار الكلل\r\n\r\n- چون به سراپرده‌هاى « قبا » بگذرى ، هنگامى كه خورشيد در حال غروب است .\r\n- اختران سما را بر گو در حجاب شويد ، جلوه گاه حسن ويژهء اختران اين بارگاه است .\r\n- به آرزوى آن شبهاى « خيف » . آيا روزگار عيش و شادمانى باز خواهد گشت ؟\r\n- رؤياى شبانه بود كه سپيدى صبحش گريزاند ، يا سايهء جوانى كه رخت بر بست .\r\n\r\nما جمعت قطَّ الشّباب و الغنى\r\nيد امرىء و لا المشيب و الجذل\r\nيا ليت ما سوّد ايّام الصّبا\r\nاعدى بياضا فى العذارين نزل\r\nما خلت سوداء بياضى نصلت\r\nحتّى ذوى أسود رأسى فنصل\r\n\r\n- هيچ كس جوانى و بىنيازى را با هم گرد نياورد ، و نه پيرى با شادمانى .\r\n- آن غم كه روزگار عيش و شيدائيم را سياه كرد ، كاش با سپيدى عذارم همان مىكرد .\r\n- نه گمانم بود كه موى سپيدم از رنگ خضاب در آمده تا آنكه از فرتوتى بدامنم ريخت .\r\n- ناگهان از در بلائى درآمد و ايام پيريم را بجرم شور جوانى بكيفر گرفت .\r\n","description":"","footnote":"","page_name":" 53 ","page_number":53},
  {"content":"\r\n- موى سپيد ، اعلام خطر است اگر بر حذر باشند ، پيرى زبان به پند و نصيحت گشوده اگر بپذيرند .\r\nو دلّ ما حطَّ عليك من سنى عمرك أنّ الحظَّ فيما قدر حل\r\n- سالهاى عمرى كه در فناء زندگى بار افكنده ، گواه است كه بخت و اقبالت بار بسته .\r\n- زندگى سراسر درس عبرت است ، و تو بىخبر دنبال ديو آرزو مىتازى .\r\n\r\nما بين يمناك و بين اختها\r\nالَّا كما بين مناك و الأجل\r\n\r\n- فاصلهء آرزوها با مرگ نه چندان است ، چونان كه فاصلهء دست راست با چپ .\r\n- اينك كه توانى در كار خير بكوش . آرزوى سعادت كن باشد كه دريابى .\r\n- سبكبال جانب حوض كوثر پوى كه صاحبان حوض ، ترازوى عملت را گرانبار سازند .\r\n- به مهر آل احمد چنگ برزن ، اين دستاويز رستگارى ناگسستنى است .\r\n- سوگى نثار تربتشان ساز يا ثنائى : چكيدهء انديشه‌هاى بلند و احساس دلپسند .\r\n\r\nعقائلا تصان بابتذالها\r\nو شاردات و هى للسّارى عقل\r\n\r\n- دوشيزگان قصائد كه در پرده نهان باشند ، و چون از پرده برآيند ، رهزن مسافران باشند .\r\n\r\nتحمل من فضلهم ما نهضت\r\nبحمله اقوى المصاعيب الذّلل\r\nموسومة فى جبهات الخيل أو\r\nمعلَّقات فوق اعجاز الابل\r\n\r\n- از دفاتر فضلشان آن چند به سراسر گيتى بر ! كه اشتران قوى هيكل از حمل آن عاجز آيند .\r\n- آويزه اى بر كاكل خيل و استر ، آويخته از كوهان اشتر .\r\n- سروران را يكى پس از ديگرى ثنا برخوان ، قهرمانان را يكى پس از ديگرى بسوك و ماتم نشين .\r\n- پاكدامنان در سياهى شب ، پناه درماندگان به سيه روزى .\r\n- بخشندگان نعمت بهنگامى كه پهنهء زمين از قحط و غلاتيره و درهم ، چهرهء\r\n","description":"","footnote":"","page_name":" 54 ","page_number":54},
  {"content":"\r\nزمانه از خشم دژم .\r\n\r\nخير مصلّ ملكا و بشرا\r\nو حافيا داس الثّرى و منتعل\r\nهم و ابوهم شرفا و امّهم\r\nاكرم من تحوى السماء و تظلّ\r\nلا طلقاء منعم عليهم\r\nو لا بحارون اذا النّاصر قلّ\r\nيستشعرون : اللَّه اعلى فى الورى\r\nو غيرهم شعاره : اعل هبل\r\nلم يتزخرف وثن لعابد\r\nمنهم يزيغ قلبه و لا يضلّ\r\n* و لا سرى عرق الاماء فيهم\r\nخبائث ليست مريئات الاكل\r\nيا راكبا تحمله عيديّة\r\nمهويّة الظَّهر بعضّات الرّحل\r\nليس لها من الوجا منتصر\r\nاذا شكا غاربها حيف الأطل\r\nتشرب خمسا و تجرّ رعيها\r\nو الماء عدّ و النبات مكتهل\r\nاذا اقتضت راكبها تعريسة\r\nسوّفها الفجر و منّاها الطَّفل\r\nعرّج بروضات الغرىّ سائفا\r\nأزكى ثرى و واطئا اعلى محلّ\r\n\r\n- سرور نمازگزاران از فرشته و بشر . مهتر فرزندان آدم از پوشيده و برهنه سر .\r\n- آنان ، و پدر و مادرشان . عزيزترين مردمان در زير اين كهكشان .\r\n- نه از زمرهء « طلقا » كه رهين منت باشند چون اسيران ، در گير و دار نبرد مضطرب و سرگردان .\r\n- شعارشان : « اللَّه اعلى و اجلّ » نه چون ديگران : اعل هبل . اعل هبل .\r\n- صنمى از دست آنان زيور نبست ، و نه قلب آنان بفريفت .\r\n- و نه از شير مادران ، آلودگى خبائث بر وجود آنان نشست .\r\n- اى سوارى كه شتر نجيب به زير ران دارى ، پشتش از زخم جهاز دو تا گشته .\r\n- اگر از جراحت دست بلنگد ياورى نيابد ، سنگينى بار هم بر سر و دوش او لنگر آرد .\r\n- به هر پنج يك نوبت آب بياشامد و از چرا به نشخوار خار قناعت جويد ، با آنكه آب فراوان و مرغزار خرم است .\r\n- بدان حد شيفته و مشتاق كه چون راكب خستور آرزوى خواب كند ، سحرگاهش گويد - :\r\n","description":"","footnote":"","page_name":" 55 ","page_number":55},
  {"content":"\r\nباشد سپيده دم ، نيمروزش گويد : مهلتى تا غروب دم .\r\nاى سوار باد پيما !\r\n- در روضهء نجف به ريگزارش اقامت جوى ، به پاكترين تربت والاترين مرتبت .\r\n- و درود و تحيات مرا تقديم كن به پيشگاه بهترين اوصيا ، همتاى بهترين انبياء .\r\n- گوشدار ! اى سرور مؤمنان ! و اين نامى است كه به حق ترا در خور است .\r\n\r\nما لقريش ماذقتك عهدها\r\nو دامجتك ودّها على دخل\r\n* و طالبتك عن قديم غلَّها\r\nبعد اخيك بالتّرات و الذّحل\r\n\r\n- قريش در پيمان ولايت از چه باخلاص نرفت ، دوستى را با غل و غش در آميخت .\r\n- و بعد از برادرت رسول خدا ، كينه‌هاى ديرين : خونهاى بدر واحد را از تو جويا گشت .\r\n- چه شد كه يكراى و يكرنگ به يارى هم برخاستند ، چون ترا در گوشهء انزوا يافتند .\r\n- با آنكه عيب و عارى در وجودت نمىيافتند و نه ضعف و زبونى در انديشه و افكارت .\r\n- منقبتى بمفاخرت ياد نشد ، جز اينكه مفصل و مجملش زيوراندام تو بود .\r\n- خدا را از اين قوم كه با محمد - سراسر حياتش - نفاق ورزيدند و براى نابوديش كمين نشستند .\r\n- با چنان دلهائى دنبال او گرفتند ، كه قرآن كريم بيانگر آن است .\r\n\r\n* مات فلم تنعق على صاحبه\r\nناعقة منهم و لم يرغ جمل\r\n\r\n- پس از رحلت او كه اولى بر سر كار آمد ، نه از شترشان ناله اى برآمد و نه از شتربان .\r\n- دومى هم كه بجايش نشست ، از نفاق و دو رنگى آنان شكوه نكرد ، و نه آزارشان داد و ملامت كرد .\r\n","description":"","footnote":"","page_name":" 56 ","page_number":56},
  {"content":"\r\n- پنداشتى با مرگ رسول ، نفاق از ميان برخاست ، نياتشان خالص گشت ؟\r\n- نه به آن خداوندى كه رسول را با وحى خود مؤيد ساخت و پشت او را به يارى تو محكم كرد .\r\n- علت آن بود كه نيات و افكارشان در راه كفر هم آهنگ بود .\r\n- در ميانه دوستى برقرار بود يك دوستى صادقانه . از آن رو كه از كردار هم راضى و خرسند بودند .\r\n- چنان گير كه مدعيان گويند : نفاقى بود و منتفى گشت .\r\n- پس چه شد كه با شروع خلافتت ، باز بر سر نفاق شدند ، و كينه‌ها را در دل به جوش آوردند ؟\r\n- با مكر و دغل دست بيعت سپردند : دستها بر سينه و در زير آن دلهاى پر كينه .\r\n- بديهى است . از اينان هر كه با برادرت احمد مرسل پيمان بست ، عهد خود بگسست .\r\n- آن يك كه از ترس انقلاب ، عجولانه كار بشورى گذاشت ، نگوئى چرا از تو روى برگاشت .\r\n- چه شد كه زادهء اميه تو را عقب راند و ديگران را براى دريافت عطا پيش خواند .\r\n- در مسند خلافت كار بشيوهء خسروان عجم كرد ، آئين حق ضايع شد تا دولت او برقرار ماند .\r\n- آن چند كه عرصه بر همگان تنگ آورد ، آنان كه بدست خود بر تواش مقدم كردند .\r\n- و چون بر مسند نشستى و حقوق مسلمانان بمساوات بگذاشتى ، بر آنان دشوار و ناگوار آمد .\r\n- فشحّذت تلك الظَّبا و حفرت تلك الزّبى و اضرمت تلك الشّعل\r\n\r\nمواقف فى الغدر يكفى سبّة\r\nمنها و عارا لهم يوم الجمل\r\n\r\n- از اين رو ، تيغها تيز شد ، سنگرها مهيا ، شعله‌ها برافروخته گشت .\r\n- نيرنگها باختند ، از جمله روز جمل را به راه انداختند ، كارى سزاوار عار و\r\n","description":"","footnote":"","page_name":" 57 ","page_number":57},
  {"content":"\r\nدشنام .\r\n- كاش دانستمى : آن دستها كه تيغ تيز و نيزهء كين بر سرت آهيخت .\r\n- هيزم آورد و شرار آتش برانگيخت . بروز رستاخيز چه خاكى بر سر بايدش ريخت ؟\r\n- فرامش كرد كه ديروزش دست بر دستت بسود : پيمان بست كه راه تبديل و خلاف نخواهد پيمود .\r\n- كاش دانستمى . آن دستها كه حرم رسول را از حجاب برآورد .\r\n- تا خون عثمان جويد : عجبا . آنها كه به يارى برخاستند ، هم آنها بودند كه در يارى او از پا نشستند .\r\n- اى مردم آزاده . بگردش روزگار بنگريد : اينك « تيم » خونخواه « اميه » آمد .\r\n- خون را به دامن ديگران وابستند ، قاتلين در ميانه از كينه رستند .\r\n- اما آسياى ستمشان بر سر چرخيد ، تيغ تيز زبان معذرت بريد .\r\n- نقض بيعت كيفرشان را امروز و فردا كرد ، به آخر بر سر پيمان شد ، پيمانهء عذاب بر سرشان ريخت .\r\n- بارى به عفو كريمانهء على پناه جستند ، آنكه با صبر و شكيبائى عذر خواه و عذرپذير است .\r\n- پيوند رحم به افغان ، نالهء الامان كشيد ، كس بناله اش ننگريد . نائرهء خشم بالا گرفت ، آتش دل خاموش نگشت .\r\n- جمعى كه عمرى داشتند راه نجات جستند ، ما بقى از دم شمشير گذشتند .\r\n- جمعى از پى آمدند ، در مقام جدل زبان احتجاج گشودند ، جز رسوائى و عار نفزودند .\r\n\r\n* فقال : منهم من لوى ندامة\r\nعنانه عن المصاع فاعتزل\r\n\r\n- گفت : « آن يك ( زبير ) راه ندامت گرفت ، سركشى وا نهاده گوشهء عزلت گرفت .\r\n- سنان نيزه را بركند ، چون بملامتش در سپردند ، خصمانه تاخت و حمله آورد » .\r\n","description":"","footnote":"","page_name":" 58 ","page_number":58},
  {"content":"\r\n- اما شواهد ماجرا حاكى است كه عزلت او از نااميدى و سستى بود .\r\n\r\n* و منهم من تاب عند موته\r\nو ليس عند الموت للمرء عمل\r\n\r\n- و گفت : « آن دگر ( طلحه ) در كشاكش مرگ توبه كرد » اما از توبهء هنگام مرگ چه سود ( 1 ) ؟\r\nاما صاحب هودج ( عايشه ) اگر از خلافكارى دست كشيد ، برغم انف راوى كه گفت و احتجاج نمود .\r\n- چه شد كه در برابر جنازهء حسن بكين برخاست ؟ جز اين بود كه جراحت قلبش را شفا مىخواست .\r\n- اما آن دو پليد دگر ، پسر هند و زادهء او . گر چه بعد از على كارشان بالا كشيد .\r\n- آنچند كه كينه و شر آوردند ، جاى شگفت نبود ، چون به راه دگران رفتند .\r\n- اى سرور من ! اگر به كمالت حسد بردند ، از ضعف و ناتوانى در مشكلات بود .\r\n- همريشهء رسول توئى . جانشين او توئى . وارث دانش توئى . و هم رفيق با اخلاص .\r\n- خورندهء مرغ بريان . كشندهء اژدهاى دمان . هم كلام باثعبان .\r\n- خاصف نعل رسول . بخشندهء خاتم در حال ركوع . سقاى لشكريان بر چاه « بدر » .\r\n\r\nو فاصل القضيّة العسراء فى\r\nيوم الحنين و هو حكم ما فصل\r\n\r\n- اما بازگشت خورشيد ، خود آيتى از عظمت تو است كه خرد را حيران كرد .\r\n- از اين رو حاسدان را نكوهش نكنم كه از خشم جانبت رها كردند ، و نه آنها كه گامشان لغزيد .\r\n- اى ساقى كوثر ! آنكه به ولايت عشق ورزد ، از شراب كوثر محروم مباد .\r\n- و نه شعله آتش گردن او به زير آرد كه در برابر مهرت خاضع است .\r\n\r\n","description":"","footnote":"\r\n( 1 ) در اصل كتاب بجاى « عند » : « بعد » . ضبط شده بود ، قطعا تصحيف شده ، زيرا ادعاى مخالفين همين است كه طلحه هنگام مرگ توبه كرد . پاسخ اين سخن طبق آيهء كريمهء * ( وَلَيْسَتِ التَّوْبَةُ لِلَّذِينَ يَعْمَلُونَ السَّيِّئاتِ حَتَّى إِذا حَضَرَ أَحَدَهُمُ الْمَوْتُ قالَ إِنِّي تُبْتُ الآنَ ( سورهء نساء آيه 18 ) همان گفتهء مهيار ديلمى است كه ترجمه شد ( مترجم ) .\r\n","page_name":" 59 ","page_number":59},
  {"content":"\r\n\r\nعاديت فيك الناس لم أحفل بهم\r\nحتّى رمونى عن يد الَّا الأقلّ\r\n\r\n- در راهت با ديگران دشمنى گرفتم ، و نه ارجشان نهادم ، تا آنجا كه جز معدودى - همگان مرا چون كف خاك از دست فشاندند .\r\n- خلوت گزيده به غيبت نشستند ، گوشت و استخوانم به نيش كشيدند ، و من سرگرم ثنا و ستايشتان به آنان نپرداختم .\r\n- رضايت با خشم جهانيان سنجيدم ، و رضايت برگزيدم .\r\n\r\nو لو يشقّ البحر ثمّ يلتقى\r\nفلقاه فوقى فى هواك لم أبل\r\n\r\n- اگر دريا چون دو پارهء كوه بشكافد و مرا در كام كشيده سر بهم آرد ، پروايم نباشد .\r\n- مهر و پيوندم سابقهء ديرين دارد ، چونانكه سلمان محمدى را مجد و عظمت از شما بيادگار باشد .\r\n\r\nضاربة فى حبّكم عروقه\r\nضرب فحول الشّول فى النّوق البزل\r\n\r\n- نبضهايم از شور و اشتياق چنان در تب و تاب است كه شتر مست به هنگام لقاح .\r\n- پيوند من به حبل ولايت شما استوار است : با مهرى ديرين و آئينى نوين .\r\n- بدين پيوند بر پدرانم كه شاهان بودند برترى جستم ، برترى اسلام بر ساير ملل .\r\n\r\nلذاكم أرسلها نوافذا\r\nلامّ من لا يتّقيهنّ الهبل\r\n\r\n- از اين رو چكامه‌ام را بسان تير دلدوز ، سوى مادرانى پران سازم كه از مرگ و ماتم فرزندان پروا ندارند .\r\n- ناوك آبدار از شست من رها شود ، و دشمنانت از بيم جان كنارى گيرند .\r\n\r\nصوائبا امّا رميت عنكم\r\nو ربّما أخطأ رام من ثعل\r\n\r\n- پيكان تيرم به هدف نشيند ، اگر از جانب شما رها سازم . چه بسا كه تير انداز پارتى هم خطا كند .\r\n","description":"","footnote":"","page_name":" 60 ","page_number":60},
  {"content":"\r\n* و در قصيدهء دگر استاد امت ، ابن المعلم ، شيخ مفيد متوفى 413 را سوگ و ماتم سروده بدين مطلع :\r\n\r\nما بعد يومك سلوة لمعلَّل\r\nمنّى و لا ظفرت بسمع معذّل\r\n\r\n( اين قصيده در اصل كتاب 91 بيت است ، و چون ترجمهء آن باعث ملال خواننده بود ، صرفنظر گرديد . مترجم ) .\r\n","description":"","footnote":"","page_name":" 61 ","page_number":61},
  {"content":"\r\nقرن پنجم\r\n\r\n39 غديريهء سيّد شريف مرتضى\r\n( 436 - 355 )\r\n\r\nلو لم يعاجله النّوى لتحيّرا\r\nو قصاره - و قد انتأوا - أن يقصرا\r\nأفكلَّما راع الخليط تصوّبت\r\nعبرات عين لم تقلّ فتكثرا\r\nقد او قدت حرّى الفراق صبابة\r\nلم تستعر و مرين دمعا ما جرى\r\nشغف يكتّمه الحياء و لوعة\r\nخفيت و حقّ لمثلها أن تظهرا\r\nاين الركائب . لم يكن ما علنه\r\nصبرا و لكن كان ذاك تصبّرا\r\nلبّين داعية النّوى فأريننا\r\nبين القباب البيض موتا أحمرا\r\nو بعدن بالبين المشتّت ساعة\r\nفكأنّهنّ بعدن عنّا أشهرا\r\nعاجوا على ثمد البطاح و حبّهم\r\nأجرى العيون غداة بانوا أبحرا\r\nو تنكَّبوا وعر الطَّريق و خلَّفوا\r\nما فى الجوانح من هواهم أوعرا\r\n\r\n- اگر كاروان شتاب نمىكرد ، عاشق شيدا در آغوش وداع جان مىسپرد ، اينك بهتزده آرام است .\r\n- رواست كه صورت نگار بنگرد . قطرات اشك از ديده اش روان باشد و سيلاب كشد ؟\r\n- داغ فراق شررى بدل زده شعله اش ناپيدا ، اشكى از ديده فشانده كه بر ديدگان خشكيده .\r\n- شورى كه در پردهء شرم نهان است با اشتياق پنهان ، آن به كه بر ملا باشد .\r\n- ياران با خونسردى و صبورى تن بجدائى ندادند ، با خون دل صبر و تحمل\r\n","description":"","footnote":"","page_name":" 62 ","page_number":62},
  {"content":"\r\nپيشه كردند .\r\n- با فرياد « الرّحيل » روان گشتند ، سراپردهء سفيدمان از سوز هجران رنگ خون گرفت .\r\n- هجران و فراق چه دردناك است ؟ ساعتى بيش نگذشته ، گمانم سالى است .\r\n- در خشكزار وادى باميد كفى آب منزل گرفتند ، سيلاب ديدهء ما از سوز هجران به دريا پيوست .\r\n- راه خوف و خطر وانهاده از وادى وحشت بسلامت رستند ، اما آشيانهء دل از غم جدائى وحشتبار و ويران ماند .\r\n- ديگر قلبم آرام و قرار نيابد ، از آنكه خاطرهء نگارم در تار و پود تن جاويد و پايدار است .\r\n- بجستجوى تسلا و آرامش دل بر شدم ، نصيبم نگشت ، معذور آنكه در جستجو باشد و توفيق نيابد .\r\n\r\nاهلا بطيف خيال مانعة لنا\r\nيقظى و مفضلة علينا فى الكرى\r\n\r\n- مرحبا بر رؤياى دوشين كه خواب از چشم زدود . وه كه از خواب ناز هم شيرينترم بود .\r\n- چه لطفى گواراتر از اين ديدار لطيف . اگر دمى بيش ، بر سرم مىپائيد .\r\n\r\nجزعت لو خطات المشيب و انّما\r\nبلغ الشّباب مدى الكمال فنوّرا\r\n\r\n- طرهء سپيدم نگريست ، در جزع شده ناليد ، ندانست كه شاخ جوانى بعد از كمال به گل نشيند .\r\n- گرم از ورود پيرى نگرانى ، هر جوانى كه زندگى يابد ، ناچار بدين آبشخورش گذر بايد .\r\n- زلف سياهش سپيد گردد ، اگر پيرى به استقبال نيايد ، خاك گورش بآغوش نهان سازد .\r\n- درود بر تو - اى روزگار جوانى ، هماره از سيلاب بهارى سيراب باش .\r\n- چه روزها كه در سايهء گسترده ات جامهء كبر و ناز بر زمين كشيدم و شاخسار تنم سبز و بارور بود .\r\n","description":"","footnote":"","page_name":" 63 ","page_number":63},
  {"content":"\r\n\r\nايّام يرمقنى الغزال اذارنا\r\nشغفا و يطرقنى الخيال اذا سرى\r\n\r\n- آهووشان از شيفتگى ديده بديدارم مىدوختند و چون بخواب مىشدم خيال و رؤيا حلقه بدر مىكوفت .\r\n\r\nو مرنّح فى الكور تحسب انّه\r\nاصطبح العقار و انّما اغتبق السّرى\r\nبطل صفاه للخداع مزلَّة\r\nفاذا مشى فيه الزّماع تقشمرا\r\nإمّا سألت به فلا تسأل به\r\nنأيا يناغى فى البطالة مزمرا\r\nو اسأل به الجرد العتاق مغيرة\r\nيخبطن هاما او يطأن سنوّرا\r\nيحملن كلّ مدجّج يقرى الظَّبا\r\nعلقا و أنفاس السّوافى عثيرا\r\n\r\n- افتادهء در ميان انبوه ، پندارى مست شراب صبحگاهى است و او خسته از تاخت شبانه .\r\n- دليرى كه جلادتش چون صخرهء صمّا نيرنگ و فريب را بلغزاند ، و چون دشمن ، روباه صفت به سويش شتابد ، ناگهان بر جهد و كارش بسازد .\r\n- هر چه خواهى بخواه ، اما مخواه كه نى لبكى چون بوق و كرنا به تو بخشد .\r\n- بخواه تكاور نجيبى كه غارت برد و سرهاى دليران به زير پى در سپارد .\r\n- بر پشت آن قهرمانى سلحشور كه لب شمشير از خون دشمن سيراب كند و كام طوفان از گرد و غبار .\r\n\r\nقومى الَّذين و قد دجت سبل الهدى\r\nتركوا طريق الدّين فينا مقمرا\r\nغلبوا على الشّرف التّليد و جاوزوا\r\nذاك التليد تطرّفا و تخيّرا\r\nكم فيهم من قسور متخمّط\r\nيردى اذا شاء الهزبر القسورا\r\nمتنمّر و الحرب ان هتفت به\r\nأدّته بسّام المحيّا مسفرا\r\nو ملوّم فى بذله و لطالما\r\nأضحى جديرا فى العلا أن يشكرا\r\nو مرفّع فوق الرّجال تخاله\r\nيوم الخطابة قد تسنّم منبرا\r\nجمعوا الجميل الى الجمال و انّما\r\nضمّوا الى المرئى الممدّح مخبرا\r\n\r\n- پدران مناند كه چون راه دين و آئين تيرگى و سياهى گرفت ، با پرتو خود تابناك و روشن ساختند .\r\n- بر افتخارات كهن بر شدند و شرافت و معالى را بنيانى تازه و نو نهادند .\r\n","description":"","footnote":"","page_name":" 64 ","page_number":64},
  {"content":"\r\n- جمعى شير مرد ژيان كه ببر بيان را به خاك هلاك افكندند .\r\n- چون پلنگ دمان با كبريا ، و اگر ميدان نبردشان بسوى خود خواند ، با روى خوش و خندان به استقبال شدند .\r\n- جمعى دگر چنان دست عطا گشادند كه حاسدان بنكوهش برخاستند ، شايسته آن بود كه ثنائى بايسته گزارند .\r\n- جمعى دگر پاى بر دوش مردان نهاده‌اند ، پندارى روز خطابه است كه به عرشه منبر برآمده‌اند .\r\n- آنان جمال و جلال را بهم آميختند ، سرشتى پاك و طلعتى تابناك .\r\n- از « بدر » و « احد » پرس و آن پيكار دگر كه جبين گمرهان بر خاك سياه كشيد .\r\n- زهى بر ترك تازان خيبر كه شومى آن را از ساحت اسلام برتابيدند .\r\n- چون صرصر بلا بر سلطان يهوديان تاختند و سوز و حسرت در جگرهايشان انباشتند .\r\n- دلاوران را تار و مار كردند ، خلع سلاح كرده هستى آنان بغارت بردند .\r\n\r\nو بمرحب ألوى فتى ذو جمرة\r\nلا تصطلى و بسالة لا تقترى\r\nان حزحز مطبقا أو قال قال\r\nمصدقا او رام رام مظهرا\r\n( ان حزّ حزّ مطبّقا أو قدّ قدّ\r\nمنصّفا او رام رام مظهّرا )\r\nفثناه مصفرّ البنان كأنّما\r\nلطخ الحمام عليه صبغا اصفرا\r\nشهق العقاب بشلوه و لقد هفت\r\nزمنا به شمّ الذّوائب و الذّرى\r\n\r\n- جوانمردى چون اخگر سوزان با صولت شير ژيان تكاور به سوى مرحب راند .\r\n- كه اگر بر كمر زند دو نيم كند ، اگر بر تارك زند دو شقه سازد ، هر چه خواهد كند .\r\n- سرد و بىرنگ از صدر زينش نگون كرد ، هيولاى مرگ غبار زردگون بر جسدش افشاند .\r\n- كركس پاره‌هاى تنش به آسمان برد ، پيش از آن قلَّه‌هاى افراشته بر قامت بلندش حسد مىبرد .\r\n","description":"","footnote":"","page_name":" 65 ","page_number":65},
  {"content":"\r\n\r\nامّا الرسول فقد أبان ولاءه\r\nلو كان ينفع حايرا أن ينذرا\r\n\r\n- رسول خدا اعلام كرد كه او سالار امت است ، اگر مردم سرگشته را اعلام خطر مفيد افتد .\r\n- سخن را بىپرده گفت ، نه با كنايه . نامش با صداى رسا برد ، با وجد و علاقه .\r\n- برابر ديدگانشان به پا داشت ، بر جادهء رستگارى رهنما و رهبر ساخت .\r\n\r\nو لقد شفى يوم الغدير معاشرا\r\nثلجت نفوسهم و اودى معشرا\r\n\r\n- بروز « غدير » قلب مؤمنان شفا بخشيد : آبى خنك بر دلها پاشيد . جمعى دگر در گرداب بلا نگون ساخت .\r\n\r\nقلعت به احقادهم فمرجّع\r\nنفسا و مانع أنّة أن تجهرا\r\n\r\n- از اين رو كينه‌ها به جوش آمد : آن يك ناله را در سينه فرو خورد ، رسوا نشود ، آن دگر از نااميدى مىگفت : انا للَّه . -\r\n\r\nيا راكبا رقصت به مهريّة\r\nأشبت لساحته الهموم فأصحرا\r\nعج بالغرىّ فانّ فيه ثاويا\r\nجبلا تطأطأ فاطمأنّ به الثّرى\r\n\r\n- اى سوار تيزتك كه سمندت به زير پا رقصان است ، غمها در ويرانهء دلش لانه ساخته ، آرامش دل را به صحرا تاخته . . .\r\n- در تپه‌هاى نجف مقر گير ، كوهى كه چون جودى فروتن شد ، از اينرو لنگر زمين گشت .\r\n- با شور و اشتياق درودى نثار كن كه تاريكى افق بزدايد و روشنى صبح رخ نمايد .\r\n- اگر توانستمى . گورستان تابناك آن را خانهء خود ساختمى ، باشد كه در آنجا به خاك روم .\r\n* اين قصيده 48 بيت است و اولين قصيدهء ديوان شريف مرتضى است كه در 6 جزء به ترتيب سال مرتب شده ، يك نسخه از اين ديوان كه بر خود ناظم شريف علم الهدى خوانده شده موجود است ( 1 ) ابن شهر آشوب از شريف مرتضى\r\n\r\n","description":"","footnote":"\r\n( 1 ) از ديوان سيد اينك دو نسخهء قديمى وجود دارد كه هر دو در كتابخانه جناب آقاى فخر الدين نصيرى تحت شماره 394 و 364 آثار شعرا فهرست شده ، نسخهء اول در 422 كتابت شده و با دست مبارك ناظم تصحيح شده ، نسخهء دوم به خط شيخ حر عاملى قده در 1088 ، ظرف 10 شب ضمن مشاغل عادى در اصفهان از روى نسخه اى كه مزين به اجازهء به خط ناظم سيد مرتضى بوده و اشعار تا تاريخ 403 در آن ثبت بوده ، حدود 10000 بيت ، كتابت شده است .\r\n","page_name":" 66 ","page_number":66},
  {"content":"\r\nابيات ديگرى در جزء سوم از مناقب خود ص 32 ثبت كرده كه دربارهء عيد « غدير » سروده شده ، علاقمندان مراجعه كنند .\r\n\r\nشاعر :\r\nسيد مرتضى ، علم الهدى ، ذو المجدين ، ابو القاسم : على بن حسين بن موسى ابن محمد بن موسى بن ابراهيم بن امام موسى كاظم عليه السلام .\r\nخامه را نكوهش نتوان كه چرا در تحديد عظمت شريف مرتضى درمانده ، بليغ سخنور را ملامت نشايد كه زبانش به لكنت افتد و از بزرگداشت مقام ارجمند او چنان كه شايد برنيايد . زيرا مفاخر و كمالات اين مرد بزرگ ، در يك ناحيه از مدارج علم و شرف مقصور نمانده ، مآثر مجد و يادگارهاى عظمت او قابل تعداد نيست تا سخندان بليغ ، در پيرامون آن داد سخن دهد ، و يا دبير نكته دان بخواهد نقاب از چهرهء آن بركشد .\r\nدر هر رشته از مراتب فضيلت بنگرى ، مقامش ارجمند و والانگرى ، بهر پايگاهى كه در خاطر خيال بگزرانى ، جولانگاه وسيعى ويژهء او بينى : پيشواى فقه ، پايه گزار اصول ، استاد كلام ، معلم حديث ، قهرمان جدل ، نابغه اى در شعر ، مقتدائى در لغت بل تمامى علوم عربيت و در تفسير قرآن مجيد ، مرجع همگان ، كوتاه سخن اينكه : گوى سبقت را در ميدان همه فضائل و جلوه‌هاى هنر ربوده است .\r\nاينها همه به اضافهء نسبت پاك و تبار تابناك ، افتخار مواريث نبوت و يادگارهاى مقام ولايت ، به اضافهء مساعى جميله اى كه در تشييد مبانى دين و مذهب به كار بسته و خدمات ارزنده اى كه به عالم تشيع تقديم داشته ، و اينهاست كه نام ارجمندش را جاويد و آوازهء او را پاينده و عالمگير ساخته است :\r\nاز جملهء اين فضائل و مفاخر ، كتابها و رساله هائى است كه از خامهء تحريرش تراوش كرده و در اعصار و قرون ، راهنماى پيشوايان علم و مذهب قرار گرفته ،\r\n","description":"","footnote":"","page_name":" 67 ","page_number":67},
  {"content":"\r\nاينك فهرست آن كتب و رسائل :\r\n1 - شافى ، در امامت ، مطبوع . 2 - ملخص ، در اصول .\r\n3 - ذخيره ، در اصول . 4 - جمل العلم و العمل .\r\n5 - غرر و درر ، مطبوع . 6 - تكملهء غرر .\r\n7 - المقنع ، در غيبت . 8 - خلاف ، در فقه .\r\n9 - ناصريه . در فقه ، مطبوع . 10 - مسائل حلبيه ، دفتر اول .\r\n11 - مسائل حلبيه ، دفتر دوم . 12 - مسائل جرجانيه .\r\n13 - مسائل طوسيه . 14 - مسائل صباويه .\r\n15 - مسائل تبانيات . ( 1 ) 16 - مسائل سلاريه .\r\n17 - مسائل ، در تفسير چند آيه . 18 - مسائل رازيه .\r\n19 - مسائل كلاميه . 20 - مسائل صيداويه\r\n21 - مسائل ديلميه ، در فقه 22 - كتاب البرق .\r\n23 - طيف الخيال . 24 - شيب و شباب ( پيرى و جوانى ) مطبوع .\r\n25 - مقمصه . 26 - مصباح ، در فقه .\r\n27 - نصر الرواية . 28 - الذريعه ، در اصول فقه .\r\n29 - شرح بائيه حميرى . 30 - تنزيه الانبياء ، مطبوع .\r\n31 - ابطال القول بالعدد . 32 - محكم و متشابه .\r\n33 - النجوم و المنجمون . 34 - متولى غسل الامام .\r\n35 - اصول اعتقاديه . 36 - احكام اهل آخرت .\r\n37 - معنى عصمت 38 - وجيزه ، در غيبت\r\n39 - تقريب الاصول . 40 - طبيعة المسلمين .\r\n41 - رساله در حقيقت علم الهى . 42 - رساله در اراده .\r\n43 - رسالهء در اراده ، دفتر دوم 44 - رساله ، در توبه .\r\n\r\n","description":"","footnote":"\r\n( 1 ) سؤالات ، از شيخ ابو عبد اللَّه محمد بن عبد الملك تبان ، در گذشتهء 419 مشتمل بر ده فصل و 66 سؤال .\r\n","page_name":" 68 ","page_number":68},
  {"content":"\r\n45 - رساله ، در تأكيد . 46 - رساله ، در متعه .\r\n47 - دليل خطاب . 48 - طرق استدلال .\r\n49 - كتاب وعيد . 50 - شرح يكى از قصائد ( سرودهء مؤلف )\r\n51 - حدود و حقايق 52 - مفردات ، در اصول فقه .\r\n53 - موصليه ، ( پاسخ سه پرسش ) 54 - موصليه ، دفتر دوم ، نه پرسش .\r\n55 - موصليه دفتر سوم ، 109 پرسش . 56 - مسائل طرابلسيه ، دفتر اول .\r\n57 - طرابلسيه ، دفتر دوم ، 13 پرسش ( 1 ) . 58 - مسائل ميافارقين ، 65 پرسش .\r\n59 - مسائل رازيه ، 14 پرسش . 60 - مسائل محمديات ، 5 پرسش .\r\n61 - مسائل بادرات ، 24 پرسش 62 - مسائل مصريه ، دفتر اول ، 5 پرسش .\r\n63 - مصريات ، دفتر دوم ، 24 پرسش . 64 - مسائل رمليات ، 7 پرسش .\r\n65 - مسائل گوناگون ، در حدود صد پرسش . 66 - مسائل رسيه ، دفتر اول ( 2 ) .\r\n67 - مسائل رسيه ، دفتر دوم . 68 - انتصار ، منفردات اماميه .\r\nمطبوع .\r\n69 - تفضيل انبياء بر ملائكه .\r\n70 - نقض ، بر ابن جنى ، در حكايت و محكى .\r\n71 - ديوان شعر ، بيش از 20000 بيت .\r\n72 - صرفه ، در اعجاز قرآن .\r\n73 - رسالهء باهره ، در عترت طاهره .\r\n74 - نقض گفتار ابن عدى در ما لا يتناهى .\r\n75 - جواب ملاحده ، در قدم عالم .\r\n76 - تتمة الاعراض ، از جمعآورى ابى رشيد .\r\n77 - ازدواج عمر با دختر امير المؤمنين\r\n\r\n","description":"","footnote":"\r\n( 1 ) سؤالات از شيخ ابو الفضل ابراهيم بن حسن ابانى .\r\n( 2 ) سؤالات ، از علامه ابو الحسين : حسين بن محمد بن ناصر حسينى رسى ، 28 سؤال\r\n","page_name":" 69 ","page_number":69},
  {"content":"\r\n78 - انقاذ بشر ، از قضا و قدر ، مطبوع .\r\n79 - رد بر قائلين عدد ، در ايام ماه رمضان\r\n80 - تفسير سورهء حمد و قسمتى از سورهء بقره .\r\n81 - رد بر ابن عدى در حدوث اجسام\r\n82 - تفسير آيهء : قل تعالوا أتل ما حرّم ربّكم . . .\r\n83 - كتاب ثمانين ( 1 ) .\r\n84 - سخنى با آنكس كه به آيهء « و لقد كرّمنا بنى آدم و حملناهم فى البرّ و البحر » متشبث شده .\r\n85 - تفسير آيهء ليس على الَّذين آمنوا و عملوا الصّالحات جناح فيما طعموا .\r\n86 - تتبع ابياتى از متنبى كه ابن جنى دربارهء آن بحث كرده .\r\n\r\nستايشها :\r\nابو القاسم ، مرتضى ، از علوم اسلامى آن چند بهره ور گشت كه هيچ كس بپايه اش نرسيد . احاديث فراوان شنيده ، متكلم ، شاعر ، اديب ، در مقامات علم و دين و دنيا بزرگوار و با عظمت بود ( 2 ) .\r\nابو القاسم ، نقيب نقباء ، فقيه صاحب نظر ، مصنف ، يادگار دانشمندان ، يگانهء فضلاء دوران ، بشرف ملاقاتش رسيدم ، خوشبيان بود ، و هوش وادراكش چون شعله آتش ( 3 ) .\r\nسيد مرتضى ، يگانهء دوران ، در علوم فراوان ، مقام فضلش شناختهء همگان ، در علم : كلام ، فقه ، اصول فقه ، ادب ، نحو ، شعر ، معانى شعر ، لغت و غير اينها پيشاپيش دانشمندان . كتابهاى بسيارى تصنيف كرده و سؤالات فراوانى از بلدان اسلامى به سويش گسيل شده كه پاسخ آنها را در دفتر و يا رساله اى مرقوم داشته ، بايد به فهرست مؤلفاتش رجوع كرد ( 4 ) .\r\n\r\n","description":"","footnote":"\r\n( 1 ) نقل از قاضى تنوخى ، چنان كه در مستدرك ج 3 ص 516 آمده .\r\n( 2 ) فهرست نجاشى 192 .\r\n( 3 ) انساب مجدى عمرى .\r\n( 4 ) فهرست شيخ طوسى ص 99 ، خلاصهء علامه ص 46 .\r\n","page_name":" 70 ","page_number":70},
  {"content":"\r\nو نيز شيخ طوسى ، در رجال خود گويد : در علم ادب و علوم عربيت پيشرو همگان است ، و هم متكلم ، فقيه ، جامع همهء علوم . خدايش عمر دهاد .\r\nثعالبى در تتميم يتيمة الدهر ج 1 ص 53 گويد : امروز رياست و سيادت بغداد ، در مجد و شرف و دانش و ادب ، و هم فضل و كرم به سيد مرتضى منتهى گشته است ، شعرى در نهايت زيبائى دارد .\r\nو ابن خلكان گويد : در علم كلام ، ادب ، و هنر شعر ، پيشوا بود ، كتابهائى بر اساس مذهب شيعه تصنيف كرده ، در اصول دين گفتارى ويژه دارد ، ابن بسام در ذخيره اش نام برده و گفته : شريف مرتضى پيشواى ائمه اهل عراق بود ، دانشمندان به ساحتش پناه بردند ، و بزرگان از خرمنش خوشه برگرفتند ، استاد علوم كهن ، نكته سنج صاحب سخن ، آوازه اش بهر جا پيچيد ، و اشعارش چون نوگل گلستان بردميد . آثار وجوديش كه بيادگار مانده پسنديدهء درگاه خداوندگار مجيد . علاوه بر تأليفات مفيده در دين و تصنيفات رشيقه در احكام و آئين كه بهترين گواه است بر اينكه از اصل و تبارى با عظمت جدا گشته و از خاندان جليل و با شخصيتى پاى بدوران نهاده . بارى نثر نمكين و اشعار نغز و شيرين او فراوان است .\r\n- خطيب تبريزى حكايت آورده كه اديب ، ابو الحسن على بن احمد بن على ابن سلك فالى ( 1 ) نسخه اى در نهايت زيبائى از كتاب جمهرهء ابن دريد داشت ، نيازش بر آن داشت كه آن را بفروشد ، سيد مرتضى به شصت دينارش خريدارى كرد ، و چون اوراق آن را وارسى كرد ، چند بيت شعر ، به خط فروشنده ابو الحسن نامبرده مسطور يافت به اين شرح :\r\n\r\nانست بها عشرين حولا و بعتها\r\nفقد طال وجدى بعدها و حنينى\r\nو ما كان ظنّى أنّنى سأبيعها\r\nو لو خلَّدتنى فى السّجون ديونى\r\nو لكن لضعف و افتقار و صبية\r\nصغار عليهم تستهلّ شؤنى\r\nفقلت و لم أملك سوابق عبرتى\r\nمقالة مكوىّ الفؤاد حزين :\r\nو قد تخرج الحاجات يا امّ مالك\r\nكرائم من ربّ بهنّ ضنين\r\n\r\n- بيست سال تمام با اين كتاب مأنوس بودم ، اينك فروختم . از اين پس\r\n\r\n","description":"","footnote":"\r\n( 1 ) منسوب به فاله ، شهرى در خوزستان نزديك ايذج .\r\n","page_name":" 71 ","page_number":71},
  {"content":"\r\nاندوهم دراز است و ناله‌ام جانگداز .\r\n- نپنداشتمى كه روزى آن را از دست بدهم ، گر چه در اثر دين ، بزندان ابد گرفتار شوم .\r\n- آخر الامر فروختم : بخاطر ناتوانى ، فقر و دختران كوچكى كه بر حال زارشان اشكبارم .\r\n- نتوانم سيلاب ديده را باز گيرم و گويم ، سخن داغديدهء اندوهمند :\r\n- اى مادر مالك ! شود كه نياز و درماندگى ببازار كشاند : كنيزان ماهرو را از خانهء ارباب علاقمند .\r\n* شريف مرتضى با قرائت ابيات ، نسخه را به او برگردانيد و شصت دينار را به او بخشيد .\r\nابن زهره در « غاية الاختصار » گويد : علم الهدى ، فقيه صاحب نظر ، سرور شيعه و امامشان ، فقيه اهل بيت ، دانشمند متكلم ، شاعر پرهنر ، صدقات و مبرات فراوان داشت و در پنهانى از درماندگان تفقد مىكرد ، كه پس از مرگش باخبر شدند . خدايش رحمت كناد . از برادرش پرسالتر بود ، و مانند اين دو برادر ، از حيث شرف ، فضل ، كمال ، جلالت ، رياست ، خون گرمى و مهربانى يافت نشده . موقعى كه سيد رضى فوت كرد ، شريف مرتضى در مراسم نماز و تدفين او حاضر نشد ، چون طاقت نياورد كه جنازهء بىروح برادر را مشاهده كند . سيد مرتضى پنجاه هزار دينار طلا ، و از متاع و ضياع بيش از اينها از خود بجاى نهاد .\r\nاز شيخ عز الدين احمد بن مقبل حكايت شده كه گفت : اگر كسى سوگند ياد كند كه سيد مرتضى در علم عربيت از تمام عرب دانشمندتر بود ، سوگندش بجا و بموقع است . و نقل كردند كه يكى از اساتيد ادب مصر مىگفت : به خدا سوگند ، من از كتاب « غرر و درر » مطالبى استفاده كرده‌ام كه در كتاب سيبويه و ساير نحويان يافت نشده . نصير الدين طوسى كه در ضمن بحث ، نام شريف مرتضى را مىبرد ، بر او صلوات مىفرستاد و مىگفت « صلوات اللَّه عليه » بعد رو به دانشمندان و استادان مجلس مىكرد و مىگفت : چگونه توان بر سيد مرتضى صلوات نفرستاد ؟\r\nدر عمدة الطالب ص 181 گويد : مقام علمى او در فقه ، كلام ، حديث ،\r\n","description":"","footnote":"","page_name":" 72 ","page_number":72},
  {"content":"\r\nلغت و ادب ، بسيار ارجمند بود ، در فقه اماميه و علم كلام ، پيشرو و پيشگام بود ، از آنان دفاع و حمايت مىكرد .\r\nدر « دمية القصر » ص 75 گويد : سيد مرتضى و برادرش دو ميوه‌اند بر شاخسار سيادت و دو قمرند در آسمان رياست ، اگر ادب سيد رضى با دانش سيد مرتضى مقرون بشمار آيند ، چونان جوهرى است بر تيغهء شمشير آبدار .\r\nدر « لسان الميزان » ج 4 ص 223 از ابن طى نقل كرده : سيد مرتضى اولين دانشمندى است كه خانه اش را خانهء علم و دانش قرار داد ، و آماده براى بحث و مناظره ، گويند :\r\nهنوز بيست ساله نشده بود كه به سرورى رسيد ، رياست دنيا را با علم و عمل توأم داشت ، بر تلاوت قرآن ، و نماز شب و تدريس ، مواظبت كامل مىنمود و هيچ مقامى را بر مقام علم ترجيح نمىنهاد ، با آن بيان رسا و فصاحت زبان .\r\nاز شيخ ابو اسحاق شيرازى حكايت كرده‌اند كه گفت : شريف مرتضى با قلبى مطمئن و استوار ، زبان به بيان حقائق مىگشود ، سخنى نافذ و محكم مىگفت كه چون ناوك دلدوز بر سينهء هدف مىنشست و اگر نه از كناره‌هاى هدف در نمىگذشت .\r\nسيد شيرازى در « درجات الرفيعه » گويد : شريف مرتضى از حيث فضل و دانش ، كلام ، حديث ، شعر ، خطابه ، عظمت و كرامت يگانه دوران بود ، علاوه بر فضائل دگر .\r\nدر « شذرات الذهب » ج 3 ص 256 مىنويسد : نقيب آل ابو طالب ، سيد مرتضى :\r\nاستاد شيعيان و سرورشان در عراق بود ، پيشوائى در علم كلام و شعر و فن بلاغت بشمار است ، تصانيف فراوان دارد ، در رشته‌هاى مختلف دانش متبحر و ماهر بود .\r\nخوانندهء گرامى ، نظير اين ستايشها را در كتابها و فرهنگهاى رجالى فراوان خواهد ديد ، از جمله :\r\nتاريخ بغداد ج 11 ص 402 منتظم ابن جوزى 8 / 120\r\nمعجم الادباء ج 5 ص 173 خلاصهء علامه ص 46\r\nرجال ابن داود انساب ابو نصر بخارى\r\n","description":"","footnote":"","page_name":" 73 ","page_number":73},
  {"content":"\r\nميزان الاعتدال ج 2 ص 223 غاية الاختصار ابن زهره\r\nكامل ابن اثير ج 9 ص 181 تاريخ ابن كثير ج 12 ص 53\r\nمرآة الجنان ج 3 ص 55 لسان الميزان ج 5 ص 141\r\nبغية الوعاة ص 335 اتحاف الورى باخبار ام القرى\r\nصحاح الاخبار ص 61 جامع الاقوال - در رجال\r\nمجالس المؤمنين 209 رجال ابن ابى جامع\r\nتحفة الازهار ، تأليف ابن شدقم اجازهء كبيرهء سماهيجى\r\nاتقان المقال ص 93 رياض العلماء - تأليف ميرزا افندى\r\nكشكول شيخ بهائى ج 2 مجمع البحرين - ر ض ى .\r\nملخص المقال ص 80 رياض الجنة ، تأليف زنوزى .\r\nدرجات الرفيعه تأليف سيد عليخان وسائل شيخ حر عاملى ، ج 3 ص 551\r\nامل الامل شيخ حر عاملى منهج المقال - ميرزا ص 231\r\nمنتهى المقال ص 214 عقد اللئالى ، تأليف ابو على رجالى\r\nتتميم الامل ، تأليف شيخ كاظمى كشكول بحرانى ص 216\r\nمقابيس تأليف تسترى مستدرك الوسائل نورى 3 / 515\r\nنسمة السحر يمانى تنقيح المقال ج 2 ص 284\r\nالشيعة و فنون الاسلام 53 الاعلام زركلى 2 / 667\r\nتاريخ آداب اللغة 2 / 288 سفينة البحار ج 1 ص 525\r\nالكنى و الالقاب ج 2 ص 439 هدية الاحباب ص 203\r\nوفيات الاعلام ، تأليف رازى ( مخطوط ) دائرة المعارف بستانى 10 / 459\r\nدائرة المعارف فريد وجدى 4 / 260 معجم المطبوعات ص 1124\r\nمجلهء العرفان ، اجزاء جلد دوم ، نوشتهء سرورمان سيد محسن امينى جبل عاملى .\r\n\r\nاساتيد علم و مشايخ حديث :\r\n1 - شيخ مفيد ، محمد بن محمد بن نعمان ، درگذشتهء سال 412 .\r\n2 - ابو محمد ، هارون بن موسى تلعكبرى در گذشتهء 385 .\r\n3 - حسين بن على بن بابويه ، برادر شيخ صدوق .\r\n","description":"","footnote":"","page_name":" 74 ","page_number":74},
  {"content":"\r\n4 - ابو الحسن ، احمد بن على بن سعيد كوفى ، سيد مرتضى از او روايت مىكند ، شرح آن در اجازهء سيد ، ابن ابى الرضا علوى شاگرد نجيب الدين يحيى ابن سعيد حلى آمده است .\r\n5 - ابو عبد اللَّه محمد بن عمران كاتب مرزبانى خراسانى بغدادى .\r\n6 - شيخ صدوق ، محمد بن على بن الحسين بن بابويه قمى ، درگذشتهء 381 .\r\n7 - ابو يحيى ، ابن نباته ، عبد الرحيم بن فارقى ، درگذشتهء 374 ، بر او قرائت داشته ، ( رك : الدرجات الرفيعه ) .\r\n8 - ابو الحسن على بن محمد كاتب ، در امالى خود از او روايت كرده .\r\n9 - ابو القاسم ، عبيد اللَّه بن عثمان بن يحيى ، در امالى از او روايت كرده .\r\n10 - احمد بن سهل ديباجى ، در رياض بنقل از جامع الاصول ابن اثير نقل كرده كه سيد مرتضى از او روايت داشته ، و در تاريخ خطيب بغدادى و ميزان الاعتدال ذهبى و لسان الميزان ابن حجر نوشته : كه سيد مرتضى از سهل ديباجى روايت داشته است ( 1 ) .\r\n\r\nشاگردان و راويان :\r\n1 - شيخ الطائفه ، ابو جعفر طوسى ، درگذشتهء سال 460 .\r\n2 - ابو يعلى ، سلار بن عبد العزيز ديلمى .\r\n3 - ابو الصلاح ، تقى بن نجم حلبى ، نايب سيد مرتضى در شهرهاى حلب .\r\n4 - قاضى ، عبد العزيز بن براج طرابلسى ، درگذشتهء 481 .\r\n5 - شريف ، ابو يعلى ، محمد بن حسن بن حمزه جعفرى ، متوفى 463 .\r\n6 - ابو صمصام ، ذو الفقار بن معبد حسينى مروزى .\r\n7 - سيد ، نجيب الدين ، ابو محمد ، حسن بن محمد بن حسن موسوى .\r\n8 - سيد ، تقى بن ابى طاهر الهادى ، نقيب رازى .\r\n9 - شيخ ابو الفتح ، محمد بن على كراجكى ، درگذشته 449 ، بر سيد مرتضى قرائت داشته ( رك : فهرست منتجب الدين ) .\r\n10 - شيخ ابو الحسن ، سليمان صهرشتى ، صاحب « قبس المصباح » .\r\n\r\n","description":"","footnote":"\r\n( 1 ) سهل بن عبد اللَّه ، ابو محمد ديباجى .\r\n","page_name":" 75 ","page_number":75},
  {"content":"\r\n11 - شيخ ابو عبد اللَّه ، جعفر بن محمد دوريستى .\r\n12 - ابو الفضل ، ثابت بن عبد اللَّه بنانى .\r\n13 - شيخ احمد بن حسن بن احمد نيسابورى خزاعى ، از بزرگان شاگردان اوست .\r\n14 - شيخ مفيد ثانى ، ابو محمد ، عبد الرحمن بن احمد رازى .\r\n15 - شيخ ابو المعالى ، احمد بن قدامه ، شرح در اجازهء شيخ فخر الدين حلى به سيد مهنا ( رك ، بحار ج 107 ص 150 ط جديد و نيز - افادات فخر الدين ابن علامه حلى مذكور ( رك : بحار الانوار ج 25 ص 53 طبع قديم ج 107 ص 59 طبع جديد ) .\r\n16 - شيخ ابو عبد اللَّه . محمد بن على حلوانى ، شرح در اجازهء سيد ، ابن ابى - الرضا علوى شاگرد شيخ نجيب الدين حلى ( رك بحار الانوار ج 25 ص 88 ط قديم ) .\r\n17 - ابو زيدين كيابكى حسينى جرجانى ( رك : اجازهء مزبور در ج 25 بحار ص 108 ط قديم ) .\r\n18 - شيخ ابو غانم عاصمى هروى شيعى ( رك : بحار الانوار ج 25 ص 108 ط قديم ) .\r\n19 - فقيه ، داعى حسينى ، شرح در اجازهء صاحب معالم ج 25 بحار ط قديم ج 109 ص 45 و 46 و 47 ) .\r\n20 - سيد حسين بن حسن بن زيد جرجانى ، از شريف مرتضى روايت داشته ، شرح در تاريخ ابن عساكر ج 4 ص 290\r\n21 - ابو الفرج يعقوب بن ابراهيم بيهقى ، قسمت زيادى از ديوان سيد شريف را بر او قرائت كرده و اجازهء روايت تمام ديوان را دريافته ( 1 ) ، تاريخ ذى القعده سال 403 .\r\n22 - ابو الحسن ، محمد بن محمد بصرى ، در سال 417 ، شريف مرتضى به دو اجازه فرموده كه تمامى كتب و تأليفات او را روايت كند .\r\n\r\n","description":"","footnote":"\r\n( 1 ) شرح آن در ص 67 گذشت .\r\n","page_name":" 76 ","page_number":76},
  {"content":"\r\n\r\nعلم الهدى و ابو العلاء معرى :\r\nابو الحسن عمرى در « المجدى » گويد : در بغداد بسال 425 خدمت شريف مرتضى رسيدم : خوش بيان بود ، باهوشى چون شعله آتش : روزى ابو العلاء معرى در مجلس شريف مرتضى حاضر بود ، ياد ابو الطيب متنبى بميان آمد ، و شريف مرتضى از او و برخى اشعارش خرده گرفت . ابو العلاء گفت : اگر ابو الطيب متنبى جز اين قصيده را نسروده بود كه مىگويد ( لك يا منازل فى القلوب منازل ) در فضل و قافيه سنجى او كافى بود ، شريف مرتضى خشمناك شد ، دستور فرمود او را بر زمين كشيدند و از خانه بيرون كردند .\r\nحاضرين مجلس ، از اين كار شريف مرتضى بشگفت شدند ، شريف فرمود :\r\nدانستيد كه منظور اين مردك كور چه بود ؟ ، منظورش اين بيت قصيده بود كه گويد :\r\n\r\nو اذا اتتك مذمّتى من ناقص\r\nفهى الشهادة لى بأنّى كامل\r\n\r\n- اگر مردى ناقص زبان بنكوهش من گشايد ، اين خود گواه كمال من خواهد بود .\r\n* طبرسى در كتاب احتجاج گويد : ابو العلاء معرى كه دهرى مذهب بود ، بر سيد مرتضى - قدس اللَّه سره - وارد شد و گفت : سرور من ! نظر مبارك راجع به « كل » چه باشد ؟ شريف فرمود : تا عقيدهء تو دربارهء « جزء » چه باشد ؟ پرسيد : سخن شما در ستاره « شعرى » بر چه پايه است ؟ فرمود : سخن تو در مورد « تدوير » بر چه پايه است ؟\r\nپرسيد : سخن شما دربارهء « عدم تناهى » چه باشد ؟ فرمود : و تو دربارهء « تحيز » و « ناعوره » چه گوئى ؟ پرسيد : سخن شما در مورد « هفت » چه باشد ؟ فرمود : و آنچه از شمار هفت تجاوز كند چه حكم دارد ؟\r\nپرسيد : عقيدهء شما در « چهار » بر چه اساس است ؟ فرمود : تا سخن تو در « واحد و اثنين » بر چه ميزان باشد ؟ پرسيد : نظر شما دربارهء مؤثر چيست ؟ فرمود :\r\nعقيدهء تو دربارهء مؤثرات كدام است ؟ پرسيد : در مورد « نحسين » چه فرمائى ؟ فرمود :\r\nو تو در مورد « سعدين » چه خواهى گفت ؟ ، ابو العلاء ساكت ماند ، و شريف مرتضى فرمود : آرى هر ملحد كجمدارى سيه كار و بىمقدار است ، ابو العلاء گفت : اين سخن از\r\n","description":"","footnote":"","page_name":" 77 ","page_number":77},
  {"content":"\r\nقرآن مجيد گرفته اى كه فرمايد : * ( « يا بُنَيَّ لا تُشْرِكْ بِالله إِنَّ الشِّرْكَ لَظُلْمٌ عَظِيمٌ » ) * برخاست و بيرون شد ، و شريف مرتضى فرمود : اين مرد ، بعد از اين به مجلس ما حاضر نخواهد شد ؟\r\nاز شريف مرتضى سؤال شد كه اين رمز و اشارات چه بود ؟ فرمود : كل در نظر آنان قديم است لذا سؤال كرد كه عالم كبير كه قديم است چه احتياجى به خالق دارد ؟ پاسخ دادم كه در مورد جزء چگويى كه آن را عالم صغير مىدانيد و جزئى از عالم كبيرش مىشناسيد ؟ چون نمىتوان گفت كه اجزاء عالم حادث است و مجموع آن قديم .\r\nبعد ، از ستارهء شعرى پرسيد كه جزء سيارات نيست كه تحويل و تحول داشته باشد ، پس قديم است ، پاسخ دادم كه دوران فلك بطور كلى كه شعرى هم در آن ميان است ، گواه تحويل و تحول آن است ، پس قديم نخواهد بود .\r\nبعد از عدم تناهى پرسيد ، كه گواه قدمش شمارند ، و پاسخ دادم كه هر بعدى قابل تحيز و اين گواه بر تناهى است علاوه بر آنكه گردش افلاك در بعدى كه لا يتناهى مىخوانيد گواه بر تناهى است .\r\nسپس از ستارگان سبع سياره پرسيد كه صاحب احكام نجومش دانند ، گفتم غير از اين هفت ستاره سياره كه زهره ، مشترى ، مريخ ، عطارد ، خورشيد ، ماه و زحل باشند ، اختران ديگرى هستند كه صاحب احكام نجومىاند .\r\nاز چهار طبع مخالف پرسيد كه مايهء حياتاند و من از طبع واحد و اثنين پرسيدمش كه از جمله ، آتش طبيعت واحدى است كه از آن جانورى زايد كه در زير دست نابود شود ، و چون پوست آن را در آتش نهى ، چربى آن محترق و شعله ور شود ، و پوست آن سالم باقى بماند . و اين گواه است كه طبيعت جلد آتشين است كه آتش آن را نسوزاند .\r\nبرف نيز طبيعت واحده دارد و در آن كرمها توليد شود . و آب دريا داراى دو طبيعت است و اجناس ماهى ، قورباغه ، مار ، سنگپشت و غير آن توليد كند ، و دهريان پندارند كه تا چهار طبع با هم ايتلاف نجويند ، حيات توليد نشود .\r\nو اما مؤثر واحد كه منظورش زحل است ، پاسخ دادم كه ساير مؤثرات هم\r\n","description":"","footnote":"","page_name":" 78 ","page_number":78},
  {"content":"\r\nدر رديف آن است ، و با وجود اين مؤثرات عديده ، موقعيتى براى مؤثر قديم نماند .\r\nاما نحسين كه پندارد از اختران سياره‌اند و چون با هم قران يابند و در يك جا گرد شوند ، توليد نيكبختى كنند ، من پاسخ گفتم كه سعدين هم چون با هم گرد آيند توانند توليد نحسى و بدبختى كنند ؟ و اين نقضى است كه خداوند عزت احكام نجومى را بوسيلهء آن ابطال مىكند ، چه هر صاحب نظرى مشاهده مىكند كه از انگبين و شكر تلخى نتراود و از اجتماع دو مادهء تلخ « حنظل و صبر » شيرينى و شيره نزايد ، و اين دليل بطلان عقيدهء آنان است .\r\nو اما سخن من كه هر ملحد كجمدارى سيه كار است ؟ منظورم آن بود كه هر مشركى ظالم و سيه كار است و ابو العلاء دانست كه منظورم آيهء قرآن بود كه فرمايد * ( « يا بُنَيَّ لا تُشْرِكْ بِالله إِنَّ الشِّرْكَ لَظُلْمٌ عَظِيمٌ » ) * و لذا آيه را تلاوت كرد تا بدانيم كه از اشارهء ما باخبر شده است .\r\nگويند : موقعى كه ابو العلاء از عراق برون شد ، از سيد مرتضى پرسيدند ؟ و او گفت :\r\n\r\nيا سائلى عنه لما جئت أسأله\r\nالا هو الرجل العارى عن العار\r\nلو جئته لرأيت الناس فى رجل\r\nو الدهر فى ساعة و الارض فى دار\r\n\r\n- اى كه از سيد مرتضى پرسى : آگاه باش : مردى است كه از هر عيب و عارى برى است .\r\n- اگر خدمتش دريابى ، بينى كه بشريت در اين مرد مجسم شده و روزگار در يك لحظه خلاصه شده و جهانى در كنج خانه اى جاى گرفته . ( 1 )\r\n\r\nعلم الهدى و ابن مطرز :\r\nدر كتاب « درجات رفيعه » مىنويسد كه شريف مرتضى در ايوانى مشرف بر جاده نشسته بود ، ابن مطرز شاعر ( 2 ) را ديد كه با نعلين پاره مىگذرد و غبار مىافشاند ، بانگ برآورد كه مركوب سوارى تو همين بوده است ؟ منظور شريف مرتضى اين شعر ابن مطرز بود كه گويد :\r\n\r\n","description":"","footnote":"\r\n( 1 ) بحار الانوار ج 4 ص 587 ط قديم ، ج 10 ص 406 - 408 ط جديد .\r\n( 2 ) ابو القاسم ، عبد الواحد بغدادى شاعر خرشپرداز ، در گذشتهء سال 439 .\r\n","page_name":" 79 ","page_number":79},
  {"content":"\r\n\r\nسرى مغربا بالعيس ينتجع الرّكبا\r\nيسائل عن بدر الدّجى الشرق و الغربا\r\nعلى عذبات الجزع من ماء تغلب\r\nغزال يرى ماء القلوب له شربا\r\nاذا لم تبلَّغنى اليك ركائبى\r\nفلا وردت ماء و لا رعت العشبا\r\n\r\n- شبانه با شتاب بر شتر نجيب رهوار راه مغرب گرفت تا مرغزارى جويد و در طلب آن ماه تابان شرق و غرب را زير پانهد .\r\n- بر چشمه زار قبيلهء تغلب غزال رعنائى مقام دارد كه شراب خوشگوارش از دل عشاق مهياست .\r\n- اگر اين مركوبم به راه درماند و از فيض حضورت محروم سازد ، آبشخور و مرغزارش حرام باد .\r\n* منظور شريف مرتضى ، همين بيت اخير است .\r\nابن مطرز در پاسخ گفت : از آن هنگام كه عطا و بخشش سرورمان شريف به اين پايه رسيده كه مىفرمايد :\r\n\r\nيا خليلىّ من ذؤابة قيس\r\nفى التّصابى مكارم الاخلاق\r\nغنيّانى بذكرهم تطربانى\r\nو اسقيانى دمعى بكاس دهاق\r\nو خذ النّوم من جفونى فانّى\r\nقد خلعت الكرى على العشّاق\r\n\r\n- اى دوستان مهربان ، اى شريف زادگان قبيله قيس ، عشق و دلدادگى خلق و خوى شريفان است .\r\n- بيادشان سرود آغازيد و دلم از طرب خرم سازيد ، جام شراب را هم از سيلاب ديده‌ام مالامال كنيد .\r\n- خواب نوشين از ديدگانم بزدائيد كه من خواب ناز را بر ساير عشاق به خلعت و عطا بخشوده‌ام .\r\n* از آن هنگام كه شريفمان سيد مرتضى عطائى را به خلعت مىبخشد كه در اختيار او نيست و نه كسى آن را پذيرا مىشود ، مركوب زير پايم به اين بدبختى و بىنوائى دچار گشته است . با اين جواب بموقع و زيبا ، شريف دستور فرمود جائزه اى به دو عطا كردند .\r\n","description":"","footnote":"","page_name":" 80 ","page_number":80},
  {"content":"\r\n\r\nسيد مرتضى و رهبرى :\r\nمسند رياست دين و دنيا ، از جهات مختلف علمى و اجتماعى به سرورمان شريف مرتضى مباهات مىكرد ، از جمله :\r\n1 - وفور علم و دانش كه دانشمندان در برابر عظمت و نبوغ او بخضوع و فروتنى سر فرود آوردند حتى در مجلس افادهء او ، انبوهى از فحول علما و صاحب نظران گرد مىآمدند و از تحقيقات رشيقهء او فيض ياب مىشدند ، تا آنجا كه از محضر او ، فضلائى برخاسته‌اند كه در رشته‌هاى مختلف علوم ، جزء نوابغ بشماراند : جمعى فقيه صاحب نظر ، گروهى متكلم صاحب جدل ، انبوهى محقق در علم اصول ، برخى شاعر نكته پرداز ، و يا خطيب سخنساز .\r\nاز عائدى املاك فراوانش ( 1 ) حقوق و مزايائى براى شاگردان خود مقرر فرموده بود ، تا نيازى به كسب و كار نداشته فارغ البال ، مشغول درس و بحث و مطالعه باشند ، از جمله : شيخ الطائفه ابو جعفر طوسى هر ماهه 12 دينار طلا دريافت مىكرد ، و قاضى ابن البراج حلبى 8 دينار و هكذا ساير شاگردان محضرش .\r\nضمنا يكى از دهات خود را وقف كرده بود تا عايدى آن به مصرف كاغذ دانشمندان برسد .\r\nگويند : در يكى از سالها ، قحطى شديدى رخ داد ، يك نفر يهودى به منظور تحصيل قوت و سد جوع ، فكرى انديشيد و به مجلس شريف مرتضى آمده اجازه گرفت كه قسمتى از علم نجوم را از محضر او استفاده كند ، شريف مرتضى در خواست او را اجابت كرد و دستور داد : براى امرار معاش او روزانه وجهى مقرر كردند مرد يهود ، مدتى از درس شريف مرتضى استفاده كرد و از پس چند ماه بدست شريف او بشرف اسلام مشرف گشت ( 2 ) .\r\nشريف مرتضى ، براى دولت و ثروت خود شرافت و ارزشى قائل نبود ، زيرا مفاخر و مكارم او در حدى بود كه جلال و ثروت او را تحت الشعاع گرفته بود ، لذا مىگفت :\r\n\r\n","description":"","footnote":"\r\n( 1 ) هر ساله 24 هزار دينار عائدى املاك داشت ، رك : معجم الادباء ج 13 ص 154\r\n( 2 ) درجات الرفيعهء سيد عليخان .\r\n","page_name":" 81 ","page_number":81},
  {"content":"\r\n\r\nو ما حزنى الاملاق و الثّروة الَّتي\r\nيدلّ بها اهل اليسار ضلال\r\nاليس يبقّى المال الَّا ضنانة\r\nو افقر اقواما ندى و نوال\r\nاذا لم أنل بالمال حاجة معسر\r\nحصور عن الشّكوى فمالى مال\r\n\r\n- از تنگدستى و اعسار بيم نكنيم ، چه دولت و ثروتى كه صاحبان نعمت را پابند خوارى كند ، جز حيرت و سرگشتگى نفزايد .\r\n- جز اين است كه فقيران از بخل و امساك به دولت رسند و دولتمندان از بخشش و عطا فقير و تنگدست شوند\r\n- اگر من با اين دولت و مكنت ، نياز دردمندان را بر طرف نكنم ، اين مال و دولت چون سنگ و خاك ، و بال است .\r\n2 - شرافت حسب كه با مقام نبوت پيوندى اصيل دارد ، و در اثر همين حسب و افتخار ، بعد از مرگ برادرش شريف رضى ، خلفاى عصر مقام نقيب النقبائى آل ابى طالب را ويژهء او ساختند ، و شما خود مىدانيد كه اين منصب عظيم ، در آن روزگاران تا چه حد عظيم و با اهميت و باشكوه بود ، زيرا در سراسر اقطار عالم ، بر عموم آل على سلطنت و فرمانروائى داشت : قبض و بسط امور ، تعليم و تأديب ، دادرسى و دادخواهى و نظارت بر امور اجتماعى آنان در تمام شئون فردى و اجتماعى به عهدهء نقيب هر خاندان بود ، و او نقيب النقباء آل ابى طالب .\r\n3 - مقام ارجمند خاندانش از جانب پدر و مادر كه تمامى تبارش از دو سو فرمانروايان و رهبران و بزرگ مردان اجتماعى و دينى بوده‌اند ، علاوه بر آنچه در وجود شريفش از لياقت و كفايت و درايت و دورانديشى جمع بود و به حق شايستگى آن را داشت كه به عنوان امير الحاج منصوب گرديد و توانست در دوران تصدى مراقب سلامتى حجاج و رفع حوائج و نيازمنديهاى آنان باشد ، و همگان شاكر الطاف و تلاشهاى كريمانهء او بوده باشند .\r\n4 - ابهت و جلال و جمال و مكانت علمى و اجتماعى او از يكطرف ، و توام بودن قدرت و سطوت او با تحقيق و درايت و موشكافى از طرف ديگر ، موجب شد كه كفالت امر مظالم و پژوهش امور دادرسى و دادخواهى به او محول گردد ،\r\n","description":"","footnote":"","page_name":" 82 ","page_number":82},
  {"content":"\r\nدر نتيجه بيش از سى سال ، ( 1 ) در شرق و غرب عالم اسلامى ، نقباء آل ابى طالب ، تحت ادارهء شخص او انجام وظيفه مىكردند ، حجاج با سرپرستى و رهبرى او عازم حج مىشدند ، و در حرمين شريفين مدينه و مكه از امر و نهى او خارج نبودند و دادرسى مظالم و قضاوت و داورى در مرافعات و مخاصمات بوسيلهء او اجرا و انجام مىگرفت .\r\n( اضافات چاپ دوم : )\r\n« ابن جوزى در تاريخ منتظم ج 7 ص 276 مىنويسد : روز شنبه سوم صفر سال 406 هجرى ، شريف مرتضى ابو القاسم موسوى به منصب امير الحاجى و مظالم و نقيب النقبائى آل ابى طالب و تمام مناصبى كه برادرش شريف رضى عهده دار آن بود ، منصوب گشت ، تمام مردم براى شنيدن منشور ولايت و امارت او در كاخ خلافت گرد آمدند و فخر الملك وزير بهمراه اشراف و قضاة و فقها ، همگان حاضر بودند ، منشور خليفه بدين شرح بود :\r\nاين فرمان از مقام خلافت : ابو العباس ، احمد ، امام ، قادر باللَّه ، امير المؤمنين به على ابن موسى علوى شرف صدور يافته است از آنجا كه نسب تابناكش او را به مقام خلافت تقرب بخشيده و خدمات ذى قيمتش او را در سلك پيشوايان و پيشتازان اين دربار منسلك ساخته است ، علاوه بر خاندان كريمش كه او را تشريف و عظمت داده و باحترامات فائقه ويژه و مخصوصش ساخته ، از اين رو به كفالت و سرپرستى امور حجاج و نقابت نقباء مفتخر مىآيد و به تقوى و پرهيزگارى توصيه مىشود . . . »\r\nبخاطر اين جهات مذكوره ، به لقب شريف مرتضى ، اجل ، طاهر ، ذوالمجدين نامور گشت و در سال 420 ه با لقب « علم الهدى » بافتخار ويژه اى دست يافت ، از اين رو كه وزير ابو سعيد محمد بن الحسن بن عبد الرحيم ، در اين سال دچار بيمارى گشت ، در رؤيا سرورمان امير المؤمنين را مشاهده كرد كه فرمود : از علم الهدى درخواست كن ، تعويذى بر تو بخواند تا از بيمارى برهى پرسيد يا\r\n\r\n","description":"","footnote":"\r\n( 1 ) صحاح الاخبار ، تأليف سراج الدين رفاعى ص 61 . مستدرك ج 3 ص 516 نقل از قاضى تنوخى .\r\n","page_name":" 83 ","page_number":83},
  {"content":"\r\nامير المؤمنين . علم الهدى كيست ؟ فرمود : على بن حسين موسوى . وزير ، رقعه اى به دو برنگاشت و او را با لقب « علم الهدى » مخاطب ساخت ، سيد مرتضى گفت : خدا را . خدا را . از اين لقب كه مايه سخريه و سرزنش قرار مىگيرم ، معافم دار ، وزير به دو گفت : به خدا سوگند ، من چنين نامه اى به خدمت ننگاشتم جز بفرمان مولايم امير مؤمنان ( 1 ) .\r\nاز جمله القاب شريف مرتضى ، لقب « ثمانين » ( هشتاد ) است ، از آنجا كه در كتابخانهء شخصى او هشتاد هزار جلد كتاب نگهدارى مىشد ، هشتاد آبادى در اختيار او بود كه عائدى آنها را دريافت مىكرد ، ( 2 ) و نيز از ساير متعلقات زندگى حتى سالهاى عمر شريفش به هشتاد ، پيوست ، ضمنا كتابى دارد بنام « ثمانون » .\r\n\r\nولادت ، وفات :\r\nسرورمان شريف مرتضى در رجب سال 355 پا بجهان نهاد ، و در روز يكشنبه 25 ربيع الاول سال 436 دارفانى را وداع گفت ، اين گفت مؤرخين است جز اينكه اختلاف ناچيزى در سخن برخى مشهود است كه مورد توجه قرار نگرفته است ، ( 3 ) فرزندش بر او نماز خواند و پيكر شريف او را ابو الحسين نجاشى در معيت شريف ابو يعلى محمد بن حسن جعفرى و سلار بن عبد العزيز ديلمى غسل دادند ( رك :\r\nرجال نجاشى 193 ) و غروب همان روز در خانهء خودش بامانت به خاك رفت ، سپس به بارگاه مقدس حسينى منتقل و در كنار پدر و برادرش شريف رضى دفن شد ، مقبرهء مخصوص آنان در حائر شريف حسينى معروف و مشهور بوده است ، آن چنان كه در عمدة الطالب و صحاح الاخبار و درجات الرفيعه ياد شده است .\r\nدربارهء سيد مرتضى سخنان بىاساسى هم گفته شده ، از جمله : نسبت اعتزال و يا تمايل به اين مذهب را به دو بسته‌اند ، و يا گويند كتاب « نهج البلاغه » از ساخته هاى\r\n\r\n","description":"","footnote":"\r\n( 1 ) اربعين شهيد ثانى\r\n( 2 ) رسالهء خراجيهء محقق ثانى .\r\n( 3 ) عمدة الطالب و صحاح الاخبار نوشته‌اند كه در 15 ربيع الاول وفات كرده ، كامل ابن اثير مىنويسد : آخر ربيع الاول ، انساب مجدى نوشته آخر سال 436 يا 437 ، از ياد داشت شهيد اول روز يكشنبه 26 ربيع الاول نقل شده ، و هيچيك مورد توجه نيست .\r\n","page_name":" 84 ","page_number":84},
  {"content":"\r\nاو است از متقدمين : مانند ابن حزم و ابن جوزى و ابن خلكان و ابن كثير و ذهبى ، و برخى از متأخرين هم بر قالب آنان خشت زده‌اند ( 1 ) . و از آنجا كه بر اين سخنان واهى خود گواهى اقامه نكرده‌اند ، و تأليفات شريف مرتضى باعتراف محققين و صاحب نظران بر خلاف اين دعاوى صراحت كامل دارد ، از بحث كردن در پيرامون آن خوددارى كرديم ، چنان كه در شرح حال شريف رضى ، چگونگى .\r\nجمعآورى كتاب « نهج البلاغه » را بوسيلهء او باثبات رسانديم .\r\nابن كثير ، در « بدايه و نهايه » ج 12 / 53 بهنگام ترجمهء شريف مرتضى ، نسبتهاى ناروا و دشنامهاى شرمآورى به ابن خلكان داده است كه چرا شريف مرتضى را باثنا و ستايش ياد كرده ، آنچنانكه ساير بزرگان شيعه را نيز به نيكى ياد مىكرده است ، البته « از كوزه همان برون تراود كه در اوست » ما در اينجا به ياوه‌هاى او پاسخ ديگرى نمىدهيم ، جز آنچه قرآن مجيد فرمايد : ( و اذا خاطبهم الجاهلون قالوا سلاما ) .\r\n\r\nبرگزيده اى از ديوان شريف مرتضى :\r\nاز سروده‌هاى شريف ، قصيده اى است كه افتخارات خود را بر شمرده و به دشمنان بدخواه خود تعريض آورده ، و ما از ديوان او انتخاب كرده‌ايم :\r\n\r\nامّا الشّباب فقد مضت ايّامه\r\nو استلّ من كفّى الغداة زمامه\r\nو تنكَّرت آياته و تغيّرت\r\nجاراته و تقوّضت آطامه\r\nو لقد درى من فى الشّباب حياته\r\nأنّ المشيب اذا علاه حمامه\r\nعوجا نحيىّ الرّبع يدللنا الهوى\r\nفلربّما نفع المحبّ سلامه\r\nو استعبرا عنّى به ان خاننى\r\nجفنى فلم يمطر عليه غمامه\r\nفمن الجفون جوامد و ذوارف\r\nو من السّحاب ركامه و جهامه\r\n\r\n- عهد شباب سپرى شد ، يادش بخير ، با قهر و عتاب زمام از كفم ربود .\r\n- يادگارش نفرت بار ، يارانش ناآشنا ، كاخ استوارش در هم ريخت .\r\n- آنكه زندگى در عهد شباب گذراند ، داند كه عهد پيرى دوران مرگ و تباهى است .\r\n\r\n","description":"","footnote":"\r\n( 1 ) جرجى زيدان در آداب اللغة 2 / 288 ، زركلى در الاعلام ص 667 .\r\n","page_name":" 85 ","page_number":85},
  {"content":"\r\n- در خم اين چمنزار قدرى درنگ آريد ، باشد كه بوى معشوق بيابيد ، بسيار افتد كه سلامى گره از كارها بگشايد .\r\n- اگر ديدگان من راه خيانت گرفت و سيلاب غم نباريد ، چه توان كرد .\r\n- چشمها برخى افسرده و بىنم ، برخى از ژاله پرنم . چونان ابر آسمان برخى شاداب و ريزان و آن دگر سياه و دژم .\r\n\r\nدمن رضعت بهنّ اخلاف الصّبى\r\nلو لم يكن بعد الرّضاع فطامه\r\nو لقد مررت على العقيق فشفّنى\r\nان لم تغنّ على الغصون حمامه\r\nو كأنّه دنف تجلَّد مونسا\r\nعوّاده حتّى استبان سقامه\r\nمن بعد ما فارقته فكأنّه\r\nنشوان تمسح تربه آكامه\r\nمرح يهزّ قناته لا يأتلى\r\nأشر الصّبا و غرامه و عرامه\r\nتندى على حرّ الهجير ظلاله\r\nو يضيىء فى وقت العشىّ ظلامه\r\nو كأنّما اطياره و مياهه\r\nللنّازليه قيانه و مدامه\r\nو كأنّ آرام النّساء بأرضه\r\nللقانصى طرد الهوى آرامه\r\nو كأنّما برد الصّبا خوذانه\r\nو كأنّما ورق الشّباب بشامه\r\n\r\n- در آن چمن كه از طراوتش پستان جوانيم پرشير شد ، اگرم بعد از نوش نوبت نيش نباشد .\r\n- بر تل عقيق گذشتم و ازينم بار اندوه بر دل نشست كه قمريان بر شاخسارش خاموش بودند .\r\n- چونان بيمارى كه از شوق عيادت ياران بپاخاسته و ناگهان از پا درافتاده است .\r\n- آن روز كه از كنارش بار سفر بستم مست و خرابش وانهادم ، كه سيلاب كوهسارش بر هامون روان بود .\r\n- سر خوش و خرم نيزارش در رقص و نوسان است باد صبا را با آن صفا و شكوه به چيزى نشمارد .\r\n- سايه اش آبى خنك بر گرماى نيمروز فشاند ، مرغزارش بهنگام عصر پرتو تابان دارد .\r\n","description":"","footnote":"","page_name":" 86 ","page_number":86},
  {"content":"\r\n- زمزمهء مرغانش بر كنار چشمه آب ، چون بزم مطربان است بر لب جوى شراب .\r\n- لوليان بالا بلند در اين تپه و هامون رهنماى صيادى است كه صيدش از دام گريخته ، چونان پرچم افراشته بر قلهء كوهستان رهنماى گمشدگان .\r\n- باد صبايش خدمتگزارى جانفزا عهد شبابش خرم و طربزا .\r\n- اين عطر دلاويز ، تهمتانگيز است ، از اين رو به عتاب و ملامت برخاسته عذر ناپذير .\r\n- با كبر و ناز رخ برتابد ، اما از نهاد جان نداى دوستى و صفا بركشد .\r\n- گويا بادى وزيد و ريگ بيابان بر روى اعتراض پاشيد ، نامهء شكوه آميزش هبا ساخت .\r\n- و آن تهمت و افترا كه بهم مىبافت ، تار و پودش ياوه بود ، در هم گسيخت .\r\n\r\nو اذا الفتى قعدت به أخواله\r\nفى المجد لم تنهض به اعمامه\r\nو اذا خصال السّوء باعدن امرءا\r\nعن قومه لم يدنه ارحامه\r\n\r\n- جوانمردى كه در مقام اعتلا برآيد ، اگر خالوهايش از پا بنشينند ، عموها زير بال او نگيرند .\r\n- و اگر خصال نكوهيده ، كسى را از خاندانش مطرود سازد ، نسبت خويشاوندى مقربش نسازد .\r\n- پيش از اين تهمت و افترا كه تو آوردى حاسدان دگر هم آوردند و تيرشان به سنگ آمد .\r\n- سخنى بميان آورد ، كارى از پيش نبرد ، برگشت ، خون وريم از جراحتش روان بود .\r\n\r\nهيهات ان ألفى و سيل مسافه\r\nينجو به يوم السّباب لطامه\r\nاو ان ارى فى معرك و سلاحه\r\nبدل السّيوف قذافه و عذامه\r\n\r\n- هيهات ، اين سيلى كه از لعاب دماغش روان است ، كى تواند روز مخاصمه و دشنام ، كشتى او را بساحل نجات رساند .\r\n- بينم در معركه نبرد بجاى آنكه شمشير و تيغ براند . پيشاب و گميز براند .\r\n","description":"","footnote":"","page_name":" 87 ","page_number":87},
  {"content":"\r\n- از ناهنجارى روزگار ، گمنامى بعداوت برخيزد كه نه در پيشينيان و نه در آيندگانش مجد و عظمت نباشد .\r\n- اخلاق نكوهيده اش فراوان ، بجاى مدح و ثنا بهرمرز و بوم روان .\r\n- حماقتى افزونتر از اين كه امروز دست بكارى يازد و فردا بدست خودش تباه سازد .\r\n\r\nجدب الجناب فجاره فى أزمة\r\nو الضّيف موكول اليه طعامه\r\nو اذا علقت بحبله مستعصما\r\nفكفقع قرقرة يكون زمامه\r\n\r\n- كار و بارش بىرونق ، يارانش در تب و تاب ، ميهمانش خود بجستجوى طعام و شراب .\r\n- اگر به دو پناه برده به حبل ولايش چنگ يازى ، چنان ماند كه در بيابانى پست ، قارچ بىبهائى پشت و پناه خودسازى .\r\n- اگر پيمان دگران به مثل شاخه ءتر باشد ، عهد و پيمان او چون نى و بوريا بىثمر باشد .\r\n- آنها كه چون كوه پاى در قعر زمين و سر به آسمان كشيده دارند ، عظمت مرا در نيابند .\r\n- آنها كه محاسن اخلاق را همه در برداشتند ، بارگاه عظمت بر سر راهها برافراشتند .\r\n- دشمنان از صولت و سطوتش در خوف و خطر ، چون شير ژيان از نعرهء جانشكافش در بيم و حذر .\r\n- در عين حال ، اگر در چهرهء او بنگرى ، بدرى تابان و درخشان در لمعان بينى .\r\n- به آخر رخش سركش او چموشى از ياد برد ، آرام تن ، زمام اختيار ، در كف من سپرد .\r\n- در غياب ، درود و ثنايش ارمغان آيد ، در حضور ، بال و پرمحبت برگشايد .\r\n- از اين رو ، از گزندم در امان ماند ، اينك چون توئى سمند مبارزه بميدان راند .\r\n- آنكه در پاسخ بد گويان بخواب خرگوشى اندر است ، مرا برانگيزد كه\r\n","description":"","footnote":"","page_name":" 88 ","page_number":88},
  {"content":"\r\nبهجو و دشنامش در سپارم و همينش در خور است .\r\n- آرى . به من پرداخته ، و اگر من به دو پردازم ، در كامش شرنك ريزم و در حلقش سنگ .\r\n- خلوتى گزيده ، خيالات خامى در دماغ پروريده ، به سرابى فريبنده اميد بسته .\r\n\r\nامّا الطَّريف من الفخار فعندنا\r\nو لنا من المجد التليد سنامه\r\nو لنا من البيت المحرّم كلَّما\r\nطافت به فى موسم اقدامه\r\nو لنا الحطيم و زمزم و تراثها\r\nنعم التّراث عن الخليل مقامه\r\nو لنا المشاعر و المواقف و الَّذى\r\nتهدى اليه من منى انعامه\r\nو بجدّنا و بصنوه دحيت\r\nعن البيت الحرام و زعزعت أصنامه\r\n\r\n- افتخارات نوين ويژهء ماست ، عظمت كهن ، برترين جايگاهش پايگاه ما :\r\n- از حرم امن الهى ، خانهء او كه مطاف جهانيان است .\r\n- با حطيم و زمزم يادگار جدمان ابراهيم خليل است و « مقام » او كه قبلهء طائفان است .\r\n- و هم مشعر الحرام ، با موقف عرفات ، و صحراى منى كه قربانگاه حاجيان است .\r\n- جدم رسول بهمراه دامادش ، بتهاى كعبه را شكست ، خانهء خدا را از آلودگى بتها بپرداخت .\r\n- خورشيد هدايت را به آسمان بشريت بركشيدند ، حلال و حرام خدا را مبين آوردند .\r\n- پدرم على ، بكورى چشم دشمنان با پرتوى درخشان و تاريخى درخشان .\r\n- چون بدر تابان جامهء سپيد بر چهرهء شب كشيد و بسان سپيده دم شعلهء خورشيد بر دل تاريكى زد .\r\n- در جولانگاه نبرد ، بگرد او نرسد و از برابر خصم عقب ننشيند .\r\n- كام مرگ را رستگارى شناسد ، در پشت سر هراسان باشند چونان كه در برابرش ترسان و لرزان .\r\n- جان خود برخى رسول كرده بر فراش او خفت ، آن شب كه قريش قصد\r\n","description":"","footnote":"","page_name":" 89 ","page_number":89},
  {"content":"\r\nجان او كرد .\r\n- در كارها جفت و همتاى او بود ، در حوادث و بلايا پشت و پناه .\r\n- خدا را بر اين شير مردى و جلادت كه غبار ميدان بر سر و دوش پهلوانان بيخت .\r\n\r\nو كأنّما أجم العوالى غيله\r\nو كأنّما هو بينها ضرغامه\r\nو ترى الصّريع دماؤه اكفانه\r\nو حنوطه احجاره و رغامه\r\nو الموت من ماء الترائب ورده\r\nو من النفوس مزاده و مسامه\r\nطلبوا مداه ففاتهم سبقا الى\r\nامد يشقّ على الرّجال مرامه\r\nفمتى اجالوا للفخار قداحهم\r\nفالفائزات قداحه و سهامه\r\n\r\n- بيشهء نيزار مأمن اوست ، و او شير شيران .\r\n- آنكه را به خاك افكند ، از خون كفن باشد و از گل و لاى « حنوط » .\r\n- غول مرگ سينه او را آبشخور كند ، كاسه سر را جام شراب .\r\n- تلاش كردند كه پايگاهش دريابند ، خسته و كوفته در نيمه راه درماندند .\r\n- و چون بمفاخرت برخيزند ، برگهاى زرين زندگيش ، برندهء جام افتخار باشد .\r\n- آنجا كه حق و باطل بهم درآميزد و مشتبه ماند ، انديشهء پاكش سياهى باطل از چهرهء حق بزدايد .\r\n- مجلس داوران كه براى فصل خصومت كمر بندد ، مغزها به كار افتد و درماند .\r\n- رمز حقيقت را با بيان شيرين بر دل نادان كوتاه بين الهام كند .\r\n- در جامى خوشگوار كه ساقيانش تاكنون بچرخ نياوردند و درى شاهوار كه هنوزش نسفته‌اند .\r\n- و چون از تقوى و پارسائى سخن بميان آرى ، نصيب او را از همه كس فراوانتر بينى .\r\n- شبها در محراب عبادت تلاوت قرآن كند و روز را به روزه بسر برد .\r\n- سه روز تمام گرسنه ماند و دم برنياورد ، قوت افطار به سائل داد .\r\n- زبانش از دشنام و ناسزا عريان بود ، كارى بانجام نبرد كه مايهء ملامت\r\n","description":"","footnote":"","page_name":" 90 ","page_number":90},
  {"content":"\r\nگردد .\r\n- آنجا كه خداى خوشنود است حمله برد ، و آنجا كه ناخشنود ، از پا بنشيند .\r\n- پاك و پاكدامن از جهان رخت بربست ، لكه عارى بر دامنش ننشست .\r\n- با افتخاراتى كه اگر بشمار آرى ، چون سيلى خروشان از دامن كهسار فرو ريزد .\r\n- و هر كه خواهد چون او بر قلهء افتخار بر شود ، پى سپر خود سازد و در گرداب فنا دراندازد .\r\n* شريف مرتضى ، قصائد چندى در سوك سيد الشهدا سروده است از جمله در عاشوراى سال 427 قصيده اى دارد كه در جلد چهارم ديوانش ثبت است :\r\n\r\nاما ترى الرّبع الَّذى اقفرا\r\nعراه من ريب البلى ما عرا\r\nلو لم أكن صبّا لسكَّانه\r\nلم يجرمن دمعى له ماجرى\r\n\r\n- نه بينى صحنهء راغ دستخوش فنا گشته چسان خشك و بىگياه است ؟\r\n- اگر شيفتهء اهل اين ديار نبودم ، چنين اشكم بدامن نمىرفت .\r\n- معمور و آبادش ديدم ، اينك سامانش زير و زبر بينم .\r\n- بر ديوار شكسته و طاق فرو ريخته اش اسرار بر گذشته را مىخوانم .\r\n- ناقه‌هاى لاغر ميان را بر عرصهء آن متوقف ساختم ، رنج شبروى از اندام آنها برتافتم .\r\n- من از عشق و شيدائى دل بپرداختم ، اينك از سرنوشت خاندان و خويشانم نالان و گريانم .\r\n- به سر زمين « طف » لختى فرو بنگر كه چه راد مردانى از خاك و خون جامه بر تن دارند ؟\r\n- دست ستم ، گروهى گرگ صفت خونخوار بر سر آنان گسيل داشت .\r\n- اينك از درخش اجسادشان شب تار بيابان روشن و تابان است .\r\n- به خاك در غلتيدند ، اما از آن پس كه دليران ويلان را از زين به خاك هلاك كشيدند .\r\n","description":"","footnote":"","page_name":" 91 ","page_number":91},
  {"content":"\r\n- خفتان آهنين لايق خود نشناختند ، از آن رو خفتان گلگون بر تن آراستند .\r\n- اندرون از طعام تهى ، لاغر ميان بر گردهء سمند عربى تازان .\r\n- زادگان « حرب » را بر گو : و سخنهاى گفتنى بس فراوان است .\r\n- از راه حق ياوه گشتيد ، گويا رسول خداى بر شما مبعوث نگشت .\r\n- و شما را بر خوان رهبرى و هدايت خود فرا نخواند .\r\n- و شما از دين و آئين نصيبى نبرديد ، همانسان از حق و حقيقت عارى و عريان مانديد .\r\n- و نه جبهء خلافت او بر تن آراستيد ، و نه اهل دروغ و فريب بوده‌ايد .\r\n\r\nو قلتم عنصرنا واحد\r\nهيهات لا قربى و لا عنصرا\r\n\r\n- گفتيد : اصل و ريشه ما با رسول يكى است ، هيهات ، شما را نه قرابتى است و نه اصل و تبار .\r\n\r\nما قدّم الاصل امرءا فى الورى\r\nأخّره فى الفرع ما أخّرا\r\nطرحتم الأمر الَّذى يجتنى\r\nو بعتم الشّىء الَّذى يشترى\r\n\r\n- آنكه را آلودگى و لئامت عقب راند ، اصل و تبار به پيش نراند .\r\n- ميوهء اين شاخسار نچيده بر زمين ريختيد ، آنچه را همگان خريداراند ، شما رايگان بفروختيد .\r\n- مهلت چند روزه شما را بفريفت ، آرى فريبكاران بجهالت مفتون دنيا شوند .\r\n- در بيابان « طف » شهيدان را از شربت آبى محروم كرديد ، از اين رو آب كوثر بر شما حرام گشت .\r\n- اگر آنان از دست شما جام شهادت نوشيدند ، بفرداى قيامت از دستشان جام شرنگ نوشيد .\r\n- آن روز كه جدشان سالار و فرمانروا باشد ، چونانكه به دنيا سرور مؤمنان بود .\r\n- فروختيد دين خود را با دنياى دون ، دنيائى بدين حد پست و زبون .\r\n- اگر نه فرمان مقدر حق بود ، لياقت و كاردانيتان بدين حد نبود .\r\n- فتنهء روزگارتان بسر در آورد ، هر كه تند تازد ، روزى بسر درآيد .\r\n","description":"","footnote":"","page_name":" 92 ","page_number":92},
  {"content":"\r\n- شما را چه ياراى افتخار ، كه از خود نام نيكى بجا ننهاديد .\r\n\r\nو نلتموها بيعة فلتة\r\nحتّى ترى العين الَّذى قذّرا\r\nكأنّنى بالخيل مثل الدّبى\r\nهبّت له نكاؤه صرصرا\r\nو فوقها كلّ شديد القوى\r\nتخاله من حنق قسورا\r\nلا يمطر السّمر غداة الوغا\r\nالَّا برشّ الدمّ ان امطرا\r\nفيرجع الحقّ الى أهله\r\nو يقبل الأمر الذى أدبرا\r\n\r\n- با دوزو كلك به مسند خلافت بر شديد ( 1 ) ، باشد كه به چشم ، فرمان مقدر حق را ببينيد .\r\n- گويا اين خيل ستور است كه چون سيل ملخ روان است و از صولت آن باد صر صروزان .\r\n- بر فراز زين يلان زورمند ، كه از كينه چون شير ژيان پرخروشند .\r\n- از نوك سنان جز خون بر دشت و هامون نبارند .\r\n- تا زمام حق به دست اهلش سپرده آيد ، و آب رفته باز بجوى آرد .\r\n\r\nيا حجج اللَّه على خلقه\r\nو من بهم ابصر من ابصرا\r\nأنتم على اللَّه نزول و ان\r\nخال أناس انكم فى الثّرى\r\n\r\n- اى نشانه‌هاى حقيقت كه بر خلق خدا حجتيد ، و هم مشعل هدايت و بصيرت .\r\n- زنده و جاويد بر عرش خدا مهمانيد ، جمعى پندارند كه شما در خاك نهانيد .\r\n- خداوند ، سالارى حشر و نشر بشما وا نهاد ، و شما بهتر دانيد .\r\n- گرم گناهى در نامهء عمل بينيد ، درخواست مغفرت نمائيد كه شفاعت شما پذيرا است .\r\n- چون صادقانه در راه ولايتان گام زده باشم ، با كردار ناپسند ، مورد مرحمت باشم .\r\n- با زبان به يارى شما برخاستم ، آرزومندم كه روزى با شمشير در ركابتان\r\n\r\n","description":"","footnote":"\r\n( 1 ) اشاره است باعتراف عمر كه گفت : بيعت ابوبكر فلته اى بود كه خدا شر آن را مصون داشت .\r\n","page_name":" 93 ","page_number":93},
  {"content":"\r\nبتازم .\r\n- سرى در سويداى دل نهان ساخته‌ام ، از فاش كردن آن هراس و حاشا دارم .\r\n- باميد آن روز كه گويندم : پرده از راز نهان بردار ، آرى حقيقت در پس پرده نماند .\r\n- سالها خون دل خوردم ، صبر و تحمل پيشه كردم ، ديگر آرام و توانم نماند .\r\n- آرى كدام دل با غم و اندوه شما در سينه طپيد ، كه به آخر تار و پودش درهم نپاشيد .\r\n- بعد از شما لذت زندگى حرام باد ، و كسى را عمر دراز مباد .\r\n- گام هيچكس برقرار زمين آرام نگيرد ، چه در حضر باشد و يا راه باديه گيرد .\r\n- تشنه كامى از آب گوارا سيراب مباد ، از آن پس كه ميان شما و آب فرات حائل افتاد .\r\n- و نه ديگران بر فراز منبر جاى گيرند ، با آنكه گام شما را از فراز آن بريدند .\r\n* قصيده ديگرى هم در افتخارات و امتيازات خود سروده كه در جزء چهارم ديوانش ثبت آمده است ، اينك برخى از آن ابيات :\r\n\r\nمالك فىّ - ربّة الغلائل\r\nو الشّيب ضيف لمّتى - من طائل\r\nأما ترين فى شواتى نازلا\r\nلامتعة لى بعده بنازل\r\nمحا غرامى بالغوانى صبغه\r\nو اجتثّ من أضالعى بلابلى\r\nو لاح فى رأسى منه قنص\r\nيدلّ أيّامى على مقاتلى\r\nكان شبابى فى الدّمى وسيلة\r\nثمّ انقضت لمّا انقضت وسائلى\r\nيا عائبى بباطل ألفته\r\nخذ بيديك من تمنّ باطل\r\nلا تعذلنّى بعدها على الهوى\r\nفقد كفانى شيب رأسى عاذلى\r\nو قل لقوم فاخرونا ضلَّة\r\nاين الحصيّات من الجراول\r\nو أين قامات لكم دميمة\r\nمن الرّجال الشّمّخ الاطاول\r\n\r\n","description":"","footnote":"","page_name":" 94 ","page_number":94},
  {"content":"\r\n- ايكه در جامه حرير خرامانى ، با اين خضاب سپيدى كه بر گيسوى من مهمان است ، دگر با منت كارى نيست .\r\n- نه بينى كه فرقم از موتهى است ؟ دگرم اميد لذت و كاميابى نيست .\r\n- هواى مه جبينان با خضاب گيسوان از سر برفت . سوز و گداز عشق هم از سينه رخت بر بست .\r\n- تارك سپيدم نمايان گشت ، تا صياد روزگار را نشانهء تير بلا باشد .\r\n- با رونق جوانى دل زيبا چهرگان صيد كردمى ، اينك عهد شباب گذشت ، عشق و جوانى هم نماند .\r\n- ايكه با ياوه سرائى خو گرفته اى ، از اينرو بملامت من برخاسته اى ، از تمناى باطل دست بردار .\r\n- دگرم بر عشق و شيدائى نكوهش مكن ، سپيدى گيسوان ، خود ناصح مشفقى است .\r\n- به آنان كه جامهء مفاخرت بر تن كرده‌اند برگو : سنگ ريزه كجا ؟ صخرهء خارا كجا ؟\r\n- شما با آن قد و قامت ناموزون ، ما چون قله كوهساران مشرف بر هامون .\r\n( اين قصيده 69 بيت است كه تغزل آن ترجمه شد ، ساير ابيات در مفاخرت و ثنا گسترى و شرح افتخارات و كمالات شاعر است كه نمونهء آن قبلا ترجمه شد ، از اين رو تكرار آن معانى ديگر مناسب نيست . علاقمندان به اصل كتاب مراجعه كنند ) .\r\n* باز هم قصيدهء ديگرى در شرح مكارم و معارف محاسن خود دارد كه در جزء چهارم ديوانش ثبت آمده ، اينك قسمتى از آن ابيات :\r\n\r\nماذا جنته ليلة التّعريف\r\nشغفت فؤادا ليس بالمشغوف\r\nو لو أنّنى أدرى بما حمّلته\r\nعند الوقوف ، حذرت يوم وقوفى\r\nمازال حتّى حنّ حبّ قلوبنا\r\nبجماله سرب الظباء الهيف\r\nو ارتك مكتتم المحاسن بعد ما\r\nألقى تقى الاحرام كلّ نصيف\r\nو قنعت منها بالسّلام لو أنّه\r\nأروى صدى او بلّ لهف لهيف\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nو الحبّ يرضى بالطَّفيف معاشرا\r\nلم يرتضوا من قبله بطفيف\r\nو يخفّ من كان البطيىء عن الهوى\r\nفكأنّه ما كان غير خفيف\r\nيا حبّها رفقا بقلب طالما\r\nعرّفته ما ليس بالمعروف\r\n\r\n- آن شب كه به صحراى عرفات منزل گزيدم ، دل فارغ از سوداى عشق در گرو جانان نهادم .\r\n- اگر مىدانستم چه بلائى در كمين است ، در باديهء عرفات چنين غافل و بىپروا نبودم .\r\n- وقوف عرفاتم پايان نگرفت ، كه آن آهوى باريك ميان دل زارم بيغما گرفت .\r\n- اندام زيبايش را بر ملا ساخت ، چون جامهء احرام از تن بپرداخت .\r\n- من شيدا و سر خوشم كه سلامم را پاسخ آورد ، ولى كاش از شراب وصلم سيراب مىكرد .\r\n- عشاق شوريده اش با گوشهء چشمى دلخوش كنند ، و از آن پيش ، چنين قانع نبودند .\r\n- آنكه را در عشق و اشتياق ، صبر و قرارى بود . اينك سپند آسا در تب و تاب است .\r\n- اى يارجانى . لختى با دل شيدايم مدارا كن كه سالها با مهر و عطوفتت خو گرفته است .\r\n\r\nقد كان يرضى أن تكون محكَّما\r\nفى لبّه لو كنت غير عنيف\r\n\r\n- اگر سنگدل و نامهربان نباشى ، ترا بر جان و دل خود امير و فرمانروا سازم .\r\n\r\nأطرحت يا ظمياء ثقلك كلَّه\r\nيوم الوداع على فقار ضعيف\r\nيقتاده للحبّ كلّ محبّب\r\nو يروعه بالبين كلّ أليف\r\nو كأنّنى لمّا رجعت عن النّوى\r\nأبكى ، ركعت بناظر مطروف\r\nو بزفرة شهد العذول بأنّها\r\nمن حامل ثقل الهدى ملهوف\r\nو متى جحدتهم الغرام تصنّعا\r\nظهروا عليه بدمعى المذروف\r\nو على منى غرر رمين نفوسنا\r\nقبل الجمار من الهوى بحتوف\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nيسحبن أذيال الشّفوف غوانيا\r\nبالحسن عن حسن بكلّ شفوف\r\nوعد لن عن لبس الشّنوف و انّما\r\nهنّ الشّنوف محاسنا لشنوف\r\n\r\n- اى نگار رعنا كه روز وداع ، سنگينى بار فراقت پشت ناتوانم خست .\r\n- بارى كه عاشق صادق به ياد دوست بر دوش كشد و دگران از سوز هجران بناله و افغان درآيند .\r\n- آن روز كه گريان و نالان از سفر بازگشتم ، ديده‌ام غرق در خون بود .\r\n- چنان آه جگر سوزى از دل بركشيدم كه رقيب را هم دل بر من بسوخت .\r\n- خواستم اسرار عشق و شوريدگى پنهان كنم ، سيلاب اشكم راز دل بر ملا كرد .\r\n- در « منا » كه حرم امن الهى است ، پيش از آنكه شيطان پليد را « رجم » كنند ، با تير نگاهمان رجم كردند .\r\n- دامن كشان در جامهء حرير ناز گذشتند ، كى حسن عالم آرايشان را نيازى به حرير بود .\r\n- گوشوارهء زرين بر گوش نكردند ، از آنرو كه خود نگين هر گوشواراند .\r\n\r\nو تعجّبت للشّيب و هى جناية\r\nلدلال غانية و صدّ صدوف\r\nو اناطت الحسناء بى تبعاته\r\nفكأنّما تفويفه تفويفى\r\nهو منزل بدّلته من غيره\r\nو هو الفتى فى المنزل المألوف\r\nلا تنكريه فهو أبعد لبسة\r\nعن قذف قاذفة و قرف قروف\r\nو بعيدة الأقطار طامسة الطَّوى\r\nمن طول تطواف الرّياح الهوف\r\nلا صوت فيها للأنيس و انّما\r\nلعصائب الجنّان جرس عزيف\r\nو كأنّما خرق النّعام بدوّها\r\nذود شردن لزاجر هنّيف\r\n\r\n- طرهء سپيدم ديد و نگران در من نگريست ، آرى گرد پيرى مايهء ناز و عتاب است يا انگيزهء جفا و اعراض .\r\n- آيات ضعف و ناتوانى در چهره‌ام خواند ، تارهاى سپيدم را نشانى از رگهاى ناتوان شمرد .\r\n- اين سر منزل پيرى است كه بتازگى پيراستم ، وه كه جوانمردان را چه\r\n","description":"","footnote":"","page_name":" 97 ","page_number":97},
  {"content":"\r\nمنزل دلپسند و مألوفى است .\r\n- نگران مباش . اين جامه اى كه بر تن آراستم ، دامنش از هر گونه تهمت و ناروا برى است .\r\n- باديه اى دور و دراز ، قله هايش پست و هموار ، بسكه طوفان بلايش بر سرچميد .\r\n- در اين وادى ، صداى آشنا به گوش نيايد ، جز آواى جنيان كه گروهان گروه صفير و زوزه برآرند .\r\n- گويا رمهء اشتران از باديه سر رسيدند ، پيشتازان رمه از هيبت ساربان مهار خود برگسيختند .\r\n\r\nقطعت ركابى و هى غير طلائح\r\nمع طول ايضاعى و فرط و جيفى\r\nابغى الَّذى كلّ الورى عن بغيه\r\nمن بين مصدود و من مصدوف\r\nو العزّفى كلف الرّجال و لم ينل\r\nعزّ بلا نصب و لا تكليف\r\nو الجدب مغنى للاعزّة داره\r\nو الذلّ بيت فى مكان ريف\r\nو لقد تعرّفت النوائب صعدتى\r\nو أجار صرف الدّهر من تثقيفى\r\nو حللت من ذلّ الانام بنجوة\r\nلا لومتى فيها و لا تعنيفى\r\nفبدار اندية الفخار اقامتى\r\nو على الفضائل مربعى و مصيفى\r\nو سرى سرى النّجم المحلَّق فى العلى\r\nنظمى و ما ألَّفت من تصنيفى\r\nو رايت من غدر الزّمان بأهله\r\nمن بعد أن أمنوه كلّ طريف\r\nو عجبت من حيد القوىّ عن الغنى\r\nطول الزمان و حظوة المضعوف\r\n\r\n- پاى افزارم با آنكه فرسوده نبود درهم گسيخت ، بسكه تندراندم و شتاب آوردم .\r\n- در طلب آنم كه جهانيان از طلبش واماندند : برخى محروم و برخى دگر خسته و رنجور .\r\n- عزت در سايهء تلاش و كوشش آرميده ، گنجى بدون رنج نصيب نيفتد .\r\n- عزتمندان با كبريا بر بساط خشك منزل و مأوى گيرند ، فرومايگان خيمه به مرغزار كشند .\r\n","description":"","footnote":"","page_name":" 98 ","page_number":98},
  {"content":"\r\n- حوادث زندگى به راه استقامتم كشيد ، گردش روزگارم حق ادب آموخت .\r\n- بر قلهء مناعت بر شدم ، بار ذلت كس بر دوش نبردم ، ديگر چه جاى نكوهش و عتاب است .\r\n- اينك فخر و شرافتم پايگاه است ، سراپردهء فضل و كرم ييلاق و قشلاق .\r\n- سرود و نشيدم چون ستارهء پروين به كهكشان جا كرده ، خامهء تصنيفم صفحهء آسمان را در سپرده .\r\n- از فريب روزگار كه بر سر اهلش برچميد ، ديدگانم چه شگفتها كه نديد ؟\r\n- قدرتمندان ، دامن از مال دنيا بپرداختند ، فرومايگان بىمايه بنگر سمند كاميابى به كجا تاختند ؟\r\n* ( اين قصيده 59 بيت است كه 34 بيت آن ترجمه شد ، ما بقى در افتخارات شخصى و ملامت بدخواهان است كه بمانند قصيدهء قبلى ترجمه آن خالى از تكرار نخواهد بود ، علاقمندان به اصل كتاب مراجعه نمايند ) .\r\n* قصيدهء ديگرى در جزء پنجم ديوانش ثبت است كه در سوگ سيد الشهدا سروده است :\r\n\r\nيا دار دار الصّوّم القوّم\r\nكيف خلا افقك من أنجم\r\nعهدى بها يرتع سكَّانها\r\nفى ظلّ عيش بيتها أنعم\r\nلم يصبحوا فيها و لم يغبقوا\r\nالَّا بكأسى خمرة الانعم\r\nبكيتها من ادمع لوابت\r\nبكَّيتها واقعة من دم\r\n\r\n- اى خانهء پارسايان ، اى ديار شب زنده داران و روزه داران ! از چه آسمانت بىستاره گشت ؟\r\n- نه ديرى است كه ساكنان اين سامان در سايهء عيش و نشاط ، خرم و شادان بودند .\r\n- بهنگام چاشت و شام از شراب بهشتى سرخوش و شيرين كام .\r\n- سيلاب اشك از رخسار ببارم ، و گرنه جوى خون از ديده روان سازم .\r\n\r\nو عجت فيها رائيا اهلها\r\nسوّاهم الأوصال و الملطم\r\nنحلن حتّى خالهنّ السّرى\r\nبعض بقايا شطن مبرم\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nلم يدع الآساد هاماتها\r\nالَّا سقيطات على المنسم\r\n\r\n- اينك نگرانم ساكنان اين ديار پوستشان بر استخوان خشكيده .\r\n- چنان زار و نزار كه پندارى اعضائى چون ريسمان پوسيده بهم آويخته .\r\n- ددان و جانوران گوشت و استخوانشان بردند ، جمجمه‌ها را در كنار سم وانهادند .\r\n\r\nيا صاحبى يوم أزال الجوى\r\nلحمى بخدّىّ عن الاعظم\r\nواريت ما انت به عالم\r\nو دائى المعضل لم تعلم\r\nو لست فيما أنا صبّ به\r\nمن قرن السالى بالمغرم ؟\r\nوجدى به غير الظَّعن سيّارة\r\nمن محزم ناء الى محزم\r\nو لا بلفّاء هضيم الحشا\r\nو لا بذات الجعد و المعصم\r\n\r\n- اى يارجانى . آن روز كه از سوز فراقم گوشتى بر استخوان نماند .\r\n- حال زارم ديدى و دانستى برو نياوردى اما به درد بىدرمانم راه نبردى .\r\n- از سوز درونم بىخبرى ، عاشق شيدا كجا بىخبران وادى عشق كجا ؟\r\n- سوز و گدازم بر آن هودج زرين نيست كه منزل به منزل روان است .\r\n- و نه آن فربى لاغر ميان با ساق سيمين ، گردن بلورين ، ساعد مرمرين .\r\n- نالهء جانگدازم به ياد عزيزانى است كه در بيابان « طف » در پنجه كركسان و ددان .\r\n- به خاك درغلتيدند ، با سينهء درهم كوفته از سنان ، سر جدا در خاك و خون طپان .\r\n- اعضاى پيكرشان به اطراف هامون پراكنده ، گويا عقد ثريا است كه درهم گسيخته .\r\n- و يا صفحهء زمين از سوى گنبد خضرا با اختران تابان تير باران گشته .\r\n\r\nدعوا فجاؤا كرما منهم\r\nكم غرّ قوما قسم المقسم\r\nحتّى رأوها اخريات الدّجى\r\nطوالعا من رهج اقتم\r\nكأنّهم بالصّمّ مطرورة\r\nلمنجد الارض على متهم\r\nو فوقها كلّ مغيظ الحشا\r\nمكتحل الطَّرف بلون الدم\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nكأنّه من حنق أجدل\r\nأرشده الحرص الى مطعم\r\n\r\n- از كرم دعوت كوفيان پذيرفتند ، چه سوگندها خوردند كه وفا نكردند .\r\n- آنگاه كه طليعهء كاروان ، پايان شب در ميان گرد و غبار افق طالع گشت .\r\n- گويا سواران بر پشت زين با نيزهء آهنين ميخكوبند ، چونان پرچمى كه بر قله كوهساران برفرازند .\r\n- با دلى آكنده از كين ، چشمانى سرخ از خون خشمگين .\r\n- گويا باز شكارى است ، صيد خود را در كمين .\r\n\r\nفاستقبلوا الطعن الى فتية\r\nخوّاض بحر الحذر المفعم\r\nمن كلّ نهّاض بثقل الاذى\r\nموكَّل الكاهل بالمعصم\r\nماض لما امّ فلو جاد فى\r\nالهيجاء بالهوجاء لم يندم\r\nو كالف بالحرب لو أنّه\r\nأطعم يوم السّلم لم يطعم\r\nمثلَّم السّيف و من دونه\r\nعرض صحيح الحدّ لم يثلم\r\n\r\n- كوفيان با طعن سنان به استقبال جوانمردانى شتافتند ، كه يك تنه بر درياى لشكر مىتاختند .\r\n- از جراحت تير و شمشير پروا نكنند ، شانه از زير بار نتابند .\r\n- اراده اش خلل نپذيرد ، در پهنهء پيكار ، از طعن و ضرب آرام نگيرد .\r\n- چنان تشنهء نبرد است كه روز صلح و آشتى كامش شيرين نگردد .\r\n- دم شمشيرش از ضرب پيكار شكسته ، شمشير ديگران سالم و بىخلل .\r\n\r\nفلم يزالوا يكرعون الظَّبا\r\nبين تراقى الفارس المعلم\r\nفمثخن يحمل شهّاقة\r\nيحكى لراء فغرة الاعلم\r\nكانّما الورس بها سائل\r\nاو انبتت من قضب العندم\r\nو مستزلّ بالقنا عن قرى\r\nعبل الشّوى او عن مطا ادهم\r\n\r\n- هماره تيغ تيز را در شانهء يلان فرو بردند و از خونشان آب دادند .\r\n- آن يك بر خاك فتاده ، خون از چاك سرش در فوران است .\r\n- گويا ، سرخ توت ، بر سرش افتاده يا برگ ارغوان بر تنش روئيده .\r\n- آن دگر با طعن سنان از پشت زين نگون گشته ، سمند ابلقش بىصاحب\r\n","description":"","footnote":"","page_name":" 101 ","page_number":101},
  {"content":"\r\nمانده .\r\n- اگر كوفيان راه مكر و دغل نمىپيمودند ، ننگ عار و فرار بر جان خود مىخريدند .\r\n- به آخر ، غبار كين بر آسمان برشد ، روان آن پاك مردان بجانان پيوست .\r\n- مصيبتى فرود آمد ، احمد و خاندانش در ملا أعلى بماتم نشست .\r\n- غمى كه از آن جانكاه تر نباشد ، دردى كه مغز جان را بسوزاند .\r\n- تيرى كه خطا نكرد ، دست تير اندازش شكسته باد .\r\n- زادگان « حرب » را برگو ، و آن كوران و گمرهان كه بر گرد خود جمع كردند .\r\n- آنها كه خودخواهى و خودكامى بر سرشان لجام افكند ، به خواب خرگوشى فرو رفتند :\r\n- مپنداريد كه از جام پيروزى كامروا گشتيد ، فرجام كار ، تلختر از « صبر » است .\r\n- اينان به استقبال مرگ شتافتند ، پيشتازان هميشه جان به كف باشند .\r\n- در ميان شما جز مردم بدكار نبينم ، مردمى سراپا ننگ و عار .\r\n- آنها كه از خوف فقر ، دست عطا نگشايند ، از صولت مرگ پيش نتازند .\r\n- اى آل ياسين . ولايتان رهبر آئين استوار است .\r\n- فرشتگان در خانهء شما فرود آيند ، آيات قرآن در دل و جانتان نزول گيرد .\r\n- خداى گيتى را حجت و برهانيد ، از عرب تا عجم ، سپيد و سياه .\r\n- جز با مهر و ولايتان ، كجا قرب و منزلتى به سوى پروردگار جهان حاصل آيد ؟\r\n- به خدا سوگند نظم و نثرم از ياد شما خالى نماند ، و نه دل يا زبانم .\r\n- هرگز . و نه دشمنانتان از زخم زبانم در امان مانند ، و يا از تير جان ستانم .\r\n- و نه در روز ماتمتان ، لب به خنده و شادى برگشايم .\r\n- اگر بروزگار پيشين نبودم كه با تيغ تيز نصرت و يارى كنم ، اينك با زبان بمقابله برخيزم .\r\n","description":"","footnote":"","page_name":" 102 ","page_number":102},
  {"content":"\r\n- درود خداوند نثارتان باد ، مزارتان از ژالهء بهارى سيراب كناد .\r\n- ابرى پر باران ، با رعدى خروشان ، كه زهرهء شير ژيان برشكافد .\r\n- خدا را . چگونه بر شما رحمت آرم ، كه شما خود رحمت همگانيد .\r\n* رثاى ديگرى دربارهء سيد الشهدا سروده كه در جلد اول ديوانش ثبت است :\r\n\r\nءاسقى نمير الماء ثمّ يلذّلى\r\nو دوركم آل الرّسول خلاء\r\n\r\n- چسان از شهد زلال كامياب گردم ، با اينكه سراپردهء رسول خالى و ويران است .\r\n- روزگار از جدائى و آوارگى شما كامياب شد و شما از عيش و زندگى كامياب نگشتيد .\r\n- از آب فرات شما را راندند ، با آنكه گاو و گوسفند بر كنار آن سيراب است .\r\n- بروز عاشورا چشمها خون گريست ، دردى بر دلها نشست كه دوا نپذيرد .\r\n- مصيبت به دنيا فراوان است اما اين مصيبت فراموشى نگيرد .\r\n- سياهى و تاريكى فضا را گرفت ، صبح روشن كو ؟ درد بالاى درد فزود ، شفا كو ؟\r\n- دلهاى بريان در سينه مىطپد ، گويا عزم پرواز دارد .\r\n- اى كه زبان ملامت باز كرده اى و بر اشك سوزانم نكوهش آورى .\r\n- از من پاسخى نيابى ، جز حسرت و آه ، ناله‌هاى جانكاه .\r\n- چسان داغ دل را فراموش كنم با آنكه خاندان محمد آواره گشت و بى - پناه ماند .\r\n- مركوبشان از رفتار ماند ، حقوق آنان پايمال شد .\r\n- گويا نژاد از رسول خدا ندارند ، از خاندان او بيگانه‌اند .\r\n- اى ستارگان رخشان كه پرتو انوارتان آسمانها را در نورديده ، مردم گول و احمق بىخبراند .\r\n- اگر جمعى رهبر دوزخاند ، شما خود رهبران بهشت عدن باشيد .\r\n- بگذاريد كه اين قلب فكارم بر خروشد ، بام و شام بر شما ناله زند\r\n","description":"","footnote":"","page_name":" 103 ","page_number":103},
  {"content":"\r\n- اين سيلاب اشك نيست كه از ديدگانم روان است ، خونابه دل از رخسارم چكان است .\r\n- بى وجود شما ، زندگى برايم مرگ است ، خيرى در عيش و بقا نيست .\r\n- اگر شهد زندگى در كام شما شرنگ بود ، عيش و نعمت در كام من جز تلخى نفزود .\r\n- خدا آن قوم را تباه كند كه حرمت شما را پاس نداشتند ، نيكى را با بدى مكافات كردند .\r\n- به هنگام سختى و افتادگى ، دستگيرى نيابند ، روز پاداش بهره ياب نگردند .\r\n- مزارتان از باران رحمت سيراب ، و همواره سر سبز و خرم باد .\r\n- ابر بهارى سوى بارگاهتان پويد ، رعد و برقى بارانزا در پى آن خيزد .\r\n- گويا شتران آبستنبار خود فرو نهاده‌اند كه فرياد و غوغا بر هواست .\r\n* و در قصيدهء ديگرى بروز عاشورا ، سال 413 ، جدش سيد الشهدا را ، مرثيه گويد ، كه در جزء سوم ديوانش ثبت است :\r\n\r\nلك الليل بعد الذاهبين طويلا\r\nو وفد هموم لم يردن رحيلا\r\nو دمع اذا حبّسته عن سبيله\r\nيعود هتوفا فى الجفون هطولا\r\nفياليت اسراب الدّموع الَّتى جرت\r\nاسون كليما او شفين غليلا\r\nاخال صحيحا كلّ يوم و ليلة\r\nو يأبى الجوى ، إلَّا اكون عليلا\r\nكأنّى و ما احببت اهوى ممنّعا\r\nو أرجو ضنينا بالوصال بخيلا\r\nفقل للَّذى يبكى نؤيّا و دمنة\r\nو يندب رسما بالعراء محيلا\r\nعدانى دم لى طلّ بالطَّفّ ان ارى\r\nشجيّا ابكَّى أربعا و طلولا\r\nمصاب اذا قابلت بالصّبر غربه\r\nو جدت كثيرى فى العزاء قليلا\r\nورزء حملت الثّقل منه كأنّنى\r\nمدى الدّهر لم احمل سواه ثقيلا\r\n\r\n- كاروان رفت ، اين تو و اين شبهاى دراز با رنجى كه فرو نخواهد كشيد .\r\n- با قطرات اشكى كه اگر در ديده حبس كنى ، چون سيل از گوشهء چشم روان گردد .\r\n- كاش اين سيلاب اشكى كه بر رخسار مىدود ، جراحت دل را مداوا\r\n","description":"","footnote":"","page_name":" 104 ","page_number":104},
  {"content":"\r\nمىكرد و يا آتش آن را فرو مىنشاند .\r\n- هر بام و شام كه آيد ، گويم : اينك از رنج درون رستم ، اما سوز دل نگذارد كه راه سلامت گيرم .\r\n- دستم بدامن معشوق نمىرسد ، آرزوى وصل دارم ، اما چه بخيل و پرجفاست .\r\n- با رقيب بر گو كه بر كاشانهء معشوق مىگريد و مىنالد .\r\n- من از ناله و زارى بر اين لانه و كاشانه معذورم ، زيرا كه خون عزيزانم در كربلا پامال ستم گشت .\r\n- داغى بر اين دل نشست كه هر چند در برابر آن صبر و تحمل ورزم ، قرار و آرام نيابم .\r\n- بار گران اين مصيبت پشتم شكست ، تاكنون بارى چنين گران بر دوش نكشيده‌ام .\r\n- و شما اى دشمنان حقيقت ، بعد از رسول حق فرصتى يافتيد و كين خود را از خاندان او باز گرفتيد .\r\n- نه اين بود كه در سايهء آئين محمد به دولت رسيديد ، پيش از آن خوار و مهين بوديد .\r\n- خاندان اميه ، فرزندان حرب را برگو ، اگر توانى زبان از كام بركشى :\r\n- با شمشير محمد چندان بر سر خاندانش نواختيد ، تا دست و شمشير كندى گرفت .\r\n- با كسى راه مكر و فسوس گرفتيد كه جدش رهبر نجاتبخش شما بود .\r\n- پردگيان رسول در ميان كوچه و بازارتان گرفتار ماندند ، و جز شيون و افغان پناهى نداشتند .\r\n- طوفان كربلا فرو نشست ، جام مرگ نصيب عزيزان اين خاندان بود .\r\n- چونان گلستان ارم كه طوفان بلا از چپ و راست بر آن بتازد ، و گلهاى آن را پرپر كند .\r\n- و يا چون اختران تابان كه طلوع نكرده راه افول گيرند .\r\n- چه بدرهاى تابان كه تاريك نشد ؟ و چه سروهاى آزاده كه فرو نيفتاد ؟\r\n","description":"","footnote":"","page_name":" 105 ","page_number":105},
  {"content":"\r\n- از آن پس كه با شتاب عهد و پيمان خود استوار كرديد .\r\n- به پشت برگشتيد و از راه حق كناره گرفتيد .\r\n- چندان نامه نوشتيد تا پاسخ شنيديد ، و چندان اصرار كرديد تا دعوت شما را پذيرفت .\r\n- و چون راهى بلاد شما گشت با انبوه دشمن به قتال او برخاستيد .\r\n- برخى پيمان شكستيد ، جمعى از يارى او دريغ كرديد ، هيچيك پاس حرمت او روا نداشتيد .\r\n- كينه‌هاى ديرين به جوش آمد ، دلهاى پرخروش در تلاطم انتقام .\r\n- تيغهاى آبدار از نيام بر آمد ، با نيزه‌هاى تابدار .\r\n- شما ، نه دشمن را از سر راهش بدور كرديد ، و نه براى ورود ، منزل و مأوائى مهيا نموديد .\r\n- بر خفتهء مدينه سخت ناگوار است كه پاره‌هاى تنش در صحراى كربلا به خاك و خون در غلتيد .\r\n- از آب فراتشان راندند و از شربت شهادت سيرابشان كردند .\r\n- از آنجا كه در گمان نبود ، جام بلا بر سرشان ريخت ، دوستان فريبكار و غدار .\r\n- اى روز عاشور . چه فاجعه‌ها كه بر « آل اللَّه » فرود نياوردى .\r\n- جام مرگ بدست گرفتى و در خانه و كاشانه آل عبامهمان گشتى ، اى ناخجسته مهمان .\r\n- سرور شهيدان را از ميان ما بردى ، دستها بريدى ، سرها از تن جدا كردى .\r\n- شهيدى كه با فرو افتادن قامتش دين احمد فرو افتاد ، عزت مسلمين پامال شد .\r\n- اى خاندان رسول . شما را دوستارم ، ملامت مردم را به چيزى نخرم .\r\n- به آنها كه در مهر شما سر كوفت زنند ، و چه بسيار نكوهشگران كه خير - خواه نباشند .\r\n- گفتم : آرام گيريد ، و از سرگشتگى خود مرا معاف داريد ، اين دل من\r\n","description":"","footnote":"","page_name":" 106 ","page_number":106},
  {"content":"\r\nرام شدنى نيست\r\n- درود خدا بر شما خاندان باد . در مرگ و زندگى ، در حضر و سفر .\r\n* و قصيدهء هم در پند و اندرز و عبرتآموزى سروده كه در جزء ششم ديوانش ديده مىشود :\r\n\r\nلا تقربنّ عضيهة\r\nانّ العضاية مخزيات\r\nو اجعل صلاحك سرمدا\r\nفالصالحات الباقيات\r\n\r\n- پيرامون افترا و دروغ مگرد ، افترا و دروغ مايهء رسوائى است .\r\n- هماره بآهنگ رشد و صلاح باش ، آنچه پايدار است ، نيكى و صلاح است .\r\n- زندگى سراسر عبرت است ، از مردم گيتى پند بياموز .\r\n- امروز خوشى و كاميابى ، فردا نكبت و ادبار .\r\n- روزگار از اين دست مىدهد و از آن دست باز مىگيرد .\r\n- براى مردم آزاده خوارى در حكم مرگ است ، زندگى ، تنها در سايهء عزت و اقتدار .\r\n- ذخيرهء دنيا و آخرت ، طاعت و عبادت است ، يا كسب افتخارات .\r\n- واى از آن فتنه كه آدمى را بدست هلاكت و دمار بسپارد .\r\n- جلوه مىكند و مىفريبد تا آنجا كه نيكبختى را به بدبختى مىكشاند .\r\n- عبرتها مىگذرد و چشم بصيرت ما باز نمىشود .\r\n- كجا رفتند آنان كه در كنار ما بودند و اينك جايشان خالى است .\r\n- آنها كه منافع دجله و فرات را يكسر بخزانهء خود مىريختند .\r\n- آوازهء قدرت و دولتشان برنخاسته ، صلاى مرگشان برخاست .\r\n- غول مرگ كه چنگال و دندان خود را تيز كرد .\r\n- نه به حق سوگند ، هيچ قدرتى مانع آن نبود ، نه شمشير آبدار و نه نيزهء تابدار .\r\n- صباحى چند فرياد و خروش بركشيدند ، سپس بوادى خاموشان غنودند .\r\n- گويا در خواب نازند ، اما خوابى جاودانه پايدار .\r\n","description":"","footnote":"","page_name":" 107 ","page_number":107},
  {"content":"\r\n- از پس آنكه بر سرير دولت تكيه زدند ، با خاك مغاك در آميختند .\r\n- جمعى سر بادم شمشير و سينه با نيزهء بران آشنا كرده ، جام مرگ بر سر كشيدند .\r\n- از غم زندگى رستند ، از آن پس كه گفتند : راه رستگارى پيدا نيست .\r\n- در آن پهنهء پيكار كه حكومت با شمشير و نيزه و ساز و برگ يلان است .\r\n- از مرگ نهراسيدند ، با آغوش باز به استقبالش شتافتند .\r\n- سر به تيرهء خاك بردند ، چونان كه سر بجامهء خواب در پيچند .\r\n- از خاك و سنگ بالش كردند ، ديگر كبر و نازى بسر نيست .\r\n- به آنها كه فرياد و خروششان بر سماست .\r\n- گويا آواى مرگ در گوش آنها طنين نيفكنده .\r\n- قصرهاى ويران و خراب پند و عبرتى به آنها نياموختند .\r\n- پردگيان قصر كه ديروز هلهلهء شادى مىزدند ، اينك شيون و افغان دارند .\r\nبه آنها بر گو :\r\n- تا كى و تا چند در خواب غفلت غنوده‌ايد .\r\n- پند و عبرت فراوان است ، اگر دلها پندپذير باشند .\r\n- دلها وارونه است ، چشمها كور و نابيناست .\r\n- بر درگاه دولتمندان صلا درده : كو آن يلان كوه پيكر ؟\r\n- كجايند حاميان مكرمت و فضائل ، كجايند فداكاران عزتمند .\r\n- از يكسو ، از چنگالشان مرگ مىباريد ، از سوى ديگر بذل و نوال .\r\n- روز پيكار كه بايلان درگير شدند ، دشمن را به خاك و خون كشيدند .\r\n- چرخ روزگار در دستشان چون موم ، سرور و سالار جهانيان بودند .\r\n- دولت و قدرت در اختيارشان نهاد ، روز ديگر باز پس گرفت .\r\n- اسباب عيش و نوش فراهم بود ، جدائى و پراكندگى حاكم گشت .\r\n- دستها اينك از هر گونه دولت و نعمت خالى است .\r\n- شمشير آبدار و نيزهء تابدار بيكسو ، اسبهاى لاغر ميان بىصاحب .\r\n- باميد صبحدم در خواب ناز شدند ، از گردش نيم شب بىخبر ماندند .\r\n","description":"","footnote":"","page_name":" 108 ","page_number":108},
  {"content":"\r\n- خدنگى از شست روزگار رها شد ، اين درد را دوائى نيست .\r\n- تير مرگ از كمان جست ، هدف را بر هم دريد .\r\n- با گذشت آنان بساط فضائل و نيكيها برچيده شد ، و هم اساس مكرمت در هم ريخت .\r\n* قصيدهء ديگرى در سوگوارى بر استاد بزرگمان شيخ مفيد : محمد بن محمد بن نعمان ، درگذشتهء سال 413 سروده است كه در جزء سوم ديوانش ثبت آمده ، با اين مطلع :\r\n\r\nمن على هذه الدّيار أقاما ؟\r\nأو ضفا ملبس عليه و داما ؟\r\nعج بنا نندب الَّذين تولَّوا\r\nباقتياد المنون عاما فعاما\r\nفارقونا كهلا و شيخا و همّا\r\nو وليدا و ناشئا و غلاما\r\nو شحيحا جعد اليدين بخيلا\r\nو جوادا مخوّلا مطعاما\r\n\r\n- آن كيست كه در گيتى جاويد زيست ؟ كدام جامهء فاخر جاودانه ماند ؟\r\n- لختى مهلت تا بر دوستان و درگذشتگان بگرييم .\r\n- برخى پير و زمين گير ، جمعى جوان نورس ، وان دگر نو سال .\r\n- آن يك بخيل و ممسك ، و ان دگر بخشنده ، مهماندار و مهماننواز .\r\n- بر قله كوهساران نشيمن داشتند ، اينك در دل خاك جاى كردند .\r\n- مرگ باد بر آن مرد مهمل كه پندارد ديدهء روزگار بر او ننگرد ، از اين رو در خواب غفلت است .\r\n- گويا مردم روزگار از خواب خرگوشى هرگز برنخيزند .\r\n- اى غول مرگ ! چند بزرگمردان عاليرتبه را بر خاك كشى ، تارك يلان درهم شكافى .\r\n- هر گاه از پشت سر درآئى ، پندارند كه رستند ، ناگهان از پيش رو در آئى .\r\n- ابلهان را در كنار زير كان جاى دهى ، پست فرومايه را در كنار ارجمند .\r\n- از آن پيش كه چنگ و دندان بسوى فرزندان باز كنى ، پدران و مادران را در ربودى .\r\n- اينك حادثهء نو پديد گشت كه خواب از چشمم ربود ، زمام عقل از كف\r\n","description":"","footnote":"","page_name":" 109 ","page_number":109},
  {"content":"\r\nگرفت .\r\n- از ديدارش رخ برتافتم ، فرار مايهء چيرگى او گشت .\r\n- از آنگاه كه بار اين مصيبت بر دوش كشيدم ، گويا كوه « يذبل » بر دوش دارم .\r\n- اينك هر چند خواهى از چشمان خونبارم اشك ريزانم ، ديروزم چنين نبود .\r\n- پير اسلام و دين ، پرچمدار دانش درگذشت ، اسلام به زانو درآمد .\r\n- آنكه در تاريكى روزگار ، خورشيد رخشان بود ، درگذشت . زندگى وحشتبار شد .\r\n- بسا زنگار شبهه و ترديد از نص خلافت زدودى ، امير مؤمنان را نصرت كردى .\r\n- منكران بد كنشت را خوار و زبون ساختى ، ديگرشان ياراى سخن نماند .\r\n- تيرافكنى چيره دست كه گلوگاه باطل بشكافد و بر خاك كشد .\r\n- يلى مردافكن كه سينهء باطل بردرد ، و هر يلى مردافكن نباشد .\r\n- هر گاه اساس دين كاستى و كجى گرفت ، با دو دست خود راست برافراشت .\r\n- هر كه را از جادهء حق منحرف ديد ، به راه حق هدايت و رهبرى كرد .\r\n- كيست كه حقائق پنهان را آشكار كند ، مهر سكوت را بشكند ؟\r\n- كيست كه نيكى را از پليدى بزدايد حلال از حرام جدا سازد ؟\r\n- كيست كه بافكار بشر نيرو بخشد ، زنجير اوهام بگسلد .\r\n- كيست كه ياران خود را با سلاح علم مجهز كند تا چون شمشير تيز در بحث و جدل نفوذ يابند .\r\n- پاك و منزه بملاقات حق بشتاب ! نه چون ديگران با آلودگى و نقص .\r\n- مرغزار علم و دانش كه سرسبز و خرم ساختى پژمرده شد ، صبح روشن تاريكى گرفت .\r\n- زلال يقين و معرفت آلوده شد ، درد و آلام بجانها بازگشت .\r\nلن ترانى و انت من عدد الاموات الَّا محمّلا بسّاما\r\n- با آنكه غم مرگت بدل دارم ، جز با بشاشت و آراستگى نباشم .\r\n","description":"","footnote":"","page_name":" 110 ","page_number":110},
  {"content":"\r\n- بعد از آنكه ترا از دست دادم ، مرگ ديگران بر من سهل و هموار است .\r\n- اگرت بار گناهى بر دوش باشد - و نباشد - باكى نيست ، دوستدار قومى باشى كه بارت را از دوش فرو نهند .\r\n- برستاخيز چنان صاحب جاه‌اند كه اگر خواهند ، همگان را از آتش برهانند .\r\n- از مكافات محشر باك مدار - گر چه ديگران باك دارند - برات آزادى در كف تو است .\r\n- هماره تربتت از انعام و اكرام الهى سيراب باد .\r\n- و هم آكنده از رحمت الهى و امن و امان .\r\n- گورستانها از باران رحمت سيراب باد ، و مزار تو از مژدهء سلام و سلامت .\r\nخداوند ، در گذشتگانرا بيامرزاد . و السّلام على من اتّبع الهدى\r\n","description":"","footnote":"","page_name":" 111 ","page_number":111},
  {"content":"\r\nقرن پنجم\r\n\r\n40 غديريهء ابو على بصير\r\nمتوفى 422\r\n\r\nسبحان من ليس فى السماء و لا\r\nفى الارض ندّ له و اشباه\r\nاحاط بالعالمين مقتدرا\r\nاشهد ان لا إله الَّاه\r\nو خاتم المرسلين سيّدنا\r\nاحمد ربّ السماء سمّاه\r\nاشرقت الارض يوم بعثته\r\nو حصحص الحقّ من محيّاه\r\nاختار يوم « الغدير » حيدرة\r\nاخا له فى الورى و آخاه\r\nو باهل المشركين فيه و فى\r\nزوجته يقتفيهما ابناه\r\nهم خمسة يرحم الانام بهم\r\nو يستجاب الدعا و يرجاه ( 1 )\r\n\r\n- پاك و تابناك آنكه در آسمان و زمينش مانند نيست .\r\n- با هيمنهء عظمت بر جهانيان قاهر ، گواهم كه جز او خدائى نيست .\r\n- خاتم پيمبران ، سرورمان كه خداى آسمانها احمدش ناميد .\r\n- پهنهء گيتى از رسالتش روشن گشت ، حق از جبين او چون شفق بردميد .\r\n- روز « غدير » برادرش حيدر را برگزيد ، در جهانيان لايق و شايسته اش ديد .\r\n- او و زوجه اش فاطمه را بدرگاه خدا با عظمت ديد كه بآبروى آنان به مباهلهء نصارى دست دعا بر كشيد ، دو فرزندش در پى آنان روان بود .\r\n- پنج تن در زير عبا جاى گرفتند ، مايهء لطف و مرحمت ، شفيع درگاه پروردگار .\r\n\r\n","description":"","footnote":"\r\n( 1 ) علامه سماوى ، اين ابيات را در جزء اول « طليعهء شعراء شيعه » از ابى على ضرير دانسته و حمويئى چهار بيت را به فرزند شاعر ابو حفص نسبت داده . و خدا داناست .\r\n","page_name":" 112 ","page_number":112},
  {"content":"\r\n\r\nشاعر :\r\nابو على بصير ، نابينا ، حسن بن مظفر نيسابورى ، اصل او از خوارزم است .\r\nابن شهر آشوبش در شمار پرهيزگاران از شعراى اهل بيت ياد كرده ، و ابو احمد محمود ابن ارسلان در كتاب تاريخ خوارزم در ثنا و ستايش او گويد : ادبپرور خوارزميان در عصر خود ، ادبآموز و سخنپرداز ، در فنون هنر معروف و پيشتاز ، داراى تأليفاتى است از جمله كتاب « تهذيب ديوان ادب » « اصلاح منطق » ( در ادبيات ) ذيل تتمة اليتمة ، ديوان شعر ( در دو جلد ) و ديوان رسائل و نامه‌ها ( نثر ) « محاسن آنان كه نامشان حسن است » . ذيل كتاب اخبار خوارزم .\r\nاز جمله اشعار او :\r\n\r\nاهلا بعيش كان جدّ موات\r\nاحيا من اللذّات كلّ موات\r\n\r\n- مرحبا بر آن عيش و زندگانى كه سراسر بخت و كامرانى بود . مردگان را به طرب آورد .\r\n- بزم عشرتيان با طراوت و خرم ، جمع ياران جمع و دلها شادخوار .\r\n- عيشى كه چون سايهء مرحمت از سرما كشيد ، غبار غم و حسرت بر دلها كشيد .\r\n\r\nو لقد سقانى الدهر ماء حياته\r\nو الآن يسقينى دم الحيّات\r\n\r\n- سالها از آب زندگى بهره گرفتمى ، اينك زهر و شرنگ در جام ما ريخت .\r\n- دريغا بر جوانمردان كه درگذشتند ، هماره ياور دردمندان بودند .\r\n- آنگاه كه از سرورمان « ابو البركات » جدا گشتم ، بركت و نعمت را پشت سرگذاشتم .\r\n- ركن عزت و عظمت كه در ميدان كرم و فتوت گوى سبقت مىربود .\r\n- ناخواه از ديدار چون ماهش دور ماندم ، در تاريكى و ظلمت فرو رفتم .\r\n- بام و شام بانگ ناله‌ام بلند است ، اشك حسرت و افسوس بر دامنم ريزان .\r\n* و از سرودهء شاعر در مقام ستايش :\r\n\r\nجبينك الشمس فى الاضواء و القمر\r\nيمينك البحر فى الارواء و المطر\r\n\r\n- سيمايت چون خور و ماه پرتو افشان ، دست عطايت چون دريا و باران\r\n- سايه ات حرم امن الهى ، دربارت منزلگه حاجتمندان .\r\n","description":"","footnote":"","page_name":" 113 ","page_number":113},
  {"content":"\r\n- نوالت روزى مقدر ، شمشيرت اجل معلق .\r\nانت الهمام بل البدر التّمام بل السيف الحسام بل الصارم الذكر\r\n- توئى و الا مقام ، چونان ماه تمام ، و يا چون شمشير خونبار و يا تيغ آبدار .\r\n- درماندگان را پناه و ملجأ ، بروزگار تنگى و طوفان بلا .\r\n* و در تغزل سروده :\r\n\r\nأريّا شمال ؟ أم نسيم من الصّبا\r\nاتانا طروقا ؟ ام خيال لزينبا ؟\r\nأم الطالع المسعود طالع ارضنا\r\nفاطلع فيها للسعادة كوكبا ؟\r\n\r\n- شميم جانپرور سحرى بود كه شبانه حلقه بر در كوفت ؟ يا نسيم روحبخش صبا . يا رؤياى نگار .\r\n- يا بخت مسعودم بر اين ديار گذر كرد كه اختر اقبالم بدرخشيد .\r\n* شاعر گرانمايهء ما ابو على گويد : ابن هودار پس از مرگ در رؤيا بر من آشكار شد ، به دو گفتم :\r\n\r\nلقد تحولت من دار الى دار\r\nفهل رايت قرارا يا ابن هودار\r\n\r\n- از دار فانى به خانهء باقى شتافتى ، آيا قرار و آرامشى يافتى ؟\r\n* پاسخ داد :\r\n\r\nلا بل وجدت عذابا لا انقطاع له\r\nمدى الليالى و ربّا غير غفار\r\n\r\n- نه ، آرامشى نيافتم ، بلكه شكنجهء دردناك براى هميشه ، پروردگارم با نظر آمرزش ننگريست .\r\n- خانه اى تاريك در ته دوزخ ، با ناسپاسان بدكار در غل و زنجير .\r\n- به خاندانم بر گو : راه اسلام گيريد كه ناسپاسان كافر ، جز به آتش سوزان مأوا نگيرند .\r\n* فرزند شاعر ، ابو حفص عمر ، فقيهى فاضل و اديب بود ، در شعبان سال 532 دار فانى را وداع گفت . ( 1 )\r\n\r\n","description":"","footnote":"\r\n( 1 ) معجم الادباء ج 9 ص 191 - 198 .\r\n","page_name":" 114 ","page_number":114},
  {"content":"\r\nقرن پنجم\r\n\r\n41 غديريهء ابو العلاء معرى\r\n( 449 - 363 )\r\n\r\nادنياى اذهبى و سواى أمّى\r\nفقد ألممت . ليتك لم تلمّى\r\n\r\n- اى روزگار غدار ، راه خود گير و در كمين دگران باش ، مصيبتى ببار آوردى و كاش نياوردى .\r\n- زمانه را نه آن منزلت است كه فرزانگان بستايش برخيزند و يا زبان بملامت گشايند .\r\n- چنين پندارم كه شب ديجور ، به صحراى هلاك بانگ جدائى و فراق بركشيد .\r\n- اگر « بكر » جنايتى آرد ، « عمرو » هم از پا ننشيند ، آخر نه هر دو از يك پدر و مادر زاده‌اند .\r\n- در پهنهء گيتى از هر جاندارى بر حذر باش ، كه شاخدار و بىشاخش حمله خواهد كرد .\r\n- هر موجودى بالطبع مىگزد ، منتها همگان را نيش زهراگين نباشد .\r\n- شير و پلنگ را چه گناه است ، اگر شكار خود را به خاك و خون مىكشد ؟\r\n- با خوى درندگى پا بجهان نهاد ، چونان كه شنهاى رونده در بيابان روانند .\r\n- پرتوى هست اما چشم نابينا احساس نكند ، و سخنى حق كه در گوش كران جا نكند .\r\n- بجانت سوگند كه نه در عيد فطر شادمانم و نه در روز قربان و نه در عيد غدير .\r\n","description":"","footnote":"","page_name":" 115 ","page_number":115},
  {"content":"\r\n- فراوان بينم سرگشته اى راه تشيع پويد ، از اين رو كه بلاد قم منزل و مأواى اوست .\r\n\r\nپيرامون شعر :\r\nاين ابيات گزيده اى است از قصيدهء ابو العلاء معرى كه در « لزوم ما لا يلزم » ج 2 / 318 آورده ، شارح مصرى اين كتاب گويد : غدير خم ، مكانى است بين مدينه و مكه سمت راست جاده در سه ميلى جحفه ، ابو العلاء به اين شطر بيت ( و لا اضحى و لا بغدير خم ) به مذهب تشيع اشاره مىكند ، در اين غدير خم بود كه رسول خدا در بازگشت از حجة الوداع ، به على فرمود « هر كه را من مولا و سرورم ، على مولا و سرور اوست ، بار خدايا دوستدارش را دوست بدار و دشمنش را دشمن باش » شيعه به زيارت آن مكان روند و از اين راه شاعر آنان گفته است :\r\n\r\nو يوما بالغدير غدير خم\r\nابان له الولاية لو اطيعا\r\n\r\n( 1 )\r\n- روز برپائى جهاز شتران ، همان روز غدير خم كه رسول خدا سرورى او را بر ملا ساخت ، اگر راه اطاعت مىگرفتند .\r\nشايسته آن بود كه در جزء اول كتاب ، مبحث عيد غدير ، اين ابيات را درج مىكرديم و در طبقات راويان حديث غدير ، سخن اين شارح مصرى را ياد مىنموديم ، اينك كه به اين اشعار و شرح آن دست يافتيم ، در اينجا استدراك نموديم .\r\n\r\nشاعر :\r\nكسانى كه به شرح حال ابو العلاء معرى پرداخته‌اند ، بسياراند ، تا آنجا كه زندگى و رفعت مقام او بر كسى پوشيده نيست و ديوان شعرش بهترين گواه نبوغ و عظمت اوست . صاحب كمال الدين عمر بن احمد بن عديم حلى در گذشتهء 660 هجرى بتفصيل و نيكوترين وجهى بشرح حال او پرداخته ، و نام تأليف خود را « انصاف و تحرى در رفع ظلم و تجرى از ابى العلاء معرى » نهاده ، خلاصهء اين كتاب در جزء چهارم تاريخ حلب ج 4 ص 77 تا 180 بچاپ رسيده ، و فهرست آن بدين قرار است :\r\nنسب ، شرح حال خاندان و فاميل او ص 80 - 101\r\n\r\n","description":"","footnote":"\r\n( 1 ) اين شعر از هاشميات كميت است ، قدرى تصحيف شده ، صحيح آن در جزء دوم ص 180 گذشت :\r\n\r\nو يوم الدوح دوح غدير خم\r\nأبان له الولاية لو اطيعا\r\n\r\n","page_name":" 116 ","page_number":116},
  {"content":"\r\nتولد ، تربيت ، ضايعهء كورى ص 101 - 104\r\nاشتغالات علمى ، مشايخ و اساتيد ص 104 - 106\r\nراويان ، شاگردان ، دبيران و نويسندگان ص 106 - 113\r\n- تأليفات ، منشآت ، در حدود 65 رساله ص 113 - 125\r\n- سفر بغداد ، و بازگشت به معرة ص 125 - 132\r\nتيزهوشى و تيزفهمى ص 132 - 144\r\nمنزلت او در پيشگاه ملوك و خلفا و اميران ص 144 - 151\r\nجود و فتوت با تنگدستى ص 151 - 153\r\nعفت و مناعت ص 153 - 154\r\nيك فصل از كتاب « فصول و غايات » ص 154 - 158\r\nابو العلاء در پيشگاه سلاطين ص 158 - 163\r\nسخن آنان كه عقيدهء او را فاسد دانند ، و دلائل آنان ص 163 - 166\r\nسخن آنان كه عقيدهء او را درست دانند ص 166\r\nوفات او ، و مراثى شعرا در سوك او ص 166 - 169\r\nآخرين سخن در حسن عقيدهء او ، و شواهد آن ص 169 - 180\r\n","description":"","footnote":"","page_name":" 117 ","page_number":117},
  {"content":"\r\nقرن پنجم\r\n\r\n42 غديريهء المؤيد فى الدين\r\nدرگذشتهء 470\r\n\r\nقال و الرّحل للسّرى محمول\r\nحقّ منك النّوى و جدّ الرّحيل\r\n\r\n- كاروان بار سفر بربست و او گفت : اين نه هنگام رفتن است .\r\n- كارت از شوخى به جد پيوست ، نه چنينم گمان بىمهرى مىرفت .\r\n- گفتم - و دل در آتش حسرت مىسوخت ، سيلاب اشك بر رخسارم روان بود :\r\n- پدرم فدايت باد ، فرمان سرنوشت است و اقتضاى آن وعده‌هاى دروغين .\r\n- تا چند گفتم و گفتم : دست از جفا و بىمهرى بردار ، كوه را هم طاقت حرمان نيست .\r\n- پندارى رنج حرمان سهل و آسان است ، ندانى كه تا چند بر دل زارم ناگوار است .\r\n- در جامهء سلامت خوش و خرم مىخرامى ، من از سوز عشق درمانده و از پافتاده .\r\n- گفت : اينك خرده مگير ، چندى بپاى كه عذر گذشته‌ها باز جويم . گفتم :\r\nديگر نه جاى درنگ است .\r\n- گفت : من بر سر پيمانم ، هر چه خواهى آرزويت برآرم . گفتم : نه پندارم كه راه وفا گيرى .\r\n- گفت : آتش درونم را دامن زدى ، آه جگر سوزم گواه اشتياق است .\r\n","description":"","footnote":"","page_name":" 118 ","page_number":118},
  {"content":"\r\n- گفتم : آنچه خوارى و حرمان ديدم ، مرا بس . ديگرم آرزوى خوارى و حرمان نيست .\r\n- هوس عشق و شيدائى از سرم رفت ، لشكر پيرى بر سرم شبيخون آورد .\r\n* ، ، - اينك ياد رستاخيز بخودم مشغول دارد ، ديگرم هوائى در سر نيست .\r\n- بسيارى به درياى حيرت اندراند ، آنان كه با چراغاند چه اندكاند .\r\n- گويند : پايان زندگى نيستى و نابودى است . جمعى راه تعطيل گرفته گويند حقيقت روشن نيست .\r\n- برخى ديگر مدعى نسخ و فسخ ارواحاند ، سخن بىاساسشان طولانى است .\r\n- از پس اين زندگى ، دار آخرت را منكر شدند ، كه جهانيان زندگى تازه از سر گيرند .\r\n- نه پاداش و ثوابى شناسند و نه آتش و عقابى در كمين خود دانند .\r\n- دولتمندان را صاحب پاداش بينند ، درماندگان را در خور عذاب و بيل .\r\n\r\nقال قوم و هم ذوو العدد الجمّ\r\nلنا الزّنجبيل و السّلسبيل\r\nو لنا بعد هذه الدار دار\r\nطاب فيها المشروب و المأكول\r\nو لكلّ من المقالات سوق\r\nو امام وراية و رعيل\r\n\r\n- جمهور فرزانگان گويند : ما را بهشتى است با شراب زنجبيل از جوى سلسبيل .\r\n- بعد از مرگ ، حيات جاويد است ، با بهترين شراب و كباب .\r\n- اين مقالات گوناگون را هر يك بازارى است رواج با پيشوائى و پرچمى و انبوهى .\r\n- ولى در پيشگاه عقل ، سخنى شايان توجه ندارند ، و نه انديشه اى قابل قبول .\r\n- امتى كه پيشوايشان ، حق امانت را ضايع كرد ، همان گمنام سيه كار جهول .\r\n- بدگوهرى از زمرهء آدميان ، با يارى شيطان صفت ، فريبكار و رسوا .\r\n- گمرهان و سرگشتگان كه رشتهء دين و رهبرى را از هم گسيختند .\r\n- واى بر آنها . كه در نينوا ، اساس دين را باژگون نمودند ، اين مجملى\r\n","description":"","footnote":"","page_name":" 119 ","page_number":119},
  {"content":"\r\nاست گواه بر حديث مفصل .\r\n- زمام دين را بدست زنان و زن صفتان سپردند ، ناتوانى كه قدرت رهبرى نداشت .\r\n* تا آنجا كه گويد :\r\n- اگر جوياى حقيقت بودند ، جوياى كسى مىشدند كه رسولش بپاداشت .\r\n- نص قرآن به تبليغ ولايتش وارد شد ، در غدير خم كه جبرئيل امين نازل گشت .\r\n- همان مرتضى على صاحب حق ولايت ، آيات قرآن بر اين گواه است .\r\n- حجت خدا است بر جهانيان ، شمشير آخته بر فرق دشمنان\r\n\r\nفأضاعوا جحدا اولى الأمر منهم\r\nو لهم فى الخلائق التفضيل\r\n\r\n- از عناد و انكار ، صاحب فرمان را ضايع گذاشتند ، با آنكه از همهء جهانيان برتر بودند .\r\n- خاندانى كه قرآن بر آنان فرود شد ، با احكام حلال و حرام .\r\n- درمان كورى و جهالتاند ، و راه راست ، سايهء گستردهء الهى بر سر همگان . ( 1 ) قصيده 67 بيت است\r\n2\r\n- قصيدهء ديگرى دارد باده بيت كه در ص 245 ديوان او ثبت است ، با اين مطلع :\r\n\r\nنسيم الصّبا ألمم بفارس غاديا\r\nو ابلغ سلامى اهل ودّى الازاكيا\r\n\r\n- اى نسيم جانپرور صبا ، راه فارس گير و صبحگاهان درود مرا به دوستان پاكم برسان .\r\n* در اين قصيده گويد :\r\n\r\nفلهفى على اهلى الضّعاف فقد غدوا\r\nلحدّ شفار النائبات أضاحيا\r\n\r\n- آوخ بر اين ياران ناتوانم كه دستخوش حوادث و پى سپر بلا گشتند .\r\n- كاش دانستمى دادرس اينان كيست ؟ روزى كه از دست حوادث شكوه برآرند ؟\r\n- كاش دانستمى چگونه دشمن بآرزوى خود رسيد ، و جمع ما را بپراكند ؟\r\n\r\n","description":"","footnote":"\r\n( 1 ) ديوان مؤيد ص 215 - 218 .\r\n","page_name":" 120 ","page_number":120},
  {"content":"\r\n- اى ياران عزيز . صبر و شكيبائى پيش گيريد و چون من برضاى حق راضى شويد .\r\n\r\nو فى آل طه ان نفيت فانّنى\r\nلأعدائهم ما زلت و اللَّه نافيا .\r\nفما كنت بدعا فى الاولى فيهم نفوا\r\nالا فخر ان اغدوا لجندب ثانيا\r\n\r\n- اگر در راه خاندان طه آواره گشتم ، چه باك است . هماره دشمنانشانرا به خاك نشاندم .\r\n- اولين آوارهء ديار نه من باشم ، اقتدايم به ابوذر باشد و اين خود جاى افتخار است .\r\n- اگر رنج آوارگى جان مرا خست ، خرسندم كه هواى جانان بحقيقت پيوست .\r\n- بارگاه مجد و عظمت را در كوفه پابوس گشتم كه دين و دنيا در آن جمع است .\r\n- بارگاه انور ، قبهء حيدر ، وصى رسول خدا هادى و رهبر .\r\n- وصى مصطفى ، يعنى على مرتضى ، پسر عمش كه بروز « غدير » سالار و سرور گشت .\r\n- سرورى كه چون مسيح پاك ، جمعى به خدائى او گردن نهادند .\r\n- چه خوش است طواف بر گرد تربتش ؟ نماز در قبهء انورش ؟\r\n- از آن خوشتر ، سائيدن جبين بر خاك درش ، مناجات با حضرتش .\r\n- راز و نياز با كردگار ، شكوه از دشمن سيه كار ، سيلاب اشكم از رخ روان .\r\n- توفيقى دگر كه در خاك كربلا تربت پاك حسين در برگرفتم ، جانم فداى آن شهيد تشنه لب باد . تا آخر قصيده\r\n3\r\n- قصيدهء ديگرى در 60 بيت كه در ص 256 ديوانش ثبت است : 36 بيت آن را ملاحظه كنيد ، با اين مطلع :\r\n\r\nالا ما لهذى السّماء لا تمور ؟\r\nو ما للجبال ترى لا تسير ؟\r\nو للشّمس ما كوّرت و النّجوم\r\nتضيىء و تحت الثّرى لا تغور\r\n\r\n- خدا را . آسمان از چه در هم نريزد ؟ كوهها از چه درهم نلرزد ؟\r\n","description":"","footnote":"","page_name":" 121 ","page_number":121},
  {"content":"\r\n- چرا خورشيد بر خود نپيچد ؟ اختران بر خاك نيفتند ؟\r\n- چرا زمين در هم نپاشد ؟ درياها به جوش و خروش نيايد ؟\r\n- چرا خونها جوى نكشد ، آن چنان كه اشكها سيلاب كشد ؟\r\n- رواست كه دلها در هم شكافد ، گر چه از سنگ خارا باشد .\r\n\r\nليوم ببغداد ما مثله\r\nعبوس يراه امرء قمطرير\r\nو قد قام دجّالها اعور\r\nيحفّ به من بنى الزّور عور\r\nفلا حدب منه لا ينسلون\r\nو لا بقعة ليس فيها نفير\r\nيرومون آل نبىّ الهدى\r\nليردى الصغير و يفنى الكبير\r\nلتنهب أنفس أحيائهم\r\nو تنبش للميّتين القبور\r\nو من نجل صادق آل العباء\r\nينال الَّذى لم ينله الكفور\r\nفموسى يشقّ له قبره\r\nو لمّا اتى حشره و النّشور\r\nو يسعر بالنار منه حريم\r\nحرام على زائريه السّعير\r\n\r\n- آن روز كريه و شوم كه در بغداد گذشت ، روزى بدان شومى و نحوست در جهان چهر نگشود .\r\n- دجال خوئى يك چشم به پا خاست ، كوران دگر بر گرد او حمله آوردند .\r\n- يأجوج صفت از در و بام فروريختند ، بهر كوى و بر زن نفيرى برانگيختند .\r\n- تا رهبران هدايت را پى سپر سازند ، كودك و پيرشان را در خاك نهان سازند .\r\n- جان زندگان بيغما برند ، مردگان را از گور برآرند .\r\n- بر زادهء صادق آل محمد آن روا دارند كه كافران روا ندارند .\r\n- تربت « موسى » درهم شكافتند . محشر كبرى به پا كردند .\r\n- در حريم طورش آتش كين برافروختند ، آنجا كه آتش دوزخ بر زائرانش حرام گردد .\r\nاز عناد و كين ، پيروان آل رسول را كشتند ، پردهء حرمتشان بردريدند .\r\nآوخ بر آن خونهاى پاك كه سيلاب كشيد ، صد واى بر آن سرها كه با تيغ كين از تن پريد .\r\n","description":"","footnote":"","page_name":" 122 ","page_number":122},
  {"content":"\r\nو ما نقموا منهم غير أنّ وصىّ النبىّ عليهم أمير\r\nكما العذر فى غدرهم بغضهم لمن فرض الحبّ فيه الغدير\r\nجرمى نديدند ، جز آنكه وصى رسول را بسالارى خود برگزيدند .\r\nآنسان كه دشمنى قريش را بهانه كردند ، و فرمان ولايت غدير را زير پا نهادند .\r\nاى امت نگونسار كه با دست شقاوت راه سعادت را بستيد ، چهرهء آفتاب هدايت را تيره و تار كرديد .\r\nشفيع محشرتان خصم دادخواه است ، واى بر شما امت از خداى عدالت صد واى .\r\nحسين را در كربلا به خون كشيديد ، و گفتيد : مردم عراق را بر آشوفت .\r\nجرم « موسى » چه بود كه دست ستم تربت و بارگاهش را درهم نورديد .\r\nاز چه اين جنايت روا شمرديد ؟ به خدا سوگند كه شيطانتان بافسون بفريفت .\r\n\r\nايا شيعة الحقّ . طاب الممات\r\n« فياقوم . قوموا سراعا نثور\r\nفامّا حياة لنا فى القصاص\r\nو امّا الى حيث صاروا نصير\r\n\r\nاى پيروان حق . اينك شرنگ مرگ گواراست . اى دوستان با شتاب بپاخيزيد .\r\nيا زندگى با افتخار در سايهء انتقام ، يا به دوستان شهيد خود ملحق گرديم .\r\nاى خاندان « مسيّب » شما كه هماره دوستار ولايت بوديد .\r\nاى خاندان « عوف » اى پناه سختىزدگان . اى شيران و رزمندگان .\r\nاى فرزانگان . اى جوانمردان . اى نيزه داران . اى گردن فرازان !\r\nبر اين خوارى و خفت چگونه صبورى كنيد ، همت شما نه پست بود .\r\nدست قدرت شما نه كوتاه .\r\nخاندان رسول را پردهء حرمت بر درند و در پهنهء زمين ديارى از شما باقى بماند ؟\r\nرواست كه شما حاضر و ناظر باشيد و تربت زادهء رسول را در هم نوردند ؟\r\n","description":"","footnote":"","page_name":" 123 ","page_number":123},
  {"content":"\r\nشما آرام گرفته در گرداب بلا فرو نرويد . در وادى انتقام راه پست و بالا نگيريد ؟\r\n\r\nلقد كان يوم الحسين المنى\r\nفتفدى نفوس و تشفى صدور\r\nفهذا لكم عاد يوم الحسين\r\nفماذا القصور ؟ و ماذا الفتور ؟\r\n\r\nشما كه روز حسين را آرزو مىكرديد ، تا جانها فدا سازيد و دلها شفا بخشيد .\r\nاينك روز حسين است كه باز آمد . اين كوتاهى از چه باشد ؟ اين توانى از چيست ؟\r\nبازوها بركشيد ! و سخت بر سر دشمنان كوبيد ! روز ناصبيان از صولت شما چون شب تار است .\r\nبگذاريد فرجام « ابن دمنه » هلاك و دمار باشد ، آن چنان كه دام مكرش .\r\nبكشيدش كه كشت . بعزا بنشانيد كه بعزايتان نشاند . بگذاريد زنانش مويه كنند ، و موى از سر بركنند . تا آخر قصيده .\r\nدنبالهء شعر :\r\nاين قصيده را شاعر ما « المؤيد » در فتنهء مصيبتبار بغداد كه بسال 443 واقع شده به نظم كشيده است ، در ضمن اين قصيده حسرت و اندوه خود را از آن فجايع و جنايات برملا مىسازد كه بدست ستم بر پيكر ولاء اهل بيت عصمت وارد شد ، آن روز كه در غوغاى عمومى بارگاه امام طاهر موسى بن جعفر و تربت دوستان همجوارش پى سپر غارت ساختند .\r\nابن اثير در تاريخ « الكامل » ج 9 ص 215 گويد :\r\n- منشأ فتنه آن بود كه اهل « كرخ » به بنيان دروازهء « سماكين » شروع كردند ، و قلائين در ساختمان بقيهء باب مسعود ، اهل كرخ كار ساختمان را بپايان بردند و برجهائى برافراشته و بر آنها با طلا نوشتند « محمد و على بهترين جهانياناند » . اهل سنت در صدد انكار برآمده ، مدعى شدند كه كتيبه چنين است « محمد و على بهترين جهانياناند ، هر كه رضا دهد شاكر است و هر كه ابا ورزد كافر » .\r\nاهل كرخ گفتند : ما از سيره و رسم خود پا فرا ننهاده‌ايم ، و همان را نوشته ايم\r\n","description":"","footnote":"","page_name":" 124 ","page_number":124},
  {"content":"\r\nكه سابق بر اين بر در مساجد مىنوشتيم . خليفه قائم به امر اللَّه . ابو تمام نقيب عباسيين را با عدنان ( 1 ) فرزند رضى نقيب علويين مأمور نمود تا حقيقت مكشوف شود ، پس از وارسى در پاسخ خليفه نوشتند كه سخن اهل كرخ درست است ، و از عادت ديرين خود فراتر ننوشته‌اند ، خليفه دستور داد و نيز كارگزاران الملك الرحيم ( 2 ) كه دست از قتال بدارند ، ولى فرمان نبردند .\r\nضمنا ابن مذهب قاضى و زهيرى و غير اين دو از حنبليان كه اصحاب عبد الصمد بودند ، مردم عامه را به آشوب و فتنه برانگيختند ، نواب و كارگزاران الملك الرحيم هم ، بخاطر خشم و كينى كه از رئيس الرؤساء ( 3 ) حامى حنبليان داشتند ، مانع آشوب و بلوا نشدند .\r\nاز طرف ديگر ، اهل سنت مانع شدند كه شيعيان كرخ از آب دجله استفاده كنند ، با آنكه نهر عيسى بخاطر شكستن سد بىآب بود ، در نتيجه كار بر شيعيان دشوار شد ، جماعتى همت كردند و مشكهاى فراوانى از آب دجله حمل كرده در بشكه‌ها ريختند . بعد گلاب بر آن پاشيده فرياد زدند : سبيل اللَّه سبيل . سنيان از اين كار برفروختند و رئيس الرؤساء بر شيعيان سخت گرفت تا كلمهء « خير البشر بهترين جهانيان » را محو كرده بجاى آن « عليهما السلام » نوشتند ، باز هم سنيان قانع\r\n\r\n","description":"","footnote":"\r\n( 1 ) شريف ، عدنان ، فرزند شريف رضى صاحب نهج البلاغه است كه شرح او در ج 7 ص 289 ترجمهء آن گذشت . شريف عدنان ، بعد از وفات عمويش شريف مرتضى كه شرح حالش در همين جلد گذشت ، به نقابت علويين رسيد و تا سال وفاتش 449 بنقابت باقى بود .\r\n( 2 ) از فرزندان عضد الدولهء ديلمى است كه از طرف خليفه منشور امارت عراق و خوزستان و بصره داشت . ( مترجم ) .\r\n( 3 ) ابو القاسم ، ابن مسلمة على بن حسن بن احمد وزير قائم بامر اللَّه ، 12 سال و يك ماه وزارت داشت ، بسا سيرى در سال 450 ، او را كشت .\r\nابن اثير گويد ، ج 12 / 68 : رافضيان را سخت آزار مىداد ، ملتزم كرد كه « حى على خير العمل » را در اذان ترك گويند ، و در اذان صبح بعد از حى على الفلاح « الصلاة خير من النوم » گويند . و كتيبه‌هاى « محمد و على خير البشر » را از مساجد محو سازند ، و همو دستور داد كه ابو عبد اللَّه ابن جلاب شيخ شيعيان را كه متظاهر به تشيع بود ، در مقابل دكانش كشتند ، ابو جعفر طوسى گريخت ، اما خانه اش را بيغما بردند\r\n","page_name":" 125 ","page_number":125},
  {"content":"\r\nنشده گفتند : ما خاموش نشويم جز اينكه نام محمد و على را از كتيبه بردارند و در اذان « حى على خير العمل » نگويند .\r\nشيعيان امتناع كردند ، خونريزى و آشوب تا سوم ربيع الاول ( 1 ) ادامه يافت ، در اين اثنا مردى هاشمى از اهل سنت كشته شد ، كسانش نعش او را برداشته در كوى حربيه و دروازهء بصره و ساير برزنها طواف دادند و مردم رجاله را برانگيختند ، و چون جسد او را در بقعهء احمد بن حنبل دفن كردند ، انبوه كثيرى گرد آمده بودند .\r\nاين جماعت انبوه ، از آن پس راهى مشهد « تبن » ( 2 ) گشتند ، دربان در را بست ، و آنان در صدد نقب برآمدند ، ضمنا تهديد كردند ، تا دربان در را گشود . سنيان وارد شدند و آنچه قنديل ، و پرده و زينتآلات طلا و نقره بود ، همه را بيغما بردند ، و مقابر خصوصى را در اطراف حرم غارت كرده در تاريكى شب دست از كار برگرفتند .\r\nصبح ديگر ، باز انبوه رجاله گرد آمده وارد زيارتگاه شدند ، تمام گورستانها را با در و پيكر سوختند ، ضريح موسى بن جعفر و ضريح فرزند زاده اش محمد بن على را با در و ديوار و قبه‌هاى ساج آتش زدند ، و از مقابر پادشاهان بنى بويه :\r\nمقبرهء معز الدولة و جلال الدوله و از مقابر وزراء و رؤساء ، مقبرهء جعفر فرزند ابى جعفر منصور عباسى ، مقبرهء امين فرزند رشيد ، مقبرهء مادرش زبيده سراسر سوخت ، فجايع و رسوائى چندان بالا گرفت كه در دنيا سابقه نداشت .\r\nفرداى آن روز كه پنجم ماه ربيع بود ، مجددا به بارگاه آن سرور تاختند ، تربت موسى بن جعفر و محمد بن على را شكافتند تا جسد آن دو بزرگوار را به مقبرهء ابن حنبل منتقل سازند ، خرابى و ويرانى چندان فراوان بود كه موضع قبر ، ناپيدا بود ، و خاكبردارى از كنار تربت او سر برآورد .\r\nدر اين ميان ابو تمام نقيب عباسيين و ساير هاشميين و اهل سنت با خبر\r\n\r\n","description":"","footnote":"\r\n( 1 ) از اول ماه صفر سال 443 ( مترجم )\r\n( 2 ) باب تبن دروازهء كاه فروشان ، نام محلهء وسيعى است در بغداد ، كنار خندق ، مقبرهء احمد ابن حنبل در آنجا قرار گرفته و گورستان قريش كه قبهء موسى بن جعفر در آن است ، متصل به اين مكان است ، بارگاه آن سرور ، به مشهد باب التبن معروف شده ( معجم البلدان ) .\r\n","page_name":" 126 ","page_number":126},
  {"content":"\r\nگشتند ، همگان حاضر شده مانع اين جنايت شدند .\r\nاز آن طرف ، اهل كرخ به خان فقهاء صنفى هجوم بردند و آن را غارت كردند ، و ابو سعد سرخسى مدرس آنانرا كشتند ، مدرسه را با تمامى حجرات به آتش كشيدند .\r\nفتنه از جانب غربى به قسمت شرق راه يافت ، اهالى دروازهء طاق و بازار « بج » و كفشگران بجان هم افتادند .\r\nخبر آتشسوزى در قبهء موسى ، به نور الدوله : دبيس بن مزيد رسيد ، بر او دشوار و سخت آمد ، و عظيم ناگوار شمرد ، چون او و كسانش با تمام كارگزاران خطهء نيل ، و اهالى آن سامان شيعه بودند ، بدين جهت ، هنگام خطبه كه نام قائم بامر اللَّه برده شد ، مردم يكصدا اعتراض كردند تا نام او از خطبه براندازد ، و چنان كرد .\r\nدر اين كار به دو پيام دادند و ملامت كردند ، عذر آورد كه مردم اين سامان شيعه باشند ، و بر اين كار متفق و يكعنان گشته‌اند كه بايد نام خليفه از خطبه ساقط شود ، و من نتوانستم بر آنان سخت بگيرم ، چونان كه خليفه نتوانست شر سفله گان را از مشهد موسى برتابد . ولى بعد از چندى خطبه به حال اول بازگشت .\r\nابن جوزى در تاريخ منتظم ج 8 ص 150 ، چنين اضافه مىكند : عيار نام ، طقطقى ، از اهالى در زيجان ، خروج كرده و پس از آنكه بديوانش آوردند ، توبه كرد ، در اين ميان نقشى داشت ، هماره با اهل كرخ درمىآويخت و در كوى و برزن تعقيب مىكرد و آنانرا مىكشت تا آنجا كه بلوى عظيم گشت .\r\nاهالى كرخ به هنگام ظهر مجتمع شدند و ديوار دروازهء قلَّائين ( كباب فروشان ) را فرو ريختند ، و نجاست بر در و ديوارش پرت كردند ، عيار طقطقى دو نفر را گرفت و بر همان دروازه بدار آويخت ، بعد از آنكه سه نفر ديگر را كشته و سرهايشان را به داخل كرخ پرتاب كرده گفت : صبحانهء خوبى است .\r\nبعد به دروازهء زعفرانى رفت و از ساكنان آن صد هزار دينار مطالبه كرد ، و تهديد نمود كه اگر نپردازند ، آن را آتش زند ، ساكنان محل با او به مدارا و مهربانى پرداختند تا بازگشت ، اما فردا مجددا بازآمد و بهم درآويختند ، از ميانه\r\n","description":"","footnote":"","page_name":" 127 ","page_number":127},
  {"content":"\r\nمردى هاشمى از سنيان كشته شد ، جنازهء او را به مقابر قريش بردند .\r\nتمام مردم ، برآشوفتند ، ديوار قبهء موسى را نقب زدند ، آنچه در مقبره بود ، بغارت بردند . جسد جماعتى را از گور برآورده آتش زدند ، مانند عونى ( 1 ) ، ناشى ( 2 ) ، جذوعى ، جسد جمعى ديگر را به ساير گورستانها منتقل كردند ، در مقابر تازه و كهنه آتش افكندند ، دو ضريح و دو قبهء ساج ( ضريح موسى و جواد ) سراسر سوخت ، يكى از آن دو ضريح را شكافتند كه جسد را به گورستان ابن حنبل منتقل كنند ، نقيب و سايرين خود را بموقع رساندند و مانع شدند - الخ\r\nاين قضيه را با اختصار ، ابن عماد حنبلى در شذرات الذهب 3 / 270 نقل كرده و نيز ابن كثير در تاريخ خود ج 12 ص 62 .\r\n\r\nشاعر :\r\nهبة اللَّه بن موسى بن داود ، شيرازى ، المؤيد فى الدين ، داعى الدعاة ، دانشمندى يگانه ، شخصيتى ممتاز و برجسته ، نامآورى از رجال علم و ادب ، نابغه اى در علوم عربيت است . و اگر چه در سرزمين فارس ديده بجهان گشوده و در همان سامان باليده ، بهرهء وافرى از لغت عرب برده و در شعر و شاعرى دستى توانا يافته است .\r\nاز ابتداى جوانى ، مبلغ مرام و مسلك فاطميان بود ، در راه تبليغ ، گامهاى وسيعى برداشته و موفقيتهائى نصيب او گشته است ، آنچنانكه در سيرهء خود ( سيرهء المؤيد ص 99 ) يادآور شده ، در حضور مستنصر باللَّه ، خودش را چنين ستوده :\r\n« من استاد مبلغانم و هم دست و زبانشان ، و در مقام تبليغ ، كسى با من برابر نيست » .\r\nشاعر ما ، در راه عقيده اش شدائد و سختى فراوان ديده و با حوادث شكننده اى روبرو گشته است ، اما هماره رنج و بلا را بجان مىخريده و در تبليغ مرام و مسلك خود ، هر گونه مصيبتى را ناچيز مىشمرده است .\r\nاز مضامين اشعارش چنين برآورد مىشود كه حدود سال 390 در شيراز متولد شده و در همانجا نشو و نما يافته و بسال 429 راهى اهواز گشته است . علت\r\n\r\n","description":"","footnote":"\r\n( 1 ) در منتظم « عوفى » ثبت شده صحيح « عونى » است چنان كه در شذرات آمده و شرح آن در ترجمهء عونى ج 7 ص 207 گذشت .\r\n( 2 ) على بن وصيف يكى از شعراء غدير است ج 7 ص 54 را ببينيد .\r\n","page_name":" 128 ","page_number":128},
  {"content":"\r\nآن بود كه ميان او با سلطان ابو كاليجار كدورتى حاصل شده و با اينكه قصيده اى مسمط بالغ بر 53 بيت ، در ستايش و ثنايش سرود ( رك : سيرهء المؤيد 48 - 54 ) نتوانست رضايت خاطرش را جلب كند ، و ناچار با ترس و اضطراب ، به اهواز رفت ، در آنجا هم خود را از شر سلطان در امان نديد ، ناچار به شهر حله ( حله منصور ابن حسين اسدى فرمانرواى جزيرهء دبيسيه ) كه در جوار خوزستان بود ، پناه برد ، و هفت ماه در آنجا پائيد ، سپس باميد نصرت و يارى ، خدمت قرواش ابو منيع ابن مقلد ، فرمانرواى موصل و كوفه و انبار رسيد ، ولى قرواش از دعوت مرام و مسلك او حمايت نكرد ، و لذا شاعر ميان سالهاى 436 تا 439 راهى مصر گشته و در آنجا منزل گزيد ، بعد از آنكه نفوذ كلامى در ساير بلاد بهم رساند ، به پيشنهاد وزير عبد اللَّه بن يحيى ابن المدبر ، جانب شام گرفت تا دعوت خود را پراكنده سازد ، پس از مدتى درنگ به مصر باز آمد و تا آخر عمر در آنجا زيست ، وفات او بسال 470 هجرى است .\r\nشاعر ما ، چند اثر علمى از خود بجاى نهاده كه گواه قدرت او در بحث و مناظره ، وفور اطلاعات او در مسائل و احكام ، عمق دانش و بينش او در معرفت نكته‌ها و اسرار كتاب و سنت است ، از جمله : رسائلى انشاء كرده كه در آن با ابو العلاء معرى در مسئله « جواز گوشتخوارى » به بحث و تحقيق پرداخته . اين رساله در مجله « جمعيت سلطنتى آسيائى » سال 1902 ميلادى منتشر شده است .\r\nديگر مجلس مناظره اى است كه با علماء شيراز در محضر سلطان ابو كاليجار بپاى برده ، و گواه دانش و اطلاعات سرشار اوست ، اين مناظره ، در سيرة المؤيد ص 16 - 30 بقلم خودش مشروح است .\r\nو مناظرهء ديگرى با دانشمندى از اهل خراسان داشته كه آن را هم در سيرهء خود ص 30 - 43 بشرح آورده و از قدرت علمى او حكايت مىكند .\r\n- به نام المؤيد فى الدين ، تأليفاتى ياد شده است :\r\n1 - مجالس مؤيديه . 2 - مجالس مستنصريه .\r\n3 - ديوان « المؤيد » . 4 - سيرهء « المؤيد » .\r\n5 - شرح « العماد » . 6 - ايضاح و تبصير ، در فضيلت روز غدير .\r\n","description":"","footnote":"","page_name":" 129 ","page_number":129},
  {"content":"\r\n7 - ابتداء و انتهاء . 8 - جامع الحقائق در مسئلهء تحريم گوشت و شير .\r\n9 - قصيدهء اسكندريه ، كه بنام « ذات الدوحه » ياد مىشود .\r\n10 - تأويل الارواح . 11 - نهج العبارة .\r\n12 - پاسخ و پرسش . 13 - اساس التأويل .\r\nانتساب تمام اين رساله‌ها و كتابها به شاعر ما « المؤيد » قطعى نيست .\r\nشرح حال شاعر ، به خامهء خودش در كتابى بنام « سيره » ميان سالهاى 429 تا 450 نوشته شده ، و تنها مدرك مؤرخين است ، اين كتاب 184 صفحه و در مصر بچاپ رسيده است . محمد كامل حسين مصرى استاد دانشكدهء آداب ، بحثى مفصل دربارهء زندگى شاعر دارد ، كه از تمام جوانب شخصيت شاعر را مورد توجه و بررسى قرار داده ( 1 ) و در 186 صفحه به عنوان مقدمهء ديوان شاعر در مصر بطبع رسيده .\r\nدر اين دو كتاب به حد كافى ديدگاه زندگى شاعر براى جويندگان روشن است ، و نيازى به شرح و بسط نخواهد بود ( 2 ) .\r\n\r\n","description":"","footnote":"\r\n( 1 ) برداشتهاى اين استاد مصرى در قسمت آراء مذهبى شاعر بدون ايراد نيست .\r\n( 2 ) از ابتداى اين فصل ( غديريهء مؤيد ) تا اينجا سراسر جزء ملحقات چاپ دوم است .\r\n","page_name":" 130 ","page_number":130},
  {"content":"\r\nقرن پنجم\r\n\r\n43 غديريهء ابن جبر مصرى\r\n\r\nيا دار غادرنى جديد بلاك\r\nرثّ الجديد . فهل رثيت لذاك ؟\r\nأم أنت عمّا أشتكيه من الهوى\r\nعجماء مذعجم البلى مغناك ؟\r\nضفناك نستقرى الرّسوم فلم نجد\r\nالَّا تباريح الهموم قراك\r\nو رسيس شوق تمترى زفراته\r\nعبراتنا حتّى تبلّ ثراك\r\nما بال ربعك لا يبلّ ؟ كأنّما\r\nيشكو الَّذى انا من نحولى شاك\r\nطلَّت طلولك دمع عينى مثلما\r\nسفكت دمى يوم الرّحيل دماك\r\nو أرى قتيلك لا يديه قاتل\r\nو فتور ألحاظ الظَّباء ظباك\r\n\r\nاى كلبهء غم . چندان بپايت درنگ كردم كه مصيبتهاى نوت را كهنه كردم ، آيا بماتم نشستى ؟\r\nاز آن روز كه سر و سامانت بهم ريخت ، ديگر به شكوهء اين عاشق بيدل ، دل نسپردى .\r\nميهمانت شدم ، از در و ديوار تمنّاى مراد كردم ، اما جز غم و اندوه بر سر خوانت نديدم .\r\nدل مشتاقم چنان در سوز و گداز است كه آه جانگدازم سيل اشك بر چهره روان سازد و سامانت را به گل نشاند .\r\nچيست كه بوم و برت جانب خرمى نگيرد ؟ گويا بسان من از نزارى خود نالان است .\r\n","description":"","footnote":"","page_name":" 131 ","page_number":131},
  {"content":"\r\nبرو بام درهم ريخته ات سيلاب اشكم فنا كرد ، چونان كه روز وداع بتان گلعذارت خون مرا هبا كردند .\r\nكشتهء راهت را خون بها نجويند ، مژگان پريوشانت خنجر آبدار است .\r\n\r\nهيّجت لى اذ عجت ساكن لوعة\r\nبالسّاكنيك تشبّها ذكراك\r\nلمّا وقفت مسلَّما . و كأنّما\r\nريّا الأحبّة سقت من ريّاك\r\nو كفت عليك سماء عينى صيّبا\r\nلو كفّ صوب المزن عنك كفاك\r\nسقيا لعهدى . و الهوى مقضيّة\r\nأو طاره قبل احتكام نواك\r\nو العيش غضّ و الشّباب مطيّة\r\nللَّهو غير بطيئة الادراك\r\nايّام لاواش يطاع و لا هوى\r\nيعصى فنقصى عنك اذ زرناك\r\nو شفيعنا شرخ الشّبيبة كلَّما\r\nرمنا القصاص من اقتناص مهاك\r\n\r\nآن دم كه به خاك درت پا نهادم ، خاطرات وصلم زنده شد ، سوز اشتياقم شعله ور گشت .\r\nبه پا ايستادم و سلام راندم . گويا نكهت جانپرور دوست از برو بامت وزان است .\r\nز آسمان ديدگانم سيلاب حسرتروان است ، ديگرت با ابر بهاران چه كار است ؟\r\nخوشا دوران وصل كه كامم روا بود و هجران نامراد .\r\nزندگى شاداب و خرم . توسن مراد ، در بساط عيش و كامرانى تازان ، كس به گردش نرسيد .\r\nدهان سخنچين بسته ، سلطان عشق فرمانروا ، كام دل به هنگام زيارت روا بود .\r\nو چون از زيبارخان وحشى جوياى وصال مىگشتيم ، شور جوانى شفيع درگاهشان بود .\r\n\r\nو لئن أصارتك الخطوب الى بلى\r\nو لحاك ريب صروفها فمحاك\r\nفلطالما قضّيت فيك مآربى\r\nو أبحت ريعان الشّباب حماك\r\nما بين حور كالنّجوم تزيّنت\r\nمنها القلائد للبدور حواكى\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nهيف الخصور من القصور بدت لنا\r\nمنها الاهلَّة لا من الافلاك\r\nيجمعن من مرح الشّبيبة خفّة\r\nالمتغزّلين و عفّة النسّاك\r\nو يصدن صادية القلوب بأعين\r\nنجل كصيد الطَّير بالأشراك\r\nمن كلّ مخطفة الحشا تحكى الرّشا\r\nجيدا و غصن البان لين حراك\r\nهيفاء ناطقة النّطاق تشكَّيا\r\nمن ظلم صامتة البرين ضناك\r\nو كأنّ ما من ثغرها من نحرها\r\nدرّ تباكره بعود أراك\r\nعذب الرّضاب كانّ حشو لثاتها\r\nمسكا يعلّ به ذرى المسواك\r\nتلك الَّتى ملكت علىّ بدلَّها\r\nقلبى فكانت اعنف الملَّاك\r\n\r\nاگر حوادث روزگارت بنابودى كشانده ، گردش زمانه بنيانت درهم كوفته .\r\nبه خدا كه روزگارى دراز با عيش و عشرت سر كردم ، مرغزار با صفايت را به زير پا در سپردم .\r\nدر ميان لوليان سيم تن كه بسان اختران گردنبند زرين بر سينه افشانده .\r\nلاغراندام ، چون هلال تابان از كاخها سر برآورده .\r\nشور و شيدائى عشاق را با عفت پارسايان بهم آميخته .\r\nدلهاى شيدا زده را با ديدگان شهلا صيد كرده چونان كه صياد ، مرغ را با دام .\r\nباريك ميان ، گردن بلورين ، با اندامى نرم و كشيده چون شاخ ارغوان .\r\nكمربند زرين ، مزين به ياقوت و نگين ، شكوه آرد از ستم خلخال سيمين بر ساق و ساعد مرمرين .\r\nدندان چون در غلطان ، مسواكى از چوب اراك بر كنار دهان .\r\nلعابش چون آب حيات آويزان ، مشك و عبير از كنارهء دندان با مسواك ريزان .\r\nهمان پريچهرى كه با كرشمه و ناز ، دل از كفم ربود ، اما مهرى نفزود .\r\n* ، ،\r\n\r\nانّ الصّبى يا نفس عزّ طلابه\r\nو نهتك عنه و اعظات نهاك\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nو الشّيب ضيف لا محالة مؤذن\r\nبرداك فاتّبعى سبيل هداك\r\nو تزوّدى من حبّ آل محمد\r\nزادا متى اخلصته نجّاك\r\n\r\nاى جان عزيز - ديگرت شور و شيدائى خريدارى ندارد ، عقل و خرد ناصح مشفقى است .\r\nپيرى بر آستانهء در پيك مرگ است ، از راه هدايت پاوامگير .\r\nاز مهر آل رسول توشه برگير ، اخلاص در دوستى مايهء نجات است .\r\nبهترين توشهء معادت همين بس ، و هم ذخيرهء آخرت ، گرت حاصل آيد .\r\nسامان كارت به « وصى » واگذار ، تا بر كرسى آرزوها بر آئى .\r\nبا ياد او به استقبال حوادث شتاب ، شكوهء روزگار خدمت او بر .\r\nبه دستاويز مهرش چنگ برزن تا از گمرهى و سرگشتگى بر كنار مانى .\r\nراه جهالت مپوى . هواى او از سر منه . با دشمنانش ره آشتى مجوى .\r\nآنكه از راه مهرش بدر شد ، با مشرك كافر برابر شد .\r\nدوزخ سوزان شعله ور است ، « تولَّا و تبرّى » برات آزادى است .\r\nبر حذر باش كه بر خاك هلاك نيفتى : چون زادهء « سلمى » و « صهّاك » با سالار مؤمنان درافتى .\r\nچون حق و باطل مشتبه ماند ، بر حلال مشكلات على اعتماد كن .\r\nوالاترين مردان . جفت والاترين زنان ، اصل و فرعى پاك ، طيب و طاهر .\r\nبه دامن نسل پاكش پناه گير ، از شر دروغبافان گمراه در امان باش .\r\nاز در اين خاندان سوى ديگر مپوى ، ديگران را انباز و همتامگير ، خسارت دنيا و دين همين است .\r\nچراغهاى تاريكى ، هر كه خواهد راه يابد . دستاويز محكم ، هر كه خواهد چنگ يازد .\r\nرهبرانند ، و چون هلال تابان راه گمگشتگان وا نمايند .\r\nراه راست و درست ، با مهر و ولايشان بينى دشمن به خاك بركش .\r\nپيشوايان ، پيشوائى جز آنان نيست ، بگذار تيم و عدى هر چه خواهند گويند .\r\n","description":"","footnote":"","page_name":" 134 ","page_number":134},
  {"content":"\r\nاى امت سرگشتهء گمراه ، مرشد خامت به راه ضلالت كشيد .\r\nخائنى كه امين مردم شناختى ، حق امانت ضايع و مهمل گذاشت .\r\nاز آن دم كه زين بر پشتت نهاد ، به راه كجت برد ، با لگام نيرنگ و فريب مهارت كرد .\r\nدنبالش گرفتى ، دين پوشاليت را فروختى ، درهمى ناچيز از دنياى دون برگرفتى .\r\nفرمانش بردى ، فرمان محمد پس پشت نهادى ، سفارش او دربارهء وصى از خاطر سپردى .\r\nآن را كه رسول حق ، صالح نشناخت ، برهبرى برگزيدى ، دنبال هواى نفست گرفتى .\r\nپنداشتى انتخابت به راه صواب كشاند ، اما به خاك راهت نشاند .\r\nجرمى عظيم مرتكب گشتى ، دوزخ سوزان را جايگاه خود ساختى .\r\nفرمان رسول را شكستى ، بعد از رحلتش ، پدر روحانيت را از خود راندى .\r\n\r\nو غدرت بالعهد المؤكد عقده\r\nيوم « الغدير » له فما عذراك\r\n\r\nبروز غدير كه پيمان استوار كرد ، راه خيانت گرفتى ، ندانم در پاسخ چه دارى ؟\r\nپشت به حق دادى ، با شتاب بسوى باطل تاختى ، به زودى سزاى خود در كنار بينى .\r\nخدا را . از وصى رسول رخ برتافتى ، كسى را همتاى او گرفتى كه با كفش او هم برابر نبود .\r\nبه خدا سوگند ، مهر حيدر همان نعيم است كه بروز جزا باز پرسند ، اما شقاوتت از در اين خاندان راند .\r\nآن را كه در همهء علوم بينا و در همهء معضلات حلال مشكل بود ، -\r\nبا كسى مقياس گرفتى كه باعتراف او شيطان بر سر دوشش سوار بود .\r\nآن را كه روز نبرد ، تيغ بر فرق هر كس نهادى تا كمر بردريدى . -\r\n","description":"","footnote":"","page_name":" 135 ","page_number":135},
  {"content":"\r\nجبريل از صولت و سطوتش با شگفت فرياد بر كشيدى : -\r\nتيغى چون ذو الفقار نباشد ، جوانمردى چون على ، دلير دليران .\r\nبا ترسوى بزدلى مقياس گرفتى ، همان كه در غوغاى جنگ هماره عار فرار بجان خريدى .\r\nآن را كه در دل شبها به تهجد برخاستى ، با قلبى لرزان و چشمى گريان نماز و نياز بپاى بردى .\r\nبا كسى همتا گرفتى كه در خلوت نماز فريضه را ترك گفتى ، و چه بسيارش آزمون كردى .\r\nاف باد بر اين قياس فاسد ، كه هيچ ملتى چنين بيمايه رسوائى ببار نياورد .\r\n\r\nاو ما شهدت له مواقف اذهبت\r\nعنك اعتراك الشّكّ حين عراك ؟\r\nمن معجزات لا يقوم بمثلها\r\nالَّا نبىّ او وصىّ زاكى\r\n\r\nآيا موقعيت و مقامش نشناختى تا زنگار شك و ريبت از دل بشويد ؟\r\nآن معجزاتى كه جز بر دست پيامبران و اوصياء پاكشان جارى نگردد :\r\nنه خورشيد در سرزمين بابل بازگشت تا نماز عصرش بموقع ادا باشد ؟\r\nبادى برخاست ، فرمودش : بشتاب و كارگزار حق را بريال خود سوار كن .\r\nباد ، هموار و نرم ، بساط خيبرى بر دوش گرفت ، سريع و شتابان فرمان حق را مطيع شد .\r\nعلى با همرهان ، كنار كهف رقيم پا بر زمين نهاد ، تا شك و ريب از دلها بزدايد .\r\nفرمود : درود بر شما باد . اصحاب كهف ، بلا درنگ پاسخ باز گفتند ، با آنكه از پاسخ ديگران خموشى گرفتند .\r\nاز اينجا بود كه كينه‌ها در سينه‌ها شعله ور شد ، از نفاق باطنپرده بركشيدند .\r\nباد صرصر كه روح و روان نداشت ، فرمانش بجان خريد ، و توامت ناپاك راه عصيان سپردى .\r\nدعوى ايمان مكن كه گاه امتحان از دعوى خود پشيمان گردى .\r\nداستان موزه و مار خود ، آيت حقى است . واى بر تو از خواب خرگوشى\r\n","description":"","footnote":"","page_name":" 136 ","page_number":136},
  {"content":"\r\nبيدار شو .\r\nسطل و منديل كه جبريل امين براى وضو آورد . به به از اين خدمتكار و الا مقام .\r\nدر معركهء هيجا با شمشيرش بدفاع برخاست ، غبار غم از چهرها بشست .\r\nاز پايدارى و استقامتش در خيبر ياد كن ، آن روز كه از هراس راه فرار گرفتى .\r\nآن روز كه دراز قلعهء خيبر بر كند ، هفتاد گز بدور افكند .\r\n« مرغ بريان » شاهد صدقى است ، اگر حقائق مشهود را منكر نباشى .\r\nدر راه صفين صخرهء كوه پيكر يك تنه از خاك بركند ، چشمه آب گوارايت نوشاند .\r\nنهر فرات سر بطغيان بركشيد ، زن و مرد ، گريان و نالان به خدمت دويد .\r\nكاى پسر عم رسول . خلق را درياب كه بر آستانهء هلاكت اندريم .\r\nنزديك فرات شد و فرمود : آب سركش را بكام دركش ، فرمان خدا را مطيع شو !\r\nنهر فرات ، آب خود در كام كشيد ، ريگها نمايان شد ، ماهيان رويهم انباشته ماند .\r\nدوباره اش فرمان داد تا به حالت عادى بازگشت . ترديدت در كجاست ؟\r\nسرور و سالار تو اوست . چه خوشنود باشى و يا خشمناك ، رضا و خشم تو در برش يكسان است .\r\n\r\nيا تيم تيّمك الهوى فأطعته\r\nو عن البصيرة يا عدىّ عداك\r\nو منعت ارث المصطفى و تراثه\r\nو وليته ظلما . فمن ولَّاك\r\nو بسطت ايدى عبد شمس فاغتدت\r\nبالظَّلم جارية على مغناك\r\nلا تحسبيك بريئة ممّا جرى\r\nو اللَّه ما قتل الحسين سواك\r\nيا آل احمدكم يكابد فيكم\r\nكبدى خطوبا للقلوب نواكى\r\nكبدى بكم مقروحة و مدامعى\r\nمسفوحة و جوى فؤادى ذاكى\r\nو اذا ذكرت مصابكم قال الأسى\r\nلجفونى : اجتنبى لذيذ كراك\r\nو ابكى قتيلا بالطَّفوف لأجله\r\nبكت السّماء دما فحقّ بكاك\r\n\r\n","description":"","footnote":"","page_name":" 137 ","page_number":137},
  {"content":"\r\n- اى « تيم » هواى نفست خوش آمد ، طاعتش بردى . اى « عدى » از راه حق بدر رفتى .\r\nارث مصطفى را منكر شدى ، با سيه كارى بر مسندش جا كردى . برگو فرمان خلافتت كه نوشت ؟\r\nزادگان « عبد شمس » را بر كرسى امارت نشاندى ، در سيه كارى راه و رسمت پيش گرفتند .\r\nمپندار كه از جرم و جنايتشان برى باشى . به حق سوگند حسين را تو كشتى .\r\nاى خاندان احمد ، تا چند جگر داغدارم درماتم جانگدازتان در تب و تاب است .\r\nقلبم خونچكان . سيلاب اشكم ريزان . آتش دل در اشتعال است .\r\nهر گاه از ماتم شما ياد كنم ، حسرت و اندوه بر ديده‌ام فرياد كشد : ديگرت خواب نوشين حرام است .\r\nبر كشتهء كربلا سيلاب ماتم روان كن كه آسمان هم بر او خون گريست .\r\nاگر امروز در سوك آنان اشك ماتم بريزى ، فرداى قيامت با چهرهء خرم بپاخيزى .\r\nاى خداى من . اين مهرى كه بدل دارم ، سپر بلايم ساز تا از سيه كارى و شرك در امان مانم .\r\nشكست « جبرى » را ترميم كن . از هر سيه كارى كه خون آنان ريخت ، برى گردان .\r\nاز بركاتشان ز آتش نيرانم نجاتبخش ، آن روز كه دشمنان در غل و زنجير باشند ( 1 ) .\r\n\r\n","description":"","footnote":"\r\n( 1 ) قصيده را كه 102 بيت است از نسخهء بسيار قديمى كه در قرون وسطى كتابت شده برداشت كرديم ، در اعيان الشيعه ج 5 ص 263 نيز ثبت شده جز اينكه 9 بيت آن ناقص است .\r\n","page_name":" 138 ","page_number":138},
  {"content":"\r\n\r\nشاعر :\r\nابن جبر مصرى ، از شعراء ديار مصر است كه در عهد خليفهء فاطمى مستنصر باللَّه مىزيسته در سال 420 هجرى متولد و در 487 درگذشته . مقريزى در خطط ج 2 / 365 يكى از مراسم افتتاح خليج را در ايام مستنصر ياد مىكند و مىگويد :\r\nشاعرى كه بنام ابن جبر معروف بود ، قصيده اى انشاء كرد كه از آن جمله است :\r\n\r\nفتح الخليج فسال منه ماء\r\nو علت عليه الراية البيضاء\r\nفصفت موارده لنا فكأنه\r\nكفّ الامام فعرفها الاعطاء\r\n\r\n- خليج را بگشود ، و آب سيلاب كشيد ، پرچم سپيدش باهتزاز آمد .\r\n- آبشخورش صاف و مهنا شد ، گويا دست عطاى سرورمان بود .\r\n- مردم زبان به اعتراض گشودند كه از خليج جز آب برنيايد ، اين چه شعرى است ، شاعر از خواندن بازماند و بقيهء قصيده ناخوانده ماند .\r\n« غديريه » هاى ديگرى از شعراء قرن پنجم امثال : ابن طوطى واسطى ، خطيب منبجى ، على بن احمد مغربى ، يافت شد كه در مناقب ابن شهرآشوب ، تفسير ابو الفتوح رازى ، صراط المستقيم بياضى ، در النظيم ابن حاتم دمشقى و غير آن پراكنده است ، ولى از نقل آن صرفنظر شد ، از اين رو كه شرح حال و تاريخ زندگى آنان نامعلوم بود ، اين قدر هست كه همگان در شمار سرايندگان غديراند كه حديث را در قصائد شيوايشان ياد كرده و از لفظ « مولى » معنى امامت و زعامت كبراى دينى و اولويت در امور دين و دنيا را دريافت كرده‌اند .\r\n","description":"","footnote":"","page_name":" 139 ","page_number":139},
  {"content":"\r\n\r\nشعراء غدير در قرن ششم\r\n\r\n44 غديريهء ابو الحسن فنجكردى\r\n( 513 - 433 )\r\n\r\nلا تنكرنّ غدير خمّ انه\r\nكالشّمس فى اشراقها بل اظهر\r\nما كان معروفا باسناد الى\r\nخير البرايا أحمد لا ينكر\r\nفيه امامة حيدر و كماله\r\nو جلاله حتّى القيامة يذكر\r\nأولى الانام بان يوالى المرتضى\r\nمن يأخذ الاحكام منه و يأثر\r\n\r\n- از چه رو غدير خم را منكر شوى ، با آنكه چون آفتاب رخشان ، بل روشنتر از آن است ؟\r\n- حديثى كه با سند محكم از بهترين خلائق احمد بدست باشد ، قابل انكار نباشد .\r\n- از آن رو سالارى حيدر و كمال و جلال او تا بروز قيامت استوار است .\r\n- آن كس كه دستور و فرمان از رسول خدا گيرد ، سزاوار است كه مرتضى را سالار و سرور خود گيرد .\r\nدنبالهء شعر :\r\nاستاد شيعيان فتال در « روضة الواعظين » ص 90 ابيات مزبور را بنام فنجكردى ياد كرده و خود از معاصرين او است . ابن شهرآشوب هم در « مناقب » 1 / 540 ط ايران ، قاضى شهيد در « مجالس المؤمنين » ص 234 و صاحب « رياض العلماء » و قطب الدين اشكورى در « محبوب القلوب » آن را بنام شاعر ثبت كرده‌اند .\r\n","description":"","footnote":"","page_name":" 140 ","page_number":140},
  {"content":"\r\nدر مناقب ابن شهرآشوب 1 / 540 و مجالس المؤمنين 234 و نيز در « رياض العلماء » اين ابيات ديگر را هم ياد كرده‌اند :\r\n\r\nيوم الغدير سوى العيدين لى عيد\r\nيوم يسرّ به السادات و الصّيد\r\n\r\n- روز « غدير » هم چون روز اضحى و فطر عيد است ، روزى كه سادات و ملوك شاد و مسروراند .\r\n- مرتضى على ، آن روز مسند امامت و سالارى دريافت ، با تشريفى از خداى مجيد .\r\n\r\n* بقول « أحمد » خير المرسلين ضحى\r\nفى مجمع حضرته البيض و السود\r\n\r\n- با نص احمد بهترين رسولان ، به نيمروز ، در ميان جمعى انبوه از سياه و سپيد\r\n- سپاس خداى را سپاسى بىكران ، بر اين جود و احسان و الطاف بىپايان .\r\n* شاعر ، چنان كه در شرح حال او ياد مىشود ، از پيشوايان لغت عربى است كه بر حقائق معانى و نكته‌ها و دقيقه‌هاى آن واقف و مطلع و با كنايات و تعبيرات و زير و بم سخن آشنائى كامل دارد ، و چنان كه ديديم ، از لفظ مولى ، معنى امامت و مرجعيت در احكام دين ، دريافت كرده و آن را در شعر تابناكش بنظم كشيده ، و اين خود يكى از شواهد ادبى است كه در معناى حديث شريف جوياى آن هستيم .\r\n\r\nشاعر :\r\nاستاد ، ابو الحسن ، على بن احمد فنجكردى ( 1 ) نيسابورى ، از رجال برجستهء ادب و حاذقان و پيشوايان در لغت است ، با وجود اين ادب بارع ، از فقها و شيوخ علم حديث بشمار است .\r\nسمعانى در انساب گويد : ابو الحسن فنجكردى ، على بن احمد ، اديب توانا ، صاحب نظم سليس و نثر روان ، كه تا پايان عمرش و دوران پيرى و ناتوانيش از احساس و ذوق ادب برخوردار ماند ، اصول لغت را نزد يعقوب بن احمد اديب\r\n\r\n","description":"","footnote":"\r\n( 1 ) به فتح فاء ، سكون نون ، ضم جيم يا سكون آن ، و كسر كاف و سكون راء ، بعد از آن دال مهمله . نسبت به « فنجكرد » يكى از دهات نشابور است ( انساب سمعانى ) .\r\n","page_name":" 141 ","page_number":141},
  {"content":"\r\nو جز او قرائت كرده است .\r\nمردى عفيف ، بىتكلف ، خوشبيان ، حقشناس ، خوشكردار بود ، در پيرى دردى بر او عارض شد كه از پا افتاد و خانه نشين گشت ، و ديگر نتوانست بديدار دوستان و دانشمندان شتابد ، از اينرو با علم و دانش خود از آنان تفقد مىكرد .\r\nاز قاضى ناصحى ( 1 ) حديث فرا گرفته ، و اجازهء تمام احاديث و كتبى را كه از اساتيد خود شنيده ضمن نامه اى به من مرحمت فرموده ضمنا بتوسط جماعتى از اساتيد و مشايخ كه نزد او قرائت كرده‌اند ، اجازهء روايت دارم .\r\nوفات او در سال 513 ، شب جمعه 13 ماه مبارك رمضان اتفاق افتاد ، در جامع كهنه بر او نماز خواندند و در حيره ( 2 ) مقبرهء نوح دفن شد .\r\nحموى در معجم الادباء ج 5 ص 103 مىنويسد : اديب فاضلى بود ، ميدانى در خطبه كتابش السامى فى الاسامى يادش كرده و بسيار ثنا گفته است . وفاتش در سال 512 به سن 80 سالگى بود ، بيهقى هم در « الوشاح » از او ياد كرده و گفته : الامام ، على بن احمد فنجكردى ، ملقب به شيخ الافاضل ، اعجوبهء زمان ، و سرآمد اقران ، استاد فن ، نكته پرداز شيرين سخن . عبد الغفار فارسى هم گويد : على بن احمد فنجكردى ، اديب توانا ، صاحب شعرى سليس و نثرى روان بود ، لغت را نزد يعقوب ابن احمد اديب و ديگران فرا گرفت و در رشتهء ادب استاد شد . در آخر عمر ، دردى مزمن عارض او گشت ، و در نيسابور سال 513 ، سيزدهم ماه مبارك رمضان درگذشت .\r\nكاتب ، ابو ابراهيم ، اسعد بن مسعود عتبى ( 3 ) كه معاصر شاعر است ، چنان كه در ج 2 ص 242 معجم الادبا آمده ، او را چنين ثنا گفته است :\r\n\r\nيا أوحد البلغاء و الادباء\r\nيا سيد الفضلاء و العلماء\r\n\r\n\r\n","description":"","footnote":"\r\n( 1 ) ابو الحسن ، محمد بن محمد بن جعفر ، درگذشتهء سال 479 .\r\n( 2 ) محلهء وسيعى است در نيشابور ، كه گورستان نوح در آن قرار گرفته گويا از آن جهت بنام حيره مشهور شده كه جمعى از حيرهء كوفه در آنجا سكنى گزيده‌اند .\r\n( 3 ) در سال 404 متولد شده و در جمادى الاخره سال 494 درگذشته .\r\n","page_name":" 142 ","page_number":142},
  {"content":"\r\n\r\nيا من كانّ عطاردا فى قلبه\r\nيملى عليه حقائق الاشياء\r\n\r\n- اى يكتاى سخنوراى و اديبان . اى سرور فضلا و دانشمندان .\r\n- گويا كوكب « عطارد » ( 1 ) در سينهء تو جا دارد كه حقائق معانى از زبانت مىتراود .\r\n* سيوطى هم در « بغية الوعاة » ص 329 بمانند حموى او را ستوده و از « وشاح » نقل كرده كه وفات شاعر در سال 513 بسن 80 سالگى بوده و اين بيت را از او ياد كرده :\r\n- دوران ما ، بدترين دوران است ، نه خيرى بينم نه رشد و صلاحى در ميان است .\r\n- شود كه مسلمانان از پس اين شبهاى تار پرغم صبح روشنى دريابند ؟\r\n- همگان در رنج و زحمت ، خوشا بر حال آن كس كه مرد و از غم رها گشت .\r\n* دانشمند معاصرش استادمان فتال نيشابورى در « روضة الواعظين » گاهى به عنوان « استاد پيشوا » و گاهى به عنوان « استاد اديب » از او نام مىبرد ، قاضى ، در كتاب « مجالس المؤمنين » 234 به شرح حال او پرداخته و ستايش و ثنايش گفته و همچنين صاحب « رياض العلماء » و « روضات الجنات » ص 485 ، و « شيعه و فنون اسلام » ص 36 با ثنا و ستايش از او ياد كرده‌اند .\r\nابن شهر آشوب در « معالم العلماء » كتابى بنام « تاج الاشعار و سلوة الشيعه » بنام او ثبت كرده و گويد : حاوى اشعار امير المؤمنين است و در كتاب « مناقب آل ابى طالب ( 2 ) » از آن نقل كرده است ، چنان كه استادمان قطب الدين كيدرى ( 3 ) در كتابش « انوار العقول من اشعار وصى الرسول » از آن كتاب استفاده كرده و صريحا مىگويد :\r\nفنجكردى در كتابش « تاج الاشعار » 200 بيت از شعر امير المؤمنين ( ع ) را جمع .\r\n\r\n","description":"","footnote":"\r\n( 1 ) ستارهء عطارد ، به تصور منجمين ، طالع دبيران و نويسندگان است . ( مترجم ) .\r\n( 2 ) ج 2 ص 99 و 139 و 176\r\n( 3 ) استاد ، ابو الحسن ، محمد بن حسين بيهقى نيشابورى از شارحين نهج البلاغه است ، در حدود سال 574 درگذشته .\r\n","page_name":" 143 ","page_number":143},
  {"content":"\r\nآورى كرده است .\r\nسرورمان صاحب « رياض الجنة » در روضهء چهارم بشرح حال او پرداخته و اين دو بيت را از او ياد مىكند :\r\n\r\nاذا ذكرت الغرّ من هاشم\r\nتنافرت عنك الكلاب الشارده\r\nفقل لمن لامك فى حبّه\r\nخانتك فى مولودك الوالده\r\n\r\n- زادگان تابناك هاشم را كه نام برى ، سگهاى ولگرد از نام آنان رم كنند .\r\n- هر كه در مهر و ولايش زبان بنكوهش برآرد ، انگيزه كارش خيانت مادر است .\r\n* امينى گويد : شاعر با اين دو بيت ، به اين حديث مشهور اشاره مىكند كه « جز زنازادگان على را دشمن ندارند » . اينك مصادر حديث :\r\n1 - از ابو سعيد خدرى ، گويد : ما گروه انصار ، فرزندان خود را با مهر على آزمون مىكرديم :\r\nهر گاه فرزندى متولد مىشد و دل در مهر على نمىبست ، مىدانستيم كه فرزند ما نيست . ( 1 )\r\n2 - از عبادة بن صامت : ما فرزندانمان را با مهر على مىآزموديم ، و اگر مىديديم يكى از آنان على را دوست نمىدارد درمىيافتيم كه فرزند ما نيست بلكه زنا زاده است . ( 2 )\r\nحافظ جزرى در أسنى المطالب بعد از اين حديث گويد : اين معنى از قديم تاكنون مشهور است كه جز زنا زاده على را دشمن ندارد .\r\n3 - حافظ ، حسن بن على عدوى گويد : احمد بن عبدهء ضبّى از ابو عيينه از ابى الزبير از جابر حديث آورده كه رسول خدا فرمود تا فرزندان خود را بر مهر على ابن ابى طالب عرضه بداريم . رجال اين حديث رجال صحيح مسلم و صحيح بخارى است ، همه ثقه و معتمد باشند .\r\n\r\n","description":"","footnote":"\r\n( 1 ) اسنى المطالب حافظ جزرى ص 8 ، شرح ابن ابى الحديد 1 / 373 با قدرى تصحيف .\r\n( 2 ) اسنى المطالب ص 8 نهايهء ابن اثير 1 / 118 ، غريبين هروى ، لسان العرب 5 / 154 ، تاج - العروس 3 / 61 .\r\n","page_name":" 144 ","page_number":144},
  {"content":"\r\n4 - حافظ ابن مردويه از احمد بن محمد نيسابورى از عبد اللَّه بن احمد بن حنبل از پدرش احمد كه گفت : از شافعى شنيدم و او از مالك بن انس شنيده كه انس بن مالك گفت : ناپاكى نسب افراد را با كين على مىشناختيم .\r\n5 - ابن مردويه از انس در حديث ديگرى آورده كه : بعد از روز خيبر ، مىديديم كه مردى فرزند خود را بر شانه اش نشانده و بر سر راه على ايستاده ، و چون على نمايان مىشد ، مىگفت : پسر جان . اين مرد را دوست دارى ؟ اگر مىگفت :\r\nآرى . او را مىبوسيد . و اگر مىگفت : نه . او را بر زمين مىافكند و مىگفت : برو كه تو فرزند مادرت هستى .\r\n6 - حافظ طبرى در كتاب « ولايت » با اسناد خود از على حديث آورده كه فرمود : سه تن مرا دوست نمىدارد : زنازاده ، منافق ، فرزند حيض .\r\n7 - حافظ دار قطنى و شيخ الاسلام حمويئى در فرائد هر يك با سند مرفوع از انس آورده‌اند كه گفت : چون روز قيامت شود ، منبرى براى من بر پا گردد ، منادى از درون عرش ندا برآرد : محمد كجاست ؟ من پاسخ گويم ، گويندم : بر شو .\r\nبر منبر بالا شوم . باز ندا برآيد : على كجاست ؟ او نيز پائينتر از من بر منبر برآيد ، و جهانيان دانند كه محمد سرور رسولان است و على سرور مؤمنان ( 1 ) .\r\nانس گويد : مردى بپاشد و عرض كرد : اى رسول خدا ، كيست كه على را بعد از اين دشمن بدارد ، فرمود : اى برادر انصارى ، از قريش جز زنازادگان ، و از انصار مدينه جز يهودان ، و از عرب جز بىپدران ، و از ساير مردم جز بدكاران على را دشمن ندارند .\r\nاين حديث را سيوطى به خاطر اينكه در سندش اسماعيل بن موسى فزارى ياد شده ، ضعيف شمرده ، اما ابن حبان در زمرهء ثقاتش شناخته ، مطين راستگويش دانسته ، و نسائى گويد : عيبى بر او نيست ، و از ابى داود حكايت شده كه مردى راستگو است . بخارى در كتاب خلق افعال عباد از او روايت كرده ، و هم ابو داود ، ترمذى ، ابن ماجة ، ابن خزيمة ، ساجى ، ابو يعلى و جز آنان از او روايت كرده‌اند و بر او خرده نگرفته‌اند ، آرى جرمش اين است كه شيعه اى علوى مذهب است .\r\n\r\n","description":"","footnote":"\r\n( 1 ) در كتاب فرائد حمويئى « سرور اوصيا » آمده .\r\n","page_name":" 145 ","page_number":145},
  {"content":"\r\n8 - از ابو بكر صديق : گويد رسول خدا را در زير خيمهء مشاهده كردم كه بر كمان عربى تكيه كرده ، على و فاطمه و حسن و حسين در حضور اويند ، رسول خدا فرمود : گروه مسلمانان . من صلح و صفايم با آنكه با اين خيمگيان در صلح و صفا باشد ، در جنگ و ستيزم با هر كس كه دشمن خونخواهشان باشد ، دوستم با هر كه دوستشان دارد ، دوست نمىداردشان جز خوشبخت پاكنژاد ، دشمن نمىداردشان جز بدبخت بدگهر ( 1 ) .\r\n9 - ابى مريم انصارى از على عليه السلام كه فرمود : كافر و زنازاده مرا دوست نگيرد . ( 2 )\r\n10 - ابن عدى ، بيهقى ، ابو الشيخ ، ديلمى از رسول خدا آورده‌اند كه فرمود :\r\nآنكس كه عترت مرا ، و انصار مرا ، و عرب را نشناسد ، يكى از سه طائفه خواهد بود : يا منافق است ، يا زنازاده ، يا در حال ناپاكى مادر نطفه اش منعقد گشته . ( 3 )\r\n11 - مسعودى در مروج الذهب 2 / 51 از كتاب اخبار ابو الحسن على بن محمد بن سليمان نوفلى با اسناد از عباس بن عبد المطلب آورده « من خدمت رسول بودم كه على بن ابى طالب برآمد ، رسول خدا كه او را ديد ، چهره اش خرم گشت ، گفتم : اى رسول خدا ، در چهرهء اين پسر مىنگرى و شادان مىشوى ؟ فرمود : به خدا سوگند ، محبت ذات احديت به او بيش از من است . هيچ پيامبرى مبعوث نشد ، جز اينكه نسل او از صلب او پا بجهان نهاد جز من كه ذريه‌ام از صلب اين جوان است . چون رستاخيز قيام گيرد ، همگان را بنام و نسب مادرشان نام برند ، جز اين جوان و شيعيانش كه با نام و نشان پدرانشان ياد شوند ، چون نژاد آنان پاك است .\r\n12 - از ابن عباس كه گفت : على فرمود : رسول خدا را بر كوه صفا ديدم كسى را لعنت مىكند كه صورت او چون صورت فيل است ، گفتم : اين كيست يا رسول اللَّه ؟ فرمود : شيطان رجيم است . من رو به دو آوردم و گفتم : اى دشمن خدا ،\r\n\r\n","description":"","footnote":"\r\n( 1 ) رياض النضرة حافظ محب الدين طبرى ج 2 ص 189 .\r\n( 2 ) شرح ابن ابى الحديد ج 1 ص 373 .\r\n( 3 ) صواعق ابن حجر 103 و 139 ، فصول المهمه 11 ، شرف مؤبد 103 و در آن كلمهء عرب نيست .\r\n","page_name":" 146 ","page_number":146},
  {"content":"\r\nبه حق سوگند كه اينك ترا مىكشم و امت را از كيدت نجات مىبخشم ، گفت : به خدا سوگند پاداش من جز اين است ، گفتم : كدام پاداش اى دشمن خدا ؟ گفت :\r\nهيچكس ترا دشمن نگرفت جز اينكه من با پدرش در رحم مادر شريك بودم .\r\nخطيب بغدادى در تاريخ خود 2 / 290 ، گنجى شافعى در كفاية 21 بنقل از چهار نفر استادان حديثش !\r\nشيخ الاسلام حمويئى در فرائد باب 22 ، از طريق ابو الحسن واحدى با اسناد او ، و زرندى در « نظم درر السمطين » از ربيع بن سلمان كه به شافعى گفتند : جمعى تحمل ندارند كه فضائل اهل بيت را بشنوند ، اگر كسى نام آنان را ببرد ، گويند :\r\nرافضى است . گويد : شافعى بانشاء اين اشعار مبادرت كرد :\r\n- اگر نام على و دو فرزندش بميان آمد و هم نام فاطمه پاك گوهر .\r\n- هر آنكس كه آوازهء دگران سمر سازد ، يقين دان كه زادهء زن بدكار است .\r\n- كه هر گاه به ياد على و فرزندانش سخنساز كنند به نقل روايات بىاعتبار پردازد .\r\n- و گويد : از اين سخن بگذريد كه حديث رافضيان است .\r\n- من به خداى مهيمن بيزارى جويم از آن مردم كه مهر فاطميان را رفض خوانند .\r\n- درود خداوند بر خاندان رسول باد و لعنت و نفرين بر اين مرام جاهليت .\r\n* اين موضوع را جمع كثيرى از سرايندگان ، از قديم و جديد ، بنظم كشيده‌اند كه مجال ذكر آن نيست ، از جمله قطعهء صاحب ابن عباد است :\r\n- با مهر على شك و ريب بر طرف گردد ، دلها بيارامد و پاكى نژادت بر ملا .\r\n- دوستان او را بينى ، يكسره با مجد و عظمت و افتخار .\r\n- دشمنان او را با نسبى ناپاك و مستعار .\r\n- كين و عداوت انگيزه اى دارد : ديوار خانهء پدرش كوتاه و بىاعتبار !\r\n* و همو سروده است :\r\n- دوستى على بر حاضر و غائب فرض و واجب است .\r\n- هر آنكه مهرش بدل ندارد ، مادرش بدكارهء فاسق است .\r\n","description":"","footnote":"","page_name":" 147 ","page_number":147},
  {"content":"\r\n* و ابن مدلل گفته :\r\n- در حديثى از حذيفهء يمانى وارد است :\r\n- از مرتضى پرسيدم : مهر و ولايت از چه ويژه و اختصاصى است .\r\n- پاسخى فرمود كه دلم آرام گرفت ، خرم و شادان گشتم :\r\n- خدايم به فضيلت بركشيد ، شيعيانم را از نسل زناكاران امتياز بخشيد .\r\n- حديث ديگرى كه از سلمان وارد است : برستاخيز كه همگان بپاخيزند .\r\n- دشمنان على را با نام مادر واشناسند ، دوستانش را با نام پدر بخوانند .\r\n- نسل آن يك خبيث است ، از پدر نامى نبرند ، نسل اين يك پاك و طاهر ، نسبش برملا سازند .\r\n","description":"","footnote":"","page_name":" 148 ","page_number":148},
  {"content":"\r\nقرن ششم\r\n\r\n45 غديريهء ابن منير طرابلسى\r\n( 548 - 473 )\r\n\r\nعذّبت طرفى بالسّهر\r\nو اذبت قلبى بالفكر\r\nو مزجت صفو مودّتى\r\nمن بعد بعدك بالكدر\r\nو منحت جثمانى الضّنى\r\nو كحلت جفنى بالسّهر\r\nو جفوت صبّا ماله\r\nعن حسن وجهك مصطبر\r\nيا قلب ويحك كم تخادع بالغرور ؟ و كم تغر ؟\r\nو الى م تكلف بالاغنّ\r\nمن الظَّباء و بالاغرّ ؟\r\nلئن الشريف الموسوىّ ابن الشريف أبى مضر\r\nأبدى الجحود و لم يردّ\r\nالىّ مملوكى تتر\r\nو اليت آل اميّة الطَّهر\r\nالميامين الغرر\r\nو جحدت بيعة حيدر\r\nو عدلت عنه الى عمر\r\nو اكذّب الرّاوى و أطعن فى ظهور المنتظر\r\nو اذا رووا خبر الغدير\r\nاقول : ما صحّ الخبر\r\n\r\n- خواب خوش از ديدگانم ربودى . دلم را از غصه آب كردى .\r\n- از آن دم كه بار سفر بستى ، آئينه مهرم تيره و تار كردى .\r\n- پيكر ناتوانم را خستى ، مردم چشمم را بانتظار بر در نشاندى .\r\n- عاشق زارت راندى ، آنكه از ديدار رخت بىقرار است .\r\n- اى دل . تا چند سحر و افسونت كنند ؟\r\n- تا كى در فكر آهووشانى : كاين يك خوش نوا است ، آن دگر سيمتن .\r\n","description":"","footnote":"","page_name":" 149 ","page_number":149},
  {"content":"\r\n- به خدا سوگند . اگر شريف مرتضى ، زادهء موسى ، پدر مضر .\r\n- راه انكار گيرد ، باز نگرداند غلام زر خريدم را تتر .\r\n- با خاندان اميه مهر ورزم گويم : خاندان پاك ، خجسته و تابناك .\r\n- بيعت حيدر را منكر آيم ، راه او وانهم جانب عمر گيرم .\r\n- راويان حديث را دروغزن شمارم ، ظهور مهدى موعود را خرافه دانم .\r\n- اگر حديث « غدير » را گواه آرند ، سندش را بىاعتبار خوانم -\r\n- روز غدير ، جامهء كهنه در پوشم ، چون غمزدگان بكنجى وانشينم .\r\n- و چون ياد صحابه در ميان آيد .\r\n- گويم : پير « تيم » بر همگان مقدم باشد و از آن پس جانشينش عمر .\r\n- هرگز تيغ كين بر سر خاندان رسول نيافراشت .\r\n- ابدا . و نه زهراى بتول را از ميراث پدر محروم داشت .\r\n- گويم : يزيد هرگز شراب نياشاميد ، و نه در راه فجور گام سپرد .\r\n- او بود كه با لشكريان گفت : پسران فاطمه را آزاد گذارند .\r\n- كى شمر لعين حسين را كشت ؟ كجا ابن سعد راه خيانت سپرد ؟\r\n- عاشورا موى سر شانه زنم ، زلف خود حلقه حلقه بياويزم .\r\n- روز آن به روزه سر آرم ، بشكرانه ، چند روز دگر بر آن بيفزايم .\r\n- جامه نوين پوشم ، لباس عيد از صندوق بر آرم .\r\n- شب تا سحر نخوابم ، پسته و فندق بريان سازم .\r\n- صبحگاه ، سر و صورت بيارايم ، با شاد باش دست شاميان بفشارم .\r\n- در رهگذر بايستم ، سر و صورت دوستان بيارايم .\r\n- تره تيزك بخورم ، ماهى بىفلس كباب سازم .\r\n- سفرهء خود رنگين سازم : به به از اين كباب و آن سبزى خوش خوراك .\r\n- بهنگام وضو پاى خود بشويم . در سفر بر كفش خود مسح كشم .\r\n- در نمازم ، با آواى بلند آمين گويم ، با ديگران همنوا گردم .\r\n- تسنيم قبور سنت شمارم ، بگورستان تپه‌هاى دو پهلو بيارايم .\r\n- روز رستاخيز كه بپاخيزد ، چشمها در تب و تاب آيد .\r\n","description":"","footnote":"","page_name":" 150 ","page_number":150},
  {"content":"\r\n- نامهء اعمال منتشر گردد ، آتش دوزخ شعله بركشد .\r\n- گويم : بار خدايا . اين شريف مرتضى بود كه مرا از راه حق بدر كرد .\r\n- گويندم : دست شريفت را بگير ، با او جانب سقر راه برگير .\r\n- تفتى سوزان ، كه نه پوستى بر جاهلد ، و نه گوشتى بر استخوان بماند .\r\n* * *\r\n\r\nو اللَّه يغفر للمسىء اذا تنصّل و اعتذر\r\nالَّا لمن جحد الوصىّ ولاءه و لمن كفر\r\nفاخش الاله بسوء فعلك و احتذر كلّ الحذر\r\n\r\n- خداوند بخشايشگر و آمرزگار است ، چون زبان به معذرت برگشايند .\r\n- مگر آن كس كه حق وصى نشناسد ، مهر او را منكر آيد .\r\n- با اين كردار بدت بايد گفت : از خدا بپرهيز . الحذر الحذر .\r\nدنبالهء شعر :\r\nاين چكامهء بديع ، بنام « تتريه » معروف است ، ما 39 بيت آن را آورديم ، تمام آن 106 بيت است كه ابن حجهء حموى در كتاب « ثمرات الاوراق » 2 / 44 - 48 ثبت كرده و در كتاب ديگرش « خزانة الادب » 68 بيت آن را برگزيده است .\r\nتمام قصيده در كتاب « تذكره ابن عراق » . مجالس المؤمنين 457 بنقل از همين تذكره ، انوار الربيع سيد عليخان ص 359 ، كشكول شيخ بحرانى صاحب حدائق ص 80 ، نامهء دانشوران 1 / 385 ، تزيين الاسواق انطاكى 173 ، نسمة السحر فيمن تشيع و شعر موجود است ، شيخ حر عاملى هم در كتاب امل الامل 19 بيت آن را انتخاب كرده است .\r\nابن منير شاعر ، هديه اى خدمت شريف موسوى فرستاد ، حامل هديه غلامى سياه بود ، شريف ( 1 ) به دو نوشت :\r\nاما بعد . اگر مىدانستى كه در ميان اعداد از عدد يك كمتر هم وجود دارد ،\r\n\r\n","description":"","footnote":"\r\n( 1 ) در عراق و شام و بسيارى ممالك نقيب اشراف بود ، و رئيس اين مذهب ، ميان او و مهذب الدين دوستى برقرار بود ، ( تزيين الاسواق 174 ) اين مهذب الدين ابو الحسن على بن ابى الوفاء موصلى شاعر است در گذشتهء 543 .\r\n","page_name":" 151 ","page_number":151},
  {"content":"\r\nو در ميان رنگها از سياهى رنگى شومتر است ، هر آينه كمتر از يك هديه بدست همان شومتر از سياه ، گسيل مىداشتى . و السلام .\r\nابن منير سوگند خورد كه هديه اى خدمت شريف گسيل ندارد جز بدست گرامىترين مردم ، در اثر آن هداياى نفيس وافرى مهيا كرده همراه غلام محبوبش تاتار كه بسيار به دو مهر مىورزيد خدمت شريف گسيل داشت ، هدايا كه خدمت شريف رسيد ، پنداشت كه غلام هم جزء هداياست كه در عوض غلام سياه فرستاده است لذا او را نزد خود نگه داشت ، با آنكه ابن منير طاقت فراق او نداشت ، و چندانش دوست مىداشت كه اگر اندوه و محنتى به دو روى مىآورد ، با ديدن روى او فراموش مىكرد .\r\nابن منير از اين حالت بسيار در اندوه و غم شد ، و چاره اى براى استخلاص غلام خود تاتار نديد ، جز اينكه اين قصيده را بپردازد و خدمت شريف بفرستد .\r\nموقعى كه قصيده به شريف مرتضى پيوست ، خندان شد و گفت : واقعا در ارسال غلامش تأخير شد شاعر ما معذور است . آنگاه غلام را با هداياى نفيسى خدمت شاعر فرستاد و او هم با اين دو بيت شريف را ثنا گفت :\r\n\r\nالى المرتضى حثّ المطىّ فانّه\r\nامام على كلّ البريّة قدسما\r\nترى الناس ارضا فى الفضائل عنده\r\nو نجل الزّكىّ الهاشمّى هو السّما\r\n\r\n- سمند اميد سوى مرتضى ران . پيشوائى كز جهانيان برتر آمد .\r\n- فضل او با دگران بمقياس بردم ، دگران بر خاك راهند او بر آسمان .\r\n* قصيدهء تاتاريه را علامه شيخ ابراهيم يحيى عاملى ( 1 ) تخميس كرده و تماما در مجموعهء استادمان علامه شيخ على آل كاشف الغطاء ثبت شده و هم در جزء اول از كتابش « سمير الحاضر و متاع المسافر » . و نيز در « مجموع رائق » ص 727 همكارمان علامه سيد محمد صادق آل بحر العلوم : با اين مطلع :\r\n\r\nافدى حبيبا كالقمر\r\nناديته لمّا سفر\r\nيا صاحب الوجه الاغرّ\r\nعذّبت طرفى بالسّهر\r\nو أذبت قلبى بالفكر\r\n\r\n\r\n","description":"","footnote":"\r\n( 1 ) يكى از شعراء غدير در قرن چهاردهم هجرى است ، شرح حال او خواهد آمد .\r\n","page_name":" 152 ","page_number":152},
  {"content":"\r\n\r\nابلى صدودك جدّتى\r\nو تركتنى فى شدّتى\r\nو أطلت فيها مدّتى\r\nو مزجت صفو مودّتى\r\nمن بعد بعدك بالكدر\r\nجانم فداى آن مه تابان\r\nآنگاه كه عزم سفر كرد\r\nگفتمش اى زادهء حورى\r\nخواب خوش از ديده‌ام ربودى\r\nدلم را از غصه آب كردى\r\nبا جفايت دلم را شكستى\r\nپيكرم در تب و تاب خستى\r\nديرى است كه از من بريدى\r\nاز آن دم كه بار سفر بستى\r\nآئينهء مهرم تيره و تار كردى\r\n\r\n* اين سبك قصيده را سابقا و لا حقا فراوان سروده‌اند ، از جمله :\r\n1 - ابو عثمان سعيد بن هاشم خالدى و برادرش ابوبكر محمد ( از شعراء يتيمة الدهر ) مجتمعا شريف زبيدى ابو الحسن محمد بن عمر حسينى را ثنا گفتند و جائزه اى نديدند ، شريف عزم سفر داشت . اين دو برادر بر او وارد شدند و اين قطعه را انشاد كردند :\r\n- از جانب ما شريف را برگوى . آنكه در خشكسالى پناه درماندگان است .\r\n- زادهء پيشوايان قريش ، خجسته فر ، تابنده گهر :\r\n- سوگند بخداى رحمن . و نعمتهاى او بيحد و مر .\r\n- كه اگر شريف پا در راه گذارد و به اين دو بندهء خود نيارد نظر .\r\n- بازادگان اميه در گمراهى و سرگشتگى دمساز شويم .\r\n- گوئيم : نه ابوبكر غاصب خلافت بود ، نه عمر سيه كار ستمگر .\r\n- معاويه پيشواى مؤمنان ، بدخواهش ناسپاس و كافر .\r\n- طلحه و زبيراند هر دو تن فرزانه و همايونفر .\r\n- گوئيم : يزيد نه خود قاتل حسين است و نه فرمان قتل صادر كرد .\r\n- اين جرم ، بر گردن شريف است كه ما را روانهء سقر كرد .\r\n* با استماع اين قطعه ، شريف تبسم كرد و جائزهء آنان را عطا نمود .\r\n2 - شريف ، حسن بن زيد شهيد ، وزير خود را زندان كرد ، در نامه اى به شريف\r\n","description":"","footnote":"","page_name":" 153 ","page_number":153},
  {"content":"\r\nنوشت :\r\n- شكوهء خود نزد خداى برم كه چه‌ها ديدم ، هوا خواه قومى گشتم كه از دست آنها بلا بينم .\r\n- سوگند خوردم . . .\r\n- كه نيكان را علاينه دشنام گويم ، تا عمر دارم راه شيعيان نگيرم .\r\n- با كف دستم پشت موزه را مسح كنم گر چه بر مردار سگ پا نهاده باشم .\r\n3 - ابو الحسن جزار مصرى ( شرح حال او خواهد آمد ) به شريف شهاب الدين كه در وعدهء خود تأخير كرده بود ، در شب عاشورائى چنين نوشت :\r\n- شهاب الدين ، صاحب فضل و كرم را بر گو ، آن سرور سروران ، زادهء سروران :\r\n- بخداى فرد صمد سوگند كه اگر هم اينك عطاى موعود را نرساند .\r\n- فردا با دست پرخضاب و چشمى از سرمه سياه بمباركبادش درآيم .\r\n- گناه اين جرم بر گردن شريف است كه از جفايش كارم بجنون پيوست .\r\n- ناصبى گشتم ، شوكت خود شكستم ، در ماه عزا از دشمنى با خصم دست شستم .\r\n4 - قاضى جمال الدين ، على بن محمد عنسى ، به خدمت شريف دورانش نوشت :\r\nبالبيت اقسم أو بأهل البيت سادات البشر\r\n- بخانهء حق سوگند خورم يا بخاندان حق ، سروران بشر .\r\n- و بحشمت آن سرور كه بزرگان مضر به وجودش مفتخر .\r\n- كه اگر قلاده‌هاى درم باز ندهد مطهر .\r\n- بو حنيفه را قلادهء طاعت بر گردن نهم : مفتى اعظم تابنده اختر .\r\n- بفرمان او گوش سپارم گر چه گويد حلال است شراب احمر .\r\n- راه مهر پويم با آنان كه سر دشمنى دارند با مطهر .\r\n- يعنى زادگان « خاقان » سروران خجسته منظر .\r\n- جامهء مديح و ثنا بر اندامشان دوزم ، حله ستايش كنم در بر .\r\n","description":"","footnote":"","page_name":" 154 ","page_number":154},
  {"content":"\r\n- نظمى بديع بسازم كه مات ماند فكرت صاحبنظر .\r\n- در ماتم « وزير » بنالم : سوگى بسرايم با مضامين مبتكر .\r\n- يعنى « حسن » گر چه كار قبيح فراوان دارد ، اما گويم معذور است و مغتفر .\r\n- گويم : تيغ آنان تيغ قضاست ، دست آنان دست قدر .\r\n- هرگز ستم نراند . ابدا خونى نريخت . اوست هماره بتقوى مشتهر .\r\n- چون ياد مىو ميخواران شود ، آنان كه در پياله نوشند يا در جام زر .\r\n- پاك و مقدسشان شمارم ، يكسر ، رغم انف ملامتگر .\r\n- استغفر اللَّه . مگر نبيذ را كه بياشامند در حضر و سفر .\r\n- زيرا فتواى درست همين است ، گواهش حديث و خبر .\r\n- بارى . بام و شام بر « بكير » گريه آغازم .\r\n- كنار تربتش نماز گزارم به زيارت پردازم .\r\n- مردم عامى را با طرح سؤالات مشكل به فتنه اندازم .\r\n- موى سر و صورت بسترم شارب خود بلند سازم .\r\n- عمامه مطبق كنم ، تحت الحنك بياويزم .\r\n- در نماز ، دست بر سينه گذارم ، آن را سنت شمارم .\r\n( روز رستاخيز كه بپاخيزد ، چشمها در تب و تاب آيد )\r\n( نامهء اعمال منتشر گردد ، آتش دوزخ شعله بركشد )\r\n( گويم : بار خدايا اين سيد شريف مرا از راه حق بدر كرد ) ( 1 )\r\n5 - با همين سبك و روش ، ابو الفتح سبط ، ابن التعاويذى ، به شريف محمد ابن مختار علوى نقيب كوفه شعرى نوشت و از تأخير وفاى در وعده نكوهش آورد ، تمام قصيده در ترجمهء ابو الفتح نامبرده ( تحت شمارهء 55 - جلد دهم ترجمه ) خواهد آمد ، مطلع آن چنين است :\r\n\r\nيا سمّى النّبىّ يا ابن علىّ\r\nقامع الشّرك و البتول الطَّهور\r\n\r\n\r\n","description":"","footnote":"\r\n( 1 ) سه بيت آخر ، از قصيدهء ابن منير اقتباس شده .\r\n","page_name":" 155 ","page_number":155},
  {"content":"\r\n\r\nشاعر :\r\nابو الحسين ، مهذب الدين ، احمد بن منير بن احمد بن مفلح طرابلسى ( 1 ) شامى ؛ نزديك جامع بزرگ شمالى ، در محلهء خابورى سكنى داشت ، ملقب به عين الزمان ، مشهور به رفاء . يكى از پيشوايان ادب ، و در طبقهء اعلى از قافيه پردازان شعر عربى است . فراوان سروده و نيك در سفته ، در مديح اهل بيت قصائد زرين پرداخته و نام و آوازه اش با افتخار تمام بجا مانده است .\r\nدر رشتهء لغت ، و ادب و ساير علوم دستى تمام داشته تا آنجا كه طرابلس به شمع وجودش مىباليده ، چون گل بوستان و خرمى گلزار ، و چون به دمشق مأوا گزيده ، يكتا شاعر سخنساز و اديب نكته پرداز آن سامان بشمار آمده است .\r\nبا نظم بديع خود فضائل عترت طه را در عاصمهء امويان منتشر ساخته ، و بىباك دشمنان و بدخواهان اهل بيت را با عتاب و درشتى برمىشمرده است ، از اين رو با فحش و دشنام شاميان روبرو شده و با تهمتهاى ناروا متهم گشته : آن يك بد زبانش شمرده ، اين يك دشمن صحابه اش دانسته ، و آن دگر رافضيش خوانده و يا خواب هولناكى دربارهء او بهم بافته .\r\nاما فضل آشكارش ، همگان را به ثنا و ستايش و تكريم مقام و شخصيت علمى او واداشته است ؛ اشعار آبدارش در عين ظرافت استوار و محكم ، در عين سلاست روان و منسجم است ، بالاترين افتخارش اينكه حافظ قرآن بوده است ، چونانكه ابن عساكر و ابن خلكان و صاحب شذرات الذهب ياد كرده‌اند .\r\nابن عساكر در تاريخ شام ج 2 / 97 گويد : قرآن مجيد را حفظ كرد ، لغت و ادب فرا گرفت ، بپرداختن شعر و قصيده پرداخت ، بعد به دمشق آمد و ساكن شد .\r\nرافضى بود و خبيث ، به مذهب اماميه مىرفت ، فراوان هجومى گفت ، بد زبان بود ، در شعرش دشنام مىگفت و الفاظ عاميانه مىآورد . تا آنجا كه بورى بن طغتكين امير دمشق مدتى او را در زندان محبوس كرد ، مىخواست زبانش را قطع كند ، يوسف بن فيروز حاجب ، شفاعت كرد ، امير پذيرفت ولى دستور تبعيد او را صادر كرد .\r\n\r\n","description":"","footnote":"\r\n( 1 ) شهرى در ساحل كنار دمشق .\r\n","page_name":" 156 ","page_number":156},
  {"content":"\r\nموقعى كه فرزند امير اسماعيل بن بورى به امارت رسيد ، به دمشق بازگشت .\r\nپس از مدتى ، اسماعيل هم بر او خشم گرفت ، در صدد بود كه او را بردار كشد ، شاعر گريخت ، چند روزى در مسجد وزير پنهان شد ، بعد از دمشق به شهرهاى شمالى رفت : از حماة ( 1 ) به سوى شيزر ، از آنجا به حلب ، و بالاخره در ركاب « ملك عادل » موقعى كه نوبت دوم دمشق را محاصره كرد ، بعد از استقرار صلح ، وارد دمشق شد و با سپاه ملك به حلب برگشت و در آنجا رخت بسراى ديگر كشيد .\r\nمن او را مكرر ديده‌ام ، ولى از او سماع حديث ندارم ، خود او برايم انشاد كرده و هم امير ابو الفضل اسماعيل فرزند امير أبو العساكر سلطان بن منقذ گفت كه ابن منير اين شعر خود را چنين انشاد كرد :\r\n\r\nأخلى فصدّ عن الحميم و ما اختلى\r\nو رأى الحمام يغصّه فتوسّلا\r\nما كان واديه بأوّل مرتع\r\nودعت طلاوته طلاه فأجفلا\r\nو اذا الكريم رأى خمول نزيله\r\nفى منزل فالحزم أن يترحّلا\r\nكالبدر لمّا أن تضائل نوره\r\nطلب الكمال فحازه متنقّلا\r\nساهمت عيسك مرّ عيشك قاعدا\r\nافلا فليت بهنّ ناصية الفلا\r\nفارق ترق كالسيف سلّ فبان فى\r\nمتنيه ما أخفى القراب و اخملا\r\n\r\n- جفا كرد و از دوست وفادار بريد ، ديد كه اندوهش مىكشد ، در جفا اصرار ورزيد .\r\n- مرغزار عشقش اولين مرغزارى نباشد كه طراوت آن با شتاب گريخت .\r\n- مرد آزاده كه خوارى و گمنامى همنشين خود ديد ، چه بهتر كه بار سفر بر بندد .\r\n- بسان ماه كه چون نحيف و ضعيف گردد ، جوياى كمال : منزل به منزل بشتابد تا كمال مطلوب بدست آرد .\r\n- اما تو كنجى گزيده زندگى تلخ و مرارتبار خود را با شتر رهوارت تقسيم كرده اى . از چه فلات و كوهساران به زير پى در نسپارى ؟\r\n\r\n","description":"","footnote":"\r\n( 1 ) شهر معروفى است از آنجا تا شيزر نصف روز ، و تا دمشق پنج روز راه است و تا حلب چهار روز .\r\n","page_name":" 157 ","page_number":157},
  {"content":"\r\n- از كنج خانه در آى ، بر مدارج ترقى بر آى . چون شمشير كه از نيام درآيد ، جوهر آبدارش وانمايد .\r\n- مرك نه همان است كه روح از بدن برآيد ، مرگ آن است كه با خوارى و ذلت توأمان باشى .\r\n\r\nللقفر . لا للفقر . هبها انّما\r\nمغناك ما اغناك ان تتوسّلا\r\nلا ترض من دنياك ما أدناك من\r\nدنس و كن طيفا جلا ثمّ انجلى\r\nوصل الهجير بهجر قوم كلَّما\r\nأمطرتهم عسلا جنوا لك حنظلا\r\nمن غادر خبثت مغارس ودّه\r\nفاذا محضت له الوفاء تأوّلا\r\n\r\n- پيش به سوى مشكلات ، نه به سوى فقر . چنان گير كه مرگت در آن است ، چه بهتر كه بدين وسيله اش دريابى .\r\n- از دنيا به مظاهر پست آن خشنود مشو ، چون رؤيا در خيال بدرخش و راه برگير .\r\n- با گرماى نيمروز بساز . دورى گزين از آن دوستان كه در كامشان عسل ريزى شرنگ در كامت بيزند .\r\n- آن يك خائن و مكار كه نهال محبت در شوره زار دلش پا نگيرد ، اخلاص و وفا را خرافه داند .\r\n- آن دگر دنياپرست كه هر جا دينار و درم بيند ، بدان جانب راه گيرد ، گه برودگاه بر آيد .\r\n- زمانه و اهلش را چه خوب آزمودم ، كمال فضل را جرم و گناه شناسند .\r\n- با سرشتى نكوهيده و پست ، آنها كه نيكاند : پاسخ دهى دشمنت گيرند ، ساكت مانى افترا بندند .\r\n* در روايت ديگر ، اضافه كرده است :\r\n\r\nأنا من اذا ما الدّهر همّ بخفضه\r\nسامته همّته السّماك الاعزلا\r\n* واع خطاب الخطب و هو مجمجم\r\nراع أكلّ العيس من عدم الكلا\r\nزعم كمنبلج الصّباح وراءه\r\nعزم كحدّ السّيف صادف مقتلا\r\n\r\n- من آنم كه گر روزگارم سوى پستى كشد ، همتم پاى بر اختر ثريا گذارد .\r\n","description":"","footnote":"","page_name":" 158 ","page_number":158},
  {"content":"\r\n- سراپا گوشم ، اخطار حوادث را بجان بنيوشم ، شبانم : گر چه شتر رهوارم خسته سازم ، با شتاب به مرغزارش رسانم .\r\n- با تصوراتى چون سپيدى صبح روشن ، عزمى چون تيزى شمشير كه بر مقتل آيد .\r\n* امينى گويد : شاعر ، در اين قطعه ، بدخواهانش را برمىشمارد ، آنها كه با تهمت و افترا به مبارزه اش برخاسته بودند ، چونانكه در شرح حالش گذشت .\r\nهجويات او از اين قبيل است از اين رو بر كينه خواهان مذهبى او دشوار و سنگين آمده است .\r\nابن عساكر ، اين قطعهء ديگر را هم از او ياد مىكند :\r\n- اف بر اين روزگارى كه من در آنم ، تا كى و چند ، از دست مردمش شرنگ نوشم .\r\n- تير غمى بر دلم ننشست ، جز از شست دوستان ممتازم .\r\n- دوست راست كردارى يافت شود تا خون دل در طبق اخلاص نهم خريدار او باشم ؟\r\n- چه بسيار دوستان خود را وانهادم بدين اميد كه مخلصى بيابم . نيافتم و باز بدانها رو نهادم .\r\n* و نيز امير ابو الفضل مىگفت : پدرم طشتى از نقره ساخت ، ابن منير چند بيت بسرود كه بر آن طشت نوشته آمد ، از آن جمله است :\r\n\r\nيا صنو مائدة لأكرم مطعم\r\nمأهولة الارجاء بالأضياف\r\nجمعت اياديه الىّ أيادىال\r\nآلاف بعد البذل للالَّاف\r\nو من العجائب راحتى من راحة\r\nمعروفة المعروف بالاتلاف\r\n\r\n- اى همطراز مائدهء سليمان ، ويژهء گرامىترين ميزبان ، در تالار پر از مهمان .\r\n- نعمت سرشار اوست كه هزاران دست در اطراف من دراز است ، بعد از بخشش هزاران در هزار .\r\n- شگفت اين است كه راحت من از دست و پنجهء كسى است كه در اتلاف نفوس و اموال ، معروف است و ممتاز .\r\n","description":"","footnote":"","page_name":" 159 ","page_number":159},
  {"content":"\r\n* از شعرهاى نكويش اين قصيدهء ديگر است :\r\n\r\nمن ركَّب البدر فى صدر الرّدينّى\r\nو موّه السّحر فى حدّ اليمانىّ\r\nو أنزل النّيّر الاعلى الى فلك\r\nمداره فى القباء الخسروانىّ\r\nطرف رنا . أم قراب سلّ صارمه\r\nو اغيد ماس . أم اعطاف خطَّى\r\nأذلَّنى بعد عزّ و الهوى ابدا\r\nيستعبد اللَّيث للظَّبى الكناسىّ\r\n\r\n- رخ چون ماه رخشان ، قامت بسان نى سركشيده به آسمان : ندانم ماه را كه بر سر نى كرد ؟\r\n- نگاهش سحر آشكار ، مژگانش تيغ آتشبار : چسان تيغ را از سحر و فسون آب داد ؟\r\n- آفتاب را كه از چرخ چارم به زير كشيد و در اين قباى خسروانى در بند كشيد ؟\r\n- برق نگاهش درخشيد ؟ يا شمشيرى از نيام رخ بركشيد ؟ -\r\n- شاخهء سروى خراميدن گرفت ؟ يا نيزهء تابدار باهتزاز آمد ؟\r\n- از پس سالها عزت به خاك را هم نشاند ، عشق و دلدادگى شير ژيان را بندهء آهوى ختن سازد .\r\n* ابن خلكان بر اين جمله افزوده است :\r\n\r\nاما و ذائب مسك من ذوائبه\r\nعلى اعالى القضيب الخيزرانىّ\r\nو ما يجنّ عقيقىّ الشّفاه من الرّيق\r\nالرّحيقىّ و الغرّ الجمانىّ\r\nلو قيل للبدر : من فى الارض تحسده\r\nاذا تجلَّى ؟ لقال : ابن الفلانىّ\r\nاربى علىّ بشتّى من محاسنه\r\nتألَّفت بين مسموع و مرئىّ\r\nاباء فارس . فى لين الشآم\r\nمع الظرف العراقىّ و النطق الحجازىّ\r\nو ما المدامة بالالباب افتك من\r\nفصاحة البدو فى الفاظ تركىّ\r\n\r\n- سوگند به زلفان سياهش كه چون مشك ناب بر زبر شاخ ارغوان است .\r\n- سوگند به آن لبهاى چون عقيق كه در ميانش شراب بهشتى با در شاهوار است .\r\n- اگر به ماه تابان گويند : بر كه حسد برى چون بجلوه برآيد ؟ گويد فلانى\r\n","description":"","footnote":"","page_name":" 160 ","page_number":160},
  {"content":"\r\nپسر فلانى .\r\n- كه با محاسن گوناگون بر من فزون است ، زيبائيهاى ديدنى و شنيدنى :\r\n- مناعت پارسى ، ناز و اداى شامى ، ظرافت عراقى ، لغت حجازى .\r\n- شراب مردافكن آن نكند كه خوش بيان بدوى با لهجهء تركى .\r\n* تمام قصيده كه 27 بيت است ، در نهاية الارب نويرى ج 2 / 23 و تاريخ حلب 4 / 234 ثبت است . ابن خلكان اين قطعه را هم از ابن منير ثبت كرده است :\r\n\r\n* أنكرت مقلته سفك دمى\r\nو غلى و جنته فاعترفت\r\nلا تخالوا خاله فى خدّه\r\nقطرة من دم جفنى نقطت\r\nذاك من نار فؤادى جذوة\r\nفيه ساخت و انطفت ثمّ طفت\r\n\r\n- مژگانش منكر آمد كه خونش نريختم ، عذارش بر خروشيد كه آرى من گواهم .\r\n- مپنداريد خال رخسارش قطرهء خونى است كه از چشمان من ريخته است ؟\r\n- شررى از آتش اين دل برجهيد و بر رخسارش نشست ، اثرش بجا ماند .\r\n* ميان شاعر ما ابن منير با ابن قيسرانى شاعر ( 1 ) ، نفرت و مهاجاتى برقرار بود ( و ابن منير هماره او را سركوفت مىزد كه با هيچ اميرى دمساز نشدى جز اينكه سر خوردى و نااميد ماندى ) ( 2 ) اتفاقا اتابك عماد الدين زنگى ، امير شام موقعى كه قلعهء جعبر را در حصار گرفته بود ، آواز غنائى از بالاى قلعه شنيد كه اين شعر ابن منير را مىخواند :\r\nويلى من المعرض الغضبان اذ نقل الواشى اليه حديثا كلَّه زور\r\n\r\nسلَّمت فازورّ يزوى قوس حاجبه\r\nكأنّنى كاس خمر و هو مخمور\r\n\r\n- واى بر من كه دلدارم برآشفت ، بد گويان سعايت كردند ، دروغ آنانرا شنفت .\r\n- سلامش گفتم . كمان ابرويش برتافت ، گوئيا من جام شرابم و او مست مخمور .\r\n\r\n","description":"","footnote":"\r\n( 1 ) شرف الدين ابو عبد اللَّه ، محمد بن نصر خالدى حلبى ، شاعر ممتاز ، درگذشتهء 548 در دمشق .\r\n( 2 ) اضافه ما بين دو علامت از تاريخ ابن خلكان 1 / 142 ، است [ مترجم 
  ] .\r\n","page_name":" 161 ","page_number":161},
  {"content":"\r\n* زنگى را بسيار خوش آمد ، پرسيد : اين شعر از كيست ؟ گفتند : ابن منير كه در حلب جاى دارد ، به والى حلب نگاشت كه ابن منير را با شتاب به خدمت گسيل دارد ، والى حلب او را فرستاد ، ولى در شب وصول ، اتابك زنگى را كشته بودند ، در نتيجه ابن منير همراه لشكريان امير به حلب بازگشت . هنگام ورود ، ابن قيسرانى بديدارش رفت و گفت : اين سرخوردگى ، در برابر تمام آن شماتتها كه بر من روا داشتى .\r\nابن منير در قلعهء شيزر ، خدمت اميران بنى منقذ بود ، به او توجه خاصى داشتند ، در دمشق شاعرى بود ابو الوحش نام كه بظرافت و بذله گوئى معروف ، و ميان او و ابو الحكم عبيد اللَّه ( 1 ) ، ( دوستى و مودت برقرار بود ، خواست به شيزر رود و اميران بنى منقذ را ثنا گفته صله اى بدست آرد ) ( 2 ) از ابو الحكم درخواست نمود كه نامه اى به ابن منير بنگارد و سفارش نمايد تا در نيل حوائج او كوشش كند ، ابو الحكم به ابن منير چنين نوشت :\r\n- ابا الحسن . سخن اين جوانمرد را بشنو ، شتاب زده بودم ، شعرى مرتجل آوردم .\r\n- اينك ابو الوحش است ، خدمت رسد تا اميران را مدح گويد . او را نيك بستاى .\r\n- من نعت او به اجمال گويم ، تو با زبان شيرينت ، مفصل آن بر خوان .\r\n- اميران را بر گوى كه مادر دهر بمانند اين شاعر پر هنر نپرورد .\r\n* و از جمله نوشت :\r\n- سبكسر و بىخرد است ، اما مدعى است كه سنگينى و وقارش والاست .\r\nيمتّ بالثّلب و الرّقاعة و السّخف و امّا به غير ذاك فلا\r\n\r\n","description":"","footnote":"\r\n( 1 ) ابو الحكم عبيد اللَّه بن المظفر المغربى ، شاعر اديب ماهر در ادب ، طب و هندسه .\r\nقصائد نمكين دارد ، از جمله مقصورهء هزليه اى كه به استقبال مقصورهء ابن دريد رفته است .\r\nدر يمن به سال 486 متولد و در دمشق به سال 549 وفات يافت . شرح حال او در تاريخ ابن خلكان 1 / 295 نفح الطيب 1 / 385 و غير آن مضبوط است .\r\n( 2 ) قسمت اضافه از ابن خلكان مسطور شد ( مترجم ) .\r\n","page_name":" 162 ","page_number":162},
  {"content":"\r\n\r\nان انت فاتحته لتخبر ما يصدر عنه فتحت منه خلا\r\n\r\n\r\n* فسمه ان حلّ خطَّة الخسف\r\nو الهون و رحّب به اذا رحلا\r\nو أسقه السّمّ ان ظفرت به\r\nو امزج له من لسانك العسلا\r\n\r\n( 1 )\r\n- فحش و خل بازى و مسخرگى فراوان دارد ، غير از آن هيچ ندارد .\r\n- گرش بيازمائى كه در چنته چه دارد ، چنان است كه چاه خلا گشوده باشى .\r\n- چون درآيد ، هر چه توانى در خوارى او بكوش ، و چون بكوچد او را خوشامد گوى .\r\n- اگر توانستى سمى در شرابش كن اما با شهد زبانت هم بياميز .\r\n* نويرى در ج 2 نهاية الارب اين قطعه را از ابن منير ياد كرده :\r\n\r\nلاح لنا عاطلا فصيغ له\r\nمناطق من مراشق المقل\r\nحياة روحى و فى لواحظه\r\nحتفى بين النّشاط و الكسل\r\nما خاله من فتيت عنبر\r\nصدغيه و لا قطر صبغة الكحل\r\nلكن سويداء قلب عاشقه\r\nطفت على ناروردة الخجل\r\n\r\n- ساده و بىپيرايه هويدا شد ، از تير نگاه مشتاقان سر و سينه اش زيور بست .\r\n- جان بخش باشد و روحپرور ، اما برق نگاهش تيغ جانستان .\r\n- خال سياهش از سودهء طرهء عنبرينش نتراويده و نه از سرمهء جادويش قطره اى چكيده .\r\n- بلكه سويداى قلب عاشق بر گل رخسارش پريده .\r\n* و هم در نهاية الارب ياد كرده :\r\n- گويا دو نو گل رخسارش دو دينار سرخ است كه به ميزان بردند و بكمال سنجيدند .\r\n- اين يك وزن و مقدارش خفيف آمد ، بر زبرش قيراطى افشاندند .\r\n* و چنان كه در بدايع البداية 1 / 44 آمده ، ابن منير دربارهء زيبا پسرى سراج كه يوسفش نام بوده چنين سروده است :\r\n\r\n","description":"","footnote":"\r\n( 1 ) نفح الطيب 1 / 358 ، ( ابن خلكان 2 / 308 ترجمهء ابو الحكم - مترجم ) .\r\n","page_name":" 163 ","page_number":163},
  {"content":"\r\nيا سمىّ الميّاح ( 1 ) فى ظلمة الجبّ لمن ساقه القضاء اليها\r\n- اى همنام يوسف كنعان ، كه قضا و قدر در بن چاهش كشاندند .\r\n- آنكه لوليان شيفتهء روى و مويش دست از ترنج بنشناختند .\r\n- رخسارت قالب حسن و جمال است كه دينار و سرخ بر آن منطبع سازند .\r\n* ابن منير به قاضى ابو الفضل ، هبة اللَّه ، در گذشتهء 562 نوشت و كتاب « وساطت ميان متنبى و ناقدان » تأليف قاضى على بن عبد العزيز جرجانى را كه به او وعده نهاده بود ، درخواست كرد :\r\n- ايكه منتهاى فضيلت را دريافتى خرد از درك آن ناتوان است .\r\n- ايكه بر مدارج كمال بالا رفتى و بر فوق ثريا خيمه زدى .\r\n\r\nالى متى أسعط التّمنّى ؟\r\nو لا نرى المنّ بالوساطة\r\n\r\n- تا كى و چند خود را با آرزو نويد دهم و عنايتت را به ارسال « وساطت » نبينم ؟\r\n* ابن منير ، در سال 473 در طرابلس پا بجهان نهاد و در جمادى الاخرهء سال 548 ( بگفتهء اكثر مؤرخين ) در حلب ديده فرو بست و در كوه جوشن ( 2 ) كنار مزار آنجا خاك شد ، ابن خلكان گويد : قبر او را زيارت كردم ، بر آن مكتوب بود :\r\n\r\nمن زار قبرى فليكن موقنا\r\nانّ الَّذى القاه يلقاه\r\nفيرحم اللَّه امرءا زارنى\r\nو قال لى : يرحمك اللَّه\r\n\r\n- آنكه مزارم بيند ، بخاطر آرد كه او هم چو من روزى اسير خاك است .\r\n- خدايش رحمت آرد كه بديدارم آيد و گويد : خدايت رحمت آرد .\r\nو از آن پس در ديوان ابى الحكم عبيد اللَّه چنين ديدم كه ابن منير در دمشق\r\n\r\n","description":"","footnote":"\r\n( 1 ) برسم اعراب ، يكنفر در پائين چاه مىنشست و دلو را پر آب مىكرد ، نامش مائح مياح بود ، ديگرى بالاى چاه ريسمان را مىكشيد ، نامش ماتح متاح بود .\r\n( 2 ) جوشن ، كوهى است در غرب حلب ، مس سرخ از آنجا استخراج مىگشته ، گويند :\r\nموقعى كه اسيران عترت حسين را از آنجا عبور دادند : يكى از زوجات آن سرور سقط جنين كرد ، از كارگران معدن نان و آبى خواست و چون با دشنام و ناسزا پاسخ شنيد ، نفرين كرد ، از آن تاريخ استخراج معدن سودى ببار نيارد . در قبلهء كوه مزارى است معروف به مزار سقط و مزاردكة . نام آن كودك محسن بوده است . ( معجم البلدان 3 / 173 ) .\r\n","page_name":" 164 ","page_number":164},
  {"content":"\r\nبسال 547 درگذشته ، و با ابياتى او را سوك و ماتم گفته بود كه طبق سيره و روش خود بر اساس هزل و شوخى سروده ، و حاكى از آن است كه ابن منير در دمشق درگذشته ، از آن جمله :\r\n- بر زبر چند پاره چوبش بياوردند ، در كنار نهر « قلوط » غسل دادند .\r\n- ديگ مرصعى آب كردند ، زير آن هيزم « بلوط » برافروختند .\r\n* بر اين وجه كه درگذشت ابن منير بسال 547 باشد ، بايد چنين گفت : شايد در دمشق بسال 547 درگذشته و بعد سال ديگر به حلب منتقل شده باشد . انتهى .\r\nاما پدر شاعر ، « منير » او هم مانند جدش « مفلح » از شعراء است ، و فراوان اشعار عونى را در بازارهاى طرابلس انشاد مىكرده ، آن چنان كه ابن عساكر در تاريخ شام 2 / 97 ياد كرده است ، و از آنجا كه عونى از شعراء اهل بيت است ، و جز دربارهء آنان شعرى نسروده ، و باز خوانى آن در بازارهاى طرابلس : مجمع توده‌هاى مختلف و اقوام گوناگون ، بوسيلهء يكنفر شيعى شاعر انجام مىگرفته ، قهرا بر صاحبان مذاهب مختلف دشوار و سنگين بوده است .\r\nو چون با خشم و خروشى كه در دل داشته‌اند ، و بخاطر بزرگان و هواخواهان تشيع نمىتوانسته‌اند با او در ستيز شوند ، بناچار چنين راه نكوهش گرفته‌اند كه مانند ابن عساكر بگويند : « با اشعار عونى در بازارهاى طرابلس آوازه خوانى مىكرد » ، و يا مانند ابن خلكان بگويند : « در بازارهاى طرابلس آوازه خوانى مى - كرد » و ساير جملات را حذف كنند ، تا كين دل از او گرفته باشند ، زيرا اگر نام عونى و اشعار او در ميان بيايد ، همگان مىدانند كه منظور ، آوازه خوانى نيست بلكه اشعار عونى را با آواز بلند و رسامى خوانده ، آن چنان كه مداحان بر منابر انشاد كنند ، و اين آهنگ و نوا بخاطر اين است كه اشعار عونى آويزهء گوشها گردد و روح ايمان علوى در دلها بتابد و پرچم باطل سرنگون گردد ، نه غنا و سرودى كه روش خنياگران مخالفين است .\r\nبارى شرح حال ابن منير ، در بسيارى از فرهنگهاى رجال و كتب تاريخ ثبت است ، از آن جمله : تاريخ ابن خلكان 1 / 51 ( 1 / 139 ط محمد محيى الدين ) خريدهء\r\n","description":"","footnote":"","page_name":" 165 ","page_number":165},
  {"content":"\r\nعماد كاتب ، انساب سمعانى ( 1 ) ، تاريخ ابن عساكر 2 / 97 ، مرآة الجنان 3 / 287 ، تاريخ ابن كثير 12 / 231 ، مجالس المؤمنين 456 ، امل الامل شيخ حر عاملى ، شذرات الذهب 4 / 146 ، نسمة السحر جزء اول ، روضات الجنات 72 ، اعلام زركلى 1 / 81 تاريخ آداب اللغة 3 / 20 ، دائرهء بستانى 1 / 709 ، تاريخ حلب 4 / 231 .\r\n\r\n","description":"","footnote":"\r\n( 1 ) گويد : در زمان حياتش بشام خدمت او رسيدم ، به آخر عمر در شيراز مىگذراند . امينى گويد : شيراز تصحيف « شيزر » است كه آبادى وسيعى است در نزديكى « معرة » و همو گفته :\r\nحدود سال 540 درگذشت ، و البته صحيح نيست .\r\n","page_name":" 166 ","page_number":166},
  {"content":"\r\nقرن ششم\r\n\r\n46 غديريهء قاضى ابن قادوس\r\n( درگذشتهء 551 )\r\n\r\nيا سيّد الخلفاء طرّا بدوهم و الحضّر\r\n\r\n:\r\n- اى سالار خلفاء يكسر ، آنها كه حاضراند يا در سفر .\r\n- اگر ساقى حجاج را تكريم و عظمت نهند ، توئى ساقى كوثر .\r\n- پيشواى محبوب ، شفيع دوستان به محشر .\r\n- سرور خاندان احمد ، پدر شبير و شبر\r\nو الحائز القصبات فى يوم الغدير الازهر :\r\n- برندهء گوى سبقت در تابنده روز « غدير » انور .\r\n- در هم كوبندهء غوغاى بدر ، هماورد يهود ، در بنى نضير و خيبر ( 1 ) .\r\n\r\nشاعر :\r\nقاضى جلال الدين ، ابو الفتح ، محمود ، ابن قاضى اسماعيل بن حميد ، معروف به ابن قادوس ، دمياطى ، مصرى ، از ممتازان ادبپرور ، يكتا سخندان هنرور ، در ميدان شعر بر همه سرور ، در خدمت علويين مصر دبير انشاء بود ، و در مسند قضا صدرنشين : ميان دانش و ادب جمع آورد ، و در شمار سخنوران اديبى درآمد كه رساله‌هاى خلافيه و آداب ديوانيه ( دفترى ) آنان با بهترين گوهر سخن سرمشق ادبآموزان قرار گرفته است .\r\n\r\n","description":"","footnote":"\r\n( 1 ) مناقب ابن شهر آشوب .\r\n","page_name":" 167 ","page_number":167},
  {"content":"\r\nقاضى فاضل ( 1 ) افتخار شاگردى او دارد ، و او را ذو البلاغتين ، يعنى هنرمند شعر و نثر مىخواند . ديوان شعرش در دو جلد تدوين گشته است و در سال 551 در مصر درگذشته ( 2 ) .\r\nابن خلكان در تاريخ خود 1 / 54 اين شعر او را دربارهء قاضى رشيد ( 3 ) كه سيه چرده بوده ياد كرده :\r\n\r\n* يا شبه لقمان بلا حكمة\r\nو خاسرا فى العلم لا راسخا\r\nسلخت أشعار الورى كلَّها\r\nفصرت تدعى الاسود السالخا\r\n\r\n- ايكه در سياهى چو لقمانى اما حكمتت نباشد ، در علم و دانش زيانبارى قدمت ثابت نباشد .\r\n- پوست از تن جهانيان بركندى ، از اينرو مار پوست كن نامت نهادند .\r\n* ياقوت حموى در معجم الادباء 4 / 60 گويد : جماعتى از فضلاء خدمت صالح بن رزيك بودند ، سؤالى در علم لغت مطرح نمود ، تنها پاسخ صحيح به وسيله قاضى رشيد بعرض رسيد ، سپس گفت : از هيچ سؤالى مورد آزمايش قرار نگرفتم جز اينكه مانند آتش فروزان بودم . ابن قادوس كه در آن جا حاضر بود ، چنين بپاسخ سرود :\r\n- اگر گوئى از آتش مايه گرفتم و بر همگان بدانش و فهم فائق آمدم .\r\n- گويم راست گفتى : اما از چه خاموش گشتى كه چون ذغال سياه آمدى ؟\r\n* ابن كثير ، در تاريخش اين دو بيت را از او ياد كرده كه دربارهء مبتلايان به وسوسهء شيطان در نيت نماز سروده است :\r\n- سست عزم در نيت ، چون عنين نامراد ، با آنكه‌هاى و هويش بسيار است .\r\n- در يك نماز ، هفتاد مرتبه تكبير مىراند ، گويا بر حمزهء سيد الشهدا نماز مىگزارد . ( 4 )\r\n\r\n","description":"","footnote":"\r\n( 1 ) ابو على ، عبد الرحيم بن على بيساقى مصرى ، از پيشوايان بلاغت ( 596 - 529 ) .\r\n( 2 ) تاريخ ابن كثير 12 / 235 ، الحاكم بأمر اللَّه 234 ، الاعلام 3 / 1011 .\r\n( 3 ) ابو الحسن ، احمد بن على بن ابراهيم بن محمد بن حسين بن زبير ، مصرى ، مقتول سال 563 .\r\n( 4 ) اشاره به نماز رسول اكرم دارد كه بر حمزة سيد الشهدا هفتاد نوبت تكبير گفت ، و يا هفتاد و دو نوبت .\r\n","page_name":" 168 ","page_number":168},
  {"content":"\r\n* و اين دو بيت را مقريزى در خطط 2 / 298 ياد كرده كه ابن قادوس در بارهء قلعهء روضه ، كه بنام جزيره معروف است سروده :\r\n- كاخهاى جزيره از دور هويدا است ، بوستانها در كنار هم به عشقبازى اندراند .\r\n- گويا كهكشان جوزا سر بهم آورده برجهاى آسمانى را در ميان .\r\n* و از سروده‌هاى مذهبى او كه در مناقب ابن شهر آشوب آمده :\r\n- اين همان بيعت رضوان است با كلمهء تقوى استوار شد ، نص جلى از آن پرده برداشت .\r\n- از اين رو جدت رسول در حق على سفارش ولايت كرد با آنكه پسر عمش بود ، تا همگان به دو گرايند .\r\n- و نيز حسين ولايت را به پسرش على داد ، با اينكه از برادرش حسن ارث برد ، و نسل هر دو تن از رسولاند .\r\n* و دربارهء حضرت سجاد سروده است :\r\n- توئى پيشواى دادگستر ، جبريل مهار براق براى جدت كشيد .\r\n- از همه سو نسب به سروران مىرسانى : پيشوائى طاهر ، پاك نهادى بتول .\r\n- گنجور دانش غامض الهى شمائيد ، حلال و حرامش در بيان شماست .\r\n- فرشتگان وحى مىرسانند ، شرح و تأويل آن با شماست .\r\n* سرورمان ، سيد امين ، ابن قادوس را در اعيان الشيعه جزء 17 / 332 عنوان كرده و گويد : در جزء 6 / 93 اعيان الشيعه نوشتيم كه نام كوچك او را بدست نياورديم و در ج 13 / 206 ياد كرده و گفتيم : نام او محمود بن اسماعيل بن قادوس دمياطى مصرى است ، چون در كتاب « طليعه » علامهء سماوى تصريح شده است كه اشعار مذكورهء در مناقب ابن شهرآشوب ، متعلق به اوست .\r\nاز آن پس در كتاب شذرات الذهب به حوادث سال 639 برخورديم كه مىنويسد :\r\n« در اين سال نفيس ابن قادوس ، قاضى ابو الكرم أسعد بن عبد الغنى عدوى درگذشت » از اين رو ترجيح داديم كه اشعار ياد شدهء در مناقب از او باشد و لذا در مستدركات اين جلد ص 468 شرح حال او را ياد كرديم .\r\n","description":"","footnote":"","page_name":" 169 ","page_number":169},
  {"content":"\r\nوجه ترجيح از اينجاست كه ابن شهر آشوب او را به عنوان قاضى نام برده ، و آنكه قاضى بوده همان أسعد است نه محمود ، چنان كه در شذرات ديديم . محمود ، تنها كاتب علويين بوده چنان كه در طليعه ياد شده است ، البته قدرى بعيد مىنمايد ، زيرا صاحب مناقب در سال 588 درگذشته و أسعد ابن قادوس بسال 639 بعد از 51 سال ، ولى چون اسعد 96 سال عمر كرده ، مانعى نيست كه ابن شهر آشوب اشعار او را ياد كند .\r\nامينى گويد : آنچه استادمان سماوى صاحب طليعه ياد كرده ، همان صحيح است ، و سرورمان امين از چند نكته غفلت داشته : 1 - ابو الفتح ابن قادوس هم كه شرح حال او مورد بحث است ، قاضى بوده ، چنان كه معاصرش قاضى رشيد ، مقتول بسال 563 در كتابش « جنان الجنان و رياضة الاذهان » نوشته و صاحب تاريخ حلب در ج 4 / 133 ، نقل كرده . و نيز مقريزى در خطط 2 / 306 و دكتر عبد اللطيف حمزة در « الحركة الفكرية فى مصر » ص 271 ، او را با عنوان قاضى ياد كرده‌اند .\r\n2 - آنكه به نام « ابن قادوس » شهرت دارد ، محمود ، شاعر مورد بحث ما است ، نه أسعد ، چه او به عنوان قاضى نفيس بن قادوس ، معروف بوده ، نه ابن قادوس .\r\n3 - قاضى نفيس ، به شعر و ادب معروف نيست ، در هيچ فرهنگى ياد نشده كه شعر گفته باشد ، آنكه در تمام فرهنگهاى رجال و شعرا ياد شده ، همان ابو الفتح ابن قادوس است . و خدا به حال همگان داناست .\r\n","description":"","footnote":"","page_name":" 170 ","page_number":170},
  {"content":"\r\nقرن ششم\r\n\r\n47 غديريهء ملك صالح\r\n( شهيد 556 - 495 )\r\n1\r\n\r\nسقى الحمى و محلَّا كنت أعهده\r\nحيّا بحور بصوب المزن أجوده\r\nفان دنا الغيث و استسقت مرابعه\r\nربا فدمعى بالتّسكاب ينجده :\r\n\r\n- سيراب و خرم باد مرغزارى كه وعده گاه من بود ، از نسيم دريا ، سيلاب باران .\r\n- اگر ژالهء بهارى برآيد تا بساط اين گلشن سيراب كند ، سيلاب اشكم به مدد خيزد .\r\n* در اين قصيده گويد :\r\nيا راكب الغىّ ! دع عنك الضلال فهذا الرشد بالكوفة الغرّاء مشهده :\r\n- اى كه بر مركب جهل سوارى . حيرت از سر بگذار ، معدن رشد و رهيابى در كوفه هويداست .\r\n- آنكه خورشيد به يمن كرامتش بازگشت تا فضل نماز دريابد و فرشتگان گواه باشند .\r\n- و روز « غدير » كه رسول خدا در جمع حاضران فرمود و دست او را برافراشت :\r\n- هر كه را من سرور و سالارم ، اين على سالار و سرور است ، اينم فرمان\r\n","description":"","footnote":"","page_name":" 171 ","page_number":171},
  {"content":"\r\nمؤكد است .\r\n- هر كه ياريش وانهد ، خدايش وانهد ، هر كه دستيارش شود ، خدايش كمك باد .\r\n- در از قلعهء خيبر بركند و بدور افكند ، با آنكه از روزه ناتوان بود ،\r\n- لرزه بر اركان دژ افكند ، يهود را از هراس دل در بر طپيد .\r\n- روح الامين در سما فرياد بركشيد : اينك وصى . و اينك احمد پاك گوهر .\r\n- آب فرات سر به طغيان برآورد ، همگان از بيم هلاك به دو پناه بردند .\r\n- فرمودش : آب خود فرو دركش . ريگهاى فرات آشكار شد ، از صولت فرمانش ( 1 ) .\r\n2\r\n( اضافات چاپ دوم ) :\r\nدر قصيدهء ديگرى كه 57 بيت آن ياد شده ، امير المؤمنين را چنين مىستايد .\r\n- در معركه‌هاى فراوان پيشتاخت ، نه عقب نشست ، نه لرزه بر اندامش فتاد .\r\n- چه غمها كه از دل برادرش مصطفى زدود ، گاهيكه حادثهء بلا در كمين بود .\r\n- ميان آنكس كه شيوهء فرار بيادگار نهاد ، با آنكه در پيكار چون كوه بر جا بود ، تفاوت از زمين تا آسمان است .\r\n- در سورهء « هل اتى » خداى رحمان مقامش بنمود ، جودش بستود ، بدامنش چنگ بر زن .\r\n- على است كه فرمود\r\n« سلونى »\r\nتا اسرار علوم پنهانى بر شما هويدا سازم ، جز او را ياراى چنين ادعا نبود .\r\n- بلكه مىگفت : بر شما سرور شدم ، اما بهتر از شما نبودم ، اگر راه كج گرفتم ، براستم رهنمون باشيد .\r\n- اگر حاسدان مقامش نشناختند ، دوستان حق او را معترف آمدند .\r\n\r\n","description":"","footnote":"\r\n( 1 ) قصيده 39 بيت است ، گزيده‌هاى آن در مناقب ابن شهر آشوب و صراط المستقيم بياضى ديده مىشود ، تمام آن در كتاب « الرائق » علامه سيد احمد عطار ياد شده است .\r\n","page_name":" 172 ","page_number":172},
  {"content":"\r\n- بروز « غدير » فضلى نامور داشت كه رسول حق در ميان جمع دستش برافراشت .\r\n3\r\n* در قصيدهء ديگرى كه 44 بيت است با اين مطلع :\r\n\r\nلا تبك للجيرة السارين فى الظَّعن\r\nو لا تعرّج على الاطلال و الدّمن\r\nفليس بعد مشيب الرأس من غزل\r\nو لا حنين الى الف و لا سكن\r\nو تب الى اللَّه و استشفع بخيرته\r\nمن خلقه ذى الايادى البيض و المنن\r\nمحمّد خاتم الرّسل الَّذى سبقت\r\nبه بشارة قسّ و ابن ذى يزن :\r\n\r\n- تا كى بر ياران سفر كرده ات بنالى ؟ تا چند كنار اين كلبه‌هاى فرو ريخته منزل سازى ؟\r\n- اينك كه گرد پيرى بر سر نشست ، ديگرت دلدادگى بس است ، ياد دوست از سر بگذار .\r\n- سوى خدا راه برگير ، از همت برگزيدگانش شفاعت جوى كه صاحبان خيراند و بركت .\r\n- محمد خاتم رسولان است : حكيم عرب « قس » امير عرب « ذى يزن » مژدهء رسالتش گفت .\r\n* در اين قصيده گويد :\r\n- بدامنش چنگ برزن ، ذخيرهء دنيا و آخرتت او است ، و هم ستوده كردار :\r\nابو الحسن هادى انام :\r\n- وصى او . جانفداى او . نگهبان و ياورش از كيد دشمنان .\r\n- در روز « غدير » رسول خدا سفارش او كرد نه ديگران ، همگان شاهداند :\r\n- فرمود : اين است وصى من . جانشين من . دانشمند فرائض و سنن .\r\n- گفتند : پذيرفتيم . و چون درگذشت ، هنوز جنازه اش بر زمين راه خيانت گرفتند .\r\n","description":"","footnote":"","page_name":" 173 ","page_number":173},
  {"content":"\r\n4\r\n* در قصيدهء ديگرى كه 27 بيت است ، چنين سروده :\r\n- من پيرو على باشم . در ستيز با دشمنانش ، مهر كيش دوستانش .\r\n- من پيرو على باشم كه بروزگار ، گرد پستيها نگرديد .\r\n- بندهء ساقى كوثرم كه برستاخيز دوستانش را آب حيات بنوشاند .\r\n- بندهء حلال مشكلاتم ، كه هر صعب و دشوارى در برش سهل و آسان است .\r\n- آنكه چون فارس يليل را به خاك افكند ، فرشتگان آواى تكبير برآوردند .\r\n- سرورى كه خدايش برگزيد ، ببرادرى رسولش بركشيد .\r\n- سوگند كه در شب هجرت ، تنها او برخى و جانفداى رسول حق گشت .\r\n- بجان خودم كه در روز « غدير خم » جز او را لايق وصايت نديد .\r\n5\r\n* در قصيدهء ديگرى كه 41 بيت است ، با اين سر آغاز گويد :\r\n\r\nما كان اوّل تائه بجماله\r\nبدر منال البدر دون مناله\r\nمتباين فالعدل من اقواله\r\nليغرّنا و الجور من افعاله\r\nصرع الفؤاد بسحر طرف فاتر\r\nحتّى دنا فأصابه بنباله\r\nمتعوّد للرّمى حاجبه غدا\r\nمن قسيه و اللَّحظ بعض نصاله\r\nما بلبل الاصداع فوق عذاره\r\nالَّا انطوى قلبى على بلباله\r\nيبغى مغالطة العيون بها لكى\r\nيخفى عقاربه مدبّ صلاله\r\nو يظلّ من ثقل الغلالة تشتكى\r\nما يشتكيه القلب من اغلاله\r\nجعل السّهاد رقيب عينى فى الدّجى\r\nكى لا ترى فى النّوم طيف خياله\r\n\r\n- اولين زيبا رخ رعنا نيست كه به خود بنازد ، ماهى كه دست آفتابش بدامن نرسد .\r\n- دمساز نيست : در سخن نرم و مهربان تا بفريبد ، در عمل جفاكار است .\r\n- جادوى خمارش دلم به خاك افكند ، از آن پس با تير مژگان چاك چاك .\r\n- كماندار ماهرى است : ابروانش چاچى ، تير نگاهش ناوك خونچكان است .\r\n","description":"","footnote":"","page_name":" 174 ","page_number":174},
  {"content":"\r\n- طرهء زلف بر گلشن عذار نيفشاند ، جز اينكه قلب زار من برآشفت .\r\n- اين پريشانى و آشفتگى مغلطه سازد ، تا عقرب زلفش نهان سازد .\r\n- بام تا شام از پيرهن حرير شكوه آرد ، آن سان كه دل عاشقان در زنجير عشقش بنالد .\r\n- شام تا بام بيدارى و بيخوابى رقيب چشمانم كرد ، مبادا رؤياى شيرينش بخوابم آيد .\r\n\r\nو حفظت فى يدى اليمين و داده\r\nجهدى و ضيّع مهجتى بشماله\r\nو اباح حسّادى موارد سمعه\r\nو حميت ورد السّمع عن عذّاله\r\nأغراه تأنيسى له بنفاره\r\nعنّى و اذلالى بفرط دلاله\r\nو لربّما عاتبته فيقول لى\r\n: قولى يكذّبه بفتح فعاله\r\nكمعاشر أخذ النّبىّ عهودهم\r\nو استحسنوا الغدر الصّراح بآله\r\nخانوه فى امواله و زروا\r\nعلى افعاله و عصوه فى اقواله :\r\n\r\n- مهرش بجان و دل نگهبان شدم ، خون دلم بىمهابا هبا كرد .\r\n- ياوهء حاسدان عشقم در گوش سپرد ، پند ناصحانش در گوش نگرفتم .\r\n- انس ورزيدم ، رميد . نياز بردم ، ناز كرد .\r\n- و چون عتابش كردم ، قول وفا داد ، اما در عمل جفا كرد .\r\n- بسان آن جمع كه با رسول خدا پيمان بستند بآلش مهربان باشند ، اما راه دغل گرفتند .\r\n- اموال رسول به دغا بردند ، بر كردارش خرده گرفتند ، نافرمانى دستور كردند .\r\n- اين امير مؤمنان سرور خاندان كه در دهر همتا نداشت :\r\nالعلم عند مقاله و الجود حين نواله و الباس يوم نزاله\r\n- به هنگام سخن در دانش ، بوقت جود و بخشش در دهش ، به آوردگه در رزم و پيكار .\r\n- برادر رسول ، از ميان امت ، امين آن سرور در ودايع نبوت .\r\n- در مهر و ولايشان تأكيد نمود ، و گويا به نزاع و ستيزشان وصيت فرمود .\r\n","description":"","footnote":"","page_name":" 175 ","page_number":175},
  {"content":"\r\n- آئين اعتدال را با كتمان حقائق ناقص شمردند ، با آنكه روز غدير ، راه كمال پيمود .\r\n* اين قصائد را از كتاب « الرائق » تأليف سرورمان علامه سيد احمد عطار ، اقتباس كرديم ، در اين كتاب ، قسمت مهمى از اشعار و قصائد « ملك صالح » دربارهء عترت طاهرهء پيامبر ثبت شده و چه بسا بيشتر مدايح او را ياد كرده باشد .\r\n( پايان اضافات چاپ دوم )\r\n\r\nشاعر :\r\nابو الغارات ، ملك صالح ، يكه سوار مسلمين ، نصير الدين ، طلايع بن رزيك ابن صالح ارمنى ( 1 ) ، و چنان كه در « اعلام » زركلى آمده ، اصل او از شيعيان عراق است .\r\nاز آن جماعتى است كه خداى سبحان دين و دنيا را برايشان فراهم آورده افتخار دو سرا نصيبشان گشت : دانشى به حق نافع و سلطنتى داد گرانه . هم فقيهى ممتاز ، آن چنان كه در كتاب « خواص عصر فاطمى » ياد شده ، هم اديبى نكته بين و قافيه پرداز ، چونان كه در فرهنگ رجال آمده .\r\nدر عين حال : وزيرى دادگستر كه قاهره با سيرت عادله اش مىنازد ، ملت مصر در سايهء عنايتش مىبالد ، دولت فاطميان از حسن تدبيرش در سياست رعيت و انتشار امنيت و دوام صلح و صفا به استحكام و قدرت مىفزايد . و چونان كه زركلى در « اعلام » گويد : وزيرى خود ساخته كه در شمار ملوك آيد .\r\nبا لقب « ملك صالح » نامور شد ، و اين لقب با سيره و روش او مطابق آمد ، چنان كه در تاريخ سراسر عظمتش مىخوانيم : به حق سوگند كه در دانش وافر و ادب فائق ، صالح بود ، در دادگرى و پارسائى صالح بود ، در سياست پسنديده و رعايت رعيت صالح بود ، در داد و دهش و بذل و بخشش صالح بود .\r\nكوتاه سخن : در همه فضائل و آداب ، دينى و دنيوى ، صالح و شايسته بود ، گذشته از همهء اينها ، خود باختگى او در ولاء ائمهء اطهار و نشر آثارشان و دفاع از حريمشان با دست و زبان ، نظم و نثر .\r\n\r\n","description":"","footnote":"\r\n( 1 ) به كسر همزه منسوب به ارمينيه ، بر خلاف قياس آمده : نام فلات وسيعى است .\r\n","page_name":" 176 ","page_number":176},
  {"content":"\r\nفقها را در محضر خود مىخواند ، و در مسئله امامت و قدر با آنان مناظره مىكرد ، در نصرت مذهب تشيع چون آتش سرخ بود ( كالسكة المحماة ) چنان كه در « خطط » و « شذرات الذهب » تعبير كرده‌اند .\r\nتأليفى بنام « الاعتماد ( 1 ) ، در رد بر اهل عناد » دارد كه متضمن امامت على امير المؤمنين است و بحث در پيرامون احاديث ولايت و امامت . دفتر اشعارش در 2 جلد مدون گشته كه در فنون مختلفه شعر مهارت خود را نمايان نموده ، تا آنجا كه سعيد بن مبارك ، نحوى بزرگ ، در گذشتهء 569 يك بيت از اشعار او را در بيست جزوه شرح كرده است .\r\nاديبان هر روز گرد شاه نشين وزارتخانه اش انجمن مىشدند و اشعار او را مىنوشتند ، دانشمندان از هر ديار به خدمتش وارد گشته ، به آرزوى خود نائل مىشدند .\r\nهر ساله اموال فراوانى به مشاهد مشرفه گسيل مىداشت تا در ميان علويين تقسيم شود و همچنان براى اشراف مدينه و مكه ، لباس و ساير ما يحتاج زندگى مىفرستاد ، حتى الواحى كه براى نوشتن كودكان مكتب آنان لازم بود و يا قلم و ساير ادوات كتابت .\r\nآبادى « مقس ( 2 ) » را وقف كرد تا دو سوم آن نصيب اشراف از فرزندان امام حسن و امام حسين باشد و نه قيراط آن ويژهء اشراف مدينهء منوره و يك قيراط آن در مصالح مسجد امين الدوله صرف گردد .\r\nآبادى « بلقس » را در قليوبيه و استخر « حبش ( 3 ) » را نيز در مصارف خيريه وقف كرد ، مسجد جامع قرافهء بزرگ را تجديد بنا كرد . جامع نوينى در باب « زويله » پشت قاهره بنيان كرد كه بنام جامع صالح خوانده مىشد .\r\nدر تمام دوران حيات ، پيكار با فرنگيان را ، در دشت و دريا ، واننهاد ، هر سال\r\n\r\n","description":"","footnote":"\r\n( 1 ) در شذرات الذهب « الاجتهاد » ثبت شده :\r\n( 2 ) به فتح ميم و سكون قاف . قبل از اسلام « ام دنين » ناميده مىشد .\r\n( 3 ) حموى گويد : سرزمينى است در بيابان پست ، طول آن يك ميل مسافت دارد و مشرف بر نيل مصر است ، پشت قرافه . وقف بر اشراف است .\r\n","page_name":" 177 ","page_number":177},
  {"content":"\r\nسپاهى پشت سپاه ديگر بسوى آنان گسيل مىداشت ( 1 ) .\r\nهماره صدر جايگاه ، تاج افتخار ، دستور نافذ ، تخت سلطنت در اختيار او بود ، تا با وجود همهء اين مفاخر ، به فوز شهادت هم نائل آمد : و روز دوشنبه نوزدهم ماه مبارك رمضان ، سال 556 در دهليز كاخش بىخبر مورد هجوم قرار گرفت و كشته شد ، و در كاخ وزارتخانهء قاهره به خاك رفت ، و بعد ، فرزندش ملك عادل جسد او را به قرافهء كبرى حمل داد .\r\n\r\nپيرامون زندگى شاعر :\r\n1 - ابن اثير ، در تاريخ الكامل 11 / 103 گويد : در اين سال ( 556 ) ماه مبارك رمضان ، ملك صالح ، وزير عاضد علوى صاحب مصر مقتول شد . انگيزهء قتل اين بود كه با استبداد كامل حكومت مىكرد ، در امر و نهى ، و خرج و دخل اموال ، خودسرانه كار مىكرد . از آن رو كه عاضد كم سال بود ، و همو خود به خلافتش بركشيده بود ، و در راه اين مقصود ، جماعتى را آواره ديار كرد تا از شورش آنان در امان باشد .\r\nضمنا دخترش را به ازدواج عاضد درآورد ، و پردگيان حرم با او دشمن شدند : عمهء عاضد . مال فراوانى به امراء مصر فرستاد و آنان را به قتل ملك تشويق و دعوت نمود ، از همه سرسختتر در ميان آنان مردى بود كه « ابن الداعى » لقب داشت ، در دهليز قصر كمين كردند ، و چون وارد شد ناگهان با كارد به دو حمله بردند و جراحات مهلكى بر او فرود آوردند .\r\nبا وجود اين همراهانش او را به داخل كاخ بردند و هنوز رمقى در او باقى بود ، به عاضد پيام فرستاد و سرزنش كرد كه از چه به قتل او رضا داده است با آنكه بدستيارى او بر سرير خلافت جاى كرده ؟ عاضد قسم ياد كرد كه از ماجرا بىخبر است . گفت : اگر از توطئه قتل من بىاطلاعى ، عمه ات را تسليم كن تا انتقام گيرم .\r\nعاضد دستور فرمود تا او را گرفته تسليم كردند ، ملك او را بقتل رسانيد ، وصيت كرد كه وزارت به فرزندش رزيك تفويض شود و او را به لقب « عادل » بر كشيد ،\r\n\r\n","description":"","footnote":"\r\n( 1 ) خطط 4 / 81 و 324 ، تحفة الاحباب سخاوى 176 .\r\n","page_name":" 178 ","page_number":178},
  {"content":"\r\nو به همين جهت كار وزارت به فرزندش منتقل گرديد .\r\nملك صالح اشعار شيوا و رسائى دارد كه گواه فضل بىكران اوست از آن جمله در افتخارات خود گويد :\r\n\r\nابى اللَّه الَّا ان يدوم لنا الدّهر\r\nو يخدمنا فى ملكنا العزّ و النّصر\r\n\r\n- خدا جز اين نخواست كه ملك ما بر دوام ماند ، عزت و نصرت در ركاب ما بپايد .\r\n- دانستيم كه متاع دنيا آلاف و الوف آن فانى است ، آنچه پايدار ماند نام نيك دنيا ، پاداش كردگار است .\r\n- بذل و عنايت با سطوت و صولت بهم در آميختيم ، چون ابر بهارى كه سيلاب باران با رعد و برق درآميزد .\r\n- آنگاه كه پا بميدان رزم نهيم ، جفت جفت به خاك هلاك اندازيم ، مهمان مادر اين ضيافت گرگ بيابان كركس آسمان است .\r\n- و چون در صلح و صفا داد و دهش كنيم ، بنده و آزاد بر مرغزار نعمت مادر عيش و نشاط است .\r\n* صالح مردى كريم بود ، با ادبى فائق و شعرى رائق ، دانشمندان در كنارش جمع ، عطاى فراوانى به خدمتشان گسيل مىداشت . به دو پيوست كه شيخ ابو محمد ابن دهان نحوى بغدادى كه مقيم موصل است ، اين بيت از سروده‌هاى او را شرح نوشته :\r\n\r\nتجنّب سمعى ما يقول العواذل\r\nو أصبح لى شغل من الغزو شاغل\r\n\r\n- گوشم به ملامت ناصحان نيست اينك از پيكار و ستيز سرگرم و غافلم\r\n* بپاس اين خدمت هديهء نفيسى مهيا كرده به دو فرستد ، اما قبل از گسيل داشتن به قتل رسيد . به دو پيوست كه مردى از اعيان موصل در مكهء مكرمه او را ثنا و ستايش گفته . نامه اى تشكرآميز به دو نوشت و هديه اى بدان ضميمه فرمود .\r\nملك صالح ، مذهب اماميه داشت ، بر روش علويين مصر نمىرفت ، آن هنگام كه عاضد بر مسند خلافت نشست و در مراسم شركت نمود ، هلهله و غوغاى عظيمى برخاست .\r\n","description":"","footnote":"","page_name":" 179 ","page_number":179},
  {"content":"\r\nملك صالح پرسيد : چه خبر است ؟ گفتند : مردم شادى و پاى افشانى مىكنند ، فرمود : فكر مىكنم اين مردم بىخرد با خود گويند : خليفهء پيشين نمرد ، تا اينكه ديگرى را بجاى خود نشاند ، و ندانند شبان آنان منم كه چون گوسفندانشان با چوب خود ميرانم .\r\nعماره گويد ( 1 ) : سه روز پيش از شهادت ملك ، بخدمتش رسيدم ، مرقومى بدست من داد كه اين دو بيت در آن نوشته بود :\r\n- ما در خواب غفلت غنوده‌ايم ، چشم مرگ به سوى ما باز است .\r\n- سالهاست به جانب مرگ مىتازيم ، كاش دانستمى كى به استقبال ما شتابان است .\r\n* و اين آخرين ملاقات ما بود .\r\nعماره گويد : از شگفتيهاى روزگار كه من قصيده اى در خدمت فرزندش عادل انشاد كردم و از جمله گفتم :\r\n- پدرت با صولت وحدت بر فرق سياهى كوبد ، و توئى دست راست و چپ .\r\n- مقام منيع او - گر چه عمرش دراز باد - در اختيار تو خواهد بود .\r\nويژه و حتم .\r\n- عروس وزارت از پس حجله به سويت نگران است . هر حجابى بالا رفتنى است .\r\n* و امر وزارت پس از سه روز در اختيار او قرار گرفت .\r\n2 - ابن خلكان در تاريخ خود ج 1 / 259 گويد : صالح وارد قاهره شد و در ايام فائز متصدى وزارت گشت ، و مستقلا عهده دار امور سياست و تدبير كار دولت شد . مردى صاحب فضل و دوستدار اهل فضل بود با دستى جواد و بخشنده خوش برخورد ، با احساس نيكو . از شعر اوست :\r\n- روزگار ، با حوادث و انقلابات خود عبرتآموز است ، ما سرخوش و بىخيال .\r\n\r\n","description":"","footnote":"\r\n( 1 ) يكى از شعراء غدير در قرن ششم هجرى است ، شعر او با شرح حالش تحت رقم 52 خواهد آمد .\r\n","page_name":" 180 ","page_number":180},
  {"content":"\r\n- مرگ را فرامش كرده‌ايم هرگز يادش نكنيم ، جز اينكه امراض و اسقام يادآور ماست .\r\n* و از جمله اشعار او :\r\n\r\n- و مهفهف ثمل القوام سرت الى\r\nأعطافه النّشوات من عينيه\r\nماضى اللَّحاظ كأنّما سلَّت يدى\r\nسيفى غداة الرّوع من جفنيه\r\nقد قلت اذ خطَّ العذار بمسكه\r\nفى خدّه ألفيه لا لاميه\r\nما الشّعر دبّ بعارضيه و انّما\r\nاصداغه نفضت على خدّيه\r\nالناس طوع يدى و امرى نافذ\r\nفيهم و قلبى الآن طوع يديه\r\nفاعجب بسلطان يعمّ بعدله\r\nو يجور سلطان الغرام عليه\r\nو اللَّه لو لا اسم الفرار و انّه\r\nمستقبح ، لفررت منه اليه :\r\n\r\n- نازك اندامى چون سرو ناز ، سر خوش و پيچان ، مستى از چشم خمارش بر سر و دوش خزيده .\r\n- با نگاهى دلدوز ، گويا روز پيكار است ، از نيام چشمانش شمشير بركشيده .\r\n- بتازه ، خط عذارش چون مشك بر دميده ، طرفين رخسارش الف كشيده ، نه لام .\r\n- گفتم : عارض او نيست كه بر رخسارش دويده ، طرهء زلف است كه بر عذارش برچميده .\r\n- همگانم هواخواه و سر بفرمان ، امرم به هر جانب روان ، اما قلبم مطيع فرمان اوست .\r\n- شگفتا از اين سلطان دادگر كه سلطان عشقش بر او جور و جفا روا دارد .\r\n- به خدا سوگند كه اگر فرار مايهء ننگ و عار نبود ، از جور و جفاى اين به دامن عدل و داد او فرار مىكردم .\r\n* و در مصر براى حاضران انشاد كرده است :\r\n- برف پيرى بر سر نشست ، آبروى جوانى ببرد ، باز سپيد بآشيانهء زاغ اندر آمد .\r\n- در خواب ناز غنودى ، ديدهء حوادث بيدار ، نيش مرك در كمين است .\r\n","description":"","footnote":"","page_name":" 181 ","page_number":181},
  {"content":"\r\n- چگونه عمرى بجا باشد ، بنياد گنجينه ، هر چه باشد ، با خرج بىحسابت بر باد است .\r\n* المهذب ، عبد اللَّه بن اسعد موصلى ، ساكن حمص ، از موصل به عزم زيارت صالح آمد و با قصيده اى به قافيه كاف او را ثنا گفته بود ، مطلع قصيده اين است :\r\n\r\nاما كفاك تلافى فى تلافيكا\r\nو لست تنقم الا فرط حبّيكا\r\n\r\n- اين نه كافى است كه در تلافى مافات جانم تلف شد ؟ عيبم نباشد ، جز اينكه بسيارت دوست دارم .\r\n( و با اين دو بيت از تغزل به مدح مىگرايد : ) ( 1 )\r\n\r\nو فيم تغضب أن قال الوشاة سلا\r\nو أنت تعلم أنّى لست أسلوكا\r\nلا نلت وصلك ان كان الَّذى زعموا\r\nو لا شفى ظمأى جود ابن رزّيكا\r\n\r\n- از چه خشم گرفتى ؟ كه بد گويان به تسلاى خاطرم آيند ؟ با آنكه دانى تسلا نپذيرم .\r\n- وصلت حرامم باد اگرت راست گفته باشند و نه از عطاى ابن رزيك شفاى تشنگى نصيبم باد .\r\n* اين قصيده بسيار ممتاز است .\r\n3 - مقريزى در ج 4 ص 81 - 73 خطط گويد : ملك صالح در ميان جماعتى از بىنوايان به زيارت مشهد امام على بن ابى طالب رفت ، در آن هنگام توليت با سرور سادات ، ابن معصوم ( 2 ) بود . در خواب به خدمت امام رسيد ، امام به دو فرمود :\r\nدر اين شب حاضر ، چهل تن از بىنوايان به زيارت آمده‌اند ، در ميان آنان مردى است كه طلايع بن رزيك نام دارد ، از بزرگان دوستان ما است ، به دو برگو : « برو كه والى مصرت ساختيم » .\r\n\r\n","description":"","footnote":"\r\n( 1 ) اضافه از ابن خلكان . ( مترجم ) .\r\n( 2 ) ابن شدقم در تحفة الازهار گويد : ابو الحسن ابن معصوم بن احمد ابى الطيب ، سيدى شريف ، جليل ، عظيم الشأن و رفيع مقدار و در مشهد غروى مىزيست ، صاحب جاه ، با حشمت و عزت و احترام ، سنگين و با وقار بود . انتهى . ابن معصوم ، جد خاندان بزرگوار خرسان است كه در نجف معروفاند .\r\n","page_name":" 182 ","page_number":182},
  {"content":"\r\nصبح آن شب ، جارچى ابن معصوم ندا بر كشيد : در ميان شما كدام يك طلايع بن رزيك است ؟ بپاخيزد و به ملاقات ابن معصوم شتابد ، طلايع به خدمت سيد رسيد و سلام گفت ، سيد ماجراى رؤيا را براى او شرح داده ابلاغ رسالت كرد ، طلايع روانهء مصر شد و كارش بالا گرفت :\r\nموقعى كه نصر بن عباس ، اسماعيل ظافر ، خليفهء فاطمى را كشت ، پردگيان حرم به منظور خونخواهى نامه‌ها نوشتند و موهاى چيده شدهء خود را در جوف نامه‌ها به هر سوى و هر كس كه اميد خونخواهى داشتند ، فرستادند ، طلايع مردم را گرد آورد و به عزم انتقام از وزير قاتل عازم قاهره گرديد ، چون به قاهره نزديك شد ، وزير فرار اختيار كرد ، و طلايع با خاطر جمع و صلح و صفا وارد شهر شد ، خلعت وزارت بر تن او افكنده شد ، و با لقب « ملك صالح » « فارس مسلمين » ( يكه سوار مسلمانان ) « نصير الدين » مفتخر شد .\r\nصالح به آزادى و امنيت همت گمارد ، و راه و روشى نيك پيشه كرد ( و پس از آنكه ماجراى شهادتش را ياد كرده ( 1 ) ) مىگويد : مردى شجاع ، كريم ، سخى ، فاضل ، ادب دوست و اديبپرور بود ، نيكو شعر مىسرود ، خلاصهء سخن آنكه در فضل و خرد و سياست و تدبير ، يكتا مرد زمانش بود ، با ابهت ، با صولت و پر هيبت . مالى موفور بدست آورد ، بر نمازهاى يوميه از فرائض و نوافل مواظبت داشت . در تشيع سخت تعصب مىورزيد .\r\nكتابى تصنيف كرده بنام « الاعتماد ، در رد بر اهل عناد » فقها را گرد آورد و با آنان در مطالب كتاب مناظره كرد ، اين كتاب در امامت على بن ابى طالب است .\r\nفراوان شعر گفته ، در هر فنى از فنون شعر وارد شده ، ديوانش در دو جلد مدون است ، از جمله اشعار او در باب اعتقادات :\r\n\r\nيا امّة سلكت ضلالا بيّنا\r\nحتّى استوى اقرارها و جحودها :\r\n\r\n- اى امتى كه آشكارا به راه ضلالت رفتى . اعتراف و انكارت يكسان بود .\r\n- گفتيد : معاصى جز به تقدير خداى جهان چهر نگشود .\r\n- اگر چنين باشد ، خداى شما خود مانع اجراى فرمان خواهد بود .\r\n\r\n","description":"","footnote":"\r\n( 1 ) رك ، شهداء الفضيله 58 .\r\n","page_name":" 183 ","page_number":183},
  {"content":"\r\n- حاشا و كلا كه پروردگار ما از كبيره و فحشا نهى كند ، و هم خواهان آن باشد .\r\n* قصيدهء ديگرى سروده و نامش « جوهريه ، در رد قدريه » ناميده است .\r\nو هم گويد : روايت كنند در آن شب كه صبحگاهش به قتل رسيد ، گفت :\r\nدر اين شب ، امام على بن ابى طالب به تيغ كين مضروب شد ، آنگاه فرمان داد تا مقتل امام را قرائت كردند . بعد غسل كرد و با صد و ده ركعت نافله ، شبزنده دارى نمود .\r\nصبح بيرون شد تا سوار شود ، لغزيد ، عمامه اش نگون شد . اضطرابى به دو دست داد و در دهليز وزارتخانه نشست ، ابن صيف را كه عمامهء خلفا و وزرا را مىبست ، و بدين جهت وظيفه خوار بود و مقررى دريافت مىكرد ، حاضر ساخت تا عمامهء او را اصلاح كند .\r\nمردى تذكر داد كه اين ماجرا مايهء تطهير و فال شوم است ، اگر راى سرورمان باشد ، حركت را تأخير بيندازد ، نپذيرفت ، فرمود : فال شوم القاى شيطان است ، چاره اى از حركت نيست ، سوار شد و پايان كارش چنان شد كه شد .\r\nدر ج 2 ص 284 بنقل از ابن عبد الظاهر دربارهء مشهد امام حسين كه در مصر واقع است ، گويد : طلايع بن رزيك ، معروف به ملك صالح ، عزم كرد كه سر مبارك حسين را از عسقلان ( 1 ) كه گهگاه مورد هجوم فرنگيان بود ، به مصر منتقل سازد .\r\nجامع ويژه اى در باب زويله بنيان كرد تا سر مبارك را در آنجا دفن كند ، و به شرف اين افتخار عظيم نائل آيد .\r\nاما اهالى « قصر » در اين شرافت پيروز شدند و گفتند : سر مبارك بايد در محلهء ما باشد ، همين مكان فعلى را مهيا كرده با رخام بنيان كردند و سر بدانجا منتقل گشت ، و اين واقعه در سال 549 دوران خلافت فائز و بر دست طلايع جارى شد .\r\nحكايتى شنيده‌ام كه برخى گواه شرافت اين سر مبارك مىشمرند : گفتند سلطان ملك ناصر ، موقعى كه قصر را تصرف كرد ، خادمى را به دو نمودند كه در دولت مصريان صاحب جاه و مقام و كليددار قصر بوده است .\r\n\r\n","description":"","footnote":"\r\n( 1 ) شهرى است در شام از كارگزاريهاى فلسطين ، كنار دريا ، عروس شامش خوانند .\r\n","page_name":" 184 ","page_number":184},
  {"content":"\r\nگفتند : اين خادم گنجينه‌ها و دفينه‌هاى قصر را مىشناسد . او را گرفتند و وا پرسيدند ، پاسخى نياورد ، صلاح الدين كارگزاران خود را فرمود تا با شكنجه به اقرارش كشند .\r\nاو را گرفتند و بر سرش سوسكهاى سياهى گذارده با دستمال قرمزى بستند ، مىگويند : اين بالاترين شكنجه هاست ، آدميزاده تحمل ندارد كه بر آزار سوسكها صبر كند ، ساعتى نمىگذرد كه ملاج او را سوراخ مىكنند و كشته مىشود ، چند بار ، اين بلا را بر سرش آوردند ، ناله نزد و احساسى نداشت بر عكس مىديدند كه سوسكها مرده‌اند .\r\nسلطان احضارش كرد و با اصرار ، سر آن پرسيد ، پاسخ داد : علتى جز اين فكر نمىكنم كه چون سر مبارك امام حسين را مىآوردند ، منهم نيز شركت كردم و بر بالاى سر خود حمل كردم . گفت : آرى سرى عظيمتر از اين چه خواهد بود ، او را بخشيد و آزاد كرد . انتهى .\r\n4 - شعرانى در مختصر تذكرهء قرطبى ( 1 ) ص 121 آورده است : به تحقيق پيوسته كه طلايع بن رزيك ، بعد از آنكه مشهد رأس الحسين را در قاهره بنا كرد و سر مبارك را با هزينهء چهل هزار دينار بدانجا منتقل نمود ، شخصا با تمامى سپاهيانش تا خارج از شهر با سر و پاى برهنه استقبال كرد .\r\nاينك سر مبارك داخل برنسى از حرير سبز ، ميان گور بر روى يك كرسى از چوب آبنوس قرار دارد ، و در حدود نيم اردب ( 2 ) ، عطريات در داخل گور فرش كرده‌اند ، اين اطلاعات به وسيلهء خادم مزار در اختيار من قرار گرفته است .\r\nتا آنجا كه در ص 122 گويد :\r\nاى برادر عزيز ، با نيت خالص به زيارت اين مشهد شريف روان شو ، اگر اهل كشف و شهود نيستى كه بركات اين روضه را دريابى ، بدان كه گفتهء قرطبى ( دفن سر مبارك حسين در مصر باطل است ) مربوط به دوران قرطبى است ، زيرا\r\n\r\n","description":"","footnote":"\r\n( 1 ) التذكره باحوال الموتى و امور الاخرة ، و اين قرطبى همان صاحب تفسير معروف است :\r\nمحمد بن احمد بن فرج انصارى خزرجى . ( مترجم ) .\r\n( 2 ) پيمانه اى است كه بيست و چهار صاع گنجايش دارد . ( مترجم )\r\n","page_name":" 185 ","page_number":185},
  {"content":"\r\nكه رأس مبارك بعد از مرگ قرطبى بوسيلهء طلايع بن رزيك به مصر انتقال يافته است .\r\nامينى گويد : اين تصحيح و توجيه ، نسبت به كلام قرطبى ، گواه بىخبرى شعرانى است از شرح حال قرطبى و طلايع : چون ندانسته كه اين قرطبى در سال 671 فوت كرده يعنى بعد از وفات طلايع به صد و پانزده سال ، زيرا وفات ملك صالح : طلايع بسال 556 بوده كه نطفهء قرطبى هنوز منعقد نگشته .\r\nضمنا ، مشهد رأس الحسين كه بفرمان طلايع بنيان شد ، در سال 740 هجرى ، در آتش سوزى ويران گشت ، تا كنون مكرر تجديد بنا شده ، بتازگى در كنار آن مسجد جامعى تأسيس يافته ، و بالاخره در دوران امارت عبد الرحمن كخيا ، از امراء مماليك بناى مشهد حسينى تجديد سازمان يافته و آن در اواخر قرن گذشتهء ميلادى بود ، بعد از آن به ايام خديوى سابق تمام ساختمان از پى برداشته شده تجديد بنا كردند .\r\nاز بناى قديمى تنها همان قبه اى كه بر فراز مقام امام است ، باقى مانده ، چنان كه امروز مشاهده مىكنيم ، و اين همان جامع معروف است كه بنام سرورمان حسين « جامع سيدنا الحسين » شهرت دارد ( 1 ) .\r\n\r\nولادت ، وفات ، مدايح و مراثى :\r\nملك صالح به سال 495 پا بجهان نهاد ، و فقيه عمارهء يمنى كه شرح حالش بيايد ، با قصائد فراوانى كه در كتابش « النكت العصريه » درج شده ، او را ثنا گستر بوده است ، از جمله :\r\n- هر آن درخشى كه هويدا شود وانهيد ، جز درخشى كه بر بارگاه او پرتو افكن شود .\r\n- به بارگاه صالح بشتابيد ، نام او كه شنيديد ، نام دگران فراموش سازيد .\r\n- بدين درگاه بآرزوى مال و منال مپوئيد ، عظمت و شخصيت را زير پا مگذاريد .\r\n\r\n","description":"","footnote":"\r\n( 1 ) تاريخ مصر جديد 1 / 298 .\r\n","page_name":" 186 ","page_number":186},
  {"content":"\r\n- از اين بارگاه ارجمندى و افتخار بجوئيد ، هر يك بفراخور مقدار خود كامياب گرديد .\r\n* و در شعبان سال 505 با قصيدهء ديگرى بستايش صالح پرداخته و از جمله سروده :\r\n- چكامه‌ام از سرزمين حجاز بپابوست آمد ، كتاب و سنت با ترنمى خوش انگيزهء شتابش بود .\r\n- اگر از رنج را هم پرسى : آرزويم بخواب نرفت ، اميدم بخطا نپيوست .\r\n- آبهاى گنديده گوارا نشد ، در آبشخور سفله گان بار نيفكندم .\r\n* و در ستايش او گفته :\r\n- پندارى سوز و گداز از سر گرفتم ، از آن دم كه راه هجران گرفتى ؟\r\n- جفا و هجرانت آرامش خاطرم گشت ، سردى هجران سوز دل را فرو نشاند .\r\n- ديگرم از پس چهل سال كه شادابى عمر گذشت ، عشق و دلدادگى قبيح است .\r\n- گر چه برف پيرى بر سرم ننشسته ، صبح سفيدش بر عارضم دميده .\r\n- روزگار عيش و عشرت كه بهردم جنايتى نه در خور عفو كردم .\r\n- به زير پى در سپردم ، گنجينهء عمرم دريغ نيامد ، بىحساب خرج كردم .\r\n- اما ، زادگان « رزيك » بياريم شتافتند ، با احسان خود غريق رحمتم ساختند .\r\n* و از همين قصيده است :\r\n- اگر صالح ، كرانهء دشت برنمىتافت ، سيل احسانش از اين سامان در مىگذشت .\r\n- در عين اميدوارى ، چنان بودم كه از سراب به سوى شراب گريزانم .\r\n- اما - به حمد اللَّه - تلاشم ياوه نماند ، اميدم به مصر نااميد نگشت .\r\n- سپيد بارگاهى زيارت كردم كه ابر عطايش كاخ آرزوى بر باد رفتگان آباد سازد .\r\n* و از همين سروده :\r\n- فرزندت ناصر عادل بپاداشتى كه رسوم ديرين زنده كند ، از آن پس كه\r\n","description":"","footnote":"","page_name":" 187 ","page_number":187},
  {"content":"\r\nتباهى گرفت .\r\n- عدل و داد ، در جهان بگسترانيد ، اينك گوسفندان با گرگ در چرايند .\r\n- تو آفتاب حقيقتى ، او پرتو آفتاب است .\r\n- در صولت و عطوفت ، هر دو ، راه تو گرفت : بر دوستان آب گوارا بر دشمنان رنج و بلا افشاند .\r\n- عمامهء عزت از پيش و پس بياويخت : شرافت نسب با دستاورد حسب درآميخت .\r\n- ملك و دولت با ارادهء آهنين نگهبان شد ، خجسته و ميمون آمد .\r\n- يكه سوارى كه به هر مرز و بوم درآمد ، قبه عظمت بر سما كشيد تاج زعامت بر تارك افراشت .\r\n- در جنگ و صلح ، از هيبت و صولتش ترساناند ، چون تيغ تيز ، در نيام هم رعبآور و هراس انگيز .\r\n* در قصيدهء ديگرى چنين ستايد :\r\n- تو كه با صولت و قدرت توانى بر اوج بلندى پا نهى ، اين تلاش و تكاپو از چيست ؟\r\n- با زبان شمشير ، خطبهء امارت بر خوان ، كه زبان شعر و ادب كوتاه است .\r\n* و در همين قصيده گويد :\r\n- كفيل خلافت ، صاحب غارت ، زمانه را در زير پى گرفت ، حيلهء روزگار بىاثر ماند .\r\n- هيبت او بر دل روزگار نشست ، شك و ترديد هم به حيرت و ابهام افتاد .\r\n- بخشيد بخاطر مكرمت ، در خون كشيد براى عبرت ، دلها مرعوب صولت او گشت .\r\n- دليران ، با تيغ آبدار و نيزهء تابدار ، خاضع و خاشع شدند ، جز اين چاره اى نديدند .\r\n- و چون « بهرام » و خاندانش به جهالت راه تمرد گرفتند ، از در ستيز آمدند .\r\n- ناصر عادل را چون خدنگ روان ساختى تا شيشهء عمرشان بشكست ، شكستى\r\n","description":"","footnote":"","page_name":" 188 ","page_number":188},
  {"content":"\r\nكه التيام نگيرد .\r\n- شبانه تاخت آورد و اگر بر فلك اعلى مىتاخت ، دل در بر اختران مىطپيد .\r\n- در آن شب سنان نيزه برق مىزد ، و از نوك آن آتش برمىجهيد .\r\n- بدين پندار كه شجاعت و بىباكى مايهء نجات است ، اما بو شجاع بر سرشان كوبيد كه ديگر برنخاستند .\r\n- شرابى نوشيدند كه از مستى آن برنخيزند ، جامى از شراب مرگ نى شراب انگور .\r\n* و از جملهء اين قصيده :\r\n- خدا را زين هيبت و همت كه چه جانها بر خاك هلاك نيفكند .\r\n- شبانه چون ماه بر سرشان تاخت و در پيرامون او اخترانى كه در گرد و غبار هيجا پنهان شدند .\r\n- با جوانمردانى از بنى رزيك در دو جانب او ، گويا آسياى مرگ بگردش آمد ( 1 ) .\r\n* و در قصيدهء ديگرى چنين ستايشگر شده است :\r\n- آنها كه از عشق لوليان گردن بلورين بر كناراند ، از لذت دنيا بىخبراند .\r\n- در عالم عشق و دلدادگى صفائى است كه جز عاشقان قدر آن نشناسند .\r\n- خدا نكند كه عشق پريچهران از دل من برخيزد و نه بيخوابى شب به خواب نازم تبديل شود .\r\n* و در همين قصيده گويد :\r\n- اگر مالك روح و روان خود بودم ، با اخلاص ، جان در قدمت نثار مىكردم .\r\n- لكن « ملك صالح » روان من در اختيار گرفت ، جانم در گرو جود و نوال اوست .\r\n- چنان با بخت و اقبال كامور گشت كه در كنارش نشست ، با آنكه پادشهان در برابر او بر خاك نشينند .\r\n\r\n","description":"","footnote":"\r\n( 1 ) دو قصيدهء كوتاه ديگر در مدح ملك صالح ياد شده كه مجموع ابيات آن 38 بيت است و بخاطر تكرار و ايجاد ملالت ترجمه نشد .\r\n","page_name":" 189 ","page_number":189},
  {"content":"\r\n* و در قصيدهء ديگرى ملك صالح و فرزندش و برادرش يكه تاز مسلمين را چنين ثنا گستر شده :\r\n\r\nابيض مجرّدة ؟ ام عيون\r\nتسلّ و اجفانهنّ الجفون\r\nعجبت لها قضبا باتره\r\nتصول بها المقل الفاتره\r\nفتغدوا لارواحنا واتره\r\nظباء فتكن بأسد العرين\r\nو غائرة خرجت من كمين\r\nاذا ما هززن رماح القدود\r\nحمين النّفوس لذيذ الورود\r\nحياض اللَّمى و رياض الخدود\r\nفلا تطمعنّك تلك الغصون\r\nفانّ كثيب نقاها مصون\r\nو فيهنّ فتّانة لم تزل\r\nأوامر مقلتها تمتثل\r\nو من اجل سلطانها فى المقل\r\nتقول لها اعين الناظرين\r\nاذا مارنت : ما الَّذى تأمرين ؟\r\nمنعّمة ردفها مخصب\r\nو ما اهتزّ من خصرها مجدب\r\nمقسّمة كلَّها يعجب\r\n\r\n- تيغ تيز است كه از نيام برآمد ؟ يا چشم جادو است كه جان ستان آمد ؟\r\nدر شگفتم كه چشمان خمار بر تيغ شرربار فائق آمد ، از ميانه خون ما بريخت .\r\n- آهووشان شير بيشه را به خون كشيدند ، غارتگرانى از كمين برجهيدند .\r\nكه چون قامت رعنا را به پيچ و تاب آرند ، جان عشاق را در خمار شربتى از لب و دندان و نسيمى از چهرهء چون گلستان ، وانهند .\r\n- سروهاى نازت بطمع نيندازند ، چرا كه بر شدن بر تل اين بوستان محال است ، در ميانشان شوخ چشمى است كه چون خسرو صاحب قران فرمان نگاهش مطاع است ، و از اينرو هر گاه ديده فرو دوزد ، نظارگان گويند : چه فرمائى كه بجان مطاع است .\r\n- نازنينى مست و ملنگ ، فربى سرين و لاغر ميان ، شوخ و شنگ ، در اندامش آب روان مىدود ، قلبش چون سنگ خاره نرمى نگيرد .\r\n","description":"","footnote":"","page_name":" 190 ","page_number":190},
  {"content":"\r\n- سوگند به جان « ملك صالح » يكتاى بىهمال ، خصم متجاوزين پناه درماندگان ، با كيفرى سخت دژم با دستى گشاده و پر مرحمت ، آنكه عترت پاك را يارى كرد ، وه چه ياورى كامكار .\r\n- مصر و قاهره به دو شرافت گرفت ، دولت در روزگارش به قدرت و شوكت رسيد ، براى پاكان عترت ، با عزم و ارادهء « ابن رزيك » فتحى نمايان آمد ، و هم ارادهء فرزندش ناصر دين .\r\n- چون ملك ناصر آشكار آيد ، خصال نيك او در شمار نيايد ، آرزوى كوتاه در ساحت نوالش دراز آيد ، بزرگوارى گشاده رو ، عطايش از چپ و راست ريزان .\r\n- جوانمردى كه پايهء همتش بر سماست ، كى توان گفت كه مقام ارجمندش تا كجاست ؟ والاترين صفات كمالش در زير پا ، خدايش دين و دنيا بخشيد ، خلق روزگار به خدمتش گرائيد .\r\n- هماره سايهء پدرش بر دوام باد . دولتش پاينده ، كامكار و كامروا باد . هم برادران گراميش و هم عموى بزرگوارش يكه سوار مسلمانان .\r\n* قصيدهء سروده كه در آن ملك صالح را ثنا گفته و خاندان پيامبر را رثا :\r\n\r\nشأن الغرام اجلّ ان تلحانى\r\nفيه و ان كنت الشّفيق الحانى\r\nانا ذلك الصبّ الذى قطعت به\r\nصلة الغرام مطامع السّلوان\r\nملئت زجاجة صدره بضميره\r\nفبدت خفيّة شأنه للشّانى\r\nغدرت بموثقها الدّموع فغادرت\r\nسرّى اسيرا فى يد الاعلان\r\nعنّفت اجفانى فقام بعذرها\r\nوجد يبيح ودائع الاجفان\r\n\r\n- روا نباشد كه بر شيدائى من ملامت آرى ، گر چه ناصحى مشفق و مهربانى .\r\n- من آن شوريدهء زارم كه با دلدادگى پيمان دارم ، راهى به دلدارى من نيست .\r\n- شعله‌هاى درونى ، سينهء چون شيشه‌ام را در هم شكست ، رقيب براز درونم پى برد .\r\n- با آنكه از ديده‌ام پيمان گرفته بودم ، راز درونم را بر ملا ساخت ، كوس\r\n","description":"","footnote":"","page_name":" 191 ","page_number":191},
  {"content":"\r\nرسوائى ما بر سر هر بام زدند .\r\n- ديده را بملامت در سپردم ، سوز درون بمعذرت برخاست و هر چه بود به آتش كشيد .\r\n* از همين قصيده است :\r\n- اى دوستان ! صلاح من در پرهيز از عشق و نواست تا شما چه گوئيد ؟\r\n- اينك دردى بدل دارم كه جاى عشق و شوريدگى نماند ، خمار شيدائى از سر بپراند .\r\n\r\nقبضت على كفّ الصّبابة سلوة\r\nتنهى النّهى عن طاعة العصيان\r\nأمسى و قلبى بين صبر خاذل\r\nو تجلَّد قاص و همّ دان\r\nقد سهّلت حزن الكلام لنادب\r\nآل الرّسول نواعب الاحزان\r\nفابذل مشايعة اللَّسان و نصره\r\nان فات نصر مهنّد و سنان\r\nو اجعل حديث بنى الوصىّ و ظلمهم\r\nتشبيب شكوى الدّهر و الخذلان\r\n\r\n- فراموشى چنان دست شيدائى از سرم كوتاه نمود كه ديگر نغمهء نافرمانى ساز نكنم .\r\n- تاريكى شب كه سايه گستر شود ، شكيبائى از دل برود ، انتقام اميدى خام است ، اما غم و اندوه همدم .\r\n- ميدان سخن سخت و ناهموار باشد ، اما نوحه سراى خاندان احمد ، راهى بس هموار در پيش دارد .\r\n- اينك كه شمشير تيز و سنان خونريز را نوبت جولان نيست ، زبان خامه را بنصرت و يارى آزاد كن .\r\n- حديث از خاندان على گوى و ستمى كه بر آنان رفت . ترانه و غزل را شيوهء دگر بياراى .\r\n- خاندان « اميه » ميراث رسول را بربود ، بر خاندان محمد غارت آورد .\r\n- با صاحبان مسند خلافت راه خلاف گرفتند ، در قبال برهان بهتان زدند .\r\n- قانع نشدند كه خيل نفاق بتازند ، دست ستم از آستين كين برآرند .\r\n- بر مسند رسالت بر شوند ، با آنكه ارث ابوسفيان نبود .\r\n","description":"","footnote":"","page_name":" 192 ","page_number":192},
  {"content":"\r\n- سرانجام كار بىشرمى بدانجا كشاندند كه داد كفر از ايمان گرفتند .\r\n- زيادشان گستاخى از حد بدر برد ، يزيدشان را به هلاك و دمار سپرد .\r\n- آسياى خونى كه خاندان حرب بگردش آورد ، زادگان مروان آسيابان شدند .\r\n- دريغ و افسوس بر اين آزادگان كه باران رحمت الهى و يار ستمديدگان بودند .\r\n- پيكر مباركشان بر سر تپه‌ها چاك چاك ، در بيابانها عريان بر خاك .\r\n- امت سرگشته عليه آنان دست بهم دادند ، بهشت برين فروختند ، دوزخ و نفرين بجان خريدند .\r\n- حق خلافت كه با نصوص قرآنى و تأييد رسالت پناهى ويژهء آنان بود ، ضايع گشت .\r\n- كاش سرورمان ملك صالح زنده بود ، داد آنان از دشمنان مىگرفت .\r\n- همانكه با اخلاص و مودت ، نام مختار از خاطر شيعيان برد . آيندگان بر گذشتگان پيشى گرفتند .\r\n* شاعر ما ، ملك صالح ، روز دوشنبه نوزدهم ماه مبارك رمضان ، سال 556 شهيد شد ، و فقيه دانشمند ، عمارهء يمنى با اين قصيده اش سوگوار آمد :\r\n\r\nافى اهل ذا النادى عليم اسائله\r\nفانّى لما بى ذاهب اللَّبّ ذاهله\r\n\r\n- در ميان شما صاحب خردى هست كه واپرسم ؟ منكه از خرد بيگانه گشتم .\r\n\r\nسمعت حديثا احسد الصّمّ عنده\r\nو يذهل واعيه و يخرس قائله\r\n\r\n- خبرى شنيدم . كاش كر بودم . آنكه شنيد از هوش بشد ، آنكه گفت ، زبانش در كام خشكيد .\r\n\r\nفهل من جواب يستغيث به المنى\r\nو يعلو على حقّ المصيبة باطله\r\nو قد رابنى من شاهد الحال أنّنى\r\nارى الدّست منصوبا و ما فيه كافله\r\n\r\n- پاسخى هست كه بر مراد و آرزو باشد ؟ خبر راست ، دروغ برآيد ؟\r\n- از شاهد اوضاع در بيمم : شاه نشين برقرار و نشيمن از شاه خالى است .\r\n","description":"","footnote":"","page_name":" 193 ","page_number":193},
  {"content":"\r\n- بار سفر بست و زاده اش را بنيابت گذاشت ؟ يا هجرت گزيد كه ديگر اميد وصل نيست .\r\n\r\nفانّى ارى فوق الوجوه كآبة\r\nتدلّ على انّ الوجوه ثواكله\r\n\r\n- بينم كه چهره‌ها غبار گرفته ، قطعى است كه در عزاى عزيزى بماتم نشسته .\r\n* در اين قصيده گويد :\r\n\r\nدعونى فما هذا اوان بكائه\r\nسيأتيكم طلّ البكاء و وابله\r\n\r\n- اينكم واهليد كه نه هنگام گريه و زارى است . به زودى سيلاب اشكم همراه ژاله روان باشد .\r\n- مگوئيد تا چند بر او زار و نالانى . ابر رحمتى بر سرم سايه گستر بود كه از هم پاشيد و رفت .\r\n- از چه نناليم و زار زار نموئيم ؟ با آنكه فرزندانمان يتيم و بىنوا ماندند .\r\n- كاش دانستمى - اينك كه عطا و نوالش خاتمه يافت - خداوند گارمان با ما چه خواهد كرد ؟\r\n- آيا مهماننوازى كند و غريب پرورى تا بپايد ؟ يا راه مهاجرت ديار در پيش گيرد ؟\r\n* و از همين قصيده است :\r\n\r\nفيا أيّها الدّست الذى غاب صدره\r\nفماجت بلاياه و هاجت بلابله\r\nعهدت بك الطَّود الَّذى كان مفزعا\r\nاذا نزلت بالملك يوما نوازله\r\nفمن زلزل الطَّود الذى ساخ فى الثّرى\r\nو فى كلّ ارض خوفه و زلازله\r\nو من سدّ باب الملك و الامر خارج\r\nالى سائر الأقطار منه و داخله\r\n\r\n- اى بارگاهى كه صدر نشين آن بار سفر بست . قافله غم رو كرد ، آلام و اسقام سمر گشت .\r\n- كوهى سهمگين بر فراز تخت مكين بود كه پايهء حكومت به دو استوار و وزين بود .\r\n- كوهسار با عظمت از چه بهم لرزيد و در خاك فرو شد ، با آنكه لرزه بر اندام هر ملك و ديار افكند ؟\r\n","description":"","footnote":"","page_name":" 194 ","page_number":194},
  {"content":"\r\n- راه بارگاه كه بر بست ، با آنكه فرمانش به هر مرز و بوم روان بود ؟\r\n- يگانه مرد مجاهد را از پيكار مشركين واداشت ، با آنكه سپاهش مهيا و سر بفرمان بود ؟\r\n\r\nو من اكره الرّمح الرّدينىّ فالتوى\r\nو أرهقه حتّى تحطَّم عامله\r\nو من كسر العضب المهنّد فاغتدى\r\nو اجفانه مطروحة و حمائله\r\nو من سلب الاسلام حلية جيده\r\nالى أن تشكَّى وحشة الطَّرق عاطله\r\nو من اسكت الفضل الذى كان فضله\r\nخطيبا اذا التفّت عليه محافله\r\nو ما هذه الضوضاء من بعد هيبة\r\nاذا خامرت جسما تخلَّت مفاصله\r\n\r\n- نيزهء تابدارش كه بهم در پيچيد ؟ كه ناوك آن در هم شكست ؟\r\n- شمشير هندى به سنگ زد ، غلاف و حمايلش بىصاحب گشت ؟\r\n- زيور اسلام از گردنش باز كرد ، اينك عاطل و باطل ماند ؟\r\n- زبان فضيلت در كام شكست ، با آنكه خطيب محافل بود ؟\r\n- از پس سكوت و وقار ، غوغا و فغان برخاست ، تار و پود جسم را در هم گسيخت ؟\r\n\r\n* كأنّ ابا الغارات ما شنّ غارة\r\nيريك سواد اللَّيل فيها قساطله\r\nو لا لمعت بين العجاج نصوله\r\nو لا طرزت ثوب الفجاج مناصله\r\n\r\n- پندارى غار تبر قوم ، شب تاز نبرد ، تا غبار معركه چون سياهى شب نمايد ؟\r\n- و نه در پهنه هيجا سنان نيزه اش درخشيد ، و نه ناوك دلدوزش قباى دشمن به خون آزين بست .\r\n- و نه بر عرش زين لجام كشيد تا در ركابش پيادگان بر سوار كاران فخر و ناز فروشند ؟\r\n- سنان نيزه اش در جوشن دشمن نخراميد ، چونان كه سمند تازى از شوق ، به زير رانش مىخراميد ؟\r\n- نگاه مهر آميزش بين حاضران نمىچرخيد : بر مخلص نيكانديش ، يا خصم بدكيش ؟\r\n- محراب عبادت را با رحمت و نعمت ، آوردگاه نبرد را با سطوت و نقمت پر نكرد ؟\r\n","description":"","footnote":"","page_name":" 195 ","page_number":195},
  {"content":"\r\n- در شگفتم كه روزگار غدار ، بر سر خود چه آورد : بىشك از عقل و خرد بيگانه بود .\r\n- بعد از « طلايع » گيتى ، بكدامين فرزند خود ناز و افتخار خواهد كرد ؟\r\n- آيا گردش زمانه را در عهدهء كفالت « هادى » خواهد سپرد ، زيرا كه خيمه و خرگاه بر ماه كشيد ؟ ( 1 )\r\n* جنازهء ملك صالح در قاهره مدفون شد ، بعدها فرزند برومندش عادل ، در سال 557 نهم صفر ، تابوت پدر را از قاهره به مزار تازه بنيانى كه در قرافهء مصر ( 2 ) ، براى او تأسيس شده بود ، منتقل كرد . و راهروى زيرزمينى از كاخ وزارت تا كلبهء سعيد السعداء كشيد ، و در اين باره ، فقيه يمنى ، عمارهء مزبور قصائدى پرداخت ، از آن جمله :\r\n\r\nخربت ربوع المكرمات لراحل\r\nعمرت به الاجداث و هى قفار\r\nنعش الجدود العاثرات مشيّع\r\nعميت برؤية نعشه الابصار\r\nنعش تودّ بنات نعش لو غدت\r\nو نظامها أسفا عليه نثار\r\nشخص الانام اليه تحت جنازة\r\nخفضت برفعة قدرها الاقدار\r\n\r\n- عرصهء جود و كرم از اين غم ويران شد ، گورستان آباد و خرم گشت .\r\n- بختهاى نگون سراسيمه به تشييع برخاستند ، ديده‌ها از گريه كور و نابينا شد .\r\n- نعشى بر فراز دوشها بر شد كه در آسمان كيهان « بنات نعش » از غم و اندوه درهم گسيخت .\r\n- بزرگمردان در زير جنازهء او قد برافراشتند كه از عظمت او قدهاى افراشته پست و نگون بود .\r\n* و از همين قصيده است :\r\n\r\nو كأنها تابوت موسى أودعت\r\nفى جانبيه سكينة و وقار\r\n\r\n- گويا « تابوت موسى » است كه از چپ و راست آن « سكينه » و رحمت روان است .\r\n\r\n","description":"","footnote":"\r\n( 1 ) قصيدهء ديگرى هم در سوك و ماتم ملك صالح در متن كتاب درج است ، هر كه خواهد رجوع كند .\r\n( 2 ) گورستانى است در مصر ، به خطط مقريزى ج 4 ص 317 مراجعه كنيد .\r\n","page_name":" 196 ","page_number":196},
  {"content":"\r\n- اينك در كاخ وزارت امانت است ، تا مزارى رفيع و شايسته بنيان شود .\r\n- از اين رو اهرام مصر و حرم الهى بخروش آمدند كه از چنين شرافتى محروم ماندند .\r\n- تربت مصر را برگزيدى ، تربتى كه لاله زار بلاد ، بر گورستان آن رشك برد .\r\n- خداى بر آن مردمى خشم گرفت كه از جهالت و گستاخى بدين مرز و بوم هجوم آوردند .\r\n- شگفت آوردى كه « قدار » ناقهء صالح را پى كرد . بهر عصرى صالح و قدار در برابر هم قرار گيرند .\r\n- اى « صالح » نيكپى ، تو بخانهء مجد و كرامت نزول اجلال كردى ، قاتلين به دوزخ و نار پيوستند .\r\n- گر چه قصاص شدند ، اما خاك راه با مهر و ماه كى برابر توان گرفت .\r\n- دشت و كوهساران بر آنان تنگ آمد ، گاه باشد كه صاحب خون بخوابد اما « خون » قرار و آرام نيابد .\r\n- اين پاداش نكو و اجر جزيل گوارايت باد ، و هم شهادت كه شيوهء ابرار است .\r\n- وصى رسول و عمويش حمزه با شهادت در خون طپيدند ، و هم زادهء بتول و جعفر طيار .\r\n* و در روز پنجشنبه كه تابوت ملك صالح را به مزار مخصوصش بردند ، گويد :\r\n\r\nيا مطلق العبرات و هى غزار\r\nو مقيّد الزّفرات و هى حرار\r\nما بال دمعك و هو ماء سافح\r\nيذكى به من حدّ وجدك نار\r\nلا تتّخذنى قدوة لك فى الاسى\r\nفلدىّ منه مشاعر و شعار\r\nخفّض عليك فانّ زند بليّتى\r\nوار و فى صدرى صدى و أوار\r\n\r\n- اشك ديده را چون سيلاب بهارى روان ساخته ، اما نالهء جانسوز را در دل انباشته اى .\r\n- از چيست كه اشك ماتم - با آنكه زلال و صاف است - بر گونه ات آتش\r\n","description":"","footnote":"","page_name":" 197 ","page_number":197},
  {"content":"\r\nافروخته ؟\r\n- به من منگر كه از ناله و زارى خاموشى گرفتم ، غم و رنج در كانون دل لانه دارد .\r\n- بر من مخروش كه آتش دل برخروشد تا سراپايت به آتش كشد ، سينه‌ام در انفجار است .\r\n- اگرت ناله و زارى اختيارى است ، من از بيتابى ، زمام دل از كف نهاده‌ام .\r\n- صبح و شام چون گمشدگان باديه مىگريم ، غمها بر دل هجوم آور است .\r\n- از ديده‌ام پيمان گرفتم : قدرى بيارمد ، قلب فكارم خيانت كرد كه كانونم در شور و انقلاب است .\r\n- گوئى مصيبت نه چندان سهمگين است ، اما غم كه بر دل نشيند حقير آن هم گرانبار است .\r\n* و از همين قصيده است :\r\n\r\nملك جناية سيفه و سنانه\r\nفى كلّ جبّار عصاه جبار\r\nجمعت له فرق القلوب على الرّضا\r\nو السّيف جامعهنّ و الدّينار\r\n\r\n- شاهى كه خون هر جبار و سركشى با دم شمشير و ناوك سنان ريخت ، خونش هدر آمد .\r\n- دلها با بيم و اميد بدرگاهش گرد آمدند ، بيم از شمشير ، اميد به درهم و دينار .\r\n- در سايه بيم و اميد است كه هر دولتى پايدار آمد ، روزگارش دوام گرفت .\r\n- اگر بيم و اميد : يعنى دينار و شمشير از هم كناره گرفتند ، دشمن عزيز و كامكار شد ، دوست خاكنشين گشت .\r\n- اى سرور آزادگان كه شاهان عالم در برابرت بادب برخاستند ، حل و عقد امورت در كف بود .\r\n- فرمان مطاعت در همه جا روان . پيكها در اكناف گيتى دوان .\r\n- منصب « كفالت » و « وزارت » هر دو به فضل و مقامت گويا شدند .\r\n- مقام وزارت هر روز بدست بدست مىشد ، و هر لحظه با خطرها مواجه بود .\r\n","description":"","footnote":"","page_name":" 198 ","page_number":198},
  {"content":"\r\n- تا آنكه بر درگاه تو نزول گرفت ، درايت و تيز بينيت را شكوفا ديد .\r\n- مهميز سفر بكنار افكند ، بار و بنه بر زمين ريخت .\r\n- خدا را از اين رسم و آئين كه آزاد كردى و رواج دادى ، اما در سينه تاريخ و قيد و بند قصائد در مهار شد .\r\n- بزرگ آئين و شيمتى كه طبع و قادم را شعله ور ساخت ، يكه تاز ميدان سخن را پشت سر نهادم .\r\n- آرى . اسب تازى از سيماى زيبايش منتخب نيايد ، جز آنكه در ميدان تمرين هنر نمايد .\r\n- ثنا و ستايش من در پيشگاهت معروف شد ، از همه پيشى گرفتم و هيچگاه سستى نگرفتم .\r\n- اگر در اثر اين رنج و محنت از پاى نشستم ، و با كمترين مصيبت از پاى بنشينند .\r\n- تار و پود قلبم در مهر و ولاى تو محكم است ، پنهان و آشكارش گواه است .\r\n* و باز همين فقيه يمنى « عماره » در رثاى ملك صالح و ثناى فرزندش ملك عادل ، بسال 557 بر سر مزارش در « قرافهء » مصر چنين سروده است :\r\n\r\nارى كلّ جمع بالرّدى يتفرّق\r\nو كلّ جديد بالبلى يتمزّق\r\nو ما هذه الاعمار الَّا صحائف\r\nتؤرّخ وقتا ثمّ تمحى و تمحق\r\n\r\n- ديو مرگ ، اجتماع دوستان درهم ريزد ، شاختر و تازه بپوسد و بر باد رود .\r\n- عمر گرانمايه هم ، چون صفحات دفتر ، روزى نگاشته شود ، دگر روز محو و نابود گردد .\r\n* و از همين قصيده است :\r\n\r\nو لمّا تقضّى الحول الَّا لياليا\r\nتضاف الى الماضى قريبا و تلحق\r\nو عجنا بصحراء القرافة و الاسى\r\nيغرّب فى اكبادنا و يشرّق\r\nعقدنا على ربّ القوافى عقائلا\r\nتغرّ اذا هانت جياد و أينق\r\n\r\n- بدان هنگام كه سال بپايان مىرفت ، شبهاى آخر را در پشت سر مىنهاد .\r\n- در بيداء « قرافه » مأوى گرفتيم : اندوه و غم از چپ و راست بر جگرها تاخت\r\n","description":"","footnote":"","page_name":" 199 ","page_number":199},
  {"content":"\r\nآورد .\r\n- در پيشگاه خداى سخن ، رخش قافيه را مهار بستيم ، با آنكه اسب تازى و اشتر تيزرو از رفتار بازماندند .\r\n\r\nو قلنا له خذ بعض ما كنت منعما\r\nبه و قضاء الحقّ بالحرّ أليق\r\nعقود قواف من قوافيك تنتقى\r\nو درّ معان من معانيك يسرق\r\nنثرنا على حصباء قبرك درّها\r\nصحيحا و درّ الدمع فى الخدّ يفلق\r\n\r\n- گفتيم : اينك نعمت سخنپرورى بپاى خودت ريزيم ، تا حق نمك ادا كرده باشيم .\r\n- خوشه‌هاى قافيه ات كه چون مرواريد منتخب آمد ، در شاهوار معانيت كه شاعران بسرقت برند .\r\n- همه را يكسر بر مزارت افشانديم ، در حالى كه اشگ چون در بر رخسارمان مىغلتيد .\r\n* و در همين قصيده گويد :\r\n- اى خاندان « رزّيك » آزموديم و شما را برترين پناهگاهى يافتيم كه اشتران تازى بدرگاهش دوانند .\r\n- جوياى دولت و عزت آمديم ، از اينرو بدين درگاه شديم : گرامىترين بارگاه . بىنيازترين دولت و پايگاه .\r\n- با جود و نوال شما ، عزت نفس آموختيم ، بر چهره‌هاى خرم ، غبار تملق ننشست .\r\n- فسطاط مصر ، از جود و عطاى شما كعبهء آمال گشت ، از شام و عراق ، شتابان به طواف اركان آمدند .\r\n- نه پردهء اين درگاه بر روى عاميان اعجم آويخته شد ، و نه درهاى اين درگاه بر وى نگون بختان بسته آمد .\r\n- دلها ، جز بسوى شما پر نكشد ، نعمتها ، جز از دست و بال شما فرو نريزد .\r\n","description":"","footnote":"","page_name":" 200 ","page_number":200},
  {"content":"\r\n\r\nنمونه اى از شعر و احساس ملك صالح :\r\n- ابن شهرآشوب قسمت زيادى از اشعار و قصائد او را در كتاب ( مناقب آل ابى طالب ) ياد كرده ، از آن جمله :\r\n\r\nمحمد خاتم الرسل الذى سبقت\r\nبه بشارة قس و ابن ذى يزن\r\n\r\n- محمد خاتم پيامبران است كه حكيم عرب « قس » ، پادشاه يمن « سيف » مژدهء رسالتش داد .\r\n- سخنوران راست انديشه ، پيش از آنكه پا بدائرهء وجود نهد ، از سرانجام او خبر دادند .\r\n- آنكه در بردبارى و كرامت كمال گرفت ، بنيادش از عيب و آك پاك بود .\r\nظلّ الاله و مفتاح النّجاة و ينبوع الحياة و غيث العارض الهتن\r\n- سايهء عدل خداى ، رهبر نجات ، سرچشمه حيات ، باران رحمت الهى .\r\n- به دنيا و آخرت ، مهرش ذخيرهء خود ساز . به ولاى او چنگ زن ، و هم ولاى ابو الحسن مرتضاى هادى .\r\n* و از اشعار ملك صالح :\r\n- مهر و ولايم ويژهء امير مؤمنان على است ، با مهر او بمراد دل رسيدم .\r\n- اگر حاسدان ، مقام و رتبه اش را در كرم نشناسند ، سورهء هل اتى بر خوان .\r\n* و هم از اوست :\r\n\r\nكأنّى اذ جعلت اليك قصدى\r\nقصدت الركن بالبيت الحرام\r\n\r\n- از اينكه دست به درگاهت سودم ، پندارى در حرم خدا ركن حجر را بوسيدم .\r\n- در اينجا كه به خدمت ايستاده‌ام ، گويا ميانه چاه زمزم و مقام ابراهيم خليلم .\r\n- اى سالار و سرور من چه به پا ايستم و چه از پا بنشينم به ياد تو باشم .\r\n\r\n* و انت اذا انتبهت سمير فكرى\r\nكذلك أنت أنسى فى منامى\r\n\r\n- اگر از خواب ناز برخيزم با تو در راز و نيازم ، چونان كه در حال خواب با تو در نمازم .\r\n","description":"","footnote":"","page_name":" 201 ","page_number":201},
  {"content":"\r\n- راز مهرت در درونم پيوسته ، با گوشت و استخوانم بهم درآميخته .\r\n- اگر نه مهرت ، نمازم نپذيرند ، و گرنه ولايت ، روزه‌ام به حساب نگيرند .\r\n- اميدم آنكه بروز حشر ، از دستت سيراب گردم ، خستگى سوز دل را از ياد ببرم .\r\n* و هم اين چكامهء ديگر :\r\nيا عروة الدين المتين و بحر علم العارفينا\r\n- يا قبلة للاولياء و كعبة للطائفينا\r\n- اى دستاويز دين و آئين ، درياى علم و معرفت .\r\n- قبلهء دوستان خدا ، كعبهء زائرين حرم .\r\n- سرور آن خاندان كه هماره راه نيكى سپارند .\r\n- تائبان به حق ، پرستندگان حقيقت ، روزه داران ، نمازگزاران .\r\n- دانشمندان ، خويشتنداران ، ركوع بران ، سجده كنان .\r\n- ايكه ديگران در خواب ناز باشند و تو با خدا در راز و نياز .\r\n* و هم اين قطعهء ديگر :\r\n\r\nقوم علومهم عن جدهم اخذت\r\nعن جبرئيل و جبريل عن اللَّه\r\n\r\n- خاندانى كه علم و معرفت از جدشان به ارث برند ، جدشان از جبريل امين ، و جبريل از خداى عالميان .\r\n- كشتى نجات هم آنان باشند ، و جز با كشتى نجات از هول و عذاب قيامت نجاتى نيست .\r\n- تاريكى شب كه در آيد ، با خشوع تمام بعبادت خيزند ، خواب ناز را بر ديده راهى نيست .\r\n- ياد خدا از خاطر نبرند ، با نغمهء بلبلان و قمريان سرگرم نباشند .\r\n- ابر رحمت الهى كه دانش و معرفت بيزد ، ما فوق ابر بهاران كه آب فرات انگيزد .\r\n* و هم از سروده‌هاى ملك صالح است :\r\n\r\nانّ النبىّ محمّدا و وصيّه\r\nو ابنيه و ابنته البتول الطاهره\r\n\r\n","description":"","footnote":"","page_name":" 202 ","page_number":202},
  {"content":"\r\n- پيامبر خدا محمد و جانشينش با دو فرزند و هم پاك دختر بتولش .\r\n- همان اهل « عباء » باشند كه به آبروى ولايشان اميدوارم از غمهاى آخرت نجات يابم .\r\n- حتى مهر دوستانشان مايهء بركنارى از انحراف و جهالت است .\r\n- بدين وسيله رضامندى ذات احديت را آرزومندم ، باشد كه در صحراى محشر دستگيرم باشد .\r\n* و در ثنا و ستايش امير مؤمنان گويد :\r\n- سرا پا نور باشد ، نور خدا كه پرتوش بر سر ما مستدام است ، آرى نور خدا زوال نگيرد .\r\n- نامش در ميان فرشتگان سما مشهور ، يادش از خاطره‌ها محو و نابود نگردد .\r\n* و هم او راست :\r\n- زبان ملامت كوتاه كن كه من از ملامت ناصحان راه ضلالت نپويم .\r\n- روز مباهله ، در زير كساء جز پنجتن نبودند ، ششمين آنان جبريل امين بود .\r\n* در ستايش امير مؤمنان و فرزندان گراميش گويد :\r\n- با مهر على بر دوش اختران بر شدم ، دامن بر سر ابر و كوهساران مىكشم .\r\n- پيشواى من على است كه با نامش بر دشمن بدخواه ، پيروز و غالب شدم .\r\n- پيشوايان بر حق كه اگر در تاريكى شب گام زنند ، خورشيد رخسارشان چراغ راه باشد .\r\n- آرزوى آرزومندان به يمن وجودشان رواست ، توبهء نادمان بدرگاه حق مقبول و پذيرا .\r\n* و اين قطعه را دربارهء زهد على امير مؤمنان سروده :\r\n- اوست كه دنيا را طلاق گفت ، با آنكه چون عروسى طناز بجلوه گرى آمد .\r\n- مشكلات علم و دانش را حل نمود ، با آنكه از دسترس افكار هوشمندان خارج بود .\r\n* و در حق عترت پاك پيامبر گويد :\r\n","description":"","footnote":"","page_name":" 203 ","page_number":203},
  {"content":"\r\n\r\nآل رسول الاله قوم\r\nمقدارهم فى العلى خطير\r\n\r\n- خاندان پيامبر ، خيمه و خرگاه عظمت بر سما افراشته‌اند .\r\n- مسكينى به سؤال برخاست ، از پس او يتيم درمانده ، آنگاه اسيرى در بند گرفتار .\r\n- رستاخيزشان به ياد آمد ، با هول و هراسى عظيم ، چهرهء كريه و مصيبتبار .\r\n- نان خود ايثار كردند ، و خدايشان از هراس رستاخيز امان بخشيد .\r\n- در بهشت عدن جاى كنند ، آنجا كه نه تابش خورشيد باشد ، نه سوز زمهرير .\r\n- پسران خوش سيما در گوشه و كنار به خدمت شتابان ، گويا مرواريد غلتان نثار كرده باشند .\r\n- جامهء حرير بر تن كنند ، سبزه و ديبا .\r\n- اين است پاداش پروردگار ، شكرانهء تلاش در خدمت ، ثبات و پايمردى در ناملايمات .\r\n* و در همين معنى گويد ( 1 ) :\r\n- نيكان از جام شرابى سرمست شوند كه با كافور پالوده باشند .\r\n- خداى مهيمن بخاطرشان چشمه اى برآورد كه چون دست يازند ، بر جوش و خروش بيفزايد .\r\n- رهبرى فرمود تا به نذر خود وفا كردند . كيست كه چو آنان وفاى به نذر نمايد .\r\n- از هنگامهء رستاخيزشان بيم باشد كه شعله‌هاى آن پرواز گيرد .\r\n- از اين رو طعام خود در راه خدا بخشيدند ، يتيم را و هم بمسكين و اسير .\r\n- بدين شعار مترنم شدند كه ما بخاطر روى حق شما را طعام بخشيم ، نه جوياى دعا باشيم و نى شكر و ثنا .\r\n- به خشيت پروردگارمان اندر ، كه روزى سهمگين در پيش داريم با چهرهء دژم .\r\n\r\n","description":"","footnote":"\r\n( 1 ) احاديث واردهء در اين معنى گذشت . رك ج 3 ص 106 - 111 و 169 و 243 .\r\n","page_name":" 204 ","page_number":204},
  {"content":"\r\n- خدايشان از شر آن روز بر كنار فرمود ، خرمى و شادى به ارمغان افزود .\r\n- از آن رو كه در ناملايمات صبور آمدند ، بهشت و جامهء حرير بپاداش گرفتند .\r\n- بر تخت عزت لميده ، نه خورشيد تابان و نه زمهرير سوزان .\r\n- سايهء افراشته ، ميوه‌هاى آويزان .\r\n- جامهاى نقره فام از بلورهاى شفاف ، ساخته از دست قدرت .\r\n- پسران سيمتن خوش سيما به خدمت شتابان ، چو دانه‌هاى در شاهوار غلتان .\r\n- در دست جامهاى شراب ، پالوده با زنجبيل ، لذيذ و دلپذير ، آرام بخش سينهء دردمندان .\r\n- با دستبندهاى سيمين و زرين زيور گيرند ، خدايشان از شراب پاك نوشانيد .\r\n- جامهء ديبا در براز سندس سبز ، جاودانه در لمعان .\r\n- اين است پاداش بردبارى و تحمل ، مساعى شماست مشكور و مقبول .\r\n* و باز در همين معنى گويد :\r\nو اللَّه أثنى عليهم لما وفوا بالنّذور\r\nو خصّهم و حباهم بجنّة و حرير\r\nلا يعرفون بشمس فيها و لا زمهرير\r\nيسقون كأسا رحيقا مزيجه الكافور\r\n- خداى ثنايشان گفت : آنگاه كه وفا به نذر نمودند .\r\n- ويژه و مخصوص . و با بهشت و جامه‌هاى حرير خلعت داد .\r\n- نه با تابش خورشيد آشنا شوند ، و نه سرماى زمهرير بينند .\r\n- از شراب ناب سيراب شوند ، شرابى پالوده با كافور .\r\n( 21238 ) ، و باز در همين معنى :\r\n\r\nفى هل أتى ان كنت تقرء هل أتى\r\nستصيب سعيهم بها مشكورا\r\n\r\nدر سورهء « هل أتى » اگر آن سوره برخوانى ، مساعى جميلهء آنان را مشكور يا بى .\r\nاز آنجا كه مسكين درمانده را طعام بخشيدند ، در شب بعد يتيم و دگر\r\n","description":"","footnote":"","page_name":" 205 ","page_number":205},
  {"content":"\r\nشب اسير .\r\n- به زير لب زمزمه كردند : بخاطر روى خدايتان طعام بخشيم ، در پاداش ، نه دعاى خير خواهيم و نى تشكر و معذرت .\r\n- از آنكه بيمناكيم و از خداى بپرهيزيم . از ترس آن روز كه چهرهء كريه و دژم دارد .\r\n- بدين لحاظ ، از شر رستاخيز در امان شدند ، و هم چهرهء خرم و مسرور ، بپاداش گرفتند .\r\n- پروردگارشان در برابر صبر و شكيبائى ، باغستانهاى بهشت عدن بخشيد ، جامه‌هاى ديبا و حرير .\r\n- از رود سلسبيل جامى نوشاند ، كه چون برگيرند ، به جوش و خروش آيد .\r\n- جام دگر از شراب ناب ، در پوشى از مشك و عبير ، آميخته بكافور .\r\n- جامها و پياله‌ها از نقرهء خالص ، در اندازه‌هاى مختلف .\r\n- بر دست پسران خدمتكار چرخان ، كز سپيدى و رخشندگى چون در غلتان .\r\n* و باز هم در همين معنى گفته :\r\n- هل أتى فيهم تنزل فيها فضلهم محكما و فى السورات\r\n- « هل أتى » در شأن اين خاندان نزول گرفت ، در آن سوره فضل و منقبت آنان استوار گشت . و هم در ساير آيات قرآن .\r\n- طعام سفرهء خود به فقير بخشند و هم يتيم و اسير دربند .\r\n- بخاطر روى خدا طعام خود بشما بخشيم . نى باميد پاداش دنيا .\r\n- ازين ره خدايشان بهشت جاويد بخشيد ، با حوريان خدمتكار .\r\n* ملك صالح ، در يكى از قصائد خود ، سرودهء مشهور دعبل خزاعى را باستقبال رفته كه مىگويد :\r\n\r\n- مدارس آيات خلت من تلاوة\r\nو منزل وحى مقفر العرصات\r\n\r\n* قصيدهء ملك صالح چنين شروع شده است :\r\n\r\nألائم دع لومى على صبواتى\r\nفمافات يمحوه الَّذى هوآت\r\nو ما جزعى من سيّئات تقدّمت\r\nذهابا اذا اتبعتها حسنات\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nألا إنّنى أقلعت عن كلّ شبهة\r\nو جانبت غرقى ابحر الشّبهات\r\nشغلت عن الدنيا بحبّى معشرا\r\nبهم يصفح الرّحمن عن هفواتى\r\n\r\n- اين نكوهشگر ! زبان در كام گير كه من پند نگيرم . نه اين است كه توبهء پيرى گناه جوانى بزدايد ؟\r\n- بر گذشتهء ، نارواى خود بيتابى نكنم ، ازيرا كه آينده اى تابناك و حسن دارم .\r\n- با وجود اين ، از شبهات گريختم ، از فرو رفتن درياى مهالك پرهيز گرفتم .\r\n- از دنيا رو برتافتم و دل به مهر كسانى سپردم كه به آبروى آنان خداى رحمن از گناهان من در گذرد .\r\n* و در آخر قصيده گويد :\r\n\r\nاعارض من قول الخزاعى دعبلا\r\nو ان كنت قد اقللت فى مدحاتى\r\n\r\n- در سروده هايم گر چه من در مدح و ثنا زبانى كوتاه دارم ، قصيدهء دعبل را استقبال نموده‌ام كه گويد :\r\n\r\nمدارس آيات خلت من تلاوة\r\nو منزل وحى مقفر العرصات ( 1 )\r\n\r\n* در « انوار الربيع » ص 312 گويد :\r\nاز صنعت بديع « استثنا » كه از آن لطيفتر گوش كسى درنيافته ، سرودهء ملك صالح « طلايع » است . امير ابن سنان را كه متولى و كارگزار او بود ، بپرداخت مالى وافر جريمه كرد ، و چون از عهده برنيامد ، توقيف شد ، از زندان نامه اى به ملك نگاشت و حق خدمت قديم و توافق در مذهب تشيع را ياد كرد .\r\nملك صالح در پاسخ او نگاشت :\r\n\r\nاتى ابن سنان ببهتانه\r\nيحصّن بالدّين ما فى يديه\r\nبرئت من الرّفض الَّاله\r\nو تبت من النّصب الَّا عليه\r\n\r\n- ابن سنان به من تهمت رفض بست ، تا بنام دين و مذهب ، گنجينهء اموال خود پاس دارد - از مذهب رفض بيزارم ، جز بپاسدارى او . از عداوت اهل بيت هم نادم و پشيمانم ، جز بر كين او .\r\n* ميزان جريمه شصت هزار دينار طلا بود ، دوازده هزار دينار آن را استيفا\r\n\r\n","description":"","footnote":"\r\n( 1 ) انوار الربيع 312 ، در « الرائق » چهل بيت قصيده ياد شده .\r\n","page_name":" 207 ","page_number":207},
  {"content":"\r\nنمود ، و بقبه را بر او بخشيد .\r\nملك صالح ، به فرمانرواى روم : قليچ ارسلان بن مسعود ، در مورد تفاخرى كه ميان او و ميان نور الدين محمود بن رنگى وجود داشت ، چنين نگاشت :\r\n\r\nنقول و لكن اين من يتفهّم\r\nو يعلم وجه الرّأى و الرأى مبهم\r\n\r\n- مىگويم . اما كيست كه بفهمد ، و راه صواب را با آنكه تيره باشد ، باز شناسد .\r\n- نه هر كه شدائد زندگى را بيازمايد ، به كارهاى شايسته تر توفيق يابد .\r\n- هيچكس پاينده و برقرار نيست ، احدى از فرمان قضا گريز ندارد .\r\n- رواست پس از سالها گير و دار كه دشمن تلخى جنگ و جدال را چشيد .\r\n- بدين اميد كه با هم كنار آئيد ، راه مراوده و گفتگوى صلح باز كنيد ؟\r\n- پرهيزكارى نيست كه تنها خدا را به ياد آرد ؟ در جمع شما مسلمانى يافت نشود ؟\r\n- بيائيد تا يار همدگر باشيم ، باشد كه خداى عزيز دين ما را يارى دهد .\r\n- با عزمى راسخ سوى دشمن تاخت آريم ، بلاد آنان پى سپر سم ستور سازيم .\r\n* قسمتى از اشعار ملك صالح در ضمن شرح حال فقيه عمارهء يمنى خواهد آمد ، و تا آنجا كه من واقف شده‌ام ، بيش از هزار و چهار صد بيت از اشعار او در بارهء خاندان رسول است ، چه در زمينهء مدح و ستايش ، و يا در سوك و ماتم ، كه تمام آن را سرورمان ، علامه ، سيد احمد عطار ، در كتابش « رائق » ثبت كرده ، و گويا چيزى كه معتنابه باشد ، از او فوت نشده است .\r\nشرح حال ملك صالح در بسيارى از كتابهاى تاريخى و فرهنگ رجال مضبوط است از جمله :\r\nوفيات الاعيان 1 / 259 كامل ابن اثير 11 / 103\r\nخطط مقريزى 4 / 81 تاريخ ابن كثير 12 / 243\r\nروض المناظر ، ابن شحنه تاريخ ابو الفداء 3 / 40\r\nمرآة الجنان 3 / 310 انوار الربيع 312\r\n","description":"","footnote":"","page_name":" 208 ","page_number":208},
  {"content":"\r\nتحفة الاحباب سخاوى 176 شذرات الذهب 4 / 177\r\nنسمة السحر ج 2 خواص عصر فاطمى 234\r\nدائرهء فريد وجدى 5 / 771 اعلام زركلى 2 / 449\r\nتاريخ مصر ، جديد جرجى زيدان 1 / 298\r\nشهداء الفضيلة 57 .\r\n\r\nملك عادل :\r\nاز ملك صالح فرزند ستوده كردارى بنام رزيك بن طلايع ، ملقب به « ملك ناصر » « عادل » بجا ماند كه پس از پدر بزرگوارش ، مدت شانزده ماه و چند روز ، پست وزارت را عهده دار بود ، پدرش سفارش كرده بود كه در اوضاع وزارتخانه خصوصا نسبت به منصب « شاور » تبديل و تغييرى ندهد ، چون از عصيان و شورش آنان ، در امان نخواهد بود .\r\nاتفاقا حدس او صحيح و بجا بود ، زيرا دوستان و نزديكان ملك عادل ، چنين راى زدند كه اگر « شاور » را معزول ندارد و ديگرى از دوستان و نزديكان خود را در پست او منصوب نكند ، شاور ، سر به عصيان و شورش برخواهد كشيد .\r\nعادل ، حكم عزل او را صادر كرده و ارسال داشت ، و او سپاهى انبوه بر انگيخت و بسوى قاهره تاخت آورد ، و روز يكشنبه ، بيست و دوم محرم سال 558 وارد قاهره شد ، و ملك عادل با نزديكان خود شب بيستم محرم ، بناچار از قاهره گريختند ، اما بالاخره گرفتار و مقتول گشت ، و شاور بر بلاد مصر مسلط گشت .\r\nملك عادل را در كنار مزار پدرش ملك صالح به خاك سپردند ، همراه جماعتى ديگر .\r\nفقيه ، عماره يمنى در كتابش « نكت عصريه » ص 53 ، بشرح حال عادل پرداخته و در ص 66 گويد :\r\nبه سالن پنهانى وزارتخانه قاهره وارد گشتم ، طى بن شاور ، ضرغام ، با جماعتى از امراء : مانند ، عزالزمان ، مرتفع الظهير ، مجتمع بودند و سربريدهء « رزيك بن صالح » در ميان طشت برابرشان بود .\r\nبمجرديكه چشمم بر سر بريده افتاد ، صورت خود با آستين پوشيدم و به قهقرا\r\n","description":"","footnote":"","page_name":" 209 ","page_number":209},
  {"content":"\r\nبازگشتم ، نتوانستم ديده بديدار آن سر بدوزم ، و از عجايب روزگار كه هيچيك از حضار آن مجلس كه سر بريدهء رزيك را در برابر نهاده بودند ، با مرگ طبيعى نمرد ، بلكه مقتول شد ، و سر از پيكرش جدا گشت .\r\nطى بن شاور ، دستور داد مرا به مجلس باز گرداندند ، من گفتم : به خدا سوگند كه وارد مجلس نشوم ، جز موقعى كه سر رزيك را از ميان مجلس برگيرند ، طشت را برداشتند .\r\nضرغام به من گفت : چرا باز پس رفتى ؟ گفتم : ديروز صاحب اين سر فرمانرواى ما و سلطان وقت بود ، و جميعا در چمنزار نعمت او مىخراميديم ، چگونه اينك بسر بريدهء او بنگريم ؟ پاسخ داد كه اگر رزيك بر فرمانده سپاه دست مىيافت ، همه را از دم تيغ مىگذرانيد . ، من گفتم : اين عزت و شوكت را چه ارج است كه سرانجام آدمى از تخت به طشت كشد ؟ خارج شدم و گفتم :\r\n\r\nاعزز علىّ ابا شجاع ان ارى\r\nذاك الجبين مضرّجا بدمائه\r\nما قلَّبته سوى رجال قلَّبوا\r\nايديهم من قبل فى نعمائه\r\n\r\n- ناگوار است كه پيشانى ترا آلوده به خون در ميان طشت بنگرم .\r\n- اين حال ناگوار با دستهاى كسانى انجام گرفت كه سوى نعمتها و عطاى تو دراز بود .\r\n* فقيه ، عمارهء يمنى ، اشعار فراوانى در ستايش ملك عادل رزيك بن طلايع سروده كه در كتاب « نكت عصريه » و هم در ديوان شعرش ثبت نموده . از اين جمله قصيده اى كه مطلع آن چنين است :\r\n\r\nجاور بمجدك انجم الجوزاء\r\nو ازدد علوّا فوق كلّ علاء\r\n\r\n- با مجد و كرامت كنار اختران جوزا ، خيمه و خرگاه به پا كن و بر همهء بلنديها بر شو .\r\n* و قصيدهء ديگرى با اين مطلع :\r\n\r\nتبسّم فى ليل الشّباب مشيب\r\nفأصبح بردالهمّ و هو قشيب\r\n\r\n* قصيدهء سوم با اين سر آغاز :\r\n\r\nدانت لأمرك طاعة الاقدار\r\nو تواضعت لك عزّة الاقدار\r\n\r\n","description":"","footnote":"","page_name":" 210 ","page_number":210},
  {"content":"\r\n* قصيده چهارم و سر آغازش :\r\n\r\nفى مثل مدحك شرح القول مختصر\r\nو فى طوال القوافى عنده قصر\r\n\r\n* و سر آغاز پنجمين قصيده :\r\n\r\nلما اراد مدامة الاحداق\r\nدبّت حميّا نشوة الاخلاق\r\n\r\n* و مطلع ششمين سروده :\r\n\r\nلكل مقام فى علاك مقال\r\nيصدقه بالجود منك فعال\r\n\r\n* و هفتمين قصيده :\r\n\r\nفقت الملوك مهابة و جلالا\r\nو طرائقا و خلائقا و خلالا\r\n\r\n* و هشتمين آنها :\r\n\r\nلك ان تقول اذا اردت و تغفلا\r\nو لمن سعى فى ذالمدى أن يخجلا\r\n\r\n* و نهمين قصيده :\r\n\r\nللَّه من يوم اغر محجل\r\nفى ظل محترم الفناء مبجل\r\n\r\n* و بالاخره ، دهمين قصيده ، اين گونه شروع مىشود :\r\n\r\nلو لا جفون و مقل\r\nمكحولة من الكحل\r\nو لحظات لم تزل\r\nأرمى نبالا من ثعل\r\nو برد رضابه\r\nالذّمن طعم العسل\r\nيظمأ الى بروده\r\nمن علّ منه و نهل\r\n\r\n- اگر آن چشمان جادو ، با سياهى توتيا فتان نمىشد .\r\n- مژگان دلدوزش از تيرانداز پارتى سبق نمىبرد .\r\n- مرواريد دندانش چون تگرگ آب شده طعم عسل نمىگرفت .\r\n- همگان از شيخ و شاب ، تشنهء وصال او نبودند .\r\n\r\nلما وصلت قاطعا\r\nاذا رأى جدّى هزل\r\nمخالف لو أنّه\r\nأضمر هجرى لوصل\r\nو اغيد منعّم\r\nيميل كلَّما اعتدل\r\nيهتزّ غصن قدّه\r\nلينا اذا ارتجّ الكفل\r\nغرّ اذا جمشته\r\nاطرق من فرط الخجل\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nأريعن مدلَّل\r\nغزيّل يأبى الغزل\r\n\r\n- با اين پيمان شكن ، پيمان نمىبستم كه چون سخن بجد گويم ، پاسخ به شوخى آرد .\r\n- چنان سر نزاع دارد ، كه اگر خواهد راه هجران پويد ، با وصل خود مرا بكام رساند .\r\n- باريك اندام ، نرم تن كه هر چه قامتش راست كند ، از پيچ و تاب نكاهد .\r\n- و چون سرين او به جنبش آيد ، شمشاد قدش بر اهتزاز فزايد .\r\n- چنان فريبا كه اگر با سرانگشت لمس شود ، از شدت آزرم سر به زير افكند .\r\n- رعنا ، پرناز و ادا ، آهووش ، گريزپا .\r\n\r\nسألته فى قبلة\r\nمن ثغره فما فعل\r\nراضته لى مشمولة\r\nترمى النّشاط بالكسل\r\nحتّى اتانى صاغرا\r\nيحدوه سكر و ثمل\r\n* امسى به غير شكوة\r\nذاك المصون يبتذل\r\nو بات بين عقده\r\nو بين قرطيه جدل\r\n\r\n- هواى آن كردم كه از لعل لبش شرابى نوشم ، رخصت نيافتم .\r\n- جام شرابى پيمودمش ، رام گشت ، بر سر نشاط آمد .\r\n- صيد گريزپا خود بسوى دام آمد ، سرمست و خراب از شراب ناب .\r\n- شبانگاه شكوه نياورد ، گوهر گرانبها را تسليم كرد .\r\n- سر خوش آرميد ، اما گوشوار گوشش با آويزهء گردن در جدال .\r\n\r\nو كدت أمحو لعسا\r\nفى شفتيه بالقبل\r\nفديته من مبسم\r\nألثمه فلا أملّ\r\nكأنّه أنامل\r\nلمجد الاسلام الأجلّ\r\nمعروفهنّ ابدا\r\nيضحك فى وجه الأمل\r\n\r\n- چندان لبانش مكيدم كه سرخى آن را زدودم .\r\n- جانم فداى آن لب و دندان كه از بوسيدنش ملال نگيرم .\r\n- پندارى سرانگشت « مجد الاسلام » ملك عادل بزرگوار است .\r\n","description":"","footnote":"","page_name":" 212 ","page_number":212},
  {"content":"\r\n- كه عطا و نوالش ، هماره بر روى آرزوها خندان است .\r\n* و با قصيدهء ديگرى او را ثنا گفته كه سر آغازش چنين است :\r\n\r\nايا اذن الايّام ان قلت فاسمعى\r\nلنفثة مصدور و أنّة موجع\r\nوعى كلّ صوت تسمعين نداءه\r\nفلا خير فى اذن ينادى فلا تعى\r\n\r\n- اى گوش روزگار . لختى بنالهء اين دردمندزار گوش بسپار .\r\n- بآوازى كه در فضا پيچد ، هوش بسپار ، كه گوش ناشنوا را ارج و مقدار نباشد .\r\n* در اين قصيده است كه گويد :\r\n\r\nملوك رعوا لى حرمة صار نبتها\r\nهشيما رعته النائبات و مارعى\r\nوردّت بهم شمس العطايا لوفدهم\r\nكما قال قوم فى علىّ و يوشع\r\n\r\n- شاهانى كه حريم مرا محترم شناختند ، اما گياهش پى سپر حوادث گشت .\r\n- خورشيد عطا و نوالشان ، بخاطر ميهمان از پردهء افق بازگشت ، چونانكه خورشيد سما دربارهء على و يوشع .\r\nامينى گويد : بيت اخير ، در ديوان فقيه عماره ، چاپ آلمان ، ص 288 بدين صورت تصحيف شده ( كما قال قوم فى علىّ و توسّع ) و شگفتتر آنكه با حروف مشكَّل از اعراب هم دريغ نكرده‌اند ، با آنكه شاعر گرانمايه ، در اين بيت شعر ، به حديث « رد شمس » كه دربارهء على وصى رسول خدا محمد و يوشع وصى موسى ابن عمران ، اتفاق افتاده ، نظر دارد ، و اين مطلب چنان روشن است كه نيازى به توضيح ندارد .\r\nاما طفيلىهاى خوان ادبيات عرب ، تا اين حد از درك معنى ، بىنصيب مانده‌اند كه كلمه « يوشع » را تصحيف كرده « توسّع » خوانده و ضبط كرده‌اند ، و خدا كند كه حسن ظن ما بجا باشد ، و تعمدى در كار نباشد .\r\n","description":"","footnote":"","page_name":" 213 ","page_number":213},
  {"content":"\r\nقرن ششم\r\n\r\n48 غديريهء ابن عودى نيلى\r\n( ح 558 - 478 )\r\n\r\nمتى يشتفى من لاعج القلب مغرم\r\nو قد لجّ فى الهجران من ليس يرحم\r\nاذا همّ أن يسلو أبى عن سلوّه\r\nفؤاد بنيران الاسى يتضرّم\r\nو يثنيه عن سلوانه لفضيلة\r\nعهود التّصابى و الهوى المتقدّم\r\nرمته بلحظ لا يكاد سليمه\r\nمن الخبل و الوجد المبرّح يسلم\r\nاذا ما تلظَّت فى الحشا منه لوعة\r\nطفتها دموع من أماقيه تسجم\r\n\r\n- عاشق شيدا ، كى از سوز درون آرام گيرد ، با آنكه دلدارش لجوج و نامهربان است ؟\r\n- اگر خواهد با فراموشى خاطر ، آبى بر دل بريان پا شد ، سوز درون سر به طغيان بر كشد ، شعله‌ها برانگيزد .\r\n- دانى كه مانع دلدارى خاطر چيست ؟ شور جوانى ، پيمان عشق و شيدائى .\r\n- از چشم جادويش خدنگى بسويم افكند كه اگر از جنون عشق و شيدائى بر كنار بودم ، مجنون و شيدا مىشدم .\r\n- آنگاه كه شور عشق و مستى خرمن هستى را به آتش كشد ، سيلاب اشك فرو ريزد ، شعلهء دل را خاموش سازد .\r\n\r\n* مقيم على اسر الهوى و فؤاده\r\nتغور به ايدى الهموم و يتهم\r\nيجنّ الهوى عن عاذليه تجلَّدا\r\nفيبدى جواه ما يجنّ و يكتم\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nيعلَّل نفسا بالامانى سقيمة\r\nو حسبك من داء يصحّ و يسقم\r\n\r\n- پيكرش بزندان عشق اسير و در بند است ، دلش با غمى جانكاه در پى جانان به فلات و هامون دوان است .\r\n- اشك رخسار بپالايد تا درد اشتياق از ناصحان مكتوم دارد ، اما شعله‌هاى دل زبانه كشد ، رازش برملا سازد .\r\n- ديرى است كه جان دردمندش را با آرزوها سرگرم سازد ، اما دردى از اين بالاتر كه گاه به شود ، گاه سر به طغيان برفرازد ؟\r\n\r\nفكم من غصون قد ضممت ثديّها\r\nالىّ و افواه بها كنت ألثم\r\nأجيل ذراعى لاهيا فوق منكب\r\nو خصر غدا من ثقله يتظلَّم\r\nو امتاح راحا من شنيب كأنّه\r\nمن الدرّ و الياقوت فى السلك ينظم\r\nو قد غفلت عنّا اللَّيالى و أصبحت\r\nعيون العدى عن وصلنا و هى نوّم\r\n\r\n- بسيار شد كه شمشاد قدى را سوى خود كشيدم ، ليموى پستانش فشردم ، عناب لبش مكيدم .\r\n- بازيكنان ، ساق دستم از شانه اش بر سرين لغزيد ، ميان باريكش از اين بار سنگين بشكوه آمد .\r\n- از لب و دندانش كه چون در و ياقوت بهم آزين بسته ، شراب لعل چشيدم .\r\n- شبهاى تاريك ، ما را بدست فراموشى سپرد ، ما در حال وصل ، چشم رقيبان در خواب .\r\n\r\nفلمّا علانى الشّيب و ابيضّ عارضى\r\nو بان الصّبا و اعوجّ منّى المقوّم\r\nو أضحى مشيبى للعذار ملثّما\r\nبه و لرأسى بالبياض يعمّم\r\nو امسيت من وصل الغوانى ممنّعا\r\nكأنّى من شيبى لديهنّ مجرم\r\nبكيت على ما فات منّى ندامة\r\nكأنّى خنس فى البكاء او متمم\r\nو أصفيت مدحى للنّبىّ و صنوه\r\nو للنّفر البيض الَّذين هم هم\r\n\r\n- اينك كه برف پيرى بر سر نشست ، عارضم سپيد شد . شور جوانى از سر پريده پشتم دو تا گشت .\r\n- سپيدى مو از سر برخسارم دويد . گرد پيرى عمامه بر سرم بست .\r\n","description":"","footnote":"","page_name":" 215 ","page_number":215},
  {"content":"\r\n- از وصل لوليان دست آرزو كوتاه ماند ، پندارى سپيدى سر جرم است .\r\n- بر گذشته‌هاى خود ندامت گرفته گريستم ، چونان كه مادرى بر عزيز خود گريد .\r\n- ثنا و ستايشم را ويژهء رسول و همتايش نمودم ، و آن اختران تابان كه جز آنان درخش و تابش ندارند :\r\n\r\nهم التين و الزّيتون آل محمد\r\nهم شجر الطَّوبى لمن يتفهّم\r\n\r\n- تين و زيتون ، خاندان محمد است ، و هم درخت طوبى .\r\n- بهشت عدن همانهايند ، و هم حوض كوثر ، لوح و قلم ، سقف مرفوع معظم .\r\n- آنهايند آل عمران ، سورهء حج و نساء ، سورهء سبا و ذاريات و هم مريم .\r\n- و نيز - آل طه و يس ، سورهء هل أتى ، نحل و انفال . اگر توانى فهم كرد .\r\n- و هم ، آيت كبرى ، حقيقت ركن و صفا ، حج خانهء خدا .\r\n- برستاخيز ، كشتى نجاتاند ، و هم دستاويز استوار كه نگسلد .\r\n- جنب اللَّه ، اند در ميان خلق . عين اللَّه ، اند در ميان مردم .\r\n- آل اللَّه ، اند ، با ارج و ارجمند ، بر بلنديها كه بر منهاج و شريعتشان روانيم .\r\n- آخرين هدف ، بالاترين مقام . از قرآن واپرس تا خبرت گويد .\r\n- برستاخيز ، اگر بر حوض كوثر راه يا بى ، از زلال آب حيات سيراب گردى .\r\n- اگر شمع وجودشان نبودى ، خداى بزرگ نه آسمان و زمين آفريدى و نه حوا و آدم راه زمين گرفتى .\r\n- در زير سايه بان عبا ، به مباهله نشستند ، دشمن از هراس عذاب لب از سخن بر بست .\r\n- جبريل كه زير عبا جاى گرفت ، بر ميكال مباهات و افتخار گرفت .\r\n- در پهنهء گيتى كدامين كس همپايهء او تواند بود كه سرور ملايك جبرئيل امين خادم او بود .\r\n- كيست كه در فضل و رهبرى همتاى آنان باشد ، با آنكه معلم قرآناند .\r\n- پدر ، امير مؤمنان . نيا ، پيامبر اكرم هادى مصطفى .\r\n","description":"","footnote":"","page_name":" 216 ","page_number":216},
  {"content":"\r\n- دين حنيف اسلام را همراه تقوى پايه گذار بودند ، به دستور خدا قيام كردند .\r\n- ابراهيم فرزند رسول ، خالويشان ، فاطمه دخت محمد مادرشان ، جعفر طيار كه در خلد برين بپرواز درآيد ، عمويشان .\r\n- بسوى خدا گريزانم از اين قوم كه بر هلاك و دمار آنان متفق گشتند . واى از اين مصيبت . چه گونه همدست شدند .\r\n- از آب زلال دريغ كردند ، شط فرات مالا مال بود . جام مرگشان نوشاندند ، زهر و شرنگ بود .\r\n- از خاندان مصطفى قصاص كردند ، خونى كه على در بدر و احد ريخت .\r\n- برسم جاهليت شوريدند ، گويا مسلمان نبودند .\r\n- كشتند و رويهم انباشتند ، گويا هيمهء بيابان طف بود .\r\n- وحش بيابان حلقهء ماتم زد ، پرندگان بر فرازشان سايبان برافراشتند .\r\n- عجبا . با شمشير اسلام به خاك هلاكشان نشاندند ، بخاطر ديانت در خون كشيدند .\r\n- خاندان اميه در كربلا قدم پيش ننهاد ، مگر با يارى پيشينيان كه راه را هموار كردند .\r\n- كجا توانند خون حسين را از دامن خود بشويند ، نه اين است كه خيل بنى اميه را با دست خود زين و لجام بستند ؟\r\n- دانستند كه حق ولايت با حيدر است ، منتهى مظلوم و ستمكش بود .\r\n- ستم كردند ، حق او را بردند ، عقب راندند با آنكه پيشوا و سرور بود .\r\n- اعتراف كرد كه اين بيعت « فلته » و تصادف بود ، لذا گفت : هر كه آن را تجديد كند بايد كشت .\r\n- بدين جهت كار بشورى افكند ، ميان شش نفر كه صاحب اختيارش ابن - عوف بود .\r\n- هدف اين شورى ، توطئه قتل على بود ، تنها خدايش نگاهبان بود .\r\n- و گرنه شير بيشهء شجاعت كجا و كفتارهاى ترسو . خورشيد رخشان كجا و\r\n","description":"","footnote":"","page_name":" 217 ","page_number":217},
  {"content":"\r\nاختران كم سو .\r\n- شگفتا ! با كدامين سابقه و ارج همتاى او شدند ، جز او كسى لايق خلافت بود ؟\r\n- منتها ، مقدرات ، بر وفق مرادشان جارى گشت ، اراده خدا در آزمايش استوار و متين است .\r\n- با سرگشتگى و ضلالت خداى را نافرمان شدند و چونان عاد و جرهم به هلاكت رسيدند .\r\n- عذرشان به پيشگاه مصطفى چه باشد كه برستاخيز گويد : از چه با على خيانت كرديد ؟\r\n- و يا پرسد : از پس من با همتاى من چه كرديد ؟ پاسخ معذرت چه داريد ؟\r\n- نه اين بود كه از شما تعهد گرفتم ؟ از چه به عهد و پيمانش خيانت كرديد ؟\r\n- فرمان خدا را پشت سرنهاديد ، از فرمانش سر بدر برديد ، چه بد كرديد .\r\n- خاندان خود را برهبرى شما انتخاب كردم ، در سايهء آنان ، راه هدايت گرفتيد ؟\r\n- نعل وارونه زديد و بر آنان ستم را نديد ، نعمت مرا كفران نموديد .\r\n- با سركشى و طغيان هماره تيغ كين برافراشتيد ، تا بمراد دل رسيديد .\r\n- گويا بيگانگان روماند كه سپاهتان صليب را در هم شكند ، و پيروز گردد .\r\n- به خونخواهى پدرانتان ، فرزندان مرا كشتيد ، داغ ننگ و عار بر پيشانى خود نهاديد .\r\n- شما بىپدران ، ارث مرا از دخترم دريغ كرديد ، اما خلافت را دست بدست به ارث برديد .\r\n- گفتيد : پيامبر براى فرزندش ارث نمىنهد . با اين تصور ، صحيح است كه اجنبى وارث او گردد ؟\r\n- مگر ارث داود را سليمان نبرد ؟ يحيى وارث زكريا نبود ؟ از چه سيرهء انبيا را شكستيد ؟\r\n- اگر سليمان و يحيى ارث پيامبرى بردند ، چنان كه در مسئلهء ارث ، فتوا دهيد .\r\n","description":"","footnote":"","page_name":" 218 ","page_number":218},
  {"content":"\r\n- از چه زادگان انبيا ارث پدر نبردند ، هر كه نبوت را مدعى شد با معجزه و گواه آمد .\r\n- گفتيد : حج تمتع ، و ازدواج موقت ، حرام است . اين سخن قرآن است يا از پيش خود بهم بافتيد ؟\r\n- زناكاران مورد عفو و اغماضاند ، آنكه ازدواج موقت كند ، سنگسار و مقتول .\r\n- نه آيهء قرآن است كه فرمود : * ( فَمَا اسْتَمْتَعْتُمْ بِه مِنْهُنَّ فَآتُوهُنَّ أُجُورَهُنَّ ) * .\r\n( بعد از كاميابى از آنان پاداششان بپردازيد ) .\r\n- آيهء ديگر نازل شد كه حكم آن نسخ كرد ؟ يا شما خود حكم آن را نسخ كرديد ؟\r\n- گفتم : پيامبران دگر ، وصى خود را معرفى كردند ، پذيرفتار شديد ، اما وصى مرا نافرمان شديد .\r\n- كردار شما با سيرهء من ناموافق ، فرمان من با فرمان شما مخالف .\r\n- گفتيد : رسول خدا بىوصيت درگذشت . وصيت كرد ، اما شما نپذيرفتيد .\r\n- نه او فرمود : « هر كه بهنگام مرگ ، بىوصيت ماند ، بآئين جاهليت مرده باشد ؟ رسول بآئين جاهليت نمرد ، بلكه شما به دورهء جاهليت باز گشتيد .\r\n- فرمود : پيشوائى بر شما امير كردم كه راهبر شما باشد ، اما كبر و سيه كارى پيشه كرديد .\r\n- بارها گفتم و گفتم ، او را بر همه امير و مقدم شناختم . و شما خود گواه و شاهد بوديد .\r\n- گفتم : منزلت على منزلت هارون است در خلافت . از چه او را عقب رانديد .\r\n- چونان كه قوم ثمود ، در برابر صالح به شقاوت برخاست ، راه شقاوت گرفتيد ، هر كس در گرو اعمال ناهنجار است .\r\n- فريفتهء زيور دنيا گشتيد ، عقل خود از كف نهاديد ، فريب خوردگان روزى انگشت ندامت بدندان گيرند .\r\n","description":"","footnote":"","page_name":" 219 ","page_number":219},
  {"content":"\r\n- نفرين بر آن گروه كه در عداوت حيدر هماهنگ و همگام شدند ، بد كردند و تبه كار آمدند .\r\n- بر « يعسوب دين » ستم رانده حق او پا مال كردند ، پاك مرد آزاده خشم خود فرو خورد .\r\n- بروز « غدير » ، رسول حق نص ولايت قرائت كرد ، همگان را خطاب فرمود .\r\n- گفت : از جانب حق پيام دارم كه فرمانش ابلاغ كنم . اينك زبان برگشايم :\r\n- على ، كارگزار امر خلافت است ، راه او گيريد كه پيشواى شما همو خواهد بود .\r\n- گفتند : به پيشوائى و حكومتش رضامنديم ، سرور و مطاع همواست .\r\n- آن روز ، راه رشد و صلاح را شناختند ، فرداى آن به راه كورى شتافتند .\r\n- مصطفى درگذشت . آن يك گفت : على بر ما سرور و سالار باشد ؟ نه .\r\nبه لات و عزى سوگند .\r\n- جمعى با على در نزاع شدند ، كه نه سابقه اى داشتند ، نه در گروه مسلمانان مقتدا و سرور بودند .\r\n- بر خوان خلافت خيمه زدند ، تا هر چه زودتر نوبت خود دريابند .\r\n- حدود و سياسات بنا حق جارى ، فتواى ناروا راندند .\r\n- اين يك سخن آن يك زير پا نهد ، آن يك فرمان اين يك نقض كند .\r\n- گويند : اختلاف امت خود رحمت است ! از اين رو يكى حرام كند ديگرى حلال خواند .\r\n- عجبا ! پروردگار بشر يكتا نباشد ؟ يا دين او كامل نبود كه با دست اينان راه كمال گيرد ؟\r\n- خدا را شرع نبى ناپسند آمد ، و اينان شرع بهترى پايه نهادند ؟\r\n- يا نه . مصطفى ، فرمان حق بتمامى نگفت ، برخى گفت و برخى نهفت ؟\r\n- شايد : اينان انبياء پسين بودند كه چون رسول خدا درگذشت ، نوبت رسالت آنان گشت .\r\n- گويا : احكام نبى از راه حق بدر بود ، اينان حق را به نصاب آن باز\r\n","description":"","footnote":"","page_name":" 220 ","page_number":220},
  {"content":"\r\nرساندند .\r\n- عجبا ! مگر نه قرآن گفت :\r\n« اليوم اكملت لكم دينكم و اتممت عليكم نعمتى و رضيت لكم الاسلام دينا »\r\n؟ دين شما را كامل كردم ، نعمت هدايت را تمام كردم ، رضا و تسليم را به عنوان دين پذيرفتم .\r\n- و فرمود : خدا را اطاعت كنيد ، و هم رسول خدا را و هر كه از رسول او منشور ولايت دارد ، تا رستگار شويد .\r\n- از چه حلال خدا را حرام شمردند ، و حرام خدا را حلال و روا دانستند ؟\r\n- تصور كرديد كه خداى قرآن خطا كرد ؟ يا رسول او ؟ يا جبرئيل امين .\r\n- رسول حق در نگذشت ، جز آنكه خدا دين او كامل كرد . امر خلافت بر امت مبهم نماند .\r\n- منتها كينه‌ها آشكار شد ، جور و ستم حاكم گشت .\r\n- نالايق مقدم شد ، لايق رانده شد . خطيب دم در بست ، نادان بر منبر رسول بر شد .\r\n- بىسبب على را عقب راندند ، جز تجاوز و سيه كارى انگيزه نبود .\r\n- آنچه محمد گفت ، در هم شكستند ، اما دين حق شكست نپذيرد .\r\n- حاشا كه دين خدا شكست گيرد ، دينى كه اركانش با تيغ على رفيع گردد .\r\n- بر آل محمد ستم راندند ، كيفرشان برستاخيز عذاب دوزخ باشد .\r\n- اگر رياست دنيا را غصب كردند ، عزت آخرت بر دوام است .\r\n- كدام مصيبت در پهنهء زندگى ناگوار است كه در حوزهء دين ناگوار نباشد .\r\n- اولى بنام اجماع بر كرسى نشست ، منشور خلافت بنام دومى صادر كرد .\r\n- به اول گفت : استعفايم بپذيريد كه از شما بهتر نباشم ، به آخر گفت : عمر را پس خود بر شما مىگمارم .\r\n\r\n* و اثبتها فى حوزة بعد موته\r\nصهاكيّة خشناء للخصم تكلم ( 1 )\r\n\r\n- قلادهء خلافت بر گردن كسى بست كه از خشونت و تندى مىزد و مىشكست .\r\n- دومى گفت : اگر مولاى حذيفه مىبود ، بلا تأمل بر سر همه امير مىبود .\r\n\r\n","description":"","footnote":"\r\n( 1 ) اشاره به خطبهء شقشقيه است كه فرمايد : فسيّرها فى حوزة خشناء يغلظ كلمها ( مترجم ) .\r\n","page_name":" 221 ","page_number":221},
  {"content":"\r\n- بارى ، سومين با شوراى شش نفر بخلافت نشست ، تيغ تيز بر سر على آهيخت تا به دو پيوست .\r\n- آخر آئين خلافت بر شورى بود ؟ يا بر اجماع ؟ يا نص بر خلافت ؟ بيائيد تا بر اسلام بگرييم و بناليم .\r\n- آنكه از جانب حق بخلافت منصوص شد ، بر كنار ماند . در گوشه اى بتلاوت قرآن روز برد .\r\n- اگر شمع وجودش را به سرورى مىپذيرفتند ، به راه راستشان رهبرى مىفرمود .\r\n- اوست دانشمند ربانى كه بيمانند است ، اوست دلاور سلحشور ، شير بيشهء شجاعت .\r\n- هماره در « بدر » و « احد » و « خيبر » صفشكن بود ، بينى دشمنان بريد .\r\n- تاخت بر دو با شمشير بر فرقشان كوبيد ، خواه ناخواه سر تسليم فرود آوردند .\r\n- به ظاهر ره اسلام گرفتند ، كفر باطن برقرار ، باشد كه جان خود برهانند .\r\n- گفتند : على راه جور گرفت ، فراوان از او شكايت بردند .\r\n- گفتند : خون مسلمين ريخت ، در ميان آنان تبهكار و ناتبهكار فراوان بود .\r\n- گفتم : لختى مهلت آريد ، خدايتان رهبرى نكناد . وصى رسول كجا ستمكار باشد .\r\n- خون مسلمين ريخت ؟ به حق سوگند كه در آن گروه يك نفر مسلمان نبود .\r\n- على خون « ناكثين » ريخت كه بيعت او شكستند ، از متجاوزين انتقام گرفت .\r\n- مگر نه رسول فرمود : على مهين داور شماست ؟ اين حديث را همه مخالفين ايراد كردند .\r\n- اگر در قضاوت « ناكثين » بر خطا بود ، رسول حق چگونه قضاوت او تصويب نمود .\r\n- كاش حاضر بودمى و در ركابش خون « ناكثين » ريختمى .\r\n- برستاخيز ، با پنجهء خونآلود ، به پيشگاه خدا رفتمى . و معلوم شدى\r\n","description":"","footnote":"","page_name":" 222 ","page_number":222},
  {"content":"\r\nپشيمان و نادم كيست ؟\r\n- كجا مانند على توان يافت كه در پهنهء نبرد ، پيشتاز و مردافكن بود .\r\n- كجا مانند على توان يافت كه از وفور دانش صلاى « سلونى » برزد :\r\n- ايها الناس در سينه دانشى وافر دارم كه از مصطفى به ارث بردم .\r\n- از راه آسمانها بپرسيد كه آسمانها را بهتر از زمين شناسايم .\r\n- اگر حجاب از چهرهء غيب برگشايند ، بر دانش و يقينم نفزايند .\r\n- آيات فضل و دانشش چه فراوان . كرامت ويژه اش ، نه قابل كتمان .\r\n- هر آنكه پروندهء اعمال خود با كار نيك بندد ، من با مهر و ولاى او بندم .\r\n- بار خدايا . بآل محمدت سوگند : اختران هدايت در تاريكى جهالت .\r\n- به « مهدى موعود » از خاندان احمد . و نياكان فرزانه اش هادى و رهبر .\r\n- بر اين چاكر جان نثارشان « عودى » رحمت آر . ببخش و بيامرز .\r\n- از گناهانش به خوبى درگذر ، آن روز كه دوزخ شعله بركشد .\r\n- با مهر و عطوفت بر او منت گزار ، منت تو خود كرامت است .\r\n- اگر بزهكاريم عظيم است ، مغفرت و آمرزشت از آن عظيمتر .\r\n- اگر چكامه‌ام با ياد معشوق آغاز گشت ، اينك با ثناى ستارگان روشن ختم شد .\r\n* چكامهء ديگرى دارد كه حديث غدير را ياد كرده و آن را نص بر امامت و خلافت على مىداند ، قصيده ، 57 بيت است ، چنين شروع مىشود :\r\n\r\nبفنا الغرىّ و فى عراض العلقم\r\nتمحى الذّنوب عن المسيىء المجرم\r\n\r\n- در بارگاه « غرى » و ناحيهء « علقمى » گناه تبهكاران و بزهكاران پاك شود .\r\n- آنجا مزار وصى است ، و اينجا تربت حسين ، لختى درنگ كن و سلام برگو .\r\n- حسين در كنار فرات با لب تشنه شهيد شد ، پدرش در كوفه محاسن با خون خضاب كرد .\r\n- قافله سالار حج كه صلاى سفر زند ، پرهيزكار مسلمان جانب اين دو مزار پويد .\r\n","description":"","footnote":"","page_name":" 223 ","page_number":223},
  {"content":"\r\n- آهنگ مزارشان كن و درود و صلوات خود بر آنان و ساير پيشوايان تقديم كن .\r\n- زادگان رسول مختار ، يادگار سورهء طه و قاف ، و هم سورهء ضحى و تبارك ، آيات محكم قرآن .\r\n- يادگار « بطح » . ميقات مسلخ ، صفا و مروه ، كعبه و اركان ، زمزم گوارا .\r\n- از آتش دوزخ با مهر شما نجات يابيم ، نه شما بهترين فرزندان آدميد ؟\r\n- چراغ تاريكيها ، هر كه خواهد راه يابد ، دستاويز استوار و متين كه نگسلد .\r\n- مهر كيش شما آهنگ خدمت كرد ، بدين اميد كه در سختيها يار او باشيد .\r\n- بفرداى رستاخيز كه شعله‌هاى دوزخ سوى عاصيان سركشد ، در پناه شما رستگار گردد .\r\n- در گيتى كدامين كس همپايهء شما باشد كه دانش قرآن و علم لدنى داريد .\r\n- روح القدس در خدمت شما و جد شما بود ، اين شرافت مخصوص و ويژهء شما بود\r\n- اى زادگان احمد مختار ، پدرتان على هم از خاندان نبوت بود .\r\n- رسول حق از ميان همگانش ببرادرى برگزيد ، منشور خلافت به دو سپرد ، اما مظلوم و محروم ماند .\r\n- فرمان پيشوائى بروز « غدير » صادر كرد ، بينى دشمنان بر خاك كشيد .\r\n- دعاى خير ، نثار دوستان و يارانش كرد ، خدا را شاهد و ناظر گرفت .\r\n- رسول حق بجانان شتافت ، دشمنان او چون مگس گرد شيرينى طواف گرفتند .\r\n- پيمان خلافت را شكستند ، از اين رو كه دلها با زبان همراه نبود .\r\n- جام خلافت ، دست بدست چرخيد ، گويا شرابى است كه بر تشنه كامان سبيل بود .\r\n\r\nشاعر :\r\n- ربيب ، ابو المعالى ، سالم بن على بن سلمان بن على ، معروف به ابن عودى متخلص به « عودى » تغلبى ، نيلى ، منسوب به نيل فرات كه در همانجا\r\n","description":"","footnote":"","page_name":" 224 ","page_number":224},
  {"content":"\r\nبسال 478 ديده بر جهان گشود .\r\n- مبسوطترين شرح حالى كه براى ابو المعالى تحرير شده ، شرحى است كه مجله « غرى » نجف در شمارهء 22 و 23 سال هفتم ، بقلم دكتر مصطفى جواد بغدادى ، بحاثهء نقاد ، منتشر ساخته است ، اينك متن آن از نظر خوانندگان مىگذرد :\r\nابو المعالى از سرايندگانى است كه سروده هايش مشهور ، اما شرح زندگى او به حد كافى در اختيار تاريخ باقى نمانده است ، اخترى است از اختران آسمان ادب ، كه تابش و پرتو آن مشهود است ، و حقيقت آن براى ما مجهول .\r\nدر روزگارى مىزيست كه عماد الدين اصفهانى شرح حال شعراء معاصر را جمعآورى مىكرد ، لذا در ذيل نام او گويد : شاب شبت له نار الذكاء ، و شاب لنظمه صرف الصهباء من الماء ، و در من فيه شؤبوب الفصاحة ، يسقى من ينشده شعره راح الراحة :\r\nجوانى است كه هوش و ذكاوتش بسان شعلهء آتش ، سروده هايش چون شراب ناب ، با مزاجى از زلال آب حيات ، هر گاه دهان به شعر و غزل گشايد ، از فصاحت و بلاغت در و گهر بيزد ، همگان را از نشئهء شراب گيراى ادب ، مست و مدهوش سازد .\r\nبسال 550 ، وارد شهر « واسط » گشتم ، گفتند : ابو المعالى در اين شهر مهمان است بدين اميد كه از فرماندار شهر ، عنايتى بيند ، روزى براى خواندن قصيده بحضور « فاتنا » ( 1 ) كه از جانب خليفه ناظر بود ، حاضر شده ، اما ديگرى بر او سبقت گرفته و بر كرسى قرائت بالا رفته است ، ابو المعالى از قرائت قصيده منصرف و از جائزه وصله چشم مىپوشد و عزم رحيل كرده به شهر نيل ، وطن مألوف خود باز مىگردد .\r\nدر سال 554 در هماميه با او ملاقات كردم و . . .\r\nكلام عماد كاتب كه او را بعنوان جوانى چنين و چنان مىستايد ، اشاره به اين است كه ابو المعالى نه چون ساير جوانان است ، بل نادره اى است در سنين جوانى . و با اينكه قصيدهء خود را تحرير كرده تا در حضور « فاتنا » بخواند وصله اى\r\n\r\n","description":"","footnote":"\r\n( 1 ) شمس الدين ، ابو الفضائل « فاتنا » از بزرگان موالى بنى عباس است كه در واسط از جانب خليفه ناظر بوده است .\r\n","page_name":" 225 ","page_number":225},
  {"content":"\r\nدريافت كند ، در اثر مناعت طبع و اعتماد به نفس ، از حضور مجدد ، خوددارى نموده است ، و يك چنين شاعرى قهرا محروم و نامراد خواهد ماند .\r\n- از سروده‌هاى او كه قطب الدين ابو يعلى ، محمد بن على بن حمزهء علوى اقساسى ، ياد كرده ، غزلى است كه در وصف معشوقه اى ميان سال گفته :\r\n\r\nابى القلب الَّا امّ فضل و ان غدت\r\nتعدّ من النّصف الاخير لداتها\r\n* لقد زادها عندى المشيب ملاحة\r\nو ان رغم الواشى و ساء عداتها\r\n\r\n- بىعشق « ام فضل » دلم آرام و قرار نگيرد ، گر چه اينك عهد جوانى را پشت سر نهاده .\r\n- طرهء خاكسترينش در چشم من ، بر ملاحت و ظرافت افزوده ، گر چه دشمنان و سخنچينان را خوش نيايد .\r\n- با آنكه روزگار از خرمى و طراوتش كاسته . شعلهء عشقش در درون سينه پا برجاست .\r\n- گذشت روزگار از لطف او نكاست ، جز اينكه كمالش برفزود ، بدان حد كه زبان شعر از وصف و ستايش او عاجز نمود .\r\n\r\nسبتنى بفرع فاحم و بمقلة\r\nلها لحظات ما تفكّ عناتها\r\nو ثغر زهت فيه ثنايا كأنّها\r\nحصى برد تشفى الصّدى رشفاتها\r\n\r\n- با زلف سياه و چشمان جادو اسيرم كرد ، نگاهى پر از مهر و تمنا .\r\n- دندان چون در رخشان ، در اين ميان « ثنايا » چون مرواريد غلتان ، شهد لبانش شفاى دردمندان .\r\n- پس از هجران و جدائى ، زيارتش كردم ، سلام راندم ، التفاتى مهرآميز ديدم .\r\n- جمال و كمالش بر قرار ديدم ، نشاط و شورى بر سر آوردم .\r\n* و قاضى عبد المنعم واسطى ، اين قطعه را از ابو المعالى ياد مىكند :\r\n\r\nهم اقعدونى فى الهوى و أقاموا\r\nو أبلوا جفونى بالسّهاد و ناموا\r\n\r\n- مرا در سوز عشق نشاندند و خود برخاستند ، خواب ناز از چشمانم ربودند و خود آرميدند .\r\n","description":"","footnote":"","page_name":" 226 ","page_number":226},
  {"content":"\r\n- هدف تير ملامتم ساختند و رفتند ، اينك زبان نكوهشگران باز و دراز است .\r\n- اگر در عشق و شيدائى ره انصاف مىگرفتند ، از سوز درون سهم وافرى داشتند .\r\n\r\nو لكنّهم لمّا استدرّ لنا الهوى\r\nكرمت بحفظى للوداد و لاموا\r\nو لمّا تنادوا للرّحيل و قوّضت\r\nلبينهم بالأبرقين خيام\r\nرميت به طرفى نحوهم متأمّلا\r\nو فى القلب منّى لوعة و ضرام\r\nوعدت و بى ممّا اجنّ صبابة\r\nلها بين اثناء الضّلوع كلام\r\nاذا هاج بى وجد و شوق كأنّما\r\nتضمّر اعشار الفؤاد سهام\r\n\r\n- از آن پس كه پيوند عشق شكوفا شد ، بكرامت راه و فاترك نگفتم ، بلئامت راه دغا گرفتند .\r\n- و چون بانگ رحيل بركشيدند و از سنگلاخ « ابرق » خيمه و خرگاه بركندند .\r\n- با حسرت و ملالت سويشان نگريستم ، آتش اشتياق در دل شعله ور بود .\r\n- باز گشتم و عشق خود نهان كردم ، تار و پودم در سوز و گداز بود .\r\n- شور اشتياق است ، هرگاه برآشوبد ، پندارم هزاران تير جانشكافم بر دل مىرود .\r\n\r\nولائمة فى الحبّ قلت لها : اقصرى\r\nفمثلى لا يسلى هواه ملام\r\nءأسلو الهوى بعد المشيب و لم يزل\r\nيصاحبنى مذكنت و هو غلام\r\nو لمّا جزعنا الرّمل رمل عنيزة\r\nو ناحت بأعلى الدّوحتين حمام\r\nصبوت اشتياقا ثمّ قلت لصاحبى\r\nالا انّما نوح الحمام حمام\r\n\r\n- ناصحم در مهر و وفا بملامت گرفت ، گفتمش : بس كن . شور عشق ، با پند و نصيحت فراموشى نگيرد .\r\n- اينك كه در آستانه پيريم ، چسان رمز عشق را از خاطر برم ، با آنكه از جوانيم همدم و همراز است .\r\n- در ريگزار « عنيزه » صبر و قرار از كف بنهادم ، قمرى بر سر شاخ ، همناله و همنوا آمد .\r\n","description":"","footnote":"","page_name":" 227 ","page_number":227},
  {"content":"\r\n- از سوز درون برآشفتم و گفتم : نواى قمرى جز نواى مرگ و ماتم نباشد .\r\n\r\nتجهّز لبين او تسلّ عن الهوى\r\nفمالك من ليلى الغداة لمام\r\nو كيف يرجّى النّول عند بخيلة\r\nتروم الثريّا و هى ليس ترام\r\nمهفهفة الاطراف ، أمّا جبينها\r\nفصبح ، و أمّا فرعها فظلام\r\nفياليت لى منها بلوغا الى المنى\r\nحلالا فان لم يقض لى فحرام\r\n\r\n- با درد فراق خو كن و گرنه عشق و شيدائى را فراموش كن ، دگرت از جانب ليلى التفاتى نيست .\r\n- از عشق بخيلان طرفى نبندى . بر « ثريا » دست يا بى ، بر وصال او دست نيابى .\r\n- نازك بدن ، باريك اندام ، رخساره صبح روشن ، گيسو شب تار .\r\n- كاش بحلالى ، كام و آرزو دريافتمى ، ورنه بحرامى ، هر چه بادا باد .\r\n* اين مضامين بكر و شيرين و معانى نمكين كه « ابو المعالى » از خود بيادگار نهاده ، قصيده اى است كه در ميان شعرا آشنا و معروف است ، اسلوب آن عربى خالص ، تار و پودش از ديباى رومى برتر است ، صفدى چند بيت اين قصيده را همراه برخى قطعات ، ذيل نام « ابن العودى » ثبت كرده و گويد : « شعر او در حد وسط است » .\r\nدر اين قضاوت و داورى از حيث معانى و مضامين ، آثار كينه و زورگوئى وجود ندارد ، اما بايد گفت از حيث تعبير عبارات و تأليف مبانى شعرش در حد اعلاى سخن است ، زيرا نظر اديبان عرب قبل از معانى و مضامين ، بسوى مبناى استوار و عبارات متين معطوف است ، چرا كه لغت عرب آواى خاصى دارد ، و در موسيقى و آهنگ ، حسن تعبير و انسجام عبارت را سهمى بسزا است .\r\nالبته نمىگويم ، در لغت عرب ، هر گونه شعرى كه دارى حسن تأليف و انسجام است ، در حد اعلاى ادب قرار دارد ، زيرا استوارى معنى و ارج مضامين پايه و اساس سخن است ، ولى مىتوانم بگويم : شعر ابن عودى اگر از حيث ظرافت معانى در حد وسط باشد ، حسن تأليف ، شعر او را بسر حد اعلاى سخن ارتقا مىدهد .\r\n","description":"","footnote":"","page_name":" 228 ","page_number":228},
  {"content":"\r\nابن عودى ، در زمينهء شعر مذهبى كه سيد حميرى ، ابن حماد ، عونى ، ناشى صغير ، ابن علويه اصفهانى ( 1 ) ، وراق قمى ، سروده‌هاى فراوانى از خود بيادگار نهاده‌اند ، سروده هائى داشته كه اينك در دست نيست .\r\nموقعى كه ابن شهرآشوب ( اواسط قرن ششم ) وارد عراق شد ، سروده‌هاى مذهبى ابن عودى را آويزهء گوش علاقمندان يافت كه هر جا با شور و نوا انشاد مىشد ، براى استماع آن مجتمع بودند ، از اين رو در كتابش « مناقب آل ابى طالب » قسمتى از سروده‌هاى او را درج نموده است .\r\nبعد از اينكه ، ابن شهرآشوب ، عراق را به سوى شام ترك مىگويد . در بغداد فتنه‌هاى مذهبى فراوان رخ مىدهد ، و حنبلىها ، طبق سيره و روشى كه در برابر دشمنان داشتند ، شورشى به پا كرده كتابخانه‌ها را با هر چه كتاب و ديوان مذهبى يافته‌اند ، به آتش مىكشند ، در نتيجه ادبيات شيعى ، سره و ناسره ، هر چه بود و نبود ، طعمه حريق مىشود ، از جمله سروده‌هاى ابن عودى .\r\n- و گويا ، اشعار مذهبى ابن عودى است كه محب الدين محمد ، معروف به ابن نجار بغدادى را بر آن داشته كه در شرح حال او بگويد : رافضى خبيثى بوده كه صحابهء رسول را هجو مىگفته است .\r\nاز سروده‌هاى ابن عودى قطعهء ذيل است كه در واسط سروده است :\r\n\r\nيؤرّقنى فى واسط كلّ ليلة\r\nو ساوس همّ من نوى و فراق\r\nفيا للهوى هل راحم لمتيّم\r\nيعلّ بكأس للفراق دهاق ؟\r\nخليلىّ هل ما فات يرجى و هل لنا\r\nعلى النّأى من بعد الفراق تلاق ؟\r\nفان كنت ابدى سلوة عن هواكم\r\nفانّ صباباتى بكم لبواق\r\n\r\n- چندى است كه در واسط مقام دارم و شبانگاهم اندوه فراق و جدائى ، خواب ناز از سر مىربايد .\r\n- اى شوريدگان خدا را . كسى هست بر اين عاشق دلباخته رحمت آرد ، كه جام فراق را مالامال سركشيده .\r\n\r\n","description":"","footnote":"\r\n( 1 ) شرح حال اين پنجتن سرايندگان نامى در جزء سوم و چهارم و پنجم تا هفتم ترجمهء الغدير گذشت . و همگان در شمار شعراى غديراند .\r\n","page_name":" 229 ","page_number":229},
  {"content":"\r\n- اى دوستان ! شود كه دوران وصل باز آيد ؟ شود كه بعد از فراق و جدائى روى نگارم باز بينم ؟\r\n- گر چه به ظاهر ، شكيب و آرام گرفتم ، اما شور و اشتياقم در دل نهان است .\r\n\r\nالا يا حمامات على نهر سالم\r\nسلمت و وقّاك التفرّق واق\r\nتعالين نبدى النّوح كلّ بشجوة\r\nفانّ اكتتام الوجد غير مطاق\r\nعلى انّ وجدى غير وجدك فى الهوى\r\nفدمعى مهراق و دمعك راقى\r\nو ما كنت ادرى بعد ما كان بيننا\r\nمن الوصل انّى للفراق ملاق\r\nفها أنت قد هيّجت لى حرق الجوى\r\nو أبديت مكنون الهوى لوفاقى\r\nو أسهرتنى بالنّوح حتّى كأنّما\r\nسقاك بكاسات التّفرّق ساقى\r\nفلا تحسبى انّى نزعت عن الهوى\r\nو كيف نزوعى عنه بعد وفاقى\r\nو لكنّنى أخفيت ما بى من الجوى\r\nلكى لا يرى الواشون ما انالاق\r\n\r\n- الا . اى قمريان وادى « سالم » بسلامت مانيد ، خدايتان از شر هجران و جدائى نگهبان باد .\r\n- بيائيد همنوا و همناله گرديم ، و هر يك بر درد خود بگرييم ، نهان كردن سوز دل در توان ما نيست .\r\n- با آنكه سوز و گداز عشقم با تو يكسان نباشد ، اشك من بر رخسار مىرود اشك تو پيدا نيست .\r\n- نپنداشتمى كه بعد از دوران وصلم ، با روزگار فراقى چنين پرملال روبرو خواهم گشت .\r\n- اينك با نالهء جانسوزت داغ دلم تازه كردى ، پرده از راز درونم بركشيدى .\r\n- با نواى زارى ، خواب از چشمم ربودى ، پندارم ساقى هجران جامى چند بكارت كرد .\r\n- من از عشق و شيدائى دست نشستم ، چسان از عشق و دلباختگى دست شويم كه اينك يار و همنوا دارم .\r\n- از آن ، سوز دل پنهان كردم كه حال زارم بر شماتتگران بر ملا نگردد .\r\n* شريف ، قطب الدين ، ابو يعلى ، محمد بن على بن حمزه گويد : ربيب ،\r\n","description":"","footnote":"","page_name":" 230 ","page_number":230},
  {"content":"\r\nابو المعالى ، سالم ابن العودى در كلبهء من ، اول صفر سال 550 چنين سرود :\r\n\r\nما حبست الكتاب عنك لهجر\r\nلا . و لا كان ذاكم عن تجافى\r\nغير أنّ الزمان يحدث للمرء\r\nامورا تنسيه كلّ مصافى\r\nشيم مرّت الليالى عليها\r\nو الليالى قليلة الانصاف\r\n\r\n- نه از سر هجران و جدائى از نامه اى دريغ كردم . ابدا . و نه از جفا و سهلانگارى .\r\n- روزگار است كه بر سر آدمى مىچمد و دوست وفاكيش را از ياد مىبرد .\r\n- آئين وفاست ، گذشت روز كار بر آن پرده كشيده . اى روزگار . اين چه بىانصافى است .\r\n* اين ابيات ، بسيار حكيمانه است و از صميم قلبى پاك و انسان دوست تراويده است .\r\nحسن بن هبة اللَّه تغلبى ، معروف به ابن مصرى دمشقى گويد : ابو المعالى سالم بن على عودى از اشعار خودش قطعهء ذيل را برايم سرود :\r\n\r\nدع الدنيا لمن امسى بخيلا\r\nو قاطع من تراه لها وصولا\r\n\r\n- نعمت دنيا را ارزانى بخيلان دان ، هر آنكه با دنيا سر وصل دارد ، راه آشتى با او مجوى .\r\n- بر گذشت ايام ، اعتماد مكن ، كه هيچ بزرگى ، بروزگار نماند .\r\n- فريب خوردگان دنيا فراواناند ، چه امتها كه بر باد فنا نرفت .\r\n- روزگارت گر چه طولانى شود ، جز اندكى بهره مند و كامياب نخواهى بود .\r\n- واى بر زادهء آدم ، از روز رستاخيز كه عزيزان ، خوار و ذليل گردند .\r\n* و همو گويد : ابو المعالى از اشعار خودش ، قطعهء ذيل را همچنين انشاد كرد :\r\n\r\nءأخىّ انّك ميّت\r\nفدع التّعلَّل بالتّمادى\r\nلا تركننّ الى الحياة فانّ عزّك فى نفاد\r\nأزف الرّحيل فلا تكن\r\nممّن يسير به غير زاد\r\nيا غافلا و الموت يقدح فى سنيه بلا زناد\r\nلا بدّ يوما للنبات اذا تكامل من حصاد\r\n\r\n","description":"","footnote":"","page_name":" 231 ","page_number":231},
  {"content":"\r\n- اى جان برادر . خواهى نخواهى باستقبال مرگ مىشتابى ، آرزوى دور و دراز واته .\r\n- بزندگى دل مبند كه عزت و دولت رو بزوال است .\r\n- سفر نزديك شد ، مبادا زاد و توشه ات فراموش گردد .\r\n- بخواب غفلت غنوده اى و ندانى غول مرگ ، سالهاى عمرت خوشه خوشه بر سر آتش مىنهد .\r\n- آرى . هر گياه كه حد كمال سپارد ، باداس دهقان از پا در آيد .\r\n* و همو سروده است :\r\n\r\nلا اقتضيك على السّماح فانّه\r\nلك عادة لكنّنى انا مذكر\r\nانّ السّحاب اذا تمسّك بالنّدى\r\nرغبوا اليه بالدّعاء فيمطر\r\n\r\n- از آن دست نياز دراز كردم كه يادآور خاطرت گردم ، نه بر جود و سخايت برگمارم .\r\n- ابر آسمان كه از ريزش باران امساك ورزد ، دست دعا بسويش بركشند كه باران بارد .\r\n* و همو سروده است :\r\n\r\nسيّدى عد الى الوصال\r\nفقد شفّنى الضّنا\r\nو ترفّق بعاشق\r\nماله عنك من غنى\r\nان تكن تطلب الصّواب\r\nبوصل فها أنا\r\nأو ترد بالنّوى دنوّ\r\nحمامى فقد دنا\r\n\r\n- اى سرو نازم ! يكره جانب وصال گير كه از هجرت گداختم .\r\n- با عاشق زارت مدارا كن ، دواى دردش تو باشى .\r\n- اگر از ره احسان خواهان و صلى ، اينك حاضرم .\r\n- اگر با هجرانت خواهان هلاكم باشى ، بنگر كه در حال احتضارم .\r\n* و همو سروده است :\r\n\r\n* يا عاتبين على عان يحبّكم\r\nلا تجمعوا بين عتب فى الهوى و عنا\r\nان كان صدّكم عنّى حدوث غنى\r\nفمالنا عنكم حتّى الممات غنى\r\n\r\n","description":"","footnote":"","page_name":" 232 ","page_number":232},
  {"content":"\r\n- از چه بر اسير عشقت نكوهش آرى ، بعد از هجران و عذاب ، نكوهش و سرزنش جفا باشد .\r\n- اگر دل به مهر ديگرى بستى از اينرو از ما گسستى ، تا روز واپسين پيوند مهرت نگسليم .\r\n* و از سروده‌هاى شاعر است :\r\n\r\n* يقولون لو داويت قلبك لارعوى\r\nبسلوانه عن حبّ ليلى و عن جمل\r\n* و هيهات يبرى بالتّمائم و الرّقى\r\nسليم الثّنايا الغرّو الحدق النّجل\r\n\r\n- گويندم : دل را مداوا كن باشد كه از مهر « ليلى » و « رعنا » خاطرت بيارامد .\r\n- هيهات . كشتهء چشمان جادو و مرواريد دندان ، از دعا و افسون ، كى شفا يابد .\r\n* تاريخ وفات ابن عودى ، معلومم نگشت ، البته سال ولادتش 478 هجرى است ، عماد الدين اصفهانى هم در سال 554 نزديك واسط ( هماميه ) او را ملاقات كرده است ، با در دست داشتن اين دو تاريخ ، نميتوان تصور كرد كه بعد از تاريخ 554 فراوان زيست كرده ، و يا عمرش از سال 558 تجاوز كرده باشد ، زيرا با اين احتمال ، ساليان عمرش به هشتاد ميرسد ، و اين جزء نوادر است ، خصوصا در اين شهر و ديارى كه شاعر ما ابو المعالى مىزيسته .\r\n( نشريهء مجلهء نجف پايان پذيرفت ) .\r\n","description":"","footnote":"","page_name":" 233 ","page_number":233},
  {"content":"\r\nقرن ششم\r\n\r\n49 غديريهء قاضى جليس\r\nدرگذشته 561\r\n1\r\n\r\nدعاه لو شك البين داع فأسمعا\r\nو أودع جسمى سقمه حين و دّعا\r\nو لم يبق فى قلبى لصبرى موضعا\r\nو قد سار طوع النأى و البعد موضعا\r\nأجنّ اذا ما الليل جنّ كآبة\r\nو ابدى اذا ما الصّبح أزمع أدمعا\r\nو ما انقدت طوعا للهوى قبل هذه\r\nو قد كنت ألوى عنه لينا و أخدعا\r\n\r\n- فرياد رحيل برآمد كه بشتابيد . و داعم گفت و رفت ، درد و بلايش بجانم ماند .\r\n- دل تنگم را ذره‌اى جاى صبر و تحمل نبود ، از اين رو همراه كاروان با سر و جان رفت .\r\n- اينك با غم و اندوه بتاريكى شب پناه برم ، صبحگاهان كه نقاب از رخ بركشد ، اشك نهانم بر ملا سازم .\r\n- پيش از اين ، اين چنين ، اسير عشق نمىگشتم : گاهى رخ برمىتافتم ، گاهى راه فريب مىگرفتم .\r\n* تا آنجا كه گويد :\r\n\r\nتصاممت عن داعى الصّبابة و الصّبى\r\nو لبيّت داعى آل أحمد اذ دعا\r\nعشوت بافكارى الى ضوء علمهم\r\nفصادفت منه منهج الحقّ مهيعا\r\nعلقت بهم فليلح فى ذاك من لحى\r\nتولَّيتهم فلينع ذلك من نعا\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nتسرّعت فى مدحى لهم متبرّعا\r\nو أقلعت عن تركى له متورّعا\r\n\r\n- نداى عشق را نشنيده گرفتم ، داعى خاندان رسول را لبيك اجابت گفتم .\r\n- انديشهء تاريك خود در پرتو دانش آنان گرفتم ، راه حقيقت را صاف و روشن دريافتم .\r\n- به مهرشان دل بستم ، دشمنان هر چه خواهند گويند . ولايشان پذيرفتم ، منكران هر چه خواهند خرده گيرند .\r\n- زبان به ثنايشان گشودم ، با شتاب راه خدمت گرفتم . عذر تقصير گفتم ، از خطا پرهيز كردم .\r\n- آنهايند كه صائم و قائماند ، از خوف حق در بيم و اضطرابند .\r\n- شبها با راز و نياز بسر برند ، با ركوع و سجود ، شب زنده داراند .\r\n- با مهر و ولايشان عبادت ما مقبول افتد ، از عنايتشان طاعت ما بآسمانها بر شود .\r\n- با يادشان ابر آسمان باران ريزد ، گرفتاريها رخت بربندد .\r\n- گفتارشان با كردار برابر باشد ، وه چه نيك است . علم و عمل توأمان باشد ، معنى تقوى همين است .\r\n- پدر آنان وصى مصطفى است ، وارث علمش ، از اينرو ميراث نبوت به دو داد .\r\n- ستون دين از وجودش راست شد ، اركان دين برقرار ماند .\r\n- جان عزيزش فداى رسول كرد ، از خيل دشمنان نهراسيد .\r\n- آشكارا ، سرور و سالارشان ناميد ، همپايهء او در فضل و عصمت آمد .\r\n- غبار غم از چهرهء احمد كه زدود ؟ آنجا كه ديگران وانشستند .\r\n- دراز قلعهء خيبر كه بركند ؟ لرزه بر حصار مشركين افكند .\r\n- روز « بدر » ، اجساد مشركين در چاه بينباشت ، سرها از تن جدا كرد .\r\n- بسا حاسدان كه بر فضلش رشك بردند ، فضلى كه همتا ندارد .\r\n- روز « غدير » ، عزم خيانت در دل آنان پروراند ، روز « جمل » نتيجه اش آشكار آمد .\r\n- قرآن بجنگ آنان برخاست ، از پا ننشستند ، اسلام بسرزنش و ملامت زبان باز كرد ، در گوش نگرفتند .\r\n","description":"","footnote":"","page_name":" 235 ","page_number":235},
  {"content":"\r\n- مناقب و مفاخرش نهفتند ، بر ملا شد . پرتوش در حجاب كردند ، جهان روشن گشت .\r\n- مشك و عنبر كى نهان گردد ، شميم جان پرورش در پرده نماند .\r\n* و از همين قصيده است :\r\n\r\n- أيا امّة لم ترع للدّين حرمة\r\nو لم تبق فى قوس الضّلالة منزعا\r\n\r\n- هلا . اى امت گمراه كه حرمت دين بشكست ، سرگشتگى و ضلالت از حد بدر برد .\r\n- با كدامين حجت و برهان ، فرمان حق زير پا نهاديد .\r\n- حق ويژهء على را غصب كرديد ، امامت و خلافت راه شما را هموار كرد .\r\n- تيغ كين در خاندان رسول نهاديد ، سر و دست آنان از تن جدا كرديد .\r\n- در كربلا خونشان حلال شمرديد ، ناوك سنان از خونشان سيراب نموديد .\r\n- آب فرات بر آنان حرام شد ، تشنه كامان را دادرسى باقى نماند .\r\n* قصيده 56 بيت است كه قسمتى از آن گزين شد .\r\n\r\n2 در ماتم سيد الشهداء چنين سروده\r\n\r\nان خانها الدّمع الغزير\r\nفمن الدّماء لها نصير\r\nدعها تسحّ و لا تشحّ فرزؤها رزء كبير\r\nما غصب فاطمة تراث محمّد خطب يسير\r\nكلَّا و لا ظلم الوصىّ و حقّه الحقّ الشهير\r\nنطق النّبىّ بفضله و هو المبشّر و النذير\r\n\r\n- اگر سيلاب اشكم فرو نشيند ، از خون دل مدد گيرم .\r\n- بگذار فرو ريزد و آرام نگيرد ، كه مصيبت بس عظيم است .\r\n- ميراث محمد از دخترش دريغ كردند . نه كارى سهل پيشه كردند .\r\n- ابدا . و نه ظلمى كه بر على رفت : حق مشهورش بتاراج بردند .\r\n- رسول حق به فضل و مقامش زبان بر گشود : اوست كه بشير و نذير است .\r\nجحدوه عقد ولاية قد غرّ جاحده الغرور\r\n","description":"","footnote":"","page_name":" 236 ","page_number":236},
  {"content":"\r\nغدروا به حسدا و بنصّه شهد « الغدير »\r\nحظروا عليه ما حباه بفخره و هم حضور\r\n- پيمان ولايتش منكر شدند ، ابليسشان بفريفت .\r\n- رشك بردند و راه دغل گرفتند ، نص « غدير » را ببازى گرفتند .\r\n- جامهء خلافت را كه باندامش فراز كرد ، از او دريغ نمودند .\r\nيا امة رعت السها و امامها القمر المنير\r\nان ضل بالعجل اليهود فقد اضلكم البعير\r\n- بهرزه در آسمان جوياى اخترسها گشتيد ، ماه تابان را نديده گرفتيد .\r\n- قوم يهود ، دنبال گوساله اى گرفتند ، شما از پى اشترى ( جمل ) روان گشتيد .\r\nلهفى لقتلى الطَّفّ اذ خذل المصاحب و العشير\r\nو افاهم فى كربلا يوم عبوس قمطرير\r\nدلفت لهم عصب الضّلال كأنّما دعى النّفير\r\nعجبا لهم . لم يلقهم من دونهم قدر مبير\r\n- آوخ بر كشتگان كربلا كه خويش و بيگانه از يارى دريغ كردند .\r\n- در نينوا روزى چهر گشود كه چون روز قيامت سياه و دژم بود .\r\n- جوخه‌هاى ضلالت بهم پيوستند ، گويا نفخهء صور بردميدند .\r\n- شگفتا ، دست تقدير هم بر سر اين كافران نكوبيد .\r\nأيمار فوق الارض فيض دم الحسين و لا تمور\r\nاترى الجبال درت و لم تقذفهم منها صخور\r\nام كيف اذ منعوه ورد الماء لم تغر البحور\r\nحرم الزّلال عليه لمّا حلَّلت لهم الخمور\r\n- آيا خون حسين بر روى زمين موج زند ، آسمان در هم نلرزد .\r\n- پندارى كوهها به ماتم ننشست كه سنگى بر سر آنان نباريد .\r\n- چه شد كه از آب فراتش منع كردند ، درياها بر نخروشيد .\r\n- آب زلال بر حسين حرام آمد ، از آنرو كه شرب خمر بر دشمنانش حلال بود .\r\n* قصيده 36 بيت است كه نصف آن را برگزيديم .\r\n","description":"","footnote":"","page_name":" 237 ","page_number":237},
  {"content":"\r\n3\r\nقصيدهء ديگر كه 29 بيت است با اين سر آغاز :\r\n\r\nكم قد عصيت مقال النّاصح النّاهى\r\nو لذت منكم بحبل واهن واه\r\n\r\n- سالها پند ناصح مشفق پس گوش افكندم ، با ريسمان پوسيدهء شما بچاه افتادم .\r\n* در اين قصيده گويد :\r\n- مهر خاندان رسولم در دل است ، از گناهان بازم دارند ، ذخيرهء آخرت هم آنهايند .\r\n- اى شيعيان راه وفا گيريد ، سر مفاخرت و مباهات بر سما برافرازيد .\r\n- اگر بدستاويز ولايش چنگ زنى ، ريسمان ولايش در كف خدا بينى .\r\n- بفرمان حق حامى اسلام گشت ، از اينرو بر همهء اديان پرتو افكند .\r\n- جفت بتول ، و اگر دخت محمد نبود ، پيشوايان بر حق از كجا بود .\r\n- پيامبر حق بروز « غدير » منشور خلافتش برخواند ، جز منافق بىدين حق او نر بود .\r\n\r\nشاعر :\r\n- ابو المعالى ، عبد العزيز بن حسين بن حباب ( 1 ) اغلبى ، سعدى ، صقلى ، معروف به قاضى جليس . از پيشتازان شعراء مصر است و دبيران آن سامان ، در سلك نديمان ملك صالح طلايع بن رزيك بود كه ترجمه اش در صفحه 171 گذشت ، پندار من اين است كه در اثر مجالست دائم با ملك صالح ، بلقب « جليس » مشهور گشته باشد .\r\nقاضى جليس ، از سرايندگانى است كه در مهر و ولاى عترت طه قدمى راسخ داشته است ، چنان كه اشعار و سروده هايش حاكى است ، فقيه معاصرش عمارهء يمنى كه شرح حال او تحت رقم 52 خواهد آمد ، با قصيده اى كه بسال 551 سروده و در ص 158 كتاب « نكت عصريه » خود ثبت كرده ، زبان به ثنا و ستايش او گشوده است .\r\n\r\n","description":"","footnote":"\r\n( 1 ) در معجم الادباء ج 3 ص 157 ( جناب ) آمده .\r\n","page_name":" 238 ","page_number":238},
  {"content":"\r\nسر آغاز قصيده چنين است :\r\n\r\nهى سلوة حلَّت عقود وفائها\r\nمذشفّ ثوب الصّبر عن برحائها\r\n\r\n- فراموشى خاطر ، پيوند وفا را بگسلد ، جامهء صبر نازك كى در برابر خشمش تاب و طاقت آرد .\r\n* در اين قصيده گويد :\r\n- جانب « جليس » شتافتم ، از گروهى كه حرمت همسايگان ندارند ، رخ برتافتم .\r\n- از همت بو المعالى مدد گرفتم ، آنكه تاج عظمت كمترين عطايش باشد .\r\n- مقام رفيعش ستودم ، دشمنان دانستند كه زمانه اش حامى و ياور باشد .\r\n* و از جمله اين قصيده :\r\n\r\nنذرت مصافحة الغمام أنا ملى\r\nفوفت غمائم كفّه بوفائها\r\n\r\n- سر انگشت عطايم عزم كرد كه برابر آسمان دست يازد ، ابر جود و عطايش بر آسمان خيمه برافراشت .\r\n* قاضى جليس را عارضه اى رخ داد كه از حضور در پيشگاه ملك صالح طلايع بن رزيك محروم ماند ، فقيه عماره ، آنچنانكه در « نكت عصريه » ص 252 آمده ، چنين سرود :\r\n\r\nو حقّ المعالى يا اباها و صنوها\r\nيمين امرىء عاداته القسم البرّ\r\nلقد قصرت عمّا بلغت من العلى\r\nو احرزته ابناء دهرك و الدّهر\r\nمتى كنت يا صدر الزّمان بموضع\r\nفرتبتك العليا و موضعك الصّدر\r\n\r\n- بمعالى و آزادگى سوگند ، اى آزادهء صاحب معالى سوگندى استوار و مبرور .\r\n- كه دست روزگار با همهء زادگانش از احراز مقام رفيعت كوتاه ماند .\r\n- در آن مجلسى كه تو باشى ، مرتبه ات و الا و مقامت صدر مجلس باشد .\r\n\r\nو لمّا حضرنا مجلس الانس لم يكن\r\nعلى وجهه اذ غبت انس و لا بشر\r\nفقدناك فقدان النّفوس حياتها\r\nو لم يك فقد الارض أعوزها القطر\r\nو اظلم جوّ الفضل اذ غات بدره\r\nو فى الليلة الظَّلماء يفتقد البدر\r\n\r\n","description":"","footnote":"","page_name":" 239 ","page_number":239},
  {"content":"\r\n- در بزم ملك حاضر گشتيم ، از آنرو كه غايب بودى ، انس و الفتى در سيماى مجلس نبود .\r\n- گويا بستر خاك ، از آب باران محروم گشته ، نى . بلكه جانها از روح روان دور مانده .\r\n- آسمان ادب تاريك شد ، ماه تابانش تو بودى ، آرى در شب ديجور ، ماه تابان پيدا نباشد .\r\n* عماد اصفهانى در « خريدة القصر » بشرح حال او پرداخته و فضل و درايت او را ستوده است . ابن كثير هم در تاريخش ج 12 / 251 و ابن شاكر در « فوات الوفيات » ج 1 ص 278 مقام و منزلت او را در شعر و احساس ياد كرده‌اند ، ابن شاكر گويد : همراه موفق بن خلال ، متصدى دفتر انشاء و دبيرى « فائز باللَّه » بود ، و از چكامه‌هاى اوست :\r\n\r\nو من عجب انّ الصّوارم و القنا\r\nتحيض بايدى القوم و هى ذكور\r\nو اعجب من ذا أنّها فى اكفّهم\r\nتأجّج نارا و الا كفّ بحور\r\n\r\n- شگفت آرم كه تيغهء شمشير و ناوك سنان ، در دست سلحشوران اين قوم ، به عادت زنان در خون نشيند ، با اينكه در شمار زنان نباشد .\r\n- از آن شگفتتر كه همان تيغ تيز و ناوك دلدوز ، چون شعله آتش زبانه كشد با آنكه دستهاى پر جودشان چون موج دريا باشد .\r\n* و همو دربارهء طبيبى چنين سروده :\r\n\r\nو اصل بليّتى من قد غزانى\r\nمن السّقم الملحّ بعسكرين\r\nطبيب طبّه كغراب بين\r\nيفرّق بين عافيتى و بينى\r\nأتى الحمّى و قد شاخت و باخت\r\nفعاد لها الشّباب بنسختين\r\nو دبّرها بتدبير لطيف\r\nحكاه عن سنين أو حنين\r\nو كانت نوبة فى كلّ يوم\r\nفصيّرها بحذق نوبتين\r\n\r\n- درد و رنجم از آن خصم جان است كه با جادوى بيمارش دو لشكر غارتگر بسويم روان ساخته .\r\n- طبيبى كه دارويش چون جغد شوم ، ميان من و عافيت فرسنگها فاصله انداخته .\r\n","description":"","footnote":"","page_name":" 240 ","page_number":240},
  {"content":"\r\n- ساليانى تب در وجودم ميهمان بود ، كهنه شد و رخت بر بست ، با دو نسخهء اين طبيب ، دوباره عمر و جوانى از سر گرفت .\r\n- ماهرانه بمعالجه پرداخت ، افزود كه اين تجربه از جالينوس و بقراط حكيم است .\r\n- بهر روزم ، تب نوبتى بيش مهمان نبود ، اينك از مهارتش دو نوبت سراغ جانم گيرد .\r\n* و باز دربارهء طبيبى چنين سروده است :\r\n\r\nيا وارثا عن أب وجد\r\nفضيلة الطب و السداد\r\n\r\n- ايكه ميراث طب و حكمت از آباء و نياكان دارى .\r\n- جانى كه خواهد بار سفر بندد ، به خانه تن مأنوس دارى .\r\n- سوگند خورم كه اگر علاج دهر پيش گيرى ، عالم كون را از فساد و تباهى دور سازى .\r\n* و همو راست :\r\n- عيشش بكام . آن سيبك سرخ . كه عشقش خانه خرابم كرد .\r\n- گفتمش : چشم روزگار مانندت نديد . از شرم چو آتش شعله گرفت و تكذيبم كرد .\r\n* و همو راست :\r\n\r\nربّ بيض سللن باللَّحظ بيضا\r\nمرهفات جفونهنّ جفون\r\nو خدود للدّمع فيها خدود\r\nو عيون قد فاض فيها عيون\r\n\r\n- بسا سيمتن كه با نگاه جادويش تيغ آبدار از نيام ديدگان بر كشيده .\r\n- بسا رخسار عاشق كه اشك حسرت بر آن شيار بسته و بسا چشمان كه چشمه‌هاى خون از آن سيلاب كشيده .\r\nو همو سروده است :\r\n\r\nالمّت بنا و اللَّيل يزهى بلمّة\r\nدجوجيّة لم يكتهل بعد فوداها\r\nفاشرق ضوء الصّبح و هو جبينها\r\nو فاحت ازاهير الرّبا و هى ريّاها\r\nاذا ما اجتنت من وجهها العين روضة\r\nأسالت خلال الرّوض بالدّمع أمواها\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nو انّى لاستسقى السّحاب لربعها\r\nو ان لم تكن الَّا ضلوعى مأواها\r\n\r\n- در آن پاسى كه گيسوى سياه شب پريشان بود ، سپيدى بر گوشهء زلفانش پديدار شد .\r\n- ناگهان خورشيد رخشان برآمد ، يعنى طلعت رخسارش ، شميم عبير آميز برخاست ، از گلستان رخش .\r\n- ديدگانم در چمنزار وجودش بوستانى سبز و خرم يافت ، از اينرو با سيلاب اشك ، جويها روان ساخت .\r\n- طرف گلزارش را آرزوى باران كنم ، گر چه ابر باران زايش از سينه برخيزد .\r\n\r\nاذا استعرت نار الاسى بين أضلعى\r\nنضحت على حرّ الحشا برد ذكراها\r\nو ما بى ان يصلى الفؤاد بحرّها\r\nو يضرم لو لا انّ فى القلب سكناها\r\n\r\n- هر گاه شور و اشتياق ، تار و پود و وجودم به آتش كشد ، با ياد معشوق ، آب سردى بر دل تفتيده پاشم .\r\n- دل زارم از آن در آتش شعله ور است كه شمع وجودش را مسكن و مأوا باشد .\r\n* قاضى جليس ، بينى بزرگى داشت ؛ خطيب ، ابو القاسم هبة اللَّه بن بدر معروف به ابن صياد ، فراوان به هجو او مىپرداخت و از بينى بزرگ قاضى خرده مىگرفت ، شايد بيش از هزار قطعه در هجو بينى او سروده باشد .\r\nابو الفتح ، ابن قادوس كه شرح حال او در همين جلد كتاب تحت شمارهء 46 گذشت به منظور همدردى بدفاع از قاضى جليس ، اين شعر بگفت :\r\n\r\nيا من يعيب انوفنا\r\nالشّمّ التى ليست تعاب\r\nالأنف خلقة ربّنا\r\nو قرونك الشّمّ اكتساب\r\n\r\n- ايكه بينى ما را عيب كنى ! بينى ارجمند و فراز را عيب نباشد .\r\n- اعضاء ، خلقتى است خدائى ، اما اين دو شاخ هرز را تو خود بر سر خود نهادى .\r\n* قاضى جليس ، چكامه اى در سوك و ماتم پدرش كه با كشتى به دريا غرق شده است سروده . . . ( سخن ابن شاكر پايان گرفت ) .\r\n- قاضى جليس ، در حضور ملك صالح ، از ابو محمد ، ابن زبير ، حسن بن\r\n","description":"","footnote":"","page_name":" 242 ","page_number":242},
  {"content":"\r\nعلى مصرى ، در گذشتهء سال 561 تمجيد كرد تا مقرب درگاه شد ، ولى هنگامى كه قاضى در گذشت ، ابن زبير ، زبان به طعن و شماتت گشود و در تشييع جنازه با لباس زربفت شركت نمود ، در اثر اين اهانت و تهاون از نظر مردم افتاد و اتفاقا بعد از قاضى ، بيش از يك ماه نزيست ( 1 ) .\r\nملك صالح ، طلايع بن رزيك ، هماره در شبهاى جمعه نديمان و اميران را براى سماع و قرائت صحيح مسلم و بخارى و امثال آن انجمن مىكرد ، قارى مجلس مردى گنده دهان بود ، در يكشب كه امير ، على بن زبير با ابى محمد قاضى جليس ، حضور داشتند ، قاضى رو به جانب ابن زبير كرده و گفت :\r\nو ابخر قلت لا تجلس بجنبى\r\n- بسا گنده دهان كه به دو گفتم : كنارم منشين .\r\n* ابن زبير اضافه كرد :\r\nاذا قابلت باللَّيل البخارى\r\n- هر گاه صحيح بخارى ميان جمع بر خوانى .\r\n* قاضى مجددا اضافه كرد :\r\n\r\nفقلت و قد سئلت . بلا احتشام :\r\nلانك دائما من فيك خارى\r\n\r\n- گفتند : چرا . بىپروا گفتم : ز اينرو كه هماره از دهانت گه مىبارى .\r\n* يكى از نديمان ملك صالح ، در حضورش قطعه اى انشاء كرد با سبكى كه مصريان ( زكالش ) نامند و عراقيان ( كان و كان ) :\r\n\r\nالنار بين ضلوعى\r\nو ناغريق فى دموعى\r\nكنى فتيلة قنديل\r\nأموت غريق و حريق\r\n\r\n- شعله آتش در اندرونم ، اما من غريق در سيلاب اشكم .\r\n- چونان فتيلهء مشعل ، در ميان آب و آتش مىگدازم .\r\n* قاضى جليس و قاضى ابن زبير ، هر دو حاضر مجلس بودند ، و هر يك از ارتجالا و بداهة مضمون دو بيتى را به نظم كشيدند : قاضى جليس چنين سرود :\r\n\r\nهل عاذر ان رمت خلع عذارى\r\nفى شمّ سالفة و لثم عذار\r\n\r\n\r\n","description":"","footnote":"\r\n( 1 ) معجم الادباء ج 3 ص 157 .\r\n","page_name":" 243 ","page_number":243},
  {"content":"\r\n\r\nتتألَّف الاضداد فيه و لم تزل\r\nفى سالف الايّام ذات نفار\r\nو له من الزّفرات لفح صواعق\r\nو له من العبرات لجّ بحار\r\nكذبالة القنديل قدّر هلكها\r\nما بين ماء فى الزّجاج و نار\r\n\r\n- كسى باشد كه معذورم شناسد ؟ مىخواهم افسار گسيخته سرو گردنش ببويم رخسار گلگونش ببوسم .\r\n- در وجودش جمع اضداد آمده ؛ و هماره اضداد ، نفرت و ادبار مىفزودند :\r\n- از ناله‌هاى درونش شرار آتش خيزد ، سيلاب اشكش دريا دريا موج ريزد .\r\n- چونان فتيلهء مشعل كه هلاكش در ميان آب و آتش باشد .\r\n* و قاضى ابن زبير چنين سرود :\r\n\r\nكأنّى و قد سالت سيول مدامعى\r\nفأذكت حريقا فى الحشا و الترائب\r\nذبالة قنديل تقوم بمائها\r\nو تشعل فيها النار من كلّ جانب ( 1 )\r\n\r\n- با اين سيلاب اشكى كه بر رخسارم روان است ، و اين آتشى كه تار و پود وجودم به آتش كشيده .\r\n- فتيلهء مشعلى باشم كه غرق در آبم ، شعله‌هاى سوزان از هر جانبم سر كشيده .\r\n* ابو المعالى قاضى جليس ، به قاضى رشيد مصرى ( 2 ) چنين برنگاشت :\r\n\r\nثروة المكرمات بعدك فقر\r\nو محلّ العلى ببعدك قفر\r\nبك تجلى اذا حللت الدّياجى\r\nو تمرّ الايّام حيث تمرّ\r\nأذنب الدّهر فى مسيرك ذنبا\r\nليس منه سوى ايابك عذر ( 3 )\r\n\r\n- اندوختهء كرامت و افتخار ، از پس تو ناچيز ماند ، مرغزار عظمت خشك و بىگياه شد .\r\n- بهر جا روى ، سياهى از رخ شب برگيرى ، بهر سو شتابى ، بخت و اقبال به آنسو شتابد .\r\n- رفتى و روزگار جرمى مرتكب شد كه جز با مراجعتت راه جبران نباشد .\r\n\r\n","description":"","footnote":"\r\n( 1 ) بدايع ج 1 ص 176 و 237 .\r\n( 2 ) ابو الحسين ، احمد بن على غسانى ، مقتول سال 563\r\n( 3 ) تاريخ ابن خلكان ج 1 ص 54 .\r\n","page_name":" 244 ","page_number":244},
  {"content":"\r\nگويند : قاضى جليس و قاضى رشيد ، هر دو با هم بدرگاه يكى از وزراء حاضر شدند ، و بار نيافتند ، وزير از ملاقاتشان عذر آورد ، دربان درشتى كرد . نوبت ديگر خدمت رسيدند و بارخواستند ، موفق نشدند ، دربانشان پاسخ گفت : وزير در خواب است . از پيشگاه وزارت مراجعت گرفتند ، قاضى رشيد چنين سرود :\r\n\r\nتوقّع لايّام اللَّئام زوالها\r\nفعمّا قليل سوف تنكر حالها\r\nفلو كنت تدعو اللَّه فى كلّ حالة\r\nلتبقى عليهم ما أمنت انتقالها\r\n\r\n- اقبال فرومايگان رو بزوال است ، عنقريب زمانه را دگرگون يا بى .\r\n- اگر بر دوام ، دست دعا بر كشى ، بخت و پيروزيشان بكام خواهى ، در امان نباشند از تيره روزى و نگون بختى .\r\n* و قاضى جليس چنين سرود :\r\n\r\nلئن أنكرتم منّا ازدحاما\r\nليجتنبنّكم هذا الزّحام\r\nو ان نمتم عن الحاجات عمدا\r\nفعين الدّهر عنكم لا تنام\r\n\r\n- گر امروز نيازمندان را در پيشگاهتان ازدحام است ، بفردا بارگاهتان خلوت و نفرتبار است .\r\n- اينك از پذيرش حاجتمندان در خواب نازيد ، اما ديدهء روزگارتان در كمين انتقام بيدار است .\r\n* روزگارى برنيامد كه وزير مزبور با نكبتى شديد دچار آمد . ( رك : مرآة الجنان ج 3 ص 302 ) .\r\nصفدى در كتاب « نكت الهميان » مىنويسد : موفق بن خلال ، خالوى قاضى جليس بوده ابن خلال را نكبت و نگون بختى فرو گرفت ، و قاضى جليس را بخاطر خالو بر دردسر بيفزود ، جليس به قاضى رشيد چنين برنگاشت :\r\n\r\n* تسمّع مقالى بابن الزّبير\r\nفأنت خليق بأن تسمعه\r\nنكبنا بذى نسب شابك\r\nقليل الجدى فى زمان الدّعه\r\nاذا ناله الخير لم نرجه\r\nو ان صفّعوه صفعنا معه\r\n\r\n- گفتارم به ابن زبير برسان . كارى است شايسته كه از تو انتظار دارم .\r\n- نگون بختى خالو دامنم بگرفت ، نسبى كه از بخت و اقبالش خيرى نفزود .\r\n","description":"","footnote":"","page_name":" 245 ","page_number":245},
  {"content":"\r\n- اگر بهره مند بود ، ما را مفيد نيفتاد ، اما امروزش در « پس گردنى » شريك باشم .\r\n* قاضى جليس چنان كه در فوات الوفيات آمده ، بسال 561 با عمرى در حدود هفتاد سال ، در گذشته است .\r\n( اضافات چاپ دوم )\r\nسرورمان ، علامه سيد احمد عطار بغدادى ، در جزء اول از كتابش « رائق » قسمتى از اشعار قاضى جليس را ثبت كرده ، از جمله قصيده اى كه در ماتم اهل بيت اطهار سروده ، ضمنا ملك صالح بن رزيك را ثنا گفته و خدمات ذى قيمت او را نسبت به دربار علوى ياد كرده است . مطلع قصيده اين است :\r\n\r\nلو لا مجانبة الملوك الشانى\r\nماتمّ شأنى فى الغرام بشانى\r\n\r\n* اين قصيده 50 بيت است .\r\nقصيدهء ديگرى در ماتم عترت طه سروده كه 66 بيت و سر آغاز آن چنين شروع مىشود :\r\n\r\nأرأيت جرءة طيف هذا الزائر\r\nما هاب عاديه الغيور الزّاير\r\nوافى و شملته الظَّلام و لم يكن\r\nليزور الَّا فى ظلام ساتر\r\n* فكأنّه انسان عين لم يلج\r\nمذقطَّ الَّا فى سواد الناظر\r\nما حكم اجفانى كحكم جفونها\r\nشتّان بين سواهر و سواحر\r\n\r\n- دانى كه رؤياى خيال انگيزش با چه جرأتى بديدار معشوق آمد ، از رقيب نهراسيد ؟\r\n- از راه رسيد ، در شنلى از سياهى شب ، و از آن پيش جز در تاريكى شب به زيارت نيامد .\r\n- گويا مردمك چشم است كه جز در ميان سياهى مأوا ندارد .\r\n- ديدگان مرا با ديدگان او برابر نتوان كرد ، ديدگان من ساهر و شب زنده دار ، ديدگان او جادوى سحار است .\r\n* چكامهء ديگر در ثناى امير مؤمنان كه ضمنا ملك صالح را هم ستوده ، اين\r\n","description":"","footnote":"","page_name":" 246 ","page_number":246},
  {"content":"\r\n\r\nعلى كلّ خير من وصالك مانع\r\nو فى كلّ لحظ من جمالك شافع\r\n\r\n* و قصيدهء ديگر 62 بيت كه برهان خلافت على امير مؤمنان را بنظم كشيده ، ضمنا سيد الشهدا سبط رسول را در سوگ و ماتم نشسته و يادى از ملك صالح بن رزيك و خدمات او دارد ، سر آغاز قصيده اين است :\r\n\r\nألا هل لدمعى فى الغمام رسيل\r\nو هل لى الى برد الغليل سبيل\r\n\r\n* قصيدهء لاميه اى هم در 51 بيت ياد كرده كه در ثنا و رثاى اهل بيت طاهرين است .\r\n","description":"","footnote":"","page_name":" 247 ","page_number":247},
  {"content":"\r\nقرن ششم\r\n\r\n50 غديريهء ابن مكَّى نيلى\r\nدرگذشته سال 565\r\n\r\nألم تعلموا أن النبىّ محمدا\r\nبحيدرة أوصى و لم يسكن الرّمسا\r\nو قال لهم و القوم فى « خمّ » حضّر\r\nو يتلو الذى فيه و قد همسوا همسا :\r\nعلىّ كزرّى من قميصى و انّه\r\nنصيرى و منّى مثل هارون من موسى\r\nألم تبصروا الثّعبان مستشفعا به\r\nالى اللَّه و المعصوم يلحسه لحسا\r\nفعاد كطاوس يطير كأنّه\r\nتغشرم فى الاملاك فاستوجب الحبسا\r\nاما ردّ كفّ العبد بعد انقطاعها\r\nاما ردّ عينا بعد ما طمست طمسا\r\n\r\n( 1 )\r\n- ندانستى كه رسول حق محمد ، امير مؤمنان حيدر را وصى خود ساخت از آن پيش كه روحش بآسمانها پرواز گيرد ؟\r\n- در « غدير خم » كه همگان حاضر و گواه بودند ، خطبه اى برخواند . صداها خاموش ، جرسها بىصدا .\r\n- فرمود : على يار و ياور من است ، على راز دار من است ، بسان هرون و موسى .\r\n- نديدى كه اژدر بر سر منبر شده با او راز گفت ، پاسخ مسائل شنيده آفرين گفت ؟\r\n- وزان پس چون طاوس بپرواز آمد ، گويا از ناز در صف فرشتگان خرامد .\r\n- نه او بود كه دست بريده را بر جاى خود نصب كرد ؟ نه او بود كه\r\n\r\n","description":"","footnote":"\r\n( 1 ) مناقب ابن شهرآشوب ج 1 ص 524 ط ايران .\r\n","page_name":" 248 ","page_number":248},
  {"content":"\r\nچشم برآمده را در حدقه نهاد و بينا آمد ؟\r\n\r\nشاعر :\r\nسعيد ( 1 ) بن احمد بن مكى ، نيلى ، مؤدب ؛ از بزرگان شيعه و سرايندگان خوشپرداز ، و فدائيان عترت طه است كه در راه عقيده و مذهب ثنا و ستايش اهل بيت پيامبر ، فراوان سروده و نيك در سفته ، مآثر و مفاخر آل طه را بر ملا منتشر ساخته ، بدان حد كه كوتاه نظران او را به غلو و افراط ، نسبت داده‌اند ، در حالى كه شاعر گرانمايه ، از دوستان معتدل و ميانه رو است ، منتهى تا سر حد قدرت از مشعل فروزان اهل بيت پرتو گرفته و قدم جاى قدم آنان نهاده است . و لذا ابن شهرآشوب در كتاب « معالم العلماء » او را در شمار پرهيز - گاران از سرايندگان نام برده است .\r\nياقوت حموى در معجم الادباء ج 4 ص 230 گويد : مؤدب شيعه مذهب ، نحوى دانشورى بود ، با لغت و ادب آشنا ، در شيعه گرى راه افراط و مبالغه مىپيمود ، شعر نيكوئى دارد ، و بيشتر در ثنا و ستايش اهل بيت سروده . در غزل سرائى لطيف است ، با عمرى قريب صد سال ، در سنهء 565 در گذشت .\r\nاز جمله اشعار او :\r\n\r\nقمر أقام قيامتى بقوامه\r\nلم لا يجود لمهجتى بذمامه\r\nملَّكته كبدى فأتلف مهجتى\r\nبجمال بهجته و حسن كلامه\r\nو بمبسم عذب كأنّ رضابه\r\nشهد مذاب فى عبير مدامه\r\nو بناظر غنج و طرف أحور\r\nيصمى القلوب اذا رنا بسهامه\r\n\r\n- ماهپاره اى با قد دلجويش قيامت به پا كرد ، خدا را ، بر اين دل زارم رحمتى آرد .\r\n- قلبم به دو سپردم ، خون دلم ريخت ، با جمال دلارايش ، لهجهء خوش بيانش .\r\n- با لب و دندانى شيرين ، شهد گوارايش آغشته با شراب انگبين .\r\n- با نگاهى دلربا ، چشمانى سياه و گيرا ، دلها در خون كشد با تير مژگان .\r\n\r\n","description":"","footnote":"\r\n( 1 ) در معجم الادباء و فوات الوفيات ( سعد ) نوشته ، و آن تصحيف است .\r\n","page_name":" 249 ","page_number":249},
  {"content":"\r\nو\r\n\r\nكأنّ خطَّ عذاره فى حسنه\r\nشمس تجلَّت و هى تحت لثامه\r\nفالصّبح يسفر من ضياء جبينه\r\nو الليل يقبل من أثيث ظلامه\r\nو الظَّبى ليس لحاظه كلحاظه\r\nو الغصن ليس قوامه كقوامه\r\n\r\n- خط عذارش بر دميده ، گويا خورشيد رخش نقاب بركشيده .\r\n- سپيدهء صبحگامى از پرتو رويش نمونه اى ، سياهى شب از سياهى زلفش جلوه اى .\r\n- نگاه آهو ، با نگاهش برابر نباشد ، بالاى سرو ، با قد والايش همانند نباشد .\r\n\r\nقمر كأنّ الحسن يعشق بعضه\r\nبعضا فساعده على قسّامه\r\nفالحسن من تلقائه و ورائه\r\nو يمينه و شماله و أمامه\r\nو يكاد من ترف لدقّة خصره\r\nينقدّ بالارداف عند قيامه .\r\n\r\n- ماهى كه در حسن و نكوئى چون عشق است كه خود طالب عشق است و خداى عشق را با آن سريارى است .\r\n- از اين رو ، حسن و ملاحت است كه از سيمايش مىبارد ، از پس و پيش ، از چپ و راست .\r\n- چنان ظريف و لطيف كه اگر خواهد بر سر پاخيزد ، ترسم ميان باريكش درهم شكند .\r\n* عماد كاتب در شرح حال شاعر گويد :\r\nدر تشيع راه افراط مىپيمود ، در عين حال مردى پرهيزكار ، اديب و اديب - پرور ، در تعصب دينى پيشوا و مقدم بود ، كهن سال شد و از حد پيرى به فرتوتى پيوست ، ديدگانش نابينا ، وجودش چون عدم گشت . از نود سال عمرش برگذشته ، آخرين ديدار من و او در بغداد ، محلهء صالح بسال 562 اتفاق افتاد .\r\nامينى گويد :\r\nدرست همين است كه آخرين ديدار عماد كاتب با شاعر ما ابن مكى ، در سال 562 اتفاق افتاده ، و اين همان سال است كه عماد كاتب از بغداد خارج شده و ديگر بدان ديار بازنگشته تا در سال 597 دار فانى را ترك گفته ، چنان كه ابن\r\n","description":"","footnote":"","page_name":" 250 ","page_number":250},
  {"content":"\r\nخلكان در وفيات الاعيان ج 2 ص 189 ياد كرده است .\r\nدر اين صورت ، تاريخ 592 كه در فوات الوفيات ج 1 ص 169 ، دائرة - المعارف فريد و جدى ج 10 ص 440 از عماد كاتب نقل شده ، نادرست و تصحيف واضحى است كه دچار آن شده‌اند .\r\nشگفتتر آنكه همين تاريخ 592 در شذرات الذهب ج 4 ص 309 و اعيان الشيعه ج 1 ص 595 ، به عنوان سال وفات ابن مكى ، شاعر صاحب ترجمه ، ياد شده ، با آنكه تاريخ آخرين ملاقات او با عماد كاتب است ، نه تاريخ وفات او ، تازه رقم صحيح آن 562 است نه 592 .\r\nدر اين صورت ، تاريخ وفات شاعر ، همان سال 565 خواهد بود كه ياقوت حموى ياد كرده ، و اينكه مىبينيم ، عماد كاتب ، نام شاعر را در فرهنگ خود ثبت نموده ، گواه بر اين است كه نبايد در سال 592 فوت كرده باشد ، زيرا اين فرهنگ ويژهء شعرائى است كه بعد از شروع قرن پنجم و فقط تا سال 572 زندگى داشته‌اند ، آن چنان كه در تاريخ ابن خلكان ج 2 ص 190 تصريح شده است .\r\nعماد الدين كاتب گويد : خواهر زادهء شاعر ، عمر واسطى ، صفار ، در بغداد مىگفت : خالويم سعيد بن مكى در ضمن سخنى چنين سروده است :\r\n\r\nما بال مغانى اللَّوى بشخصك اطلال\r\nقد طال وقوفى بها و بثّى قد طال\r\nالرّبع دثور ، متناه قفار ،\r\nو الرّبع محيل ، بعد الاوانس بطَّال\r\n* عفّته دبور و شمال و جنوب\r\nمعمر ملث مرخى العزالى محلال\r\n* يا صاح قفا باللَّوى فسائل\r\nرسما قد حال لعلّ الرّسوم تنبى عن حال\r\n* ما شفّ فؤادى الَّا نعيب غراب\r\nبالبين ينادى قد طار يضرب بالفال\r\nمذ طار شجا بالفراق قلبا حزينا\r\nبالبين و أقصى بالبعد صاحبة الخال\r\nتمشى تتهادى و قد ثناها\r\nدلّ من فرط حياها تخفى رنين الخلخال\r\n\r\n- در پناه اين تل خاك ، كلبهء دوستان بود ، از چه درهم ريخت ؟ ديرى در اين سامان درنگ كردم ، با غم دل بسر بردم .\r\n- اينك بساط آن خشك و بىآب ، كرانهء وادى بىگياه ، ديگر از انس و شادى خبرى نيست .\r\n","description":"","footnote":"","page_name":" 251 ","page_number":251},
  {"content":"\r\n- طوفان از چپ و راست ، جنوب و شمال ، بنياد آن درهم نورديد ، آنجا كه بهر شامگاه از ژالهء باران خرم و دلفزا بود .\r\n- اى همسفر - لختى بيارام تا از در و ديوار فرو ريخته خبرى پرسم ، باشد كه از حال دوستانم خبرى گيرم .\r\n- اين دل زارم نشكست ، جز نالهء جغدى شوم كه آهنگ فراق و جدائى نواخت .\r\n- ناله اى زد و پرواز گرفت ، دلم را غم فرو گرفت ، واى از دورى آن لعبت صاحب خال .\r\n- نرمك نرمك مىخراميد ، با ناز وادا ، از فرط شرم تا پنهان سازد آواى خلخال .\r\n* صفدى در « نكت الهميان » و ابن شاكر در « فوات الوفيات » ج 1 ص 169 بشرح حال شاعر پرداخته‌اند و گويند : شعرى استوار دارد و بيشتر در ستايش اهل بيت است ، و بعد از اين كلام ، سخن عماد كاتب را آورده‌اند .\r\nشرح حال ابن مكى ، در لسان الميزان ج 3 ص 23 . مجالس المؤمنين ص 469 يافت مىشود ، و از اشعار مذهبى اوست كه در ثناى امير مؤمنان سروده است :\r\n\r\nفان يكن آدم من قبل الورى\r\nنبّى و فى جنّة عدن داره\r\nفانّ مولاى عليّا ذا العلى\r\nمن قبله ساطعة انواره\r\n\r\n- اگر آدم بو البشر ، پيش از عالميان پيامبر شد و در بوستان برين مأوا گرفت .\r\n- سرور و سالارم على صاحب معالى ، از آن پيشتر پرتو انوارش بالا گرفت .\r\n- خداى جهان بحرمت پنجتن از خطاى آدم درگذشت ، پناه و حرمت يافت .\r\n- اگر نوح سرخيل رسولان ، كشتى نجات آراست تا از سيل طوفان در امان مانند .\r\n- سرور و سالارم على صاحب معالى ، خود كشتى نجات است ، يارانش به دو پناه و آرام گيرند .\r\n","description":"","footnote":"","page_name":" 252 ","page_number":252},
  {"content":"\r\n- اگر يونس در شكم ماهى از دريا نجات يافت .\r\n- داستان « جلندى » از امام مبين عبرتى است كه رهبر دوستان است .\r\n- در سرزمين بابل ، خورشيد بخاطر او بازگشت ، از آن پس كه شب پردهء تاريكى برآويخت .\r\n\r\n* و ان يكن موسى رعا مجتهدا\r\nعشرا الى ان شقّه انتظاره\r\n\r\n- و اگر موسى عمران ، ده سال شبانى كرد ، با انتظارى مشقت بار .\r\n- تا دخت شعيب را تزويج كرد و در وادى طور آتش اخضر ديد .\r\n- سرور و سالارم على صاحب معالى بامر خدا با دخت محمد جفت شد .\r\n- و اگر عيسى را فضل و مقامى است كه بامر خدا ، مادرش حمل گرفت .\r\n- على در شكم مادر به تسبيح و استغفار پرداخت و مادر خود از سجدهء لات و عزى باز داشت .\r\n* آخرين بيت قصيده ، ناظر به حديثى است كه « حلبى » در سيرهء حلبيه ج 1 ص 285 ، زينى دحلان در سيره اش ، صفورى در نزهة المجالس ج 2 / 210 ، شبلنجى در نور الابصار ، روايت كرده‌اند ، دائر باينكه على امير مؤمنين در زمان حمل ، مادرش را از سجده كردن بر بتها مانع مىگشت ( 1 ) .\r\nو همور است :\r\n\r\nو محمّد يوم القيامة شافع\r\nللمؤمنين و كلّ عبد مقنت\r\n\r\n- رسول خدا در روز حشر ، شفيع مؤمنان باشد و هم بندگان رام و مطيع .\r\n- على با دو فرزندش زادگان فاطمه ، شيعيان را برستگارى رسانند .\r\n- و زين العابدين على ، باقر علم پيامبر محمد و از آن پس زاده اش جعفر ، رهبر آمالاند .\r\n- كاظم فرخنده مآل موسى ، زاده اش رضا پرچم هدايت و تقوى در مشكلات پناه مناند .\r\n- زادهء رضا محمد هادى سبل ، از آن پس على برگزيدهء امم ، ذخيرهء فرداى مناند .\r\n\r\n","description":"","footnote":"\r\n( 1 ) سخن ما پيرامون اين روايت در جلد سوم الغدير ( اصل عربى ) ص 239 گذشت .\r\n","page_name":" 253 ","page_number":253},
  {"content":"\r\n- دو پيشواى عسكر : حسن و زاده اش مهدى كه اميدوارم به يمن وجودشان به حقيقت راه يابم .\r\n* قصيده اى هم در ثناى امير مؤمنان و غزوهء خيبر دارد :\r\n\r\n* فهزّها فاهتزّ من حولها\r\nحصنا بنوه حجرا جلمدا\r\n\r\n- در از قلعهء خيبر بركند ، لرزه بر اركان حصار افكند .\r\n- چنانش پرتاب كرد كه پنجاه ذراع بدور افكند .\r\n- سپس بر سر دست گرفت و سپاه را از خندق عبور داد .\r\n* از جمله قصيده ايكه خطاب به امير مؤمنان گويد :\r\n- دست بريده را بر جاى خود پيوند كردى ، چونان كه چشم بركنده را در حدقه جاى دادى . ( 1 )\r\n- جمجمهء « جلندى » را كه استخوانى پوسيده بود ، مخاطب ساختى با تو سخن گفت ( 2 ) .\r\n* در پايان قصيده اى كه ده بيت آن به نقل از حموى گذشت ، چنين گويد :\r\n\r\nدع يا سعيد هواك و استمسك به من\r\nتسعد بهم و تزاح من آثامه\r\n\r\n- اى سعيد ، هواى نفس از سربنه ، بدامن آنها چنگ زن كه سعادت يا بى و از قيد گناهان وارهى .\r\n- با محمد و حيدر و فاطمه و فرزندانشان كه پيمان ولايت كامل شد .\r\n- آن گروه كه دوستانشان برستاخيز مسرور شوند ، بدخواهانشان انگشت ندامت بدندان گزند .\r\n- نور از پيشانى دوستانشان بلكه دوست دوستانشان در لمعان است ، نامهء اعمالش بدست راست .\r\n- از حوض كوثر سيراب شوند ، جامى شراب كه ديگر تشنگى نيابند .\r\n- از دست امير مؤمنان على ، خوشا بر حالش كه از دست امامش آب حيات نوشد .\r\n\r\n","description":"","footnote":"\r\n( 1 ) اشاره به داستان هشام بن عدى همدانى است كه دست او قطع شده بود ، به مناقب ابن شهر آشوب ج 1 ص 473 ط ايران ، مراجعه شود .\r\n( 2 ) به مناقب ابن شهر آشوب ج 1 ص 474 مراجعه شود .\r\n","page_name":" 254 ","page_number":254},
  {"content":"\r\n- اگر نبود ، راه هدايت روشن نمىبود ، با پست و بلنديها ، دشت و هامونها .\r\n- خدا را مىپرستيد ، ديگران از جهالت بدامن بتها پناه مىگرفتند .\r\n- آصف برخيا ، شمعون صفا ، يوشع وصى موسى ، در علم و دانش كمترين شاگرد او باشند .\r\n* يوسف واسطى دو بيت در نكوهش سرور عالميان على سروده ، و ابن مكى نيلى او را چنين پاسخ گفته است :\r\n\r\nألا قل لمن قال فى كفره\r\nو ربّى على قوله شاهد\r\n( اذا اجتمع الناس فى واحد\r\nو خالفهم فى الرّضا واحد\r\nفقد دلّ اجماعهم كلَّهم\r\nعلى انّه عقله فاسد )\r\n\r\n- بگو به آن نابخرد كافر كه در ناسپاسى گويد و خدايم شاهد گفتار است :\r\n- آنگاه كه مردمان در خلافت متفق گردند ، يكتن از ميانه مخالف باشد .\r\n- اتفاق آراء آنان گواه است كه رأى آن يك نفر فاسد است .\r\nبه دو بر گو :\r\n\r\nكذبت و قولك غير الصحيح\r\nو زعمك ينقده النّاقد\r\nفقد اجمعت قوم موسى جميعا\r\nعلى العجل يا رجس يا مارد\r\nو داموا عكوفا على عجلهم\r\nو هارون منفرد فارد\r\nفكان الكثير هم المخطئون\r\nو كان المصيب هو الواحد .\r\n\r\n- خطا گفتى ، دروغى بهم بافتى ، تصورت در نظر ناقدان مردود است .\r\n- قوم موسى ، همگان بر گوسالهء سامرى متفق ويكرأى شدند . اى خبيث ! اى نابكار .\r\n- گوساله را خداى خود گرفتند و بپرستش ادامه دادند . هارون وصى موسى يكه و تنها ماند .\r\n- اكثريت ، خطا كار بودند كه دنبال گوساله گرفتند ، آنكه تنها و منفرد ماند ، رأيش صحيح و بر حق بود .\r\n* و در قصيده دگر ، امير مؤمنان را چنين ثنا مىگويد :\r\n\r\nخصّه اللَّه بالعلوم فأضحى\r\nو هو ينبى بسرّ كلّ ضمير\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nحافظ العلم عن اخيه عن اللَّه\r\nخبيرا عن اللَّطيف الخبير\r\n\r\n- خدايش بدانش بركشيد ، بدان حد كه از راز پنهان با خبر گشت .\r\n- مايهء دانش از برادرش محمد گرفت ، و محمد از خداوند يكتا ، لطيف خبير .\r\nتوجه :\r\nسرورمان ، سيد امين ، در اعيان الشيعه ج 6 ص 407 تحت عنوان ( ابو سعيد نيلى ) فصلى باز كرده ، و شرح حالى كه در مجالس المؤمنين براى ( سعيد بن احمد نيلى ) آمده ، در آن فصل بازگو نموده ، و دنباله سخن را به تحقيق در نام صاحب ترجمه كشانده است ، تحقيقى كه مايهء شگفتى است .\r\nفرموده است كه سخن شاعر ( دع با سعيد هواك و استمسك به من ) ، با سعيد مخفف ابا سعيد است ، حرف ندا حذف شده ، خطاب به خود اوست كه گويد اى ابا سعيد ، از اينجا معلوم مىشود كنيهء شاعر ابو سعيد است ، در حالى كه شعر ( دع يا سعيد ) ضبط شده و با نام كوچك خود را مخاطب ساخته است ، نه با كنيه . سيد امين ، در ج 14 ص 207 أعيان الشيعه نوشته : ابن مكى نامش سعد يا سعيد است ، وفات شاعر را در ج 1 ص 595 اول بسال 592 ثبت كرده و در طبع دوم ج 1 ص 177 قسم دوم ، بسال 595 ثبت نموده كه هر دو اشتباه است . ضمنا شرح حال شاعر را از ابن خلكان نقل كرده ، با اينكه ابن خلكان ، شاعر ما نيلى را عنوان نكرده است .\r\n( پايان اضافات چاپ دوم )\r\n","description":"","footnote":"","page_name":" 256 ","page_number":256},
  {"content":"\r\nقرن ششم\r\n\r\n51 غديريهء خطيب خوارزمى\r\n( 568 - 484 )\r\n\r\nألا هل من فتى كأبى تراب\r\nامام طاهر فوق التّراب\r\n\r\n- جوانمردى چون بوتراب كجاست ؟ پيشواى پاك گوهر در پهنهء گيتى .\r\n- اگر ديدگانم دردمند گردد ، از غبار نعلش توتيا سازم .\r\n- محمد رسول گرامى شهر علم است ، امير مؤمنان باب علم باشد .\r\n- در محراب عبادت گريان ، در صحنهء پيكار خندان .\r\n- از زر و زيور چشم پوشيد ، در هم و دينار نيندوخت .\r\n- در پهنهء رزمگاه سپاه شيطان تار و مار كرد ، چون صاعقهء شمشيرش آتش برانگيخت .\r\n- على است كه با زيور هدايت آزين گرفت ، از آن پيش كه جامهء جوانى در پوشد .\r\n- على است كه بتهاى قريش بشكست ، آنگاه كه بر شانهء رسول برآمد .\r\n- على است كه با نص وصايت ، زنان پيغمبر را كفيل آمد ، ( 1 ) امينى كه حجابش رادع نباشد .\r\n- على است كه « عمرو عبدود » را با ضرب شمشير فرو انداخت ، ضربتى كه اسلام را آباد كرد .\r\n- داستان « براءت » و « غدير خم » و « پرچم روز خيبر » نزاع را فيصله بخشد .\r\n\r\n","description":"","footnote":"\r\n( 1 ) اقرء واضحك : ( بخوان و بخند ) .\r\n","page_name":" 257 ","page_number":257},
  {"content":"\r\n- محمد و على چون هارون و موسى باشند . اين تمثيل از پيامبر بزرگوار است .\r\n- در مسجد خود ، درهاى ديگران مسدود كرد ، درب خانهء على بازماند .\r\n- مردمان ، يكسر ، قشراند ، سرورمان على مغز باشد .\r\n- ولايتش - بىشك - مانند قلاده ، بر گردن مؤمنين افتاد ، بينى دشمنان بر خاك ماليد .\r\n- هر گاه « عمر » در پاسخ مسائل بخطا رفت ، على راه صوابش بنمود .\r\n- و عمر از ره انصاف گفت : اگر على نمىبود پاسخ خطايم مرا به هلاكت و تباهى مىراند .\r\n- از اينرو فاطمه و سرورمان على ، با دو فرزندش ، مايه خوشنودى و مسرت خاطراند .\r\n- هر كه خواهد خاندانى را با ستايش بر كشد ، من ثناخوان اهل بيت رسولم .\r\n- اگر مهر آنان مايهء ننگ و عار باشد - و هيهات كه چنين باشد - من از روزى كه فرزانه گشتم ، قرين اين ننگ و عارم .\r\n- على را كه پرتو حق و رهبر حقجويان بود ، كشتند . آنكه يكتا مرد ميدان بود .\r\n- زاده اش حسن مجتبى ، جوانمرد عرب را كشتند ، باسم مذاب كارش ساختند .\r\n- حسين را از آب فرات محروم كردند ، با طعن نيزه و شمشير به خاك و خون كشيدند .\r\n- اگر سخن زينب نبود ، على سجاد را هم مىكشتند ، كودكى خردسال .\r\n- پيشواى عدالت زيد بن على را بردار كشيدند ، خدا را ز اين ستم ناهنجار .\r\n- دختران محمد در تابش خورشيد ، تشنه لب ، خاندان يزيد در سايه قصر و خرگاه .\r\n- خاندان يزيد خيمه چرمين به پا كردند ، اصحاب كساء جامه بر تن نداشتند . ( 1 )\r\n\r\n","description":"","footnote":"\r\n( 1 ) قصيده 46 بيت است 27 بيت آن انتخاب شده ، تمام آن در آخر مناقب خوارزمى و قسمتى از آن در مقتل خوارزمى ياد شده ، و ابن شهرآشوب در مناقب خود چند بيتى گزين نموده .\r\n","page_name":" 258 ","page_number":258},
  {"content":"\r\n\r\nشاعر :\r\nحافظ ، ابو المؤيد ، ابو محمد ، موفق ( 1 ) بن احمد بن ( 2 ) ابى سعيد اسحاق بن مؤيد مكى حنفى ، معروف به « اخطب خوارزم » .\r\nفقيهى دانشور ، حافظى مشهور ، صاحب حديثى با اسناد فراوان ، خطيبى پرآوازه ، آگاه از سيره و تاريخ ، شاعر ، اديب ، خطبه‌ها انشاء كرد ، سروده هايش ثبت دفاتر آمده است .\r\nحموى ، در معجم الادباء ، ضمن شرح حال ابو العلاء همدانى ( 3 ) ، به عنوان حافظ از او نام برده و صفدى در « الوافى بالوفيات » او را ثنا گفته و تقى فارسى در « عقد الثمين فى تاريخ البلد الامين » از او ياد كرده .\r\nو نيز ، قفطى در « اخبار نحاة » ، سيوطى در « بغية الوعاة » ص 401 ، محمد عبد الحى در « فوائد البهيه » ص 39 ، سيد خونسارى در « روضات الجنات » ص 21 و جرجى زيدان در تاريخ آداب اللغة العربية ج 3 ص 60 و صاحب « معجم المطبوعات » ص 1817 بنقل از جواهر المضية در اول كتاب ، ضمن مناقب ابى حنيفة .\r\nاين معاجم ، يكسره از تفصيل اساتيد و شاگردان : مشايخ و تلامذهء او ، و نيز نام كتابهاى نفيس او خالى است ، ما در تمام اين نواحى بحث كرده و از كتابهاى خود مؤلف و كتب اجازات استفاده كرده‌ايم .\r\n\r\nمشايخ ، اساتيد روايت :\r\n1 - حافظ ، نجم الدين ، عمر بن محمد بن احمد ، نسفى ، درگذشتهء 537 خدمت او دانش اندوخته و حديث فرا گرفته .\r\n2 - ابوالقاسم ، جار اللَّه ، محمود بن عمر زمخشرى در گذشتهء 538 ، ادبيات را نزد او خوانده و حديث هم فرا گرفته .\r\n3 - ابو الفتح ، عبد الملك بن ابى القاسم بن ابى سهل ، كروخى ( 4 ) ، هروى ،\r\n\r\n","description":"","footnote":"\r\n( 1 ) در فوائد البهيه ( موفق الدين احمد بن محمد ) آمده و آن تصحيف است ، شاعر نامش را در سروده‌هاى خود موفق ، ياد كرده ، چنان كه بيايد ، در مصادر قديمه همچنين است .\r\n( 2 ) در عقد الثمين ( موفق بن احمد بن محمد ) ثبت شده .\r\n( 3 ) حافظ حسن عطار مقرى در گذشته 569 .\r\n( 4 ) بفتح كاف ، منسوب به كروخ شهركى در نواحى هراة .\r\n","page_name":" 259 ","page_number":259},
  {"content":"\r\nدرگذشتهء 548 . در بازگشت از سفر حج از او حديث فرا گرفته ، چنان كه در جزء اول مقتل او ديده مىشود .\r\n4 - ابو الحسن ، على بن حسين غزنوى ، ملقب به « برهان » در گذشتهء 551 .\r\nدر بغداد آخرين روز ماه ربيع الاول از سال 544 در خانهء استاد ، از او حديث فراگرفته .\r\n5 - شيخ الدين ، ابو الحسن ، على بن احمد بن محمويه ، جوينى ، بردى ، در گذشتهء 551 .\r\n6 - ابو بكر ، محمد بن عبيد اللَّه بن نصر ، زاغونى ، در گذشتهء 552 ، در بغداد ، از او حديث شنيده .\r\n7 - مجد الدين ، ابو الفتوح ، محمد بن ابى جعفر محمد ، طائى ، در گذشتهء 555 . بوسيلهء نامه از او اجازهء حديث گرفته .\r\n8 - زين الدين ، ابو منصور ، شهردار بن شيرويه ، ديلمى ، در گذشتهء 558 ، از او اجازهء حديث دارد ، با نامه ارتباط علمى داشته‌اند .\r\n9 - ابو العلاء ، حسن بن احمد بن حسين بن احمد بن محمد ، عطار ، همدانى ، در گذشتهء 569 ، اجازهء حديث دارد .\r\n10 - ابو المظفر ، عبد الملك بن على بن محمد ، همدانى ، ساكن بغداد ، اجازهء حديث دارد .\r\n11 - ابو النجيب ، سعد بن عبد اللَّه بن حسن ، همدانى مروزى ، ضمن نامه اجازهء حديث گرفته .\r\n12 - ابو الفرج ، شمس الائمه ، محمد بن احمد مكى ، برادر خوارزمى ، چنان كه در مقتل خود از او ياد مىكند و به عنوان ، پيشواى اجل ، بزرگوار ، برادرم سراج الدين ، ركن الاسلام ، شمس الائمه ، امام الحرمين ، رحمة اللَّه عليه ، مىستايد .\r\nبه صورت املاء ( ديكته ) از برادرش روايت مىكند .\r\n13 - ابو طاهر ، محمد بن محمد ، شيحى ، خطيب مرو . اجازهء حديث گرفته .\r\n14 - ابو بكر ، محمد بن حسن بن ابى جعفر بن ابى سهل ، زورقى . طى نامه اجازهء حديث دارد .\r\n","description":"","footnote":"","page_name":" 260 ","page_number":260},
  {"content":"\r\n15 - ابو الفتح ، عبد الواحد بن حسن ، باقر حى ( 1 ) .\r\n16 - ابو عفان ، عثمان بن احمد صرام ، خوارزمى .\r\n17 - نجم الدين ، ابو منصور ، محمد بن حسين بن محمد ، بغدادى ، چنان كه حمويئى در « فرائد السمطين » ياد كرده ، از نامبرده اجازهء حديث دارد .\r\n18 - ابو داود ، محمد بن سليمان بن محمد خيام ، همدانى ، طى نامه از او روايت مىكند .\r\n19 - حسن بن نجار ، چنان كه در « فرائد السمطين » آمده ، از او روايت دارد .\r\n20 - ابو محمد عباس بن محمد بن ابى منصور ، غضارى ، طوسى .\r\n21 - كمال الدين ، ابوذر ، احمد بن محمد بن بندار .\r\n22 - افضل الحفاظ ، تاج الدين ، محمد بن سمان بن يوسف همدانى . طى نامه روايت مىكند .\r\n23 - فخر الائمه ، ابو الفضل ، ابن عبد الرحمن ، حفربندى . اجازهء حديث دارد .\r\n24 - شيخ سعيد بن محمد بن ابى بكر ، فقيهى ، چنان كه در مقتل ياد كرده ، از او با اجازه روايت مىكرده .\r\n25 - ابو على حداد .\r\n26 - سيف الدين ، ابو جعفر ، محمد بن عمران بن ابى على جمحى ، روايت از طريق مكاتبه .\r\n27 - ابو الحسين ، ابن بشران ، عدل ، در بغداد از او حديث گرفته .\r\n28 - مبارك بن محمد شعطى .\r\n29 - ركن الائمه ، عبد الحميد بن ميكائيل .\r\n30 - ابو القاسم ، منصور بن نوح ، شهرستانى ، در بازگشت از سفر حج ، بسال 544 در « شهرستان » از او حديث گرفته .\r\n31 - ابو الفضل ، عبد الرحمن محمد ، كرمانى .\r\n32 - ابو داود ، محمود بن سليمان بن محمد ، همدانى ، روايت دارد ، با\r\n\r\n","description":"","footnote":"\r\n( 1 ) به فتح قاف منسوب به ( باقرحا ) از دهات بغداد .\r\n","page_name":" 261 ","page_number":261},
  {"content":"\r\nنامه ارتباط علمى .\r\n33 - سديد الدين ، محمد بن منصور بن على ، مقرى ، معروف به ديوانى .\r\n34 - ابو الحسن ، على بن احمد كرباسى . در مجلس املاء ، از او حديث گرفته .\r\n35 - امام ، مسعود بن احمد دهستانى ، با نامه اجازهء حديث گرفته .\r\n\r\nشاگردان ، راويان :\r\n1 - برهان الدين ، ابو المكارم ، ناصر بن ابى المكارم ، عبد السيد ، مطرزى خوارزمى ، حنفى ( 610 - 538 ) . در محضر صاحب ترجمه قرائت داشته و اخذ حديث كرده ، چنان كه بغية الوعاة ص 402 ، مفتاح السعادة ج 1 ص 108 نوشته‌اند ، و از او روايت مىكرده ، چنان كه در فرائد السمطين و اجازهء علامهء حلى به بنى زهره ، و اجازهء مفصل صاحب معالم ياد شده .\r\n2 - مسلم بن على ، ابن اخت ، كتاب مناقب را از مؤلف صاحب ترجمه روايت مىكرده ، چنان كه در اجازهء شاگرد شيخ نجيب الدين يحيى بن سعيد حلى ، در گذشتهء 689 براى سيد شمس الدين محمد بن جمال الدين احمد ، استاد شهيد اول ، ياد شده ( 1 ) .\r\n3 - شيخ ، ابو الرضا ، طاهر بن ابى المكارم ، عبد السيد بن على ، خوارزمى ، كتاب مناقب را از صاحب ترجمه ( مؤلف ) روايت مىكرده . به اجازهء شاگرد حلى مراجعه شود .\r\n4 - شيخ ، ابو محمد ، عبد اللَّه بن جعفر بن محمد ، حسينى ، كتاب مناقب را از مؤلف روايت مىكرده . به اجازهء شاگرد حلى مراجعه شود .\r\n5 - ابو جعفر ، محمد بن على بن شهر آشوب ، سروى ، مازندرانى ، در گذشتهء 588 ( رك : مقاييس ) با خوارزمى مكاتبه مىكرده .\r\n6 - جمال الدين ، ابن معين ، كتاب مناقب خوارزمى را از مؤلف روايت مىكرده ، ( رك : فرائد السمطين ) .\r\n\r\n","description":"","footnote":"\r\n( 1 ) علامهء حلى ، اين اجازه را از سيد محمد بن حسن بن محمد ، ابن ابى الرضا علوى دانسته .\r\n","page_name":" 262 ","page_number":262},
  {"content":"\r\n7 - ابو القاسم ، ناصر بن احمد بن بكر نحوى ، در گذشتهء 607 ، خدمت صاحب ترجمه قرائت كرده ، به بغية الوعاة مراجعه شود .\r\n\r\nتأليفات خوارزمى :\r\nخوارزمى ، در علم فقه و حديث و تاريخ و ادب و ساير علوم متفرقه دستى بكمال داشته ، و از طرف ديگر ، شهرت او در دوران زندگى و نامه نگارى و ارتباط با اساتيد علم و حديث در اكناف جهان ، ايجاب مىكند و مىرساند كه خوارزمى تأليفات فراوانى برشتهء تحرير آورده باشد ، و من فكر مىكنم چنين بوده است ، منتهى آنچه شهرت يافته و بدست ما رسيده تنها هفت كتاب است كه اينك نام مىبريم :\r\n1 - مناقب امام ابو حنيفه ، در 2 جلد ، حيدر آباد دكن سال 1321 طبع شده .\r\n2 - رد شمس براى امير مؤمنان على عليه السلام . ابو جعفر ، ابن شهر آشوب در كتاب مناقب خود ج 1 ص 484 از اين كتاب نام مىبرد .\r\n3 - كتاب اربعين ، در مناقب پيامبر امين ، و وصى او امير مؤمنين ، در مقتل خود چنين ياد كرده ، ابن شهر آشوب اين كتاب را روايت مىكرده و گويد :\r\nمؤلف كتاب خوارزمى ، طى نامه اى از كتاب اربعين خود ياد كرده و به من اجازهء روايت داده .\r\nابن شهر آشوب ، در كتاب مناقب خود از اين كتاب اربعين فراوان نقل كرده و ما تمام آن روايات را استقصا و بررسى كرديم ، با كتاب مناقب معروفش برابر نبود ، در اين صورت احتمال اينكه كتاب اربعين خوارزمى با كتاب مناقب او متحد باشد ، بى مورد است .\r\n4 - كتاب قضايا امير المؤمنين ، ابن شهر آشوب در ج 1 مناقب خود ص 484 از آن نام مىبرد .\r\n5 - كتاب مقتل الحسين سيد الشهدا سلام اللَّه عليه ، جمال الدين ابن معين آن را روايت كرده ، آن چنان كه در اجازات آمده .\r\nاين كتاب با پانزده فصل در دو جلد مرتب گشته و فهرست فصول آن بدين قرار است :\r\n1 - برخى از فضائل پيامبر ص .\r\n","description":"","footnote":"","page_name":" 263 ","page_number":263},
  {"content":"\r\n2 - فضائل ، ام المؤمنين ، خديجه دخت خويلد ، زوجهء رسول خدا .\r\n3 - فضائل فاطمه بنت أسد ، مادر امير المؤمنين ( ع )\r\n4 - چند نمونه از فضائل امير المؤمنين و ذريهء پاك او .\r\n5 - فضائل صديقهء طاهره فاطمه دخت پيامبر ( ص ) .\r\n6 - فضائل حسن و حسين عليهما الصلاة و السلام .\r\n7 - فضائل ويژهء امام حسين ( ع ) .\r\n8 - اخبار رسول خدا از حسين و سرانجام او .\r\n9 - آنچه ميان حسين و وليد و مروان ، در حال حيات معاويه و بعد از وفات او گذشته .\r\n10 - شرح زندگانى آن سرور ، دوران ، اقامت مكه و رسيدن نامه‌هاى اهل كوفه و گسيل داشتن مسلم بن عقيل . و ماجراى قتل او .\r\n11 - خروج از مكه بسوى عراق و گزارشات اين سفر ، تا ورود به دشت « طف » و جريان شهادت .\r\n12 - كيفر قاتلان ، و يارى ناكنندگان ، و لعنت بر قاتلين .\r\n13 - يادآورى مصيبت و سوگوارى و ماتمدارى .\r\n14 - زيارت تربت آن سرور .\r\n15 - جريان انتقام مختار از قاتلين و ناظرين قتل آن سرور .\r\n* ، ، 6 - ديوان شعر ، چلپى در كشف الظنون ج 1 ص 524 گويد : ديوان شعرش نيكو است ، شعر و احساسش در حدود سرايندگان معاصر اوست .\r\n7 - كتاب فضائل امير المؤمنين ، معروف به مناقب ، در سال 1224 طبع شده .\r\nاين كتاب را جمعى از پيشوايان علم حديث از مؤلف بزرگوار آن روايت كرده‌اند چنان كه قبلا اشاره شد ، از اين جمع :\r\n1 - شيخ مسلم بن على ، ابن الاخت .\r\n2 - شيخ ابو الرضا طاهر بن ابى المكارم عبد السيد خوارزمى .\r\n3 - سيد ابو محمد ، عبد اللَّه بن جعفر حسينى .\r\n4 - شيخ نجيب الدين ، يحيى بن سعيد حلى ، در گذشته 689 ، گويد : كتاب\r\n","description":"","footnote":"","page_name":" 264 ","page_number":264},
  {"content":"\r\nمناقب خوارزمى را بر شيخ ابو محمد ، عبد اللَّه بن جعفر بن محمد حسينى در سال 593 قرائت كردم .\r\n5 - برهان الدين ، ابو المكارم ، ناصر بن ابى المكارم مطرزى .\r\n6 - امينى گويد : من كتاب مناقب خوارزمى را از فقيه طائفه در ميان شيعيان علوى ، يعنى آيت اللَّه ، حاج آقا حسين قمى ( 1 ) در گذشتهء 14 ربيع الاول 1366 روايت مىكنم ، و آن فقيد معظم از علامهء اكبر سيد مرتضى كشميرى ، در گذشتهء 1323 ، از سيد مهدى قزوينى در گذشتهء 1300 ، از عمويش سيد محمد باقر بن احمد قزوينى ، در گذشتهء 1246 ، از خالويش سيد محمد مهدى بحر العلوم ، در گذشتهء 1212 ، از استاد اكبر بهبهانى ، در گذشتهء 1208 ، از پدر بزرگوارش اكمل بهبهانى ،\r\n\r\n","description":"","footnote":"\r\n( 1 ) فقيه آل محمد ، صاحب فضائل فراوان از دانش پاكان عترت ، دلير مرد اسلام ، فقيه مقدم ، صاحب ورع و زهد ، مجاهد عصر كه با حكمت و درايت و نصيحت و موعظت به حق و حقيقت دعوت كرد ، جامع مكارم اخلاق ، و افتخارات فوق احصاء . كوتاه سخن اينكه مجسمه تمام اين فضائل بود .\r\nدر اين صدد نيستم كه فقه و تقوى و زهادت و قداست او را بستايم ، چون نيازمند ستايش نيست ، بلكه مىخواهم فقط يك كلمه و نه بيشتر ، از دليرى و شهامت و مناعت او ياد كنم :\r\nرادمرد دليرى كه به پا خاست و از دين و شريعت جدش بدفاع برخاست ، بدون اينكه از ملامت ملامتگران بينديشد .\r\nاين حقيقتى است كه سران مجتمع اسلامى به خوبى مىدانند و رخشان صفحهء زندگى او را در مقابله با جباران و زورگويان و سركشان خوانده‌اند كه چگونه با قلبى مطمئن و گامى استوار ، و جهادى مشقتبار قيام كرد ، و با عزمى راسخ و ارادهء آهنين در برابر قويترين عامل اجتماع و عوامل كوبندهء دين ايستادگى كرد ، آن هم يك تنه كه جز شجاعت دينى ، نيروى ايمان ، ابهت علم و تقوى ، عزت مجد و شرف ، يار و ياورى نداشت .\r\nمجاهدات و مساعى مشكوره و قيام شرافتمندانهء او بدانجا منتهى شد كه از خراسان هجرت فرمود و بالاخره رحل اقامت در كربلا افكند ، و چون شير بيشه در حمايت عم خود امام شهيد منتظر فرصت ماند تا دشمن جرارش به خاك نشست ، و جز مشتى بدعت و رسوائى از خود بيادگار ننهاد .\r\nدر اين موقع سرورمان نامبردهء مذكور به ايران معاودت كرد ، و ديرى نگذشت كه ريشهء بدعتها بر كند و از مهر و علاقهء مؤمنين حرمتها ديد كه وصف نتوان كرد ، از آن پس به عراق برگشت و ماند تا داعى حق را لبيك اجابت گفت .\r\n","page_name":" 265 ","page_number":265},
  {"content":"\r\nاز جمال الدين خونسارى در گذشتهء 1125 ، از علامهء تقى مجلسى در گذشتهء 1070 ، از شيخ جابر بن عباس نجفى ، از محقق كركى شهيد 940 ، از شيخ زين الدين على بن هلال جزائرى ، از شيخ ابو العباس احمد بن فهد حلى در گذشتهء 841 ، از شيخ شرف الدين ابو عبد اللَّه حلى اسدى در گذشتهء 826 ، از شيخ و استادمان شهيد اول ، در سال 786 ، از رضى الدين ابو الحسن على مزيدى الحلى در گذشتهء 757 ، از آية اللَّه علامهء حلى ، در گذشتهء 726 ، از شيخ نجيب الدين يحيى بن احمد حلى در گذشتهء 689 ، از سيد ابو محمد عبد اللَّه بن جعفر حسينى ، از مؤلف كتاب :\r\nخوارزمى .\r\nو نيز ، علامهء حلى از طريق ديگر : از برهان الدين ابو المكارم ناصر بن ابى المكارم ، از ابو المؤيد ، مؤلف كتاب روايت دارد .\r\nاين كتاب مناقب را ، ذهبى در ميزان الاعتدال ج 2 ص 20 ، ضمن شرح حال محمد بن احمد بن على بن حسن بن شاذان نام مىبرد ، و مىگويد : خطيب خوارزم از طريق اين دجال صفت ابن شاذان احاديث فراوانى كه يكسره باطل ، ركيك ، رسواست ، در كتاب مناقب سرورمان على رضى اللَّه عنه روايت مىكند ( 1 ) .\r\nچلپى هم در كشف الظنون ج 2 ص 532 كتاب مناقب را بنام خوارزمى ثبت كرده و گفته : مناقب على بن ابى طالب ، تأليف ابو المؤيد ، موفق بن احمد خوارزمى .\r\nاز زمان مؤلف ، تا كنون ، كتاب مناقب او مورد استفاده بوده و هست و گروهى از ناقلان حديث و حملهء علم و دانش از آن روايت كرده‌اند ، از جمله :\r\n\r\n","description":"","footnote":"\r\n( 1 ) ذهبى در اين سخن خود بر سيره و روش جمع فراوانى از هم مسلكان خود رفته است كه صالحين را بىموجبى بباد دشنام و ناسزا گرفته‌اند ، روى همين مسلك ، ابن شاذان را دجال صفت مىنامد ، با آنكه مردى است صالح ، دانشمند متبحر ، راويه نقاد ، و روايات او را باطل ، رسوا ، ركيك مىشمارد ، با اينكه اين ابن شاذان تنها نيست كه اين روايات را نقل كرده ، بلكه پيش از او محدثين اهل سنت در كتابهاى مسند خود آنها را ثبت كرده‌اند ، و روى هم رفته فرقهء شيعه و سنى در نقل آن متفقاند .\r\nآرى بطلان ، ركاكت ، بتصور ذهبى از آنجا ناشى شده كه فضائل مولا و سرورمان على را متضمن است .\r\n","page_name":" 266 ","page_number":266},
  {"content":"\r\n1 - حافظ ، مفتى حرمين ، صاحب كفاية الطالب ( كه در مصر ، عراق و ايران چاپ شده ) معروف به گنجى شافعى ، در گذشتهء 658 . در كتاب كفاية الطالب ص 120 و 124 و 148 و 182 و 191 و 152 ط نجف اشرف از مناقب خوارزمى روايت كرده و در چند مورد ، تصريح مىكند كه از كتاب مناقب خوارزمى نقل مىكنم .\r\n2 - سرور ما شيعيان ، رضى الدين ، ابن طاوس ، در گذشتهء 664 ، در كتاب خود ( اليقين فى ان عليا امير المؤمنين ) فراوان از كتاب مناقب خوارزمى نقل كرده و در باب 26 گويد :\r\nخوارزمى صاحب مناقب ، از بزرگان علماء چهار مذهب است ، كه او را ستايش كرده‌اند ، و فضائل او را ياد مىكنند .\r\nو در باب ديگر مىگويد : خوارزمى همان است كه محمد بن نجار ، شيخ محدثين در بغداد ، او را ثنا گفته و تزكيه نموده .\r\n3 - علامه ، يوسف بن ابى حاتم شامى ، در كتاب خود ( الدر النظيم فى الائمة اللهاميم ) فراوان از كتاب مناقب خوارزمى نقل كرده و به اسناد كتاب تصريح مىكند .\r\n4 - بهاء الدين ، على بن عيسى اربلى ، در گذشتهء 692 با تصريح به نسبت ، از كتاب مناقب ، فراوان نقل حديث مىكند .\r\n5 - شيخ الاسلام ، ابو اسحاق ، شيخ ابراهيم حمويئى ، در گذشتهء 722 ، در كتاب خود فرائد السمطين با تصريح به نسبت ، از همين كتاب مناقب نقل مىكند .\r\n6 - آية اللَّه ، علامهء حلى ، در گذشتهء 726 ، در كتابش « كشف اليقين » .\r\n7 - نور الدين ، ابن صباغ ، مكى مالكى ، در گذشتهء 855 فراوان از اين كتاب مناقب نقل كرده .\r\n8 - شيخ على بن يونس ، عاملى نباطى بياضى ، در گذشتهء 877 در كتابش صراط المستقيم .\r\n9 - ابن حجر عسقلانى ، در گذشتهء 973 ، روايت زفاف حضرت زهرا سلام اللَّه عليها را از خوارزمى روايت مىكند ، و عين حديث در مناقب موجود است .\r\n10 - سيد هاشم بن سليمان توبلى ، بحرانى ، در گذشتهء 1107 در كتاب\r\n","description":"","footnote":"","page_name":" 267 ","page_number":267},
  {"content":"\r\nغاية المرام .\r\n11 - شيخ ما ، ابو الحسن شريف ، در گذشتهء 1138 ، فراوان در كتاب « ضياء العالمين » كه در مبحث امامت تأليف شده از مناقب خوارزمى روايت مىكند ، و در برخى موارد گفته : حديث را خطيب خوارزمى كه مشهور است و در نزد آنان مورد وثوق است ، در كتاب مناقب خود آورده .\r\n12 - سيد شبلنجى شافعى در كتاب خود نور الابصار ، كتاب مناقب را تأليف خوارزمى معرفى مىكند .\r\n13 - سيد ، ابوبكر ، ابن شهاب الدين حضرمى شافعى ، در كتاب خود « رشفة الصادى » از اين كتاب نقل حديث مىكند .\r\n\r\nشعر خوارزمى و خطبه هايش :\r\nصفدى چنان كه در بغية الوعاة آمده گويد : خوارزمى خطبه‌ها انشاء كرده و شعرها گفته ، ولى ما از خطبه‌ها و كلمات و اشعار او چيزى بدست نداريم ، جز آنچه در كتاب مناقب و كتاب مقتل الامام السبط به مقدار قليلى يافت مىشود ، با آنكه ديوان شعرى دارد ، كه چلپى ياد كرده .\r\nقسمتى از شعر او در مناقب ابن شهر آشوب ، و صراط المستقيم بياضى و معجم الادباى حموى ج 3 ص 41 ذيل شرح حال ابو العلاء همدانى در گذشتهء 567 ديده مىشود .\r\n\r\nولادت و وفات :\r\nخوارزمى در حدود سال 484 متولد شده ، چنان كه در بغية الوعاة ، طبقات حنفيه تأليف محيى الدين حنفى ، ديباچهء كتاب مناقب ابى حنيفة بنقل از قفطى ، وافى بالوفيات ، تأليف صفدى با قيد تقريب ذكر شده و در فوائد البهيه صريحا سال 484 سال ولادت ياد شده .\r\nتاريخ وفاتش سال 567 است ، چنان كه در بغية الوعاة از قفطى نقل شده ، و هم در فوائد البهيه از صفدى ، و تقى فارسى مؤلف عقد الثمين در تاريخ بلد الامين بنقل از ذهبى در تاريخ الاسلام آورده ، و همچنين چلپى در كشف الظنون و خونسارى در روضات الجنات تصريح كرده .\r\n","description":"","footnote":"","page_name":" 268 ","page_number":268},
  {"content":"\r\nاما در فوائد البهيه از قفطى نقل كرده كه تاريخ وفات خوارزمى سال 596 بوده و اين تصحيف واضحى است ، سيوطى در بغية الوعاة صحيح آن را از قفطى نقل كرده و هم غير سيوطى ، سال 569 هم كه در كتاب فوائد ياد شده و سال 576 كه در تاريخ آداب اللغة حرجى زيدان آمده ، ناصواب است . و خدا داناست .\r\n","description":"","footnote":"","page_name":" 269 ","page_number":269},
  {"content":"\r\nقرن ششم\r\n\r\n52 غديريهء فقيه عمارهء يمنى\r\n( مقتول 569 - 513 )\r\nولاؤك مفروض على كلّ مسلم ، و حبّك مفروط و افضل مغنم\r\nاذا المرء لم يكرم بحبّك نفسه ، غدا و هو عند اللَّه غير مكرّم\r\nورثت الهدى عن نصّ عيسى بن حيدر و فاطمة لا نصّ عيسى بن مريم\r\nو قال : اطيعوا لابن عمّى فانّه ، امينى على سرّ الاله المكتّم\r\n* كذلك وصّى المصطفى بابن عمّه ، الى منجد يوم « الغدير » و متهم\r\n- ولايت بر مسلمانان فرض و واجب ، مهرت ذخيرهء آخرت ، غنيمت دنيا .\r\n- اگر آدمى با مهرت جان خود صفا نبخشد ، نزد خداى گيتى پاك و مصفا نباشد .\r\n- رهبرى با نص عيسى فرزند حيدر و فاطمه يافتى ، نه گفتار عيسى فرزند مريم ( 1 )\r\n- گفت : طاعت پسر عمم به گردن گيريد كه امين من است و امين خدا در اسرار مكتوم .\r\n- چونان وصايت مصطفى به پسر عمش كه در روز غدير با مردم حجاز و تهامه در ميان هشت .\r\n- تاريخ تكرار مىشود ، كهنه و تازه يكسان است ، و فضيلت ويژهء سابقان .\r\n\r\n","description":"","footnote":"\r\n( 1 ) خطاب قصيده به الفائز بن ظافر خليفهء فاطمى است .\r\n","page_name":" 270 ","page_number":270},
  {"content":"\r\n- با پيمان و بيعت دلهاى مسلمانان را در اختيار گرفتى ، ولايت مفروض ، مؤيد شد .\r\n- پهنهء جهان را ارث بردى از پدرت ، از جدت ، ارثى كه قابل تقسيم نبود .\r\n- ارث خلافت ترا بود ، بدون منازع ، گر چه بر آسمانها بر شود .\r\n- اگر حق وصايت را حفظ كنند ، ديگران را در اقطار جهان حق حكومت نيست .\r\n* شاعر قصيدهء ديگرى هم سروده كه ساكنان قصر خليفه را ماتم سرائى كرده و در آن ميان گويد :\r\nو الارض تهتزّ فى يوم « الغدير » كما ، يهتزّ ما بين قصريكم من الاسل\r\nمتن ابيات با ترجمهء آن خواهد آمد .\r\n\r\nشاعر :\r\nفقيه ، نجم الدين ، ابو محمد ، عمارة بن ابى الحسن على بن زيدان بن احمد ، حكمى يمنى از فقهاى شيعهء اماميه و مدرسين و مؤلفين آنان و از شهيدان راه تشيع است .\r\nعلم كامل ، و فضل شامل او با ادبى و الا و شعرى دلربا و شيوا زيور يافته است : چون نظمى سرايد ، ندانى كه در و گهر در سلك كشد ، يا طلاى ناب در قالب شعر ريزد .\r\nاشعار آبدارش در عين روانى متين و محكم ، پر ارج و با رونق است ، از همه بالاتر ، مهر و ولاى پيوسته است به عترت وحى و خاندان طه ، و اعتقاد به امامت و پيشوائى آنان ، بدان حد راسخ و پا برجا كه جان شريفش را در راه مذهب خود فدا كرد .\r\nتأليفات گرانمايه ، و آثار علمى و ادبى او ، جاويدانه نام او را بر صفحات تاريخ ثبت كرده است ، از جمله « نكت عصريه » در اخبار وزراء مصر ، تاريخ يمن ، كتابى در فرائض مواريث ، ديوان شعر ، قصيده اى بنام « شكاية المتظلم و نكاية المتألم » ( شكواى دادخواه و انتقام يك دردمند ، از ستمگر بدخواه ) ، سروده و به صلاح الدين ايوبى گسيل داشته .\r\n","description":"","footnote":"","page_name":" 271 ","page_number":271},
  {"content":"\r\nخود ، در كتاب « نكت عصريه ( 1 ) » ص 7 راجع به نسب خود گويد :\r\nاما جرثومهء نسبم از قحطان است ، از قبيلهء حكم بن سعد العشيرة مذحجى و اما وطنم ، يمن است در تهامه ، شهر مرطان ، از وادى وساع ، كه فاصله اش تا مكه از جانب جنوب يازده روز است ، در همانجا تولد يافته و تربيت شده‌ام ، ساكنان آن سامان ، باقيماندگان عرب تهامه‌اند .\r\nرياست و زعامتشان به مشيب بن سليمان مىرسد كه از جانب مادر ، جد من است ، و هم به زيدان به احمد كه جد پدرى من باشد ، جدم زيدان مىگفت :\r\nدر ميان اسلاف خود ، يازده تن از اجداد خود را مىشناسم كه هر يك دانشورى مصنف بوده است در علوم مختلفه .\r\nو من خود عمويم على بن زيدان را ديده‌ام و هم خالويم محمد بن مشيب ، و رياست قبيله حكم بن سعد العشيرة بدين دو پيوسته مىشد . . .\r\nتا آنجا كه گويد : روزى ببرادرم يحيى گفتم : كدام شاعر دربارهء جدت :\r\nمشيب بن سليمان و زيدان بن احمد چنين سروده است :\r\nاذا طرقتك احداث الليالى ، و لم يوجد لعلَّتها طبيب\r\n* و اعوز من يجيرك من سطاها ، فزيدان يجيرك و المشيب\r\n- هر گاه حوادث روزگارت در تاريكى شب حلقه بر در كوبد ، و درمان نيابى .\r\n- كسى نباشد كه از سطوت زمانه ات پناه بخشد ، زيدان و مشيب ترا پناه بخشند .\r\n- اين دو پناه درماندگاناند ، املاك از دست رفته‌ام به من باز گرداندند ، آن روز كه چهرهء زمانه دژم بود .\r\n* و قاما عند خذلانى بنصرى ، قياما تستكين به الخطوب\r\n- آن روز كه يار و ياورى نبود ، به يارى من برخاستند ، چونان كه دردمندى و درماندگى از پاى بنشست .\r\n\r\n","description":"","footnote":"\r\n( 1 ) همراه برگزيدهء ديوانش در 399 صفحه در شهر شالون ، كرانه نهرسون ، بسال 1897 مسيحى در مطبعهء مرسوه چاپ شد .\r\n","page_name":" 272 ","page_number":272},
  {"content":"\r\nپاسخ داد : اين شاعر ، سلطان على فرزند حبابهء فرودى بود كه اقوامش بر او ستم كرده از آب و ملكش اخراج كرده بودند ، و او را تحت كفالت برادرش سلامه درآوردند ، لذا بر اين دو جد بزرگوارمان درآمد ، و اين دو با جماعتى از خويشان خود راه برگرفتند و سلامه را از كفالت املاك عزل كرده ، على را بر سر كار خود مسلط ساختند ، و ميان او و اقوامش را باصلاح آوردند .\r\nجدم زيدان و مشيب ، در اين راه پنجاه هزار دينار طلا به مصرف رساندند ، چه از اموالى كه به شاعر صله دادند ، و يا مصارفى كه در تجهيز سپاه ، بخاطر نصرت و يارى او خرج كردند ، و يا اسبان تازى و شتران عربى كه بسوى او گسيل داشتند .\r\nيحيى مىگفت : مدبر شاعر ، حكمى ، در قصيدهء طولانى خود ، به پدر و خالوى من اشاره دارد كه گويد :\r\n- پدران شما ، املاك ابن حبابه را بدورد كردند ، بعد از آنكه سر رشتهء امور از كفش خارج بود .\r\n- مشيب ، دست به شمشير كين برد و كار بسامان آورد ، زيدان با صولت درآمد و آب رفته بجو آورد .\r\n- اينك شما دو تن محكم و استوار نموديد آنچه را پدرانتان اساس و بنيان نهادند ، از اينرو است كه فرزند ، پدر را ماند .\r\n* پدرم مىگفت : عمويت على بيمار شد ، چندانكه مشرف بر هلاك بود ، ولى بعد كه شفا يافت و از بستر بيمارى برخاست ، من قصيده اى را بر او خواندم كه مردى از قبيلهء بنى الحارث بنام سلم بن شافع سروده بود .\r\nاين مرد بر ما ميهمان شد تا از على عمويت در پرداختن ديه اى كه از عهدهء پرداخت آن عاجز مانده بود ، يارى بگيرد ، ولى چون ما بپرستارى او مشغول و سرگرم بوديم ، آن مرد حارثى نامراد بخانهء خود برگشت ، و قصيده اى گسيل داشت كه از جمله اين ابيات است :\r\n\r\nاذا أودى ابن زيدان علىّ\r\nفلا طلعت نجومك يا سماء\r\nو لا اشتمل النّساء على جنين\r\nو لا روّى الثّرى للسّحب ماء\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nعلى الدّنيا و ساكنها جميعا\r\nاذا أودى ابو الحسن العفاء\r\n\r\n- اگر سايهء ابن زيدان على ، از سرما كوتاه شود . اى آسمان ! دگرت اختر مباد .\r\n- و نه زنان كودكى در برگيرند ، و نه زمين از آب باران سيراب شواد .\r\n- خاك بر سر دنيا و اهل دنيا يكسر ، اگر ابو الحسن على از ميان ما برواد .\r\nگويد : عمويم على بعد از شنيدن قصيده بگريه درآمد ، دستور فرمود تا آن مرد حارثى را احضار كنيم ، هزار دينار به دو صله داد ، و ديهء مقتول را هم پرداخت ، و اين بعد از ششماه بود ، و هر گاه او را مىديد ، اكرام و احترام مىكرد و بر قدر و منزلت او مىافزود .\r\nعماره ، سخن را در جود و سماحت عمش على بن زيدان و دامنهء وسيع ثروت او بدرازا كشانده و از شجاعت و دليرى او قصه‌ها سر كرده و سپس مىگويد :\r\nسال 529 به حد بلوغ رسيدم ، و سال 31 بفرمان پدرم همراه وزير مسلم بن سخت جانب زبيد گرفتم ، در آنجا منزل گزيدم و چهار سال رحل اقامت افكندم و از مدرسه جز براى نماز جمعه خارج نگشتم .\r\nسال پنجم به زيارت پدر و مادرم رفته و باز در مراجعت ، سه سال در زبيد اقامت كردم ، جمعى از طلاب نزد من فقه شافعى و فرائض و مواريث قرائت مىكردند ، من خود كتابى در فرائض تصنيف كرده‌ام .\r\nدر سال 39 ، پدرم همراه پنج تن از برادرانم به زبيد آمدند ، در خدمت والدم قسمتى از اشعار خود را خواندم ، نيكو شمرد و گفت : تو خود مىدانى كه ادب ، نعمتى از نعمتهاى الهى است كه بر تو فرو ريخته ، مبادا با ناسزا گوئى مردم ، نعمت ادب را كفران و ناسپاسى كنى ، مرا سوگند داد ، كه هيچگاه مسلمانى را حتى با يك فرد بيت هجو نگويم ، و من سوگند ياد كردم .\r\nيكنوبت همراه ملكه آزاده ، مادر فاتك شاه زبيد ، به حج رفتم ، نوبت ديگر به مكه مشرف شدم ، و آن در سال 549 بود كه در موسم اين سال امير الحرمين هاشم ابن فلتيه وفات كرد ، و فرزندش قاسم بن هاشم را توليت امارت داد . و او مرا به عنوان سفير به سوى مصر گسيل داشت .\r\n","description":"","footnote":"","page_name":" 274 ","page_number":274},
  {"content":"\r\nمن در ماه ربيع الاول از سال 550 به مصر درآمدم و در آن هنگام ، خليفهء مصر ، امام فائز بن ظافر بود ، و وزير او ملك صالح ، طلايع بن رزيك . و چون براى عرض سلام شرفياب گشتم در رواق طلائى از قصر خليفه بود ، و همانجا اين قصيدهء خود را با اين سر آغاز انشاد كردم :\r\n\r\nالحمد للعيس بعد العزم و الهمم\r\nحمدا يقوم بما اولت من النّعم\r\nلا اجحد الحقّ ، عندى للرّكاب يد\r\nتمنّت اللجم فيها رتبة الخطم\r\nقرّبن بعد مزار العزّ من نظرى\r\nحتّى رأيت امام العصر من امم\r\nو رحن من كعبة البطحاء و الحرم\r\nوفدا الى كعبة المعروف و الكرم\r\n\r\n- ثنا و ستايش از آن عزم و همت است و از آن پس شايستهء اشتران نجيب كه ما را به خدمت رساندند ، ثنائى در خور نعمت .\r\n- كفران نباشد ، شتران رهوار بر من منتى دارند ، منتى كه لگام اسب آرزو كند تا مهار اشترى گردد .\r\n- بارگاه عزت دور مىنمود ، در نظرم كوتاه كردند ، با همت كاروان اينك در حضور پيشواى عصر باشم .\r\n- از كعبهء بطحا و حرم الهى راه برگرفتند ، به كعبهء احسان و كرم ميهمان آمدند .\r\n\r\nفهل درى البيت أنّى بعد فرقته\r\nما سرت من حرم الَّا الى حرم\r\nحيث الخلافة مضروب سرادقها\r\nبين النّقيضين : من عفو و من نقم\r\n* و للامامة انوار مقدّسة\r\nتجلو البغيضين : من عدل و من ظلم\r\nو للنّبوّة أبيات ينصّ لنا\r\nعلى الخفّيين : من حكم و من حكم\r\nو للمكارم اعلام تعلَّمنا\r\nمدح الجزيلين : من بأس و من كرم\r\nو للعلى ألسن تثنى محامدها\r\nعلى الحميدين : من فعل و من شيم\r\nو راية الشّرف البذّاخ ترفعها\r\nيد الرّفيعين : من مجد و من همم\r\n\r\n- ندانم خانهء خدا دانست كه بعد از مفارقت آن حرم ، جانب اين حرم گرفتم ؟\r\n- جائى كه سرا پردهء خلافت ميان دو مرز مخالف : عفو و انتقام بر فلك فراز است .\r\n","description":"","footnote":"","page_name":" 275 ","page_number":275},
  {"content":"\r\n- آنجا كه پرتو پيشوائى چنان پاك و مقدس باشد كه چهره دو دشمن : عدل و ستم باز شناسيم .\r\n- نبوت و رسالت را خاندانى است كه بالصراحة بيان سازد ، دو امر مخفى :\r\nفرمان آسمانى ، حكمت الهى .\r\n- مكارم اخلاق را بيرقها است كه نمودار سازد چگونه ثنا گوئيم بر دو نامتناهى : قدرت لا يزال ، كرم سرشار .\r\n- افتخار و عظمت را زبانهاست كه ستايش كند از دو نيكو مظهر : كردار نيك ، پندار نيك .\r\n- و اين پرچم معالى و آزادگى است كه فراز شد با دو دست ارجمند :\r\nنژاد پاك ، همت و الا .\r\n\r\nاقسمت بالفائز المعصوم معتقدا\r\nفوز النّجاة و أجر البرّ فى القسم\r\n\r\n- سوگند بمقام منيع خلافت ، و اعتقادم اينكه فوز و رستگارى ، و پاداش سوگند راست دريابم .\r\n- سوگند كه وزير صالح او ، دين و دنيا را پناه داد ، غمها از چهره‌ها بزدود .\r\n- جامهء افتخارش بر تن كه تار و پودش ساختهء شمشير و قلم باشد .\r\n\r\nوجوده او جد الايام ما اقترحت\r\nوجوده أعدم الشّاكين للعدم\r\n\r\n- شمع وجودش هر چه زمانه آرزو داشت بيافريد ، بذل و نوالش ريشهء فقر و مستمندى ببريد .\r\n- نيزه‌هاى تابدار ، گردن كشورى ببند كشيد كه بينى ثريا بارجمندى بركشيد .\r\n- مقام و رفعتى بينم عظيم الشأن كه در خيال نگنجد ، با آنكه بيدارم ، پندارم خواب بينم .\r\n- روزى از ايام عمر كه در آرزوهاى طلائى هم پيشبينى نمىكردم ، و نه پاى همت بدان رفعت و ارجمندى مىرسيد .\r\n- كاش اختران آسمان فرو مىشدند تا بعنوان ستايش و مدح در سلك نظم كشم ، كلمات در خور ثنا و ستايشتان نيست .\r\n- عصاى وزارت بر دست او است ، وزارتى كه در خير خواهى خلافت\r\n","description":"","footnote":"","page_name":" 276 ","page_number":276},
  {"content":"\r\nمتهم نيست .\r\n- ميان وزارت و خلافت عاطفهء مهرى است كه از فكر ارجمند مايه گيرد ، نى خويشى و قرابت .\r\n- آن يك خليفه ، اين يك وزير ، سايهء عدالتشان بر سر اسلام و امت بر دوام باد .\r\n- چون دست فيض گشايند ، فيضان نيل را در برابر آن ارجى نماند ، عطاى باران چه باشد ، ديگر جاى سخن نيست .\r\n* بخاطر دارم كه صالح ، كرارا مىگفت : أعد ! أعد ، و كارگزاران ، و اعيان اميران و بزرگان مصر ، هر يك به نحوى تحسين و تمجيد مىكردند ، خلعتهاى زيادى از جامه‌هاى زرباف خلافت بر سرم ريختند ، صالح 500 دينار عطا كرد ، و يكى از كارگزاران از حضور سيده شريفه دخت امام 500 دينار ديگر عطا كرد ، و اموال را تا منزل من حمل كردند .\r\n- سپس مرسوم و وظيفه اى برايم مقرر كردند كه پيش از آن براى كسى مقرر نشده بود ، امراء دولت بافتخار من ، مجالس سور و وليمه ترتيب دادند ، صالح وزير ، براى مجالست احضارم كرد ، و در سلك نديمان و مونسان خود بركشيد ، پياپى پاداش وصله بر من ريخت ، چندانكه در جود و احسانش غرق گشتم .\r\nدر خدمت صالح با اعيان اهل ادب برخورد كرده انس ورزيدم ، مانند :\r\nشيخ جليس ابو المعالى ، ابن حباب ( 1 ) ، موفق بن خلال صاحب دفتر انشاء ، ابو الفتح محمود بن قادوس ( 2 ) ، المهذب ابو محمد ، حسن بن زبير ، و هيچيك ، از نامبردگان نيست جز اينكه در فضائل انسانى و زعامت و رياست نصيبى وافر دارد .\r\nدر ص 69 گويد : موقعى كه « شاور » در رواق طلا جلوس كرد ، شعرا و خطبا و جماعتى از مردم ديگر - جز عده اى قليل - همگان به پا خاستند و زادگان رزيك را بباد ناسزا و دشنام گرفتند ، در آن موقع ، ضرغام مدير تشريفات دربار ، و يحيى ابن خياط سپهسالار لشكر بود ، و ميان من و « شاور » دوستى و صفائى محكم و استوار از پيشين زمان برقرار بود ، روز دوم جلوسش ، كه همگان حاضر و ناظر بودند ، قصيده اى\r\n\r\n","description":"","footnote":"\r\n( 1 ) يكى از شعراء غدير كه ترجمه اش ذيل شمارهء 49 گذشت .\r\n( 2 ) باز هم از شعراء غدير كه ترجمه اش ذيل شمارهء 46 گذشت .\r\n","page_name":" 277 ","page_number":277},
  {"content":"\r\nانشاد كردم كه ابتدايش چنين شروع مىشود :\r\n\r\nصحّت بدولتك الايّام من سقم\r\nو زال ما يشتكيه الدّهر من ألم\r\nزالت ليالى بنى رزيّك و انصرمت\r\nو الحمد و الذمّ فيها غير منصرم\r\nكأنّ صالحهم يوما و عادلهم\r\nفى صدر ذا الدّست لم يقعدو لم يقم\r\nهم حرّكوها عليهم و هى ساكنة\r\nو السّلم قد تنبت الاوراق فى السلم\r\nكنّا نظنّ و بعض الظَّنّ مأثمة\r\nبأنّ ذلك جمع غير منهزم\r\nفمذ وقعت وقوع النّسر خانهم\r\nمن كان مجتمعا من ذلك الرّخم\r\n\r\n- دولت زمانه از دردمندى شفا يافت ، شكوهء روزگار فرو كشيد .\r\n- شبهاى زادگان « رزيك » بزوال آمد ، اما ستايش و نكوهش زوال نپذيرد .\r\n- پندارى نه « صالح » و نه فرزندش « عادل » در صدر اين شاه نشين نه نشستند و نه برخاستند .\r\n- پنداشتيم - و برخى پندارها مايهء گناه است - كه اين قدرت زوال نپذيرد .\r\n- از آن هنگام كه مانند شاهين بر سر شكارت فرود آمدى ، جمع كلاغان راه خيانت گرفتند .\r\n* ضرغام مدير تشريفات ، در اين شعر بر من خرده مىگرفت و مىگفت :\r\nمن در نظر تو از كلاغان باشم ؟\r\n- آنان نه دشمنى بودند كه گامشان بلرزد ، جز اينكه در سيل بنيان كنت نابود شدند .\r\n- من كه ديگران را عظمت نهم ، غير از اينم هدف نباشد كه شأن ترا ارجمند سازم ، مرا معذور دار ، نكوهش مفرما .\r\n- اگر بينى كه شبهاى انس آنان را پاس مىدارم ، بخاطر دار كه ديرى از آن روزگار برنگذشته .\r\n- اگر دهان به نكوهش آنان باز كنم ، جوانمرديت سخن در دهانم بشكند .\r\n- و خدا به نيكى و احسان فرمان دهد ، و فحش و دشنام ناروا شمارد .\r\n* شاور و دو فرزندش از من تقدير كردند كه تا چه حد نسبت به خاندان رزيك پاس وفا داشته‌ام . ( سخنان خود شاعر پايان پذيرفت )\r\n","description":"","footnote":"","page_name":" 278 ","page_number":278},
  {"content":"\r\nعماره ، با شهامتى كامل از حريم مقدسات انسانى دفاع مىكرد ، و پاس احترام و منادمت دوستان سابق و ولى نعمت خود را به حق رعايت مىكرد ، در موارد متعددى با اولياء امور و نو دولتان پرغرور بمقابله برخاست ، بدان حد كه تقدير و تمجيد همگان را برانگيخت :\r\nاز جمله ، روزى با ابو سالم يحيى بن احدب بن ابى حصيبهء شاعر ، در كاخ لؤلؤ ، در خدمت نجم الدين ايوب بن شادى حضور داشتند ، و اين اجتماع بعد از وفات خليفه عاضد بود . ابن ابى حصيبه ، قصيده اى براى شاد باش نجم الدين انشاد كرد و گفت :\r\n\r\nيا مالك الارض لا أرضى له طرفا\r\nمنها و ما كان منها لم يكن طرفا\r\nقد عجّل اللَّه هذى الدّار تسكنها\r\nو قد أعدّ لك الجنّات و الغرفا\r\nتشرّفت بك عمّن كان يسكنها\r\nفالبس بها العزّ و لتلبس بك الشّرفا\r\nكانوا بها صدفا و الدّار لؤلؤة\r\nو أنت لؤلؤة صارت لها صدفا\r\n\r\n- اى شاه گيتى ! و نه در خورت انم كه گويم شاه مصرى ، كه مصرت در آستين باشد .\r\n- اينك در اين كاخ دلپذير بيارام ، بوستانها و كاخهاى دگر از پى مهيا باشد .\r\n- اين كاخ دلاويز از تو شرافت ؟ ؟ ؟ نى ساكنان پيشين ، با اين كاخ ، جامهء عزت و ارجمندى در پوش كه كاخ را هم جامهء شرافت باشد .\r\n- آنان در اين كاخ چون صدف بودند و كاخ لؤلؤ . اينك تو لؤلوئى و كاخت صدف باشد .\r\n* فقيه عماره قصيده اى بر رد او گفت از اين قرار :\r\n\r\nأثمت يا من هجا السّادات و الخلفا\r\nو قلت ما قلته فى ثلبهم سخفا\r\nجعلتهم صدفا حلَّوا بلؤلؤة\r\nو العرف ما زال سكنى اللؤلؤ الصّدفا\r\nو انّما هى دار حلّ جوهرهم\r\nفيها و شفّ فأسناها الَّذى وصفا\r\nفقال : لؤلؤة . عجبا ببهجتها\r\nو كونها حوت الاشراف و الشّرفا\r\nفهم بسكناهم الآيات اذ سكنوا\r\nفيها و من قبلها قد أسكنوا الصّحفا\r\n\r\n- خطا گفتى . اى كه سادات و خلفا را بر شمارى . آنچه در عيب آنان\r\n","description":"","footnote":"","page_name":" 279 ","page_number":279},
  {"content":"\r\nگفتى ياوه بود .\r\n- گفتى چون صدف در ميان لؤلؤ جا كردند ، اى نادان . همه دانند كه لؤلؤ را جاى در صدف بود .\r\n- كافى است كه گوهر جانشان در آن مأوى داشت ، بباليد و شفاف شد ، ستايش همگان بر گوهر جان بود .\r\n- از آن گفت : لؤلوئى باشد : در شاهوار ، كه از جلوهء آن در شگفت شد ، جلوه اى كه از شرافت ساكنان برفزود .\r\n- آيات خدا بودند كه روزى چند در اين كاخ شريف مأوا گرفتند ، از آن پيش مأوايشان مصحف شريف الهى بود .\r\n\r\nو الجوهر الفرد ، نور ليس يعرفه\r\nمن البريّة الَّا كلّ من عرفا\r\n* لو لا تجسّمه فيهم لكان على\r\nضعف البصائر للأبصار مختطفا\r\nفالكلب يا كلب أسنى منك مكرمة ( 1 )\r\nلانّ فيه حفاظا دائما و وفا\r\n\r\n- جوهر فرد را تابشى چو خورشيد است ، اما جز خردمندان در نيابند .\r\n- اگر در وجود اينان تجسم نمىيافت ، پرتو آن جوهر فرد ، چشمها را خيره مىساخت .\r\n- اى سگ ! و سگ از تو كرامت و معرفتش بيش باشد ، چرا كه در پاس ولى نعمت خود باوفا و بردوام باشد .\r\n* مقريزى گويد : خدا را بر اين شير مرد باوفا كه به حق و حقيقت پاس ولى نعمت خود بداشت ، فقيه عماره ، هماره چنين بود ، و به همين جهت بود كه در راه جانبدارى از دوستان و نديمان پيشين مقتول شد ، كه سيرهء دوستان مخلص همين است . خدايش رحمت كناد و گناهانش بيامرزاد .\r\nفقيه عماره ، قصائدى دارد كه در رثا و ماتم خلفاى فاطمى سروده ، باشد كه حق نعمت را ادا كرده باشد ، از جمله قصيده اى كه چنين شروع مىگردد :\r\n\r\nلا تندبن ليلى و لا أطلالها\r\nيوما و ان ظعنت بها أجمالها\r\nو اندب هديت قصور سادات عفت\r\nقد نالهم ريب الزّمان و نالها\r\n\r\n\r\n","description":"","footnote":"\r\n( 1 ) در منتخب ديوان عماره ص 292 ( معرفة ) ثبت شده .\r\n","page_name":" 280 ","page_number":280},
  {"content":"\r\n\r\n* درست معالمها لدرس ملوكهم\r\nو تغيّرت من بعدهم أحوالها\r\n\r\n- ديگر بر معشوقه ات ليلى اشك ميفشان ناله مزن و نه بر خاكستر اجاق ، اگر چه از جوارت خيمه بر كند .\r\n- ناله بزن سيلاب اشك روان كن بر سادات اين كاخ كه پى سپر انقلاب زمانه گشتند .\r\n- آثار و نشانش كهنه شد ، از آنرو كه كاخنشينان كهنه گشتند ، از پس آنان اوضاع و احوال دگرگون شد .\r\n* و از همين قصيده است :\r\n\r\nرميت ياد هر كفّ المجد بالشّلل\r\nوجيده بعد حسن الحلى بالعطل\r\n\r\n- اى روزگار . بازوى مجد و شرافت شكستى ، زر و زيور از سينه اش باز كردى .\r\n- در راه و روش چنان لغزيدى كه از پا فتادى ، اگر با قدرت بر سر پا خاستى از لغزش خود معذرت بجوى .\r\n- بينى ارجمندت را بريدى ، اينك انگشت ندامت بدندان گير ، از شرمسارى سر بالا مكن .\r\n- با شتاب ، اساس مكرمت و سخاوت منهدم كردى ، آرامتر . آرامش و نرمش بهترين شيوهء رفتار است .\r\n- واى بر من از آتش دل و بر آرزومندان يكسر كه گراميترين دولت روزگار از پا در آمد .\r\n- جانب مصر گرفتم ، پستان پر شيرش بنمود چندان مكرمت و كمال دوشيدم كه از آرزوها فزون بود .\r\n- جوانمردانى كه آلاف الوف عطا كردند ، كمال جوانمردى بين كه من دست سؤال برنكشيدم .\r\n- بر كنار شاه نشين نشيمن داشتم ، آنگاه كه خيل لشكر صف به صف بودند .\r\n- از اميران لشكر كرامت و مهر ديدم ، صفائى كه عارضهء كدورتها بشست .\r\n- اى كه در مهر خاندان فاطمه‌ام بنكوهش گيرى ، نكوهشت باد ، اگر در\r\n","description":"","footnote":"","page_name":" 281 ","page_number":281},
  {"content":"\r\nنكوهش من سستى گيرى .\r\n- خدا را . لختى در رواقهاى قصر زرين و كاخ لؤلؤ بگرد و با من ناله و زارى سر كن . نه بر پهنهء جمل و صفين .\r\n- به ساكنان قصر بر گو به خدا سوگند ، جراحت دل التيام نگيرد ، در دم شفا نيابد .\r\n- سپاه فرنگ با آل على امير مؤمنان ، كى بدتر از اين مىكرد .\r\n- تفاوت جز اين بود كه آنان باسيرى مىبردند و شما باسيرى ميفروشيد .\r\n- در اكناف قصر چرخيدم ، همه جا را وحشتبار ديدم ، پيش از اين قبلهء آمال ميهمانان بود .\r\n- از بيم خرده گيران ، رخ برتافتم ، اما چهرهء مهرم رخ برنتابيد .\r\n- از تأسف اشك بر رخسارم دويد كه پايگاه رفعتتان مهجور و خالى بود .\r\n- بر فتوت و آزادگى شما مىگريم و مىنالم ، روزگار بگشت ، آزادگى شما در صفحهء گيتى برقرار ماند .\r\n- رواق مهمانخانه ات بزمگه واردين بود ، اينك در و ديوارش وحشت آفرين است .\r\n- عيد فطر ، از آن روز كه عظمت شما قربانى شد ، از گردش روزگار گله‌ها دارد .\r\n- ديگر از سالى دو دست جامه خبر نباشد ، نو كهنه شد ، كهنه‌ها پوسيد .\r\n- مراسم شاد باشى كه در روز خليج انجام مىگرفت . شكوه و جلالتان بر اشتران بار مىشد .\r\n- سالگرد هر سال ، عيد فطر واضحى ، چه داد و دهشهاى وافر كه از شما بر سر همگان نباريد .\r\n- بساط زمين در عيد « غدير » رقصان بود ، چونان كه نيزه‌هاى آبدار تابدار در دست نگهبانان مىرقصيد .\r\n- خيل تكاور با ساز و برگ زرين صف مىكشيد ، چونان كه عروسان در زيب و زيور صف بيارايند .\r\n","description":"","footnote":"","page_name":" 282 ","page_number":282},
  {"content":"\r\n- خوان غذا بر طبقهاى گران حمل مىشد ، بر دوش خدمتگذاران باشتاب .\r\n- احسان و كرم ويژهء اين رعايا نبود ، بلكه دورترين امتها بهره مند بود .\r\n- وظيفهء مقرر ، ذميان يهود و نصارى در بر گرفت ، هم مهاجران ، هم پيك و قاصدان .\r\n- نساجى « طراز » كه در شهر « تنيس » عظمت يافت ، بذل و نوالش شامل دولتها و ملتها بود .\r\n- جوامع دينى از احسان شما برخوردار شد ، هر آنكه در علم و عمل صدر محافل بود .\r\n- روزگار كه هماره سركش و غدار است ، بدست شما در بند شد ، اينك افسار و بند فرو ريخت .\r\n- به حق سوگند كه كينه خواه شما برستاخيز رستگار نشود ، و نه از عذاب برهد ، مگر مهر كيش شما .\r\n- و نه با سوز و تشنگى آب نوشد ، از دست پيامبر ، بهترين جهانيان خاتم رسولان .\r\n- و نه بهشت عدن را ديدار كند آنكه پيمان « عاضد بن على » سرور مؤمنين بشكست .\r\n- پيشوايان من . رهبران من . ذخيرهء فرداى من و هر كس در گرو اعمال خويش است .\r\n- به خدا سوگند كه حق ثنا و ستايش ادا نكردم ، چرا كه فضل وجودشان چون ژالهء بهارى بود .\r\n- اگر دامنهء سخن گسترش يابد ، خدا را شكر كه من شرمسار ايشان نباشم .\r\n- راه نجاتند و رستگارى ، هم به دنيا و هم آخرت ، مهر آنان اساس دين و كردار است .\r\n- پرتو هدايت ، مشعل تاريكى ، باران رحمت بهنگام خشكسالى .\r\n- سرورانى كه از نور خدائى سرشته باشند ، از اينرو تاريكى نگيرند .\r\n- به خدا سوگند كه از مهر آنان دست نكشم ، مادام كه بر پهنهء زمين گام نهم .\r\n* شاعر صاحب ترجمه ، بخاطر انشاء همين قصيده همراه جمعى كه متهم\r\n","description":"","footnote":"","page_name":" 283 ","page_number":283},
  {"content":"\r\nبه توطئه بودند مقتول شد .\r\nگفتند : جماعتى عليه صلاح الدين با فرنگيان مكاتبه مىكردند تا با كمك آنان فرزند عاضد را بر تخت بنشانند ، در ميان اين جماعت يك نفر از سپاهيان بود كه از اهالى مصر نبود ، نزد صلاح الدين شد و او را از ماجراى توطئه آگاه كرد .\r\nصلاح الدين همه را حاضر كرد ، اعتراف كردند ، دستور داد بر چوبه دارشان بكشند ، روز شنبه ماه رمضان سال 599 در قاهره ، همه را بردار كشيدند ، روز توقيفشان يكشنبه 23 ماه شعبان بود .\r\nهمراه فقيه عماره ، قاضى القضاة ابو القاسم هبة اللَّه بن عبد اللَّه بن كامل هم مصلوب شد . و ابن عبد القوى داعى الدعاة ( رئيس مبلغان خلافت فاطمى ) كه بر گنجينه‌هاى قصر خلافت واقف بود ، مورد شكنجه قرار گرفت تا محل آن را بر ملا كند ، امتناع كرد و جان بر سر اين كار گذاشت ، و گنجينه‌ها تباه شد .\r\nاز جملهء مصلوبين : عويرس ناظر دفتر ، شبريا دبير اسرار ، عبد الصمد منشى يكى از امراء مصر ، نجاح حمامى ، منجم نصرانى كه توطئه گران را تشويق مىكرد كه موفق شده كارشان بسامان ميرسد .\r\nصفدى در « غيث منسجم » گويد : بعيد نمىنمايد كه قاضى فاضل ، در هلاكت عماره سعايت كرده باشد ، زيرا صلاح الدين دربارهء عماره با او مشورت كرد ، قاضى گفت : تبعيد شود . صلاح الدين گفت : ممكن است پنهانى باز شود ، قاضى گفت : تنبيه و تأديب شود ، صلاح الدين گفت : سگ اين لحظه سكوت مىكند ، لحظهء ديگر پارس مىكند . قاضى گفت : او را بكش . صلاح الدين گفت : شاهان كه اراده كنند ، عمل خواهند كرد .\r\nصلاح الدين با شتاب به پا خاست و دستور دار كشيدن او را با قاضى عويرس و گروهى از همراهانشان صادر كرد ، و چون خواستند كه او را بر چوبه دار ببندند استدعا كرد تا او را از كنار خانهء قاضى ببرند ، تصور مىكرد كه او را از قتل برهاند ، قاضى را كه چشم به دو افتاد ، برخاست و در بر روى خود ببست ، عماره چنين سرود :\r\n","description":"","footnote":"","page_name":" 284 ","page_number":284},
  {"content":"\r\n\r\nعبد العزيز قد احتجب\r\nانّ الخلاص من العجب\r\n\r\n- قاضى عبد العزيز در حجاب شد ، ديگر رهائى بسيار شگفت مىنمايد .\r\n* عماد الدين كاتب در « خريده » گويد : تاج الدين كندى ، ابو اليمن بعد از مصلوب شدن عماره چنين سرود :\r\n\r\nعمارة فى الاسلام ابدى خيانة\r\nو بايع فيها بيعة و صليبا\r\nو أمسى شريك الشّرك فى بغض احمد\r\nو أصبح فى حبّ الصّليب صليبا\r\nو كان خبيث الملتقى ان عجمته\r\nتجدمنه عودا فى النّفاق صليبا\r\nسيلقى غدا ما كان يسعى لنفسه\r\nو يسقى صديدا فى لظى و صليبا\r\n\r\n- عماره در اسلام راه خيانت گرفت ، با يهود و نصارى همگام شد .\r\n- در كين أحمد با مشركان شريك آمد ، در مهر صليب استوار شد .\r\n- چنان سخت كوش كه اگر با دندان بخائى ، در زير دندان چون فولاد نر باشد .\r\n- برستاخيز ، آنچه كاشت مىدرود ، آتش و خونابه اش شراب باشد .\r\n* شاعر ، نزد خاندان رزيك مكانت و منزلتى بس عظيم داشت ، اشعار فراوانى در مدح آنان سروده كه در ديوانش ، و هم در كتاب « نكت عصريه » درج است .\r\nدر نكت مىنويسد كه ملك صالح سه هزار دينار يعنى سه بدرهء زر به دو فرستاد و با خط خود بر نوشت :\r\n\r\nقل للفقيه عمارة يا خير من\r\nقد حاز فهما ثاقبا و خطابا\r\nاقبل نصيحة من دعاك الى الهدى\r\nقل « حطَّة » و ادخل الينا البابا\r\nتجد الائمّة شافعين و لا تجد\r\nالَّا لدينا سنّة و كتابا\r\nو علىّ أن أعلى محلَّك فى الورى\r\nو اذا شفعت الىّ كنت مجابا\r\nو تعجّل الآلاف و هى ثلاثة\r\nذهبا و قلّ لك النّضار مذابا\r\n\r\n- به فقيه عماره بر گو : ايكه از فهم و دانش ، سخن و خطابه برخوردارى .\r\n- پند ناصحت بر گوش گير كه راهت نمايد . بگو : خواهان آمرزشم ، قدم در راه گذار .\r\n","description":"","footnote":"","page_name":" 285 ","page_number":285},
  {"content":"\r\n- پيشوايانت شافع محشر باشند ، اينجا جز كتاب و سنت حاكم نباشد .\r\n- پيمان بندم كه مقامت رفيع گردانم ، شفاعتت هر چه باشد ، پذيرا گردم .\r\n- اينك سه بدرهء زر به حساب بر گير ، تبر مذاب لايق مقدار تو نباشد .\r\n* فقيه عماره در پاسخش نوشت :\r\n\r\nحاشاك من هذا الخطاب خطابا\r\nيا خير أملاك الزّمان نصابا\r\nلكن اذا ما أفسدت علماؤكم\r\nمعمور معتقدى و صار خرابا\r\nو دعوتم فكرى الى اقوالكم\r\nمن بعد ذاك أطاعكم و أجابا\r\nفاشدد يديك على صفاء محبّتى\r\nو امنن علىّ و سدّ هذا البابا\r\n\r\n- اين نه در خور مقام منيعت باشد كه مرا بهترين مردم دانى ، ايكه بر پادشاهان سر و افسر باشى .\r\n- داعيان و مبلَّغانت معمورهء قلبم خراب كردند ، ايمانم بباد فنا دادند .\r\n- اينك كه خود ، انديشه‌ام را به خدمت باز خوانى اجابت كنم ، راه اطاعت پيش گيرم .\r\n- استوار و محكم بر صفاى مهرم چنگ بر زن ، منت پذيرم ، اما دهان داعيان را استوار بر بند .\r\n* فقيه عماره فرزندان متعدد داشت ، 6 تن پسران او در حال حيات او دار فانى را وداع گفتند ، عماره دربارهء يكايك آنها مرثيه‌ها سرود كه سر آغاز آن قصيده‌ها در اصل كتاب ( الغدير عربى ياد شده ) و چون ترجمهء آن مايهء ملال بود ، از ترجمه خوددارى شد .\r\nدر خاتمهء كتاب و خاتمهء شرح حال شاعر ، اين چند بيت كه از سروده‌هاى همين شاعر است درج مىشود :\r\n\r\nيا ربّ هيّىء لنا من امرنا رشدا\r\nو اجعل معونتك الحسنى لنا مددا\r\nو لا تكلنا الى تدبير انفسنا\r\nفالنّفس تعجز عن اصلاح ما فسدا\r\nأنت الكريم و قد جهّزت من أملى\r\nالى اياديك وجها سائلا و يدا\r\nو للرّجاء ثواب أنت تعلمه\r\nفاجعل ثوابى دوام السّترلى ابدا\r\n\r\n- بار خدايا ، اسباب رشد و صلاح مهيا كن ، با نصرت خود ما را مدد فرما .\r\n","description":"","footnote":"","page_name":" 286 ","page_number":286},
  {"content":"\r\n- ما را به خود وا مگذار كه ما از اصلاح مفاسد عاجز و ناتوانيم .\r\n- كريم و بخشنده اى ، از اينرو آرزوها بسيج شد ، دست گدائى فراز كرديم چشم اميد به نعمت وافرت دوختيم .\r\n- اميدوارى هم پاداش نيكى دارد ، و تو بهتر دانى . پاداش من پرده پوشى بر گناهان و معايب است ، عطا فرما ( 1 ) .\r\nو آخر دعوانا أن الحمد للَّه ربّ العالمين\r\n\r\n\r\n","description":"","footnote":"\r\n( 1 ) شرح حال شاعر ، از كتاب نكت عصريه ، خريدهء عماد كاتب ، كامل ابن اثير ج 11 ص 163 تاريخ ابن خلكان ج 1 ص 409 تاريخ ابن كثير ج 12 ص 275 مرآة الجنان ج 3 ص 390 ، اقتباس شده ، فرهنگهاى رجالى متأخرين هم بشرح حال او پرداخته‌اند .\r\n","page_name":" 287 ","page_number":287}
  ]