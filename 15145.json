[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n\r\nجلد سوم\r\n\r\n[ تقريظ 
  ]\r\nباسمه تعالى\r\nمجموعه استفتائات حاضر بخشى انبوه استفتائات واصله به دفتر حضرت آيت الله العظمى بهجت مد ظله العالى است كه از ميان استفتائاتى كه توسط معظم له پاسخ داده شده انتخاب و تبويب گرديده است . بنا بر اين پاسخهاى ارايه شده در اين مجموعه مطابق با نظر شريف حضرت آيت الله العظمى بهجت مد ظله العالى مىباشد\r\nبخش استفتاء دفتر حضرت آيت الله بهجت مد ظله العالى .\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nاستفتائات\r\nاز محضر حضرت آيت الله العظمى بهجت\r\nمدظله العالى\r\nجلد سوم\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبهجت ، محمد تقى ، 1294 -\r\nاستفتائات از محضر آية الله العظمى بهجت مدظله العالى . - قم : دفتر حضرت آية الله بهجت ، 1386 -\r\n4 ج .\r\n( ج 3 ) - 424 ص .\r\nISBN : 978 - 964 - 96942 - 4 - 5\r\nفهرست نويسى بر اساس اطلاعات فيپا .\r\n1 . فتواهاى شيعه - قرن 14 . 2 . فقه جعفرى - رساله عمليه . الف . دفتر آية الله العظمى بهجت . ب . عنوان :\r\n5 الف 9 ب / 9 / 183 BP\r\n3422 / 297\r\n1386\r\nاستفتائات\r\nاز محضر حضرت آيت الله العظمى بهجت - مدظله العالى -\r\n( جلد سوم )\r\nناشر : دفتر معظم له\r\nنوبت چاپ : اول / تابستان 1386\r\nشمارگان : 5000 نسخه\r\nچاپ : نينوا / حروفزن : جبارى\r\nشابك : 5 - 4 - 96942 - 964 - 978\r\nكليهء حقوق براى ناشر محفوظ است\r\nمركز پخش\r\nانتشارات شفق\r\nقم - خيابان شهدا ، كوى 22\r\nتلفن : 7741028 - نمابر : 7744836\r\nقيمت دوره 4 جلدى : ده هزار تومان\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nاحكام خمس\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nسال خمسى\r\n\r\nزمان معين براى خمس دادن\r\n3396 . شخص از چه زمانى بايد سال خمسى داشته باشد ؟\r\nج . تاجر و كاسب و صنعت گر و مانند اين‌ها از وقتى كه شروع به كاسبى مىكنند ، يك سال كه بگذرد ، بايد خمس آن چه را كه از خرج سالشان زياد مىآيد بدهند ، و كسى كه شغلش كاسبى نيست ، اگر اتفاقاً معامله‌اى بكند و منفعتى ببرد ، بعد از آن كه يك سال از موقعى كه فايده برده بگذرد ، بايد خمس مقدارى را كه از خرج مالش زياد آمده بدهد .\r\n\r\nملاك در روز اوّل سال خمسى\r\n3397 . اگر فردى در وسط روز اوّل سال خمسى مالى به او برسد ، آيا اين مال جزو درآمد سال پيش است يا سال بعد ؟\r\nج . مربوط به سال آينده است .\r\n\r\nسال كسى كه درآمدى ندارد\r\n3398 . كسى كه درآمدى ندارد يا اگر دارد به مخارج او كفايت نمىكند ، آيا لازم است سال خمسى قرار دهد ؟\r\nج . لازم نيست .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n\r\nچيزى كه سال از آن نگذشته\r\n3399 . اگر از سال خمسى چيزى در دست شخص باشد ، ولى هنوز يك سال از موعد آن نگذشته است . آيا خمس به آن تعلّق مىگيرد ؟\r\nج . چيزى كه سر سال خمسى از مؤونه اضافه بيايد تخميس مىشود ، مگر از مصاديق مسأله‌ى 1400 رساله باشد و يا فايده‌اى مستقل از ارباح كسب سال باشد كه بتواند سال مختصّ به خود داشته باشد .\r\n\r\nكسى كه سال خمسى ندارد\r\n3400 . كسى كه سال خمسى ندارد و مىخواهد خمس اموالش را بدهد . آيا لازم است اوّلين سودى را كه به دست آورده ، مبدأ سال خمسى خود قرار دهد و بقيه سودها و مخارج را با آن بسنجد ؟ يا لازم نيست ؛ بلكه فقط خمس اموالى را كه يقين دارد الآن خمس به آن‌ها تعلّق مىگيرد پرداخت كند و اموالى را كه شك دارد خمس به آن‌ها تعلق مىگيرد يا نه مصالحه نمايد و تاريخ مصالحه را اوّل سال خمسى خود قرار دهد ؟\r\nج . وجه اخير صحيح است .\r\n\r\nتغيير دادن سال خمسى\r\n3401 . آيا مىتوان سال خمسى را تغيير داد و اگر كسى سود فاصلهء سال اصلى و سال جديد را تخميس كند ، آيا بازهم براى تغيير سال خمسى نياز به اذن حاكم شرع دارد ؟\r\nج . همان مقدار حساب براى تغيير سال خمسى كافى است و هر وقت حساب خود را تسويه كرد ، همان وقت ابتداى سال او مىشود .\r\n\r\nتقارن حقوق با سال خمسى\r\n3402 . شخصى در يك تاريخ مشخّص حقوق مىگيرد و همان تاريخ ، آخرين روز سال\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nخمسى او است . با سر رسيدن آن تاريخ آيا به حقوق همان ماه كه در واقع خرج ماه آينده است خمس تعلّق مىگيرد ؟\r\nج . حقوق ذكر شده از درآمد سال وصول آن است ؛ مگر به نحوى مشمول مسأله‌ى 1400 رساله شود كه ربح زايد از مؤونه‌ى سال بر آن صادق نباشد .\r\n\r\nدريافت حقوق ماه قبل بعد از فرارسيدن سال خمسى\r\n3403 . در سر سال خمسى ، قبل از دريافت حقوق ماه قبل ، خمس مال خودم را محاسبه كرده و پرداخته‌ام و بعد از چند روز حقوق ماه قبل را گرفته‌ام ، آيا اين حقوق مربوط به سال خمسى آينده است يا بايد همين سال محاسبه شود ؟\r\nج . مربوط به سال آينده است .\r\n\r\nمحاسبه خمس اموال قبل از رسيدن سال خمسى\r\n3404 . چند روز مانده به سر سال خمسى ، خمس اموال را محاسبه كرده و پرداخته‌ام و همان موقع را سر سال خمسى جديد قرار داده‌ام ، آيا حقوقى يا درآمدى كه در آن چند روز بعد به دستم مىرسد ، جزو درآمد سال بعد است يا بايد حالا خمس آن را بدهم ؟\r\nج . اگر وقت وصول آن حقوق هم بعد از آن روز محاسبه بوده ، جزو درآمد سال بعد است .\r\n\r\nخمس پولى كه قرض داده شده\r\n3405 . مقدارى پول به كسى قرض دادم تا چند ماه قبل از فرارسيدن سال خمسىام به من برگرداند ، ولى او بعد از سال خمسى برگرداند و من در آن موقع كه قرار بود تحويل دهد ( قبل از سال خمسى ) براى مخارج زندگىام ، به آن پول نياز داشتم . آيا اين پول خمس دارد ؟\r\nج . خمس ندارد .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n\r\nسال خمسى طلاب علوم دينى كه سهم امام مصرف مىكنند\r\n3406 . آيا طلاب علوم دينى كه سهم امام - عليه السّلام - مصرف مىكنند و گاهى نيز از راه تبليغ درآمدى دارند بايد سال خمسى داشته باشند ؟ اگر لازم است داشته باشند ، اگر در آخر سال خمسى چيزى اضافه بيايد و نداند از كدام است ( سهم امام يا درآمد تبليغى ) تكليف چيست ؟\r\nج . سال خمسى داشته باشند و هر چه اضافه آوردند بايد خمس آن را بدهند هر مالى كه باشد از قبيل مزد و حقوق و تدريس و . . . به نحو لزوم و در وجوه بنابر احوط .\r\n\r\nكسى كه فقط چند سال قبل خمس اموال خود را داده است\r\n3407 . شخصى خمس اموال خود را حساب كرده و پرداخته ، ولى براى سال‌هاى بعد حساب خود را نگاه نداشته . بعد از چند سال مىخواهد اموال خود را حساب كند ، آيا خمسى كه قبلًا پرداخت كرده كسر مىشود ؟\r\nج . اگر از مخمّس خرج نموده ، ظاهراً كسر نمىشود و گرنه اضافه‌شده‌ى بر اموال او خمس دارد .\r\n\r\nشخصى كه سال خمسى نداشته\r\n3408 . شخصى كه سال خمسى ندارد و مىخواهد براى خود سال خمسى قرار دهد و چند روز قبل مبلغى درآمد داشته آيا به اين پول خمس تعلق مىگيرد ؟\r\nج . احتياطاً بايد با حاكم شرع مصالحه كنند .\r\n\r\nخمس مواد خوراكى كه در اواخر سال خمسى تهيه مىشوند\r\n3409 . شخصى كه سال خمسى دارد و مقدارى مواد خوراكى را اواخر سال خمسى ( مثلًا دو ماه مانده به پايان سال ) خريده است ، اگر سر سال خمسى بخواهد خمس آن‌ها را\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nبدهد براى تهيه آن‌ها در سال بعد براى خوراك خانواده با مشكل مواجه مىشود و آن قدر ندارد كه از نياز و خرج زندگيش زياد بيايد با توجه به اين كه از زمان خريد آن مواد خوراكى يك سال نگذشته است ، آيا خمس آن‌ها واجب است ؟\r\nج . خير ، به مسأله‌ى 1400 رساله مراجعه شود .\r\n\r\nخمس حقوقى كه چند روز قبل از رسيدن سال خمسى دريافت مىشود\r\n3410 . كارمندى كه سال خمسى او رأس يكى از ماه‌هاى شمسى است و به طور عادى حقوق او به زحمت تا پايان ماه كفاف مخارج او را مىدهد ، اگر حقوق خود را يك يا دو روز قبل از رسيدن سال خمسى دريافت كند ، آيا بايد خمس آن را بپردازد ؟\r\nج . خير ، بنابر توضيحى كه در مسأله‌ى 1400 رساله ذكر گرديده است .\r\n\r\nتغيير سال خمسى\r\n3411 . آيا مىتوان سال خمسى را تغيير داد ؟ چگونه ؟\r\nج . مىتوان آن را جلو انداخت و هر وقت تسويه حساب كرد ، اوّل سال او حساب مىشود .\r\n\r\nتعيين سال خمسى جداگانه براى حقوق هر ماه\r\n3412 . حقوق‌بگيران و افرادى كه ماهيانه مبلغى به عنوان حقوق يا شهريه دريافت مىكنند ، آيا مىتوانند براى هر حقوق دريافتى ماهيانه خود ، سال جداگانه‌اى قرار دهند ؟ طلاب شهريه بگير چه طور ؟\r\nج . بايد براى تمام اموال يك سال خمسى قرار دهند ، با فرض اين كه يك درآمد عرفى مستمر حساب مىشود ؛ به مسأله‌ى 1388 رساله مراجعه شود .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\nشمسى يا قمرى بودن سال خمسى\r\n3413 . آيا براى تعيين سال خمسى ، بهتر است سال شمسى محاسبه شود يا قمرى ؟\r\nج . جايز است دادن خمس را تا آخر سال قمرى ، تأخير بيندازد و اگر براى دادن خمس زراعت و مانند آن ، كه مطابق سال شمسى انجام مىشود ، سال خمسى را شمسى قرار دهد ، اشكال ندارد .\r\n\r\nنحوه تعيين سال خمسى\r\n3414 . آيا تعيين سال خمسى به اختيار خود شخص است يا بايد ابتداى شروع به كسب را ابتداى سال خود قرار دهد ؟\r\nج . بايد از اوّلين درآمد آن حساب كند . ( مسأله‌ى 1384 رساله ) .\r\n\r\nسال خمسى جداگانه براى هر درآمد\r\n3415 . آيا انسان مىتواند سال خمسى هر پولى را كه به دستش مىرسد جداگانه قرار دهد ؛ يعنى براى هر دريافت و درآمدى كه به دستش مىرسد ، يك سال خمسى جداگانه قرار دهد كه اگر آن پول در آن سال خرج نشد خمس آن را بدهد يا اين كه حتماً بايد يك سال خمسى واحد براى همه درآمدها در همه ماه‌ها و روزها داشته باشد ؟\r\nج . اگر فقط يك رشته درآمد دارد ، بايد يك سال خمسى قرار دهد ، ( مسأله‌ى 1384 و 1388 رساله ) .\r\n\r\nزمان محاسبه خمس چك مدت‌دار\r\n3416 . چنان‌چه خريدار چك مدت‌دار بدهد كه پس از سه ماه وصول شود ، براى محاسبه خمس آن زمان فروش ملاك است يا وقت وصول پول ؟\r\nج . وقت وصول پول ملاك است .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nخمس لوازم التحرير كه اواخر سال خمسى تهيه مىشود\r\n3417 . اگر سال خمسى كسى مثلًا پايان شهريور باشد ، آيا لوازم التحريرى كه براى سال تحصيلى فرزندانش خريدارى كرده ، خمس دارد يا نه ؟\r\nج . به مسأله‌ى 1400 رساله رجوع شود .\r\n\r\nتعيين ساعت خمسى\r\n3418 . آيا در سال خمسى تعيين ساعت خمسى نيز لازم است ؟ و در صورت تعيين ، اگر بعد از آن ساعت پولى به انسان برسد آيا جزو درآمد سال بعد محسوب مىشود ؟\r\nج . مناسب است ساعت آن هم معين باشد ؛ لكن گذشت كه روز تسويه حساب ، اوّلين روز سال جديد است .\r\n\r\nفراموش كردن سال خمسى\r\n3419 . در صورتى كه روز شروع سال خمسى را ندانم ، ولى ماهش را بدانم ، آيا مىشود به دلخواه ، يكى از روزهاى همان ماه را اختيار كنم ؟\r\nج . بله ، مىتواند اوّل ماه را اختيار كند و غير آن هم مانعى ندارد .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\nمخارج و مؤونه\r\n\r\nخرج و مؤونه\r\n3420 . چه خرج‌هايى به عنوان مؤونه به حساب مىآيد و خمس به آن‌ها تعلق نمىگيرد ؟\r\nج . آن چه از منافع كسب در بين سال به مصرف خوراك ، پوشاك ، خريد اثاثيه ، خريد منزل ، جهيزيه دختر ، عروسى ، زيارت و مانند اين‌ها مىرساند ، در صورتى كه از شان او زياد نباشد و زياده روى هم نكرده باشد ، خمس ندارد .\r\n\r\nجنس زايد بر مؤونه و مخارج زندگى\r\n3421 . اگر با پولى كه خمس ندارد يا خمس آن پرداخت شده ، جنسى خريدارى شود كه اضافه بر مؤونه بوده و از سال گذشته ، آيا خمس دارد ؟\r\nج . خمس ندارد ؛ مگر مال التّجاره باشد كه به سود آن تعلّق مىگيرد .\r\n\r\nمؤونه بودن تلفن منزل\r\n3422 . آيا تلفن منزل جزو ما يحتاج زندگى و مؤونه حساب مىشود و خمس ندارد ؟\r\nج . بله ، جزو مؤونه است .\r\n\r\nپول واريز شده براى تلفن\r\n3423 . پول‌هايى جهت دريافت تلفن به حساب مخابرات پرداخت مىشود و سال از آن\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nمىگذرد ، آيا خمس دارد ؟\r\nج . اگر مورد نياز است ، خمس ندارد .\r\n\r\nخمس چرخ خياطى خانگى\r\n3424 . آيا چرخ خياطى مورد احتياج در منزل خمس دارد ؟\r\nج . خير ، خمس ندارد .\r\n\r\nمخارج تحصيل\r\n3425 . با توجّه به اين كه مخارج تحصيل اولاد بر پدر واجب نيست ، آيا اگر پدرى مخارج تحصيل اولاد را بدهد ، لازم است خمس آن مقدار از مخارج تحصيل را هم سر سال خمسى پرداخت نمايد ؟\r\nج . گرچه مخارج تحصيل اولاد بر پدر واجب نيست ، ولى اگر به مقدار شأن و حاجت بدهند از مؤونه است .\r\n\r\nچيزى كه از مؤونه خارج مىشود\r\n3426 . مالى كه به عنوان وسيله مورد نياز خريدارى شود ، لكن در همان سال يا سال ديگر از مؤونه بودن خارج شود ، آيا خمس دارد ؟\r\nج . اگر از وقتى كه از مؤونه خارج شده ، يك سال بگذرد ، خمس دارد بنابر احوط .\r\n\r\nفروختن چيزى بعد از گذشت سال\r\n3427 . اگر چيزى خريده كه يك سال از آن گذشته باشد و در صورت نياز و عدم نياز آن را بفروشد ، حكم خمس آن چيست ؟\r\nج . اگر از مؤونه نبوده ، بايد خمس آن را بدهد ، و اگر از مؤونه بوده پول فروش آن از فوايد سال فروش است كه در صورت باقى ماندن تا سر سال خمس دارد .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\nعدم تعلّق خمس به اشياى مورد نياز\r\n3428 . اگر همسر اين جانب سكّه‌اى را كه به عنوان جايزه در كار فرهنگى دريافت كرده بود به من هديه كند و قصد من هم اين بوده كه با آن بعضى از مشكلات زندگى را حلّ كنم ، ولى زمان دريافت سكّه تا سال مالى اين جانب و همسرم فاصلهء زيادى نداشته و فرصت نكردم كه آن را قبل از رسيدن سال مالى بفروشم ، آيا سر سال مالى ، خمس آن را بايد بپردازم ؟\r\nج . اگر در زندگى به آن نياز داريد ، خمس ندارد . ( مسأله 1391 رساله )\r\n\r\nپول واريز شده جهت حج و عمره و زيارت\r\n3429 . پولى كه جهت حج و عمره و يا زيارت مشاهد مشرفه واريز شده است ، پس از رسيدن سال خمسى ، جزو مؤونه حساب مىشود ؟\r\nج . بله جزو مؤونه است و خمس ندارد .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nمازاد بر مخارج و احتياج\r\n\r\nخمس وسايل مستعمل\r\n3430 . آيا به وسايلى كه انسان قبلًا از آن‌ها استفاده كرده و مستعمل است ، مانند كفش زمستانى ، لباس‌هاى مختلف و لباس‌هاى كهنه‌اى كه قصد استفاده از آن‌ها را ندارد ، خمس تعلق مىگيرد ؟\r\nج . اگر سال بر آن‌ها بگذرد و قيمتى داشته باشد ، احتياطاً خمس آن‌ها را بدهد .\r\n\r\nپرداخت خمس اموال بدون اجازه‌ى شوهر\r\n3431 . زن مىداند كه شوهرش خمس نمىهد ، آيا مىتواند بدون اجازه‌ى شوهر ، خمس چيزى را كه در خانه از مخارج سال اضافه آمده ، بپردازد ؟\r\nج . خير ، نمىتواند مگر به اندازه‌ى مورد استفاده‌ى خود زن باشد .\r\n\r\nخمس منزل اضافه بر منزل مورد نياز\r\n3432 . شخصى ساكن روستا است و در شهر خانه‌اى خريدارى كرده و يك اطاق آن را براى استفاده خود - براى مواقعى كه به شهر مىرود - اختصاص داده و بقيه را اجاره داده است ، آيا به خانه مزبور خمس تعلق مىگيرد ؟\r\nج . بله ، تعلق مىگيرد ؛ مگر اين كه داشتن خانه در شهر مورد نياز او بوده و به مال الاجاره آن در معيشت محتاج باشد .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n\r\nاجناسى كه در طول سال اتفاقاً مورد استفاده قرار نمىگيرد\r\n3433 . آيا به اشيا و اجناسى مثل لباس و جا نماز و تسبيح و مهر و . . . كه در طول سال مورد استفاده قرار نگرفته ، خمس تعلق مىگيرد ؟\r\nج . اگر معرضيّت براى استفاده داشته باشد ، خمس ندارد .\r\n\r\nخمس وسايل خريدارى شده از درآمد\r\n3434 . كسى از درآمد كارش وسايلى مانند ماشينِ سوارى ، يخچال ، تلويزيون يا لوازم زندگى ديگر كه در اين زمان مورد استفاده قرار مىگيرد تهيه مىكند ؛ خمس اين‌ها چگونه است ؟\r\nج . خمس ، پس از اخراج لوازم سال است .\r\n\r\nپارچه‌هاى اضافى\r\n3435 . خانم‌ها معمولًا بر اساس احتياج به لباس ، مقدارى پارچه مىخرند كه در موقع فراغت لباس تهيه كنند كه به علّت اشتغالات جنبى موفق به دوختن لباس نمىشوند و سال بر آن مىگذرد . آيا آن پارچه‌ها خمس دارد ؟ در صورت مثبت بودن پاسخ ، چه كسى بايد خمس را بدهد ؟\r\nج . آنچه در طول سال مصرف نشده ، بايد خمس آن داده شود و بايد مالك پارچه‌ها خمس بدهد ؛ مگر آن كه مورد نياز بالفعل بوده و مانع از دوخت آن پيش آمده باشد .\r\n\r\nخمس فرشى كه بعد از سه سال استفاده شده\r\n3436 . پنج سال قبل فرشى را خريدارى نموده‌ام و بعد از سه سال مورد استفاده واقع شده است . آيا خمس بدان تعلّق گرفته است يا خير ؟ و بر فرض تعلّق ، قيمت فعلى ملاك است يا قيمت قبل ؟\r\nج . اگر فرش مورد حاجت بوده ، هر چند به اين صورت كه بعداً مورد حاجت\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nمىشود و بايد فعلًا براى احتياج آينده آن را تهيّه كند ، خمس واجب نشده است ، و بر فرض تعلّق خمس ، احتياطاً در تعيين قيمت ، با رجوع به فقيه يا وكيل او مصالحه شود .\r\n\r\nمجلّات\r\n3437 . مجلّات ماهنامه‌اى تهيّه شده و بعد از استفاده‌ى مختصر بدون استفاده مانده و يك سال بر آن گذشته . آيا خمس آن‌ها پرداخت شود ؟\r\nج . اگر ماليّت دارد و ديگر مورد نياز او نيست ، خمس دارد بنابر احوط .\r\n\r\nجزوات درسى\r\n3438 . جزوات درسى كه دانشجويان براى خود مىنويسند يا توسّط دانشگاه به صورت مجانى در اختيارشان قرار مىگيرد ممكن است بيش از يك سال بماند و از آن‌ها استفاده نشود . ولى در مقاطع فوق‌ليسانس حتماً مورد استفاده قرار مىگيرد ، آيا به اين جزوات خمس تعلّق مىگيرد ؟\r\nج . خمس ندارد .\r\n\r\nكتاب‌هاى اهل علم\r\n3439 . آيا به كتاب‌هاى اهل علم كه خريدارى شده و بعضى از آن‌ها ممكن است هيچ‌گاه مورد استفاده قرار نگيرد ، خمس تعلّق مىگيرد ؟\r\nج . اگر در معرض استفاده باشد ، خمس ندارد .\r\n\r\nخمس كتاب\r\n3440 . آيا به كتابى كه قبلًا از آن استفاده كرده و حالا به آن احتياجى ندارد خمس تعلّق مىگيرد ؟\r\nج . اگر هيچ احتياجى ندارد ، خمس دارد ؛ بنابر احوط .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n\r\nخمس لوازم التّحرير\r\n3441 . كسانى كه در آخر سال خمسى مقدارى لوازم التحرير و . . . كه مورد نيازشان در سال آينده است زياد مىآورند ، آيا بايد خمس آن‌ها را بدهند ؟\r\nج . با ساير چيزهاى زياد آمده - مثل خوراكى - فرقى ندارد .\r\n\r\nخمس مواد غذايى\r\n3442 . مواد غذايى كه به صورت كوپنى يا سهميه‌اى و ارزان تهيه مىشود ، سر سال خمسى چگونه بايد قيمت آن‌ها را حساب كرد ؟\r\nج . به قيمت فعلى بازار محاسبه شود .\r\n\r\nمازاد مواد غذايى و حبوبات\r\n3443 . آيا به مازاد مواد غذايى و حبوباتى كه سر سال خمسى در خانه باقى مانده است خمس تعلّق مىگيرد و بر فرض تعلّق ، بايد قيمت خريد محاسبه شود يا به قيمت روز بازار ؟\r\nج . خمس دارد و بايد به قيمت فعلى بازار محاسبه شود ؛ مگر اين كه از مصاديق مسأله 1400 رساله باشد .\r\n\r\nخمس منزل دو طبقه\r\n3444 . شخصى داراى منزلى دو طبقه است كه طبقه‌ى پايين آن مازاد بر احتياج است .\r\nمىخواهد خمس آن را بدهد . زمين آن چگونه حساب مىشود ؟\r\nج . فقط خمس طبقه‌ى پايين را بايد بدهد و زمين جزو مؤونه است .\r\n\r\nخمس مصالح ساختمانى كه سال بر آن‌ها گذشته است\r\n3445 . آيا مصالح ساختمانى كه شخص به علت نداشتن قدرت مالى نتوانسته است آن‌ها\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nرا در تعمير يا نوسازى منزل خود استفاده كند و سال خمسى او فرا رسيده است بايد خمس آن‌ها را بپردازد ؟\r\nج . اگر آن مصالح را تا آخر عمر ، صرف آن تعميرات كند ، خمس ندارد .\r\n\r\nخمس اموالى كه براى عزادارى محرم جمع شده و زياد آمده\r\n3446 . مقدارى قند و برنج و مبلغى پول براى عزادارى محرم جمع شده و زياد آمده كه در سال آينده مصرف مىشود ، آيا خمس آن‌ها واجب است ؟\r\nج . خير ، واجب نيست .\r\n\r\nخمس وسيله‌اى كه براى خريدن وسيله ديگر فروخته مىشود\r\n3447 . كسى بين سال خمسى چيزى را براى رفع احتياجات خود و خانواده‌اش خريدارى مىكند و بعد از سال خمسى آن را مىفروشد تا چيز ديگرى تهيه كند و يا وسيله بهتر از آن را بخرد اگر به آن وسيله ديگر هم نياز داشته باشد ، آيا به پول فروش آن وسيله اوّل خمس تعلق مىگيرد ؟\r\nج . خير ، نمىگيرد .\r\n\r\nبخشش پول به فرزند و نگه‌داشتن آن\r\n3448 . پدرى مقدارى پول به فرزندش بخشيده است ولى مىگويد بايد در دست خودم باقى بماند تا موقعى كه مناسب بدانم به تو بدهم . آيا سر سال كه شد ، خمس آن بر فرزند است يا پدر ؟\r\nج . تا وقتى كه تحويل فرزند نداده ، خمس آن بر پدر واجب است .\r\n\r\nفروش منزل مورد نياز خود و نگهدارى پول آن براى خريدن منزل مناسب\r\n3449 . شخصى منزل مسكونى مورد نياز خود را مىفروشد و پول آن را به عنوان تضمين\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nقرارداد خريد خانه مىگذارد و يا نزد خود نگه مىدارد تا موقع مناسب خانه مناسب با شأن خود بخرد ، آيا به اين پول خمس تعلّق مىگيرد ؟\r\nج . خير ، تعلق نمىگيرد .\r\n\r\nتعويض خانه بزرگ با خانه‌اى كوچك‌تر و دريافت اختلاف قيمت\r\n3450 . اگر كسى خانه بزرگ خود را با خانه ديگرى تعويض كرده و مقدارى پول نيز دريافت كند ، آيا به اين پول خمس تعلق مىگيرد ؟\r\nج . اگر آن پول زايد بر مؤونه باشد ، خمس دارد .\r\n\r\nفروش قسمتى از سرمايه كسب يا ابزار كار براى خريد خانه مورد نياز\r\n3451 . اگر كسى قسمتى از سرمايه كسب يا ابزار كار خود را براى خانه بفروشد آيا بايد خمس پول حاصل شده را بپردازد ؟\r\nج . خير ، لازم نيست .\r\n\r\nخانه‌اى كه قبل از فروش خانه‌ى اوّل خريده مىشود\r\n3452 . اگر كسى خانه مسكونى دارد و خانه ديگرى خريدارى كند به صورت نسيه كه بعداً با فروش خانه مسكونى خود قيمت آن را پرداخت كند ، اگر خانه مسكونى فروخته شده را از پول خمس داده شده ، خريدارى كرده باشد ، ولى زيادى قيمت پيدا كرده باشد ، آيا بر سود و اضافه قيمت حاصل شده خمس تعلق مىگيرد ؟\r\nج . اگر اضافه را به مصرف منزل مورد حاجت يا مصرف ديگر مورد نياز برساند ، خمس ندارد .\r\n\r\nخمس پول حاصل از فروش وسايل ضرورى زندگى بعد از رسيدن سال خمسى\r\n3453 . اگر كسى قبل از فرا رسيدن سال خمسى وسايل ضرورى زندگى خود را\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nخريدارى كند و تصميم داشته باشد بعد از فرا رسيدن سال آن‌ها را بفروشد ، آيا بايد خمس آن‌ها را بپردازد ؟ و آيا فرق بين اين كه از اوّل قصد فرار از خمس را داشته يا نه وجود دارد ؟\r\nج . خير ، خمس ندارد .\r\n\r\nخانه خريدارى شده قبل از سال خمسى كه بعد از سال خمسى تخليه مىشود\r\n3454 . خانه‌اى را براى استفاده شخصى از درآمد سال خريدارى كردم ولى فروشنده گفته است 3 ماه بعد خانه را تخليه مىكنم . اكنون سال خمسى اين جانب رسيده است و هنوز خانه در دست فروشنده است . آيا به اين خانه خمس تعلق مىگيرد ؟\r\nج . خير ، خمس ندارد .\r\n\r\nخريدوفروش زمين براى تهيه خانه\r\n3455 . شخصى زمينى را براى ساختن خانه خريده و آن را فروخته تا خانه خريدارى كند ، آيا به پول اين زمين خمس تعلق مىگيرد ؟\r\nج . خير ، خمس ندارد .\r\n\r\nفروش منزل و خريد مغازه\r\n3456 . اگر فردى منزل مسكونى خود را بفروشد و قبل از رسيدن سال خمسى با وجه مذكور ، مغازه‌اى جهت امرار معاش بخرد ، آيا بايد خمس آن را بپردازد ؟\r\nج . در صورتى كه به اصل پول خمس تعلّق نگرفته بوده ، تبديلات هم خمس ندارد .\r\n\r\nنحوه احتساب خمس در صورت ساختِ خانه با پول خمس داده نشده\r\n3457 . كسى تدريجاً خانه مسكونى از پول غير مخمّس ساخته است . حال مىخواهد\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nخمس بدهد ، همان پول خرج شده را بايد خمس بدهد يا قيمت امروز را ؟\r\nج . خمس وجوه مصرف شده را اگر متعلّق خمس بوده است بايد تأديه نمايد .\r\n\r\nخمس مال گرو نگه داشته شده\r\n3458 . اين جانب منزلى خريدارى كردم چون سند آن آماده نبود ، مبلغى از پول آن را به عنوان گرو نزد خود نگه داشتم تا سند آماده شود ؛ ولى سند آماده نشد و سال خمسىام رسيد ، آيا به اين مقدار پول گرويى خمس تعلّق مىگيرد ؟\r\nج . ظاهراً خمس ندارد .\r\n\r\nرهن كردن منزل و خمس رهن\r\n3459 . آنچه امروزه مرسوم است كه پولى به صاحب خانه مىدهند و در مقابل آن در خانه سكونت مىكنند و به آن رهن منزل مىگويند ، در چه صورت صحيح است و آيا صاحب پول بايد پس از گذشت سال خمس آن پول را بپردازد ؟\r\nج . در صورتى كه ضمن اجاره شرط قرضى كرده باشد و معامله متعارف باشد ، اشكالى ندارد و اگر بدون اين پول نياز مسكن او تأمين نمىشود ، اين قرض خمس ندارد ؛ حتى اگر چند سال در دست صاحب منزل باقى بماند .\r\n\r\nخريدارى منزل براى فرزند\r\n3460 . فرزند اين جانب قرار است جهت تحصيل ، چند سال به شهر ديگرى برود ، آيا به خانه‌اى كه براى استفاده او در آن شهر خريدارى مىكنم ، خمس تعلق مىگيرد ؟\r\nج . ظاهراً خمس ندارد .\r\n\r\nمنزل شخصى كارمندانى كه از منزل سازمانى استفاده مىكنند\r\n3461 . اين جانب در اداره‌اى به كار مشغولم . از طرف اداره ، خانه‌اى در اختيارم گذاشته\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nشده ؛ است ولى چون خانه شخصى ندارم ، از درآمد سال خود خانه‌اى تهيه كرده‌ام تا پس از بازنشستگى از آن استفاده كنم ، آيا به اين خانه خمس تعلق مىگيرد ؟\r\nج . ظاهراً خمس ندارد .\r\n\r\nتهيه زمين و ساختن خانه در چند سال\r\n3462 . تهيه خانه مورد نياز براى اين جانب مقدور نيست ، آيا مىتوانم از درآمد امسال خود زمينى تهيه كنم و در سال‌هاى آينده هر وقت پول داشتم در آن خانه بسازم يا اين كه خمس زمين را بايد بدهم ؟\r\nج . در صورتى كه مسأله 1391 رساله شامل آن شود ، خمس ندارد .\r\n\r\nوام گرفتن براى تهيه خانه\r\n3463 . شخصى براى ساختن خانه مورد نياز خود مقدارى وام گرفته است ، آيا با فرا رسيدن سال خمسى بايد خمس اين پول را بپردازد ؟\r\nج . خير ، خمس ندارد .\r\n\r\nوام گرفتن جهت تهيه خانه مورد نياز\r\n3464 . اين جانب كارمندم ، جهت خريد خانه از اداره خودم مبلغى وام گرفته و به حساب بانك مسكن واريز كردم تا بتوانم در سال‌هاى آينده با گرفتن وام مسكن خانه‌اى تهيه كنم . حال با توجه به اين كه اقساط اين پول از حقوقم كسر مىشود و بقيه حقوق نيز به زندگى من كفاف نمىدهد ، آيا بايد خمس اين پول را بپردازم ؟\r\nج . خمس ندارد .\r\n\r\nپس‌انداز كارمندان براى تهيه خانه مورد نياز\r\n3465 . معلمى هستم كه با پدر و مادرم زندگى مىكنم و هر ماه مبلغى از حقوق خود را\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nپس‌انداز مىكنم تا بتوانم براى خود در سال‌هاى آينده مسكن تهيه كنم ، آيا به اين پول خمس تعلق مىگيرد ؟\r\nج . خير ، تعلق نمىگيرد .\r\n\r\nخمس پول مصرف شده در تعميرات مسكن\r\n3466 . اين جانب داراى خانه‌اى هستم كه آن را اجاره داده‌ام ، آيا به پولى كه صرف تعميرات منزل مىكنم همانند اصل خانه خمس تعلق مىگيرد ؟\r\nج . اگر به اجاره بهاى آن خانه براى امرار معاش نياز داريد ، آن پول تعمير مثل اصل خانه خمس ندارد .\r\n\r\nپس‌انداز و تجارت براى تهيه خانه\r\n3467 . اگر پولى را براى خريد خانه پس‌انداز كند و بعد از دو يا سه سال ، آن را در تجارت اندازد كه از مجموع آن پول و درآمد حاصله‌ى آن مسكنى مناسب بخرد .\r\nوظيفه‌ى خمس آن چيست ؟\r\nج . خمس ندارد .\r\n3468 . در مورد مسأله‌ى 1391 رساله‌ى حضرتعالى ، چيزهايى كه در زندگى به آن احتياج دارد شامل خريد خدمت سربازى هم مىشود ؟\r\nج . بله ، مىشود .\r\n\r\nخمس منزلى كه به اجاره بهاى آن نياز هست\r\n3469 . شخصى دو خانه دارد كه در يكى ساكن است و خانه ديگر را اجاره داده و از درآمد آن امرار معاش مىكند كه بدون اجاره بهاى آن خانه ، خرج زندگيش تأمين نمىشود ، آيا به خانه‌ى دوم خمس تعلق مىگيرد ؟\r\nج . خير .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nعدم تعلّق خمس به پس‌انداز براى خريد مسكن\r\n3470 . مكلّفى ، پولى را براى خريدارى مسكن تا چند سال پس‌انداز كرده است . آيا خمس دارد ؟\r\nج . خمس ندارد .\r\n\r\nخمس پول صرف شده در سنگ كارى و رنگ منزل براى افزايش اجاره بها\r\n3471 . اين جانب داراى خانه‌اى هستم كه آن را اجاره داده‌ام و براى افزايش اجاره بهاى آن ، تعميراتى مانند : سنگ كارى و رنگ و . . . در آن انجام داده‌ام در حالى كه به اجاره بهاى آن براى مخارج زندگى نياز دارم ، آيا به پولى كه صرف تعميرات و نوسازى كرده‌ام خمس تعلق مىگيرد ؟\r\nج . خير .\r\n\r\nخمس منزل مسكونى كه اجاره داده مىشود\r\n3472 . اين جانب خانه‌اى براى سكونت خود تهيه كردم ، پس از مدتى كه در آن سكونت داشتم به جهت دور بودن فاصله خانه تا محل كارم ناچار شدم خانه را اجاره داده و با اجاره بهاى آن در محلى نزديك به محل كارم خانه‌اى اجاره كنم آيا به خانه من خمس تعلق مىگيرد ؟\r\nج . خير ، تعلق نمىگيرد .\r\n\r\nاجاره بهاى ماه‌هاى سال خمسى موجر كه بعد از سال خمسى وصول مىشود\r\n3473 . اگر مستأجر هنگام پرداخت اجاره ، قدرت پرداخت نداشته باشد و پس از حلول سال خمسى موجر آن را بپردازد ، اين پول داخل درآمد سال بعد موجر است يا همان سال قبل ؟\r\nج . آن پول جزو درآمد سال بعد موجر مىشود .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\nكسى كه فعلًا به خانه‌ى خود نياز ندارد\r\n3474 . شخصى خدمتكار مدرسه است . وى خانه‌اى شخصى داشته كه در آن زندگى مىكرد . پس از مدتى او را سرايدار كردند و او از منزل شخصى ، به مدرسه تغيير مسكن داد . با توجه به اينكه پس از پنج يا شش سال او را از مدرسه بيرون مىكنند و بالاخره به خانه‌اش بر مىگردد ، آيا منزلش كه پنج سال محل زندگى او نبوده است ، خمس دارد ؟\r\nج . منافع سال‌هايى كه نيازمند به انتفاع از عين يا مال الاجاره آن نيست ، احتياطاً خمس آن‌ها را بدهد .\r\n\r\nخمس مال الاجاره\r\n3475 . فردى خانه‌اى را براى سكونت ساخته است ولى بعداً از مورد نياز خارج شده و آن را اجاره داده است . آيا به مال الاجاره خمس تعلّق مىگيرد ؟\r\nج . اگر مال الاجاره‌اش مورد احتياج در مؤونه است ، خمس ندارد و گرنه خمس دارد .\r\n\r\nوجوب پرداخت خمس عين خالى از منافع\r\n3476 . كسى عين خانه‌اى را بدون منافع آن به ديگرى مصالحه كرده است و منافع آن را تا آخر عمر براى خودش قرار داده . اكنون سال خمسى طرف مصالحه كه مالك عين خانه ( بدون منافع ) شده است رسيده ، آيا بايد خمس اين خانه را بدهد ؟\r\nج . چون خود عين مملوكيّت دارد ، اگر زايد بر مؤونه‌اش باشد ، بايد خمس آن را بپردازد .\r\n\r\nاجاره دادن يك طبقه از منزل مسكونى\r\n3477 . اگر شخصى منزل دو طبقه داشته باشد كه يك طبقه‌ى آن را خودش سكونت\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nداشته و طبقه‌ى ديگر را اجاره داده است ، آيا اين شخص بايد خمس طبقه‌اى را كه اجاره داده بپردازد ؟\r\nج . اگر به درآمد اجاره‌ى آن نياز دارد ، خمس ندارد .\r\n\r\nپول پس‌انداز شده جهت خريد مسكن\r\n3478 . اگر كسى پولى جهت خريد مسكن پس‌انداز نمايد تا پس از مدتى منزلى خريدارى كند ، آيا پس از يك سال خمس به آن تعلق مىگيرد ؟ اگر در طول اين مدت براى مصارف ديگر از آن پول مصرف كند چه حكمى دارد ؟\r\nج . بنابر مسأله 1391 رساله ، خمس ندارد .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n\r\nاتومبيل و وسايل نقليّه\r\n\r\nاتومبيل مسافركشى\r\n3479 . اين جانب داراى اتومبيل سوارى هستم كه با آن مسافركشى مىكنم و از اين طريق مخارج زندگى خود را تأمين مىكنم . آيا مخارجى كه اتومبيل مذكور دارد ، مانند اصل اتومبيل جزو مؤونه است و خمس ندارد ؟\r\nج . بلى ، جزو مؤونه است و خمس ندارد .\r\n\r\nخمس ماشين سوارى كسى كه سال خمسى نداشته است\r\n3480 . كسى كه سال خمسى نداشته و ماشين سوارى و لوازم زندگى خريدارى كرده ، آيا به اين وسايل خمس تعلّق مىگيرد ؟ و اگر خمس دارد ، آيا قيمت فعلى را بايد بپردازد يا قيمت خريد را ؟\r\nج . به ذيل مسأله‌ى 1415 رساله رجوع شود و در صورت تعلق ، قيمت فعلى را بايد حساب كرد .\r\n\r\nخمس كپسول آتش‌نشانى و تاير زاپاس و يخ‌شكن اتومبيل\r\n3481 . آيا به كپسول آتش‌نشانى و تاير زاپاس و يخ‌شكن كه براى اتومبيل شخصى خود خريدارى كرده‌ام و ممكن است در طول سال مورد استفاده قرار نگيرد ، خمس تعلق مىگيرد ؟\r\nج . خير .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nخمس پول حاصل از فروش اتومبيل\r\n3482 . چند سال قبل با وام ، يك اتومبيل سوارى تهيه كردم و بعد از پرداخت وام با فروش آن اتومبيل يك ماشين مدل جديد به صورت قسطى خريدارى كردم و مقدارى از پول ماشين اوّل را صرف زندگى كردم و مقدارى از آن نيز موجود مىباشد ، آيا بايد خمس آن را بپردازم ؟\r\nج . خير ، مگر از خرج سال زياد بيايد .\r\n\r\nخمس وسيله كسب و كار\r\n3483 . آيا به ماشينى كه مربوط به كسب و كار انسان است خمس تعلق مىگيرد ؟\r\nج . خير .\r\n\r\nخمس وسيله نقليه‌اى كه هم براى كسب و كار است و هم استفاده شخصى دارد\r\n3484 . وسيله نقليه‌اى مانند وانت كه گاهى براى استفاده شخصى و گاهى براى باربرى و كسب و كار و اجرت است آيا خمس دارد ؟\r\nج . خير ، ندارد .\r\n\r\nتكليف خمس مالى كه صاحب آن به آن نياز دارد\r\n3485 . تراكتور و اتومبيلى كه براى كسب و كار خريدارى شده و خمس آن پرداخت نشده و براى امرار معاش مورد نياز است و صاحب آن ، آن قدر ندارد كه خمس آن را پرداخت كند ، اگر به علت نياز و ضرورتى آن را بفروشد و پول آن را صرف آن نياز كند ( مثل ازدواج فرزند و تهيه منزل و . . . ) تكليف خمس او چه مىشود ؟ اصلًا آيا او اجازه استفاده از آن پول خمس نداده را دارد ؟\r\nج . اصلًا خمس ندارد .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nتراكتور كشاورزى\r\n3486 . تراكتورى كه جهت كشاورزى خودم خريدارى كرده‌ام ، آيا متعلّق خمس مىباشد ؟\r\nج . اگر مورد نياز باشد ، خمس ندارد .\r\n\r\nفروش ماشين و صرف در موارد ديگر\r\n3487 . اگر بنابر نياز ، اتومبيل سوارى را بفروشد و پول آن را قبل از سال خمسى در موارد ديگر مصرف كند ، آيا خمس تعلّق مىگيرد ؟\r\nج . خمس ندارد .\r\n\r\nتبديل ماشين به گران‌تر\r\n3488 . شخصى از درآمد سال خود يك دستگاه اتومبيل سوارى كه مورد نياز زندگى او بوده خريدارى كرده و در همان سال آن را به فروش رسانده و اتومبيل گران‌ترى خريده و بقيه‌اى پول آن را از درآمد همان سال پرداخت كرده است . آيا بر اين اتومبيل‌ها خمس تعلّق مىگيرد ؟\r\nج . اگر اتومبيل دوّمى زايد بر شأن او نباشد ، خمس ندارد .\r\n\r\nواريز پول براى خريد ماشين\r\n3489 . اين جانب مقدارى پول جهت خريد اتومبيل سوارى مورد نياز به حساب شركت خودروسازى واريز كرده‌ام و پس از دو سال به من اتومبيل داده‌اند . آيا به اين پول خمس تعلّق مىگيرد ؟\r\nج . خمس ندارد .\r\n\r\nكنار گذاشتن پول براى وسيله نقليّه\r\n3490 . آيا كسى كه الآن حساب سال مىكند ، مىتواند مقدارى پول را براى خريدن\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nاتومبيل سوارى لازم به حساب نياورد ؟\r\nج . اگر آن را تهيّه مىكند ، مانع ندارد ؛ به شرط احتياج به آن در تهيّه‌ى ماشين مورد لزوم ؛ و در صورتى كه صرف نشد در آن مورد يا مشابه آن از نيازها ، خمس آن را بايد بدهد .\r\n\r\nموتورسيكلت و دوچرخه\r\n3491 . آيا به موتورسيكلت و دوچرخه و ماشين خمس تعلّق مىگيرد ؟\r\nج . اگر مورد نياز باشد ، خمس ندارد .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nجهيزيه و مهريه\r\n\r\nخمس مهريه زن\r\n3492 . اگر مرد مهريه زنش را از پول و مالى كه خمس به آن تعلّق گرفته است و خمس آن پرداخت نشده ، بپردازد تكليف زن چيست ؟ اگر از درآمد سالش بپردازد چه طور ؟\r\nج . در صورت دوم كه خمس ندارد و در صورت اوّل اصلًا زن نبايد خمس ( 15 ) آن مال را قبول كند و اگر قبول كرد ، بايد در اوّل خمس آن را بپردازد .\r\n\r\nحساب كردن مهريه زن به عنوان قرض و كسر آن از درآمد سال\r\n3493 . سال خمسى شخصى فرا رسيده ، آيا مىتواند مهريه همسر خود را كه عندالمطالبه بايد بپردازد جزو قرض حساب كند و از موجودى كسر كند ؟ در صورتى كه زن بين سال خمسى مهريه خود را مطالبه كند چه طور ؟\r\nج . خير ، نمىتواند آن را از موجودى كسر كند ؛ مگر تا قبل از سال خمسى آن را بدهد و يا بداند در سال آينده زن مطالبه مىكند و او بدون ذخيره نمىتواند پرداخت كند .\r\n\r\nخمس از مهريه همسر\r\n3494 . شخصى بين سال خمسى ، مهريه‌ى همسر خود را مىپردازد و سپس از او قرض مىكند تا با آن كسب و كار كند آيا بايد خمس مبلغ مذكور را بپردازد ؟\r\nج . خير .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\nمخارج عروسىِ پسر\r\n3495 . آيا خرج عروسى پسر خمس دارد ؟\r\nج . اگر مناسب شأن و موافق اقتصاد و مخالف اسراف باشد ، خمس ندارد ، و اللَّه العالم .\r\n\r\nپول تهيه شده براى عروسى پسر\r\n3496 . كسى براى مصرف عروسى پسرش پول تهيّه كرده و پيش از تكميل مراسم ، سال به سر رسيده است ، آيا خمس به اين پول تعلّق مىگيرد ؟\r\nج . در صورتى كه از واجبات عرفيه باشد و به آن نياز داشته باشد ، خمس ندارد .\r\n\r\nاختلاف در مرجع براى جهيزيه\r\n3497 . پدر و مادرم مقلد مرجعى هستند و خودم از مرجع ديگرى تقليد مىكنم ، در مسأله خمس جهيزيه بايد به كدام نظريه عمل كنم ؟\r\nج . بعد از اين كه به تصرّف شما درآمد و مالك شرعى شديد ، شما بايد به نظر مرجع خودتان عمل كنيد .\r\n\r\nخريد جهيزيّه\r\n3498 . اكثر خانواده‌ها جهت تهيه‌ى جهيزيه‌ى دخترانشان اقدام به خريد وسايل و لوازم در چندين سال قبل از ازدواج مىنمايند كه تا زمان ازدواج ، آن وسايل بدون استفاده مىماند . آيا خمس بر آن‌ها تعلّق مىگيرد ؟\r\nج . تهيّه‌ى جهيزيه در سال‌هايى كه دختر در معرض شوهر نمودن است ، خمس ندارد .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\nپس‌انداز براى خريد جهيزيّه\r\n3499 . دخترى كه كارمند است و در خانه‌ى پدر زندگى مىكند ، مقدارى از حقوق ماهيانه‌ى خود را جهت تهيه‌ى جهيزيه مصرف و مقدارى از آن را هم جهت ساير لوازم زندگى براى تكميل جهيزيه پس‌انداز مىكند . آيا پرداخت خمس بر او واجب است ؟\r\nج . تهيه‌ى جهيزيه در حدّ شأن و يا پس‌انداز براى آن به شرحى كه در مسأله‌ى 1391 رساله آمده ، خمس ندارد .\r\n\r\nحكم جهيزيّه‌ى خريدارى شده با مال غير مخمّس\r\n3500 . اگر پدرى جهيزيه‌ى دختر را از مال خمس نداده تهيه كرده باشد و خمس آن را نپردازد ، آيا پرداخت خمس آن بر دختر لازم است ؟\r\nج . بله ، پرداخت آن واجب است اگر بعد از تعلّق خمس خريده باشد نه از درآمد سال .\r\n\r\nقرار دادن جهيزيّه‌ى دختر اوّل براى دوّم\r\n3501 . اگر چيزى به عنوان جهيزيه‌ى دختر اوّل خريدارى شده و بعد از ازدواج او ، براى دختر دوّم كنار گذاشته شود ، آيا مجدّداً خمس دارد ؟\r\nج . ظاهراً خمس ندارد .\r\n\r\nجهيزيّه‌ى دخترى كه ازدواجش تأخير شده\r\n3502 . براى دخترى كه در معرض شوهر رفتن بوده جهيزيه تهيه شده ؛ ولى به علل مختلفى ازدواج او به تأخير افتاده - مثلًا سنّ او از 30 سال هم تجاوز كرده - . آيا بازهم خمس جهيزيه‌ى خريده شده ساقط است ؟\r\nج . بله ، ساقط است .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\nخريدارى و نگهدارى وسايل زندگى براى پسر\r\n3503 . آيا حكم جهيزيه‌ى دختر در مورد پسر نيز جارى است ؟\r\nج . در آن چه كه متعارف است ، جارى است .\r\n\r\nفروش جهيزيّه\r\n3504 . فردى مقدارى از جهيزيّه دخترش را جمع‌آورى كرده و كنار گذاشته است . پس از چهار سال هنوز دختر ازدواج نكرده كه وى نياز پيدا مىكند مقدارى از آن را بفروشد و بابت قرض خود بدهد . آيا پس از فروش آن مقدار ، خمس آن مقدار به وى تعلّق مىگيرد ؟\r\nج . در فرض سؤال خمس ندارد .\r\n\r\nپس‌انداز براى تهيه جهيزيه و وسايل زندگى دختر و پسر\r\n3505 . دخترى كه خود و خانواده‌اش نمىتوانند يك جا جهيزيه او را تهيه كنند و خود و يا پدرش مقدارى از درآمد ماهيانه خود را براى تهيه جهيزيه پس‌انداز مىكنند كه بعد از يك يا چند سال آن را خريدارى كنند ، آيا به اين پس‌انداز و سود بانكى آن خمس تعلق مىگيرد ؟ در مورد تهيه وسايل زندگى براى پسر چه طور ؟\r\nج . براى جهيزيه‌ى دختر خمس ندارد و براى وسايل پسر هم اگر نياز متعارف باشد و يا به او تمليك كنند ، خمس ندارد .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\nكسب ، حقوق ، شهريه و جوايز بانك‌ها\r\n\r\nوصول حقوق ماه بعد از سال خمسى\r\n3506 . سال خمسى اين جانب بيستم آذرماه است و حقوق آذرماه اين جانب بعد از اين تاريخ وصول مىشود و در ماه بعد مصرف مىشود . آيا به آن خمس تعلّق مىگيرد يا خير ؟\r\nج . حقوق ذكر شده از درآمد سال وصول است .\r\n\r\nمخارج مختلف كسب\r\n3507 . كاسبى در محلّ كسب ملك شخصى يا اجاره‌اى ، مخارجى مىكند كه بعضى مربوط به كسب مىشود و بعضى مربوط به كاسب ، ( مانند : تلفن ، آب ، برق و تهويه هوا ) و بعضى مخارج اثرى در كسب ندارد . ( مانند : بنايى ، كارگرى ، تعميرات ، مثل سنگفرش و . . . ) اگر همه اين‌ها خمس دارد چگونه قيمت‌گذارى كند ؟ در حالى كه بعضى ناياب شده و چندين برابر ، قيمت پيدا كرده است ؛ مانند تلفن و وسايل تهويه .\r\nج . آنچه شروط كسب بوده يا مخارج مورد نياز و مطابق شأن بوده در مؤونه است و غير آن‌ها خمس دارد .\r\n\r\nخمس جوايز مسابقات\r\n3508 . آيا جوايز مسابقات ، خمس دارد ؟\r\nج . در زايد بر مؤونه ، على الاحوط خمس دارد .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\nكمك هزينه تحصيلى\r\n3509 . دانشجو هستم و از پدرم كمك مىگيرم ، آيا به من يا پدرم خمس تعلق مىگيرد ؟\r\nج . آن چه به شما داده ، هر چه از خرج سال زياد آوريد ، على الاحوط خمس دارد ؛ مگر مجبور به ذخيره براى امر ضرورى در آينده باشيد .\r\n\r\nگذاشتن حقوق در اختيار خانواده\r\n3510 . آيا به پسرى كه نزد پدر و مادر است و حقوق خود را در اختيار آنان مىگذارد ، خمس تعلق مىگيرد ؟\r\nج . اگر هر چه دارد را به آن‌ها مىبخشد ، خمس ندارد .\r\n\r\nخمس درآمد تبليغى ماه رمضان\r\n3511 . اين جانب سال خمسى خود را اوّل محرم قرار داده‌ام و فعلًا كه اوّل محرم شده ، مقدارى از درآمد تبليغى ماه رمضان مانده است ، آيا بايد خمس آن را بدهم ؟\r\nج . بله ، خمس دارد .\r\n\r\nخمس اجرت و دستمزدى كه هنوز در مقابل آن كار انجام نشده\r\n3512 . شخصى مبلغ پول از كسى گرفته تا براى او كارى انجام دهد و سال خمسى شخص گيرنده پول فرا رسيده در حالى كه مقدارى از پول‌ها باقى مانده و خرج نشده و هنوز در مقابل آن پول كار نكرده است ، آيا به اين پول خمس تعلّق مىگيرد ؟\r\nج . بله ، تعلق مىگيرد .\r\n\r\nمنفعت شغل موقت\r\n3513 . آيا به منفعت كسب كسى كه شغل و كسب موقّت دارد ، خمس تعلّق مىگيرد ؟\r\nج . زايد بر خرج سالش خمس دارد .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nدرآمد ضمن تحصيل\r\n3514 . دانشجويى كه براى تأمين هزينه‌ى تحصيلى خود مدّتى سر كار مىرود ، آيا خمس درآمد خود را بايد بپردازد ؟\r\nج . در اضافه بر خرج سال خمس دارد ؛ مگر اين كه ناچار از ذخيره تدريجى براى امر ضرورى در آينده باشد كه خمس ندارد . ( مسأله 1391 رساله ) .\r\n\r\nكمك هزينه‌ى دانشگاه\r\n3515 . آيا به كمك‌هزينه‌اى كه از سوى دانشگاه به دانشجويان داده مىشود ، خمس تعلّق مىگيرد ؟\r\nج . اگر به صورت قرض نباشد در زايد بر خرج سال ، خمس دارد ؛ على الاحوط .\r\n\r\nشهريه‌ى موقوفات\r\n3516 . آيا به شهريه‌اى كه از موقوفات تأمين مىشود ، خمس تعلّق مىگيرد ؟\r\nج . در زايد از خرج سال ، خمس دارد ؛ على الاحوط .\r\n\r\nشهريه طلاب\r\n3517 . آيا شهريه‌اى كه طلّاب دريافت مىنمايند ، اگر از خرج سال زياد بيايد خمس دارد ؟\r\nج . كسانى كه شهريه به آن‌ها به عنوان اجرت عمل داده مىشود - مانند مدرّسين - ، در آن‌ها متّجه است كه خمس تعلّق گيرد ، در غير آن‌ها كه بابت حقوق به آن داده مىشود تخميس موافق احتياط است .\r\n\r\nحقوق بازنشستگى\r\n3518 . آيا به حقوق بازنشستگى كه به كارمندان و يا بعد از مرگ به خانواده‌ى آن‌ها داده\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nمىشود ، خمس تعلّق مىگيرد ؟\r\nج . مازاد بر مؤونه ، خمس دارد .\r\n\r\nخمس حقوقى كه بعد از فوت كارگر يا كارمند به خانواده او داده مىشود\r\n3519 . حقوقى كه بعد از فوت شخص كارگر يا كارمند از طرف سازمان تأمين اجتماعى يا دولت يا شركت‌هاى مختلف يا بيمه به خانواده متوفى داده مىشود ، آيا از درآمد سال محسوب مىشود كه بر زايد آن از مخارج سال خمس تعلق گيرد يا به محض دريافت بايد خمس آن را داد ؟\r\nج . بر زايد آن از مخارج سال خمس تعلق مىگيرد .\r\n\r\nپولى كه وزارتخانه در قبال تعهد دانشجو ، به عنوان مقرّرى به دانشجو مىدهد\r\n3520 . اين جانب در خارج از كشور به تحصيل اشتغال دارم و هر شش ماه از طرف وزارت علوم ، مبلغى به عنوان مقرّرى ارزى به حسابم واريز مىشود . اين مقرّرى در مقابل تعهدى است كه به وزارتخانه مربوطه داده‌ام تا پس از فراغت از تحصيل ، دو برابر مدت تحصيل در اختيار آن‌ها باشم ، آيا مبلغ اضافى اين پول ، متعلّق خمس است ؟\r\nج . بله ، خمس دارد .\r\n\r\nشخصى كه گاهى منفعت كسب دارد\r\n3521 . شخصى كه شغل او كاسبى نيست ولى گاهى منفعت كسب دارد . آيا مىتواند درآمدهاى مختلفى را كه به دست آورده ، جداگانه محاسبه كند و اگر مازاد بر مؤونه سال بود ، خمسش را بدهد يا اين كه حتماً بايد سال خمسى واحد داشته باشد ؟\r\nج . بعد از آن كه يك سال از موقعى كه فايده بر ده بگذرد ، بايد خمس مقدارى را كه از خرج سالش زياد آمده بدهد .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\nخريدن زمين از راه قناعت در زندگى\r\n3522 . با قناعت و آينده‌نگرى طىّ چندين سال ، از درآمد حاصله چندين قطعه زمين خريدم ، آيا به اين زمين‌ها خمس تعلّق مىگيرد ؟ در صورت تعلق خمس ، به قيمت خريد بايد محاسبه شود يا قيمت فعلى ؟\r\nج . خمس دارند به قيمت فعلى .\r\n\r\nدستمزدى كه مسلمان از غير مسلمان و . . . مىگيرد\r\n3523 . دستمزدى كه شخص مسلمان از غير مسلمان ( مسيحى ، زرتشتى و . . . ) يا مسلمانى كه خمس نمىپردازد ، مىگيرد چه حكمى دارد ؟\r\nج . خمس ندارد . ( به مسأله 1408 رساله مراجعه شود . )\r\n\r\nزمين مسكونى كه اجرت كار بوده\r\n3524 . مدت دو سال براى پدرم كار مىكردم و او دستمزدم را نمىپرداخت تا اين كه زمينى مسكونى برايم خريد ، آيا به اين زمين خمس تعلق مىگيرد ؟\r\nج . چون آن زمين مسكونى مورد نيازتان است ، خمس ندارد .\r\n\r\nمخلوط شدن پول حقوق با سود سرمايه\r\n3525 . اگر پولى كه از حقوق بوده و سال از آن نگذشته با سود سرمايه‌ى خمس‌دار ، مخلوط شده و استفاده كرده ، تكليف چيست ؟\r\nج . اگر سود متعلّق خمس بوده ، بايد مقدار خمس را با مصالحه به حاكم شرع بپردازد .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\nخمس مغازه‌ها\r\n\r\nحساب خمس مغازه‌دارى كه هم بدهى دارد و هم طلب و هم پول نقد\r\n3526 . مغازه‌دارى هنگام حساب سال خود ، مقدارى بدهى و مقدارى طلب و مقدارى پول نقد و مقدارى جنس در مغازه ( سرمايه ) دارد ؛ تكليف خمس او چيست ؟\r\nج . طلب‌هايى كه دارد اگر قبل از سال خمسى ، موعد آن رسيده و به راحتى قابل وصول است ، خمس دارد و الّا فلا و پول نقد هم كه نقش سرمايه ندارد خمس دارد و سرمايه اگر به حدّ شأن و نياز براى زندگى باشد ، خمس ندارد و بدهىها كسر نمىشود ؛ مگر آن چه مجبور به ذخيره براى اداى آن است .\r\n\r\nمقدور نبودن رسيدگى به حساب در ابتداى سال خمسى\r\n3527 . شخصى داراى مغازه‌اى است و براى او ممكن نيست سر سال به حساب خود رسيدگى كند ، تكليف خمس او چيست ؟\r\nج . بايد به حاكم شرع رجوع و با او مصالحه كند .\r\n\r\nمغازه‌دارى كه درآمدش اندك است\r\n3528 . مغازه‌دارى كه درآمد مغازه‌اش بيشتر از هزينه زندگى او نيست ، آيا بايد سال خمسى داشته باشد ؟\r\nج . اگر چيزى زايد ندارد ، خمس ندارد .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\nكيفيت محاسبه خمس مغازه‌دارها\r\n3529 . مغازه‌دارى كه سرمايه مغازه‌اش از پول خمس نداده تهيه شده و اكنون مىخواهد سال خمسى قرار دهد و مال خود را حلال كند ، چگونه حساب كند كه به امرار معاش او صدمه وارد نشود ؟\r\nج . سرمايه ، در حدّ نياز و شأن خمس ندارد و نسبت به آن چه متعلّق خمس بوده از مرجع تقليد خود يا نماينده‌ى او مهلت بگيرد .\r\n\r\nمغازه‌دارى كه جنس نسيه خريده است\r\n3530 . مغازه‌دارى مقدارى جنس به صورت نسيه خريدارى كرده و هنوز پول آن را نپرداخته و سال خمسى او فرا رسيده است ، حساب خمس او چگونه است ؟\r\nج . پس از خريد ، جزو سرمايه او است ، كه در حدّ شأن او خمس ندارد .\r\n\r\nاجناسى كه سر سال خمسى افزايش قيمت يافته\r\n3531 . در حساب‌رسى سال ، اجناسى موجود است كه قيمت آن افزايش يافته است ولى تا به فروش نرود ، سودش قطعى نيست . در صورت فرا رسيدن حساب سال خمسى ، آيا قيمت تمام شده ( خريد ) منظور مىشود يا قيمت روز ؟\r\nج . قيمت روز ميزان است ، اگر فروش آن ممكن است .\r\n\r\nتعمير مغازه\r\n3532 . آيا تعمير مغازه كه جزو سرمايه است از مؤونه حساب مىشود ؟\r\nج . بله ، از مؤونه حساب مىشود .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\nابزار كار و سرمايه كسب\r\n\r\nخمس سرمايه\r\n3533 . آيا تخميس سرمايه بايد از آغاز كسب باشد يا بعد از گذشتن سال محاسبه مىشود ؟\r\nج . اصل سرمايه خمس ندارد ؛ ولى واجب است خمس سودى كه از آن‌ها مىبرد بدهد .\r\n\r\nخمس اتومبيل و تراكتور\r\n3534 . گفته شده است به ماشينى كه مربوط به كسب و كار انسان است خمس تعلق مىگيرد و بايد خمس آن را بدهد در حالى كه اين فرد آن قدر ندارد كه خمس آن ماشين يا تراكتور را بدهد و اگر بخواهد به نحو اقساط هم بدهد كه به امرار معاش وى لطمه و صدمه وارد مىشود چه كار كند ؟\r\nج . به آن ماشين يا تراكتور خمس تعلق نمىگيرد .\r\n\r\nپولى كه براى خريدن ماشين پس‌انداز مىشود\r\n3535 . شخصى براى تأمين مخارج زندگى و امرار معاش يك ماشين يا تراكتور از پس‌انداز درآمدش مىخرد و اگر بخواهد خمس اين پس‌انداز را پرداخت كند نمىتواند آن ماشين را بخرد ، آيا مىتواند خمس پرداخت نكند ؟\r\nج . بله ، آن پس‌انداز خمس ندارد .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\nفروش خانه مسكونى براى پرداخت بدهى\r\n3536 . شخصى منزل مسكونى خود را كه چند سال قبل با پول خمس داده شده و مبلغى قرض تهيه كرده ، به علت تنگدستى مىفروشد كه هم بدهى خود را بدهد و هم مبلغى از آن را سرمايه كسب و كار قرار دهد ، آيا بايد خمس اضافه قيمت آن را كه گران شده است بپردازد ؟\r\nج . خير ، لازم نيست .\r\n\r\nخمس تلفن محل كسب\r\n3537 . آيا تلفن محل كسب در حكم سرمايه است و خمس دارد ؟\r\nج . در حكم سرمايه يا آلات كسب است و خمس ندارد .\r\n\r\nتأخير پرداخت خمس تا بعد از توانايى پرداخت\r\n3538 . شخصى خمس سرمايه كسب و تجارتش را نداده و اگر بخواهد خمس آن را بدهد نمىتواند معاش خود و خانواده‌اش را مطابق شأنش تأمين كند به طورى كه اگر خمس آن را بپردازد نمىتواند با بقيه آن امرار معاش كند ، آيا خمس بر او واجب است ؟ و اگر بعداً توانايى مالى پيدا كرد و قادر بر پرداخت آن خمس شد ، آيا بايد بپردازد ؟\r\nج . اصل سرمايه خمس ندارد ، يعنى آن مقدار از سرمايه كه زندگى مطابق شأن او ، بدون آن تأمين نمىشود خمس ندارد .\r\n\r\nدادن مزد كارگر از سرمايه و كم كردن آن از سود\r\n3539 . اگر از سرمايه‌ى خمس داده شده خرج كارگر را بدهد ، خمس را چگونه بايد حساب كند ؟\r\nج . اگر از سرمايه خرج كرده ، از ربح ( سود ) همان سال كسر مىشود .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\nجنسى كه خريده ولى پول آن را نپرداخته\r\n3540 . فردى جنسى براى تجارت خريده و قبل از پرداخت پول آن و قبل از رسيدن موعد پرداخت آن ، سال خمسى او فرا مىرسد . آيا خمس آن اجناس را بايد بپردازد ، به ويژه اگر افزايش قيمت در آن اجناس پيدا شده است ؟\r\nج . اگر جزو سرمايه‌ى لازم او است ، خمس ندارد .\r\n\r\nتبيين معنى « خمس نداشتنِ سرمايه مطابق شأن »\r\n3541 . منظور از اين جمله : « سرمايه مطابق شأن ، خمس ندارد » چيست ؟\r\nج . منظور ، شأن زندگى و مخارج خانه و خانواده‌ى او است نه شأن كسب و كارش ، مگر اين كه كمتر از آن موجب شود كه كسبى انتخاب كند كه سبب مهانت و خوارى او باشد ، مانند اينكه سبب شود تاجر ، ميوه‌فروشى جزئى كند كه در اين صورت هم خمس ندارد .\r\n\r\nارزش افزوده و ترقّى قيمت سرمايه\r\n3542 . اگر كالا يا سرمايه‌اى مخمّس ( خمس داده شده ) تهيه شود ( فرضاً يكصد هزار تومان ) و در سال بعد ارزش آن معادل يكصد و چهل هزار تومان شود ، آيا ارزش افزوده مشمول خمس مىشود ، يا جزو سرمايه مخمّس است ؟\r\nج . سرمايه در حدّ شأن زندگى خمس ندارد و ازدياد قيمت در فرض سؤال - اگر از تورّم نيست - حكم سود سرمايه دارد كه مىتواند در مواردى تكميل سرمايه كند .\r\n\r\nفروش مقدارى از سرمايه براى تهيه منزل و تعطيلى مغازه به علت كمبود سرمايه\r\n3543 . براى ساختن منزل مسكونى ، مقدارى از سرمايه‌ى مغازه را هزينه كردم ، ولى بعداً به علت كمى سرمايه نتوانستم مغازه را باز كنم ، لذا اجناسش را فروختم و مقدارى از\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nآن را براى منزل و بقيّه را براى ما يحتاج زندگى هزينه كردم و قسمتى از اجناس مغازه نيز موجود است ، به علاوه چند سال قبل از تعطيل شدن مغازه ، حساب سال داشتم و بعد به علت ندانستن مسأله و تصوّر اين كه فرد بدهكار ، خمس ندارد ، حساب مغازه را نكردم ، حال تكليف چيست ؟\r\nج . قيمت آن قسمت از اجناس مغازه كه باقيمانده و مورد نياز نيست ، هر چند براى اداى دين ، خمس دارد .\r\n\r\nخمس پولى كه بابت سرقفلى مغازه پرداخت مىشود\r\n3544 . آيا پولى كه شخص بابت سرقفلى مغازه از منافع و درآمد سالش پرداخت كرده ، حكم سرمايه را دارد ؟ و آيا اين پول خمس دارد ؟\r\nج . بله ، حكم سرمايه را دارد و خمس ندارد .\r\n\r\nملاك احتساب سرمايه براى سال بعد\r\n3545 . اگر كسى 15 سرمايه‌ى غير مورد نياز خود را به صورت جنس خمس بدهد ، سال بعد مىتواند همان مقدار جنس را ملاك قرار دهد يا ملاك قيمت آن است ؟\r\nج . ميزان در وجوب خمس ، صدق عنوان ربح ( سود ) و فايده است .\r\n\r\nخمس محل كسب كه در مسير خيابان قرار گرفته است\r\n3546 . اين جانب از درآمد ساليانه خود زمينى براى محلّ كسب خريدارى كردم اكنون سال خمسىام فرا رسيده و زمين مذكور در مسير خيابان قرار گرفته است . آيا اين زمين متعلق خمس است ؟ اگر از طرف دولت ، زمين در مقابل زمين مذكور واگذار شود ، چه حكمى دارد ؟\r\nج . اگر زمين ديگرى جايگزين زمين اولى شود و زمين دوم هم براى محل كسب مورد نياز باشد ، خمس ندارد .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nتهيه دوباره سرمايه‌اى كه تلف شده\r\n3547 . اگر سرمايه تجارت انسان كه مخمَّس ( خمس داده شده ) بوده در بين سال خمسى مصرف يا تلف شود و در سال آينده سرمايه تهيه كند ، آيا خمس دارد ؟\r\nج . خير ، خمس ندارد .\r\n\r\nوسايلى كه از درآمد سرمايه خمس داده نشده ( غير مخمَّس ) خريدارى شده‌اند\r\n3548 . اشخاصى كه سرمايه كسب آن‌ها غير مخمَّس بوده و از درآمد آن لوازم زندگى مورد نياز خود را خريدارى كرده‌اند ، آيا به اين لوازم زندگى خمس تعلق مىگيرد ؟\r\nج . اصل سرمايه‌ى كسب براى امرار معاش در حدّ شأن خمس ندارد .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n\r\nطلا و جواهرات\r\n\r\nخمس زيورآلاتى كه شوهر خريده و سال خمسى ندارد\r\n3549 . اگر مقدارى طلا و زيورآلات را شوهر براى زن خريدارى كرده باشد ، در حالى كه حساب سال ندارد و خمس آن‌ها را نيز نمىدهد . آيا بر زن واجب است خمس آن‌ها را بدهد ؟\r\nج . اگر زايد بر شأن او نباشد خمس ندارد ، مگر اين كه علم داشته باشد كه شوهر آن‌ها را به ذمّه نخريده ؛ بلكه با مالى كه قبلًا خمس به آن تعلّق گرفته بوده است معاوضه كرده است .\r\n\r\nعدم تعلّق خمس به طلاى خريدارى شده براى همسر\r\n3550 . طلايى كه مرد براى زن خود مىخرد ، آيا بايد خمس‌اش را بدهد ؟\r\nج . اگر براى تزيين او باشد و مناسب شأن ، خمس ندارد .\r\n\r\nنگهدارى زيورآلات به عنوان ذخيرهء مالى\r\n3551 . اگر طلا و زيورآلاتى كه زنان خريدارى مىكنند به عنوان زينت استفاده نشود ؛ بلكه به عنوان ذخيرهء مالى نگهدارى شود ، چه حكمى دارد ؟\r\nج . آن مقدار كه سال بر آن‌ها گذشته ، خمس دارد .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nخريد طلا براى تشرّف به مكّه‌ى معظّمه يا كربلاى معلّا\r\n3552 . پيرزنى كه فرزندانش مخارج او را مىدهند ، مبلغى پول دارد و با اين كه وقت زينت او گذشته است ، با آن پول‌ها طلا مىخرد تا زمانى كه مقدور شد ، به عمره يا كربلا مشرّف شود . آيا اين طلاها خمس دارد ؟\r\nج . اگر تمكن او براى تشرف ، از اين طريق است ، خمس ندارد .\r\n\r\nفروش زيورآلات\r\n3553 . خانمى مقدارى طلا و زيورآلات خريدارى كرده و از آن استفاده كرده است و بعد از چند سال آن‌ها را مىفروشد . آيا به محض فروش بايد خمس آن‌ها را بپردازد ؟\r\nج . اگر در اين چند سال مورد استفاده يا در معرض استفاده بوده ، به محض فروش خمس ندارد .\r\n\r\nمصرف پول فروش طلاى زينتى زن در رفع نيازمندىها\r\n3554 . اگر زنى طلاى زينتىِ مورد احتياج خود را براى رفع نيازمندىها و مؤونه زندگى بفروشد و در سال مصرف كند ؛\r\n1 ) آيا خمس به آن تعلّق مىگيرد ؟\r\nج . در فرض مذكور خمس ندارد .\r\n2 ) چنان چه پولش تا تمام سال به مصرف نرسيد و براى سال ديگر ماند ، آيا خمس دارد ؟\r\nج . در سال دوّم ، اگر مازاد بر حاجت سال شد و ناچار به ذخيره براى رفع حاجت آينده نبود ، احتياطاً خمس آن را بدهد .\r\n3 ) در هر صورت اگر سال‌هاى بعد چون نياز به زينت دارد ، بخواهد دو مرتبه از درآمد كار ، طلايى براى خود بخرد ، آيا بايد خمس آن را بدهد ؟\r\nج . در صورت مناسبت و شأن ، خمس ندارد .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\nمحاسبه خمس طلافروش‌ها\r\n3555 . اشخاصى كه شغل آن‌ها طلافروشى و زرگرى است ممكن است مثلًا در اوّل سال يك كيلوگرم طلا دارند ولى در آخر سال به جهت افزايش بىرويه قيمت ، مقدار طلاى آن‌ها به نيم كيلو رسيده ولى قيمت آن نسبت به يك كيلوگرم اوّل سال بيشتر است و اگر به همين ترتيب چند سال بگذرد سرمايه از بين مىرود و چيزى به عنوان موجودى ندارند . آيا اين افراد مىتوانند مقدارى از طلا را سرمايه خود قرار دهند و ميزان در سود و زيان را بر اساس خود طلا محاسبه كنند ، بدون اين كه به قيمت كارى داشته باشند ؟\r\nج . هر چه جزو سرمايه‌ى مورد نياز است ، خمس ندارد .\r\n\r\nپرداختن خمس\r\n3556 . آيا طلا يا پولى كه يك بار خمس آن داده شده ، دوباره خمس دارد ؟\r\nج . خير ، ندارد .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nزيورآلات\r\n\r\nملاك در تعلق خمس به زيور آلات\r\n3557 . تا چه مقدار زيورآلات زنان متعلّق خمس نمىباشد ؟\r\nج . تا مقدارى كه زايد بر شأن او نباشد .\r\n\r\nتعلّق خمس به سكّه‌ى بهار آزادى\r\n3558 . اگر سكّه‌ى بهار آزادى يك سال بماند ، آيا خمس به آن تعلّق مىگيرد ؟\r\nج . از جهت تعلّق خمس با اموال ديگر فرق ندارد .\r\n\r\nخمس طلا و هدايايى كه بعد از طلاق زن از او پس مىگيرد\r\n3559 . شخصى زنى را براى خود عقد كرده و پس از مدتى او را طلاق مىدهد و طلا و هدايايى كه به او داده پس مىگيرد ، با توجه به اين كه اين‌ها را در سال قبل خريدارى كرده ، آيا خمس دارد ؟\r\nج . خير خمس ندارد ؛ مگر تا سال آينده بدون استفاده بماند و زايد بر مؤونه باشد .\r\n\r\nخمس وسايل زينتى\r\n3560 . آيا به وسايل زينتى داخل منزل - مثل گل ، گلدان ، قاب عكس و لوستر و دكورها\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nو . . . - خمس تعلّق مىگيرد ؟\r\nج . اگر در حدّ متعارف و حدّ شأن باشد ، خمس ندارد .\r\n\r\nتبديل وسيله مورد نياز به بهتر يا ضرورىتر\r\n3561 . اگر طلا يا جنس ديگر و يا وسايلى از خانه را بفروشيم و تبديل به احسن و يا وسيله‌ى ضرورىترى كنيم ، آيا به پول فروش اين اجناس خمس تعلّق مىگيرد يا نه ؟\r\nج . اگر در زندگى مورد نياز است ، خمس ندارد .\r\n\r\nپرداخت طلاى همسر و قسمتى از اثاث منزل بابت قيمت خانه مورد نياز\r\n3562 . شخصى منزل مورد نياز خود را خريدارى كرده و بابت پرداخت پول آن قسمتى از اثاث منزل و طلاى همسر خود را به فروشنده داده است . آيا بايد خمس اثاث منزل و طلاى همسر را بدهد ؟\r\nج . خير ، خمس ندارند .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\nسهام ، اوراق بهادار و بيمه\r\n\r\nخمس سهام\r\n3563 . اداره‌اى اقدام به تأسيس شركتى تحت عنوان شركت چند منظوره‌ى بعثت نموده است و به مقدار سهام افراد ، خود اداره هم سهام خريده است و به صورت اقساط از خود افراد كسر مىگردد و تا زمانى كه كلّ سهام خريدارى شده از حقوق كسر نگردد ، فرد نمىتواند مقدار سرمايه‌گذارىشده‌ى اداره‌ى مذكور را برداشت نمايد .\r\n1 ) آيا سرمايه‌اى كه آن اداره گذاشته به صورت هبه است و خمس ندارد ؟\r\n2 ) سود حاصله چه طور ؟\r\nج . اگر هبه باشد ، بنابر احوط در زايد بر مؤونه سنه خمس دارد ، ولى در فرض سؤال قرض است كه به صورت اقساط ادا مىكند و اگر به عنوان سرمايه‌اى است كه در معيشت به آن نياز دارد ، اصل سرمايه خمس ندارد ؛ ولى سود آن سر سال در زايد بر مؤونه خمس دارد .\r\n\r\nسهام\r\n3564 . مقدارى سهم از يك كارخانه خريده‌ام و هر سال مقدارى سود به آن تعلّق مىگيرد كه مقدارى از آن به صورت نقدى است و بقيّه سود به صورت افزايش سهام است . آيا\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nبه اين مقدار سود كه در هر سال دريافت مىكنم ، خمس تعلّق مىگيرد ؟ به آن مقدارى كه به صورت افزايش سهام است چه طور ؟\r\nج . هر دو متعلّق خمس است به استثناى مقدارى كه براى تكميل سرمايه مورد نياز و مطابق شأن در نظر گرفته شود و يا در مؤونه‌ى سال صرف شود .\r\n\r\nاوراق بهادار\r\n3565 . مبالغ سپرده شده در سازمان بورس اوراق بهادار جهت خريد سهام كارخانه‌ها و استفاده از سود سهام به عنوان تنها محلّ درآمد ، آيا متعلّق خمس مىباشد ؟\r\nج . آن مقدارى كه امرار معاش بر آن توقّف داشته باشد ، خمس ندارد و بر زايد ، خمس تعلّق مىگيرد .\r\n\r\nخمس پولى كه براى بيمه پرداخت مىشود\r\n3566 . آيا پولى كه انسان براى بيمه مىپردازد ، جزو خرج و مؤونه سال او است يا بايد خمس آن را بپردازد ؟\r\nج . ظاهراً خمس ندارد .\r\n\r\nخمس حقوق بازنشستگى و بيمه سابقه كار\r\n3567 . پولى كه بيمه طبق قرارداد به انسان مىدهد و نيز حقوق بازنشستگى و نيز پولى كه به صورت يك جا به عنوان سابقه كار بعد از بازنشستگى مىدهند ، آيا خمس دارد ؟\r\nج . در زايد بر مؤونه خمس دارد ، حتى اگر در واقع مصداق هديه هم باشد ، على الاحوط .\r\n\r\nخمس بيمه‌ى عمر\r\n3568 . كسى كه با بيمه‌ى عمر قرارداد بسته است ، ماهانه مبلغى پرداخت مىكند كه بعد از\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nمرگ او بازماندگان او از مستمرّى و حقوق برخوردار باشند . آيا جزو مؤونه محسوب مىشود ؟\r\nج . چنان‌چه بيمه با شرايط انجام گرفته ، پرداخت آن از مؤونه است .\r\n\r\nتعلق خمس به بيمه عمر\r\n3569 . آيا پولى كه تحت عنوان بيمه عمر ، بعد از فوت شخص به خانواده‌اش پرداخت مىكنند ، مشمول خمس است ؟\r\nج . بله ، اگر زايد بر مؤونه باشد .\r\n\r\nپول بيمه تصادف\r\n3570 . پولى كه بيمه ، بابت تصادف اتومبيل و مانند آن و خسارات مربوط به آن پرداخت مىكند ، اگر از خرج سال اضافه بيايد ، آيا خمس به آن تعلّق مىگيرد ؟\r\nج . در مفروض سؤال ، خمس دارد .\r\n\r\nخمس سود سهام بدون پرداخت خمس برگه‌هاى سهام در هر سال خمسى\r\n3571 . مقدار سيصد هزار تومان برگه سهام به عنوان سرمايه‌گذارى خريدارى كرده‌ام . اگر مثلًا مبلغ سهام سيصد هزار تومان باشد و سال خمسى بنده بگذرد و سال آينده اين سهم سيصد هزار تومان سود كند و مجموعاً ششصد هزار تومان شود ، آيا بايد خمس اصل سهام را بپردازم يا سود آن نيز متعلّق خمس است ؟\r\nج . فقط سود آن ، اگر زايد بر مؤونه باشد خمس دارد .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n\r\nهبه و هديه\r\n\r\nمراد از هبه و هديه‌اى كه خمس دارد\r\n3572 . اين كه فرموده‌ايد هبه و بخشش ( مثل هديه و جايزه و . . . ) ، بنابر احتياط خمس دارد آيا مراد هديه و بخششى است كه چيز كم و كوچكى به حساب نيايد يا اين كه فرق نمىكند ، چه كم باشد چه زياد ؟ در صورت اوّل ( كه مراد هبه و هديه زياد و ارزشمند است ) اگر هبه و هديه‌اى كه كم ارزش است به تدريج ارزشمند شود چه طور ؟\r\nج . فرق نمىكند ، مگر سيره‌ى قطعيه بر خلاف آن باشد .\r\n\r\nبخشش مال خمس نداده به همسر\r\n3573 . مردى مال متعلّق خمس را به زنش مىبخشد . تكليف خمس آن مال چيست ؟\r\nكدام‌يك بايد آن را بپردازد ؟\r\nج . اگر شرط نكرده كه زن خمس آن را بدهد ، ظاهر حال اين است كه مرد ضمان خمس را به ذمّه گرفته كه از مال ديگر بپردازد ، ولى اگر زن بداند كه او خمس آن را نمىپردازد بر زن واجب است بدهد .\r\n\r\nكادويى كه نياز ندارد\r\n3574 . اگر كادويى دريافت كرده كه فعلًا به آن كادو نياز ندارد ؛ بلكه در آينده ، مثلًا دو سال ديگر مورد احتياج مىشود ، آيا بايد خمس اين كادو را بدهد ؟\r\nج . در صورت نياز خمس ندارد ، اگر آن موقع نمىتواند تهيه كند .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nهديه‌هاى زياد آمده\r\n3575 . به هديه‌هايى كه از چندين سال پيش تاكنون جهت تعويض منزل و تولّد و . . .\r\nدريافت كرده‌ايم كه بيشتر شامل ظروف چينى و بلور است ، آيا در صورت عدم استفاده در سال مالى ، خمس تعلّق مىگيرد ؟ و آيا مىتوان به اين نيّت كه براى جهيزيه‌ى دختر يا وسايل زندگى پسر باشد كنار گذاشت ؟\r\nج . مىتوان به آن نيّت تا قبل از گذشت سال كنار گذاشت .\r\n\r\nكسى كه مرجع او خمس هبه و هديه را واجب نمىدانسته\r\n3576 . فردى مقلّد مرجع تقليدى بوده است كه قايل بوده هبه و هديه خمس ندارد . وى با توجه به اين فتوا ، همين طور خمس هبه را نمىداده است . مرجع تقليد مذكور فوت مىكند . آيا پس از فوت وى ، ذمّه مقلّد مذكور به خمس مشغول است ؟\r\nج . اشتغال ذمه به خمس ندارد ولى در صورت بقاى عين آن و رجوع به مرجعى كه قايل به خمس است ، به وظيفه‌ى فعليه عمل مىكند .\r\n\r\nدستبندى كه براى هديه جلوتر خريده مىشود\r\n3577 . مادر شخصى دستبند طلا به نام او خريده كه هنگام ازدواج به همسرش هديه دهد ، آيا پس از گذشت سال ، خمس آن واجب مىشود ؟\r\nج . اگر سال‌هاى طولانى طول نكشد ، خمس ندارد .\r\n\r\nمبلغ پرداختى بنياد شهيد به خانواده شهدا\r\n3578 . آيا مبلغ پرداختى بنياد شهيد به خانواده شهدا هديه محسوب مىشود يا درآمد و آيا خمس دارد ؟\r\nج . هديه محسوب مىشود و در زايد بر مؤونه على الاحوط خمس دارد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\nهديه از راه حرام\r\n3579 . اگر هديه از راه حرام باشد يا قبلًا به آن خمس تعلق گرفته باشد ، حكمش چيست ؟\r\nج . هديه‌گيرنده نبايد آن را بگيرد مگر اين كه مال حرام را به صاحبش برساند و خمس مال متعلق خمس را بپردازد .\r\n\r\nخريد هديه براى بعد از سال خمسى\r\n3580 . اگر اوّل سال خمسى شخصى ، اوّل فروردين باشد و در اسفند اجناسى خريدارى كند تا ايّام عيد به بستگانش هديه بدهد ، آيا به اين اجناس خمس تعلّق مىگيرد ؟\r\nج . اگر نمىتواند ، آن مقدار را از ارباح سال آينده بدهد و راهش اين است كه - مثل جهيزيه و فيش حجّ - ، آن‌ها را از قبل تحصيل كند خمس ندارد ، ولى اگر در آن مورد مصرف نشد ، بايد خمس همه را بدهد .\r\n\r\nپارچه خريدارى شده براى همسر\r\n3581 . آيا به پارچه‌اى كه شوهر جهت تهيه لباس براى همسرش خريدارى مىكند و سال بر آن مىگذرد ، خمس تعلّق مىگيرد ؟ در صورتى كه پاسخ مثبت باشد ، چه كسى بايد خمس را بدهد ؟\r\nج . اگر جهت نياز بالفعل خريدارى شده و مانعى از دوخت آن پيش آمده ، خمس ندارد و در صورت تعلق خمس ، مالك بايد خمس آن را بدهد .\r\n\r\nخمس پولى كه به همسر بخشيده شده\r\n3582 . خانمى منزلش را مىفروشد و پول آن را به شوهرش هبه مىكند . آيا به اين هبه خمس تعلّق مىگيرد ؟\r\nج . اگر از سابق متعلق خمس نبوده و اين هبه زايد بر شأن او نباشد ، خمس ندارد .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nخمس سود مالى كه هبه است\r\n3583 . مقدارى پول به من بخشيده شده و هديه شده است و آن‌ها را در بانك گذاشته‌ام و هر سال مقدارى سود مشروع به آن‌ها تعلّق گرفته است ، آيا خمس اين سودها را بايد بپردازم يا اين سود هم مثل اصل پول هديه شده ، خمس ندارد ؟\r\nج . سود آن پول ، خمس دارد ؛ همان گونه كه اصل آن پول هم كه هديه است ، بنابر احتياط واجب خمس دارد .\r\n\r\nملاك شأنيت در هديه دادن\r\n3584 . كسى قبل از رسيدن سال خمسىاش براى فرزندان زير يازده‌ساله‌اش خانه‌اى تهيه كرده و به آن‌ها هديه كرده است مىفرمايند اگر شرايط شغلى و شأنى اين فرد مناسب با تهيه خانه براى فرزندان زير يازده سال نباشد ، لازم است خمس قيمت فعلى ساختمان را بپردازد يا اگر نمىتواند دستگردان كرده و به تدريج بپردازد . حال سؤال بنده اين است ملاك شأنيت چيست ؟ مثالى بزنيد براى كسى كه شأنيت تهيه خانه براى فرزندان زير يازده سال خود را دارد تا مسأله روشن شود ؟\r\nج . ملاك شأنيت ، خود آن شخص و شأنيت خانوادگى او است .\r\n\r\nهبه كردن چيزى كه متعلّق خمس است\r\n3585 . اگر كسى چيزى كه متعلّق خمس است به ديگرى ببخشد ، آيا بر شخص گيرنده واجب است خمس آن را بپردازد ؟\r\nج . بله ، واجب است اگر دهنده از مال ديگر نمىپردازد .\r\n\r\nخمس هديه از طرف كسى كه قائل به وجوب خمس هديه نيست\r\n3586 . چنان كه فردى چيزى را به ديگرى داده و چون هديه دهنده مقلّد كسى است كه در هديه و بخشش قائل به خمس نيست ، علم وجود دارد كه خمس آن پرداخت\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nنشده است . آيا ملك گيرنده مىشود و آيا وى بايد خمس آن را بدهد ؟\r\nج . بايد بدهد ، بنابر احوط .\r\n\r\nپول‌هايى كه پدر به فرزند مىپردازد\r\n3587 . آيا پول و خوراك و پوشاكى كه پدر به فرزند خود به عنوان كمك‌هزينه‌ى تحصيلى يا هر عنوان ديگر مىدهد خمس دارد يا خير ؟\r\nج . احكام هبه را دارد كه در زايد بر مؤونه خمس دارد ، على الاحوط .\r\n\r\nخمس هديه‌اى كه به طفل داده مىشود\r\n3588 . اگر ولىّ طفل مقلد مجتهدى باشد كه خمس هديه را واجب نمىداند ، آيا پرداخت خمس هديه‌اى كه به بچه مىدهند بر ولىّ واجب است ؟\r\nج . خير ، واجب نيست .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\nزمين ، باغ و محصولات كشاورزى\r\n\r\nدرخت‌كارى\r\n3589 . كشاورزى كه درخت‌كارى مىكند و بعد از پنج سال قطع مىكند و بعضى چوب‌ها براى پختن غذا و لوازم گرم‌كننده لازم مىشود . آيا بر اين‌ها خمس تعلّق مىگيرد ؟\r\nج . آن چوب‌ها خمس ندارد ، اگر در سالى كه سود حاصل شده صرف شود .\r\n\r\nزمينى كه با پول خمس داده نشده خريده شده است\r\n3590 . زمينى را كه با پول غير مخمّس خريده شده خمس دارد يا نه ؟ در صورت تعلّق گرفتن خمس ، آيا قيمتِ خريد ، ملاك است يا قيمت فعلى ، آيا تفاوتى بين اين كه آن را بعداً خرج كرده يا نكرده وجود دارد ؟\r\nج . اگر زايد بر مؤونه است به قيمت فعلى خمس دارد و چنان‌چه مؤونه باشد ، بايد با حاكم شرع مصالحه كند .\r\n\r\nخمس ميوه‌اى كه در پايان سال خمسى زمان چيدن آن نرسيده است\r\n3591 . ميوه‌ها و زراعت‌هايى كه سر سال خمسى ، وقت چيدن آن‌ها نرسيده است ، آيا بايد خمسشان داده شود ؟\r\nج . براى آن‌ها مىتواند سال شمسى جداگانه قرار دهد و زايد بر مؤونه را تخميس مىكند . ( مسأله 1385 رساله )\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\nسال قالىبافى و زراعت\r\n3592 . 1 ) سال خمسى زراعت‌ها چگونه است ؟ اگر زراعت‌ها ، اصناف مختلف داشته باشد ، چه طور ؟\r\nج . زراعت‌ها در باب خمس ، سال مخصوص و معين دارد و اگر اصناف مختلف دارد ، موقع استفاده‌ى متعارف ، ابتداى سال خمسى آن است .\r\n2 ) در صورتى كه ميوه‌هايى مانند خرما سر سال خمسى قابل خوردن و استفاده باشد امّا هنوز آن را نچيده باشند ، آيا به آن خمس تعلّق مىگيرد ؟\r\nج . معلوم شد هنگام صدق عرفى حصول فايده ، ابتداى سال است كه اگر يك سال گذشت ، هر چه از مؤونه سال زياد آمد ، خمس آن بايد پرداخت شود .\r\n3 ) سال خمسى اجناسى مانند قالى كه حدود دو يا سه سال بافتن آن طول مىكشد ، چگونه است ؟\r\nج . سال خمسى در قالى دو سال يا سه سال است كه تمام شود و فايده حاصل شود .\r\n\r\nعدم تعلّق خمس به درختان غرس شده پس از خريد باغ\r\n3593 . مردى زمينى با مقدارى درخت ميوه جهت امرار معاش خريدارى كرده ، خمس آن را مىدهد . بعد مقدارى ديگر درخت ميوه در آن غرس مىكند ، آيا خمس درختان غرس شده - در صورتى كه بابت خريد نهال درخت پولى نپرداخته و خود شخصاً آن‌ها را كاشته و به عمل آورده است - لازم است ؟\r\nج . اگر داخل در سرمايه و مؤونه است ، خمس ندارد .\r\n\r\nدرختى كه خود به خود مىرويد\r\n3594 . درختى كه در زمين مرطوب خود به خود مىرويد و اگر نگهدارى شود ، بعد از\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nپنج سال به كار مىآيد . آيا بر اين‌ها خمس تعلّق مىگيرد ؟\r\nج . با حيازت مالك مىشود و حكم ساير اموال را دارد .\r\n\r\nدرآمدهاى زراعت ثلت ميّت\r\n3595 . آيا درآمدهاى حاصل از زراعت ثلث ميّت ، خمس دارد ؟ اگر آن را در بانك به حساب كوتاه مدّت گذاشته و سودى به او تعلّق گيرد ، آيا به آن خمس تعلّق مىگيرد ؟\r\nج . اگر ملك كسى است ، سود حاصله خمس دارد و در غير اين صورت ندارد .\r\n\r\nباغى كه به علت تعميرات ، ارزش آن چند برابر شده\r\n3596 . كشاورزى در باغى كه خريدارى كرده ديوار مىگذارد ، و نهر آن را آسفالت مىكند و علف‌هاى هرز فراوانى كه داشته از بين مىبرد ؛ به علت اين كارها ، ارزش باغ چند برابر مىشود آيا ارزش اضافى خمس دارد ؟\r\nج . اگر داخل سرمايه و مؤونه است ، خمس ندارد .\r\n\r\nرشد و نموّ درخت\r\n3597 . زمينى را با مقدارى درخت ، براى امرار معاش مىخرد و خمس آن را مىدهد ، بعد درخت رشد مىكند و به علت رشد و نموّ ، قيمت درخت زياد مىشود . آيا زيادى قيمت ، خمس دارد ؟\r\nج . اگر زايد بر سرمايه و مؤونه نباشد ، خمس ندارد .\r\n\r\nتعلق خمس به منافع زمين آباد شده\r\n3598 . فردى زمين مواتى را براى كشاورزى و امرار معاش آباد مىكند و اين زمين به علت آباد شدن توسّط وى بدون اين كه پولى خرج كند ، داراى ارزش مىشود . آيا\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nخمس اين زمين واجب است ؟\r\nج . به منافع زمين ، زايد بر مؤونه سالش خمس تعلّق مىگيرد . ولى اصل زمين اگر داخل در سرمايه يا به حكم آن باشد ، خمس ندارد .\r\n\r\nملك كشاورزى\r\n3599 . كشاورزانى كه جهت كشاورزى خود ملكى خريده‌اند و آن ملك ابزار كار آن‌ها مىباشد ، آيا به آن ملك هم خمس تعلّق مىگيرد ؟ با توجه به اينكه تا به حال سال خمسى براى خود تعيين ننموده‌اند ؟\r\nج . چون ابزار كار است ، خمس به آن تعلّق نمىگيرد .\r\n\r\nترقّى قيمت زمين كشاورزى\r\n3600 . كشاورزى زمين‌هايى را براى كشاورزى خريده ، آيا اصل زمين و ترقّى قيمت آن خمس دارد ؟\r\nج . مادامىكه نفروشد و ثمن را نگيرد خمس ندارد ، پس از فروختن هم اگر خود ثمن مانند مثمن داخل در سرمايه است ، خمس ندارد .\r\n\r\nباغ خريدارى شده براى استفاده شخصى و امرار معاش\r\n3601 . فردى باغى را هم براى استفاده شخصى و هم براى كسب و امرار معاش خريده ، مسأله خمس باغ و ميوه‌هايش را بيان فرماييد .\r\nج . آنچه داخل در سرمايه و مؤونه است ، خمس ندارد در صورتى كه ثمنى كه با آن خريده است خمس بر آن واجب نبوده و گرنه خمس همان ثمن را مىدهد ، اگر به نحو متعارف به ذمّه معامله كرده است .\r\n\r\nمخارج اصلاح باغ\r\n3602 . شخصى براى اصلاح باغى كه با آن امرار معاش مىكند ، مخارجى - مانند بيل زدن ،\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nمزد چيدن ميوه ، مزد آبيارى - پرداخت نموده است ، آيا مخارج مذكور مورد تعلّق خمس قرار مىگيرد ؟\r\nج . هر چه داخل مؤونه سال است خمس ندارد ، پس ملاحظه كند اگر به اين باغ احتياج دارد به اين مخارج تا بتواند مؤونه سالش را برداشت كند ، پس آن مخارج جزو مؤونه محسوب مىشود و خمس ندارد و اگر احتياج ندارد و زياده بر خرج سالش است ، پس خارج از مؤونه است و خمس دارد .\r\n\r\nخمس زمينى كه فروخته شده براى سفر حج واجب\r\n3603 . شخصى زمينى دارد كه قيمت آن بالا رفته و به واسطه همين زمين مستطيع شده ، حال قسمتى از زمين را فروخته تا صرف حج كند ، آيا بايد خمس پول آن را بدهد ؟\r\nج . اگر قبلًا خمس به اين زمين تعلّق نگرفته است ، مىتواند اين پول را در حج صرف كند و هر چه سر سال زياد آمد ، خمس آن را مىدهد و اگر متعلّق خمس بوده و به اندازه‌ى خمس باقى مانده مىتواند اين پول را در حج صرف كند ، ولى ابتدا به مرجع تقليد خود مراجعه كرده تا دين خود را از عين زمين يا مال ديگر ادا كند .\r\n\r\nخمس بذر گندم\r\n3604 . اين جانب هر ساله مقدار مشخصى بذر گندم كشت مىكنم ، آيا هر سال بايد خمس آن را بپردازم ؟\r\nج . در زايد بر مؤونه خمس دارد و مؤونه آن مقدار است كه در زندگى به كشت آن نياز داريد .\r\n\r\nزمين كشاورزى كه محصول آن فقط صرف قوت خانواده مىشود\r\n3605 . شخصى زمينى را براى زراعت گندم مورد نياز خانواده خود خريدارى كرده\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nاست و چيزى از آن را به فروش نمىرساند . آيا اين ملك خمس دارد ؟ اگر دارد چگونه بپردازد ؟\r\nج . آن ملك خمس ندارد .\r\n\r\nخمس محصول زمينى كه خمس آن زمين داده شده است\r\n3606 . اين جانب داراى چند هكتار زمين كشاورزى هستم كه خمس آن را پرداخته‌ام و هر ساله مقدارى گندم از آن برداشت مىكنم كه قسمتى از آن را جهت تأمين معاش خانواده‌ام مصرف مىكنم و بقيه را به فروش مىرسانم . لطفاً كيفيت خمس آن را بيان فرماييد . آيا مخارجى كه براى كشت و برداشت گندم مزبور صرف كرده‌ام ، مىتوانم از حاصل كسر كنم ؟\r\nج . هر مقدارى كه زايد بر خرج سال باشد خمس دارد و مخارج را مىتوانيد كسر كنيد ، اگر قبلًا از ربح سال قبل به عنوان مؤونه آن سال نكرده‌ايد .\r\n\r\nخمس زمين‌هاى كشاورزى\r\n3607 . آيا زمين‌هاى كشاورزى كه پول فروش محصول آن به اندازه ما يحتاج و مخارج زندگى صاحب آن مىباشد خمس دارد ؟ كيفيت خمس آن چگونه است ؟\r\nج . آن زمين‌ها خمس ندارند .\r\n\r\nخمس زمين احياشده‌اى كه به ارث رسيده\r\n3608 . پدر اين جانب زمين مواتى را احيا كرده است و براى تأمين مخارج زندگى در آن كشت مىكرده و محصولش را مىفروخته و مقدارى را هم خانواده مصرف مىكرده‌اند اين زمين به بنده ، ارث رسيده و من مقدارى از آن را جهت تأمين نيازهاى زندگيم فروختم ، حكم خمس اين زمين‌ها چيست ؟\r\nج . آن زمين‌ها خمس ندارند .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nخمس باغى كه جهت تجارت ميوه آن احداث شده\r\n3609 . شخصى با مقدارى پول خمس داده شده زمينى خريدارى كرده و به صورت باغ درآورده تا از ميوه آن جهت تجارت و سود استفاده كند ، آيا به اين باغ خمس تعلّق مىگيرد ؟\r\nج . خير ، خمس ندارد ؛ مگر ترقّى قيمت پيدا كند كه آن ترقّى خمس دارد ، در صورتى كه زايد بر نياز باشد و در حكم سرمايه و آلات كسب مناسب شأن نباشد .\r\n\r\nباغ مورد استفاده خود كه بعضى سال‌ها ميوه آن فروخته مىشود\r\n3610 . شخصى باغى براى استفاده خود و خانواده‌اش خريدارى كرده است ، در بعضى سال‌ها به طور اتفاقى ميوه آن بيش از مصرف خانواده او بوده و به فروش مىرسد ، آيا اين باغ خمس دارد ؟\r\nج . خير ، خمس ندارد .\r\n\r\nخمس زمين زراعتى و باغ كه از درآمد سال خريدارى شوند\r\n3611 . آيا به زمين زراعتى و باغ كه از درآمد سال خريدارى شوند خمس تعلق مىگيرد ؟\r\nج . در زايد بر مؤونه خمس دارد .\r\n\r\nزمين‌هاى احيا شده\r\n3612 . زمين‌هايى كه موات و مرده بوده‌اند توسط شخصى احيا شده و زير كشت گندم رفته‌اند . وى پس از چند سال زمين‌ها را مىفروشد ، آيا به پول اين زمين‌ها خمس تعلق مىگيرد ؟\r\nج . اگر در زندگى به كِشت در آن زمين‌ها محتاج بوده ، پول آن‌ها هم خمس ندارد ، مگر آن چه سر سال زياد بيايد .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n3613 . زمين‌هاى زراعى كه قبلًا موات بوده و افرادى آن را آباد و احيا كرده و با آن كشاورزى مىكنند . آيا اصل زمين خمس دارد ؟\r\nج . آن چه داخل در سرمايه است ، خمس ندارد .\r\n\r\nخمس زمين‌هاى آباد شده با اجازه سازمان اراضى ، توسط كشاورزان\r\n3614 . عده‌اى از كشاورزان پس از پيروزى انقلاب اسلامى ، با اجازه سازمان اراضى ، زمين‌هايى را در حومه شهر ، آباد كرده‌اند با توجه به اين كه آنان درصدد پرداخت وجوهات شرعى هستند و نيز با عنايت به مرغوب بودن اراضى كشاورزى ، كيفيت پرداخت آن را مرقوم فرماييد ؟\r\nج . اگر آن زمين‌ها زايد بر مؤونه باشند ، بايد خمس آن را به قيمت فعلى ادا كنيد .\r\n\r\nعدم تعلّق خمس به ارزش اضافه شده زمينِ مخروبه آباد شده\r\n3615 . فردى زمين مخروبه‌اى را خريدارى مىكند و با دسترنج خود آن را آباد مىكند و درخت ميوه يا زراعت در آن مىكارد ، آيا ارزش اضافى آن كه به خاطر آباد كردن و درخت كاشتن در آن ايجاد مىشود ، خمس دارد ؟\r\nج . اگر از طريق آن امرار معاش مىكند ، خمس ندارد .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nدام\r\n\r\nنحوه محاسبه خمس گوسفندان\r\n3616 . شخص گوسفنددار براى پرداخت خمس گوسفندان خود آيا بايد قيمت آن‌ها را حساب كند يا محاسبه به تعداد نيز صحيح است ؟\r\nج . اگر سرمايه‌ى مورد نياز او بوده كه اصلًا خمس ندارد و گرنه قيمت را حساب مىكند با فرض اختلاف گوسفندها در قيمت .\r\n\r\nخمس پول فروش گاوهايى كه از زاد و ولد يك گاو حاصل شده‌اند\r\n3617 . كشاورزى يك گاو داشته كه با زاد و ولد افزايش پيدا كرده و پس از حدود پنج سال ، چهار گاو شده است . سپس آن‌ها را فروخته و براى مخارج جهيزيه دخترش هزينه كرده است . پس از آن يك گاو شيرده خريده كه گوساله آن بزرگ شده ، حكم خمس آن را بيان فرماييد ؟\r\nج . در مورد اوّل اگر مورد نياز معيشت او بوده يا از اوّل به نيّت مخارج جهيزيه بوده ، خمس ندارد و در مورد دوم هم اگر زايد بر مؤونه سال نباشد ، خمس ندارد .\r\n\r\nموقع پرداخت خمس گاو و گوسفندى كه بيش از يك سال عمر دارند\r\n3618 . گاو و گوسفندى كه بيش از يك سال عمر دارند ، اگر در بين سال خمسى فروخته شوند چه موقع متعلّق خمس واقع مىشوند ؟\r\nج . اگر زايد بر مؤونه باشد ، خمس دارد نسبت به سال قبل ، و اگر مؤونه بوده و يا سر سال نمىتوانسته بفروشد ، هرچه سر سال خمسى آينده زياد آمد خمس دارد .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\nخمس گوشتى كه مىدانيم از گوسفند خمس داده نشده ( غير مخمّس ) است\r\n3619 . گوسفندى را كه خمس به آن تعلّق گرفته ، صاحب گوسفند به قصاب فروخته است ، كسانى كه از گوشت آن خريدارى كرده‌اند بعد از اين كه علم پيدا كردند ، آيا بايد خمس آن را بدهند ؟\r\nج . بلى ، با فرض اين كه بدانند فروشنده خمس آن را نخواهد داد مگر اين كه عرفاً به منزله‌ى اتلاف باشد كه خمس به ذمّه‌ى فروشنده منتقل شده باشد .\r\n\r\nكسر كردن قيمت علوفه مصرف شده در زمستان از نموّ گوسفندان\r\n3620 . آيا صاحبان گوسفند مىتوانند قيمت علوفه مصرف شده در زمستان را ، از نموّ گوسفندان كسر كنند و خمس باقيمانده را بپردازند ؟\r\nج . خير ، نمىتوانند ، اگر علوفه را از رنج سال قبل تهيه كرده‌اند .\r\n\r\nخمس گوساله و بره‌اى كه نگهدارى مىشوند تا بعداً از شير آن‌ها استفاده شود\r\n3621 . گوساله و برّه‌هايى كه نگهدارى مىشوند تا مثلًا بعد از دو سال از شير آن‌ها استفاده شود ، آيا خمس دارند ؟ و آيا پشم آن‌ها كه در ضمن اين دو سال استفاده مىشود خمس دارد ؟\r\nج . مورد اوّل خمس دارد ، مگر اين كه محلّ نياز بوده و ناچار از نگهدارى آن‌ها باشد ، و مورد دوم خمس ندارد با فرض اين كه به عنوان مؤونه استفاده شده است بدون تعلّق خمس .\r\n\r\nخمس گوسفندانى كه از آن‌ها در غير مؤونه و مخارج زندگى استفاده مىشود\r\n3622 . شخصى تعدادى گوسفند براى استفاده زندگى خود دارد ، حال اگر از بچه و پشم آن‌ها در غير مؤونه استفاده كند ، آيا خمس گوسفندان را بايد بپردازد ؟\r\nج . خير ، لازم نيست .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nخمس ترقّى قيمت گاو و گوسفند\r\n3623 . شخصى تعدادى گاو و گوسفند دارد كه خمس آن‌ها را داده است . سال بعد تعداد گاو و گوسفندان همين مقدار است ولى قيمت آن‌ها دو برابر شده است ، آيا خمس دارد ؟\r\nج . اگر مورد نياز نيستند ، ترقّى قيمت آن‌ها خمس دارد ، البته اگر از تورّم نباشد .\r\n\r\nخمس گوسفندى كه شير نمىدهد\r\n3624 . شخصى گوسفندى را براى استفاده از شير آن خريدارى مىكند ولى گوسفند مزبور شير نمىدهد تا اين كه سال خمسى مالك آن مىرسد . آيا به گوسفند مذكور در صورتى كه از درآمد بين سال خريدارى شده باشد خمس تعلّق مىگيرد ؟\r\nج . در فرض مسأله خمس ندارد ، اگر به نحوى جهت مؤونه بودن در آن باقى است .\r\n\r\nخمس گوسفندان مورد نياز\r\n3625 . آيا به گوسفندانى كه از سرگين آن‌ها به عنوان كود در كشاورزى و از مو و پشم آن‌ها براى لباس و فرش و . . . مورد نياز زندگى استفاده مىكنيم ، خمس تعلّق مىگيرد ؟\r\nج . آن چه براى مؤونه‌ى مورد نياز نگهدارى مىشود ، حكم سرمايه را دارد و خمس ندارد .\r\n\r\nخمس گوسفندان عشاير\r\n3626 . عشايرى كه با گوسفندان خود امرار معاش مىكنند و آن‌ها داراى زاد و ولد هستند ، آيا بر خود گوسفندان و منافع آن‌ها خمس تعلّق مىگيرد يا خير ؟\r\nج . درباره‌ى اصل سرمايه به مسأله‌ى 1401 رساله مراجعه شود و منافع ، آن چه زايد بر مؤونه‌ى سال باشد ، خمس آن واجب است .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\nبزغاله خريدارى شده براى امرار معاش\r\n3627 . شخصى براى امرار معاش بزغاله‌هايى را مىخرد و به آن‌ها علف و جو مىدهد تا رشد كنند ، آيا رشد اضافى خمس دارد ؟\r\nج . اگر براى انتفاع بوده نه تكسّب به عين ، خمس ندارد و گرنه حكم ربح حاصل از سرمايه را دارد .\r\n\r\nخمس گاو و گوسفند شير ده\r\n3628 . كسى كه گاو شيرده دارد و آن را از درآمد سال خريده است ، آيا به آن خمس تعلّق مىگيرد ؟\r\nج . اگر مورد نياز است ، خمس ندارد .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\nمسائل خمسى حج\r\n\r\nپرداخت خمس اموال قبل از حج يا بعد از حج\r\n3629 . شخصى كه وجوهات شرعى و مظالم عباد و كفارات در مالش هست و مىخواهد به حج برود ، آيا مىتواند فقط مخارج حج را تخميس كند و به حج برود و پس از مراجعت ، خمس تمام اموال خود را بدهد . آيا حج او صحيح است ؟\r\nج . ظاهراً مىتواند و حج او صحيح است و براى رفع اشكال در استطاعتش از ناحيه دين به حاكم شرع مراجعه و مصالحه كرده و براى پرداخت آن مهلت بگيرد .\r\n\r\nعمره رفتن كسى كه خمس اموال خود را نداده است\r\n3630 . شخصى كه اموال خود را تخميس نكرده و خمس نداده و عازم سفر عمره است ، آيا مىتواند مخارج عمره را تخميس كند و بدون تخميس بقيه اموال به عمره برود ؟ و آيا عمره وى بدين صورت صحيح است ؟ و در صورت عدم صحت ، آيا راه حلى براى اين موارد وجود دارد ؟\r\nج . ظاهراً مىتواند و عمره‌اش صحيح است .\r\n\r\nخمس پول و اموالى كه حجاج با خود مىبرند\r\n3631 . حجاجى كه مبلغى از درآمد سال خمسى خود را همراه دارند و در همان سفر\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nحج ، سال خمسى آن‌ها فرا مىرسد ، آيا بايد خمس آن را بپردازد ؟\r\nج . ظاهراً آن مبلغ خمس ندارد ، با فرض وجود مشكل در مخارج در صورت تخميس .\r\n\r\nخمس پس‌انداز براى زيارت\r\n3632 . فردى پولى را براى زيارت پس‌انداز مىكند ، به طورى كه بدون آن نمىتواند مشرف شود ، آيا خمس به آن تعلّق مىگيرد ؟\r\nج . مانند پس‌انداز براى جهيزيه است كه خمس ندارد ، هر چند سال هم بر آن بگذرد .\r\n\r\nخمس كسى كه براى حج اجير شده و پولش را بعداً مىگيرد\r\n3633 . كسى كه براى حجّ اجير شده است كه مال الاجاره‌اش را شش ماه پس از حج بگيرد . آيا آن پول از درآمد سال وصول است يا سال قرارداد اجاره ؟\r\nج . از درآمد سال وصول است .\r\n\r\nفردى كه براى حجّ يا عمره مستحبّى ثبت نام كرده و از دنيا رفته\r\n3634 . فردى مبلغى را براى حجّ يا عمره مستحبّى پرداخت كرده و از دنيا رفته است . آيا پيش از وقت آن بايد خمس اين پول را ؟\r\nج . بايد خمس اين پول را بدهند ، زيرا با مرگ او آشكار شده كه در واقع زايد بر مؤونه بوده است .\r\n\r\nخمس فيش‌هاى ثبت نامى سال‌هاى پيش\r\n3635 . فيش‌هايى كه اشخاص در سال‌هاى گذشته نام‌نويسى كرده‌اند و با پول خمس نداده بوده است ، ولى نمىدانند كه آيا به آن پول خمس تعلّق گرفته يا نه ، نظر به اينكه\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nتا به حال حساب سال خمسى نداشته‌اند ، آيا خمس فيش را بايد بدهند ؟\r\nج . اگر از ربح ( سود ) باشد و داخل در مؤونه آينده نباشد ، بايد خمس بدهند .\r\n\r\nواريز پول براى حج و عمره\r\n3636 . اگر شخصى براى ثبت‌نام عمرهء مفرده يا حجّ تمتّع مبلغى را به حساب سازمان حج واريز كند ، پس از قرعه‌كشى نوبت اعزام او سال‌هاى بعد اعلام گردد ، با توجّه به اين كه تشرّف او قطعى است ، آيا سر سال خمسى بايد خمس مبلغ مذكور را پرداخت نمايد يا نه ؟\r\nج . اگر چه از درآمد سال واريز كرده ، خمس ندارد .\r\n\r\nنحوه محاسبه خمس فيش حج\r\n3637 . شخصى در سال‌هاى گذشته از درآمد همان سال براى حج يا عمره ثبت نام كرده است . چنان‌چه بخواهد خودش مشرف شود يا فيش حج را به ديگرى واگذار كند ، خمس آن را چگونه حساب كند ؟\r\nج . اگر خودش بخواهد برود ، خمس ندارد .\r\n\r\nخمس پولى كه براى حج واريز شده\r\n3638 . شخصى در سال‌هاى قبل براى حج ثبت نام كرده و خمس پول واريز شده را نداده است و در مدينه يا مكه مىخواهد از درآمد سال جارى خمس آن پول را بدهد .\r\nآيا خمس كفايت مىكند و يا بايد به مقدار ربع ( 14 ) آن را بدهد ؟\r\nج . خمس ، كفايت مىكند كه بدهد .\r\n3639 . آيا پولى كه براى ثبت نام سفر حج پرداخت شده و سال خمسى بر آن گذشته و هنوز قرعه به نام او اصابت نكرده ، مشمول خمس مىباشد ؟\r\nج . خير ، خمس ندارد .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\nپول حاصل از فروش فيش حج\r\n3640 . حكم فروش امتياز فيش حج توسط افرادى كه از استطاعت مالى خارج شده‌اند چيست و تكليف پول حاصل از فروش چه مىباشد ؟\r\nج . مصالحه بر آن فيش مانعى ندارد و اگر سال بر پول خودش گذشته ، بايد خمس آن پول را بدهد مگر از باب تبديل مؤونه باشد كه اگر سر سال زياد آمد خمس دارد .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nارث و اموال ميّت\r\n\r\nنحوه محاسبه خمس عينى كه به ارث رسيده و متعلق خمس است\r\n3641 . عينى كه متعلّق خمس است و به ارث رسيده ، آيا براى پرداخت خمس بايد قيمت فعلى آن حساب شود يا وقت اشتغال ذمّه ميّت را بايد ملاك قرار داد ؟\r\nج . بايد قيمت فعلى حساب شود .\r\n\r\nخمس زمين موروثى كه قبل از پرداخت خمس تقسيم شده است\r\n3642 . زمينى است موروثى كه به آن خمس تعلق گرفته و قبل از پرداخت خمس تقسيم شده است ، الآن وظيفه چيست ؟\r\nج . بايد هر كسى خمس سهم الارث خود را بدهد .\r\n\r\nخمس ارث\r\n3643 . پدرم سال خمسى نداشته است ، آيا ما بايد قبل از تقسيم ارث خمس بدهيم يا بعد از تقسيم ، هر كس هرطور خواست عمل نمايد ؟\r\nج . اگر تعلق خمس به آن مال معلوم باشد ، بايد خمس آن را قبل از تقسيم بدهيد .\r\n\r\nخمس ارث تقسيم نشده بين وراث و سود حاصل از آن\r\n3644 . ارث باقى مانده از پدرم تعدادى موتور لنج است كه هنوز تقسيم نشده است و\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nفعلًا با آن‌ها كار مىكنند و از درآمد آن‌ها سهم اين جانب را كه درس مىخوانم مىفرستند ، آيا اصل ارث و سود حاصل از آن خمس دارد ؟\r\nج . ارث خمس ندارد ولى سود آن اگر زايد بر مؤونه باشد خمس دارد .\r\n\r\nخمس خانه‌اى كه از فروش زمين ارثى ساخته شده است\r\n3645 . به خانه‌اى كه از فروش ارث ساخته شده ، در صورت اضافه قيمت ، آيا به آن خمس تعلق مىگيرد ؟\r\nج . اگر زايد بر مؤونه باشد به اضافه‌ى قيمت آن خمس تعلق مىگيرد .\r\n\r\nخمس زمين موروثى كه به باغ تبديل شده\r\n3646 . شخصى كه حساب سال نداشته است ، زمين موروثى خود را به صورت باغ در آورده تا از ميوه‌ى آن استفاده كند . پس از چند سال مقدارى محصول باغ اضافه بر احتياج او شده است اكنون مىخواهد حساب سال قرار دهد ، خمس اين باغ چگونه است ؟\r\nج . همان خمس مازاد بر نياز واجب است .\r\n\r\nزمان تعلّق خمس به ترقّى قيمت ارث\r\n3647 . مالى كه به ارث رسيده و خمس ندارد اگر ترقّى قيمت كند ، چه موقع پرداخت خمس آن ترقّى واجب است ؟\r\nج . در وقت رسيدن سال خمسى اگر مىتواند به آن دست پيدا كند واجب است و گرنه هر وقت فروخت ، جزو درآمد همان سال است .\r\n\r\nخمس مال ميّت\r\n3648 . اگر شخصى كه از دنيا رفته خمس بدهكار باشد ، آيا خمس از اصل مال خارج\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nمىشود يا از ثلث مال ؟\r\nج . اگر وصيت به اخراج از ثلث نكرده از اصل مال خارج مىشود .\r\n\r\nتجهيز و تكفين و ساير مخارج ميّت قبل از پرداخت خمس\r\n3649 . شخصى داراى سال خمسى است ، اگر در اثناى سال فوت كند ، آيا ورثه او مىتوانند قبل از پرداخت خمس او ، از تركه او در تجهيز و تكفين و ساير مخارج ميّت مصرف كنند ؟\r\nج . با قصد پرداخت آن و يا باقى ماندن مقدار خمس در اموال ميّت ، مىتوانند قبل از پرداخت خمس ، از مال ميّت براى واجبات تجهيز و حتّى غير آن بردارند .\r\n\r\nخمس مال ميتى كه وارث صغير دارد\r\n3650 . ميتى خمس بدهكار است و داراى وارث صغير مىباشد ، آيا بايد خمس او پرداخت شود يا بايد صبر كرد تا وارث او كبير شود ؟\r\nج . بايد خمس او پرداخته شود و دين بر وصيّت و ارث مقدّم است .\r\n\r\nبرىء الذمّه شدن ميّت بدهكار خمس با دستگردان\r\n3651 . كسى از دنيا رفته است و خمس بدهكار است ، ورثه‌ى او فعلًا قدرت مالى ندارند كه كلّ خمس را بپردازند ، به همين جهت ناچارند دستگردان كنند ، تا پس از تمكّن پرداخت كنند . آيا بعد از دستگردان ميّت برىء الذمه مىشود و از عذاب الهى خلاص خواهد شد ؟\r\nج . ان شاء اللَّه برىء الذّمة مىشود .\r\n\r\nخمس تركه ميتى كه خمس و زكات بدهكار است\r\n3652 . شخصى از دنيا رفته و مقدارى خمس و زكات بدهكار است و تركه‌ى او براى\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nاداى هر دو كافى نيست ، وظيفه چيست ؟\r\nج . اگر عين مال متعلق زكات يا خمس باقى است ، بايد همان زكات يا خمس را بدهد و اگر عين آن مال از بين رفته تركه‌ى او بر آن زكات و خمس بالنّسبه توزيع مىشود .\r\n\r\nخمس تركه ميتى كه خمس و دين بدهكار است\r\n3653 . شخصى فوت كرده و مقدارى دين ( بدهى ) و مقدارى خمس بدهكار است و تركه‌ى او براى اداى هر دو كافى نيست ، وظيفه چيست ؟\r\nج . اگر عين متعلّق خمس موجود است مقدار خمس كم نمىشود و اگر به ذمه‌ى اوست توزيع مىشود .\r\n\r\nميّتى كه عمداً خمس نمىداده\r\n3654 . كسى كه فوت كرده و عمداً خمس نمىداده است . آيا ورثه نسبت به پرداخت خمس اموال وى وظيفه دارند ؟\r\nج . بايد ورثه ، خمس اموال او را بدهند ، چه عين مال موجود باشد يا خمس به ذمّه‌اش آمده باشد . اگر چه در معاملات خود او در زمان حيات ، حتى هبه‌اش بعيد نيست كه خمس بر طرف معامله‌اش واجب نباشد ، مانند معاملات با مستحلّ خمس .\r\n\r\nخمس ديه\r\n3655 . آيا خمس به ديه‌اى كه به ولىّ يا شخص داده مىشود تعلّق مىگيرد ؟\r\nج . ديه‌اى كه به وارث داده مىشود حكم ارث را دارد كه خمس ندارد و ديه‌ى اطراف كه به شخص داده مىشود ، بنابر احتياط واجب زايد بر مؤونه خمس دارد .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\nپس‌انداز و ذخيرهء اموال\r\n\r\nپس‌انداز براى سرمايه\r\n3656 . پولى را كه انسان براى جمع كردن سرمايه پس‌انداز مىكند و راه ديگرى براى جمع كردن آن ندارد ، خمس دارد ؟\r\nج . خمس ندارد .\r\n\r\nخمس پس‌انداز براى دريافت وام\r\n3657 . مقدارى پول در يك صندوق قرض‌الحسنه گذاشته‌ام تا پس از گذشت مدتى به من وام بدهند و سال خمسىام رسيده است ، آيا به اين پول خمس تعلق مىگيرد ؟\r\nج . خمس ندارد ولى از جهت ربا ، اصل گذاشتن پول در آن صندوق بايد بر وجه شرعى باشد .\r\n\r\nپول پس‌انداز شده جهت قرعه‌كشى\r\n3658 . آيا پولى كه در حساب بانك براى قرعه‌كشى وجود دارد ، خمس دارد ؟\r\nج . اگر سال او برسد ، خمس دارد .\r\n\r\nسرمايه پس‌انداز شده\r\n3659 . پولى كه خمس آن داده شده است اگر به عنوان سرمايه در بانك گذاشته شود ، آيا\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nسود آن حلال است يا خير ؟ آيا به اين سود خمس تعلق مىگيرد ؟\r\nج . سود سپرده قرضى ربا و حرام است ، مگر با معامله‌ى شرعيه در قبال سود باشد و آن سود حلال هم در زايد بر مؤونه خمس دارد .\r\n\r\nخمس پس‌انداز دانشجويى\r\n3660 . آيا به پس‌انداز دانشجويى كه تحت تكفل خانواده است ، خمس تعلق مىگيرد ؟\r\nج . بله خمس دارد ؛ مگر از موارد مسأله‌ى 1391 رساله باشد .\r\n\r\nپس‌انداز توسّط زن\r\n3661 . اگر مقدارى از پولى را كه شوهر براى خرجى خانه به زن مىدهد پس‌انداز كند .\r\n1 ) آيا خمس به آن تعلّق مىگيرد ؟\r\n2 ) سر سال خمسى شوهر حساب مىشود يا زن ؟\r\nج . حكم اموال شوهر را دارد ، مگر آن چه به عنوان نفقه‌ى واجب زوجه باشد كه ملك خود او است و در هر دو صورت ، زايد بر خرج سالِ هر كدام باشد ، خمس دارد .\r\n\r\nپس‌انداز براى مسكن و صرف در كار ديگر\r\n3662 . شخصى پولى را براى امر مورد نياز - مانند مسكن - پس‌انداز مىكند . بعداً آن را در مصارف ضرورى ديگر صرف مىكند كه اگر آن مصرف هم از اوّل مىبود ، برايش پس‌انداز مىكرد . آيا آن پول خمس دارد ؟\r\nج . خمس ندارد .\r\n\r\nسود خمسى كه به شخصى سپرده مىشود تا به مرجع تقليد برساند\r\n3663 . شخصى مبلغى بابت سهمين مباركين ( خمس ) تحويل اين جانب داد كه در قم\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nتحويل مرجع دهم ، جهت حفظ ، آن را در بانك گذاشتم ، هنگام دريافت ، مبلغى به عنوان سود ، علاوه بر اصل پول دادند ، اين سود مال كيست ؟\r\nج . اگر شرط سود نشده بوده ، اشكال ندارد و آن سود مال خمس دهنده يا صاحب حساب يا مستحقّ يعنى كسى است كه خمس بايد به او پرداخت شود ، كه اولويت با سوّمى است .\r\n\r\nخمس پول و سود پول پس‌انداز شده در صندوق ذخيره فرهنگيان\r\n3664 . در صندوق ذخيره فرهنگيان ماهانه 5 % از حقوق كارمندان را كسر مىكنند و دولت هم به همين مقدار اضافه مىنمايد و اين صندوق فعاليت اقتصادى داشته و سود آن نيز به اين مبلغ افزوده مىشود و در پايان مدت خدمت ، كليه پول و سود ده‌ساله را به كارمند مىدهند ، سؤال اين است كه اين سود و اصل پول كسر شده و پولى كه دولت مىدهد ، خمس دارد يا خير ؟\r\nج . اگر بعد از وصول ، از خرج سال زياد بيايد ، خمس دارد .\r\n\r\nخمس نفت ذخيره شده براى زمستان\r\n3665 . به علّت شرايط محيطى ، تابستان هر سال مقدارى نفت براى سوخت زمستان تهيه مىكنم . آيا لازم است خمس آن را در موقع حساب سال بپردازم ؟\r\nج . اگر ناچار از ذخيرهء آن هستيد جزو مؤونه است و خمس ندارد .\r\n\r\nخمس مالى كه براى تهيه ما يحتاج و ضروريات زندگى پس‌انداز مىشود\r\n3666 . اين جانب از مهاجرينى هستم كه در ايران زندگى مىكنم و خانواده‌اى تحت تكفّل دارم و خرج آن‌ها را بايد بدهم ، اگر پولى جمع‌آورى كنم به اين اميد كه وقتى به كشور خود بازگشتم بتوانم براى خود ما يحتاج ضروريات زندگى را تأمين كنم ، آيا به اين پول خمس تعلق مىگيرد ؟\r\nج . بنا به تفصيلى كه در مسأله 1391 رساله ذكر شده است خمس ندارد ، اما اگر\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nبخواهد پس از مدت طولانى - مثلًا بعد از بيست سال - آن چيزها را بخرد ، به طورى كه عرفاً نگويند فعلًا به آن محتاج است ، در اين صورت پولى كه پس‌انداز كرده ، اگر از يك سال گذشت خمس دارد .\r\n\r\nپس‌انداز براى خريد وسايل\r\n3667 . مقدارى پول براى خريد اسباب و وسايل منزل پس‌انداز كرديم ، ولى چون فعلًا خانه‌ى ما كوچك است نمىتوانيم در اين خانه از اين وسايل - مثل فرش و . . . - استفاده كنيم و در آينده مثلًا چند ماه ديگر خانه‌اى جديد مىخريم و خريد آن وسايل براى منزل جديد مورد نياز است . آيا اگر سال خمسى ما فرا برسد خمس آن پس‌انداز را بايد بدهيم ؟\r\nج . اگر در موقع نياز قدرت تهيّه نداريد ، خمس آن واجب نيست .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nقرض ، وام و طلب\r\n\r\nتعلق گرفتن خمس به پول قرضى\r\n3668 . اگر كسى مقدارى پول به شخصى قرض دهد و او پس از يك سال آن را برگرداند ، آيا خمس به اين پول تعلق مىگيرد ؟\r\nج . اگر سر سال به راحتى مىتوانست وصول كند خمس دارد و گرنه جزو درآمد سال وصول است .\r\n\r\nكسر نمودن مبلغ سود داده‌شده‌ى وام از اموال خمسى\r\n3669 . در صورتى كه ما وام بگيريم و سود را نيز پرداخت نماييم ، در اين صورت آيا مبلغ سود داده شده را از اموال خمسى مىتوانيم كسر نماييم ، به طورى كه با كسر نمودن سود داده شده از بقيه‌اى اموال خمس بدهيم ؟ البتّه اين در صورتى است كه با وام تجارت و كسب نموده باشيم .\r\nج . در صورت مشروعيّتِ گرفتن و دادن سود و اينكه از مؤونه‌ى تجارت باشد مورد تخميس ، باقيمانده از ربح مىشود .\r\n\r\nخمس وام ازدواج\r\n3670 . آيا وام ازدواج خمس دارد ؟\r\nج . خير ، ندارد .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n\r\nحكم پول قرضى در صورت تأخير بدهكار\r\n3671 . خمس پول قرضى در صورت تأخير بدهكار چه حكمى دارد ؟\r\nج . اگر بعد از سال خمسى بدهد طلبكار بايد خمس آن را بدهد ، اگر از خرج سال وصول زياد آمد .\r\n\r\nبدهى كه اقساط آن چند سال طول مىكشد\r\n3672 . كسى بدهى اقساطى دارد و اقساط آن چند سال طول مىكشد ، آيا مىتواند همه‌ى بدهى را از درآمد سال كسر كند ؟\r\nج . خير ، نمىتواند .\r\n\r\nپولى كه براى پرداخت بدهى كنار گذاشته مىشود\r\n3673 . شخصى به كسى بدهكار است ، مقدارى پول از درآمد سال خود را براى بدهى كنار مىگذارد ولى موفق نمىشود تا پايان سال خمسى آن را به طلب‌كار برساند ، آيا به اين پول خمس تعلق مىگيرد ؟\r\nج . بله ، خمس دارد ؛ مگر اين كه اگر تخميس كند نتواند بعداً ادا كند كه ناچار از ذخيره است و خمس ندارد .\r\n\r\nخمس مطالبات\r\n3674 . مقدارى پول به عنوان قرض‌الحسنه به كسى داده‌ام و او پس نمىدهد و سال خمسى اين جانب رسيده است ، آيا بايد خمس آن را بدهم ؟ اگر چند سال بعد آن را پس داد چه طور ؟\r\nج . پس از آن كه به شما داد اگر از خرج سال وصول زياد آمد بايد خمس زيادى را بدهيد .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n\r\nخمس پول اضافه آمده در حسابرسى سالانه صندوق قرض‌الحسنه\r\n3675 . در حسابرسى سالانه صندوق قرض‌الحسنه مقدارى پول اضافه آمده است ، آيا به اين مبلغ خمس تعلق مىگيرد ؟\r\nج . اگر مالك يا مالكين مشخّص دارد ، به آن خمس تعلق مىگيرد .\r\n\r\nخمس پولى كه قرض مىگيريم\r\n3676 . شخصى پولى را قرض گرفته و سر سال خمسى قرض‌گيرنده مقدارى از آن يا همه‌ى آن در دست قرض‌گيرنده موجود است ، آيا خمس دارد و شخص مقروض بايد خمس آن را بدهد ؟\r\nج . خير ، پول قرض گرفته شده خمس ندارد .\r\n\r\nخمس دينى كه بعد از چند سال وصول مىشود\r\n3677 . كارمند دولت هستم و مقدارى پول بابت حقوق و مزايا بر عهده دولت است كه بايد بپردازد و به عللى از جمله عدم توانايى يا مشكلات ادارى ، پس از دو سال پرداخت مىشود . آيا مبلغ مزبور جزو درآمد سال محسوب مىگردد يا بر اساس اينكه مربوط به دين گذشته است و سال بر آن گذشته ، خمس دارد ؟\r\nج . جزو درآمد سال وصول است .\r\n\r\nاحتساب بدهى شرعى سال‌هاى آينده به جاى بدهى و دين مستحقّ\r\n3678 . مستأجرى كه از پرداختن وجه اجاره به صاحب خانه امتناع مىورزد و اظهار فقر مىنمايد ، اگر در بررسى معلوم شود كه توانايى پرداخت ندارد ، اكنون هم فوت شده است ، آيا صاحب ملك مىتواند بدهى او را از واجبات شرعيّه خود در سال‌هاى آينده محاسبه نمايد و ذمّه مستأجر به اين وسيله آزاد گردد ، در حالى كه دسترسى به ورّاث ايشان هم نداشته باشد ؟\r\nج . اگر احتمال دهد كه ورثه از مال ميّت ، وفاى دين را داشته باشند و اين كار را\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nمىكنند ، از ورثه تفحّص كند . اگر مأيوس شد ، مىتواند احتساب كند و ميّت را برىء الذمّه نمايد تا تمام بدهكارى او تسويه شود .\r\n\r\nخرج كردن مال خمس داده شده براى اداى قرض و جبران آن\r\n3679 . فردى مقدارى پول خمس داده شده دارد يا پولى دارد كه متعلّق خمس نمىباشد . در بين سال مقدارى از آن را به نيّت پرداخت قرض ، خرج مىكند كه از درآمد سال ، آن مقدار خرج شده را جبران كند . آيا اين كار اشكال دارد ؟ آيا به مبلغى از درآمد سالانه كه به جاى آن مقدار خرج شده ، برداشته است خمس تعلّق مىگيرد ؟\r\nج . اشكال ندارد و در آخر سال ، همان مقدار سابق پول كه مانده است ، خمس ندارد .\r\n\r\nدريافت قرض از كسى كه معتقد به پرداخت خمس نيست\r\n3680 . اگر از شخصى پولى را به عنوان قرض الحسنه بگيريم و آن شخص معتقد به پرداخت خمس نيست ، آيا گيرنده‌ى قرض حقّ تصرّف در اين مبلغ را دارد ؟\r\nج . اگر نداند كه در داخل اين ، پول حرام يا خمس هست ، بر او حلال است .\r\n\r\nخمس پول قرض گرفته شده كه قادر بر پرداخت آن است\r\n3681 . اگر مبلغى را از كسى قرض بگيريم و آن را خرج كنيم و سال خمسى ما فرا برسد ، در حالى كه ما به همان مقدار كه قرض گرفته‌ايم پول درآورده‌ايم و قرض‌دهنده مىگويد فعلًا به آن پول احتياج ندارد ، وظيفه‌ى ما بابت خمس اين مقدار چيست ؟\r\nج . اگر تا قبل از رسيدن سال آن پول را براى قرض پرداخت كند ، خمس ندارد و در غير اين صورت خمس دارد .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\nچك‌هايى كه بعد از سال خمسى وصول مىشود\r\n3682 . چك‌هايى كه تاريخ آن قبل از وقت سال خمسى است ولى به علّتى بعد از سال از حساب صاحب چك برداشت شده و كسر مىگردد ، آيا خمس به آن تعلّق مىگيرد ؟\r\nج . مقدارى كه براى اداى بدهى در حساب بوده ، مربوط به طلب‌كار بوده و چك هم كه در دست طلب‌كار است مربوط به قبل از سال خمسى است و خمس ندارد .\r\n\r\nدين پرداخت شده در سال خمسى جزو خرج و مؤونه آن سال حساب مىشود\r\n3683 . كشاورزانى هستيم كه مىخواهيم با وامى كه از دولت به ما داده مىشود ، چاه عميق حفر كنيم و به صورت قسطى ، سال به سال وام آن را بپردازيم و سال خمسى نيز داريم ، آيا اين چاه و موتور آب آن جزو سرمايه زراعت است كه بين هر سال كه اقساط وام را مىدهيم سر سال بايد آن را حساب نموده و خمس آن را بدهيم ، يا پس از تمام شدن اقساط ، مجموع آن را حساب نموده ، خمس آن را بدهيم يا اينكه به آن خمس تعلّق نمىگيرد ؟\r\nج . ظاهر اين است كه در هر سالى هر چه از بدهكارى پرداخت شود ، مستثنى مىگردد و داخل مؤونه آن سال مىشود و سرمايه‌ى مورد نياز هم خمس ندارد .\r\n\r\nداشتن طلب و بدهى چند برابر آن طلب\r\n3684 . اگر كسى از عدّه‌اى مقدارى طلب دارد و چند برابر آن بدهكار است ، آيا به محض وصول ، خمس به آن تعلّق مىگيرد ؟\r\nج . اگر سال بر آن گذشته ، خمس آن به محض وصول بايد پرداخت شود ، اگر سر سال به راحتى مىتوانسته وصول كند ؛ و گرنه جزو درآمد سال وصول است .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\nمبلغ اضافى آخر سال در صورت داشتن قرض\r\n3685 . اگر انسان در آخر سال ، مبلغى موجودى داشته باشد ولى قرض هم دارد و آن را براى مؤونه و خرج همان سال قرض كرده باشد ، در صورت اداى قرض با اين پول آيا اين پول جزو خرج و مؤونه محسوب مىگردد ؟\r\nج . اگر قرضش را با آن پول ادا كند ، جزو مؤونه است و اگر ادا نكند بايد خمس موجودى را بدهد ، مگر اينكه اداى دين در سال بعد متوقّف بر ندادن اين خمس باشد كه در اين صورت خمس ندارد و مىتواند احتياطاً آن را نزد شخصى به عنوان اداى دين ، امانت بگذارد .\r\n\r\nكسر بدهى\r\n3686 . شخصى كه مقروض است و زمان پرداخت آن ، بعد از سال مالى است ، آيا مىتواند در حساب سال ، آن مقدار قرض را كسر كند و باقيمانده را حساب نمايد ؟\r\nج . چون در بين سال ادا نكرده نمىتواند كسر كند ، مگر مثل مسأله قبلى باشد .\r\n\r\nكسر قرض از موجودى\r\n3687 . كسى كه تاكنون حساب سال نداشته است ، اكنون مىخواهد خمس اموال خود را بپردازد . مقدارى بابت خرج زندگى و مبلغى هم جهت تهيه‌ى سرمايه مقروض است . آيا قرضش از موجودى كسر مىشود ؟\r\nج . اگر قرضش را بپردازد كسر مىشود .\r\n\r\nكسى كه مقدار بدهىاش از دارايى او بيشتر است\r\n3688 . كسى كه حساب سال دارد و هر سال خمس اموالش را مىدهد . اگر در پايان سالش مقدار قرض او بيشتر از مقدار داراييش باشد ، آيا خمس آن مقدار از داراييش را بايد بپردازد ؟\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nج . اگر دارايى را براى اداى دين لازم دارد و درآمد سال بعد كفاف پرداخت دين را نمىكند ، مىتواند در آن صرف كند و خمس ندهد .\r\n\r\nاضافه آمدن موادّ غذايى و داشتن قرض\r\n3689 . كسى كه براى خرج سالش قرض كرده است ، در آخر سال مقدارى از موادّ غذايى اضافه آورده است . آيا بايد خمس آن را به همراه بقيّه‌اى درآمدها بپردازد يا بدهى سال از قيمت آن كسر مىشود ؟\r\nج . با اذن حاكم شرع مىتواند كسر كند و اگر اين موادّ را از همان مالِ قرض كرده تهيّه كرده ، خمس ندارد .\r\n\r\nپول قرض يا بورسيه به دانشجو\r\n3690 . پولى را كه دانشگاه‌ها به دانشجويان به عنوان قرض يا بورسيّه مىدهند كه بعداً به تدريج پس گرفته مىشود با گذشت سال ، خمس دارد ؟\r\nج . مال قرضى خمس ندارد و امّا حقوقى كه به دانشجو داده مىشود ، اگر صرف مؤونه نشود ، خمس دارد .\r\n\r\nوصول طلب بعد از سال و بدهكار بودن\r\n3691 . طلب‌كارى پس از گذشت سال خمسىاش ، طلبش را وصول مىكند ولى در آن سال گذشته ، به همان مقدار بدهكار بوده است و پس از وصول ، پول را به جاى قرضش مىدهد . آيا بايد خمس آن را بپردازد ؟\r\nج . اگر سر سال به راحتى متمكن از وصول آن نبوده ، خمس ندارد .\r\n\r\nخمس پس‌انداز براى اداى قرض\r\n3692 . اگر فردى قرضى داشته باشد كه براى اداى آن به صورت تدريجى تا چند سال\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nبايد پس‌انداز كند ، در چه صورت آن مقدار خمس ندارد ؟\r\nج . اگر قرضى دارد كه براى اداى آن بايد تدريجاً تا چند سال جمع كند ، جزو مؤونه حساب مىشود و اگر در آخر سال مقدار جمع شده را نزد حاكم شرع يا شخص ديگرى براى اداى دين امانت بگذارد ، موافق احتياط است .\r\n\r\nمطالباتى كه سر سال وصول نشده\r\n3693 . در صورتى كه كارمندى از دولت يا اشخاصى مطالباتى داشته باشد كه تا سر سال خمسى وصول نكرده باشد ، آيا پس از وصول خمس به آن تعلّق مىگيرد ؟\r\nج . اگر سال قبل امكان وصول نداشته ، جزو درآمد سال وصول است .\r\n\r\nكمك و قرض به داماد مستحق و خمس آن\r\n3694 . آيا جهت كمك به داماد مستضعف مىتوان به او قرض داد و آيا به اين پول خمس تعلّق مىگيرد ؟\r\nج . قرض دادن مانعى ندارد ، بلكه پسنديده است ؛ ولى اگر سر سال خمسى ، مىتواند به راحتى از او بگيرد ، خمس دارد .\r\n\r\nخمس وام\r\n3695 . اگر عدّه‌اى به قصد تشكيل صندوق قرض‌الحسنه مبلغى را ماهيانه از حقوق خود پس‌انداز كنند تا بعد از يك سال به همديگر وام بدهند ، آيا به اين مبلغ بعد از گذشت يك سال خمس تعلّق مىگيرد ؟\r\nج . اگر فقط براى قرض دادن و قرض گرفتن پس‌انداز مىشود خمس دارد و پرداخت آن بر مالك است . بله ، اگر پس‌انداز براى مؤونه‌ى زندگى باشد ، به شرحى كه در مسأله‌ى 1391 رساله آمده ، خمس ندارد .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\nمنافع صندوق قرض‌الحسنه\r\n3696 . آيا به صندوق قرض الحسنه‌اى كه با آن تجارت مىكنند و درآمد آن به نفع خود صندوق است و ملك شخصى و قابل ارث نمىباشد ، خمس تعلّق مىگيرد ؟\r\nج . مانند مالكيّت دولت و هيأت است كه ملك جهت است . پس منافع صندوق خمس ندارد ؛ زيرا در خمس بايد ملك شخصى باشد .\r\n\r\nپول وديعه\r\n3697 . شخصى مبلغى پول از كسى گرفته تا براى او كارى انجام دهد و سال خمسى او ( شخص پول‌گيرنده ) فرا رسيده ، در حالى كه مقدارى از پول‌ها باقى مانده و هنوز در مقابل آن كار نكرده است ، آيا به اين پول خمس تعلّق مىگيرد ؟\r\nج . اگر به عنوان وديعه در دست او است و مالك آن نيست ، بر او خمس واجب نيست و گرنه با ساير شرايط ، واجب است هر چند كار آن را انجام نداده باشد .\r\n\r\nخمس پولى كه وام گرفته‌ايم\r\n3698 . شخصى وام گرفته است كه عين آن موجود است و اقساط آن را از پولى كه متعلّق خمس نمىشود ، - مثل ارث يا شهريه - پرداخته است ، آيا به اين وام خمس تعلّق مىگيرد ؟\r\nج . خمس ندارد .\r\n\r\nخمس وامى كه با قناعت كردن اقساط آن پرداخت مىشود\r\n3699 . اگر كسى وام بگيرد و با قناعت كردن بتواند اقساط آن را پرداخت كند و پول وام را صرف درختكارى كند ، آيا به اين مبلغ وام ، خمس تعلق مىگيرد ؟ مراد از قناعتى كه تكليف خمس را بر مىدارد چيست ؟\r\nج . قناعت ، تكليف خمس را بر نمىدارد ولى مورد وام مزبور خمس ندارد .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n\r\nخمس مواد غذايى باقيمانده سر حساب سال خمسى در صورت مقروض بودن\r\n3700 . اگر سال خمسى فرا برسد و مقدارى از مواد غذايى كه از درآمد سال تهيه شده است ، مصرف نشده باشد و از طرف ديگر براى تأمين ساير مخارج زندگى ( شامل مواد غذايى ، پوشاك و . . . ) مقروض باشيم به طورى كه مبلغ قرض و بدهى خيلى بيشتر از مواد غذايى مصرف نشده باشد . آيا بايستى قيمت مواد غذايى محاسبه گردد و خمس آن پرداخت شود يا خمس ندارد ؟\r\nج . بله ، بايد خمس موادّ خوراكى داده شود و بدهى و قرض از موجودى كسر نمىشود ؛ مگر مصداق مسأله‌ى 1400 رساله باشد .\r\n\r\nخمس وامى كه براى سرمايه قرار دادن گرفته مىشود\r\n3701 . شخصى از صندوق قرض‌الحسنه وام گرفته و به عنوان سرمايه قرار داده است . آيا بايد خمس وام را بپردازد يا اين كه تا تمام وام بازپرداخت نشده است خمس ندارد ؟\r\nج . اصلًا سرمايه‌ى مورد نياز زندگى خمس ندارد .\r\n\r\nپول مخمّسى كه قرض داده مىشود و بدهكار آن را از پول غير مخمس پس مىدهد\r\n3702 . اگر پول مخمّس ( خمس داده شده ) قرض داده شود و مقترض ( بدهكار ) از منافع كسب سالش قرض را ادا كند و يا از پول غير مخمّس پرداخت كند ، آيا طلب‌كار بعد از وصول بايد خمس آن را پرداخت كند ؟ آيا اساساً لازم است در اين خصوص تفحص و تحقيق شود يا نه ؟\r\nج . تفحص و تحقيق لازم نيست و تا يقين به تعلق خمس به عين مالِ پس داده شده ندارد ، خمس آن لازم نيست .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n\r\nتورّم ، كاهش و افزايش قيمت\r\n\r\nخمس ترقّى قيمت\r\n3703 . آيا زياد شدن قيمت خمس دارد ؟ و اگر از تورّم باشد چه حكمى دارد ؟\r\nج . اگر در عرف به آن سود صدق مىكند ، خمس دارد ؛ بعد از فروش و عدم مصرف در مؤونه ديگر .\r\n\r\nمال ارزانى كه قيمت آن بالا مىرود\r\n3704 . مال ارزانى اضافه قيمت پيدا مىكند و صاحبش با فروش آن تجارت مىكند . آيا به اين زيادتى خمس تعلّق مىگيرد ؟\r\nج . اين زيادتى منفعت است و در زايد بر مؤونه متعلّق خمس است .\r\n\r\nارزى كه به قيمت آزاد فروخته مىشود\r\n3705 . ارزى كه به قيمت دولتى خريدارى شده و سپس به قيمت آزاد فروخته مىشود ، آيا تفاوت قيمت دولتى و آزاد متعلّق خمس مىباشد ؟ و اگر سر سال خمسى فروخته نشود و در سال آينده اين تبديل صورت گيرد ، آيا متعلّق خمس خواهد شد ؟\r\nج . اگر بين سال خمسى خريدوفروش شود ، در مازاد بر مؤونه‌ى سر سال خمس دارد و اگر تا سال خمسى باقى مانده و نفروخته ، اگر جزو سرمايه‌ى كسبى است كه درآمد آن صرف مؤونه مىشود خمس ندارد و در غير اين صورت خمس دارد .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n\r\nاموالى كه رشد قيمت دارند\r\n3706 . اگر به دليل تورّم و كاهش ارزش پول داخلى در مقابل ارزهاى خارجى ، مثلًا سرمايه‌ى كسى كه يك تن آلومينيوم به قيمت سيصد هزار تومان داشته و خمس آن را داده يك باره حدود يك ميليون تومان افزايش يافته و مقدار همان است ، امّا ريال آن تغيير كرده و سودى در كار نيست و اگر بخواهد براى اين افزايش خمس بدهد پس از دو سه سال اصل سرمايه در معرض خطر قرار مىگيرد .\r\nوظيفه چيست ؟\r\nج . با فرض اين كه عرفاً فايده و ربحى در بين نيست ، ترقّى مزبور خمس ندارد .\r\n\r\nنحوه احتساب خمس در صورت گران شدن قيمت‌ها در سال بعد\r\n3707 . گاهى خمس جنسى را مىدهيم و سال بعد ، قيمت همان جنس زيادتر مىشود .\r\nآيا زيادتى خمس دارد ؟\r\nج . اگر خود جنس تفاوتى نكرده و زيادى براى تورّم و كاهش ارزش پول باشد ، زيادتى خمس ندارد و اگر زيادتى به غير از تورّم باشد ، در غير تكميل مورد نياز سرمايه خمس دارد .\r\n\r\nخانه‌اى كه ترقّى نموده و صرف در هزينه‌ى فرزندان شده\r\n3708 . شخصى خانه‌اى را خريده و خمس آن را هم داده است . پس از سال قيمت خانه خيلى بيشتر شده است و اكنون مىخواهد آن را صرف مخارج فرزندانش كند . آيا بايد خمس زيادتى آن را بپردازد ؟\r\nج . اگر مورد نياز سكونت او نبوده ، بايد خمس زيادتى آن را بپردازد ، مگر اين كه از اوّل آن را به اين نيّت پس‌انداز كرده باشد كه مانند نگهدارى جهيزيّه دختر مىشود .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\nزمينى كه ارزش آن چند برابر شده\r\n3709 . زمينى سال‌ها پيش خريده شده و امروز قيمتش چند برابر شده و هنوز هم ساخته نشده است ، آيا خمس دارد ؟ و اگر خمس دارد به قيمت خريد يا قيمت روز ؟\r\nج . اگر براى تكسّب خريده است ، خمس دارد و به قيمت روز محاسبه مىشود .\r\n\r\nتبيين معناى « پرداخت خمس اجناس به قيمت روز »\r\n3710 . آنچه در رساله‌هاى عمليّه آمده است : « خمس اجناس را بايد با قيمت روز پرداخت » منظور از قيمت روز چيست ؟ قيمتى كه مىتوان مانند اين جنس را از بازار خريد يا قيمتى كه جنس موجود ارزش دارد ؟\r\nج . يعنى قيمتى كه نوع معاملات فعلى مربوط به آن جنس ، بر طبق آن است .\r\n\r\nچگونگى محاسبه ترقّى قيمت بازار با توجه به تورّم\r\n3711 . معمولًا با افزايش قيمت يك جنس در بازار ، اجناس ديگر هم گران مىشود ، يعنى تورّم ايجاد مىشود و اجناس كم و بيش با هم گران مىشوند . در چنين فرضى كه هر ترقّى قيمتى ، سود واقعى حساب نمىشود ، افزايش و ترقّى قيمت بازار چگونه محاسبه مىشود ؟\r\nج . ملاك در خمس ، ترقّى قيمت با سود واقعى است ، نه افزايش قيمت از جهت تورم پول و مىتوان براى تشخيص آن به خبره مراجعه كرد .\r\n\r\nملاك و معيار در ترقّى قيمت\r\n3712 . با توجه به مسأله تورم هر ساله در بازار و كاهش ارزش و قدرت خريد ريال ، زمين و خانه و اجناس اضافه قيمت صورى و ظاهرى پيدا مىكنند ، بهاى ريالى آن‌ها زياد مىشود ولى در واقع ارزش آن‌ها تغيير نكرده و يا به اندازه افزايش ظاهرى تغيير\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nنكرده است . با اين حساب اگر بخواهيم بر اساس همين افزايش قيمت ظاهرى و ريالى ، خمس اموال را حساب كرده و بدهيم ، بعد از چند سال چيزى از سرمايه برايمان نمىماند ، علاوه بر اين كه به مخارج زندگى هم نمىرسيم . بفرماييد ملاك در ترقّى قيمت اجناس چيست ؟ محاسبه ارزش آن‌ها با توجه به ارزش ريال و پول ارايه شده توسط بانك مركزى است يا قيمت دلار و يا چيز ديگر ؟\r\nج . ظاهراً بانك مىتواند تفاوت بين ترقّى قيمت از جهت تورم و ترقّى از جهت قيمت واقعى را مشخص كند .\r\n\r\nكيفيت محاسبه خمس سرمايه‌اى كه ترقّى قيمت پيدا كرده\r\n3713 . شخصى از درآمد سال ، ملك يا چيز ديگرى براى تجارت و سرمايه خريده و تا آخر سال ترقّى كرده و 100 هزار تومان ارزش پيدا كرده و خمس آن را نداده است .\r\nدر پايان سال دوم ارزش آن 200 هزار تومان شده است ، الآن خمس آن چگونه محاسبه مىشود ؟\r\nج . سرمايه در حدّ شأن زندگى اصلًا خمس ندارد و در فرض سؤال ، اگر به آن خمس تعلّق گرفته ، قيمت فعلى آن ميزان است .\r\n\r\nخمس مالى كه افزايش قيمت پيدا كرده\r\n3714 . اگر جنسى با كوپن يا غيره خريدارى شده و الآن سر سال خمسى ، قيمت آن بالا رفته ، به كدام قيمت حساب مىشود ؟\r\nج . اگر متعلق خمس باشد ، قيمت فعلى آن حساب مىشود .\r\n\r\nخمس جنسى كه قيمت آن نوسان دارد\r\n3715 . تاجرى جنسى را به قيمت ارزان خريدارى مىكند و تا سال بعد در مغازه مىماند و قيمت آن بالا مىرود و خمس آن را نمىدهد . در سال بعد قيمت آن كم مىشود ،\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nحكم خمس آن چگونه است ؟\r\nج . اگر آن جنس ، جزو سرمايه باشد ، حكم همان سرمايه را دارد .\r\n\r\nتورّم\r\n3716 . اگر كسى خمس سرمايه‌ى خود را داد و با گذشت يك سال مالى ، در اثر تورّم ناشى از افزايش حجم پول در گردش ، ارزش پولى آن افزايش يافت ، آيا در اينجا ربح و سود صدق مىكند و مشمول خمس مىشود يا خير ؟\r\nج . اگر سرمايه در حدّ شأن او باشد خمس ندارد و در تورّم ، صدق سود نيست .\r\n\r\nخمس سود افزوده\r\n3717 . در سال گذشته ، خمس دارايى خود را پرداخت كرده‌ام . اگر امسال بيست هزار تومان نسبت به پارسال بيشتر باشد ، خمس به همه موجودى تعلق مىگيرد يا خير ؟\r\nج . خير ، به همان بيست هزار تومان تعلق مىگيرد .\r\n\r\nميزان در خمس ، قيمت فعلى است\r\n3718 . شخصى به هنگام محاسبه‌ى خمس زمينى كه ده سال پيش خريده است ، قيمت خريد زمين را به حسب دلارِ روزِ خريد محاسبه كرده و قيمت كنونى آن را نيز بر حسب دلار به قيمت امروز محاسبه مىكند و خمس ما به التّفاوت آن را مىپردازد . آيا عمل ايشان صحيح است ؟\r\nج . اگر خمس اصل را داده و يا متعلّق خمس نبوده است ، آن عمل صحيح است و در غير اين صورت به قيمت فعلى خمس آن را مىپردازد .\r\n\r\nكاهش ارزش پول\r\n3719 . در چند سالى كه خمس نداده‌ام قسمت زيادى از خمس آن مال‌ها را به صورت\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nنقد جدا نموده و كنار گذاشته‌ام . امّا در اين مدّت ، ارزش پول كاهش يافته و قيمت اجناس و طلا بالا رفته است . آيا آن كه به صورت نقد نگه‌داشته‌ام را عيناً بپردازم ، يا اين كه بايد ميزان كاهش ارزش آن را هم محاسبه و به آن اضافه نموده و پرداخت نمايم ؟ و در صورت اخير ، ميزان در تعيين تفاوت ارزش پول ، تغيير قيمت طلا است ، يا راه حلّ ديگرى دارد ؟\r\nج . با مجتهد خودتان مصالحه نماييد .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\nمعدن و گنج\r\n\r\nتعلّق خمس به معدن\r\n3720 . فردى مىخواهد بدون مجوّز دولت از معادن و منابع ملّى ، معدنى را استخراج كند و در آن تصرّف نمايد . آيا خمس به آن تعلّق مىگيرد ؟\r\nج . شرعاً بايد با رسيدن به حدّ نصاب ، خمس آن را بدهد و بايد رعايت كند به عنوان ثانوى كه معرضيّت براى مجازات دولتى هم نباشد .\r\n\r\nپرداخت خمس گنج\r\n3721 . حلّيت گنج ، در صورت دادن خمس و ضبط گنج از طرف دولت چگونه جمع مىشود ؟\r\nج . با دادن خمس گنج با شرايط آن ، گنج براى يابنده حلال است ( مسأله‌ى 1423 و 1425 ) .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n\r\nجبران اموال مخمّس از درآمد سال\r\n\r\nجبران كسرى مال خمس داده شده از سود\r\n3722 . شخصى مقدارى پول مخمّس دارد كه خمس آن را سال قبل پرداخته ، سال بعد مقدارى از آن را صرف كرده است . آيا مىتواند به همان مقدار از سود سال خمسى را به جاى آن بردارد و خمس بقيه سود را بدهد ؟\r\nج . مانعى ندارد .\r\n\r\nجبران پول مخمَّس از درآمد سال\r\n3723 . پولى مخمَّس ( خمس داده شده ) به عنوان مضاربه در اختيار بانك قرار داده‌ام ، پس از مدتى آن را گرفته و مصرف زندگى كرده‌ام ، آيا مىتوانم از منافع همين سال آن را جبران كنم ؟\r\nج . مانعى ندارد .\r\n\r\nتلف سرمايه و جبران آن از منفعت سال\r\n3724 . از سرمايه كسب ، مصرف مؤونه و خرج زندگيم شده است ، آيا مىتوانم در همين سال خمسى اگر منفعتى به دستم آمد آن را جبران كنم ؟ از منفعت و درآمد سال خمسى آينده چه طور ؟\r\nج . مىتوانيد مقدارى را كه از سرمايه برداشته‌ايد ، از منافع كسر كنيد و سال آينده\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nهر چند از باب جبران نباشد ، ممكن است به عنوان تكميل سرمايه مورد نياز باشد . ( به مسأله‌ى 1401 مراجعه شود . )\r\n\r\nمواردى خمس آن پرداخت شده ولى واجب نبوده\r\n3725 . اين جانب خانه‌اى به فرزندم بخشيدم و در اختيار او گذاردم ، پس از مدتى كه در خانه بود ، به جهت بعضى اختلافات ، خانه را از او گرفتم و فروختم . سپس پول را به او دادم تا براى خود خانه‌اى تهيه كند و از طرفى خمس اين پول را پرداختم ، سپس متوجه شدم كه چون خانه را به فرزندم بخشيده بودم ، حق رجوع نداشته‌ام و خانه شرعاً متعلّق به او بوده است ، آيا خمسى را كه پرداخت كرده‌ام ، مىتوانم از خمس سال بعد كسر كنم ؟\r\nج . نياز به اجازه دارد .\r\n\r\nكسر از منافع\r\n3726 . هرگاه از سرمايه مصرف كند ، آيا سال بعد مىتواند از منافع كسرى آن را جبران كند ؟\r\nج . آن مقدار از سرمايه‌اى كه صرف زندگى مىشود را مىتواند جبران كند .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n\r\nمصالحه و دستگردان\r\n\r\nمعنى دستگردان در خمس و ثمره‌ى آن\r\n3727 . معنى دستگردان در خمس چيست و ثمره‌ى آن چه مىباشد ؟\r\nج . دستگردان اين است كه حاكم شرع يا وكيل او با كسى كه خمس بدهكار است و توانايى دادن آن را به راحتى ندارد ، مقدار خمس را اخذ و اعطا مىكند و ثمره‌ى آن اين است كه خمس از عين به ذمّه منتقل مىشود و بدهكارِ خمس بعداً آن را - هر چند به تدريج - مىدهد .\r\n\r\nمعناى مصالحه\r\n3728 . معناى مصالحه كردن در خمس را با يك مثال روشن فرماييد كه آيا مصالحه ، بخشيدن مقدارى از بدهى خمسى مكلَّف و پرداخت‌كننده خمس است يا چيز ديگرى است ؟\r\nج . معناى مصالحه بخشيدن نيست ؛ بلكه در موردى است كه مقدار خمس معلوم نيست كه حاكم شرع در اينجا با شخص - مثلًا - مصالحه به نصف مىكند .\r\n\r\nحكم مصالحه به كمتر از بدهى\r\n3729 . آيا با فرض اشتغال ذمّه مكلّف به مبلغى خمس و تمكّن و توان پرداخت و اداى\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nآن ، مصالحه به كمتر ممكن است ؟ در فرض عدم تمكّن و توان از پرداخت چه طور ؟\r\nج . مصالحه به كمتر از مبلغ معيّن كافى از خمس نيست و با فرض عدم تمكن ، جاى دستگردان و مهلت دادن است .\r\n\r\nچگونگى پرداخت خمس دستگردان شده از درآمد سال آينده\r\n3730 . در موقع رسيدن سال خمسى ، مبلغ ده هزار تومان خمس بدهكار شدم و با وكيل مجتهدم دستگردان كردم ، آيا مىتوانم از منافع سال آينده ؛ آن را بپردازم ؟\r\nج . بله ، جايز است .\r\n\r\nدستگردان و تحويل خمس به يكى ديگر از وكلاى مرجع تقليد\r\n3731 . مقلّدين حضرتعالى كه به يكى از وكلاى شما دستگردان كرده‌اند ، آيا مىتوانند بقيه بدهى خود را به وكيل ديگر شما بدهند ؟ اگر مستقيماً به خود دفتر شما تحويل دهند چه طور ؟\r\nج . مانعى ندارد .\r\n\r\nخمسى كه با مرجع تقليد دستگردان شده و . . .\r\n3732 . اگر كسى با مرجع تقليد خود خمس را دستگردان كند ، قبل از پرداخت بدهى خمسى خود ، آن مرجع فوت كند ، تكليف او چيست ؟\r\nج . بايد آن را به مرجع حىّ اعلم بدهد يا با اجازه‌ى او بدهد .\r\n\r\nدستگردان خمس سرمايه و رجوع به ديگرى\r\n3733 . شخصى به فتواى مجتهدى كه خمس سرمايه را لازم مىدانسته ، خمس سرمايه را حساب كرده و دستگردان نموده است ، اكنون به جنابعالى رجوع كرده . آيا مىتواند به فتواى جنابعالى مقدارى را كه دستگردان كرده نپردازد ؟\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nج . معناى دستگردان ، مديون شدن نسبت به طرف است ، با فرض اين كه در آن هنگام طبق تقليد خود به عنوان وظيفه نه خطا ، اداى خمس كرده است و مديون بيت المال گرديده ؛ اكنون هر چند بايد به مقلد ( مرجع تقليد ) خود بپردازد ولى او مىتواند طبق تشخيص خود از او نگيرد .\r\n\r\nكسى كه دستگردان كرده و اموالش از بين رفته\r\n3734 . فردى وجوه شرعيه‌اش را دستگردان كرده و بدهكار شده است . تمام اموالش در حادثه‌اى از بين مىرود . آيا ذمّه‌اش از آن دين خالى شده است ؟\r\nج . ذمّه‌اش از آن دين فارغ نمىشود و بايد با تمكّن به مقدار ميسور بپردازد و مانند ساير ديون ماليّه است .\r\n\r\nامكان پرداخت خمس دستگردان شده از درآمد آينده\r\n3735 . فردى كه حساب سالش را كرده و مالش را دستگردان كرده است ، آيا مىتواند بعداً از درآمد سال بعد آن خمس را ادا كند يا بايد خمس آن مقدار از درآمد را بدهد ؟\r\nج . مىتواند و ديگر واجب نيست خمس آن مقدار از درآمد را بدهد .\r\n\r\nدستگردان و رجوع به ديگرى\r\n3736 . فردى وجوهات مالش را با مرجع تقليدى دستگردان كرده و بعداً مقلّد مرجع تقليد ديگرى شده است . آيا براى دادن آن به مرجع تقليد اوّل ، نياز به اذن مرجع تقليد دوّم دارد ؟\r\nج . اگر بخواهد آن را به مرجع اوّلى بدهد ، بايد با اذن دوّمى باشد .\r\n\r\nچگونگى دستگردان مبلغ خمس\r\n3737 . اگر به خودمان مبلغى به عنوان خمس تعلّق بگيرد و نتوانيم يك مرتبه بپردازيم ،\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nدست‌گردان آن به چه صورت است ؟ ( در صورتى كه مجاز در دستگردان باشيم )\r\nج . از جانب مجيز كه حقّ گرفتن را دارد بگيرد ، پس از آن از جانب ايشان تا مدّتى به خودش قرض بدهد ، به طورى كه در پرداختش اخلال به امور نباشد .\r\n\r\nطريقه محاسبه خمس بعد از دستگردان\r\n3738 . اين جانب سال گذشته صد هزار تومان داشتم ، مبلغ بيست هزار تومان آن را به عنوان خمس دستگردان كردم و تمام صد هزار تومان را در بانك گذاشتم . اكنون سال خمسىام فرا رسيده ، آيا اگر بيست هزار تومان از درآمد امسال پرداخت كنم كافى است ؟\r\nج . بله ، كافى است .\r\n\r\nحكم تصرف در اموال كسانى كه خمس خود را دستگردان كرده ولى . . .\r\n3739 . كسانى كه سال قرار مىدهند و دستگردان مىكنند ، ولى بعداً وجه دستگردان شده را نمىدهند يا مقدار كمى از بدهكارى خمسى خود را داده و بقيه را نمىدهند ، آيا تصرف در خانه و اثاث خانه و بقيه اموالشان جايز است ؟\r\nج . تصرف در اموالشان جايز است ، ولى مديون خمس هستند .\r\n\r\nحكم بخشيدن مقدارى از خمس به پرداخت‌كننده خمس توسط وكيل مرجع تقليد\r\n3740 . كسانى كه از حضرتعالى اجازه اخذ وجوهات و دستگردان و مصالحه دارند ، آيا مىتوانند در موقع حساب خمسِ اشخاص ، مقدارى از خمس را به آن‌ها ببخشند ؟\r\nج . خير ، نمىتوانند .\r\n\r\nنماز در لباسى كه با پول خمس داده نشده تهيه شده است\r\n3741 . اگر كسى با پول خمس داده نشده ، لباس خريدارى كند و در آن نماز بخواند\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nحكم آن چيست ؟\r\nج . اگر از عين پولى كه خمس آن را نداده لباس بخرد تا زمانى كه از پول ديگرى خمس آن را نداده ، نماز خواندن در آن لباس حرام و بنابر احتياط باطل است .\r\n\r\nنگاه كردن به تلويزيونى كه خمس به آن تعلق گرفته است\r\n3742 . نگاه كردن و يا گوش دادن به تلويزيونى كه خمس به آن تعلق گرفته است هم براى صاحب آن و هم براى ديگران چه حكمى دارد ؟\r\nج . تصرف و استفاده از مال متعلق خمس جايز نيست ، مگر با دستگردان در مبلغ واجب آن .\r\n\r\nحكم لباسى كه به ذمه خريده و پول آن را از مال خمس نداده ، پرداخته است\r\n3743 . شخصى لباس را به ذمه خريده و پول آن را از پولى كه متعلق خمس بوده است پرداخته است ، آيا معامله او درست است ؟ نماز در آن لباس چه حكمى دارد ؟ لطفاً خريدن به ذمّه را هم توضيح دهيد ؟\r\nج . خريد به ذمه ، مقابل خريد به عين است و در فرض مزبور معامله و تصرف در آن لباس مانعى ندارد .\r\n\r\nحكم مصرف پول‌هاى متعلّق خمس و غير متعلق خمس و جدا كردن آن با نيّت\r\n3744 . شخصى داراى دو نوع پول است ، يكى پولى كه خمس آن را قبلًا پرداخته يا خمس به آن تعلّق نمىگيرد و ديگرى پولى كه از درآمد سال او است . اگر اين پول‌ها با هم مخلوط شوند ، آيا مىتواند با نيّت يكى از آن‌ها را مشخص كند ؟ مثلًا از پولى كه درآمد سال او است در مؤونه و مخارج زندگى صرف كند تا پول براى او باقى بماند .\r\nاگر پول‌هاى مذكور در بانك باشد چه طور ؟\r\nج . مانعى ندارد .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\nرفتن به منزل كسانى كه انسان علم دارد خمس اموال خود را نپرداخته‌اند\r\n3745 . رفتن به منزل افرادى كه انسان علم دارد خمس اموال خود را نپرداخته‌اند ، چه حكمى دارد ؟\r\nج . تا علم به بودن خمس در مال مورد ابتلا ندارد ، تصرف در آن‌ها مانعى ندارد .\r\n\r\nغسل كردن با آب خانه خمس نداده\r\n3746 . خانه‌اى كه با پول خمس نداده ساخته مىشود آيا با آب آن خانه مىتوان غسل كرد ؟\r\nج . بله ، مىشود .\r\n\r\nاستفاده طلاب از غذاى كسانى كه خمس نمىدهند\r\n3747 . طلاب و اهل علمى كه جهت تبليغ و غيره به منزل افرادى مىروند كه مىدانند اهل خمس نيستند و در خانه و روى فرش آن‌ها نماز مىخوانند و از غذاى آن‌ها مصرف مىكنند ، بفرماييد در اين موارد چه وظيفه‌اى دارند ؟\r\nج . اگر علم به بودن خمس در مال مورد ابتلا ندارند ، تصرف در آن‌ها مانعى ندارد .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n\r\nشك در خمس\r\n\r\nشك در تعلّق خمس و پرداخت خمس\r\n3748 . چيزى را كه انسان نمىداند به آن خمس تعلّق گرفته يا نه و يا نمىداند خمس آن را داده است يا نه ، آيا خمس دارد ؟\r\nج . صورت اوّل خمس ندارد و در صورت دوّم كه تعلّق خمس به آن يقينى است ، بايد خمس بدهد .\r\n\r\nپرداخت خمس براى رفع ترديد\r\n3749 . اگر انسان در درآمد سالانه‌ى خود دقيق نبوده و پس از بررسى در آخر سال به مقدارى پول برخورد كند كه نداند به چه صورت به دست او رسيده ، آيا از راه معامله بوده يا با دريافت وام قرض‌الحسنه و يا ديگر موارد ، آيا مىتواند جهت رفع ترديد خمس آن را پرداخت كند ؟\r\nج . اگر يقين ندارد كه آن نقدينه متعلّق خمس واقع شده ، خمس آن واجب نيست .\r\nولى براى رفع ترديد ، تخميس مانع ندارد .\r\n\r\nندانستن مبلغ جنس‌هاى مصرف شده\r\n3750 . اين جانب در سال‌هاى گذشته ، گاهى مقاديرى پارچه و چيزهاى ديگر براى مصرف خانواده نگهدارى و پس از چند سال بدون پرداخت خمس مصرف كرده‌ام و\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nدر حال حاضر كه تصميم به پرداخت خمس آن‌ها دارم نمىدانم مقدار و قيمت آن چه قدر بوده است . وظيفه چيست ؟\r\nج . به اندازه‌اى كه يقين داريد ، خمس آن را بپردازيد و احتياطاً با حاكم مصالحه كنيد .\r\n\r\nشك در تاريخ درآمد\r\n3751 . كسى كه بعد از بلوغ فقط در يك مورد درآمد داشته است كه تاريخ آن هم مجهول است و شك داشته كه آن مبلغ را صرف مؤونه نموده است يا نه ، و بعد از چند سال آن مبلغ را مصالحه كرده ، آيا سال خمس او همان تاريخ مصالحه مىباشد ؟\r\nج . در تعيين سال خمس مخيّر است و عملًا با حصول فايده جديده يا شروع به كسبى كه درآمد تدريجى دارد ، شروع مىشود .\r\n\r\nچيزى كه شك در گذشت سال بر آن هست\r\n3752 . در لابلاى اثاث منزل يا كتاب‌ها مبلغى پول يا نظير آن را مىبينيم كه شكّ مىكنيم سال بر آن گذشته است يا خير ، آيا بايد خمس آن را داد ؟\r\nج . اگر معلوم نشد ، خمس ندارد .\r\n\r\nشك در اين كه پول‌هاى مصرف شده در سال‌هاى قبل متعلّق خمس بوده يا نه\r\n3753 . اگر كسى شك كند آيا پول‌هايى كه در سال‌هاى قبل مصرف كرده ، متعلّق خمس بوده يا نه تكليف او چيست ؟\r\nج . اگر سال خمسى دارد ، تكليفى ندارد .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n\r\nمصرف خمس ( سهم امام - عليه السّلام - )\r\n\r\nخمس را به چه كسانى بايد داد\r\n3754 . خمس اموال را به چه كسى بايد پرداخت كرد و در كجا بايد مصرف شود ؟\r\nج . خمس را بايد دو قسمت كنند . يك قسمت آن سهم سادات است كه بنابر احتياط واجب بايد با اذن مجتهد جامع الشرائط به سيد فقير يا سيد يتيم ، يا به سيدى كه در راه درمانده شده بدهند و نصف ديگر آن سهم امام است كه در اين زمان بايد به مجتهد جامع الشرائط بدهند و در صورت عدم مطالبه مجتهد ، به مصرفى كه او اجازه مىدهد برسانند .\r\n\r\nحكم پرداخت خمس و سهم امام به پدر و مادر خود كه فقيرند\r\n3755 . پدر و مادرم وضع مناسبى ندارند ، آيا مىتوانم مبلغى از سهم امام - عليه السّلام - را به آن‌ها كمك كنم ؟\r\nج . در خصوصيات ، از مرجع تقليد يا وكيل او اجازه بگيريد .\r\n\r\nپرداخت خمس به نوه دخترى\r\n3756 . آيا به نوه دخترى مىشود خمس و زكات داد يا خير ؟ براى تأمين مخارج تحصيل آن‌ها چه طور ؟\r\nج . ظاهراً براى تأمين مخارج تحصيل با رعايت شرايط ديگر آن مىشود .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\nبرگرداندن پول خمس\r\n3757 . خانه‌اى مدّتى قبل از شخصى خريدارى شده بود و مبلغى براى خريد اين خانه مانده است ، بعد از عقد قرارداد شخص بنگاهى اين مقدار مانده‌ى پول را بابت خمس قبول مىكند و معامله تمام مىشود و سند خانه هم طبق قرارداد به نام حقير مىشود .\r\nامّا بعد از مدّت چند ماهى كه گذشت اين شخص قبول‌كننده ، از عمل خود پشيمان مىشود . آيا پشيمانى اين شخص لازم مىكند مبلغى را كه قبول كرده بود بابت خمس به او برگردانده شود يا نه ؟\r\nج . برگرداندن لازم نيست .\r\n\r\nمصرف مقدارى از وجوهات براى رفع مشكلات\r\n3758 . آيا وكلاى مراجع مىتوانند مقدارى از وجوهات شرعى را در رفع مشكلات مردم - مانند اصلاح ذات البين و . . . - مصرف كنند ؟\r\nج . با اجازه‌ى مراجع مىتوانند .\r\n\r\nصرف سهم مبارك امام - عليه السّلام - در بعض مراكز اسلامى خارج كشور\r\n3759 . از آنجا كه ما در كشور پاكستان زندگى مىكنيم و در كشور مذكور هيچ نوع تبليغات اسلامى از طرف كشور صورت نمىگيرد ، بالخصوص درباره مكتب اهل بيت - عليهم السّلام - . چنان‌چه بعضى از ادارات تعليم و تربيت اسلامى توسط خود مردم تأسيس شده كه اين مراكز بودجه مخصوصى ندارند و از نظر مالى در مضيقه‌اند . آيا اجازه مىفرماييد سهم مبارك امام - عليه السّلام - را به اين مراكز تحويل دهيم ؟\r\nج . با مسئوليت متصدّى در تشخيص موضوع و در اين كه در غير مصرف صرف نشود ، بلكه فقط در تقويت ايمان مؤمنين صرف شود و محلّ ديگرى از وجوه\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nبراى اين‌ها نباشد و گرفتن و صرف از حيث كميّت و كيفيت در مرئى و محضر شهود موثقين باشد ، مانعى ندارد .\r\n\r\nلزوم اجازه گرفتن در پرداخت وجوه خمس به مراجع ديگر\r\n3760 . آيا مقلّد حضرتعالى مىتواند سهم مبارك امام و سادات را به مجتهد ديگر يا وكلاى مجتهد ديگر پرداخت نمايد ؟\r\nج . در موارد خاصّه استجازه نمايد .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\nتصرّف در خمس\r\n\r\nوظيفه زن و فرزند كسانى كه خمس پرداخت نمىكنند\r\n3761 . وظيفه زن و فرزند كسانى كه خمس بدهكارند و پرداخت نمىكنند در مصرف اموال و غذاها چيست ؟\r\nج . تا علم به بودن خمس در مال مورد ابتلا ندارند ، تصرف در آن‌ها مانعى ندارد .\r\n\r\nصرف وجوهات شرعيّه براى جنگ‌زدگان ، ساخت يا تجهيز مدارس\r\n3762 . آيا اجازه مىفرماييد از وجوهات شرعيّه به جنگ‌زدگان ، ساخت مدارس يا تعمير ، تجهيز و خريد وسايل مورد نياز مدارس ، دانشگاه‌هاى دولتى و آزاد و پيام نور و مواردى از اين قبيل پرداخت شود ؟\r\nج . بايد هر موردى با خصوصيّات ملاحظه شود تا اين كه مورد اجازه بشود .\r\n\r\nپرداخت وجوهات شرعيّه در قالب هديه به مستحقّ دريافت\r\n3763 . اگر شخصى وجوهات شرعيّه از قبيل سهم امام - عليه السّلام - يا سهم سادات بر ذمّه دارد و مىخواهد به ديدن يك طلبه يا يك سيّد مستحق برود ، آيا مىتواند چيزى خريده و به عنوان هديه منزل نو يا عروسى به خانه آن‌ها ببرد و از وجوهات خود حساب نمايد ؟\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nج . اگر قبول وجوهات مىكنند و آنچه را كه مىخرد به عقيده‌ى آن‌ها به مبلغ بيشتر از قيمت خريدارى نشده است ، ظاهراً مىتواند به آن‌ها برساند ، در صورتى كه دهنده و گيرنده در تصرّف آن خمس مجاز باشند .\r\n\r\nساخت مسجد با سهم مبارك امام\r\n- عليه السّلام -\r\n3764 . جهت ساختمان مسجدى كه اطراف آن مردمى مستضعف زندگى مىكنند ، آيا مىتوان از سهم مبارك امام - عليه السّلام - مصرف كرد ؟\r\nج . اگر محلّ ديگرى نداشته باشد ، از فقيه عادل اجازه بگيرند و اين عمل را انجام دهند .\r\n\r\nساخت نمازخانه در مدارس با وجه سهم امام\r\n- عليه السّلام -\r\n3765 . آيا اجازه مىفرماييد از وجه سهم مبارك امام - عليه السّلام - در مدارس و امثال آن نمازخانه ساخته شود ؟\r\nج . با وجود ساير شرايط مذكور در سؤال قبل ، اشكالى ندارد .\r\n\r\nصرف ثلث سهم مبارك امام - عليه السّلام - در ساختمان امام‌زاده\r\n3766 . بعضى از مؤمنين پيشنهاد كمك به وسيله‌ى وجوهات به ساختمان امامزاده‌اى را نموده‌اند ، با توجه به اينكه ساختمان مسجد هم در اين مجموعه‌ى ساختمانى هست ، آيا مىتوانيم وجوهات شرعيّه را به مصرف ساختمان امامزاده و مسجد ملحق به آن برسانيم ؟\r\nج . در ضروريّات اين ساختمان ، نه در تزيينات ، در صورتى كه محلّ ديگرى براى صرف در آن نباشد ، - مانند وجوه بريّه و تبرّعات - و متصدّىها امين باشند ، مانعى ندارد مقدارى از سهم امام ، هر چند به ثلث برسد ، در اين مطالب صرف شود .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n\r\nاستفاده از خمس براى مدرسه\r\n3767 . آيا براى هزينه تجهيز مدرسه مثل ساختن آشپزخانه و تعميرات ديگر مىتوان از سهم امام - عليه السّلام - انجام داد ، يا اين كه در هر مورد خاصّ اجازه جداگانه لازم دارد ؟\r\nج . اجازه‌ى جداگانه لازم است .\r\n\r\nاستفاده از خمس در توسعه‌ى مسجد\r\n3768 . آيا از پول خمس و سهم امام مىتوان در توسعه‌ى مسجد استفاده نمود يا خير ؟\r\nج . از سهم سادات براى مسجد نمىشود استفاده كرد ، سهم امام هم نياز به اجازه دارد .\r\n\r\nخرج براى امور خير از كسى كه سال نداشته\r\n3769 . كسى كه سال خمسى نداشته و مبالغى در امور خيريّه از قبيل مسجد و حسينيه و بيمارستان خرج كرده است ، چه بايد بكند ؟\r\nج . اگر معلوم نيست كه از ربح بين سال خرج كرده ، بنابر احتياط با حاكم شرع مصالحه‌اى بنمايد .\r\n\r\nصرف پول در امور خير\r\n3770 . كسى كه بخش اعظم درآمدش را صرف كارى كرده است كه رجحان شرعى دارد ، - مثل ساختن مسجد و . . . - آيا جزو مؤونه و مخارج زندگى به حساب مىآيد ، يعنى در آن هم ملاحظه‌ى شأن مىشود كه در مازاد بر آن خمس داشته باشد ؟\r\nج . بله ، ملاحظه‌ى شأن مىشود .\r\n\r\nمصرف خمس در امور فرهنگى\r\n3771 . آيا از پول خمس مىتوان در راه مصارف فرهنگى استفاده نمود ؟\r\nج . در هر موردى بايد اجازه بگيرد .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n\r\nمصرف خمس ( سهم سادات )\r\n\r\nلزوم احتياطى اجازه در سهم سادات\r\n3772 . آيا در پرداخت سهم سادات اجازه مجتهد شرط است ؟\r\nج . احتياطاً در سهم سادات ، اجازه لازم است .\r\n\r\nمحاسبه پولى كه به سيد فقير داده مىشود به عنوان خمس\r\n3773 . هر سال مبلغى را به سيدى فقير مىدهيم ، آيا اين مبلغ را مىتوانيم خمس حساب كنيم ؟\r\nج . احتياطاً بايد با اجازه از مرجع تقليد يا وكيل او باشد .\r\n\r\nجواز تبديل سهم سادات به جنس و فروش نسيه‌اى آن به فقير\r\n3774 . آيا مىتوانيم مبلغ سهم سادات را تبديل به جنسى كنيم و آن را به عنوان نسيه به فقير بفروشيم و پس از آن ، بابت خمس ، حساب كنيم ؟\r\nج . مانعى ندارد .\r\n\r\nپرداخت سهم سادات به پدر\r\n3775 . شخصى كه تحت كفالت پدر خود است ، آيا مىتواند سهم سادات را به پدر واجد شرايط خود بدهد ؟\r\nج . در خصوصيات ، استجازه كند .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n\r\nدادن سهم سادات براى سفر زيارتى\r\n3776 . آيا شرعاً مىتوان سهم سادات را به سيّد فقير داد كه با آن به سفر عمره يا ديگر سفرهاى زيارتى برود ؟\r\nج . بلى ، بلكه اگر اين كار را ضمن عقد خارج لازم شرط كند ، عمل به آن بر آن فقير واجب مىشود .\r\n\r\nپرداخت خمس به فرزند خود كه سيد است\r\n3777 . شخصى خودش سيد است ، آيا مىتواند به فرزندش كه تحصيل مىكند و كارى ندارد از بابت سهم سادات خمس بدهد يا از سهم سادات ديگران بايد بدهد ؟\r\nج . از سهم سادات ديگران با اجازه از مرجع مىتواند بدهد و نسبت به سهم ساداتِ خودش نمىتواند خوراك و پوشاك او را از خمس بدهد ؛ ولى اگر مقدارى خمس ملك او كند كه به مصرف ديگرى غير مخارج خودش - كه بر خمس دهنده واجب است - برساند ، مانعى ندارد .\r\n\r\nصرف خمس اموال در هزينه زندگى برادر معمول خود كه سيد است\r\n3778 . سيدى است فقير و معلول كه براى حضانت و مراقبت از او مخارج زيادى لازم است . آيا برادر و خواهر او مىتوانند مخارجى را كه صرف نگهدارى و خوراك و پوشاك او مىكنند ، بابت بدهى خمس خود حساب كنند ؟ پول‌هايى كه قبلًا براى او خرج كرده‌اند چه طور ؟\r\nج . با اجازه‌ى از مرجعشان مىتوانند و پول‌هايى كه به قصد تبرّع خرج كرده‌اند ، نمىتوانند حساب كنند .\r\n\r\nپرداخت خمس به سيد فقير بدون اطلاع او از خمس بودنش\r\n3779 . آيا لازم است به سيد فقير بگويند اين وجه بابت سهم سادات است يا اطلاع دادن\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nبه او لزومى ندارد ؟\r\nج . لزومى ندارد .\r\n\r\nحكم استفاده يك زن سيده از خمس براى مخارج خانواده فقير خود\r\n3780 . خانمى است سيده و شوهر او سيد نيست و فقير و عايله‌مند مىباشد ، آيا مىتواند خمس بگيرد ؟\r\nج . بله ، مىتواند ( مسأله‌ى 1456 رساله ) .\r\n\r\nحكم استفاده از سهم سادات براى مخارج خود و فرزندان سيد خود\r\n3781 . خانمى است غير سيده كه سرپرستى اطفال سيد خود را به عهده دارد ، آيا مىتواند از سهم سادات براى مخارج خود و فرزندان خود استفاده كند ؟\r\nج . براى مخارج فرزندان مىتواند استفاده كند .\r\n\r\nپرداخت سهم سادات به سيد فقير\r\n3782 . سيّد فقيرى است كه فرزندانش مخارجش را مىدهند ولى وى نمىخواهد زير بار منّت آنان باشد و آن را خوارى و مهانت مىداند . آيا سهم سادات به چنين فردى تعلّق مىگيرد ؟\r\nج . مىتواند سهم سادات را بگيرد ؛ گرچه احتياط اين است كه با اجازه‌ى سيّد ديگرى آن را بگيرد .\r\n\r\nافرادى كه از مادر به حضرت زهرا - عليها السّلام - منتسب هستند\r\n3783 . خواهشمند است نظر مباركتان را در مورد سؤالات ذيل مرقوم فرماييد :\r\n1 ) آيا افرادى كه مادرشان و يا مادر بزرگشان [ چه از طريق مادر و يا پدر هر چند ، چند نسل گذشته 
  ] سيّده بوده‌اند ، سيّد مىباشند و از فرزندان حضرت فاطمه‌ى زهرا\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n- عليها السّلام - محسوب مىشوند ؟\r\nج . از ذريّه هستند در آثار اخرويّه .\r\n2 ) آيا افرادى با خصوصيّات مذكور اجازه دارند از احكام اختصاصى سادات [ خمس و . . . 
  ] استفاده نمايند و عمّامه‌ى مشكى بگذارند و سيادت خود را ابراز نمايند ؟\r\nج . از خمس نمىتوانند استفاده كنند ، و همچنين از لباس سيادت .\r\n\r\nملاك سيادت\r\n3784 . آيا افرادى كه سيد هستند بايد اجدادشان به ائمه برسد يا به قبيله بنى هاشم ؟\r\nج . بايد نسب آن‌ها به قبيله بنى هاشم برسد .\r\n\r\nخمس مالى كه سادات به عنوان سهم سادات مىگيرند\r\n3785 . خمسى كه سادات به عنوان سهم سادات مىگيرند ، در صورتى كه از مخارج سال آن‌ها اضافه بيايد ، آيا خمس دارد ؟\r\nج . اگر با گرفتن اين مال ديگر فقير نباشد ، واجب است خمس آن را بدهد .\r\n\r\nلزوم فقير دانستن خود براى دريافت خمس\r\n3786 . آيا سيدى كه مىخواهد خمس بگيرد لازم است خود را فقير بداند تا بتواند خمس قبول كند ؟\r\nج . بله ، لازم است .\r\n\r\nپشيمانى پرداخت‌كننده خمس\r\n3787 . اگر كسى خمس خود را با اجازه مرجع تقليدش به سيد فقير بدهد ولى بعداً از پرداخت خمس به آن سيد فقير پشيمان شود ، آيا آن سيد بايد آن پول را به او برگرداند يا خير ؟\r\nج . خير .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\nمسائل متفرقه خمس\r\n\r\nجايگاه خمس در اسلام\r\n3788 . آيا وجوب خمس - مانند وجوب نماز و روزه - از ضروريات اسلام است و منكر آن كافر مىشود ؟\r\nج . بله ، اصل وجوب خمس از ضروريات است .\r\n\r\nجواز تغيير سال خمسى براى فرار از پرداخت خمس\r\n3789 . آيا جايز است سال خمسى را براى فرار از پرداخت خمس تغيير داد ؟ مثلًا فردى قرار است دو روز پيش از سال خمسى پولى به دستش برسد ، سال خمسى را به ده روز جلوتر تغيير مىدهد تا آن پول از درآمد سال آينده‌اش باشد .\r\nج . جايز است ، زيرا تأخير خمس هر چيزى تا سر سال مبتنى بر ارفاق و سهولت در كار است .\r\n\r\nبخشش براى فرار از خمس\r\n3790 . آيا جايز است قبل از رسيدن سال اموال خود را به قصد فرار از خمس ببخشد ؟\r\nج . اگر بخشش زايد بر شأن او نباشد ، جايز است .\r\n\r\nفرار از خمس با صرف مازاد درآمد خود در خريد وسايل و لوازم زندگى\r\n3791 . آيا انسان مىتواند قبل از فرارسيدن سال خمسى براى فرار از خمس ، مازاد درآمد\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nخود را براى خريد قالى ، يخچال ، تلويزيون و ساير لوازم زندگى مصرف كند ؟\r\nج . مانعى ندارد .\r\n\r\nتلف شدن خمس دست واسطه\r\n3792 . طلبه‌اى خمس و وجوه شرعيه‌اى را از مردم مىگيرد تا به مرجع تقليد برساند . بين راه دزد به او برخورد مىكند و آن اموال را مىبرد . آيا وى ضامن مىباشد ؟\r\nج . اگر بدون تعدّى و تفريط بوده ، او ضامن نيست و ذمّه آن دهنده هم برىء شده است .\r\n\r\nمفقود شدن پولى كه خمس به آن تعلق گرفته است\r\n3793 . شخصى مقدارى پول داشته كه به آن خمس تعلق گرفته و قبل از پرداخت خمس ، پول‌هاى مذكور مفقود شده است ، تكليف او چيست ؟\r\nج . اگر در نگهدارى آن افراط يا تفريط نكرده ، ديگر تكليف ندارد .\r\n\r\nمال حلال مخلوط به حرامى كه بايد دو بار خمس آن را داد\r\n3794 . مال حلال مخلوط به حرام در چه صورتى بايد دو بار خمس آن را پرداخت ؟\r\nج . اوّل خمس سبب حليت را مىدهد و اگر زايد بر مؤونه بوده ، باز خمس ديگرى را مىدهد .\r\n\r\nخمس منازل كسى كه چند ماه در شهر و چند ماه در روستا زندگى مىكند\r\n3795 . كسى كه چند ماه از سال در شهر و چند ماه ديگر را در روستا زندگى مىكند ، اگر يك خانه در شهر و خانه‌اى ديگر در روستا بخرد ، آيا به آن‌ها خمس تعلق مىگيرد ؟\r\nج . خير ، تعلق نمىگيرد .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n\r\nخمس زمينى كه به قيمت كمتر از قيمت اصلى و واقعى آن فروخته مىشود\r\n3796 . پدرى يك قطعه زمين را به قيمت يكصد و پنجاه هزار تومان به فرزندش فروخت ، حال آن كه قيمت واقعى آن بيش از يك ميليون تومان است ، در اين صورت آيا بايد خمس مبلغ پرداخت شده بابت زمين را بپردازد يا خمس ارزش واقعى آن را ؟\r\nج . اگر خمس به آن زمين تعلق گرفته بوده ، بايد خمس ارزش واقعى آن را بدهد .\r\n\r\nمعيار معافيت از خمس به استفاده كردن و مصرف وسايل و ارزاق\r\n3797 . آيا معيار جهت معافيت خمس ، استفاده كردن وسايل تا مدّت يك سال از تاريخ خريد است يا استفاده كردن از آن‌ها تا رسيدن به سال خمسى ؟ مثلًا اگر برنج بخرد و تا يازده ماه بعد تمام شود ولى سر سال خمسى درآمد كشاورزى او و يا مغازه او پنج ماه بعد باشد ، آيا به آن برنج خمس تعلق مىگيرد ، حتى اگر براى هر حقوق و درآمدى سال جداگانه قرار داده باشد ؟\r\nج . بله ؛ آن برنج متعلق خمس است چون كسى كه يك نوع رشته كسب دارد براى تمام درآمد آن بايد يك سال خمسى قرار دهد ؛ مگر از مصاديق مسأله‌ى 1400 رساله باشد .\r\n\r\nحكم پرداخت وجوهات به روحانيون مقيم شهرها و روستاها\r\n3798 . آيا اجازه مىفرماييد مقلّدين حضرتعالى وجوه شرعيّه خويش را به روحانيونى كه در منطقه هستند يا با حوزه علميه قم ارتباط دارند و مدعى هستند كه آن وجوه را به حوزه علميه مىرسانند پرداخت كنند ؟\r\nج . مجازيد به آن‌ها بدهيد ولى از آن‌ها رسيد و قبض مرجع خود را مطالبه كنيد .\r\n\r\nحكم خمس مال وصيت شده\r\n3799 . شخصى وصيت كرده موجودى و اموالش را به يكى از بستگانش بدهند ، آيا پس\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nاز دريافت مال بايد خمس آن را بدهد يا اين كه مال وصيّت شده حكم ارث را دارد ؟\r\nج . در زايد بر مؤونه على الاحوط خمس دارد .\r\n\r\nخمس قبر خريدارى شده\r\n3800 . شخصى قبرى براى خود خريده است ، آيا بايد خمس آن را بدهد ؟ و اگر در سال خريد فوت كند ، آيا بايد خمس پول خريد را از تركه او بدهند ؟\r\nج . اگر از سود بين سال قبل خريده است ، وقتى سال بر آن گذشت بايد خمس آن را بدهد .\r\n\r\nپولى كه از درآمد سال جايگزين پول خمس داده شده مىگردد\r\n3801 . اين جانب سال گذشته در اوّل سال خمسى خود مبلغ يكصد هزار تومان پول مخمس ( خمس داده شده ) در بانك داشتم ، در سال جارى اين پول را به تدريج صرف ما يحتاج منزل كردم . ولى در آخر سال از درآمد امسال همان مبلغ را مجدداً در بانك گذاشتم ، بفرماييد آيا بايد خمس اين مبلغ را هم بدهم ؟\r\nج . خير ، لازم نيست .\r\n\r\nكسى كه از اوّل تكليف خمس نداده و حالا فقير شده است\r\n3802 . كسى از اوّل تكليف بنا داشته خمس بدهد ؛ ولى مسامحه كرده و خمس نداده و اكنون فقير شده و توانايى پرداخت خمس را ندارد ، تكليف او چيست ؟\r\nج . همانطور كه ساير بدهىهاى او ساقط نمىشود ، خمس مال او نيز ساقط نمىشود و بايد به حاكم شرع مراجعه كند .\r\n\r\nتعويض پول خمس با پول ديگر\r\n3803 . پولى به كسى داده مىشود تا بابت خمس به مرجع تقليد برساند ، آيا مىتواند آن\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nپول را براى خود برداشته و از پول خود به جاى آن بگذارد ؟\r\nج . قبل از تبديل آن به پول ديگر ، نمىتواند در آن تصرف كند .\r\n\r\nنحوه‌ى شناخت نماينده مرجع تقليد\r\n3804 . بعضى از علماى محل ، ضمن محاسبه خمس ، آن را گرفته و خود قبض مىدهند ، نظر حضرت عالى چيست ؟ و نماينده مسلّم شما را چه طور مىتوان شناخت و مطمئن شد كه نماينده شما در دريافت خمس است ؟\r\nج . به هر كسى كه مىدهيد ، از او قبض مرجع خود را طلب كنيد .\r\n\r\nدريافت وجوهات توسط وكيل يك مرجع از مقلدين مراجع ديگر\r\n3805 . كسى از مرجعى اجازه اخذ وجوهات و تصرف در قسمتى از آن را دارد ، آيا مىتواند از مقلّدين مراجع ديگر هم وجوهات دريافت كند ؟\r\nج . خير ، بايد با اجازه از آن مراجع ديگر باشد .\r\n\r\nخمس پولى كه فقير بابت زكات و يا ردّ مظالم مىگيرد\r\n3806 . پولى كه فقير بابت زكات دريافت كرده اگر از مخارج سالش زياد بيايد ، آيا خمس دارد ؟ پولى را كه بابت ردّ مظالم گرفته چه طور ؟\r\nج . اگر با گرفتن آن مال ديگر فقير نباشد ، واجب است خمس آن را بدهد .\r\n\r\nفروش خانه مورد نياز براى خريدن مغازه\r\n3807 . اگر خانه‌ام را بفروشم و از پول آن دو باب مغازه خريدارى كنم تا آن‌ها را اجاره داده و با پول اجاره آن‌ها ، منزل مسكونى اجاره نمايم و بقيه درآمد حاصل از اجاره‌ى مغازه را صرف تأمين زندگى و احياناً تهيه منزل شخصى نمايم . آيا اين مغازه‌ها سرمايه كسب محسوب مىشود و مشمول خمس است ؟\r\nج . سرمايه محسوب مىشوند و خمس ندارند ، ( مسأله‌ى 1401 رساله ) .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\nخمس مقبره\r\n3808 . براى دفن اعضاى خانواده از درآمد وسط سال مقبره‌اى مىخرد . آيا جزو مؤونه و مخارج حساب مىشود يا بايد خمس آن را بدهد ؟\r\nج . اگر در زمان خريد مورد استفاده قرار گيرد ، خمس ندارد و در غير اين صورت سال بعد خمس دارد ، ( مسأله‌ى 1399 رساله ) .\r\n\r\nحكم خمس ربا\r\n3809 . شخصى مقدارى ربا داده . آيا پول ربا جزو مخارج سال است و خمس ندارد و يا از قبيل اسراف و حرام است و خمس آن را بايد بدهد ؟\r\nج . اگر مضطر نبوده ، از قبيل دوّم است .\r\n\r\nپول مصرف شده در حرام\r\n3810 . اگر از درآمد وسط سال صرف حرام كند - مثلًا چيز حرامى را بخرد - آيا خمس آن را بايد بدهد ؟\r\nج . خمس آن را بايد بدهد .\r\n\r\nريا در خمس\r\n3811 . فردى هنگام دادن خمس ، قصد قربت ندارد و آن را به ريا مىدهد امّا بعداً قصد قربت مىكند ، آيا خمس ، صحيح پرداخت شده است ؟\r\nج . حاكم شرع مىتواند آن را اجازه كند كه خمس صحيحاً واقع شود .\r\n\r\nذخيره تدريجى وسايل كسب و صنعت\r\n3812 . شخصى نزد صنعتگرى كار مىكند هفته‌اى مقدارى پول به عنوان مزد مىگيرد و گاهى پولى را مشترىها بر اساس رسم معمول به عنوان شاگردانه مىدهند . مشار اليه\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nبراى اين كه در آينده بتواند روى پاى خود ايستاده و به ديگران محتاج نشود ، هر چند وقت يك بار پول‌هاى جمع‌آورى شده را در بازار به لوازم صنعتى كه بعداً احتياج پيدا خواهد كرد ، مىدهد تا پس از چند سال كه استاد مىشود ، وسايل مورد نياز صنعتى را داشته باشد و مستقلًا خود مشغول كار شود . آيا به اين ابزار كه سال بر آن‌ها گذشته ، خمس تعلّق مىگيرد ؟\r\nج . اگر چاره‌اى جز ذخيره تدريجى براى ضروريات آينده ندارد ، خمس ندارد .\r\n\r\nتداخل اسباب وجوب خمس\r\n3813 . با توجه به اينكه خمس به هفت سبب بر انسان واجب مىشود . در صورت اشتراك بعضى از اين اسباب يك خمس دادن كافى است ؟ مانند اينكه شخصى هم معدن ذغال‌سنگ دارد و هم مال حلالش با حرام مخلوط شده و هم بر منافع از معدن ذغال‌سنگ سال گذشته . آيا شخص مذكور از اموالش يك خمس بدهد كافى است يا يك مرتبه به عنوان استخراج از معدن و يك مرتبه به عنوان اختلاط حرام با حلال و يك مرتبه هم به عنوان اين كه از كسبش سود اضافه بر مخارج سالش آمده بدهد ؟\r\nج . بايد با هر يك سبب ، خمس خاصّ به آن با شروط مخصوصه به آن پرداخت شود .\r\n\r\nنحوه محاسبه خمس دو شريك\r\n3814 . اين جانب با پدرم يك‌جا كار و كاسبى داريم . به طورى كه فرقى بين اموال اين جانب و اموال ايشان وجود ندارد و بنا نيز نداريم كه حساب خودمان را از همديگر جدا كنيم . اموال ما خمس نيز دارد ، لطفاً چگونگى مسأله را مرقوم فرماييد .\r\nج . اگر هر دو توافق در خمس داريد ، مجموع اموال را قيمت‌گذارى كرده و تخميس و پرداخت كنيد و اگر خصوص يكى از دو شريك خمس مىدهد ،\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nنسبت به اموال خودش تخميس صحيح مىكند و آن را پرداخت مىنمايد و در اختلاط مخمّس با غير به وظيفه عمل مىكند .\r\n\r\nپولى كه كارفرما جهت بازخريد كارگر پرداخت مىكند\r\n3815 . كارمند ، پولى را هنگام اخراج يا خروج از اداره يا كارگاه به عنوان بازخريد مىگيرد . آيا گرفتن آن جايز است ؟ آيا كارفرما خمس پولى را كه از اين بابت مىدهد ، بايد پرداخت كند يا خمس ندارد ؟\r\nج . جايز نيست بگيرد ، اگر مزد خود را طلب ندارد و يا ضمن قرارداد شرعى شرط نشده است و در هر صورت اگر كارفرما ناچار است پرداخت كند ، جزو مؤونه‌ى او است و خمس ندارد .\r\n\r\nنحوه پرداخت خمس محتاط در تقليد\r\n3816 . شخصى محتاط بين چند مرجع تقليد مىباشد . وى خمس خود را چگونه بايد بپردازد ؟\r\nج . خمس واجبش را به مصرفى برساند كه مورد توافق آن‌ها باشد از حيث كمّ و كيف در مصرف و بايد از طرف تمام آن‌ها هم مأذون باشد .\r\n\r\nخمس پولى كه بابت معامله سلف پرداخت مىشود\r\n3817 . جنسى را به صورت سلف خريدارى كرده‌ام و پول آن را پرداخته‌ام ولى پيش از تحويل جنس سال خمسىام فرا رسيده است ، آيا بايد خمس پول را بپردازم ؟\r\nج . خير ، خمس ندارد .\r\n\r\nخمس پولى كه صرف حرام و كارهاى خلاف شأن مىشود\r\n3818 . شخصى مقدارى از درآمد سال خود را براى خريد نوارهاى مبتذل و اشياى\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nغير ضرورى كه در شأن انسان نيست مصرف كرده است ، آيا به اين پول خمس تعلق مىگيرد ؟\r\nج . بله ، خمس دارد .\r\n\r\nخمس موادى كه با بن كارمندى مىدهند\r\n3819 . مواد لازم - مانند صابون و پودر لباسشويى و حبوبات - كه با بن كارمندى به ما مىدهند ، اگر از مصرف سال زياد بيايد آيا خمس دارد ؟\r\nج . بله ، خمس دارد .\r\n\r\nخمس پول حاصل از بازخريد در صورت نياز\r\n3820 . اين جانب بعد از چند سال كار در يك كارخانه ، خود را بازخريد كردم و مبلغى را كه به عنوان بازخريد گرفتم ، آن را به عنوان مضاربه به كسى داده‌ام و با سود آن امرار معاش مىكنم و راه ديگرى براى تأمين معاش ندارم ، آيا بايد خمس مبلغ بازخريد را بدهم ؟\r\nج . خير ، خمس ندارد .\r\n\r\nارشاد كسى كه نمىداند خمس در اموال او است\r\n3821 . اگر انسان بداند بر گردن شخصى خمس هست امّا خود او نمىداند ، آيا لازم است او را ارشاد كند ؟\r\nج . اگر جاهل به حكم نيست ، لازم نيست .\r\n\r\nتعلّق نگرفتن خمس به چيزى كه خمس آن داده شده\r\n3822 . خمس مالى را پرداخت كرده . آيا سال بعد هم به آن مال خمس تعلّق مىگيرد ؟\r\nج . اگر يك بار خمس آن مال داده شده ، دو مرتبه خمس ندارد .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n\r\nجواز پرداخت خمس از مال ديگر\r\n3823 . آيا خمس مال را بايد از خود آن مال پرداخت نمود يا از پول ديگر هم مىشود پرداخت كرد ؟\r\nج . از پول ديگر هم مىتواند بدهد .\r\n\r\nخانواده بىبضاعت\r\n3824 . از خانواده‌اى بىبضاعت هستم . آيا خمس به ما تعلق مىگيرد ؟\r\nج . اگر نمىتوانيد خرج سال خود را تأمين نماييد ، اگر سر سال پول و يا چيزهايى از مؤونه در خانه زياد بيايد ، مىتوانيد آن‌ها را در مخارج مورد نياز مصرف كنيد و خمس ندارد .\r\n\r\nپاك شدن اموال صاحبان شغل حرام\r\n3825 . آيا كسانى كه مالشان مشكوك است - مثل ترياك‌فروشى يا مشروب‌فروشى - اگر خمس مالشان را بدهند و شغلشان را نيز عوض كنند آيا مالشان حلال خواهد شد ؟\r\nاگر جواب منفى است تكليف خانواده‌هاى آن‌ها چه مىشود ؟\r\nج . اگر مال حرام يقينى باشد كه با دادن خمس اصلًا حلال نمىشود و اگر مخلوط به حرام باشد ، به مسأله‌ى 1427 رجوع شود و در صورت دوم خانواده‌هاى آنان تكليفى ندارند .\r\n\r\nتأخير در خمس\r\n3826 . آيا مىتوان خمس را تأخير انداخت ؟\r\nج . خير ، مگر اين كه مبلغ خمس را از اموالش جدا كند و يا با حاكم شرع مصالحه يا استمهال كند . ( مسأله‌ى 1412 رساله ) .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n\r\nپرداخت خمس مال حرام يا مال خمس داده نشده\r\n3827 . اگر كسى اقدام به خوردن مال غير مخمس يا حرام كرده مىتواند خودش خمس آن را بدهد ؟\r\nج . اگر مال خمس داده نشده را مصرف كرد ، مىتواند خمس آن را بدهد اما در مصرف مال حرام ، ضامن است .\r\n\r\nحكم كسى كه تا به حال خمس نداده\r\n3828 . اگر انسان چند سال خمس مالش را نداده باشد ، پس از توبه چگونه بايد عمل كند ؟\r\nج . اگر از منافع كسب چيزى كه به آن احتياج ندارد خريده و يك سال از خريد آن گذشته ، بايد خمس آن را بدهد ولى اثاث خانه و چيزهاى ديگر كه نياز داشته و مطابق شأن خود خريده ، اگر بداند كه از فايده در بين سال خود آن‌ها را خريده ، خمس واجب نيست و اگر نداند ، احتياطاً با حاكم شرع مصالحه كند ( جهت اطلاع بيشتر به مسأله‌ى 1415 رساله رجوع شود ) .\r\n\r\nخمس كتاب‌هاى كتابخانه\r\n3829 . آيا كتاب‌هايى كه براى تشكيل كتابخانه خريدارى مىشود خمس دارد ؟\r\nج . اگر معرضيت براى استفاده داشته باشد خمس ندارد و همچنين اگر مالك خاص نداشته باشد ، خمس ندارد .\r\n\r\nحكم آن چه از سود خمس‌دار خريده\r\n3830 . تكليف امرار معاش و ساخت خانه‌اى كه از سود سرمايه‌ى خمس‌دار استفاده كرده چيست ؟\r\nج . خانه و آن چه را به نحو متعارف به ذمّه تهيه و تصرّف كرده مالك است ؛ ولى بايد خمسى را كه بدهكار شده بپردازد .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n\r\nعوض شدن عين پولى كه خمس ندارد\r\n3831 . به پولى كه خمس به آن تعلّق نمىگيرد اگر عينش عوض شود خمس دارد يا خير ؟\r\nج . حكم سابق خود را دارد .\r\n\r\nكم نمودن مخارج ساليانه از سود\r\n3832 . اگر سرپرست خانواده مثلًا مسافرت باشد و افراد خانواده از غير درآمد خرج نموده‌اند كه خمس ندارد ، - مثل ارث - و بعد از برگشت از سفر و قبل از سال خمسى ، آيا مىتواند مخارج ساليانه‌ى خانواده و بدهى كه دارند از درآمد كم كند و جاى آن اموال برداشته شده را جبران كند ؟\r\nج . مانعى ندارد .\r\n\r\nخريد با مال خمس داده شده\r\n3833 . اين جانب از يكى از شركت‌هاى دولتى كه فروشندهء قطعات ماشين‌آلات سنگين است ، طىّ چند فقره خريد ، اجناسى را خريدارى نمودم كه طبق آيين‌نامه‌ى شركت آن اجناس فقط به دارندگان ماشين‌آلات فوق فروخته مىشود . [ البتّه همين قطعات تا سال قبل اين خريد به طور آزاد فروخته مىشده است 
  ] سپس قطعات خريدارى شده را به قيمت بالاترى فروختم . آن موقع اين معامله را براى خود توجيه نموده بودم ولى حالا به نظرم درست نمىآيد . خمس مبلغ اوليهء خريد را داده بودم و پول اوليه پاك بوده است . در مراجعه به روحانى محلّ ايشان فرمودند پول اوّليه را كنار گذاشته و بقيّه‌اى مال را تخميس نمايم . حال جهت اطمينان خواهشمندم اين جانب را براى تطهير مال راهنمايى فرماييد ؟\r\nج . اگر معامله صحيح بوده و از آن سودى برده‌ايد ، به سود آن در زايد بر مؤونه\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nخمس متعلّق است . ( براى روشن شدن حساب به وكيل اين جانب در وجوه شرعيّه مراجعه شود . )\r\n\r\nلزوم پرداخت به مجتهد زنده\r\n3834 . كسى كه بر تقليد از ميّت باقى است اگر خمس خود را به دفتر همان مرجع از دنيا رفته پرداخت نمايد ، بريء الذمّه مىشود ؟ يا بايد به مجتهد زنده پرداخت كند ؟\r\nج . بايد به مجتهد زنده جامع الشّرايط بدهد .\r\n\r\nجواز تعويض پولِ جدا شده براى وجوه شرعى\r\n3835 . پولى را كه براى وجوه شرعيّه ، جدا و تعيين شده ، آيا مىتوان آن را مصرف نمود و با پول ديگر عوض كرد ؟\r\nج . اگر مقصود فقط تعويض قبل از مصرف باشد ، مانعى ندارد .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\nاحكام امر به معروف و نهى از منكر\r\n\r\n","description":"","footnote":"","page_name":" 137 ","page_number":137},
  {"content":"\r\n . \r\n","description":"","footnote":"","page_name":" 138 ","page_number":138},
  {"content":"\r\n\r\n\r\nشرايط امر به معروف و نهى از منكر\r\n3836 . امر به معروف و نهى از منكر چه شرايطى دارد و در اين مورد وظيفه چيست ؟\r\nج . اگر كسى واجبى را انجام نمىدهد و يا معصيتى را به جا مىآورد ، در صورت تحقق شرايط ذيل بر ديگران واجب است او را امر به معروف و نهى از منكر نمايند : 1 ) علم به حكم شرعى ؛ 2 ) احتمال تأثير ؛ 3 ) اصرار بر ترك واجب و يا انجام دادن معصيت ؛ 4 ) عدم مفسده ؛ و اگر كسى مستحبى را ترك و يا مكروهى را به جا مىآورد ، امر به معروف و نهى از منكر او مستحب است . ( مسأله‌ى 1608 رساله ) .\r\n\r\nملاك معروف و منكر\r\n3837 . آيا ملاك معروف و منكر فقط واجبات و محرمات است يا معروف و منكر عقلى ، اخلاقى و عرفى را نيز شامل مىشود ؟\r\nج . حدّ وجوب امر به معروف و نهى از منكر ، در همان واجبات و محرمات است .\r\n\r\nقصد قربت در امر به معروف و نهى از منكر\r\n3838 . آيا در انجام امر به معروف و نهى از منكر قصد قربت شرط است ؟\r\nج . براى ترتّب ثواب بر آن ، قصد قربت شرط است .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n\r\nعدالت در امر به معروف و نهى از منكر\r\n3839 . آيا در امر به معروف و نهى از منكر ، عدالت شرط است ؟\r\nج . شرط نيست .\r\n\r\nعامل بودن آمر به معروف\r\n3840 . آيا آمر به معروف بايد عامل به معروف باشد ؟\r\nج . شرط وجوب نيست ، گرچه در صورت عامل بودن تأثير آن بيشتر است .\r\n\r\nامر به معروف و نهى از منكر در صورت ياس از تأثير آن\r\n3841 . آيا امر به معروف و نهى از منكر در صورت يأس از تأثير آن بازهم واجب است ؟\r\nج . در صورت يأس ، جواز بلكه رجحان امر به معروف و نهى از منكر در صورت عدم خوف ضرر ، خالى از وجه نيست .\r\n\r\nمفسده چيست\r\n3842 . منظور از عدم مفسده در امر به معروف و نهى از منكر چيست ؟\r\nج . مفسده در اينجا عبارت است از ضرر جانى يا آبرويى و يا مالى قابل اعتنايى كه در صورت وجود چنين مفسده‌اى امر به معروف و نهى از منكر بر انسان واجب نيست .\r\n\r\nساقط دانستن امر به معروف ، با وجود مراكز متولّى اين امر\r\n3843 . با وجود مراكز فرهنگى و نظارتى متفاوت در جامعه ، آيا مىتوان امر به معروف و نهى از منكر را از خود ساقط دانست ؟\r\nج . با وجود شرايط آن ، بر همگان لازم است .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n\r\nمراتب امر به معروف و نهى از منكر\r\n3844 . لطفاً مراتب امر به معروف و نهى از منكر را بيان فرماييد :\r\nج . 1 ) انكار قلبى ؛ 2 ) اظهار كردن به زبان ؛ 3 ) متألّم كردن معصيت كار . ( مسأله‌ى 1610 رساله ) .\r\n\r\nكراهت قلبى از انجام منكر\r\n3845 . آيا كراهت قلبى از انجام منكرات ، واجب است ؟\r\nج . واجب است .\r\n\r\nمراتب اظهار زبانى امر به معروف و نهى از منكر\r\n3846 . آيا اظهار زبانى امر به معروف و نهى از منكر ، مراتبى دارد ؟\r\nج . اگر انسان بدون گفتن ، به هر وسيله ديگر ناراحتى قلبى خود را به معصيت كار نشان دهد و اين كار موجب ترك معصيت شود ، لازم نيست با زبان امر به معروف و نهى از منكر بنمايد ، البته اگر هيچ‌گونه اشكال شرعى ديگرى در اين كار نباشد و اگر چاره‌اى به جز اظهار زبانى نيست ، باز بايد درجات خفيف‌تر را در اظهار زبانى ملاحظه نمايد .\r\n\r\nلج‌بازى طرف مقابل\r\n3847 . اگر در امر به معروف و نهى از منكر حس كرديم طرف لج بازى مىكند ولى باز احتمال تأثير مىدهيم ، وظيفه چيست ؟\r\nج . در صورت تحقق شرايط ديگر ، امر به معروف و نهى از منكر واجب است .\r\n\r\nتذكر به افرادى كه نماز را صحيح نمىخوانند\r\n3848 . آيا لازم است به كسانى كه نمازشان را درست نمىخوانند ، مدام تذكر داده شود ؟\r\nج . تا حدّ اطمينان به عدم تأثير لازم است ؛ با وجود ساير شرايط .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n\r\nكم‌رويى در امر به معروف و نهى از منكر\r\n3849 . آيا كم‌رويى و خجالت مىتواند مجوز ترك بعضى از وظايف - مثل امر به معروف و نهى از منكر - باشد ؟\r\nج . خير .\r\n\r\nامر به معروف و نهى از منكر به افراد نامحرم\r\n3850 . آيا مرد مىتواند به افراد نامحرم امر به معروف و نهى از منكر كند ؟\r\nج . با رعايت مسائل شرعى مىتواند .\r\n\r\nتأديب اطفال\r\n3851 . آيا جايز است اطفال را براى تمرين و عادت دادن به ترك معصيت و يا انجام دادن واجبات ادب كرد .\r\nج . جايز است ، خصوصاً در مراحل آخر ، كه به انجام واجب و ترك معصيت نزديك‌تر است كه اگر تأديب نشوند ، در بعضى از موارد منجر به ترك واجبات و انجام گناهان از طرف آن‌ها مىشود .\r\n\r\nمجروحيت يا قتل در امر به معروف و نهى از منكر\r\n3852 . اگر انسان بداند يا شك داشته باشد در صورتى كه بخواهد جلوگيرى از معصيتى بنمايد ، منجرّ به ايجاد جرح يا قتل خواهد شد ، وظيفه او چيست ؟ و آيا با اجازه مجتهد جامع الشرائط مىتواند اين كار را انجام دهد ؟\r\nج . بنابر اظهر بدون اجازه امام معصوم - عليه السّلام - يا كسى كه از طرف آن حضرت مستقيماً نايب مخصوص او است ، نبايد اين كار را بكند . و با اجازه مجتهد جامع الشرائط مورد تأمل است . اما اگر نمىداند اين كار منجر به مجروح كردن يا قتل مىشود ولى احتمال اين را مىدهد ، بنابر احتياط واجب\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nبايد مستقيماً از طرف امام معصوم - عليه السّلام - يا نايب مخصوص آن حضرت و يا از طرف مجتهد جامع الشرائط اجازه داشته باشد .\r\n\r\nاحكام ديه و قصاص در امر به معروف و نهى از منكر\r\n3853 . آيا كليّه احكام ديه و قصاص در جريان وظيفه امر به معروف و نهى از منكر چه در مورد آمر و ناهى و چه در مورد طرف مقابل ثابت و جارى مىباشد ؟\r\nج . با تحقّق شرايط ، آنجا كه انجام وظيفه باشد ، جارى نيست .\r\n\r\nتجسّس از دختر و پسرى كه با هم هستند\r\n3854 . آيا تجسس از دختر و پسرى كه در اماكن عمومى با همديگر هستند ، در مورد محرميّت و عدم محرميّت آن دو جايز است ؟\r\nج . در شرايط متعارف ، جايز نيست .\r\n\r\nگشت‌زنى و نظارت\r\n3855 . گشت‌زنى و نظارت در اماكن عمومى ، به عنوان مبارزه و برخورد با مفاسد اجتماعى براى بسيجيان يا غير آن‌ها ، چه حكمى دارد ؟\r\nج . براى ردع از منكرات با وجود شرايط مانعى ندارد .\r\n\r\nبيدار كردن فرد براى نماز صبح\r\n3856 . اگر كسى خواب باشد ، لازم است او را براى نماز صبح بيدار كنيم ؟\r\nج . سيره بر بيدار كردن است ، اگر مانع خاصّى نيست .\r\n\r\nگوش دادن به مكالمات تلفنى جهت احراز منكر\r\n3857 . اگر به فردى مظنون باشيم كه آيا مرتكب عمل منكرى مىشود يا نه ، آيا مىتوان به\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nمكالمات تلفنى او گوش داد و يا برخى از صحبت‌هاى او را ضبط كرد ؟\r\nج . خير ، نمىتوان .\r\n\r\nنگاه به زن نامحرم در نهى از منكر\r\n3858 . اگر نهى از منكر مستلزم نگاه به زن نامحرم باشد ، آيا نظر كردن واجب مىشود يا وجوب نهى از منكر در اين مورد برداشته مىشود ؟\r\nج . بدون نظر غير جايز به او ، نهى از منكر كند .\r\n\r\nميزان پرداختن به امر به معروف و نهى از منكر\r\n3859 . برخى از منكرات در جامعه چنان شيوع يافته كه پرداختن به نهى از منكر ، تمام وقت انسان را مىگيرد - مثل برخورد با بدحجابى يا . . . - در اين مورد وظيفه چيست ؟ و چه مقدار بايد به اين مسأله پرداخت ؟\r\nج . با وجود شرايط به حدّ ميسور ، تا مزاحم با ترك اهمّ ( مطلب مهم‌تر ) نشود ، لازم است .\r\n\r\nاهانت به لباس روحانيت\r\n3860 . اگر طلبه‌اى بداند در صورت امر به معروف و نهى از منكر به لباس روحانيت اهانت مىشود ، آيا اين عمل بر او واجب است ؟\r\nج . موارد آن مختلف است .\r\n\r\nامر به معروف و نهى از منكر در جمع\r\n3861 . اگر انسان بداند چنان‌چه كسى را در جمعى امر به معروف و نهى از منكر نمايد بر وى اثر مىكند ، آيا اگر اين عمل منجر به كشف ستر او و بردن آبروى او شود ، امر به معروف و نهى از منكر ، چه حكمى دارد ؟\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nج . او را در خلوت تهديد كند كه اگر خود را اصلاح نكند در جلوت ( در ميان جمع ) خواهد گفت .\r\n\r\nسكوت روحانى\r\n3862 . اگر يك روحانى در جمعى كه عمل حرامى انجام مىشود ، شرايط وجوب امر به معروف و نهى از منكر را نبيند ، اما سكوت او موجب بدگمانى مردم به وى گردد - چون انتظار برخورد از وى را دارند - تكليف او چيست ؟\r\nج . بايد به گونه‌اى اظهار كند و نبودن شرايط ، رافع وجوب است نه جواز آن .\r\n\r\nنهى از منكر با منكر\r\n3863 . آيا نهى از منكر با منكرى ديگر - مثل دروغ ، تهديد و ارعاب يا . . . - جايز است ؟\r\nج . اگر منكر ديگر بر وجه محرّم است ، خير ، جايز نيست .\r\n\r\nتصرف در مال ديگرى جهت نهى از منكر\r\n3864 . اگر نهى از منكر مستلزم شكستن نوار موسيقى يا محو كتاب گمراه‌كننده يا تصرف در آنتن ماهواره و . . . باشد ، اين عمل چه حكمى دارد ؟\r\nج . از بين بردن وسايل گناه با قدرت و عدم خوف ضرر و خطر ، بر همه لازم است و مقصود ، فقط از بين بردن امكان استفاده‌ى از آن در حرام است .\r\n\r\nورود به منزل و حريم خصوصى ديگران\r\n3865 . اگر نهى از منكر مستلزم ورود به خانه يا ملك شخصى او يا تصرف در اموال و جستجوى منزل كسى باشد ، آيا اين عمل جايز است ؟\r\nج . خير ، جايز نيست .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n\r\nنوار موسيقى در وسيله نقليه\r\n3866 . اگر سوار وسيله نقليه عمومى - مثل اتوبوس ، تاكسى - شده و راننده نوار موسيقى گذاشت ، وظيفه چيست ؟ اگر پياده شدن باعث حرج باشد ، آيا لازم است پياده شويم ؟\r\nو آيا مىتوان بدون تذكر به او ، حواس خود را از شنيدن آن صدا پرت كنيم ؟\r\nج . در موقع حرج بايد استماع نكند ( گوش ندهد ) و سماع ( به گوش خوردن صدا ) اشكال ندارد .\r\n\r\nمنكرهاى ادارى و اجتماعى\r\n3867 . وظيفه مسلمين درباره‌ى منكرهايى كه گاه در سطح مسئولين و يا در ادارات و سازمان‌هاى دولتى و غير دولتى - مثل رشوه ، پارتىبازى ، و . . . - اتفاق مىافتد چيست ؟\r\nج . با تحقق شرايط امر به معروف و نهى از منكر با موارد ديگر فرق نمىكند .\r\n\r\nمعاشرت با غير شيعه جهت امر به معروف و نهى از منكر\r\n3868 . آيا مىتوان با فرقه‌هايى هم چون وهابيّت ، بهائيّت و . . . معاشرت كرد تا در طولانى مدت آن‌ها را ارشاد نمود ؟\r\nج . اگر احتمال تأثيرپذيرى از آن‌ها نباشد ، جايز است .\r\n\r\nاطلاع به خانواده فردى كه حرامى را انجام مىدهد\r\n3869 . اگر بدانيم كسى هم‌جنس بازى مىكند ، آيا موظفيم به خانواده‌اش بگوييم ؟\r\nج . تا راه ارتداع ( بازداشتن او از عمل زشت ) در اين منحصر نشده است ، طرق ديگر انتخاب شود .\r\n\r\nفردى كه روش امر به معروف و نهى از منكر را نمىداند\r\n3870 . آيا بر كسى كه راه و روش امر به معروف و نهى از منكر را نمىداند ، واجب است\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nامر به معروف و نهى از منكر كند يا نه ؟\r\nج . در حدّ متيقّن لازم بايد امر به معروف و نهى از منكر كند ، به نحوى كه احتمال تجاوز از حدّ ندهد .\r\n\r\nنهى از منكر نمودن كسى كه خود مرتكب آن منكر مىشود\r\n3871 . كسى كه خود مرتكب منكرى مىشود ، آيا نهى از منكر از آن منكر بر اين فرد واجب است ؟\r\nج . بله ، واجب است .\r\n\r\nوظيفه زن نسبت به شوهر بىبندوبار\r\n3872 . اگر شوهر زنى در منزل بىبندوبار بوده و مرتكب گناهى شود ، وظيفه زن در قبال او چيست ؟ و آيا اگر امر به معروف و نهى از منكر زن به روابط زناشويى و خانوادگى آن‌ها تأثير منفى بگذارد ، بازهم اين عمل بر او واجب است ؟\r\nج . خير ، اگر موجب مفسده براى او است واجب نيست ، ولى نبايد در معصيت او را كمك كند .\r\n\r\nبرخورد جدى بعد از عدم تأثيرگذارى در نهى از منكر\r\n3873 . همسر من با ترانه و موسيقى ميانه خوبى دارد ، اگر بعد از امر به معروف و نهى از منكر ، همسرم اصلاح نشد ، مىتوانم با او برخورد جدى كنم ؟\r\nج . اگر اطمينان به عدم تأثير داريد و يا مفسده در بين است ، خير نمىتوانيد ولى خود شما ، نباشد گوش كنيد .\r\n\r\nچگونگى تذكّر به والدينى كه دچار حرام شده‌اند\r\n3874 . پدر و مادرى كه دچار منكر شده‌اند ، چگونه مىتوان ، آن‌ها را امر به معروف و\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nنهى از منكر كرد ، اگر نصيحت تأثير نكرد ، آيا مىتوان به آن‌ها اخم يا تندى كرد ؟\r\nج . اگر شرايط متوفّر نيست ، خير نمىتوان .\r\n\r\nممنوع كردن افراد از تماشاى فيلم‌هاى مشتبه\r\n3875 . آيا به علت پخش بعضى از آهنگ‌ها و تصاوير و فيلم‌هايى كه احتمال غير شرعى بودن آن مىرود ، مىتوان خانواده و فرزندان را از نگهدارى و نگاه به اين برنامه‌ها محروم كرد ؟\r\nج . احتمال غير شرعى بودن ، هر چند موجب تكليف نيست ، ولى تا ممكن است احتياط در آن‌ها راجح و مطلوب است ، به خلاف اين كه علم داشته باشد كه آن برنامه‌ها - فى الجمله - مشتمل بر حرام است كه در اين صورت موظّف به اجتناب است .\r\n\r\nتعارض صله رحم و امر به معروف و نهى از منكر\r\n3876 . اگر امر به معروف و نهى از منكر مستلزم قطع رحم و قطع رابطه با خويشاوندان باشد ، كدام يك مقدم است ؟\r\nج . با فرض انجام وظيفه ، شما به طور كلى قطع رابطه نكنيد هر چند آن‌ها هم قطع كنند .\r\n\r\nديد و بازديد همراه با منكر\r\n3877 . اگر در صله رحم و ديد و بازديد ، محرم و نامحرم رعايت نمىشود و يا نوارهاى مبتذل پخش مىشود ، وظيفه ما چيست ؟\r\nج . بايد آن‌ها را امر به معروف و نهى از منكر كرد و اگر تأثير نكرد ، بايد آن مجالس را ترك نمود .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n\r\nاحكام انواع شغل‌ها و درآمدها\r\n\r\n","description":"","footnote":"","page_name":" 149 ","page_number":149},
  {"content":"\r\n . \r\n","description":"","footnote":"","page_name":" 150 ","page_number":150},
  {"content":"\r\n\r\n\r\nآرايشگرى\r\n3878 . اجرت گرفتن آرايشگر زنى كه مىداند مشترى او براى خودنمايى به نامحرم آرايش مىكند ، چه حكمى دارد و در صورت حرمت و اختلاط با پول‌هاى حلالش ، براى تخميس چه كار كند ؟\r\nج . با علم به استفاده او در حرام ، احتياط در ترك است و اگر خود نيز قصد استفاده او در حرام نموده باشد ، حرام يقينى است و گرفتن پول ، تابع خود عمل است . پس بايد به صاحب آن بازگرداند و اگر نتواند ، همانند مال مجهول المالك ( مالى كه صاحب آن مشخص نيست ) ، عمل نمايد .\r\n\r\nريش‌تراشى\r\n3879 . گرفتن مزد در مقابل ريش‌تراشى با تيغ چه حكمى دارد ؟\r\nج . حرام است .\r\n3880 . تراشيدن ريش جهت حفظ بهداشت و نظافت چه حكمى دارد ؟\r\nج . حرام است .\r\n3881 . اگر انسان براى اين كه توهين مردم را نشنود ، ريشش را بزند ، چه حكمى دارد ؟\r\nج . جايز نيست .\r\n3882 . كوتاه كردن ريش تا چه حدى بدون اشكال است ؟\r\nج . اگر در عرف به آن تراشيدن ريش بگويند ، اشكال دارد .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n3883 . آيا ريش پرفسورى كافى است ؟\r\nج . كافى نيست .\r\n3884 . تراش موهاى زير گلو و بالاى ريش با خودتراش ، چه حكمى دارد ؟\r\nج . تراشيدن زير گلو و روى گونه‌ها در حدّ اصلاح ، مانعى ندارد .\r\n3885 . آيا براى اين كه انسان در بعضى محيطها انگشت نما نشود ، مىتواند صورت خود را با تيغ بتراشد ؟\r\nج . جايز نيست .\r\n3886 . گذاشتن خط ريش چه حكمى دارد ؟\r\nج . در حدّ اصلاح روى گونه‌ها ، اشكال ندارد .\r\n3887 . صورتم خيلى كم مو است ، آيا تراشيدن اين موها به منظور رشد و پرپشت شدن ريش ، اشكال دارد ؟ با توجه به اين كه ديگران مرا با اين وضع مسخره مىكنند ؟\r\nج . اگر عرفاً به آن ريش اطلاق مىشود ، جايز نيست .\r\n\r\nبيمه‌ى مباشر و حكم شركت\r\n3888 . اين جانب با شخصى از نظر كار و سرمايه و درآمد مشترك و مساوى هستم ، ولى طبق قانون شوراى مركزى اصناف از نظر پروانه ، بنده به عنوان مباشر مىباشم و طبق قانون تأمين اجتماعى ، مباشر بايد حقّ بيمه پرداخت نمايد و من اين مبلغ را پرداخت مىكنم و از آن استفاده مىنمايم ، آيا مقدار پولى كه پرداخت مىكنم با همكارم در سرمايه شريك هستم ؟\r\nج . اگر ناچاريد پول را پرداخت كنيد ، بدون اذن گرفتن از شريك ، حكم ساير اموالى كه به حسب قانون گرفته مىشود را دارد .\r\n3889 . آيا تراشيدن ريش با هر وسيله‌اى چه حكمى دارد و يا فقط استفاده از تيغ ممنوع است ؟ آيا براى مرتب كردن ريش استفاده از تيغ جايز است ؟\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nج . تراشيدن ريش با هر وسيله‌اى ، جايز نيست و مرتب كردن روى گونه و زير گلو با تيغ يا هر وسيله ديگر ، مانعى ندارد .\r\n3890 . تراشيدن ريش ، با ماشين شماره‌ى صفر چه صورتى دارد ؟\r\nج . ماشين‌كردنى كه مثل تراشيدن باشد ، بايد ترك شود .\r\n3891 . اگر تراشيدن ريش طبق احتياط واجب حرام باشد ، آيا مىتوان به مجتهدى رجوع كرد كه حلال مىداند ؟\r\nج . از آنجا كه تمام مجتهدين تراشيدن ريش را جايز نمىدانند ؛ لذا رجوع در اين مسأله بنابر فرض ، ثمره‌اى ندارد .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n\r\nبيمه\r\n3892 . قرارداد بيمه و امورى كه مربوط به آن مىشود ، چگونه بايد باشد تا به صورت شرعى منعقد شود ؟\r\nج . عقد مصالحه‌ى به چيزى كنند ، به شرط اينكه مقدارى در طول سال پول بپردازند و طرف بيمه هم متعهد شود خسارت‌هاى حادثه را ضامن باشد ؛ يا فرد بيمه شده از شركت بيمه وكالت و اذن بگيرد كه معامله‌ى شرعيه‌اش را خودش انجام دهد .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\nپزشكى\r\n\r\nگرفتن حق ويزيت\r\n3893 . آيا اخذ اجرت براى پزشك در حرفه پزشكى و صناعات مانند آن جايز است ؟\r\nج . در واجبات توصّليه‌ى كفاييّه جايز است ، زيرا وجوب آن اعم از مجانى بودن است و اگر به نحو مجّانى آن كارها واجب باشد ، باعث اختلال نظام مىشود .\r\n\r\nدريافت حق طبابت ، قبل از بهبودى بيمار\r\n3894 . آيا دريافت حق طبابت ، قبل از بهبود بيمارى ( طبق روش مرسوم ) صحيح است ؟\r\nج . به حسب ظاهر اين وجهى كه پرداخت مىشود ، در مقابل توصيف است نه در مقابل مباشرت معالجه . چه بسا هم مباشر غير وصف‌كننده باشد .\r\n\r\nراه تعيين ميزان حق طبابت\r\n3895 . با توجه به اين كه حقّ طبابت ( همانند حق وكالت و مواردى از اين قبيل و بر خلاف اجناس كه داراى قيمت خاصى هستند ) از لحاظ مادّى ، غير قابل تعيين مىباشد ، به نظر حضرتعالى بهترين راه تعيين ميزان حق طبابت چيست ؟ آيا مقدارى كه دولت تعيين مىكند ، در هر شرايطى قابل دريافت است و پزشك مديون نخواهد بود ؟\r\nج . اگر حق طبابت در سابق معيّن بوده ، به حسب ظاهر راه تعيين قيمت\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nفعلىاش ، نسبت اضافه قيمت اشيا و اعمال نسبت به قيمتى كه در سابق بوده است مىباشد . مثلًا اگر قيمت اشيا و اعمال نسبت به زمان گذشته دو ثلث گران‌تر شده است ، دو ثلث حق طبابت هم بالا مىرود و هكذا .\r\n\r\nروش دريافت حق طبابت\r\n3896 . به نظر حضرتعالى بهترين روش دريافت حق طبابت چگونه است ؟\r\nج . ظاهراً همين روش كه اعلام كرده‌اند كه حق ويزيتش فلان قدر است ، بد نباشد .\r\n\r\nحق ويزيت در فرض عدم بهبودى بيمار\r\n3897 . اگر پزشك ، سعى خود را در مداواى بيمار انجام دهد ولى بيمار بهبودى نيابد ، آيا پزشك نسبت به هزينه‌ى درمانى كه بيمار قبلًا پرداخته ( حق ويزيت ) مديون است ؟\r\nج . با استيذان و اعلام ممكن است ، رفع مسئوليّت تكليفى و ضمانى شود .\r\n\r\nفروش دارو براى سقط جنين\r\n3898 . آيا فروش داروهايى كه مصرف آن منحصر به سقط جنين مىباشد ، جايز است ؟\r\nج . جايز نيست .\r\n\r\nفروش خون\r\n3899 . فروش خون چه حكمى دارد ؟\r\nج . اگر عرفاً داراى ماليّت و منفعت حلال قصد شده باشد ، اشكال ندارد .\r\n\r\nاستفاده از خون كافر ، لا ابالى و . . .\r\n3900 . استفاده از خون‌هايى كه از كشورهاى خارجى وارد مىشود ، يا استفاده از خون\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nفردى كه مسلمان نيست و يا از مال حرام مصرف مىكند ، چه وجهى دارد ؟\r\nج . با خون‌هاى ديگر فرق نمىكند و استفاده از آن ، جهت درمان ، بىاشكال است .\r\n\r\nخريدوفروش اعضاى بدن\r\n3901 . آيا خريدوفروش كليه‌ى انسان زنده يا مرده ، جايز است ؟\r\nج . در صورت انحصار حفظ نفس محترمه و عدم امكان به دست آوردن كليه از كافر ، اشكال ندارد كليه را واگذار كند و وجهى بگيرد .\r\n\r\nاستفاده از روش‌هاى كم‌اثر يا بىاثر\r\n3902 . هر سال ، ماه يا حتى هر روز ، كشفيات يا نتايج تحقيقات جديدى در جنبه‌هاى مختلف علوم پزشكى اعلام مىشود كه روش‌هاى تشخيصى يا درمانى جديد ، داروهاى متفاوت و جديد يا مواد غذايى مؤثر جديد براى انواع بيمارىها پيشنهاد مىشود و برخى روش‌ها يا داروها يا مواد قبلى كاملًا غير مؤثر ، مضر و بىفايده معرفى مىشوند . آيا پزشك در قبال عوارض يا هزينه‌هاى بيهوده ناشى از روش‌هايى كه در گذشته مطرح بوده‌اند ( اما كسى نمىدانسته كه آن‌ها مضر يا بىفايده‌اند ، ولى همين روش‌ها امروزه بىفايده يا مضر شناخته شده‌اند ) مسئول مىباشد ؟\r\nج . تكليفاً مسئول نيست ، وضعاً ( ضمان ) هم شايد با اعلام به مريض يا ولىّ او رفع مسئوليّت شود .\r\n\r\nاستفاده از تحقيقات جديد با عدم اطمينان\r\n3903 . با توجه به اين كه گروه‌هاى بسيار زيادى در جهان مشغول تحقيق هستند و نتايج كار خود را دائماً اعلام مىنمايند و از طرفى افراد اين گروه‌ها ممكن است برخى از لحاظ علمى ، برخى از لحاظ اخلاقى و صداقت و برخى از هر دو لحاظ كاملًا قابل\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nتأييد نباشند ( به عبارت بهتر هيچ تضمينى نيست كه نتيجه‌ى اعلام‌شده‌ى تحقيق با واقعيات ، كاملًا منطبق باشد ) و از طرف ديگر هيچ مرجع واحدى در مورد تأييد يا ردّ تحقيقات وجود ندارد يا اگر هم موجود باشد ، مدت زيادى طول مىكشد كه نتيجه‌ى صحيح كار ارايه شود ، در چنين شرايطى اگر نتيجه‌ى تحقيقاتى كه در رسانه‌ها و مجلات ( حتّى معتبر ) اعلام مىشود با روش‌هاى قبلى ما ( كه به فايدهء كامل و قطعى آن‌ها اطمينان نداريم ) مغاير باشد يا مكمّل آن‌ها باشد ، وظيفه ما چيست ؟ عمل به روش‌هاى قبلى يا جديد ؟\r\nج . بايد احتياط كنيد تا يقين حاصل شود ، يا راجح از دو طريق را تشخيص دهيد و به مريض يا ولىّ او اعلام كنيد كه مطلب يقينى نيست . بلكه اگر هم يقينى بود ، ممكن است تبديل به يقين خلاف شود و ممكن است تخلّف داشته باشد و ما راهى اصلح از اين راه بلد نيستيم و راه ما همين ظنّ است و ظنّ به اين معالجه تعلّق گرفته . از او اجازه بگيريد براى رفع مسئوليتش از حيث تكليف و ضمان .\r\nالبته همه اين‌ها در صورتى است كه احتمال خطر در ترك معالجه اقوى از احتمال خطر در معالجه‌ى خاصّه نباشد .\r\n\r\nاستفاده از روش‌هاى بىفايده در درمان\r\n3904 . اگر اين كشفيات جديد خيلى ديرتر از زمان كشف به اطلاع پزشك برسند و قبل از اطلاع ، به طور طبيعى به همان روش‌هاى قبلى عمل شود ، آن‌گاه آيا پزشك در قبال عوارض يا هزينه‌هاى بيهوده‌ى روش‌هاى بىفايده مسئول است ؟\r\nج . از جواب سابق ترتيبش معلوم شد .\r\n\r\nنرسيدن اطلاعات جديد به پزشك\r\n3905 . اگر به خاطر عدم وجود امكانات كافى اطلاع‌رسانى ، اطلاعات جديد به پزشك\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nنرسد و وى هيچ‌گاه مطلع نگردد ، آن‌گاه مسئوليت بىفايده بودن روش‌هاى قبلى بر عهدهء كيست ؟\r\nج . از سابق معلوم شد .\r\n\r\nاكتفا به روش‌هاى سابق\r\n3906 . نظر به اينكه ، به خاطر سپردن كامل همان روش‌هاى قبلى نيز در دوران دانشجويى امكان‌پذير نيست ، چه رسد به روش‌هاى جديد ، آيا پزشك مىتواند به همان روش‌هاى قبلى اكتفا نمايد و يا فقط در حدى كه وقت محدودش اجازه مىدهد ، به فراگيرى آن‌ها بپردازد ؟ در اين صورت اگر متوجه مسائل مهم جديد نشود ، آيا مسئوليتى بر عهدهء اوست ؟ « 1 »\r\nج . اگر مسامحه نكند مسئوليتى ندارد و اگر مسامحه كند - با شرطهاى مذكور در سابق - مسئوليت دارد .\r\n\r\nتجويز داروى بىاثر يا مضرّ\r\n3907 . 1 ) اگر پزشك روش يا دارويى را تعريف كند و بگويد اين دارو براى فلان بيمارى مفيد است يا بگويد درمان ، مترتّب به فلان دارو است ، بدون آن‌كه بيمار را وادار به مصرف آن دارو كند ، آيا در صورت عدم تأثير يا عوارض دارو ، پزشك مسئول يا مديون است ؟\r\nج . در صورتى كه نداند او دارو مصرف مىكند و او براى اين توصيف پزشك اين دارو را مصرف مىكند ، مسئوليتى ندارد و احتياط در اين است كه بگويد : من براى اين خطرهاى احتمالى نمىگويم مصرف كن .\r\n2 ) در فرض فوق اگر بيمار يا ولىّ او ، شرط را قبول نكردند ، آيا پزشك مىتواند\r\n\r\n\r\n","description":"","footnote":"\r\n( 1 ) . گرچه پزشكان متخصص در يك رشته ، به علت محدوديت موضوع و مراجعه‌ى بيماران خاص در اين موارد ، مشكلات كمترى از پزشكان عمومى و دانشجويان دارند .\r\n","page_name":" 159 ","page_number":159},
  {"content":"\r\n\r\nبيمار را رها نمايد ؟\r\nج . اگر در چنين مواردى پزشك مكلّف به حفظ نفس محترمه از خطر نباشد ، مىتواند .\r\n3 ) در فرض فوق آيا بايد با تك‌تك بيماران شرط نمود و با امضاى پرسش‌نامه‌ى مربوطه و يا گذاشتن اطلاعيه در مراكز درمانى مبنى بر اينكه مراجعه‌ى بيماران ، نشان‌گر قبول اين شرايط است ، يا به اطلاع رساندن حتى از طريق رسانه‌هاى گروهى كه مراجعه‌ى شما نزد پزشك به اين شرايط ، مترتّب است ، از پزشك رفع مسئوليت شرعى مىنمايد ، به طور مثال اگر قبل از عمل جراحى ، بيمار مجبور به امضاى شرايطى باشد كه در صورت هرگونه ناموفق بودن جراحى ، وى هيچ‌گونه حق و حقوقى بر جراح و بيمارستان ندارد ، آيا در صورت هرگونه اختلال در جراحى ، مىتوان مدعى شد با توجه به امضاى قبلى بيمار ، كادر درمانى هيچ مسئوليت شرعى بر عهده ندارند ؟\r\nج . در صورتى كه شرح تفصيل را براى تك‌تك بيماران ذكر كرده باشد و بعد خود مريض - با حفظ مشاعر ( حواس ) و كمالش - اذن داده باشد يا ولىّ او اجازه داده باشد ، آن وقت پرشك مسئوليت تكليفيّه ندارد و مسئوليت وضعيّه ( ضمان ) هم ممكن است مرتفع باشد .\r\n4 ) در فرض فوق اگر بيمار كاملًا بىهوش باشد ، آيا مىتوان از خويشان بالغ وى اجازه گرفت و يا با آن‌ها شروط فوق را انعقاد نمود ؟\r\nج . اگر ولىّ خاصّ نداشته باشد ، احتياط در مراجعه‌ى امر به حاكم شرع است .\r\n5 ) در فرض فوق اگر بيمار ، كاملًا بىهوش باشد و در حال حاضر هيچ شخص بالغ يا نابالغ كه خويشاوند وى باشد نيز در دسترس نباشد و از طرفى در خطر فورى باشد ، جهت اجازه و شرط ، آيا مىتوان طبق وظيفه‌ى پزشكى هرگونه اقدام ممكن را بدون اجازه انجام داد ؟ و اگر به علت خوف از عدم تأثير درمان و كمك به تسريع مرگ و\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nمديون شدن ، پزشك هيچ كارى انجام ندهد ، آيا در اين صورت پزشك مسئول خواهد بود ؟ ( گاهى مشاهده شده است اجل شخصى فرا رسيده است ، ولى علت مرگ را به غلط به پزشك معالج وى نسبت مىدهند . )\r\nج . در صورتى كه احتمال استناد مرگ به معالجه باشد ، معالجه بايد از روى اذن خود مريض يا ولىّ خاصّ يا ولىّ عام او ( حاكم شرع ) باشد و بعد از شرح مطالب به خود او يا ولىّ او - در صورتى كه با اين شرح اذن داشته باشد - ، مسئوليّتى ندارد .\r\n\r\nسلب مسئوليت پزشك از عوارض درمان\r\n3908 . به طور كلى و در تمامى روش‌هاى تشخيصى و درمانى ، اگر پزشك قبل از انجام هر عملى به بيمار خود و يا ولىّ او ( اگر بيمار بالغ يا عاقل نباشد ) متذكر شود كه اين روش‌ها از يك طرف ممكن است بىفايده باشند ( و وقت و مال او را به هدر دهند ) و از طرف ديگر ممكن است عوارض متفاوتى براى او داشته باشند ، و بدين ترتيب با ذكر اين مطالب ، پزشك ، قبل از هرگونه معاينه و دستور روش‌هاى تشخيصى و درمانى و تجويز دارو ، كاملًا از خود در قبال خسارات و عوارض احتمالى سلب مسئوليت كند و بيمار - چه از روى ناچارى و چه از روى تمايل يا به ظاهر از روى تمايل - ، اين شرط را قبول نمايد ، آن‌گاه در صورت اشتباه سهوى پزشك ، در برابر هزينه‌هاى بيهوده ، بىفايده بودن و يا عوارض ناشى از روش‌هاى تشخيصى و درمانى ، آيا پزشك مسئول است ؟ ( در صورتى كه وى حد اكثر تلاش خود را نيز بكند ) .\r\nج . در صورتى كه عملش جايز بوده ، مسئوليّت تكليفى ندارد ، و مسئوليّت وضعيّة ( ضمان ) هم با استيذان رفع مىشود . و اگر دوران بين بىفايدگى و ضرر هست ، نبايد اين عمل را انجام دهد .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n\r\nضررهاى مترتّب بر راديوگرافى و . . . با دستور پزشك\r\n3909 . 1 ) در بسيارى بيمارىها و اختلالات جسمانى ، پزشك دستور انجام راديوگرافى ، سىتىاسكن و . . . مىدهد كه مطمئناً ( به خصوص براى برخى افراد ) مضر مىباشد ، ضمناً در خيلى از موارد ، گرچه گاهى ممكن است اين آزمايشات باعث تشخيص قطعى نشود ؛ اما مىتواند هميشه كمك‌كننده باشد ، در فرض فوق ، مسئوليت پزشك در صورت ايجاد عوارض آزمايش‌ها تا چه حدّى است ؟ « 1 »\r\nج . در صورتى كه احتمال هلاكت بدون اين آزمايش‌ها و احتمال هلاكت با اين آزمايش‌ها متساوى شد ، نبايد كارى كند . هر كدام ترجيحى دارد ، عمل به راجح كند ؛ در اين صورت تكليفاً مسئوليتى ندارد . وضعاً و ضماناً ، مسئوليت دارد كه آن‌هم با اخذ برائت از مريض يا ولىّ او ممكن است رفع شود .\r\n2 ) گاهى اوقات ، پزشك تنها جهت احتياط و مطمئن شدن در جهت تشخيص يا ردّ بيمارى احتمالى ( مثل سل ) درباره‌ى هر بيمار مشكوكى با هر علامت غير اختصاصى دستور راديوگرافى مىدهد ، تا يك بيمارى مخفى احتمالى را كشف كند . در صورت وجود يا عدم وجود هرگونه بيمارى كه احتياج به راديوگرافى دارد ، آيا پزشك در ايجاد عوارض احتمالى و هزينه‌ى بيهوده درمان مسئول است ؟\r\nج . از سابق جوابش معلوم شد .\r\n\r\nحكم ضمان در عوارض شيمى درمانى\r\n3910 . با توجه به اينكه پس از پيوند ، شيمىدرمانى ضرورى به نظر مىرسد و همين عمل باعث عوارض خفيف يا شديد در بيمار مىگردد ، آيا پزشكى كه مجبور به انجام\r\n\r\n\r\n","description":"","footnote":"\r\n( 1 ) . خواهشمند است به اين نكته نيز توجه شود كه : گاهى يك راديوگرافى يا سىتىاسكن باعث تشخيص بيمارى و نجات جان بيمار يا جلوگيرى از پيشرفت بيمارى و يا جلوگيرى از هزينه‌هاى فراوان بعدى مىشود و گاهى هم هيچ كمكى نمىكند ، فلذا در برخى موارد حتى اگر كاملًا به خاطر احتياط هم باشد ، انجام آن طبق نظرات فعلى علم پزشكى ضرورى به نظر مىرسد .\r\n","page_name":" 162 ","page_number":162},
  {"content":"\r\n\r\nاين كار جهت عدم ردّ پيوند مىباشد ، در ايجاد عوارض آن ، مسئول است ؟\r\nج . در تقدير جوازش ، با همان عملى كه مجوّز بوده است ، ممكن است با مطّلع كردن بيمار بر تمام خصوصيّات ، رفع ضمان شود .\r\n\r\nاشتباه پزشك با استناد به اشتباه در آزمايش\r\n3911 . با توجه به اينكه تشخيص بسيارى بيمارىها يا اختلالات به وسيله‌ى آزمايش امكان‌پذير است و از طرفى امكان اشتباه در آزمايشگاه و تفسير آزمايش‌ها ، هميشه وجود دارد ، در صورت اشتباه آزمايشگاه و در نتيجه معالجه اشتباه پزشك ، مسئول خسارات و عوارض احتمالى كيست ؟\r\nج . آن‌كه احتياط كرده است ( به تأمّل صحيح و عدم سهل‌انگارى ) مسئول تكليفى نيست ، امّا مسئول وضعى و ضمان هست و در صورتى كه با شرح حال و اجازه گرفتن از مريض يا ولىّ او اين عمل را انجام دهد ، شايد مسئوليت ضمانى هم رفع شود .\r\n\r\nمسئوليت عوارض سؤال نكردن از باردارى\r\n3912 . اگر پزشك از باردارى بيمار سؤال نكند و وى هم متذكر نشود ، مسئوليت عوارض احتمالى به عهدهء كيست ؟\r\nج . خود پزشك بايد سؤال كند ، بلكه علاوه بر سؤال اگر راهى هم دارد ، بايد خودش تحقيق كند ، زيرا معالجات گاهى تفاوت ضدّ و نقيض دارد .\r\n3913 . به طور كلى آيا جواب منفى خانم بيمار در مورد پرسش پزشك از حاملگى وى ( چه خود بداند باردار است و به هر علتى نگويد و چه نداند كه باردار است ) از پزشك معالج در قبال عوارض احتمالى ، رفع مسئوليت مىكند ؟\r\nج . اگر خلاف احتياط نكند ، تكليفاً مسئوليّت ندارد ، و اگر به حسب ضمان\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nمسئوليتش را با اخذ برائت از ولىّ او رعايت نكند ، از شبهه‌ى مسئوليّت خارج نيست .\r\n\r\nعوارض عدم اطلاع يا تشخيص باردارى\r\n3914 . با توجه به اينكه باردارى در هفته‌هاى اوّل ، از روى ظواهر و گاه با روش‌هاى ساده چندان قابل تشخيص نيست و از طرفى بيشترين عوارض خطرناك روش‌هاى درمانى - تشخيصى مضرّ ، در همين زمان ، آن‌هم به صورت اختلالات شديد در جنين ، رخ مىدهد و بدين ترتيب چون يا به علت كمبود امكانات يا عدم فرصت كافى يا عدم تمايل بيمار به صرف هزينه‌هاى تشخيص باردارى ، يا عدم اطلاع وى از باردارى خود و در نتيجه جواب منفى دادن وى در مورد پرسش پزشك از باردارى وى و حتّى گاهى عدم امكان تشخيص به وسيله‌ى روش‌هاى مدرن به علت جواب‌هاى منفى كاذب آزمايشات ، پزشك نمىتواند تشخيص دهد و يا نمىداند كه بيمار باردار است ، روش‌هاى تشخيصى - درمانى مختلف را براى وى به كار مىگيرد .\r\nدر صورت ايجاد عارضه در مادر يا جنين ، آيا پزشك معالج مسئول است ؟\r\nج . اگر خلاف احتياط نكند ، از حيث تكليف مسئوليت ندارد . از حيث ضمان نيز بدون اخذ برائت صحيح ، خارج از شبهه‌ى مسئوليّت نيست .\r\n\r\nفراموش كردن ضرر دارو براى خانم باردار يا شيرده\r\n3915 . اگر پزشك - با توجه به گستردگى موضوع - ، نداند و يا فراموش كرده باشد كه دارو يا روش تشخيصى وى براى خانم‌هاى باردار يا شيرده مضر است ، مسئوليت پزشك در صورت ايجاد عارضه در جنين يا مادر در چه حدّ است ؟\r\nج . بدون تبرّى و اخذ برائت از مريض يا از ولىّ ، ضامن است .\r\n\r\nتجويز مضر با علم به عدم اضرار\r\n3916 . اگر پزشك دارو يا روش تشخيصى را كه در حال حاضر كاملًا غير مضر شناخته\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nشده به خانم باردارى توصيه كند اما بعداً مشخص گردد اين اعمال براى مادر يا جنين كاملًا مضر بوده‌اند ، همانطور كه اين مورد در تاريخ پزشكى رخ داده است ، آيا پزشك در قبال عوارض حاصله از اين موارد ، مسئوليتى به عهده خواهد داشت ؟\r\nج . اگر خلاف احتياط نكرده باشد ( مثل عدم تأمّل صحيح و مسامحه كارى ) ، مسئوليت تكليفيّه ندارد ؛ امّا ضمان ، شايد داشته باشد .\r\n\r\nجرّاحى بيمارى كه حتماً مىميرد\r\n3917 . گاهى اوقات مطمئن هستيم كه يك بيمارى ، بيمار را نهايتاً به زودى خواهد كشت . از طرفى مىدانيم با يك عمل درمانى ( مثل جرّاحى ) ممكن است يا بيمار بهبودى نسبى و احتمالى پيدا كند و يا حتى زودتر از موعد از دنيا برود ، وظيفه‌ى ما در چنين حالتى چيست ؟ اگر با اين كار به تسريع مرگ بيمار كمك كنيم ، آيا مديون مىباشيم ؟ اگر اقدام به درمان نكنيم ، آيا مسئول هستيم ؟ ( با توجه به اينكه گاهى نتيجه‌ى كار كاملًا نامشخص است . )\r\nج . نمىتوانيد آن عمل را انجام بدهيد .\r\n\r\nاستفاده از روش‌هاى خطرناك براى زنده ماندن بيشتر\r\n3918 . اگر بدانيم يا احتمال زياد بدهيم كه يك بيمار در اثر بيمارى ( مثل برخى سرطان‌ها ) به زودى خواهد مرد ، آيا مجازيم فقط براى افزايش طول عمر وى ( هر چند به مدت كوتاه ) روش‌هاى درمانى خطرناك و بسيار پرعارضه را ( مثل شيمى درمانى كه گاهى عوارض آن شديدتر از بيمارى اوليه است ) براى وى تجويز كنيم ؟\r\nج . نمىتوانيد .\r\n\r\nعوارض و هزينه‌ى آزمايش داروهاى مختلف بر بيمار\r\n3919 . در برخى بيمارىها ( همانند فشار خون بالا ، به علت عوامل ناشناخته‌ى ايجاد\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nكننده‌ى آن ) ، طبق روش معمول كه اجراى آن طبق علوم روز ضرورى است ، يك يا چند دارو به كار برده مىشود و در صورت عدم تأثير ، داروهاى ديگرى به كار برده مىشود ، با توجه به اينكه اين داروها از يك طرف در افراد مختلف همگى مؤثر نيستند و ممكن است در شخصى ، درمان‌هاى اوليه و در شخص ديگرى درمان‌هاى آخر مؤثر باشند و از طرف ديگر ، هر يك از داروها داراى عوارض خاصى هستند ، آيا پزشك معالج ( كه در حقيقت داروهاى مختلف را به ترتيب در مورد بيمار آزمايش مىكند ) در قبال هزينه‌ى اضافه يا عوارض داروها مسئول است ؟\r\nج . در صورتى كه احتمال خطرِ ترك معالجه با احتمال خطر با معالجه مساوى باشد ، نمىتواند . اگر مساوى نباشد ، احتياطاً با اذن ولىّ اين عمل را انجام بدهد .\r\n\r\nمعالجه سريع و پرخطر يا كم خطر و كم اثر\r\n3920 . گاهى در بيمارىهايى - مانند برخى عفونت‌هاى نه چندان مهم - ، پزشك جهت تسريع بهبودى يا اطمينان از اينكه داروى تجويزى وى بسيار قوى است و در مورد خيلى از عفونت‌ها مىتواند مؤثر باشد و يا به خاطر اينكه از هزينه‌ى درمان بيمار و مراجعات مكرر وى بكاهد ، اقدام به تجويز داروهايى مىكند كه ضررهاى آن‌ها كاملًا شديد بوده و به اثبات رسيده است و اين در حالى است كه شايد بتوان از طريق داروهاى ديگرى كه ضرر بسيار كمترى دارند ، ولى ممكن است با عدم اطمينان كامل و هزينه‌ى زيادتر همراه باشند ، بيمار را معالجه نمود . با چنين فرضى ، بهترين كار چيست ؟ انتخاب راه سريع و پرخطر يا راه كم‌خطر و احياناً نامؤثر ؟\r\nج . به حسب ظاهر ، راه دوّمى مقدّم است .\r\n\r\nاستفاده از داروهاى مشابه داروى اصلى\r\n3921 . در صورتى كه داروهاى كاملًا مؤثّر ، به هر علّتى در دسترس نباشند ، آيا پزشك\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nمىتواند داروهايى را كه احتمال مىدهد مؤثر باشند تجويز كند ؟ در صورت عدم موفقيّت ، آيا پزشك در قبال عوارض احتمالى اين داروها و يا هزينه‌ى بيهوده‌اى كه بر بيمار تحميل شده مسئول و مديون است ؟\r\nج . با اجازه گرفتن از مريض يا ولىّ او و عدم احتمال ضرر بر اين داروها ، اگر چه فايدهء كامل ندارد ، مانعى ندارد و ظاهراً مسئوليتى ندارد .\r\n\r\nوظيفه‌ى پزشك در صورت عدم توانايى بيمار در تهيّه‌ى دارو\r\n3922 . اگر تشخيص بيمارى به درستى صورت گيرد ، ولى داروى مؤثر در دسترس نباشد و يا بسيار گران باشد و بيمار قادر به تهيه‌ى آن نباشد ، آيا پزشك معالج ملزم به تهيه‌ى آن دارو به هر طريق ممكن براى بيمار مىباشد ؟\r\nج . در واجب كفايى با ديگران شريك است ، فقط اعلام به ديگران واجب اختصاصى او است .\r\n\r\nمرگ يا تشديد بيمارى در اثر نبود امكانات كافى\r\n3923 . اگر در اثر كمبود امكانات تشخيصى كافى ، تشخيص ممكن نگردد ، در نتيجه مداواى لازم صورت نگيرد و بيمارى تشديد يا منجر به مرگ شود ، آيا پزشك معالج مسئول است ؟\r\nج . اگر بگويد و اعلام كند كه تشخيص آن در دست من نيست ، به طورى كه تأخير معالجه مستند به او نباشد و بتوانند به ديگرى مراجعه كنند ، از آن جهت كه طبيب است ، مسئول نيست ، و در واجب كفايى با ديگران شريك است ، مگر در اعلام به ديگران كه براى وى واجب اختصاصى است .\r\n\r\nتشديد بيمارى يا مرگ در اثر فراموشى يا عدم تشخيص پزشك\r\n3924 . اگر پزشك به علت فراموشى انواع و علايم بيمارىها ( به خاطر گستردگى\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nموضوع ) ، بيمارى شخص را تشخيص ندهد و لذا نداند داروى مناسب چيست و در نتيجه اصلًا دارويى تجويز نكند ، در صورتى كه بيمارى تشديد و يا منجر به مرگ گردد ، اين پزشك در چه حدّى مسئول است ؟\r\nج . بايد بگويد و اعلام كند . كه علاجش دست من نيست . در صورت عدم تشخيص و اعلام اين مطلب ، به طورى كه تأخيرش از جانب اين شخص نباشد ، مسئوليتى ندارد .\r\n\r\nتجويز سهوى داروى غير مؤثّر يا مضرّ\r\n3925 . با توجه به گستردگى بسيار زياد علوم پزشكى كه واقعاً امكان فراگيرى و همراه با آن به خاطر سپردن تمامى بيمارىها و تمامى داروهايى كه بر همه‌ى بيمارىها مؤثرند و نيز عوارض آن‌ها ، وجود ندارد ، اگر پزشك به علت فراموشى ، بنا به حدس خود ، چه در موارد اورژانس و چه غير اورژانس ، جهت نجات جان يا تسكين آلام بيمار ، سهواً اقدام به تجويز دارويى غير مؤثر بر بيمارى كند كه بيمار را متحمّل هزينه‌ى بيهوده يا عوارض جانبى كند ، در اين صورت آيا پزشك مسئول و مديون است ؟ ( در صورتى كه امكان ارجاع به متخصّص ديگرى هم نباشد ) .\r\nج . تكليف ؛ داير مدار علم خودش و تشخيص خودش است ، ضمان ؛ داير مدار اين است كه پزشك سبب تلف شدن مال يا صحّت بيمار گردد . براى ضمان اگر مطلب را به مريض يا ولىّ او آشكار كرد و آن‌ها اذن و اجازه دادند و معناى اذن آن‌ها اين بود كه شما معالجه را با اين شرايط انجام دهيد ، در اين صورت ممكن است بگوييم كه ضامن هم نمىشود .\r\n\r\nعدم جواز تجويز داروى مضرّ با اصرار مريض\r\n3926 . اگر پزشك بنا به اصرار بيمار ، دارويى تجويز نمايد يا ساير اقدامات درمانى كه\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nمضرّ است انجام دهد ، در صورت ايجاد عارضه ، مسئول كيست ؟\r\nج . به اصرار مريض نبايد اعتنا كند ، به وظيفه‌ى خودش كه تشخيص داده بايد عمل كند .\r\n\r\nتجويز داروهاى مسكّن با عوارض درازمدّت\r\n3927 . اگر دارويى ، نه براى نجات جان بيمار بلكه جهت تسكين و مداواى بيمارىهايى كه باعث آزار بيمار مىشود ( همانند تب ، خارش ، درد ، زخم و . . . ) مصرف شوند و بدانيم يا احتمال دهيم كه اين داروها مؤثرند و با توجه به اينكه اكثر داروهاى مؤثر ، در كوتاه يا درازمدت داراى عوارض زيادى مىباشد ، در صورت تجويز پزشك و ايجاد عارضه ( كه گاهى بدتر از بيمارى اوليه مىباشد ) ، آيا پزشك مسئوليتى به عهده خواهد داشت ؟ ( لازم به ذكر است شايع‌ترين و بيشترين تجويز دارو در چنين موارد صورت مىگيرد و اهميّت فراوانى دارد ) . « 1 »\r\nج . اگر دورترين راه از هلاك را رعايت كند ، مسئوليتى ندارد .\r\n\r\nتوقّف نجات جان بر مصرف داروى مضرّ\r\n3928 . به طور كلّى اگر با توجه به علوم امروزى بدانيم يا احتمال دهيم كه نجات جان بيمار وابسته به مصرف دارو يا داروهاى خاصّى مىباشد كه مضرّند و اين ضررها به احتمال قوى براى همگان رخ خواهد داد ؛ و با تجويز پزشك ، شخص دچار يك يا چند مورد از اين عوارض شود ، آيا پزشك مسئول است ؟\r\nج . بايد ملاحظه‌ى دورترين راه از هلاك را بنمايد و احتياطاً از مريض يا ولىّ او استيذان كند .\r\n\r\n\r\n","description":"","footnote":"\r\n( 1 ) . با توجه به اينكه اگر بخواهيم درمان ، هيچ ضررى نداشته باشد گاهى اصلًا هيچ درمانى نبايد بكنيم .\r\n","page_name":" 169 ","page_number":169},
  {"content":"\r\n\r\n\r\nعدم انجام شدن آزمايشات لازم\r\n3929 . اگر فرصت و امكان آزمايش وجود داشته باشد ؛ اما به دلايل ديگرى - همانند هزينه‌اى كه به بيمار تحميل مىشود ( و احياناً وى حاضر نيست ) ، امكاناتى كه براى ما وجود ندارد يا وقتى كه از بيمار مىگيرد - ، آزمايشات لازم صورت نگيرد و شخص دچار عارضه شود ، در اين صورت آيا پزشك مسئول است ؟\r\nج . طبيب با غير طبيب شريكند در اين كه بايد ( به واجب كفايى ) نفس محترمه را از هلاكت حفظ نموده و معالجه كنند ، هر چند با كمك‌هاى مردمى يا بيت المال ، اگر در دسترس باشد و طبيب واجب اختصاصى ندارد ؛ مگر اينكه اگر او چيزى را مىداند كه با احتمال تأثير بايد به ديگران اعلام كند و در صورتى كه نتواند معالجه نمايد ، مسئوليتى ندارد .\r\n\r\nتجويز داروى حساسيّت‌دار بدون تست\r\n3930 . 1 ) با توجه به اينكه ممكن است جان بيمار اورژانسى ( فورى ) در خطر باشد و زمانى جهت تعيين حسّاسيّت فرد به دارويى خاص وجود نداشته باشد ، اگر با تجويز دارو ، بيمار به آن حسّاسيّت پيدا كند و دچار عوارض شديد يا مرگ شود ، آيا فرد معالج در قبال اين عوارض ، مسئوليتى خواهد داشت ؟\r\nج . ظاهراً اگر احتمال هلاك با مرض سابق با احتمال هلاك به معالجه‌ى لاحقه متساوى باشد ، نمىتواند معالجه كند .\r\n2 ) اگر با توجه به علوم امروزى ، امكان تعيين حسّاسيّت يك دارو وجود نداشته باشد ، آيا پزشك در صورت ايجاد عارضه مسئول است ؟\r\nج . از جواب اوّل معلوم شد .\r\n\r\nدرجه‌ى خبره بودن و تخصّص پزشك\r\n3931 . با توجه به اينكه اگر بخواهيم طبابت پزشك را با توجه به مشكلات متعدد و در\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nصورت مواجهه با اين مشكلات ، تنها در صورتى مجاز بدانيم كه وى در اين زمينه داراى تخصّص و تجربه‌ى كافى باشد ، عملًا مسائل درمان با اختلال كامل روبرو خواهد شد زيرا :\r\nاولًا هر پزشكى تا رسيدن به اين تخصص و تجربه‌ى كافى بايد همان مراحل اوليّه را طى كند ( كه همان دوران بدون تجربه و تخصّص است ) . ثانياً به علت جمعيّت زياد ، امكانات كم ، فرصت‌هاى ناكافى و ده‌ها علل ديگر ( حد اقلّ در كشور ايران ) نمىتوان انتظار داشت پزشكانى كه از ابتدا كاملًا مسلّط باشند به طبابت بپردازند .\r\n1 ) در مواردى پزشك داروى مؤثّر بر بيمارى يا عوارض خطرناك آن را فراموش نموده و فرصت و امكانات كافى جهت دسترسى به اطلاعات كافى يا پزشك متخصص ديگرى نيز ندارد .\r\n2 ) يا مطمئن است كه داروى خاصى براى بيمارى مفيد است . اما همچنين مطمئن است و يا احتمال مىدهد كه در صورت تجويز آن دارو عوارضى خفيف يا شديدتر از خود بيمارى و حتى مرگ در اثر اين دارو ، گريبان‌گير اين بيمار خواهد شد . ( كه البته 1 و 2 شامل مسائل تشخيصى نيز مىباشد ) .\r\nآيا پزشك در اين حالات مىتواند مريض را به حال خود بگذارد و چنين فرض كند كه : گويا پزشكى موجود نبوده است و قضا و قدر الهى هر چه باشد بر او جارى خواهد شد و بدين ترتيب خود را در معرض مؤاخذه مادى و معنوى حاصل از عوارض احتمالى و هزينه‌هاى نابجاى آن قرار ندهد و كار وى را به خدا واگذارد كه يا خود بهبودى نسبى يابد و فرصت تحقيقات بعدى فراهم گردد و يا به تدريج دچار عوارض و مرگ گردد . اصولًا در چنين مواردى كه پزشك نمىداند براى نجات جان يا رفع و تسكين آلام يك بيمار چه كارى انجام دهد وظيفه‌ى او چيست ؟ درمان‌هاى بدون اطمينان و غير قابل اعتماد ( كه ممكن است خود آن‌ها باعث مرگ يا عوارض شديدتر شوند ) يا عدم هر گونه اقدام درمانى ؟ اگر پزشك با اقدام به درمان نامطمئن ،\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nموجب خسارت و مرگ مريض گردد ، آيا مسئول است ؟ آيا اگر اقدام به هيچ درمانى نكند ( با توجه به علل و توضيحات فوق ) ، مسئولّيتى متوجّه اوست ؟ اين موضوع با توجه به اين نكته بايد در نظر گرفته شود كه گاهى ، فرصت هيچ مشورت و ارجاع بيمار به پزشكان متخصّص و آگاه ديگرى وجود ندارد ( مثلًا گاهى پزشكى كه داراى تجربه‌ى كافى نباشد ، با بيمارى در حالت بىهوشى مواجه مىشود كه نمىداند به طور مثال اين بيمار در اثر كمبود يا ازدياد قند در بدنش دچار بىهوشى شده و در اين حالت طبيعى است كه درمان كاملًا متناقض است و باعث اشتباه پزشك مىشود ) .\r\nج . در صورت مساوات احتمال تأثير معالجه و ترك آن بايد معالجه نكند .\r\n\r\nسرايت بيمارى به پزشك\r\n3932 . بيمارى مبتلا به بيمارى مسرى و مهلك - مانند ايدز - است و پزشك معالج را عمداً يا غفلتاً از آن مرض آگاه نمىكند و پزشك در جريان معالجه ، مبتلا به آن مرض مىشود و فوت مىكند . آيا بيمار مسئوليتى دارد ؟\r\nج . اگر سرايت مرض معلوم بوده است ، بيمار ضامن ديه‌ى پزشك است .\r\n\r\nتماس دست پرستار با بدن مرد\r\n3933 . حكم تماس دست‌هاى پرستار زن با بدن بيمار مرد چيست ؟\r\nج . جايز نيست ، مگر در مورد ضرورت .\r\n\r\nجراحى زن توسط پزشك مرد\r\n3934 . آيا جايز است دكتر مرد بيمار زن را جراحى كند ، در حالى كه بايد بدن او را لخت كنند ؟\r\nج . اگر دسترسى به دكتر زن نباشد ، در حدّ ضرورت جايز است نه بيشتر .\r\n3935 . اگر واگذارى و هديه اعضاى بدن موجب تسريع مرگ شود ، چه وجهى دارد ؟ آيا\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nمىتوان وصيت كرد بعد از مرگ مغزى ، اعضاى بدن شخص را به ديگران بفروشند يا هديه دهند ؟ در صورت مرگ مغزى ، فروش اعضاى بدن شخص مورد نظر چه حكمى دارد ؟\r\nج . در مورد مزبور مطلقاً جايز نيست .\r\n3936 . آيا زن مىتواند براى امرار معاش و يا تهيه جهيزيه دخترش بدون اذن شوهر ، اعضاى بدن خود را ( مثل كليه ) به ديگران بفروشد ؟\r\nج . خير ، نمىتواند .\r\n3937 . آيا مىتوان به اقوام نزديك خود از اعضاى رئيسه بدن ( مثل چشم كه موجب ايجاد نقص و عيب در شخص مىشود ) اهدا نمود ؟ آيا مادر مىتواند اعضاى بدن خود را در اختيار دخترش كه ازدواج نموده است قرار دهد ؟\r\nج . جايز نيست .\r\n\r\nفروش اعضاى محكومين به اعدام\r\n3938 . آيا كسانى كه به دلايلى محكوم به اعدام هستند ، آيا مىتوانند اعضاى بدن خود را همچون كليه و . . . را به ديگران بفروشند ، يا هديه دهند ؟\r\nج . خير ، جايز نيست .\r\n\r\nفروش اعضاى ميّت توسط بيمارستان\r\n3939 . آيا بيمارستان بدون اجازه يا وصيت ميّت ، مىتواند از اعضاى بدن وى جهت حفظ جان انسان‌هاى مؤمن استفاده كند ؟ در صورت فقدان وارث چه وجهى دارد ؟ و در صورت وجود وارث و عدم اطلاع آن‌ها چه وجهى خواهد داشت ؟\r\nج . در صورت توقف نجات مسلمانى بر آن ، كه راه نجات او منحصر به دادن آن عضو ميّت باشد و تهيه‌ى آن از غير مسلمان هم ممكن نباشد ، جايز است .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n\r\nديه در قبال هديه اعضا\r\n3940 . در صورت هديه اعضاى بدن ، آيا ديه به آن اعضا تعلق مىگيرد ؟ و اگر ديه تعلق مىگيرد ، چه كسى بايد آن را بپردازد ؟\r\nج . در موردى كه شرعاً جايز باشد ، ديه ندارد .\r\n\r\nضرر رساندن پزشك به بيمار\r\n3941 . پزشكان كم‌تجربه كه گاهى باعث ضرر مالى و جانى به بيمار مىشوند ، آيا طبابت آنان از نظر شرعى اشكال دارد ؟\r\nج . بله ، اشكال دارد و چه بسا ضمان‌آور باشد . ( و توضيح بيشتر در مسأله‌ى 1747 و 1748 رساله آمده است . )\r\n\r\nتشريح جسد مسلمان\r\n3942 . آيا كسى كه جسد مسلمان را تشريح كرده ، بايد ديه بدهد ؟\r\nج . بله .\r\n3943 . در سالن تشريح ، گاهى از اجساد متعلق به ايرانيان مسلمان استفاده مىشود ، آيا قطعه‌قطعه كردن آن‌ها اشكالى ندارد ؟\r\nج . حرام است .\r\n\r\nمسأله‌ى طهارت عضو مقطوع پيوند شده\r\n3944 . اگر در عمل جرّاحى ، عضوى از بدن را قطع كنند و به جاى ديگر بدن پيوند دهند ، حكم عضو مقطوع از جهت نجاست و طهارت چيست ؟\r\nج . عضو مقطوع ميته مىشود و تا عرفاً جزو بدن نشده ، نجس است و براى وضو و نماز مشكل پيدا مىشود و اين كار در صورت اضطرار ، جايز است و در غير اين صورت خلاف احتياط است .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\nعوارض استفاده از اعضاى بدن شخص زنده براى ديگرى\r\n3945 . اگر پزشك احتمال دهد با برداشتن يك يا چند عضو از شخصى كه زنده است ، در آينده نزديك يا دور ، وى دچار عوارض خفيف يا شديد خواهد شد و از طرفى نجات جان بيمار ديگرى وابسته به همين كار باشد و مورد ديگرى نيز در دسترس نباشد ، آيا بدون آگاهى دادن به شخص پيوند دهنده ، چنين كارى جايز است ؟ اگر به وى اطلاع داده شود و با تمايل وى عضو پيوندى از بدنش خارج شود ، در صورت ايجاد عارضه در وى ، آيا پزشك مسئول است ؟\r\nج . نمىتوانيد چنين كارى انجام دهيد ، جواز اين كار ، هر چند با اجازه‌ى صاحبش باشد ( براى غير معصوم كه قابل اختلاف نيست ) از حيث تكليف و ضمان بىشبهه نيست . بلى در مورد معصوم - عليه السّلام - كه حفظ نفس معصوم - عليه السّلام - اهمّ است از حفظ ديگران ، تا چه رسد به اينكه جان معصوم - عليه السّلام - در خطر باشد ، و همچنين اگر مورد اجازه‌ى امامِ اصل باشد ، جايز است .\r\n\r\nپيوند اعضاى خوك به بدن انسان\r\n3946 . آيا مىتوان از اعضاى بدن خوك به انسان پيوند زد ؟\r\nج . در صورتى كه نجات بيمار از هلاك ، متوقّف بر اين عمل باشد ، به طورى كه اضطرار داشته باشد ، مانعى ندارد .\r\n\r\nاطمينان يا احتمال ردّ پيوند\r\n3947 . اگر مطمئن باشيم و يا احتمال دهيم كه پيوند عضو به بدن بيمار ردّ خواهد شد و نهايتاً مفيد نخواهد بود ، آيا مجازيم با خوش‌بينى و به عنوان كمك به بيمار ، از بدن فرد زنده يا مرده‌ى ديگرى عضوى را جدا و به آن بيمار پيوند بزنيم ؟\r\nج . در مورد مرده هم جايز نيست تا چه رسد به زنده .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n\r\nديه‌ى برداشتن عضو از شخص زنده\r\n3948 . آيا برداشتن عضو از بدن فرد زنده جهت پيوند ، مستلزم پرداخت ديه مىباشد ؟\r\nج . در تقدير جواز ، بايد استحلال ( طلب حلاليّت ) بشود ، هر چند با پرداخت ديه يا ارش .\r\n\r\nسزارين\r\n3949 . آيا سزارين اشكال دارد ؟\r\nج . در مورد ضرورت ، جايز است .\r\n\r\nجلوگيرى از باردارى\r\n3950 . جلوگيرى از باردارى به وسيله بستن لوله رحم چه حكمى دارد ؟\r\nج . حرام است .\r\n\r\nبه هوش آوردن بيمار با سيلى\r\n3951 . گاهى براى به هوش آوردن بيمار لازم است شوك‌ها و دردهاى زيادى به وى وارد ساخت - مثلًا گاهى سيلى به وى مىزنند يا دندان او را بدون بىحسى مىكشند و يا به استخوان او آمپول تزريق مىكنند - آيا چنين اعمالى موجب ضمان و اثبات ديه مىشود ؟\r\nج . هر چه جايز بلكه لازم است ، ولى ديه ندارد مثل ساير معالجات ؛ لكن به شرط عدم تجاوز از حدّ .\r\n\r\nتجويز پزشك به استمنا\r\n3952 . آيا تجويز پزشك به عمل استمناء مجوز شرعى آن مىتواند باشد ؟\r\nج . خير ، اجازه پزشك مجوّز شرعى نيست .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nدندان مصنوعى غير قابل استفاده\r\n3953 . اگر كسى سفارش دندان مصنوعى به دندانساز داد و وجهى نيز به او پرداخت نمود ، اگر آن دندان به لثه‌هايش نخورد ، آيا بيمار مىتواند پول خود را پس بگيرد ، يا دندانساز حق دارد بقيه پول خود را طلب كند ؟\r\nج . بيمار مىتواند پول خود را پس بگيرد .\r\n\r\nنجاست الكل طبى\r\n3954 . آيا الكلى كه براى ضد عفونى ، پس از تزريقات به كار برده مىشود ، نجس است ؟\r\nج . احتياط در اجتناب است .\r\n\r\nنماز مريض با پماد آغشته به الكل سفيد\r\n3955 . بيمار ، پمادى را كه با الكل سفيد ساخته مىشود ، با تجويز پزشك به صورت مىمالد و با آن نماز مىخواند . آيا نمازش صحيح است ؟\r\nج . احتياط در قضاى آن نمازها است .\r\n\r\nلمس و نظر به مقعد براى معاينه و معالجه\r\n3956 . 1 ) با توجه به اينكه جهت معاينه ساده‌اى پروستات ، حتماً بايد از طريق مقعد ، بيمار را مورد بررسى قرار داد تا تشخيص قطعى بيمارىهاى پروستات داده شود ، همچنين در بسيارى بيمارىهاى آلات ادرارى - تناسلى ، مشاهده و گاه لمس آن‌ها ضرورى است ، آيا در چنين مواردى ، پزشك مرد مىتواند بيمار مرد را بدون اشكال شرعى معاينه نمايد ؟ اگر با عدم انجام اين معاينه ، متوجه بيمارى نشود و بيمارى ( مثلًا سرطان ) پيشرفت كند ، آيا پزشك مسئول است ؟ ( با توجه به اينكه استفاده از آينه ، هميشه امكان‌پذير نيست و در ضمن عمل لمس را نيز بايد با ديد كامل با دست انجام\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nداد و از اين رو در حال حاضر در تمامى مراكز درمانى اين معاينه مستقيماً انجام مىشود ) .\r\nج . در صورتى كه زوجه‌ى بيمار ، طبيب ماهرى نباشد - مثل مرد - ، طبيب مرد با اكتفاى بر ضروريات مىتواند .\r\n2 ) طبق نظرات علوم پزشكى ، يكى از معايناتى كه امروزه در هر بيمارى ( به خصوص در بيمارىهاى ادرارى - تناسلى ) جزو معاينات اصلى اوليه به شمار مىآيد ( گرچه در انجام آن ، متأسفانه يا خوشبختانه مسامحه مىشود ) عملى به نام « توشه ركتال » ( يك نوع معاينه‌ى نظرى و لمسى از طريق مقعد ) مىباشد اين معاينات گاهى به علت احتياط در جهت تشخيص يا ردّ برخى بيمارىها انجام مىشود و گاهى در تشخيص برخى بيمارىها بسيار مؤثر و روش كم‌خرج و ساده‌اى به نظر مىآيد . آيا پزشك مرد مجاز است چنين معاينه‌اى را چه جهت آموزش ( به وسيله‌ى دانشجويان ) و چه جهت تشخيص احتمالى يا قطعى در مورد بيمار مرد انجام دهد ؟ اگر با عدم انجام آن ، متوجه بيمارى و راه درمان وى نشود ، آيا مسئول است ؟\r\nج . با همان شروط مذكوره در سابق مانعى ندارد .\r\n\r\nلمس و نظر به مو براى معالجه\r\n3957 . در صورت لزوم مشاهده و لمس موهاى خانم بيمار ، جهت معاينه توسط پزشك مرد ، حكم شرعى چيست ؟\r\nج . در صورت عدم مماثل ( پزشك زن ) و اكتفاى بر ضروريّات ، مانعى ندارد .\r\n\r\nلمس بدن بيمار از روى لباس\r\n3958 . در صورت لزوم ، به طور كلى لمس بدن خانم بيمار از روى لباس چه صورتى دارد ؟ ( چه پزشك خانم در دسترس باشد و چه نباشد )\r\nج . مانعى ندارد .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n\r\nموارد مختلف آموزشى در دوره‌ى پزشكى\r\n3959 . با توجه به اينكه هر پزشكى در طول دوران دانشجويى خود بايد ( هر چند مختصر ) از انواع و اقسام اختلالات و بيمارىها چه در مورد آقايان و چه خانم‌ها آگاهى بيابد و آموزش ببيند ( اعم از انجام معاينات كامل ، آگاهى از بيمارىهاى زنان و چگونگى انجام زايمان سالم و . . . ) و با توجه به اينكه در مورد دانشجويان ، اين موارد بيشتر آموزشى هستند تا درمانى ( يعنى ممكن است نجات جان بيمار در همان زمان وابسته به اين معاينات نباشد ، اما به وسيله‌ى اين آموزش كه در بيمارستان‌هاى آموزشى صورت مىگيرد ، دانشجو براى مراحلى كه در آينده زندگى بيماران وابسته به وجود او خواهد بود آماده مىشود ) و از اين‌رو ، هر يك از دانشجويان در دوره‌هاى مختلف ، ملزم و مجبور به گذراندن واحدهاى درسى در تمامى بخش‌هاى بيمارستان اعم از زنان و مردان ، فراگيرى تمامى مسائل و امتحان دادن در پايان دوره مىباشند ( تا بتوانند در نهايت فارغ التحصيل موفّقى باشند ) ، با در نظر گرفتن تمامى اين شرايط ، بفرماييد تكليف و وظيفه‌ى دانشجو چيست ؟ آيا مىتواند به خاطر رعايت مسائل شرعى ، از فراگيرى كامل بسيارى مسائل بگذرد و در نتيجه در گذراندن واحدهاى درسى هم ناموفق باشد يا در هر شرايطى و با هر وسيله‌اى بايد به فراگيرى صحيح كارش بپردازد تا در آينده ، كمتر دچار مشكل شود ؟ و به طور كلى چگونه مىتوان بين وظيفه‌ى پزشكى و دانشجويى ( كه در كتب پزشكى ، بر انجام آن‌ها تأكيد شده ) و وظيفه‌ى شرعى و اسلامى ( كه طبيعتاً نبايد با وظيفه‌ى پزشكى تناقض داشته باشد ) جمع كرد ؟\r\nج . با رعايت شروط و اكتفاى بر ضروريّات در تعليم و تعلّم ، زيادتر از آنچه را كه به آن مضطرّ است ، نرود .\r\n\r\nمحدوده‌ى معاينه توسط پزشك نامحرم\r\n3960 . اگر پزشك مرد مجبور به معاينه بيمارِ خانم شد و يا بيمارِ مرد ناچار به مراجعه به\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nپزشك زن شد ، با توجه به اينكه در صورت رعايت كامل مسائل شرعى و اخلاقى ، در معاينه‌ى كامل نامحرم شايد بتوان گفت بيش از 90 % معاينات كه در كتب پزشكى به انجام آن‌ها تأكيد شده است ، بايد انجام نگيرند ، اگر با اين گونه معاينه‌ى سطحى و غير كامل ، بيمارى وى تشخيص داده نشد و درمان كامل صورت نگرفت ، آيا پزشك مسئول است ؟ اگر مسئول است ، چاره چيست ؟ آيا بر خلاف مسائل شرعى عمل كند ؟ ( تذكر اين نكته ضرورى است كه پزشكان متخصص و مجرّب ، بدون احتياج به معاينات كامل ممكن است بتوانند تشخيص و درمان انجام دهند اما براى اطباء نامجرّب و دانشجويان ، تا رسيدن به اين مرحله ، زمان زيادى لازم است ) .\r\nج . بايد از همان اوّل ملاحظه يقين در معالجه را بكند و آنچه شرط كار است رعايت كند . و در صورت احتمال خطر با نبودن پزشك هم جنس ، كه در مهارت مساوى او باشد ، آنچه مورد ضرورت است ، مغتفر و بخشوده است .\r\n\r\nمراجعه زن به پزشك مرد و وظيفه‌ى پزشك\r\n3961 . تخصص‌هاى علوم پزشكى بسيار زياد است و متخصصين خانم در هر رشته ، معمولًا - به جز در برخى رشته‌ها - نادر يا كم مىباشند . در شهرهاى كوچك و بزرگ به علت تعداد زياد بيماران و تعداد كم پزشك يا تحميل هزينه گزاف ، ( همان‌طور كه بسيار شايع است ) خانم‌هاى بيمار به پزشك مرد مراجعه مىكنند ؛ در اين صورت وظيفه پزشك مورد مراجعه چيست ؟ آيا اگر بتواند و يا احتمال دهد كه مىتواند با معاينات مختلف و ضرورى بيمارى را تشخيص و درمان كند ، مكلّف است چنين كارى را انجام دهد يا بايد بيمار را به يك پزشك خانم ارجاع دهد ؟ ( در شرايطى كه خيلى از بيماران ، به دلايل فوق قادر به اين كار نيستند ) ، آيا در صورت ارجاع و تأخير در تشخيص و درمان بيمارى وى ، اين پزشك مسئول است ؟\r\nج . در مورد احتمال خطر - هر چند خطر در صحّت - و ضرورت ، بايد به كسى كه ماهرتر است مراجعه شود ، اگر چه مرد باشد . و مرد هم بايد به قدر ضرورت\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nاكتفا كند ، به طورى كه اگر با آينه مىتواند تشخيص بدهد ، با نگاه كردن تشخيص ندهد و اگر با دست پوشيده بتواند لمس و مسّ كند ، بدون حايل نكند و مانند اين احتياطات .\r\n\r\nمعاينه‌ى بيمار خانمى كه جانش در خطر است\r\n3962 . 1 ) اگر بيمارِ خانمى كه جانش در خطر است ، به تنها پزشك مرد روستاى دورافتاده مراجعه كند ، آيا اين پزشك مجاز است هرگونه معاينه‌ى ضرورى را در مورد بيمار انجام دهد ؟\r\nج . اگر مريض به پزشك هم جنس ( زن ) دسترسى ندارد ، مىتواند .\r\n2 ) در فرض فوق اگر جان بيمار در خطر نباشد ، بلكه بيمارى خفيف يا متوسط وجود داشته باشد ، آيا بيمارِ خانم حتماً بايد به پزشك خانم در شهر مراجعه كند و يا در همان‌جا پزشك مرد مجاز است با انجام معاينات ضرورى ، اقدام به تشخيص و درمان نمايد ؟\r\nج . با پيدا نشدن پزشك هم جنس ، فرقى نمىكند جانش در خطر باشد يا صحّتش در خطر باشد .\r\n\r\nمراجعه زن به پزشك مرد\r\n3963 . آيا مراجعه زن به پزشك مرد ، در صورتى كه پزشك زن در آن رشته موجود باشد جايز است ؟ با توجّه به اينكه غالباً به او نگاه مىشود و گاهى هم از او معاينه به عمل مىآيد .\r\nج . بايد از نظر و لمس حرام خوددارى شود .\r\n\r\nمراجعه‌ى زن به پزشك مرد با فقدان زن حاذق\r\n3964 . اگر پزشكِ حاذقِ زن نباشد ، مراجعه زن به پزشك مرد ، چه حكمى دارد ؟\r\nج . ضرورت باشد ، جايز است .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n\r\nآمپول زدن توسط نامحرم\r\n3965 . آمپول زدن توسط مرد نامحرم چگونه است ؟\r\nج . اگر آمپول زن هم جنس نباشد و ضرورت باشد ، مانعى ندارد .\r\n\r\nانجماد بيمار لاعلاج\r\n3966 . قرار دادن انسانى كه مبتلا به بيمارى لاعلاج است ، در حالت انجماد و احياى مجدّد او بعد از چندين سال و پس از كشف درمان بيمارى او ، چه حكمى دارد ؟\r\nج . جايز نيست .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\nلباس و پارچه‌فروشى\r\n\r\nخريدوفروش لباس‌هاى دست دوم\r\n3967 . خريدوفروش لباس‌هاى دست دوم و مستعمل كه با تعمير و اتو ، نو جلوه مىكند ، چه حكمى دارد ؟\r\nج . اگر مشترى از نو نبودن آن مطلع باشد و يا غشّ در معامله صدق نكند ، خريدوفروش آن‌ها بلامانع است .\r\n\r\nخريدوفروش و استفاده از كروات\r\n3968 . استفاده از كروات و خريدوفروش آن چه حكمى دارد ؟\r\nج . اشكال دارد .\r\n\r\nكفن‌فروشى\r\n3969 . فروختن كفن چه حكمى دارد ؟ آيا اين حكم شامل حال پارچه‌فروش‌هايى كه ضمن كار خود پارچه‌ى كفن مىفروشند مىشود ؟\r\nج . كسى كه حرفه‌اش در فروختن كفن منحصر است ، كفن‌فروش محسوب شده و اين شغل كراهت دارد ؛ لكن پارچه‌فروش‌هايى كه ضمن كار خود كفن نيز مىفروشند ، مشمول اين حكم نمىباشند .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n\r\nخريدوفروش تيغ و جوراب نازك\r\n3970 . خريدوفروش تيغ‌هاى صورت‌تراش و جوراب‌هاى نازك زنانه ، چه حكمى دارد ؟\r\nج . اگر به قصد استفاده‌ى حرام خريدوفروش مىشود ، جايز نيست ؛ به خصوص اگر استفاده حرام شرط باشد و مجرّد علم به استفاده در حرام ، بدون اشتراط و قصد ، اظهر جواز آن است ؛ اگر چه اولى و احوط اجتناب است .\r\n\r\nفروش لباس زنانه توسط فروشنده مرد\r\n3971 . فروش لباس زير زنانه توسط فروشنده مرد چگونه است ؟ آيا زنان و دختران مىتوانند براى خريد به اين گونه مغازه‌ها بروند ، با توجه به اين كه در برخى اوقات ، مستلزم گناه و مفاسد اجتماعى و اخلاقى است ؟\r\nج . اگر در معرض فتنه و فساد است ، جايز نيست .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n\r\nشغل‌هاى ادارى و كارمندى\r\n\r\nاستخدام در بعضى ادارات\r\n3972 . آيا مىتوان كارمند گمرك شد ؟\r\nج . كارمند گمرك بودن ، مانند كارمند ساير اداره‌هاى دولتى است كه براى كسى كه اهل تشخيص حلال و حرام است ، جايز است و براى غير او جايز نيست .\r\n3973 . استخدامى كه بر اساس روابط است ، آيا حقوق دريافتى آن حلال است يا حرام ؟\r\nج . با اهليّت و صلاحيّت شخص و حلّيت كار و عدم كم كارى ، حلال است .\r\n\r\nپرداخت رشوه در ادارات\r\n3974 . در بعضى ادارات و مؤسسات تا انسان رشوه پرداخت نكند ، به حق خود نخواهد رسيد و يا حقش حتماً ضايع خواهد شد و يا احتمال از بين رفتن حقش وجود دارد ، در اين صورت حكم شرع را بيان فرماييد ؟\r\nج . در مواقع اضطرار براى دهنده مانعى ندارد .\r\n\r\nپرداخت رشوه جهت گرفتن حق\r\n3975 . پرداخت رشوه براى گرفتن حق با توجه به اين كه گاهى براى ديگران مشكلى ايجاد مىكند ، مثلًا باعث مقدم شمردن صاحب حق نسبت به افراد ديگر مىشود ، چه حكمى دارد ؟\r\nج . در مورد ضرورت و عدم تضييع حقوق ديگران ، جايز است .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n\r\nپورسانت در معاملات\r\n3976 . آيا پورسانت گرفتن در معاملات شرعاً جايز است ؟\r\nج . خصوصيات هر مورد متفاوت است و بايد ملاحظه شود .\r\n\r\nتقلب در مزايده و مناقصه\r\n3977 . اگر فردى در مناقصه و مزايده‌اى تقلب كند و صاحب مالى شود و چند سال از اين وضعيت بگذرد ، براى جبران اين خطا بايد چه كارى انجام دهد و آيا معامله در اين صورت باطل بوده است ؟\r\nج . نحوه‌ى تقلب در حكم دخيل است .\r\n\r\nرياست كافر در اداره‌ها\r\n3978 . آيا كافر مىتواند در اداره يا شركتى ، بر مسلمان رياست داشته باشد ؟\r\nج . در بعض موارد ، از قبيل سلطه كافر بر مسلمان است و جايز نيست .\r\n3979 . آيا فروش يا كرايه شركت يا سازمانى به غير مسلمان ، به خصوص غير ايرانى اشكالى ندارد ؟ آيا اين مشمول قاعده نفى سبيل نيست ؟\r\nج . در مواردى كه سلطه كافر بر مسلمان به شمار مىرود ، جايز نيست .\r\n\r\nتخفيف بر كالا به پشتوانه عنوان شغلى\r\n3980 . آيا خريد كالا توسط كارمندان دولت با استفاده از اسم و عنوان شغلى و مقام خود و گرفتن تخفيف به اين صورت حلال است ؟\r\nج . با رضايت طرفين ، مانعى ندارد .\r\n\r\nاستخدام در ادارات حكومت‌هاى جائر\r\n3981 . ما هو حكم الدّخول فى وظيفة الشرطة التّابعة للحكومة الظّالمة و غير الشّرعية المتعلقة\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nبتنظيم سير السيّارات ( المرور ) أو المتعلقة بحفظ النّظام العام أو حفظ حدود البلد ؟\r\nج . على الظّاهر يمكن اندراجه تحت عنوان التمكّن من فعل الواجبات و ترك المحرّمات . « 1 »\r\n3982 . ما هو الحكم فيما اذا استلزمت الوظيفة المذكورة وظيفة الشرطة « التابعة للحكومة الظالمة و غير الشرعية المتعلقة بتنظيم سير السيّارات ( المرور ) » أخذ غرامات و مخالفات على غير المتقيّدين بالنظام ؟\r\nج . المقدار المتوقف على أخذه حفظ النّظام بحيث لو لم يؤخذ منه لأضرّ على تضييع النّظام لا بأس بأخذه و اعطائه لمن يصرفه فى مثل هذا المصرف يعنى المشروع . « 2 »\r\n\r\n\r\n","description":"","footnote":"\r\n( 1 ) . آيا داخل شدن در نيروهاى نظامى و انتظامى كه تابع حكومت‌هاى ظالم و غير شرعى هستند و وظيفه آنان اجراى قوانين راهنمايى و رانندگى و حفظ امنيت عمومى و يا حفظ مرزها است ، شرعاً جايز است ؟\r\nج . ظاهراً ممكن است شغل او تحت عنوان « تمكن از انجام واجبات و ترك محرمات » قرار گيرد .\r\n( 2 ) . در صورتى كه عضويت در نيروهاى نظامى و انتظامى حكومت‌هاى ظالم ، اقتضاى جريمه و يا برخورد با متخلفين از قوانين را داشته باشد وظيفه چيست ؟\r\nج . آن مقدار از جريمه كه حفظ نظام متوقف بر آن است و اگر گرفته نشود نظام ضايع مىگردد ، گرفتن آن و دادن آن به كسى كه در چنين مصارف مشروعى مصرف مىكند ، اشكالى ندارد .\r\n","page_name":" 187 ","page_number":187},
  {"content":"\r\n\r\n\r\nبانك‌ها و مؤسسات مالى و اعتبارى و قرض الحسنه‌ها\r\n\r\nشرعى بودن قوانين بانكدارى\r\n3983 . قوانين بانك‌ها پس از تصويب در مجلس ، به تأييد شوراى نگهبان رسيده است ، آيا با اعتماد به اين مطلب مىتوان عمل بانك‌ها را حمل به صحت كرد و در وام ، سود و . . . بر اساس آن قوانين عمل نمود ؟\r\nج . خير ، اگر اختلاف در شبهه‌ى حكميه است ، وام‌ها و سپرده‌هاى بانكى ربوى است ، اگر قرض مشروط باشد و راه تخلّص از آن در رساله مذكور است .\r\n\r\nربا گرفتن و دادن به كشورهاى غير اسلامى\r\n3984 . ربا گرفتن و دادن به كفّار و بانك‌هاى كشورهاى غير اسلامى چه حكمى دارد ؟\r\nج . ربا گرفتن از كفار جايز است ولى دادن آن جايز نيست . ( با تفصيل مذكور در جامع المسائل ج 2 ص 600 . )\r\n\r\nحساب باز كردن براى شركت در قرعه‌كشى\r\n3985 . برخى براى شركت در قرعه‌كشى در بانك حساب باز مىكنند يا برداشت از حساب خود را تا موعد قرعه‌كشى به تأخير مىاندازند ، آيا چنين حساب‌هايى در صورت برنده شدن در قرعه‌كشى يا عدم آن اشكال دارد ؟\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nج . پول گذاشتن در بانك به عنوان قرض الحسنه ، اشكالى ندارد و همچنين جايزه‌اى كه بانك در قبال آن به بعضى از مشتركين پرداخت مىكند ، حلال است .\r\n\r\nبخشيدن بهره‌ى وام به بانك\r\n3986 . آيا وام‌گيرنده مىتواند براى صحت قرض ، خود بهره درخواستى بانك را به بانك ببخشد ؟\r\nج . خير ، اين راه حل نيست ؛ مگر اين كه بانك در قبال بهره‌ى معين ، جنسى هر چند كم بها را به شرط قرض بفروشد .\r\n\r\nكارمزد\r\n3987 . در برخى از صندوق‌هاى قرض‌الحسنه هنگام پرداخت وام ، به گيرنده وام از يك تا پنج درصد مبلغ وام را به عنوان كارمزد كم مىكنند و بقيه را به وام‌گيرنده مىدهند ، به گونه‌اى كه اگر وام‌گيرنده اين عمل را نپذيرد ، وام تعطيل مىگردد . آيا اين عمل صورت شرعى دارد ؟\r\nج . خير ، اين همان ربا است ؛ مگر معامله‌ى شرعيه‌اى در قبال كارمزد معين انجام گيرد ، به شرط وام .\r\n\r\nصندوق قرض‌الحسنه فاميلى و محلى\r\n3988 . در برخى مناطق چنين رسم شده كه مثلًا پنجاه نفر افراد فاميل هر ماه ده هزار تومان تا 50 ماه جمع كرده و هر ماه به قيد قرعه به يكى از پنجاه نفر ، پانصد هزار تومان وام قرض‌الحسنه بدون بهره مىدهند ، چنين برنامه‌اى از نظر شرع اشكال دارد ؟\r\nج . ظاهراً اشكالى ندارد ، اگر شرطى براى وام ضمن عقد قرض نيست .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n\r\nارزش چك‌هاى بانكى و تضمينى\r\n3989 . آيا چك‌هاى بانكى و تضمينى از جهت فقهى ارزش مالى داشته و از جهت فقهى در حكم پول رايج است ؟\r\nج . ارزش مالى دارد امّا اين كه تمام احكام پول را داشته باشد ، محتاج به ملاحظه‌ى هر مورد است .\r\n\r\nگرفتن وام با معامله صورى\r\n3990 . برخى از مؤسسات و بانك‌ها ، بر اساس قولنامه‌ها و قراردادها ، وام‌هايى را به متقاضيان مىدهند ، آيا اگر كسى قولنامه و قراردادى صورى تنظيم كند و به اين وسيله وام دريافت كند اشكال دارد ؟\r\nج . در فرض مشروعيّت اصل وام ، اين كار بايد طبق مقررات آن مؤسسه باشد .\r\n\r\nدريافت وام ديگران\r\n3991 . برخى با استفاده از امتيازات ديگران - كه مىتوانند از بانك‌ها و مؤسسات مالى و اعتبارى وام دريافت كنند - در قبال خريد حق آنان يا بدون خريد اين حق ، وام آن‌ها را گرفته و اقساط آن را خود تقبّل مىكنند ، آيا اين عمل شرعاً جايز است ؟\r\nج . اگر وام ربوى است ، شخص ديگر هم نمىتواند آن را بگيرد ، و گرنه ( در صورتى كه با قرارداد وام‌دهنده منافات نداشته باشد ) مانعى ندارد ؛ هر چند با مصالحه بر اين حق در برابر مبلغى پول باشد .\r\n\r\nسپرده‌گذارى پول ذخيرهء صندوق قرض‌الحسنه\r\n3992 . آيا مىتوان پولى را كه به عنوان ذخيرهء صندوق قرض الحسنه باقى مىماند ، به صورت سپرده نزد بانكى گذاشت تا بهره آن جهت هزينه‌هاى صندوق قرض‌الحسنه استفاده شود ؟\r\nج . از حيث حكم با موارد ديگر فرقى ندارد .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n\r\nسود سپرده ، وام و . . .\r\n3993 . حكم سود بانكى ، سود وام و سود سپرده چيست ؟\r\nج . ريا و حرام است ، مگر با معامله‌ى شرعيه در قبال سود معيّن .\r\n\r\nشرط ديركرد در وام قرض‌الحسنه\r\n3994 . در قرض‌الحسنه‌اى شرط شده كه اگر اقساط وام خود را از تاريخ مقرر ديرتر پرداخت نمايند ، بايد ديركرد بدهند آيا اين ربا محسوب مىشود ؟\r\nج . محلّ اشكال است .\r\n\r\nدريافت مبلغ ديركرد توسط بانك\r\n3995 . آيا دريافت مبلغ اضافى به عنوان ديركرد پرداخت وام توسط بانك صحيح است ؟\r\nج . خير .\r\n\r\nوام مسكن\r\n3996 . پدرم وام مسكن گرفته است ، سودى كه او به بانك مىپردازد چه حكمى دارد ؟ و آيا تصرف در خانه خريدارى شده با وام ربوى اشكال دارد ؟\r\nج . چون معاملات به ذمه واقع مىشود ، تصرف در خانه جايز است .\r\n\r\nمصرف وام كشاورزى و صنعتى در مصارف شخصى\r\n3997 . گرفتن وام كشاورزى ، دامدارى ، صنعت ، مسكن و . . . از بانك يا مؤسسات بانكى و استفاده آن وام در امور ديگر ، آيا شرعاً جايز است ؟ در صورت ناچار بودن به دليل مشكلات اقتصادى چه طور ؟ در صورت اطلاع بانك يا مؤسسه چه وجهى دارد ؟\r\nج . بر فرض مشروعيت اصل وام ، اين كار هم بايد طبق مقررات بانك باشد .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n\r\nعدم اطّلاع وام‌گيرنده از مفادّ قرارداد بانك\r\n3998 . در تمامى وام‌هاى پرداختى از سوى بانك‌ها ، قراردادهاى منعقده - كه مفاد معاملات اسلامى در آن رعايت شده باشد - مطالعه نمىشود و فقط وام‌گيرنده آن را امضا مىنمايد . حال با توجّه به عدم اطّلاع از متن قرارداد مسأله‌ى بهره‌ى بانكى آن درست است يا نه ، و چه وضعيّتى خواهد داشت ؟\r\nج . اگر معامله‌ى شرعيّه‌اى بين سود و چيزى واقع شود و در ضمن آن شرط شود كه مبلغى به طرف قرض داده شود و همان مبلغ را برگرداند ، بىاشكال است .\r\n\r\nپول‌هاى اضافى نزد كارمند بانك\r\n3999 . گاهى نزد كارمندان بانك ، پول‌هايى اضافى مىماند كه مىداند مراجعه كنندگان و مشتريان اضافه داده‌اند ، آيا مىتواند آن‌ها را براى خود بردارد يا بايد به بانك تحويل دهد ؟\r\nج . بعد از فحص و يأس ، بايد از بابت ردّ مظالم بپردازد .\r\n4000 . سپردن پول در بانك‌هاى جمهورى اسلامى ، به قصد قرض الحسنه و گرفتن جوايز غير معيّن چگونه است ؟\r\nج . مانع ندارد .\r\n\r\nمعاملات بانك‌ها\r\n4001 . معاملاتى كه در بانك‌ها تحت عنوان عقود اسلامى انجام مىگيرد ، چگونه است ؟\r\nج . بايد واجد شرايط آن عقود باشد .\r\n\r\nشرط افتتاح حساب براى پرداخت وام\r\n4002 . در برخى صندوق‌هاى قرض‌الحسنه ، براى اعطاى وام شرط مىكنند كه در صورت افتتاح حساب به مدّت شش ماه وام مىدهند ؛ آيا اين شرط صحيح است ؟\r\nج . خالى از اشكال نيست .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n\r\nبهره بانك‌هاى خارجى غير مسلمان\r\n4003 . آيا بهره‌اى كه بانك‌هاى خارجى غير مسلمان مىدهند حلال است ؟\r\nج . حلال است .\r\n\r\nوام اشتغال\r\n4004 . از آنجا كه براى كار و كاسبى از بانك وام مىگيريم ، بايد با پس دادن وام ، سود وام را نيز به بانك تحويل دهيم و براى كار و كاسبى ، چاره‌اى جز سود دادن نيست ؛ حكم شرعى آن چيست ؟\r\nج . در صورتى كه با متصدّى بانك ، معامله شرعيه انجام بگيرد ، مانعى ندارد .\r\n\r\nحكم بهره بانك‌ها\r\n4005 . آيا بهره‌اى كه بانك‌ها از ما مىگيرند و به ما مىدهند ، حكم ربا و نزول دارد ؟\r\nج . به اين صورت كه با سود يك معامله شرعيه انجام دهند ، مثلًا يك خودكار را از بانك بخرند به مبلغ سود ، به شرط آن كه بانك فلان مبلغ وام به او پرداخت كند ، مانعى ندارد .\r\n\r\nسود گرفتن از بانك\r\n4006 . اگر كسى منبع درآمد خود را از گذاشتن مبلغى پول در بانك و گرفتن سود آن قرار دهد ، چه حكمى دارد ؟\r\nج . اگر در قبال سود معامله‌ى شرعيه‌اى واقع سازد ، اشكال ندارد .\r\n\r\nربايى كه از بانك گرفته شده\r\n4007 . آيا سودى كه شخص به عنوان ربا از بانك گرفته است ، بايد به بانك برگرداند يا حكم مجهول المالك دارد و بايد صدقه بدهد ؟\r\nج . در موردى كه بانك مالك حساب نشود ، بايد با اجازه‌ى حاكم شرع صدقه\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nبدهد و اگر بانك مالك باشد ، مىتواند معامله‌اى با بانك - هر چند به وكالت از بانك - بر مقدارى سود انجام دهد .\r\n\r\nحقوق كارمندان بانك\r\n4008 . كارمند بانكى ، بخشى از كار روزانه‌اش ، مربوط به برخى از قرض‌هاى ربوى بوده است ، اصل عمل و گرفتن حقوق وى شرعاً چه حكمى دارد ؟\r\nج . هر دو ، مورد اشكال است ، مگر اين كه بر وجه شرعى خالى از ربا به انجام رساند .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n\r\nخريدوفروش سهام و اوراق بهادار\r\n\r\nاوراق بهادار\r\n4009 . دولت براى اجراى برخى طرح‌هاى ملى ، اقدام به فروش اوراق مشاركت بين مردم مىكند ، اين اوراق بدون نام و قابل خريدوفروش بوده و هر ماه مقدار مشخصى سود به آن تعلق مىگيرد ، خريدوفروش و دريافت سود على الحساب كه ماهيانه به آن تعلق مىگيرد ، آيا جايز است ؟\r\nج . جواز مبنىّ بر توفّر شرايط شركت عقديّه و شرعيّه يا يكى ديگر از عقود صحيحه است .\r\n\r\nخريدوفروش سهام\r\n4010 . آيا در صورت فروش سهام شركت ، لازم است مقدار آن معيّن باشد ؟\r\nج . بايد مقدار آن مشخص باشد - مانند مساحت زمين - تا سبب غَرَر نشود .\r\n\r\nخريد سهام\r\n4011 . خريد سهام از شركت‌ها و مؤسّسات دولتى يا خصوصى - مثل فروشگاه‌هاى زنجيره‌اى رفاه يا براى طرح‌هاى عمرانى مثل احداث بيمارستان و . . . - چگونه است ؟\r\nج . اگر مال موجود خريدارى مىشود ، مانعى ندارد و گرنه بايد واجد شرايط عقود شرعيه‌اى از قبيل شركت يا مضاربه باشد .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n\r\nچك و سفته\r\n\r\nمعامله با چك جعلى\r\n4012 . شخصى با پرداخت چك جعلى و بدون محلّ ، معامله‌اى انجام داده و متاعى را خريده است . آيا اين معامله صحيح است ؟\r\nج . اگر به ذمّه خريده ، معامله صحيح است و بايد قيمت را بپردازد .\r\n\r\nفروش چك مدّت‌دار\r\n4013 . آيا در فروش ذمّه به شخص ثالث - مثل چك مدّت‌دار كه نقداً به ديگرى مىفروشد - ، لازم است مشترى صاحب ذمّه و فرد بدهكار را بشناسد ؟\r\nج . لزومى ندارد .\r\n\r\nفروش چك جعلى\r\n4014 . شخصى چك جعلى را - با علم مشترى به عدم پول در حساب صاحب چك - مىفروشد و مشترى به طمع اين كه بتواند به نحوى آن را نقد كند و سود زيادى ببرد مىخرد ، ولى بعداً نمىتواند آن را نقد كند . آيا مشترى - در فرض سؤال - حقّ فسخ دارد ؟\r\nج . اصل معامله‌ى او باطل است .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n\r\nبرگشت زدن چك بلامحلّ\r\n4015 . شخصى به طلب‌كار خود مراجعه كرده و مىگويد : من نمىتوانم چك شما را در موعد مقرر پرداخت نمايم ، البتّه حق شرعى و قانونى تو اين است كه به بانك مراجعه كرده و چك مرا برگشت بزنى و مرا مورد پيگرد قانونى قرار دهى ، امّا اين حقّ را به مدّت سه ماه به فلان مبلغ به من به فروش ، آيا مىتوان اين حقّ را فروخت ؟\r\nج . بدهكار چيز مختصرى را از طلبكار با آن پول ( مبلغ اضافه بر مبلغ چك ) بخرد ، به شرطى كه طلبكار حق خود را در موعد مقرّر ( زمان وصول چك ) مطالبه نكند .\r\n\r\nچك دزدى\r\n4016 . شخصى چك بانكى كه به نام حامل است را به كاسبى مىدهد ، كاسب هم به اعتبار كلمه‌ى حامل ، كه شامل همه‌ى افراد مىشود ، به ازاى مبلغ چك ، جنس مىدهد و بعد كه براى وصول وجه به بانك مراجعه مىكند معلوم مىشود چك مزبور مسروقه بوده است ، آيا صاحب جنس مىتواند از صاحب اصلى چك ، وجه را بگيرد ؟\r\nج . خير و بايد از دهنده‌ى چك كه طرف او است وجه را بگيرد .\r\n\r\nعوض كردن چك با افزايش زمان و مبلغ\r\n4017 . آيا نو كردن چك جايز است ؟ يعنى بعد از رسيدن زمان چك اوّل ، آن چك را در مقابل چك دوم كه وقت بيشترى براى رسيدن زمان آن است ولى مبلغ چك دوم بيشتر از چك اوّل است ، عوض كنند .\r\nج . خير ، جايز نيست .\r\n\r\nاجرا گذاشتن چك\r\n4018 . آيا اگر كسى چك برگشت خورده كسى را به اجرا گذاشته و صاحب چك را\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nبازداشت و زندانى كند ، جايز است ؟\r\nج . اگر صاحب چك كه مديون است واقعاً آن وجه را ندارد ، بايد به او مهلت دهند .\r\n\r\nاخذ ديركرد\r\n4019 . در معامله‌اى فروشنده از فرد ثالث چك مىگيرد تا در موعد مقرّر ، خريدار پول را بپردازد و در آن موعد ، خريدار پول را تحويل نداد و باز شخص ثالث در حضور خريدار و رضايت او با چك ضامن شد كه مدت ، با زيادى ديركرد تمديد شود ، آيا جايز است ؟\r\nج . اگر در قبال زياده ، معامله‌ى شرعيه انجام داده ، مىتواند اصل پول و زيادى را از خريدار مطالبه كند .\r\n\r\nچك دوستانه\r\n4020 . كسى كه خودش دسته چك ندارد ، ولى از رفيق خود كه چك دارد ، با امضاى او بدون اين كه صاحب چك مديون باشد ، چكى مىگيرد ، آيا مىتواند آن چك را به شخص ديگرى بفروشد يا نه ؟\r\nج . خير ، مگر مديون باشد و به وسيله‌ى اين چك حواله به برئ دهد كه صحيح است .\r\n\r\nخريدوفروش سفته\r\n4021 . سفته‌هايى كه صورى است ، اگر فروشنده آن سفته را وكالتاً از طرف سفته‌دهنده در ذمّه‌ى او بفروشد و وجه را كه مىگيرد وكالتاً از طرف سفته‌دهنده براى خود قرض بردارد ، چگونه خواهد بود ؟\r\nج . جايز نيست .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n\r\nاحكام پول\r\n\r\nخريدوفروش پول\r\n4022 . آيا اجازه مىفرماييد مثلًا ؛ يك ميليون تومان را به يك ميليون و دويست هزار تومان به صورت نسيه بفروشيم كه شش ماه ديگر بگيريم ؟\r\nج . بهتر آن است كه بر ما به التفاوت ، معامله‌ى شرعيه‌ى واقع سازيد . ( به اين صورت كه چيز مختصرى را به قيمت دويست هزار تومان نسيه ، شش‌ماهه بفروشيد . )\r\n4023 . اگر نوزده هزار تومان اسكناس را به بيست هزار تومان مثلًا يك‌ساله بفروشند و جداً قصد خريدوفروش داشته باشند ، اشكال دارد ؟\r\nج . احكام صرف و ربا در مورد معامله با اسكناس جارى نيست .\r\n\r\nخريدوفروش ريال\r\n4024 . آيا خريدوفروش ريال به ريال جايز است ؟\r\nج . بهتر آن است كه در مبلغ اضافه ، معامله‌اى شرعى در برابر كالايى صورت بگيرد .\r\n\r\nفروش پول به قيمت بالاتر\r\n4025 . آيا مىشود يكصد هرند افغانى را به يكصد و سى هزار آن به مدّت يك سال\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nفروخت ؟ آيا با چه چيز ضميمه بشود تا ربا پيش نيايد ؟\r\nج . بهتر آن كه معامله‌ى شرعيّه‌اى بين ( سى هزار ) زياده و چيزى واقع شود .\r\n\r\nعدم جريان احكام نقدين در مورد پول\r\n4026 . آيا احكام صرف ( معامله‌ى نقدين ) ، مانند وجوب قبض و اقباض در مجلس عقد ، در مورد پول اعتبارى هم مترتّب است ؟\r\nج . فقط در نقدين است .\r\n\r\nفروش دلار به ريال\r\n4027 . مبلغى دلار را مدّت‌دار به شركتى فروختم و در مقابل آن چك ريالى دريافت نمودم . آيا حكم ربا دارد ؟\r\nج . فروش دلار به ريال ربا نيست ، هر چند به حساب مدّت ، قيمت معامله فرق كند .\r\n\r\nفروش دلار به مبلغ بالاتر\r\n4028 . اگر در صرّافى اسكناس - مثلًا دلار - را نقد به نهصد تومان و نسيه به هزار تومان بفروشند ، آيا اين معامله اشكال دارد ؟\r\nج . اشكال ندارد ، زيرا بيع صرف ، تنها در نقدين است .\r\n\r\nتعويض پول اسكناس با سكّه\r\n4029 . تعويض پول اسكناس با سكّه - در صورتى كه پنجاه تومان اسكناس بدهد و در مقابل چهل و پنج تومان سكّه بگيرد - چه حكمى دارد ؟\r\nج . تعويض سكّه به اسكناس اشكال ندارد . و احتياط آن است كه در مقدار اضافى ، معامله‌ى شرعى انجام دهند .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\nمثلى بودن پول\r\n4030 . آيا پول از مثليّات است يا قيميّات ، و اصولًا ملاك مثلى و قيمى چيست ؟\r\nج . ظاهراً از مثليات است و در ملاك آن‌ها به مسائل 2049 الى 2051 رساله رجوع شود .\r\n\r\nمعامله با اسكناس تقلبى\r\n4031 . آيا معامله‌ى با اسكناس تقلبى ، شرعاً جايز است ؟ و با توجه به اين كه خود اين فرد در قبال اين اسكناس جنسى فروخته يا خدمتى انجام داده ، وظيفه او چيست ؟\r\nج . معامله چون به ذمّه مىشود صحيح است ولى مبلغ قيمت جنس را مديون و ضامن است چون آن اسكناس ارزش ندارد .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n\r\nمعامله‌ى دام و حيوانات\r\n4032 . شخصى مقدارى گوسفند و دام را به دام‌پرور مىدهد تا بعد از 6 ماه كه آن‌ها را پروار و چاق كرد ، به جاى وزن زيادى ، به جاى گوسفندها گوشت بپردازد ، آيا جايز است ؟\r\nج . اگر از باب معامله‌ى آن گوسفندها به آن مقدار گوشت باشد ، مانعى ندارد و الّا آن گوسفندها به عنوان امانت تا شش ماه در دست دام‌پرور است كه بايد آن‌ها را تحويل دهد و اجرت پروار كردن آن‌ها را از مالك طلب‌كار است .\r\n\r\nخريدوفروش و خوردن حيوانات دريايى\r\n4033 . خريدوفروش و خوردن دلفين يا شير دريايى ، خرچنگ و به طور كلى حيوانات دريايى ، آيا جايز است ؟\r\nج . خريدوفروش و خوردن هرگونه حيوان دريايى غير از مواردى كه تصريح به حليّت آن شده ، مانند : ماهى بدون فلس ، جايز نيست .\r\n4034 . آيا آن دسته از آبزيان كه خوردن آن‌ها حرام است ، هر چند زنده از آب گرفته شده باشد ، به حكم ميته است - كه خريدوفروش آن‌ها جايز نباشد - ، با اين كه براى خوراك دام و طيور و بعض امور صنعتى از آن استفاده مىشود ؟\r\nج . اگر منفعت حلال مقصوده دارد و به قصد استفاده‌ى حرام معامله نمىشود ، مانع ندارد بفروشند ؛ هر چند احتياط آن است كه در مقابل « حقّ اختصاص »\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nپول بگيرند و نيز احتياط آن است كه به كسى كه مىدانند استفاده‌ى حرام مىكند ندهند .\r\n\r\nخريدوفروش ماهى حرام\r\n4035 . آيا جايز است ماهىهاى حرام را به كفّار بفروشند و پول حاصل از آن را مصرف كنند يا به حكومت اسلامى بدهند ؟\r\nج . خالى از اشكال نيست .\r\n\r\nخريدوفروش پرندگان و حيوانات وحشى\r\n4036 . خريدوفروش پرندگان و حيوانات وحشى و نگهدارى آن‌ها در قفس چه حكمى دارد ؟\r\nج . اگر داراى منفعت حلال عقلايى باشد ، مانع ندارد .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n\r\nخريدوفروش زمين و ساختمان\r\n\r\nاختلاف قيمت زمين\r\n4037 . در بيست سال پيش زمينى را به برادرم به مبلغ دوازده هزار و هشتصد و دو تومان فروختم كه مبلغ پنج هزار تومان را نقدى و بقيّه را بنا شد به صورت تدريجى پرداخت نمايد ، زمانى مشخّص براى پرداخت باقى ثمن مقرّر نشده بود ، در حال حاضر قيمت آن زمين حدود دو ميليون و پانصد هزار تومان است . خواستم نظر شرعى را در اين رابطه مرقوم فرماييد ؟\r\nج . ترقّى ارزش زمين ضررى به صحّت معامله نمىزند و اگر تخلّف شرطى نشده باشد ، فروشنده حقّى به جز دريافت باقىمانده‌ى ثمن معامله را ندارد ، ولى براى تفاوت ارزش باقى مانده با روز ادا ، احتياطاً مصالحه نمايند .\r\n\r\nپشيمانى بايع بعد از گرفتن مقدارى از ثمن\r\n4038 . مغازه‌اى را با قولنامه معامله كرده‌اند و بايع مقدارى از ثمن را هم نگرفته كه بقيه را در وقت تحويل مغازه و ثبت و سند بگيرد ؛ ولى پس از مدتى بايع پشيمان شده و مغازه را هم تحويل نمىدهد . آيا اين معامله لازم است ؟\r\nج . اگر موجبات خيار از قبيل ظهور غبن و غيره نباشد ، معامله لازم است و بايع حق فسخ ندارد ، مگر آن كه اقاله كنند .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\n\r\nپيش‌فروش آپارتمان و ساختمان\r\n4039 . پيش‌فروش ساختمان يا آپارتمان توسط انبوه‌سازان - كه هنوز وجود خارجى ندارند - تحت چه عقد شرعى واقع مىشود ؟\r\nج . اگر تحت عقد سلف باشد ، با تمام شرايط آن جايز است .\r\n\r\nمعامله وقف\r\n4040 . شش‌دانگ مزرعه و قناتى در تاريخ 24 / 5 / 1315 به علت ضايع شدن ، با اذن و دستور مرجع تقليد وقت مرحوم حضرت آية اللَّه العظمى آقاى حاج شيخ عبد لكريم حايرى - رحمه اللَّه - به فروش مىرسد و بيع صورت مىگيرد . يك فقره چك بابت ثمن معامله از ناحيه خريدار تحويل اداره اوقاف وقت و متولى قرار مىگيرد كه به رسم امانت تحويل اداره اوقاف مىشود كه با هماهنگى با متولى ، به خريدن زمين و آب مناسب ، تبديل به احسن صورت گيرد كه نهايتاً به علت نامعلومى تبديل به احسن صورت نمىگيرد و خريدار هم با هزينه‌هاى زيادى نسبت به عمران و آبادى مزرعه و قنات اقدام و پس از گذشت 63 سال فرزندان متولى مدعى ورثه خريدار شده و تقاضاى وقفيّت مزرعه فوق‌الذكر نموده‌اند . لطفاً مرقوم فرماييد :\r\n1 ) آيا معامله فوق‌الذكر با شرايط مذكوره صحيح است ؟\r\n2 ) عدم اقدام اداره اوقاف يا متولى يا هر دو براى تبديل به احسن ، موجب بطلان معامله مىشود يا نه يا اينكه صحّت معامله منوط به انجام تبديل به احسن است و لو اينكه از اوّل با قصد تبديل به احسن معامله صورت گرفته ، ولى بعداً تبديل به احسن صورت نگرفته است ؟\r\n3 ) نهايتاً با توجه به مسائل ذكر شده ، مزرعه فروخته شده به صورت ملك درآمده يا به علت تقصير مسئولين وقت به وقفيّت باقى است ؟\r\nج . بيع مذكور صحيح است و فروشنده ضامن وقف است ، كه بايد آن را به قيمت روز آن را ادا و تبديل به احسن نمايد ، و اللَّه العالم .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n\r\nانتقال حق انشعاب آب ، برق و . . . با منزل\r\n4041 . در خريدوفروش خانه مسكونى ، آيا حق انشعاب آب و برق و گاز و تلفن هم داخل در خانه‌ى مورد معامله مىباشد ؟\r\nج . در صورتى كه هنگام معامله ، اين حقوق ذكر شود ، و يا عرفاً اين حقوق با مسكن مورد معامله قرار گيرد ، داخل است .\r\n\r\nبيع شرط\r\n4042 . شخصى منزل خود را به بيع شرط مىفروشد ، به اين صورت كه هرگاه بايع پول را پس داد معامله فسخ شود ، آيا اين معامله صحيح است ؟\r\nج . پس دادن بعدى ، دليل بر فسخ است ، به ترتيبى كه در بيع شرط مقرّر است .\r\n\r\nتعهّد يك جانبه\r\n4043 . شخصى را مجبور كرده‌اند به اين كه متعهّد شود قطعه زمينى را به اشخاص ديگرى تمليك و واگذار نمايد .\r\n1 ) تسليم زمين از طرف شخص متعهّد در صورتى كه با طيب نفس نبوده ، صحت معامله را خدشه‌دار مىكند ؟\r\n2 ) اين فرد مىتواند از تعهد اوليه عدول كرده و منصرف گردد ؟\r\nج . تعهّد ابتدايى ، اگر چه از روى اكراه و اجبار نباشد الزام‌آور نيست ، ولى در صورتى كه عقد با شرايط خاصّ خود محقّق شده باشد و از روى اكراه و اجبار نباشد ، طبق آن بايد عمل شود و لازم‌الوفاء است .\r\n4044 . اين جانب زمينى را به كسى فروختم و او بعد از تحويل در آن تصرّف كرد . سپس عدّه‌اى كشاورز زمين را از او گرفته و وى به دادگاه شكايت كرده و مىگويد : زمين را به من برگردانيد ، آيا وظيفه‌ى حقير دادن وجه زمين است يا اصل آن ؟\r\nج . وظيفه شما دادن اصل زمين است .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n\r\nمعامله‌ى صورى\r\n4045 . اين جانب يك باب خانه‌ى ملكى خود را جهت انجام كارهاى بنايى و تعميرات و گرفتن وام به صورت صورى نه حقيقى به نام فرزندم كردم و اكنون عروسم ، كه مقدار زيادى سكّه به عنوان مهر از پسرم طلب‌كار است ، خانه را توقيف نموده كه حقّ خود را بگيرد ، در حالى كه فاميل از معامله‌ى صورى باخبر هستند و ثمن يا قبض و اقباضى هم صورت نگرفته است و من در آن ساكن هستم . لطفاً حكم شرعى آن را بيان فرماييد .\r\nج . حتى با فرض بخشش اگر قبض و اقباض صورت نگرفته ، خانه ملك شماست ، و از حيث فروش قصد جدى آن لازم است و از حيث موضوع محتاج به مرافعه است .\r\n\r\nخريدوفروش زمين ، بدون تعيين حدود\r\n4046 . آيا وكيل مىتواند مقدارى از زمين‌هاى موكّل را بدون تعيين حدّ و حدود و بدون ذكر پلاك و بدون تعيين متراژ به نحو جزاف و بدون تحقّق اركان معامله ، به خود منتقل كند ؟\r\nج . با فرض جهالت مطلق ، معامله باطل است و به خصوص اگر خلاف وكالت باشد معامله فضولى است ، هر چند معلوم باشد .\r\n\r\nخانه‌هاى خريدارى شده با سود بانكى\r\n4047 . خانه‌اى خريدارى شده است كه بخشى از قيمت آن سود بانكى بوده است ، تكليف چيست ؟\r\nج . اگر معامله‌ى خانه نظير نوع معاملات به ثمن كلّى بوده ، خانه را مالك است و مىتواند در آن تصرّف كند .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n\r\nزمين واقع شده در طرح\r\n4048 . اگر بعد از وقوع معامله‌ى زمينى ، طرحى از طرف دولت بيايد و قسمتى از زمين از بين برود ، آيا خريدار حق فسخ دارد ؟ و آيا فروشنده ضامن است ؟\r\nج . خير ، نه خريدار حق فسخ دارد و نه فروشنده ضامن است ، اگر به خريدار تحويل داده بوده است .\r\n4049 . شهردارى خانه‌هايى را كه در طرح باشند خراب مىكند و بهايى هم به مالك مىدهند ، اما با قيمت روز بسيار متفاوت است و گاهى نقد هم نمىباشد و يا ملكى به آن‌ها مىدهد كه ارزش ملك قبلى را ندارد ، آيا شرعاً درست مىباشد ؟\r\nج . اگر با رضايت مالكين نباشد ، حرام و غصب است .\r\n\r\nكشف معدن در ملك شخصى\r\n4050 . در زمين‌هاى كشاورزى يا جايى كه ملك شخصى است و سند آن ملك به نام اوست ، معدنى كشف مىشود ، آيا كشف اين معدن زمين‌ها را از ملكيت صاحبان آن خارج مىكند ؟\r\nج . خير .\r\n\r\nفروش زمين موات\r\n4051 . زمين موات در چه صورتى قابل فروش خواهد بود و چه كسى حق احياى آن را دارد ؟\r\nج . زمين موات را هر كس كه احياء كند مالك آن مىشود ، و حق فروش به غير دارد .\r\n\r\nتنظيم سند بدون حضور وكيل\r\n4052 . كسى كه به دفترخانه مراجعه مىكند ، مىگويد مالك فلان چيز است و مىخواهد\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nشخصى را وكيل كند آن را بفروشد ؛ آيا صاحب دفترخانه بدون احراز مالكيّت موكّل مىتواند سند تنظيم نمايد كه معمولًا وكيل در دفترخانه حضور نداشته و فقط شخص موكّل بعد از تنظيم سند آن را امضا مىنمايد ؟\r\nج . بدون احراز ملك ، آثار ملك مترتّب نمىشود ، مگر به صورت تعليق و دفترخانه آن چه را احراز كرده مىتواند گواهى نمايد .\r\n\r\nهزينه‌ى انتقال سند\r\n4053 . پدر بزرگ اين جانب زمينى به مساحت 50 هكتار - كه متعلّق به پسرانش مىباشد - حدود پنجاه سال قبل به نام پدرم سند كرده است . اكنون عموهايم خواهان سند چهار و نيم دانگ ، از سند فوق مىباشند . هزينه‌ى ثبت اسناد و ماليات و دارايى املاك بر عهدهء چه كسانى مىباشد ؟\r\nج . در صورتى كه آن‌ها مالك باشند و درخواست ثبت سند دارند ، تمام هزينه به عهدهء آن‌هاست ، اگر عنوان ديگرى دخيل نباشد .\r\n\r\nامتناع فروشنده از وصول چك و انتقال سند\r\n4054 . شركتى جهت تأمين خانه براى اعضاى خود زمينى را در سال 1369 از شخصى به مبلغ دويست و شصت ميليون ريال خريدارى نمود . شصت ميليون ريال آن طى يك فقره چك در همان تاريخ به فروشنده داده شد كه در فروردين 1370 وصول كند و دويست ميليون ريال باقيمانده طى يك فقره چك ديگر به او تحويل شد تا طبق قرار بعد از تنظيم سند رسمى وصول گردد . البتّه ملك مورد معامله توسّط خريداران در حدّ نقشه‌بردارى و ميخ‌كوبى به تصرّف درآمده است . امّا فروشنده از وصول چك اوّل و انتقال سند خوددارى كرده است . بفرماييد :\r\n1 ) آيا اين معامله صحيح واقع شده است ؟\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nج . آن گونه كه مرقوم شده معامله صحيح است ، ولى فروشنده در صورت غبن ، خيار دارد .\r\n2 ) مالك اين ملك در حال حاضر - شرعاً - چه كسى مىباشد ؟\r\nج . ملك خريدار است .\r\n3 ) بر فرض اين كه معامله صحيح و تمام بوده است و ملك متعلّق به خريداران باشد ، خسارت ناشى از عدم انتقال سند رسمى از ناحيه‌ى فروشنده به خريداران در اين مدّت 6 سال ، به عهدهء چه كسى مىباشد ؟\r\nج . بر عهدهء فروشنده است .\r\n\r\nميزان اعتبار شرعى سند\r\n4055 . آن چه در حال حاضر شايع است آن است كه مردم در خارج از دفترخانه خريدوفروش مىكنند و چون تنظيم سند بيع در دفترخانه ، مستلزم پرداخت ماليات است ، فروشنده را ملزم به تنظيم سند رسمى وكالت براى خريدار واقعى مىنمايند ، آيا اين گونه معاملات صحيح مىباشد ؟\r\nج . در هر صورت بيع شرعى ميزان است و سند ، اعتبار شرعى ندارد ، مگر در صورتى كه موجب اطمينان شود ، و اللَّه العالم .\r\n4056 . هفت سال قبل زمين كشاورزى خود را به شخصى فروختم ، در هنگام فروش قيد شد هرگاه پشيمان شدم ، دو برابر پولى را كه در ازاى قيمت زمين گرفته‌ام بپردازم .\r\nاكنون حاضرم دوچندان بپردازم و زمين را مال خود نمايم ؛ حكم مسأله را بيان فرماييد ؟\r\nج . اگر شرط مزبور براى فشار بر فروشنده بوده است كه اگر فسخ كند مبلغ بيشترى بدهد ، نه براى توسعه و نفع او - كه اگر زمين گران شد فسخ كند و قيمت كمتر از ارزش فعلى را بدهد - ، فروشنده نمىتواند فسخ كند .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n4057 . زيدٌ باع داره لعمرو و اشترطا فيما بينهما على دفع مبلغ معيّن ، لو فسخ احدهما المعاملة ( علماً بانّ المتعارف بين النّاس جعل الشّرط هكذا الى تمام انتقال الدّار الى المشترى ) فبعد فسخ المشترى المعاملة ، فهل يجوز للبائع استلامة ما اشترطاه فى العقد من المبلغ المعيّن ام لا ؟\r\nج . لو تمّ عقد البيع بالايجاب و القبول بالصّيغة او وقع بالمعاطاة و لو بالاعطاء تماما من طرف واحد و الاخذ من الآخر و جعل فيه الشّرط المذكور فى السّؤال و لو على نحو الشّرط الغير المذكور فى العقد ، اى المبنى عليه العقد ، يلزم الشّرط و يجب الوفاء به . « 1 »\r\n\r\nادعاى ثلث بودن ملك\r\n4058 . فردى ملكى را طبق قوانين رسمى خريده ، در حالى كه فروشنده نيز از ديگرى خريده و همچنين آن فروشنده از ديگرى و لكن شخصى ادّعا مىكند كه اين ملك در حدود هفتاد سال قبل ، ثلث بوده است ، ولى مدرك صحيحى ندارد ؛ حكم مسأله را بيان فرماييد ؟\r\nج . تا اين شخص به وجه شرعى ادعاى خودش را اثبات نكند ، ملك را نمىتواند از دست طرف مقابل بگيرد و نزاع و اختلاف ، نياز به مرافعه‌ى شرعيّه دارد .\r\n\r\nاعتبار قيمت فعلى در سرقفلى\r\n4059 . مستأجرى كه موقع اجاره ، سرقفلى پرداخت كرده ، آيا پس از تمام شدن مدّت ،\r\n\r\n\r\n","description":"","footnote":"\r\n( 1 ) . شخصى منزل خود را به ديگرى فروخته و مبلغ مشخصى را در قولنامه ، به عنوان فسخ يكى از طرفين ، قرار داده‌اند ( با آگاهى از اين كه متعارف بين مردم در چنين شرطى تا زمانى است كه تمام منزل به مشترى تحويل گردد ) ، پس از فسخ معامله از طرف مشترى ، آيا فروشنده مىتواند آن مبلغ را از مشترى بگيرد ؟\r\nج . در صورتى كه عقد با ايجاب و قبول تمام شده باشد ، و يا عقد به صورت معاطاتى انجام شده باشد هر چند به وسيله اعطاى كل قيمت يا منزل از يك طرف و دريافت از طرف ديگر و در اين ضمن ، شرط مذكور انجام گرفته باشد ، هر چند به صورت غير مذكور در عقد ، لكن عقد بر اساس اين شرط انجام گرفته باشد ، اين شرط لازم و واجب الوفاء است .\r\n","page_name":" 211 ","page_number":211},
  {"content":"\r\n\r\nمستحقّ همان مبلغى است كه داده يا استحقاق سرقفلى زمان تحويل را دارد ؟\r\nج . ميزان قسمت فعلى است و مستأجر مىتواند به قيمت روز بگيرد ، ولى بنابر احتياط واجب در سرقفلى مصالحه نمايند .\r\n4060 . شخصى سرقفلى مغازه‌اى را به صورت قسطى به مبلغى خريده و چند قسط آن را هم داده است ، بعد از 6 ماه مغازه را هم تصرّف كرده ، صاحب ملك مىگويد به اين مبلغ سرقفلى راضى نيستم و بيشتر مىخواهد ، آيا او در اين بيع ، حق فسخ دارد ؟\r\nج . سرقفلى مانند شرط در ضمن عقد اجاره است كه در صورت صحّت اين معامله ، فروشنده حق فسخ ندارد .\r\n\r\nمسائل سرقفلى تحرير الوسيله\r\n4061 . با كدام يك از هشت مسأله در باب سرقفلى تحرير الوسيله ، موافقت داريد ؟\r\nج . مسأله‌ى 1 و 2 و 3 و 8 مورد تأييد است .\r\n\r\nاقرار به فروش سرقفلى\r\n4062 . شخصى چند سال قبل از فوت خود به صورت شفاهى در نزد برادران و فاميل نسبى خود فروش نصف سرقفلى مغازه‌اى را به شريك خود - كه برادرش مىباشد - اقرار مىنمايد و خريدار - يعنى صاحب نصف ديگر سرقفلى - ظرف چهار سال نسبت به پرداخت ثمن ، اقدام مىنمايد كه پس از دو سال سپرى شدن از فوت فروشنده ، خريدار ثمن مورد معامله را به قيّم صغير ( همسر متوفّى ) پرداخت مىكند :\r\n1 ) آيا اين معامله صحيح است و نياز به تنفيذ صغير ورثه دارد يا نه ؟\r\nج . اگر معلوم يا ثابت شود شرعاً معامله واقع شده ، صحيح است ، اگر به صورت غير بيع بوده يا به نحو شرطى كه شرعاً صحيح باشد ، و نياز به تنفيذ ورثه ندارد ، ولى تفاوت قيمت از زمان خريد تا زمان پرداخت بايد مورد نظر قرار گيرد ، اگر تفاوت ارزش ، فاحش و غير مترقّب بوده است .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\n2 ) شهادت فاميل نسبى در اين خصوص از چه اعتبارى برخوردار است ؟\r\nج . اگر يقين به معامله نيست ، بايد شرايط شهادت از جمله عدالت در شهود باشد و در هر صورت ، اختلاف بايد نزد حاكم شرع حلّ و فصل شود .\r\n\r\nاختيارات واسطه در فروش\r\n4063 . شخصى منزلى را در اختيار كسى قرار مىدهد كه برايش بفروشد ، او آن را به قيمت 10 ميليون تومان مىفروشد ولى به مالك 300 هزار تومان كمتر مىدهد و به وى هم نمىگويد ، آيا اين كار صحيح است ؟\r\nج . عمل او حرام و ضامن است .\r\n\r\nحق دلالى بنگاه‌هاى معاملاتى\r\n4064 . بعضى از بنگاه‌هاى معاملاتى بعد از تحقق معامله از طرفين معامله ، مبلغ زيادى حق كميسيون مىگيرند ، در حالى كه متعاملين راضى نيستند و با اجبار آن را پرداخت مىكنند اين مسأله شرعاً چه صورتى دارد ؟ و اگر معامله باطل باشد ، چه حكمى دارد ؟\r\nج . اين مزد دلالى است كه مىتوانند از اوّل بر مبلغى توافق بكنند و اگر نكردند ، اجرة المثل ثابت مىشود و اگر متعارف در ثبوت مزد دلالى ، تمام شدن معامله به نحو صحيح است ، معامله‌ى باطل ، حقّ دلالى ندارد .\r\n\r\nفروش منزل توسط دو بنگاه\r\n4065 . اگر شخصى به دو بنگاه معاملاتى اختيار دهد تا منزل او را بفروشند و هر دو بنگاه در يك زمان با تفاوت قيمت منزل مسكونى را بفروشند ، در اين صورت معامله كدام يك از آن‌ها صحيح است ؟\r\nج . اختيار با مالك منزل است .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n\r\nخريدوفروش خودرو\r\n\r\nفروش نقد و اقساط خودرو\r\n4066 . اگر شركت خودروسازى قيمت خودرو را در فاكتور چنين بنويسد : قيمت نقدى 8 ميليون تومان ، 3 ماهه 9 ميليون و 6 ماهه 11 ميليون تومان ، آيا اين نحوه معامله شرعاً صحيح است ؟\r\nج . با تعيين يكى از آن قيمت‌ها در حين معامله ، جايز است .\r\n\r\nسپردن پول براى خريد ماشين\r\n4067 . فردى پولى را به مدت يك سال يا بيشتر براى خريد ماشين ، نزد شركتى مىگذارد و آن شركت با آن پول كار مىكند و در آخر به مقدار سود پول از قيمت فعلى ماشين كم مىكند ؛ آيا معامله مذكور صحيح است ؟\r\nج . اين معامله اگر واجد شرايط عقد شركت است ، اشكال ندارد و اگر سود بر وجه حرام باشد نيز تصحيح معامله ممكن است ؛ زيرا طرفين به اين معامله راضى هستند به مجموع اين عوض ، هر چند مخلوط از حلال و حرام باشد ، زيرا كه عوض ، شخص آن مقدار نيست ، بلكه حدّ آن مقدار است كه به ذمّه صورت مىگيرد ، و اگر كم بودن اصل ثمن به اين جهت باشد ، امر واضح‌تر است .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n\r\nخريدوفروش وسايل نقليه بدون سند\r\n4068 . خريدوفروش اتومبيل يا موتور كه سند ندارند ، چه حكمى دارد ؟\r\nج . اگر علم به دزدى بودن آن نداشته باشند ، اشكال ندارد .\r\n\r\nفروش خودرو و امتناع از انتقال سند\r\n4069 . شخصى اتومبيلى را فروخته است و خريدار هم آن را به شخص ديگرى فروخته است و قبض و اقباض ثمن و مثمن در هر دو معامله انجام شده است . اكنون فروشندهء اوّل چون به جهت ديگر طلب‌كار است ، از انتقال سند خوددارى مىكند .\r\nحكم شرعى آن را بيان كنيد ؟\r\nج . فروشنده اوّل حق امتناع از انتقال سند ندارد و بايد انتقال دهد .\r\n\r\nپيدا نمودن جنس مسروقه نزد خريدار آن\r\n4070 . اتومبيل خود را به كسى داده بودم تا با آن كار كند ، ولى او خيانت كرد و با مدارك مالكيت من آن را ربود ، فعلًا اتومبيل را نزد فرد ديگرى پيدا كردم كه مىگويد از سارق خريده است ، آيا مىتوانم اتومبيل را از او بگيرم ؟\r\nج . مىتوانيد از او بگيريد و وى در صورت جهل نسبت به دزدى بودن اتومبيل ، بايد مبلغ مذكور را از سارق بازپس گيرد .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\n\r\nخريدوفروش طلا و زرگرى\r\n\r\nمعامله‌ى طلا\r\n4071 . زرگرها در مقابل ساخت و تبديل شمش به زيورآلات ، مزدى معيّن مىپردازند ، سپس همان طلاى ساخته شده را در مقابل وزن مساوى از طلاى شمش ، با اضافه‌ى اجرت ساخت بيشتر به ديگرى مىفروشند ، آيا چنين معامله‌اى صحيح است ؟\r\nج . اگر ثمن معامله پول باشد ، يا اجرت ساخت را جداگانه بدون ارتباط به عوضين معامله بگيرد ، اشكال ندارد .\r\n\r\nمزد گرفتن براى ساختن طلا\r\n4072 . گاهى اوقات مشترى طلاى نساخته را به طلاساز مىدهد تا برايش بسازد . بعداً طلاساز همان مقدار طلا را از حيث وزن ، طلا مىسازد و به اضافه مزد عمل پس مىدهد . آيا اين كار حلال است يا ربا محسوب مىشود ؟\r\nج . اگر آن طلاى غير معمول را به همان مقدار از طلاى معمول با اضافه معامله كنند ، ربا و حرام است و اگر دو معامله باشد كه طلاى نساخته را بفروشند و بعد طلاى ساخته را با قيمت بيشترى بخرند ، اين اشكال ندارد و طلاساز\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nمىتواند از مشترى اين وكالت را بگيرد كه از طرف او اين دو معامله را انجام دهد .\r\n\r\nمبادله طلا با طلا\r\n4073 . فروش طلا به طلا به صورت نقد و گرفتن اجرت ساخت ، چه وجهى دارد ؟\r\nفروش طلا به طلا به صورت نسيه و مدت‌دار ، چه حكمى دارد ؟\r\nج . اگر عوضين قيمت شود و در حقيقت دو معامله انجام شود ، هر دو نحو صحيح است ، اما اگر يك معامله باشد ، لازم است هم نقد باشد و هم مساوى بودن اجرت اضافى و نيز در مجلس عقد تقابض صورت گيرد .\r\n\r\nفروش مدت‌دار طلا\r\n4074 . آيا فروش طلا به صورت مدت‌دار اشكال دارد ؟ به طور كلى شغل طلافروشى و طلاسازى در اسلام چه حكمى دارد ؟\r\nج . اگر به ازاى طلا نباشد اشكال ندارد ؛ و با رعايت موازين شرعى ، اين شغل حلال است .\r\n\r\nساختن طلاى مردانه\r\n4075 . ساختن طلا جهت استفاده‌ى مردان چه حكمى دارد ؟\r\nج . چنان‌چه اختصاصى مردان باشد ، حرام است .\r\n\r\nخريدوفروش طلا با طلا\r\n4076 . اگر طلايى به قيمت ارزان‌تر از طلاى هم وزن خود خريده شود ، چه حكمى دارد ؟ در صورت راضى بودن طرفين چه حكمى دارد ؟\r\nج . اشكال ندارد .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\n\r\nخريدوفروش انگشتر طلاى مردانه\r\n4077 . خريدوفروش انگشتر طلاى زرد مردانه كه فقط مورد استفاده‌ى مردان قرار مىگيرد ، باطل است يا فقط حرام مىباشد ؟\r\nج . معامله با علم به انحصار فايده در حرام ، باطل است و در صورتى كه منفعت حلالى دارد ، بايد مقصوده « 1 » باشد و خريدار اگر انگشترى را گرفته ، نسبت به ماده‌ى انگشترى ( طلا ) ضامن است .\r\n\r\n\r\n","description":"","footnote":"\r\n( 1 ) . يعنى در هنگام معامله آن منفعت حلال مورد نظر قرار گرفته و براى آن منفعت طلا خريده شود .\r\n","page_name":" 218 ","page_number":218},
  {"content":"\r\n\r\n\r\nخريدوفروش كالاى ممنوع و قاچاق كالا\r\n4078 . حكم خريدوفروش كالاى ممنوعه ( به لحاظ قانونى ) - مانند اجناس قاچاق - چيست ؟\r\nج . چون موجب قرار گرفتن در معرض خطر و ضرر است ، تكليفاً جايز نيست ، اگر چه وضعاً صحيح است .\r\n4079 . احتراماً ، خواهشمند است نظر مبارك را در خصوص موارد ذيل اعلام فرماييد :\r\n1 ) فروش فرآورده‌هاى دريا مانند ماهى ، ميگو ، خاويار و . . . به صورت قاچاقى ؛\r\n2 ) فروش فراورده‌هاى نفتى مانند نفت ، بنزين ، گازوييل به صورت قاچاقى ؛\r\n3 ) خريدوفروش اموال تاريخى و فرهنگى و عتيقه به صورت قاچاقى ؛\r\nج . جايز نيست ، زيرا در معرض خطر و ضرر است و در مواردى كه براى مسلمين مضرّ است تكليفاً جايز نيست ، اگر چه هر مورد وضعاً ، تابع شروط شرعيه همان مورد است ، و اللَّه العالم .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\n\r\nخريدوفروش محصولات فرهنگى ، هنرى و رسانه‌اى\r\n\r\nتهيّه فيلم و كارتون از زندگى ائمّه\r\n- عليهم السّلام -\r\n4080 . براى آن كه مقام معنوى و شئون ائمه اطهار و پيامبران - عليهم السّلام - محفوظ بماند ، در ساختن فيلم زندگى آنان چه نكات و ضوابطى لازم است رعايت شود ؟ و تهيه فيلم انيميشن ( كارتون ) و نمايش عروسكى از زندگى معصومين - عليهم السّلام - چه حكمى دارد ؟\r\nج . بايد عمل به هيچ وجه حرام نباشد و دلالت بر خلاف واقع - كه به منزله‌ى دروغ است - نداشته باشد و اهانت بر مقام شامخ معصومين - عليهم السّلام - نزد متشرّعه نباشد .\r\n\r\nويديوكلوپ‌ها\r\n4081 . حكم اشتغال در ويديوكلوپ‌ها كه محل عرضهء فيلم‌هاى سينمايى و محصولات فرهنگى به جامعه است ، چيست ؟\r\nج . با فرض مشتمل بودن بر حرام ، اشكال دارد .\r\n\r\nفروش روزنامه با كلمات مقدّسه\r\n4082 . آيا فروش روزنامه‌هايى كه معمولًا نام خدا و معصومين - عليهم السّلام - و آيات قرآنى دارد ، به مغازه‌دارى كه از آن براى بسته‌بندى استفاده مىكند ، جايز است ؟\r\nج . اگر هتك حرمت باشد و با اين قصد بفروشد ، اشكال دارد .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n\r\nحق نشر كتاب\r\n4083 . مؤلّف كتابى با ناشرى قرار گذاشته كه حق نشر با آن ناشر باشد و بعد خود مؤلف اين حق را براى خودش برمىدارد و با ناشر ديگرى قرارداد مىبندد ، آيا اشكال دارد ؟\r\nج . اگر قرارداد آن‌ها ضمن عقد لازم شرعى بوده ، اشكال دارد و اگر اين حق قابل تفويض باشد ، پس از تفويض به اوّلى ، تفويض به دوّمى ديگر بلامحلّ است .\r\n4084 . آيا ( محفوظ بودن حق چاپ و نشر ) از نظر شرعى صحيح است يا خير ؟\r\nج . بله ، صحيح است .\r\n\r\nخريدوفروش عكس هنرپيشگان و ورزشكاران و . . .\r\n4085 . خريدوفروش پوسترهاى بعضى از هنرپيشه‌گان و يا ورزشكاران كه با وضع بد و يا بىحجاب مىباشند و نگاه كردن به آن‌ها و يا نصب آن‌ها در خانه به جهت علاقه به آن هنرپيشه يا ورزشكار ، چه وجهى دارد ؟\r\nج . چون معرضيّت براى مفسده دارد ، اشكال دارد .\r\n\r\nراديو و تلويزيون\r\n4086 . راديو و تلويزيون داراى منافع حلال و حرام مىباشد . آيا خريدوفروش و انتفاع بردن از آن‌ها ، جايز است ؟\r\nج . خريدوفروش به قصد منفعت حلال ، مانع ندارد و همچنين استفاده از آن در جهت حلال نيز بىاشكال است . ولى بايد به هيچ وجه از آن منفعت حرام نبرند و در دسترس كسى كه استفاده‌ى حرام مىكند ، قرار ندهند .\r\n\r\nآنتن ماهواره\r\n4087 . آيا آنتن ماهواره جزو آلات لهو است ؟ خريدوفروش و استفاده از آن ، چه حكمى دارد ؟\r\nج . با وجود فساد ، استفاده از آن و خريدوفروش آن جايز نيست .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\n\r\nاينترنت\r\n4088 . استفاده از اينترنت چه حكمى دارد ؟\r\nج . تابع نحوه‌ى استفاده از آن است .\r\n\r\nاستراق سمع\r\n4089 . آيا استفاده از وسايل استراق سمع براى تجسّس و شنيدن مكالمه مردم ، - مانند ضبط كردن مكالمه افرادى كه كراهت از افشاى آن دارند يا كنترل تلفن اشخاص - چه حكمى دارد ؟\r\nج . در غير حال ضرورت منحصره نسبت به دفع مفسده‌ى مهمّ ، جايز نيست .\r\n\r\nسىدى\r\n4090 . خريدوفروش سىدى چه حكمى دارد ؟\r\nج . اگر از مواردى باشد كه تكثير و كپى آن ممنوع بوده ، جايز نيست و همچنين اگر تنها استفاده‌ى حرام از آن مىشود نيز جايز نمىباشد .\r\n\r\nتكثير نرم‌افزارهاى خارجى\r\n4091 . برخى از نرم‌افزارهاى كامپيوترى از كشورهاى خارجى به داخل ايران آورده و تكثير مىشود . در آن كشورها ( كشورهاى سازنده اين نرم‌افزارها ) تكثير آن ، ممنوع اعلام شده است ، حكم تكثير چنين نرم‌افزارهايى چيست ؟\r\nج . مانند حق طبع و چاپ كتاب است كه اگر اضرار به مؤلّف يا ناشر محسوب شود ، جايز نيست . بلكه عمل انجام گرفته توسط او محترم است . ولى اگر آن كفّار از كسانى باشند كه مالشان محترم نباشد و موجب فتنه نشود ، تكثير آن جايز است .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n\r\nتوليد نرم‌افزار با استفاده از برنامه‌هاى تلويزيونى\r\n4092 . برخى از برنامه‌هاى نرم‌افزارى ، با استفاده از برنامه‌هاى تلويزيونى داخلى يا خارجى اعم از ماهواره . . . تهيه مىشود ، توليد ، استفاده و خريدوفروش و تكثير چنين برنامه‌هاى توليدشده‌اى چه حكمى دارد ؟\r\nج . اگر آن برنامه‌ها مشتمل بر حرام نباشد و حق ديگران نيز به آن تعلق نداشته باشد ، جايز است .\r\n\r\nفيلم‌هايى كه ديگران از صفحه سينما مىگيرند\r\n4093 . برخى از افراد با دوربين از فيلم‌هايى كه در سينما پخش مىشود فيلم گرفته و پس از تبديل به سىدى آن را مىفروشند يا كرايه مىدهند ، آيا استفاده از چنين فيلم‌هايى جايز است ؟\r\nج . اگر فيلم مشتمل بر حرام نبوده و حق ديگرى ( اعم از فيلمساز ، تهيه‌كننده و . . . ) به آن تعلق نداشته باشد ، جايز است .\r\n\r\nضبط برنامه‌هاى تلويزيونى\r\n4094 . آيا ضبط برنامه‌هاى تلويزيونى و خريدوفروش و مشاهده آن جايز است ؟\r\nج . اگر مفسده‌اى نداشته باشد ، جايز است .\r\n\r\nضبط برنامه‌هاى ديگران از صدا و سيما\r\n4095 . برخى از برنامه‌هاى توليدى ديگران - مثل تصنيف‌ها ، فيلم‌ها و . . . - كه از تلويزيون پخش مىشود ، توليد صدا و سيما نيست و حقوق مربوط به تكثير آن معلوم و مشخص نيست ، آيا ضبط چنين برنامه‌هايى از تلويزيون ، جايز است ؟\r\nج . اگر مشتمل بر مفسده و حرام است ، جايز نيست و از حيث تعلّق حق بايد احراز شود حق ديگرى به آن تعلق ندارد و گرنه اشكال ندارد .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n\r\nاختلاف فتواى مرجع تقليد شكننده قفل نرم‌افزار با استفاده‌كننده از آن\r\n4096 . برخى از افراد كه اجتهاداً و تقليداً شكستن و يا كپى كردن و تكثير فيلم و برنامه‌هاى كامپيوترى را جايز مىدانند ، اگر برنامه‌اى را بدون اجازه كپى يا تكثير كنند و در اختيار كسى كه اجتهاداً يا تقليداً جايز نمىداند ، قرار دهند آيا او مىتواند از چنين برنامه‌هايى استفاده نمايد ؟\r\nج . خير ، نمىتواند .\r\n\r\nتوليد نرم‌افزار با توليدات ديگران\r\n4097 . برخى از شركت‌ها و افراد بدون اجازه از توليدات ديگران استفاده مىكنند و سپس اجازه تكثير يا فروش محصول توليدى خود را به ديگران نمىدهند ، در صورت علم مشترى به نحوه توليد غير شرعى چنين برنامه‌هايى ، خريدوفروش و استفاده از چنين برنامه‌هايى چه حكمى دارد ؟\r\nج . جايز نيست .\r\n\r\nاستفاده از موسيقى ، آواز و تصاوير ديگران در توليد نرم‌افزار\r\n4098 . سيستم تهيه برنامه‌هاى نرم‌افزارى به گونه‌اى است كه هر برنامه‌اى به كمك برنامه‌هاى موجود در بازار و با ضميمه آن‌ها توليد مىشود كه آن برنامه‌ها يا به صورت اصل يك برنامه نرم‌افزارى است يا بخشى از آن را تشكيل مىدهد و يا موسيقىها و آوازها و يا تصاوير آن متعلق به ديگران است ، آيا خريدوفروش ، تكثير و استفاده از چنين نرم‌افزارهايى ، در صورتى كه غرض اصلى همان برنامه توليدى آن شركت باشد ، جايز است ؟\r\nج . هر چه مشتمل بر برنامه‌هاى ممنوع التكثير يا مشتمل بر برنامه‌هاى حرام باشد ، جايز نيست .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n\r\nنرم‌افزارهاى توليد شده به صورت مشترك\r\n4099 . برخى از افراد يا شركت‌ها ، نرم‌افزارهايى توليد مىكنند كه از برنامه‌هاى توليدى ديگران در برنامه خود استفاده مىكنند ، اگر بدانيم آنان بدون اجازه از برنامه‌هاى ديگران بهره جسته‌اند ، آيا استفاده از چنين برنامه‌هايى اشكال دارد ؟ اگر ندانيم كه آن‌ها اجازه گرفته‌اند يا نه ، تكثير و فروش و استفاده از آن‌ها چه حكمى دارد ؟\r\nج . لازم است احراز شود كه حق ديگران به آن برنامه‌ها تعلق ندارد .\r\n\r\nحاكم بودن قاعده سوق مسلمين بر بازار نرم‌افزار\r\n4100 . نرم‌افزارهايى كه از بازار مسلمين تهيه مىكنيم ، آيا لازم است از نحوه شرعى بودن تكثير آن فحص و جستجو كنيم يا سوق مسلمين حاكم بوده و خريدن بدون پرس‌وجو از خصوصيات تكثير و پخش آن جايز است ؟\r\nج . اگر غلبه با موارد ممنوعه است ، سؤال و فحص شود .\r\n\r\nخريدوفروش فيلم‌ها و نرم‌افزارهاى مشترك ايران و خارج\r\n4101 . آيا خريدوفروش فيلم‌ها و نرم‌افزارهايى كه كار مشترك ايران و كشورهاى كفر است ، شرعاً اشكال دارد ؟\r\nج . بله ، اشكال دارد .\r\n\r\nنرم‌افزارهايى كه حاوى برنامه‌هاى ايرانى و خارجى است\r\n4102 . برخى از نرم‌افزارها و برنامه‌ها متشكل از برنامه‌هاى مختلف يا تصاوير ، آهنگ ، فيلم و امكانات جانبى است كه ممكن است مثلًا آهنگ و امكانات جانبى آن متعلق به شركت‌هاى ايرانى بوده و بقيه برنامه‌ها متعلق به كفار باشد ، آيا كپى گرفتن از چنين نرم‌افزارهايى شرعاً جايز است ؟ در صورتى كه هدف اصلى انسان ، استفاده از برنامه‌هاى خارجى ( متعلق به كفار ) آن نرم‌افزار باشد چه طور ؟\r\nج . جايز نيست .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n\r\nمشاهده فيلم‌هاى كپىشده\r\n4103 . اگر فيلمى به صورت غير شرعى توسط فرد ديگرى كپى و تكثير شده باشد ، مشاهده فرد ثالث در كنار مشاهده افراد ديگر ، براى فرد ثالث ضمان‌آور است ؟\r\nج . اگر تأييد باشد جايز نيست و ضمان مبنى بر صدق اضرار و استناد آن فى الجمله به او است .\r\n\r\nفيلم‌هاى خارجى با زير نويس فارسى\r\n4104 . آيا فيلم‌هاى خارجى كه در مراكز كفر توليد شده و دوبله نشده‌اند ؛ اما زيرنويس فارسى دارند را مىتوان كپى كرد ؟\r\nج . خير .\r\n\r\nفيلم‌هاى دوبله شده خارجى\r\n4105 . آيا كپى كردن فيلم‌هاى خارجى كه متعلق به كفارى است كه مال آنان محترم نيست ؛ ولى توسط مراكز دوبله داخلى ، دوبله شده جايز است ؟\r\nج . جايز نيست .\r\n\r\nكپى فيلم بر روى حافظه كامپيوتر و عودت فيلم\r\n4106 . ويديوكلوپ‌ها برنامه‌هاى خود را در مدت زمان محدودى كرايه مىدهند ، آيا جايز است برنامه كرايه‌اى را بر روى حافظه‌اى كامپيوتر كپى و پس از عودت دادن سىدى ، از آن برنامه‌ى كپىشده در خارج از محدوده‌ى زمانى بهره برد ؟ مانند فيلم‌هاى سينمايى ، مستند و . . . . .\r\nج . اگر معلوم است كه اين كار مورد رضايت صاحب حق اصلى فيلم نيست ، جايز نمىباشد البته اين در صورتى است كه محتواى فيلم مشتمل بر حرام نباشد و در غير اين صورت از اين جهت نيز جايز نيست .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n\r\nاحكام متفرقه خريدوفروش\r\n\r\nخياطى براى نامحرم\r\n4107 . خيّاطى مرد اجنبى براى زنان ، چه حكمى دارد ؟\r\nج . جواز آن مبنى بر اين است كه در مقدمات و مقارنات و لوازم آن ، حرامى صورت نگيرد .\r\n\r\nدلّالى و واسطه‌گرى براى حرام\r\n4108 . دلّالى گرفتن براى كارهاى حرام - مانند معاملات ربوى - آيا حرام است ؟ و آيا پول گرفته شده از طرفين ضمان‌آور است ؟\r\nج . بله ، اين كار حرام است و پول آن هم حرام مىباشد .\r\n\r\nوثيقه قرار دادن در قبال اخذ وجه\r\n4109 . براى آزاد كردن زندانى ، فردى حاضر است در قبال دريافت مبلغى پول ، سند منزلش را به عنوان وثيقه قرار دهد ؛ آيا اشكال دارد ؟\r\nج . اشكالى ندارد .\r\n\r\nدختران فروخته شده در كشورهاى ديگر\r\n4110 . در بعضى كشورها ، دختران توسّط والدين به فروش مىرسند ، آيا اين كار جايز است ؟\r\nج . خير ، جايز نيست .\r\n\r\n","description":"","footnote":"","page_name":" 227 ","page_number":227},
  {"content":"\r\n\r\n\r\nخريدوفروش تمبر پستى\r\n4111 . فروش تمبرهاى پستى - كه قيمت معيّنى دارند - به قيمت بيشتر ، چه حكمى دارد ؟\r\nج . اگر به حدّ اجحاف نباشد ، جايز است .\r\n\r\nفروش بن\r\n4112 . آيا فروش بن‌هايى كه بعضى از اداره‌ها و يا . . . . به كارمندان خود مىدهند ، با قيمت كمتر و تبديل آن به پول نقد ، جايز است ؟\r\nج . معاوضه‌ى آن جايز است ، اگر شرطى با او نشده باشد .\r\n\r\nفروش اجناس يارانه‌اى در بازار آزاد\r\n4113 . اگر دولت اجناسى را به بنگاه‌ها و مغازه‌ها يا نانوايىها با يارانه ، جهت فروش به مردم با قيمت خاصى داده باشد و آن‌ها اين اجناس را تا چند ماه و يا چند سال هنوز نفروخته باشند ، آيا با زياد شدن قيمت‌ها مىتوانند آن را به قيمت روز در بازار آزاد بفروشند ؟\r\nج . اگر دولت ملك آن‌ها نكرده و هنوز خودش مالك است نمىتوانند بفروشند ، اما اگر به آن‌ها فروخته است و آن‌ها طبق شروط قرارداد عمل نكنند و دولت مطلع شود ، دولت مىتواند فسخ كند .\r\n\r\nخريد بليت سيرك و . . .\r\n4114 . در سرگرمىهايى مانند سيرك و بندبازى و موتورسوارى ( كره مرگ و ديوار مرگ ) خريد بليط جهت تماشا ، چه حكمى دارد ؟\r\nج . مانعى ندارد ، اگر مشتمل بر حرام نيست .\r\n\r\nفروش انگور به تهيه كنندگان شراب\r\n4115 . فروش ميوه‌هايى مانند انگور به كسانى كه سابقه شراب درست كردن دارند ،\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nچگونه مىباشد ؟\r\nج . اگر به قصد حرام يا كمك به حرام نفروشد جايز است ، اگر چه احوط ترك آن است .\r\n\r\nقرعه براى پرداخت پول روى هم گذاشته شده\r\n4116 . آيا جايز است چند نفر مالى را اعمّ از پول يا كالا روى هم بگذارند و با قرعه تمام آن را بدون هيچ بازپرداختى به يك نفر واگذار كنند ؟\r\nج . اگر همگى با رضايت مالشان را به يكى ببخشند ، بدون اينكه خود را از جهت قرعه ملزم بدانند ، مانع ندارد .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n\r\nاحكام تعليم و تعلّم\r\n\r\nيادگيرى احكام شغلى\r\n4117 . آيا واجب است صاحبان مشاغل ، احكام مربوط به شغل خود را ياد بگيرند ؟ در صورت كوتاهى ، آيا اشتغال آنان حرام است ؟ و در اين صورت ، آيا درآمد آنان مشروع مىباشد ؟\r\nج . تكليفاً يادگيرى مسائل مورد ابتلاى در هر امرى واجب است ، هر چند وضعاً تا حرامى انجام نداده ، درآمد آن حلال است .\r\n\r\nيادگيرى مسائل دينى\r\n4118 . يادگيرى اعتقادات و احكام ، در چه محدوده‌اى بر مكلف واجب است ؟\r\nج . در اعتقادات حقّه ، آن چه اعتقاد به آن‌ها لازم است ، و در احكام هم هر چه معرضيت براى ابتلاى دارد .\r\n\r\nيقين در اصول دين\r\n4119 . راه‌هاى يقين به اصول دين كدام است ؟\r\nج . نسبت به موارد و افراد متفاوت است .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n\r\nترك يادگيرى مسائل دينى\r\n4120 . آيا انسان با ترك فراگيرى مسائل مورد ابتلاى خود گناهكار محسوب مىشود ؟\r\nج . بله .\r\n\r\nنهى پدر و مادر در تحصيل علم\r\n4121 . اگر پدر و مادر فرزند خود را از تحصيل در رشته يا علم خاصى منع كرده و يا به تحصيل در رشته يا علمى امر نمايند ، آيا اطاعت از آنان واجب است ؟\r\nج . آن چه حرام است ايذاء و ناراحت كردن آن‌ها است كه مىتوان با توجيه آن‌ها ، آن را بر طرف كرد .\r\n4122 . اگر پدر و مادرى يا فقط پدر مخالف با تحصيل علوم دينى فرزند باشند و فرزند هم استعداد و علاقه داشته باشد ، وظيفه چيست ؟\r\nج . اگر نتوانست آنان را راضى نمايد روزى يك ساعت را درست و اساسى صرف تحصيل علوم دينى نمايد و به هر كار يا تحصيل مشروع ديگرى بپردازد كافى است و آنان حق مخالفت از واجب را ندارند .\r\n\r\nتحصيل در حوزه يا دانشگاه\r\n4123 . جوانى هستم كه مايلم در راه وظيفه و خدمت به مسلمين مشغول شوم و اكنون بين تحصيل در حوزه يا دانشگاه مردد مىباشم ، لطفاً با توجه به نيازهاى كنونى كشور بفرماييد ، كدام مسير را انتخاب نمايم كه رضايت امام زمان - عجّل اللَّه تعالى فرجه الشّريف - را جلب كرده باشم ؟\r\nج . تحصيل در حوزه به رضايت آن حضرت - عجّل اللَّه تعالى فرجه الشّريف - نزديك‌تر است ، ان شاء اللَّه .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\n\r\nعلوم دينى\r\n4124 . آيا فراگيرى و تحصيل علوم دينى در شرايط كنونى جامعه ، واجب كفايى است يا واجب عينى ؟\r\nج . به مقدار مورد مبتلاى هر فردى در احكام شرعيه و اعتقادات ، واجب عينى است و اضافه بر آن كفايى است ، كه نسبت به افراد مستعدّ ، با نبودن مجتهدين مورد نياز و كافى در جامعه ، واجب عينى مىباشد .\r\n\r\nملاك در انتخاب رشته تحصيلى\r\n4125 . ملاك و معيار شرعى در انتخاب و گزينش رشته تحصيلى ، علاوه بر وجوب كفايى برخى علوم ، چيست ؟\r\nج . ملاك ، شرعيّت آن رشته و شرعيّت مقدمات آن است .\r\n\r\nتغيير رشته تحصيلى\r\n4126 . اگر كسى به علوم دينى علاقه زيادى داشته باشد ولى به دلايلى در دانشگاه به تحصيل مشغول شده است ، آيا ادامه تحصيل او در دانشگاه واجب است يا مىتواند با انصراف از دانشگاه ، علوم دينى را تحصيل نمايد ؟\r\nج . بله ، مىتواند انصراف دهد و به تحصيل علوم دينى بپردازد .\r\n\r\nفلسفه و عرفان\r\n4127 . آيا يادگيرى و آموزش فلسفه و عرفان در حوزه‌هاى علميه جايز است ؟ در صورت تمحض افراد در چنين علومى استفاده آنان از شهريه چه حكمى دارد ؟\r\nج . ميزان ، استقلال در نظر و تمكّن تامّ در تشخيص حق از باطل است ، پس بعد از محكم كردن مبانى اعتقادى - كه قابل شبهه و خدشه نباشد - ، تحصيل آن علوم\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nجايز ، بلكه نافع است و اگر تمحض در آن براى دفع شبهات اجانب و حفظ اعتقادات حقه باشد ، گرفتن شهريه هم جايز است .\r\n\r\nعلم فقه براى طلاب\r\n4128 . آيا فراگيرى علم فقه و مبادى آن تا درجه اجتهاد براى طلاب علوم دينى واجب عينى است ؟ در صورت ترك آن و اشتغال در علوم حوزوى ديگر و يا اشتغال به تبليغ و يا تأليف ، آيا گرفتن شهريه براى آنان جايز است ؟\r\nج . فراگيرى علم فقه و مبادى آن تا درجه اجتهاد واجب كفايى است و گرفتن شهريه با اشتغالات ذكر شده ، جايز است .\r\n\r\nشهريّه طلّاب\r\n4129 . برخى از طلّاب در رشته تخصّصى كلام حوزه علميّه مشغول تحصيل هستند ، آن‌ها درس فقه و اصول نمىخوانند ، آيا مجاز به دريافت شهريه مىباشند ؟\r\nج . اگر تحصيل آن‌ها در جهت تكفّل بخشى از نيازهاى حوزه علميّه و اهل ايمان است ، مانعى ندارد با فرض اينكه فقط تخصص در فقه و اصول را ترك نموده‌اند .\r\n\r\nعلومى كه همه بايد ياد گيرند\r\n4130 . منظور از علمى كه كسب آن بر همه واجب شده است ، چيست ؟\r\nج . علم به مسائل شرعيه‌ى مورد ابتلا و علم اعتقادات لازم است ، كه همان علم تقوا و يقين است .\r\n\r\nرابطه نهى از منكر با احترام مقام استاد\r\n4131 . اگر استادى در كلاس منكرى را انجام داد و شرايط نهى از منكر فراهم بود ، آيا حفظ حرمت و مقام استاد مقدم است يا بايد او را نهى از منكر كرد ، هر چند مستلزم حرمتى به او باشد ؟\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nج . تا جايى كه ممكن است ، به گونه‌اى نهى از منكر كند كه مستلزم بىحرمتى به او نشود .\r\n\r\nپرداخت كمك هزينه تحصيلى دانشگاه\r\n4132 . در طول تحصيل مبلغى به عنوان كمك هزينه از دانشگاه دريافت نموده‌ام ، اكنون دانشگاه آن مبلغ را مطالبه نموده است آيا بايد بپردازم ؟ اگر به مستحق بدهم كفايت مىكند ؟\r\nج . اگر به عنوان قرض يا با شروط خاصّى داده بوده ، بايد به همان دانشگاه بازگردانده شود .\r\n\r\nاستفاده از خوابگاه بر خلاف مقررات\r\n4133 . استفاده از خوابگاه دانشجويان به صورت ميهمان ، اگر بر خلاف مقررات باشد ، چگونه است ، و حكم نماز و غسل‌هايى كه انجام داده چيست ؟\r\nج . استفاده از خوابگاه دانشجويان جايز نيست و اگر ذمه‌ى او به مالى مشغول شده باشد ، بايد ادا كند ؛ و نماز و غسل او در صورت جهل به حكم و يا فراموشى آن ، صحيح است .\r\n\r\nاستفاده از رايانه يك دانشكده براى ديگران\r\n4134 . استفاده از كامپيوتر دانشكده مهندسى براى ساير رشته‌ها ، اشكال دارد ؟\r\nج . تابع مقررات آن دانشكده است .\r\n\r\nعلوم غريبه ، جفر ، نجوم ، رمل و . . .\r\n4135 . آيا تعليم و تعلم علوم غريبه هم چون جفر ، نجوم و رمل ، جايز است ؟\r\nج . اشكالى ندارد .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n\r\nحق الزحمه دانشجويان و كم كارى در آن\r\n4136 . دانشجويان حق الزحمه‌اى را در قبال كار دانشجويى مىگيرند ، چنان چه كمتر از ساعات مقرر كار كنند ، چه حكمى دارد ؟\r\nج . حرام و ضمان‌آور است .\r\n\r\nقبولى در دانشگاه از راه تقلب\r\n4137 . من در امتحان ورودى دانشگاه با تقلب قبول شدم ، آيا حقوقى كه در آينده دريافت مىكنم اشكال خواهد داشت ؟\r\nج . حرمت تقلب در امتحان ، با حكم حقوق دريافتى در آينده رابطه‌اى ندارد .\r\n\r\nاستفاده از بيت المال براى كسب علم\r\n4138 . آيا از اموال بيت المال مىتوان در جهت كسب علم استفاده كرد ؟\r\nج . با اجازه‌ى حاكم شرع جايز است .\r\n\r\nتحصيل زن در رشته پرستارى\r\n4139 . آيا با وجود پرستار مرد و ملازم بودن پرستارى به لمس نامحرم ، تحصيل زن در اين رشته جايز است ؟\r\nج . اگر نتواند پرستار اختصاصى زنان باشد ، جايز نيست .\r\n\r\nتنبيه دانش‌آموزان\r\n4140 . لطفاً بفرماييد تنبيه بدنى دانش‌آموزان ، بعد از نصيحت كردن و حرف زدن براى ننوشتن تمرين يا درس نخواندن يا ادب و غيره ، صحيح است ؟\r\nج . با پرهيز از تنبيهى كه موجب ديه است ، احتياط در اجازه گرفتن از ولىّ است .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n\r\nخريدارى وسايل از پول دريافتى براى تحصيل\r\n4141 . آيا با پولى كه پدر و مادرم بابت مخارج تحصيلى به من مىپردازند ، مىتوانم وسايل زندگى براى آينده‌ام خريدارى نمايم ؟\r\nج . اگر فقط به شرط و عنوان تحصيل داده‌اند ، جايز نيست .\r\n\r\nوجوب تحصيل علوم اسلامى و اجتهاد براى زنان\r\n4142 . آيا زن مىتواند علوم اسلامى را تحصيل نمايد و به مقام اجتهاد برسد ؟\r\nج . اجتهاد بر هر متمكّن واجب كفايى است ، مرد باشد يا زن و گاهى عينى هم مىشود .\r\n4143 . شركت يك خانم مسلمان متديّن در مراكز آموزشى و دانشكده‌ها جهت تعليم و تعلّم ، در صورتى كه اكثر اساتيد مرد هستند و در كلاس‌ها اغلب خانم‌ها حجاب ندارند ، چه صورت دارد ؟\r\nج . اختلاط مرد و زن جايز نيست .\r\n\r\nتدريس مرد در دبيرستان دخترانه\r\n4144 . تدريس اساتيد مرد در مدارس راهنمايى يا دبيرستان دخترانه چه حكمى دارد ؟\r\nج . اشكال دارد .\r\n\r\nتدريس مرد براى زنان\r\n4145 . عدّه‌اى بر اين باورند كه اساتيد مرد به جهت حفظ مسائل شرعى و دورى از تهمت ، نبايستى در كلاس خانم‌ها شركت نمايند . تدريس آقايان براى خانم‌ها شرعاً چه حكمى دارد ؟ آيا خانم‌ها مىتوانند از دروس خصوصى آقايان استفاده نمايند ؟\r\nج . اگر جهات شرعيّه را مراعات نمايند و در معرض فتنه و فساد نباشند ، مانعى ندارد .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n\r\nتحصيل در كنار جنس مخالف\r\n4146 . قد يوضع الطالب فى مجموعة كلها من النساء او العكس فهل فى هذا محذور شرعى بالنسبة للطالب ذكراً أو أنثى مع ان الانسحاب من المجموعة يعود بالضرر على الطالب كالتأخر فى التخرج ؟\r\nج . هذا موظّف به ترك النّظر و هى موظّفة بالاحتجاب مع المحافظه على عدم اختلاط الرجال و النساء . « 1 »\r\n\r\nصحبت درسى زن و مرد نامحرم\r\n4147 . ما هو الحكم المحادثة و المذاكرة بين الطالب و الطالبة فى الشئون الدراسية ؟\r\nج . الأولى رعاية الاحتياط بإيقاع ذلك عند النّاس حتّى لا يحتمل فيه شىء . « 2 »\r\n\r\nحدّ شرعى تحصيل بانوان\r\n4148 . زنى كه مىخواهد به تحصيل خود ادامه دهد كه بعدها شغلى حلال انتخاب كند ، ولى فعلًا ادامه‌ى تحصيل ملازم با اين است كه با نامحرم روبرو شود ، مثلًا نزد مرد نامحرم درس بخواند يا اينكه با مردها در يك كلاس باشند ، جايز است ؟\r\nج . در صورتى كه تحصيل واجب نباشد و قدرت بر حفظ حجاب نباشد ، جايز نيست . و اگر واجب باشد ، با حفظ حجاب بر مراتب ضرورت اكتفا مىشود .\r\n\r\nصداى خنده خانم‌ها در محيط درس\r\n4149 . صداى خنده خانم‌ها در جايى ( مانند كلاس درس ) كه تعداد آقايان بيشتر از\r\n\r\n\r\n","description":"","footnote":"\r\n( 1 ) . گاهى دانشجوى پسر در مجموعه [ آموزشى 
  ] قرار مىگيرد كه تمام آن‌ها خانم هستند و يا دانشجوى دختر در جمعى از مردان قرار مىگيرد ، آيا در اين مسأله اشكال شرعى نسبت به دختر و پسر دانشجو وجود دارد ؟ با توجه به اين مطلب كه خارج شدن از چنين مجموعه‌هايى منجر به ضررهايى مثل تأخير در فارغ التحصيل شدن آن‌ها مىگردد ؟\r\nج . دانشجوى پسر موظف است از نگاه به نامحرم پرهيز نموده و دانشجوى دختر نيز موظف به حفظ حجاب است و عدم اختلاط زنان و مردان در چنين جمع‌هايى لازم است .\r\n( 2 ) . گفتگو و مباحثه علمى و درسى بين دختر و پسر دانشجو چه حكمى دارد ؟\r\nج . بهتر آن است كه احتياط كرده و در حضور مردم انجام نشود تا احتمال امر خلافى در آن داده نشود .\r\n","page_name":" 237 ","page_number":237},
  {"content":"\r\n\r\nخانم‌ها باشد ، چه حكمى دارد ؟\r\nج . اشكال دارد .\r\n\r\nتدريس به شاگرد بهايى\r\n4150 . آيا تدريس به شاگرد بهايى اشكال دارد ؟\r\nج . اگر به نحوى سبب تقويت حزب او مىشود ، جايز نيست .\r\n\r\nتقلب در زندگى اجتماعى\r\n4151 . تقلب در امتحان و صف نانوايى و اتوبوس ، چه حكمى دارد ؟\r\nج . در صورت تضييع حق شرعى ديگران جايز نيست .\r\n\r\nاختلاط زن و مرد در تحصيل\r\n4152 . ان بناء المستقبل للفرد و للمجتمع يتوقف اليوم على الدراسة الجامعية غالباً ، و لكن الصفوف الجامعية مختلطة بين الرّجال و النّساء ، فما هو الموقف الشرعى للشابّ و الشابّة من دخول الجامعة ؟\r\nج . لا بدّ من التّفريق بين مجالس النّساء أو رعاية الاحتجاب فى مجالسهم ، فان لم يكن شىء من ذلك فالدّراسة عند المحارم فى المجالس الخاصّة . « 1 »\r\n\r\nمباحثه علمى با جنس مخالف\r\n4153 . آيا سخن گفتن و مباحثه علمى با جنس مخالف در صورت رعايت حجاب و بدون قصد ريبه جايز است ؟\r\n\r\n\r\n","description":"","footnote":"\r\n( 1 ) . روند رو به رشد فرد و اجتماع به گونه‌اى است كه مردم غالباً براى تحصيل به دانشگاه مىروند ، اما در كلاس‌هاى دانشگاه زن و مرد مختلط هستند ، حال آيا وظيفه شرعى دختران و پسران براى ورود به دانشگاه چيست ؟\r\nج . حتماً بايد محل نشستن زنان از مردان جدا باشد و يا در كلاس‌ها پرده‌اى بين آنان به عنوان حايل قرار گيرد ، در غير اين صورت دختران بايد نزد محارم خود به صورت خصوصى تحصيل نمايند .\r\n","page_name":" 238 ","page_number":238},
  {"content":"\r\n\r\nج . حتماً بايد محل نشستن زنان از مردان جدا باشد و يا در كلاس‌ها ، پرده‌اى بين آنان حايل قرار گيرد ، در غير اين صورت دختران بايد نزد محارم خود به صورت خصوصى تحصيل نمايند .\r\n\r\nعلم نجوم و خبر از اتفاقات\r\n4154 . در صورتى كه منجم با استفاده از معادلات و محاسبات نجومى ، خسوف و كسوف و يا اتفاقات و حوادثى را در آينده پيش‌بينى نمايد ، اشكال شرعى دارد ؟\r\nج . در صورتى كه خبر از نتايج قواعد و معادلات نجومى بدهد ، نه از واقع ، بدون اشكال است .\r\n\r\nتعليم و تعلم براى بانوان\r\n4155 . آيا تمام احكام تعليم و تعلم كه براى مردان وجود دارد ، براى بانوان نيز هست ؟\r\nج . خير ، موارد آن مختلف است .\r\n\r\nاجازه از شوهر براى تحصيل\r\n4156 . آيا زن براى تحصيل بايد از شوهر خود اجازه بگيرد ؟ اگر تحصيل او با حقوق شوهر منافات نداشته باشد ، آيا شوهر حق نهى كردن زن از تحصيل را دارد ؟\r\nج . اگر با حقوق شوهر هيچ منافاتى نداشته باشد و مستلزم خروج از خانه هم نباشد ، اجازه واجب نيست و شوهر هم حق منع ندارد .\r\n4157 . آيا زن براى يادگيرى مسائل شرعى و دينى مىتواند بدون اجازه شوهر از منزل خارج شود ؟\r\nج . اگر مىتواند بدون خروج از منزل با مطالعه يا تعليم از شوهر و مانند آن ياد بگيرد ، نمىتواند بدون اجازه خارج شود .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n\r\nآموزش رانندگى براى زنان\r\n4158 . آيا زن با حفظ حجاب و حدود اسلامى مىتواند نزد مرد اجنبى آموزش رانندگى ببيند ؟\r\nج . با فرض معرضيّت براى تعقّب يا معيّت حرام نمىتواند .\r\n\r\nشيوه‌هاى آموزش احكام\r\n4159 . گاهى مربّيان براى آموزش احكام و مسائل شرعى يا معارف دينى نوجوانان در مدارس ، از برخى شيوه‌ها كه همراه با نوعى بدآموزى مىباشد ، استفاده مىكنند . مثلًا نماز را به « تلفن به خدا » تشبيه مىكنند ؛ آيا چنين شيوه‌هايى جايز است ؟\r\nج . اگر نيّت بدى نداشته باشند و فقط تشبيه باشد ، اشكال ندارد .\r\n\r\nخريدوفروش و خواندن كتاب‌هاى گمراه‌كننده\r\n4160 . خريدوفروش و خواندن بعضى از كتب و روزنامه‌ها و . . . كه در آن به مقدسات اسلام توهين شده است و يا گمراه‌كننده است ، چه وجهى دارد و در چه صورتى جايز مىباشد ؟\r\nج . جايز نيست ، مگر براى كسانى كه توانايى دفع و ردّ مطالب آن‌ها را داشته باشند كه براى اين منظور نگهدارى آن براى آنان بدون اشكال است .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n\r\nاحكام ديگر خريدوفروش\r\n\r\n","description":"","footnote":"","page_name":" 241 ","page_number":241},
  {"content":"\r\n . \r\n","description":"","footnote":"","page_name":" 242 ","page_number":242},
  {"content":"\r\n\r\n\r\nصيغهء عقد\r\n4161 . در عقودى همانند بيع و . . . خواندن عقد به عربى لازم است يا صرف عمل كفايت مىكند ؟\r\nج . با معاطات هم واقع مىشود و صيغهء عربى لازم نيست .\r\n\r\nمكتوب كردن قرارداد\r\n4162 . آيا در قراردادهاى معاملاتى بين خريدار و فروشنده لفظ و گفتگو كافى است ، يا حتماً بايد مكتوب گردد ؟\r\nج . در صحّت معامله ، كتابت لازم نيست ، و اللَّه العالم .\r\n\r\nخريدوفروش با چك\r\n4163 . اگر اداره يا سازمان دولتى از طريق مزايده يا مذاكره قصد فروش مالى از اموال خود را داشته باشد و پس از شركت خريداران مختلف ، شرايط فروش مال خود را به مشترى معيّنى اعلام و آن مشترى با پذيرفتن كامل آن شرايط مقدارى از وجه معامله را نقداً پرداخت نموده و بقيّه‌اى ثمن را نيز چك داده و فروشنده هم آن‌ها را در مجلس دريافت مىنمايد و رسيد تسليم مشترى مىكند ، اگر چه چك را نقد نكند ، آيا اين عمل به منزله‌ى ايجاب و قبول و انجام معامله است ؟\r\nج . همين مقدار كافى است و معامله يا بايد به عقد واقع شود و يا به معاطات و در\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nصحّت معامله به نحو معاطات لااقلّ بايد اعطاى يكى از ثمن و مثمن به قصد انشاى معامله واقع شود و اعطاى بعض ثمن و چك ، به منزله‌ى ثمن است و معامله صحيح است .\r\n\r\nخريدوفروش با فاكس\r\n4164 . اگر در معامله‌اى ، فروشنده توسّط فاكس ، پيشنهاد فروش مكتوب خود را ارسال و خريدار نيز قبولى خود را فاكس نمايد ، آيا ايجاب و قبول واقع و عقد بيع محقّق مىگردد يا حتماً بايد قرارداد مبايعه‌نامه حضورى باشد ؟\r\nج . عقد بيع محقّق مىشود ، ولى در صورت اختلاف قابل اثبات نيست ، مگر در فاكسى كه ايجاب و قبول هر دو مذكور باشد .\r\n4165 . در صورتى كه انجام معامله توسط ارسال فاكس نافذ باشد ، چنان‌چه طرفين بعد از اجراى عقد بيع توسّط فاكس ، پس از مدّتى هم ديگر را ملاقات نمايند و به صورت حضورى نيز مبايعه‌نامه‌ى كتبى تنظيم كنند ، مطابق با مفاد فاكس قبلى ، آيا عقد انجام شده از زمان صدور فاكس مىباشد و يا از زمان صدور مبايعه‌نامه‌ى حضورى كه مثلًا سه ماه بعد از فاكس نوشته شده است ؟\r\nج . اگر مقصود بقاى بر معامله‌ى قبلى است و دلالتى بر حدوث نيست كه از همان صدور فاكس معامله محاسبه مىشود و اگر مبهم است ، قدر متيقّن ملاك است .\r\n\r\nمعاملات اينترنتى\r\n4166 . آيا معامله به صورت اينترنتى صحيح است يا خير ؟ آيا با خريد به وسيله‌ى اينترنت مىتوان آن را چند بار به ديگران فروخت و دوباره آن را خريد ، بدون ديدن و قبض اجناس ؟\r\nج . از حيث حكم تفاوتى نمىكند و بايد واجد شروط باشد ؛ اگر مبيع عين است ،\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nفروش آن قبل از قبض جايز است و اگر معامله سلف است ، فروش آن قبل از مدت معين شده براى مطالبه جايز نيست و بعد از حلول اجل جايز است .\r\n4167 . معاملات فضولى با اينترنت جايز است يا خير ؟\r\nج . فرقى نمىكند .\r\n\r\nمعاملات فرد بيمار\r\n4168 . در بيمارى و مرضى كه متصل به مرگ است ، اگر شخص بيمار معاملاتى انجام دهد ، صحيح است ؟\r\nج . بله ، صحيح است .\r\n\r\nعدم تعادل روحى خريدار يا فروشنده\r\n4169 . در صورت عدم تعادل روحى خريدار يا فروشنده ، معامله صحيح است يا باطل ؟\r\nج . اگر شعور به اندازه كافى براى معامله را ندارد ، صحيح نيست .\r\n\r\nمعامله با نابالغ\r\n4170 . با توجّه به اين كه معامله با غير بالغ صحيح نيست مگر در اجناس كوچك ، بفرماييد مبلغ مجاز چه قدر است ؟\r\nج . در صورتى كه در اين گونه معاملات فرد غير بالغ به منزله‌ى واسطه در مبادله عوضين باشد ، مانعى ندارد و ميزان تا حدّى است كه عنوان واسطه بر او صدق كند .\r\n4171 . مغازه‌دارانى كه به اقتضاى شغل و يا محل كسب ، دائماً با كودكان سر و كار دارند ، آيا خريدوفروش و معاملات آنان مورد اشكال است ؟\r\nج . معامله با كودكان نابالغ بايد با اذن ولىّ آن‌ها باشد .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n4172 . اگر نابالغى از طرف استاد بالغش جنس بفروشد ، آيا معامله او صحيح است يا خير ؟\r\nج . اگر با اجازه‌ى ولى شرعى و استاد معامله كرده صحيح است ، در صورتى كه بتواند معامله كند .\r\n\r\nتصرف والدين درآمد كودك نابالغ\r\n4173 . والدين ، كودك نابالغى را در سنين كودكى به كارى مىگمارند و كودك از اين طريق درآمد كسب مىكند . آيا والدين مىتوانند در اندوخته‌هاى او تصرّف نمايند يا نه ؟\r\nج . پدر ، ولىّ طفل است و با ملاحظه‌ى مصلحت طفل مىتواند در مال او تصرّف كند .\r\n\r\nمعاملات ولىّ\r\n4174 . در صورتى كه ولىّ قهرى بدون رعايت غبطه ، مالى را براى مولى عليه بخرد و يا مال او را به غير واگذار كند ، آيا معامله نافذ است يا غير نافذ ؟\r\nج . با ملحق شدن اجازه‌ى صحيح ، اظهر صحّت است .\r\n4175 . در معامله‌اى كه ولىّ صغير رعايت غبطه و مصلحت فرزند صغيرش را نكرده باشد و معامله به ضرر فرزند واقع شده باشد ، آيا چنين معامله‌اى صحيح است يا باطل ؟\r\nج . اگر ولىّ مراعات مصلحت صغير را نكرده ، معامله يا باطل است و يا ضامن است .\r\n4176 . آيا منظور از رعايت غبطه ، غبطهء واقعى مىباشد و يا آن چه كه ولىّ غبطه تصوّر مىكند ؛ هر چند در حقيقت بر خلاف غبطه باشد ؟\r\nج . ميزان در تكليف ، احراز ولىّ است .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n\r\nسرمايه‌گذارى مال صغير\r\n4177 . مال صغير را چگونه مىتوان در شركتى سرمايه‌گذارى كرد ؟\r\nج . ولىّ او با رعايت مصلحت صغير مىتواند اين كار را بكند .\r\n\r\nتصرف پدر در اموال فرزندان\r\n4178 . آيا فرزندان بعد از رسيدن به سن بلوغ مىتوانند به لحاظ مادى مستقل شوند و آيا پدر بعد از بلوغ آنان مىتواند بدون اذن آن‌ها در اموالشان تصرف كند ؟\r\nج . بعد از رسيدن به سنّ بلوغ و رشد ، حق تصرف در اموالشان با خود آن‌ها است .\r\n\r\nحق و معناى حضانت\r\n4179 . هنگام اختلاف بين پدر و مادر در ولايت و حضانت كودك ، حق با كدام يك مىباشد و آيا عمو و دايى حق حضانت و ولايت دارند ؟ و حق ولايت و حضانت بر اموال فرزندان غير بالغ آيا به معناى محروميت آنان از اموالشان تا رسيدن به حد بلوغ مىباشد يا خير ؟\r\nج . حق حضانت و سرپرستى دختر يا پسر نابالغ براى پدر و مادر است ، به طورى كه در رساله مذكور است ( مسأله‌ى 1982 به بعد ) ولى حق ولايت و تصرف در اموالشان با پدر آن‌ها است .\r\n\r\nقيموميّت مادر پس از فوت پدر\r\n4180 . در صورت فوت پدر ، ولايت فرزندان با چه كسى است ؟ آيا مادر مىتواند قيّم آن‌ها شود ؟\r\nج . ولايت آن‌ها با جدّ پدرى يا قيّمى است كه پدر يا جدّ پدرى او را معيّن كرده باشد و در غير اين صورت ، حق تعيين قيّم با حاكم شرع جامع شرايط است .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\n\r\nمحدوده‌ى اختيارات قيّم\r\n4181 . آيا قيّم ضامن سودهاى فرضى اموال صغير ( در صورت معامله كردن ) است يا خير ؟ آيا قيم مىتواند از حق ديه كه به كودكان صغير مىرسد گذشت كند ؟ و آيا حق دارد حق قصاص را به ديه تبديل كند و يا برعكس آن عمل نمايد ؟\r\nج . قيّم ضامن سودهاى فرضى بدون معامله و مضار به نيست و اختيارات قيّم در مورد صغار در حدّ تشخيص مصلحت آن‌ها است .\r\n\r\nاختلال حواس سرپرست خانواده\r\n4182 . اگر سرپرست خانواده دچار اختلال حواس يا فراموشى شود ، آيا فرزند بزرگ خانواده ، بدون اجازه فرزندان ديگر مىتواند در اموال وى تصرف كند ؟\r\nج . خير نمىتواند ؛ مگر با اجازه‌ى پدر آن سرپرست يا حاكم شرع .\r\n\r\nهزينه مجالس ترحيم از اموال فرزندان صغير\r\n4183 . اموالى كه دوستان شهيد يا فرد فوت شده به خانواده آنان هديه مىدهند ، آيا جزو اموال فرزندان آنان حساب مىشود ؟ و آيا مصرف اموال صغير در هزينه‌هاى مجالس ترحيم پدر يا مادرشان جايز است ؟\r\nج . اموالى كه به خانواده او مىدهند ، جزو اموال همه‌ى آن‌ها است ؛ مگر قرينه‌اى بر اختصاص به بعضى باشد و مصرف اموال صغير در آن هزينه‌ها جايز نيست ؛ مگر به قدر اقلّ واجبات تجهيز مثل كفن كه از اصل مال اخراج مىشود .\r\n\r\nادعاى غبن بر عليه قيّم يا ولىّ\r\n4184 . اگر ولى يا قيم صغيرى و يا پدر او به خاطر ولايت شرعيه‌اى كه بر فرزند نابالغ خود دارد ، اموال پسر را معامله كند و پسر بعد از بلوغ مدعى غبن در معامله شود و قيم يا پدر بگويد مصلحت بود كه معامله كردم و غبنى صورت نگرفته ، قول كدام يك\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nمقدم است ؟ حكم صورتى كه پدر مرحوم شده باشد را بيان فرماييد ؟\r\nج . معامله‌ى ولىّ ، محكوم به صحت است ، مگر اين كه فرزند مفسده‌دار بودن آن را به حجت شرعيه اثبات كند .\r\n\r\nفروش اجبارى\r\n4185 . در صورتى كه فردى را بين دو امر قرار داده و مثلًا بگويند : يا چك تو را به اجرا مىگذاريم و يا منزل خود را به فلان قيمت به ما به فروش . آيا اين نوع معامله صحيح است ؟\r\nج . در صورتى كه كار ديگرى كه وى را در آن مخيّر كرده‌اند ، ضرر دينى و يا دنيايى زيادى كه معمولًا از آن پرهيز مىشود ، نداشته باشد ، معامله بىاشكال است .\r\n\r\nاموال رژيم گذشته\r\n4186 . حكم املاك به جامانده از فراريان رژيم طاغوت چيست ؟\r\nج . حكم املاك ديگران را دارد كه براى صاحبان آن‌ها است .\r\n\r\nخريدوفروش اجناس مصادره‌اى\r\n4187 . خريدوفروش اجناسى كه قاچاق بوده و دولت آن‌ها را مصادره كرده است ، چه حكمى دارد ؟\r\nج . جايز نيست .\r\n4188 . شخصى قبل از انقلاب ، سرقفلى مغازه‌اى را خريدارى و اجاره‌نامه با امضاى مالك اصلى تنظيم مىنمايد . پس از انقلاب اين املاك تحت سرپرستى بنياد مستضعفان قرار مىگيرد كه اجاره‌بها دريافت مىنمايد .\r\n1 ) شخصى كه سرقفلى را خريده هنوز هم مالك سرقفلى مىباشد يا خير ؟\r\nج . در صورتى كه قيود و شروطى نداشته كه الآن موجود نيست ، هنوز هم مالك است .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n2 ) اگر اكنون اين شخص مالكيّت سرقفلى خود را بخواهد بفروشد ، آيا براى خريدار شرعاً اشكالى ندارد ؟\r\nج . خريدوفروش طبق قرارداد است و چنان كه اگر مالك حضور داشت ، چگونه مىفروخت و مىخريد ، اكنون نيز به همان حال است .\r\n3 ) در حالى كه مالك اصلى در خارج كشور و مجهول المكان مىباشد ، آيا اجاره بها را بايستى به بنياد پرداخت نمايد ؟\r\nج . بايد به مالك بپردازد ، هر چند با واسطه و در غير اين صورت به نايب او كه حاكم شرع مىباشد بپردازد .\r\n4 ) كسب درآمد در چنين اماكنى مشروع است يا خير ؟\r\nج . از جواب‌هاى بالا معلوم شد .\r\n\r\nمعامله‌ى با كفّار\r\n4189 . معاملات روزمرّه با فروشندگان اهل كتاب صحيح است ؟\r\nج . مانع ندارد .\r\n\r\nمعامله با بهايى\r\n4190 . حكم معامله با بهايىها را بيان نماييد .\r\nج . معامله با بهايىها مانند معامله با ساير مشركين و كفار غير اهل ذمّه است .\r\n4191 . شخصى بعد از تنظيم قولنامه‌ى يك دستگاه آپارتمان خود با فردى ، پس از گرفتن قسمتى از قيمت متوجّه مىشود كه خريدار بهايى و جزو فرقهء ضالّه و مضلّه مىباشد .\r\n1 ) آيا اين معامله باطل است يا نه ؟\r\nج . پولى كه بابت ثمن معامله مىگيرد ، اشكال ندارد .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n2 ) فروشنده شرعاً ملزم به انتقال ملك خود به خريدار ( شخص بهايى ) است ؟\r\nج . خريدار مالك نمىشود .\r\n\r\nمعامله با فرقه آغا خانىها\r\n4192 . حكم معامله و ارتباط با فرقه « آغا خانىها » چيست ؟\r\nج . حكم رابطه‌اى با ساير كفار و مشركين را دارد كه در حال اختيار جايز نيست و معامله با آن‌ها در حكم معامله با كافر غير ذمّى است .\r\n\r\nصحّت معامله با كفار\r\n4193 . حكم معامله با كفّار چيست ؟\r\nج . اگر شرايط معامله باشد ، مانعى ندارد .\r\n4194 . خريدوفروش پوشاك و موادّ غذايى و غيره از اهل كتاب چه حكمى دارد ؟\r\nج . اشكالى ندارد .\r\n\r\nفروش قرآن به كفّار\r\n4195 . آيا فروش قرآن به كفّار و اهل كتاب جايز است ، به خصوص اگر بدانيم آنان قصد توهين ندارند ؛ بلكه جهت مطالعه آن را تهيه مىكنند ؟\r\nج . جايز نيست .\r\n\r\nفروش الكل به كشورهاى ديگر\r\n4196 . فروش الكلى كه بعداً با آن مشروب درست مىكنند ، به كشورهاى خارجى مسلمان يا غير آن اشكال دارد ؟\r\nج . جايز نيست .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\n\r\nكلاه‌بردارى در معامله با كفار\r\n4197 . آيا كلاهبردارى در معاملات با كفار جايز است ؟\r\nج . در هر موردى كه معامله صحّت واقعيه دارد ، جايز نيست .\r\n\r\nخريدوفروش اجناس آمريكايى و اسراييلى\r\n4198 . خريدوفروش اجناس اسراييلى و آمريكايى در حال حاضر در بخش خصوصى و دولتى ، جهت استفاده از تكنولوژى آن‌ها بر عليه خودشان چه حكمى دارد ؟\r\nج . اشكال ندارد .\r\n\r\nفروش ميته به اهل كتاب\r\n4199 . ذبيحه اهل كتاب چه حكمى دارد ؟ و آيا فروختن ميته و شراب به اهل كتاب و كسانى كه حلال و حرام برايشان فرقى ندارد ، اشكال دارد ؟ و اگر به قصد فروختن چيزهايى ديگر اين‌ها را بفروشند چه حكمى دارد ؟\r\nج . ذبيحه‌ى آن‌ها نجس و حرام است و فروختن ميته يا شراب به آن‌ها اشكال دارد .\r\n\r\nمعامله با كشورهاى كفر\r\n4200 . آيا معامله و صادرات و واردات به دولت‌هاى كفر و يا كشورهاى مسلمان كه دولت جايز دارند ، مصداق كمك به ظالم محسوب مىشود ؟\r\nج . موارد آن مختلف است .\r\n\r\nمقدار سود حلال در معاملات\r\n4201 . بعضى از اجناس مغازه‌ها يا بنگاه‌ها در ماه يا هفته به قيمت آن‌ها افزوده مىشود ،\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nآيا فروشنده مىتواند آن‌ها را به قيمت روز بفروشد يا خير ؟ در فروش اجناس چند درصد سود بايد بگيرد ؟\r\nج . تا به حدّ اجحاف نرسد ، منعى ندارد .\r\n4202 . فروش چيزى به دو برابر قيمت خريدارى شده چه حكمى دارد ؟\r\nج . در صورتى كه به حد اجحاف به مشترى نرسد ، مانعى ندارد .\r\n4203 . آيا فروختن اجناس طبق نرخ مصوّب لازم است ؟\r\nج . شرعاً لازم نيست .\r\n\r\nبالا بردن قيمت جنس جهت تخفيف\r\n4204 . اگر قيمت جنس كمى بالاتر برده شود تا چنان‌چه مشترى تخفيف خواست آن مقدار كم شود ، آيا اين عمل جايز است ؟\r\nج . فى حدّ نفسه جايز است ، هر چند مكروه است .\r\n\r\nپيش‌فروش جنس توليد نشده\r\n4205 . آيا اجناسى را كه كارخانه هنوز توليد نكرده است را مىتوان پيش‌فروش كرد ؟ آيا مىتوان به صورت نسيه پيش‌فروش كرد ؟\r\nج . مانعى ندارد اگر شرايط مذكور در رساله ( مسأله‌ى 1647 ) مراعات شود ، و معامله‌ى سلف كه نسيه هم باشد ، معامله كالى به كالى است كه شرعاً لزوم‌آور نيست .\r\n\r\nخريدوفروش نان به صورت دانه‌اى\r\n4206 . خريدوفروش نان به صورت دانه‌اى صحيح است يا خير ؟\r\nج . به صورتى كه متعارف باشد ، جايز است .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n\r\nحقّ رجوع در معامله‌ى فضولى\r\n4207 . در معامله‌ى فضولى ، مالك اصلى حقّ رجوع به كدام‌يك از بايع و مشترى را دارد ؟\r\nج . چون هر دو طرف معامله غاصب و ضامن جنس هستند ، مالك اصلى اختيار دارد كه از هر كدام از بايع و مشترى ، جنس و منافع آن را دريافت كند .\r\n\r\nفروش سرقفلى بدون اجازه مالك\r\n4208 . كسى سرقفلى فروشگاهى را مىفروشد و ضمن عقد هم شرط مىكند كه بدون اطلاع مالك اصلى ، حق فروختن به غير را ندارد در اين صورت اگر خريدار بدون اجازه مالك ، فروشگاه را معامله نمايد ، چه وجهى خواهد داشت ؟\r\nج . اگر به نحو شرط نتيجه بوده واقع نمىشود و اگر شرط فعل بوده حق فسخ براى مالك ثابت است پس اگر فسخ كرد و سرقفلى هم به نحو شرعى و تابع عقد اجاره معامله شده بود ، با فسخ متبوع تابع هم منفسخ مىشود .\r\n\r\nاجناس كهنه به جاى نو\r\n4209 . آيا مىتوان اجناس كهنه را رنگ كرد ، به گونه‌اى كه ظاهر و باطن آن با جنس نو تفاوتى نكند و آن را به جاى جنس نو به مشترى فروخت ؟\r\nج . اگر غشّ در معامله شود ، جايز نيست .\r\n\r\nفروش گِل با سبزى\r\n4210 . هنگام خريدوفروش سبزى ، مقدار زيادى گِل به همراه آن خريدوفروش مىشود ، آيا در اين صورت معامله باطل است ؟\r\nج . در صورتى كه مقدار گل موجود در سبزى زيادتر از مقدار معمول و متعارفى\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nباشد كه با سبزى است ، فروختن آن حرام است ؛ هر چند اصل معامله صحيح و بىاشكال مىباشد و خريدار پس از اطلاع ، حق خيار و بازگرداندن سبزى را دارد .\r\n\r\nفروش جعبه شيرينى به قيمت شيرينى\r\n4211 . قنادىها اكثراً شيرينىجات را با جعبه وزن مىكنند و آن را به مشترى مىدهند ، آيا شرعاً جايز است ؟\r\nج . اگر عرف قنادىها چنين است و وزن جعبه نيز غير معمول نباشد ، اشكالى ندارد .\r\n\r\nمخلوط كردن گندم بد با خوب\r\n4212 . گندم‌هايى كه لاغر هستند و از نظر قيمت تا حدودى با گندم‌هاى معمولى متفاوت هستند ، آيا مىشود با گندم‌هاى معمولى مخلوط كرد و فروخت ؟\r\nج . در صورتى كه غشّ نشود ، مانع ندارد .\r\n\r\nخريدوفروش شمارشى و يا كيلويى گردو\r\n4213 . در برخى از شهرها ، اجناسى هم چون گردو و تخم مرغ ، با شمارش خريدوفروش مىشود ، در اين صورت خريدوفروش آن‌ها به صورت وزنى در آن شهر و يا شهرهاى ديگر چگونه بايد باشد ؟\r\nج . اگر در چند شهر يك شىء اختلاف داشته و در يكى ، آن جنس وزنى خريدوفروش مىشود و ديگرى عددى و شمارشى ، ملاك شهرى است كه در آن معامله صورت مىگيرد . پس در همان شهر بايد عرف خريدوفروش در مورد آن شىء ملاحظه شود .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n\r\nخريدوفروش پارچه كيلويى\r\n4214 . اخيراً برخى پارچه‌ها به صورت كيلويى خريدوفروش مىشوند ، حكم آن چيست ؟\r\nج . اگر معامله مشتمل بر غرر نباشد و متعارف و عقلايى باشد ، جايز است .\r\n\r\nسرقت رفتن جنس فروخته شده در راه\r\n4215 . شخصى با تلفن جنسى را از شهر ديگرى از طرفش خواسته و او هم فرستاده ، ولى جنس در بين راه به سرقت رفته است . آيا به حساب تلفن‌زننده محسوب مىشود ؟\r\nج . چون تا به اين اندازه رساندن با رضايت او بوده ، به منزله‌ى رسيدن جنس است ، احتياطاً مصالحه نمايند .\r\n\r\nكار كردن براى غير مسلمان\r\n4216 . كار كردن براى غير مسلمان و يا در كشورهاى غير اسلامى و دريافت دستمزد چه حكمى دارد ؟\r\nج . جايز و حلال است ، به شرط آن كه تقويت آن‌ها در كفر نباشد و خود كار هم به خودى خود حلال باشد .\r\n\r\nكار كردن براى كسى كه مال او مخلوط به حرام است\r\n4217 . كار كردن براى كسى كه مىدانيم مالش مخلوط به حرام است و گرفتن دستمزد از او چه حكمى دارد ؟\r\nج . اگر يقين به بودن مال حرام در مالى كه مورد ابتلاى شما است نداريد ، مانع ندارد و حلال است .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\n\r\nكم‌فروشى كارگر به دستور كارفرما\r\n4218 . كارگر يا شاگردى كه صاحب كار ، او را امر به كم‌فروشى و كار خلاف قانون مىكند ، آيا اين كارش جايز است ؟ اجرت وى چه حكمى دارد ؟\r\nج . اگر آن كار خلاف شرع باشد ، جايز نيست و اجرت آن هم حرام است .\r\n\r\nمعامله و هديه افرادى كه كسب حرام دارند\r\n4219 . معامله با شخصى كه احتمال مىرود از راه حرام مثل دزدى ، پول درمىآورد چگونه است ؟ كمك و صدقه گرفتن و كمك مالى گرفتن از او جهت صندوق قرض‌الحسنه چه وجهى دارد ؟\r\nج . اشكال ندارد .\r\n\r\nپرداخت ثمن از مال حرام\r\n4220 . اگر كسى چيزى را بخرد و بخواهد از پول حرام قيمت آن را بپردازد ، چه حكمى دارد ؟\r\nج . ذمّه‌ى مشترى برئ نمىشود .\r\n4221 . اگر كسى جنسى را نسيه بخرد و بعد پول آن را از مال حرام بدهد ، آيا معامله‌ى او صحيح است ؟\r\nج . ظاهراً معامله صحيح است ، ولى ذمّه‌ى او مشغول است .\r\n\r\nاحتكار\r\n4222 . آيا انبار كردن مواد غذايى ، جهت فروختن در غير فصل و براى گران شدن قيمت آن احتكار محسوب شده و حرام است ؟\r\nج . در صورتى كه آن مواد از مواد غذايى باشد كه مسلمانان به آن نياز دارند و از طريق ديگرى نيز امكان دست يا بى به آن نيست ، اين عمل احتكار محسوب شده و حرام است و در غير اين صورت كراهت دارد .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n\r\nرابطه بطلان معامله با رضايت طرفين\r\n4223 . اگر معامله‌اى باطل بود ، ولى طرفين براى تصرف در جنس و پول رضايت داشتند ، آيا مىتوان حكم به صحت تصرفات نمود ؟\r\nج . از باب اباحه جايز است . ( به مسأله‌ى 1666 رساله رجوع شود . )\r\n\r\nحرمت وضعى و تكليفى معاملات باطل\r\n4224 . آيا در بيع معاملات باطل مثل خمر و بيع ربوى و . . . علاوه بر بطلان معامله ، شخص گناه‌كار نيز مىباشد ؟\r\nج . بله ، اگر از علم و عمد باشد ، حرمت تكليفى هم دارد .\r\n\r\nفروش نقد و نسيه\r\n4225 . آيا مغازه داران بدون تعيين وقت مىتوانند اجناس مورد نياز مشترى را به صورت نسيه در اختيار آن‌ها قرار دهند ؟ و آيا اجناس نسيه را مىتوان از اجناس نقد آن گران‌تر فروخت ؟\r\nج . در نسيه بايد زمان مشخص باشد و گران‌تر فروختن اجناس نسيه از نقد كار عقلايى و جايز است و اگر مدت تعيين نشود ، معامله حالّ است و فروشنده هر وقت بخواهد مىتواند مطالبه كند .\r\n\r\nفروش جنس به بايع آن جنس\r\n4226 . اگر جنسى را كه به طور نقد خريده شده ، دوباره به همان شخص به صورت نسيه با قيمت بيشتر بفروشيم جايز است ؟\r\nج . اگر دو معامله جدّى و با شرايط واقع شود ، صحيح است .\r\n\r\nفروش نقدى به قيمت كمتر\r\n4227 . اگر جنسى را به صورت نسيه يا قسطى بخرد و چك يا سفته بدهد و بعد\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nهمان جنس را به صورت نقد به طرف مقابل به كمتر از قيمت قبلى بفروشد ، چه حكمى دارد ؟\r\nج . در صورت قصد معامله اشكال ندارد ، البته بنابر احتياط واجب نبايد در معامله اوّل ، معامله دوم شرط شود .\r\n\r\nاختلاف قيمت نقد و نسيه\r\n4228 . آيا جايز است جنسى را نقدى به صد تومان و نسيه به صد و پنجاه تومان فروخت ؟\r\nج . معامله‌ى نسيه به زيادتر از معامله‌ى نقدى ربا نيست . اگر معامله به يكى قطعى شود ، اشكال ندارد .\r\n\r\nاضافه نمودن سود قسطى\r\n4229 . در صورت خريد قسطى اشيا ، آيا مىتوان اقساط را در برابر سود قسطى زيادتر نمود ؟\r\nج . اگر بعد از تعيين اقساط در وقت معامله است و معامله‌ى شرعيّه‌اى در بين نيست ، ربا و حرام است .\r\n\r\nشرط فروش جنس به فروشنده\r\n4230 . در معاملاتى كه خريدار و فروشنده در آن شرط كنند كه خريدار جنس مورد معامله را به قيمت كمتر يا زيادتر به خود فروشنده بفروشد ، چه حكمى دارد ؟ و اگر طرف در فروش يا عدم فروش آن مختار باشد ، چه حكمى دارد ؟\r\nج . هر دو صورت جايز است مگر آن كه معامله‌ى اوّل نسيه‌اى باشد كه بنابر احوط نبايد شرط معامله‌ى دوّم در آن بشود .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n\r\nفروش نسيه و شرط دادن پول با تأخير\r\n4231 . ضمن عقد بيع نسيه يا اجاره شرط مىكند كه بايد مشترى يا مستأجر در موعد مقرّر ، اگر ثمن يا اجرت را نپرداخت ، مبلغى اضافى جهت تأخير بپردازد ، آيا چنين شرطى جايز است ؟\r\nج . اين شرط زياده است و ظاهراً جايز نيست .\r\n\r\nشرط پرداخت مبلغى در صورت فسخ معامله\r\n4232 . در قولنامه‌ها معمولًا شرط مىشود كه اگر يكى از طرفين تا وقت معينى بخواهد معامله را فسخ كند ، بايد مبلغى به طرف مقابل بپردازد كه در عرف ، به آن « دَرَك » مىگويند . آيا اين شرط الزام‌آور است ؟\r\nج . اين شرط الزام‌آور است ، زيرا جعل خيار ، مشروط به اين شرط بوده است .\r\n\r\nشرط نفروختن به مبلغى بيشتر\r\n4233 . اگر فروشنده به خريدار بگويد اين جنسى كه از من خريدارى مىكنى حق ندارى از فلان قيمت بيشتر بفروشى ، آيا عمل به اين شرط بر خريدار واجب است ؟\r\nاگر واجب باشد ، در صورت تخلف خريدار از اين شرط ، اضافه قيمت ، ملك چه كسى است ؟\r\nج . در فرض مذكور بايع حق فسخ دارد و مىتواند بنابر قولى ، عين و يا بدل يا قيمت آن چه فروخته را مطالبه نمايد .\r\n\r\nتعهّد عليه شخص ثالث\r\n4234 . با توجه به اينكه در ماده 196 قانون مدنى آمده است : « كسى كه معامله مىكند ، آن معامله براى خود آن شخص محسوب است مگر اين كه در موقع عقد خلاف آن ثابت شود ، با اين فرض ممكن است ضمن معامله كه شخصى براى خود مىكند تعهدى ، هم به نفع شخص ثالثى بنمايد » . و در ماده 231 قانون مدنى مقرر شده است :\r\n\r\n","description":"","footnote":"","page_name":" 260 ","page_number":260},
  {"content":"\r\n\r\n« معاملات و عقود فقط درباره طرفين متعاملين و قائم مقام قانونى آن‌ها مؤثر است ، مگر در مورد ماده 196 » ؛ بفرماييد در عقود لازم ، آيا مىتوان ضمن عقد ، تعهّد به ضرر شخص ثالث نمود ؟ تكليف شرط چيست ؟ آيا غير نافذ است يا باطل ؟\r\nج . اگر ضرر حرام است ، حكم ساير شروطى كه شرعاً حرام است را دارد .\r\n\r\nعدم عمل به تعهّدات در عقود\r\n4235 . در عقود و تعهّدات ، چنان‌چه شخصى به تعهّد خود عمل نكند ، آيا مىتوان گفت مرتكب حرام شده است ؟ و آيا از اين جهت مىتوان او را تعزير نمود ؟\r\nج . مورد تعزير نيست ؛ در عقود لازمه ، اگر وفاء نكند ، جواز اجبار با شرايط معتبره بعيد نيست ، و وفاى به عقد واجب است و در تعهّدات مثل شروط ابتدائيه وجوب ندارد .\r\n\r\nتأخير مقدارى از ثمن\r\n4236 . فردى منزلى را به قيمت معيّنى فروخته است و فروشنده ، مقدارى از ثمن را گرفته و مشترى قرار گذاشته بقيه را هنگام تحويل منزل بدهد . آيا اين معامله ، بيع سلف است ؟\r\nج . اين غير از بيع سلف است و اگر در وقت بيع شرط كرده‌اند كه بقيه‌اى ثمن را در موقع تحويل منزل بدهد ، لازم نيست زودتر بدهد .\r\n\r\nعدم سرايت بطلان شرط به بيع\r\n4237 . اگر حدود شرط در ضمن بيع يا معاملات ديگر مشخّص نباشد ، موجب غرر بوده و شرط باطل مىشود ؟ آيا غرر ، به معامله هم سرايت مىكند يا خير ؟ و آيا فرقى بين بيع و غير آن است يا نه ؟\r\nج . جهالت در شرط ، دليل بر بطلان در مطلق معاملات نيست و در خصوص بيع\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nو مثل آن نيز سرايت جهالت از شرط به آن ، بنابر موارد ، مختلف است و اگر شرط مربوط به ثمن و مثمن و خصوصيات نباشد ، جهل در آن مضرّ نيست .\r\n\r\nشرط عدم حق مشترى در مبيع با تخلف از پرداخت\r\n4238 . در معامله‌ى نقد و نسيه قرارداد كرده‌اند كه اگر مشترى در موعد مقرر بقيه‌اى پول را پرداخت نكرد ، ديگر حقى در مبيع نداشته باشد ، آيا اين شرط صحيح و نافذ است ؟\r\nج . معناى اين ، همان شرط خيار است كه بايع حق فسخ دارد و ظاهراً اين خيار هم فورى است و تأخير آن بدون عذر جايز نيست و استمرار خيار موجب تضرّر است كه به قاعده‌ى « لا ضرر » نفى شده است و با فسخ ، فروشنده بايد آن مقدار از ثمنى را كه گرفته است ، برگرداند .\r\n\r\nخريد جنس و اختيار دادن در فروش\r\n4239 . عدّه‌اى هستند مىگويند جنسى را از تو مىخريم و مدّتى در مغازه‌ات بماند و بعد از چند روز اگر جنس را فروخته باشيد ، پولش را مىگيريم و اگر نفروخته باشيد ، خود شما از ما بخريد . من از آن‌ها مىخرم تا بدين وسيله به مبلغ مورد نظرشان برسند .\r\nحكم اين گونه معاملات چيست ؟\r\nج . با وجود شروط معاملات شرعيّه اشكال ندارد و سود حاصل از معامله حلال است .\r\n\r\nفروش مغازه با بيع شرط\r\n4240 . مغازه‌اى را به بيع شرط به مبلغى معيّن مىفروشند و شرط مىكنند كه بعد از دو سال اگر اين پول را پس دادند ، مغازه مال خود فروشنده باشد ، آيا چنين معامله‌اى صحيح است ؟\r\nج . صحيح است .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\n\r\nشرط پرداخت بخشى از ثمن هنگام تنظيم سند\r\n4241 . اگر در هنگام بيع قرار شود قسمتى از ثمن در وقت تنظيم سند پرداخت شود ، آيا ضررى به صحّت بيع مىزند ؟\r\nج . ضرر به صحت بيع نمىزند ، اگر چه زمان آن مجهول باشد كه جهالت شرط ، ضرر ندارد ، زيرا جهل به زمان است نه به زمانى ، و زمان آن هم يك حدّ متعارفى دارد ، مگر اينكه به حدّى طول بكشد كه معلّق بماند كه شايد موجب خيار فسخ شود .\r\n\r\nهبه به شرط عدم فروش\r\n4242 . اگر خانه‌اى را به شخصى هبه كند ، به شرط اينكه تا 5 سال آن را نفروشند ولى آن شخص آن را بعد از دو سال بفروشد ، آيا اين معامله صحيح است ؟\r\nج . بايد براى صحّت معامله از هبه‌كننده اجازه بگيرند ، ولى اگر اجازه نگيرند تا اين كه از 5 سال بگذرد بعد از سال پنجم ممكن است در بقاى بيع ديگر اشكالى نباشد .\r\n\r\nشرط پرداخت خسارت در صورت فسخ معامله\r\n4243 . آيا اين شرط در معامله كه هر يك از طرفين چنان‌چه فسخ كند بايد فلان مبلغ بدهد ، صحيح مىباشد ؟\r\nج . اگر بازگشت شرط به اين باشد كه اگر فلان مبلغ را داد ، حق خيار شرط داشته باشد ، صحيح است .\r\n\r\nشرط ضمن عقد\r\n4244 . اگر منزلى را به بيع شرط بفروشند به 20 ميليون تومان و شرط كنند كه بعد از يك\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nسال اگر اين پول را پس دادند ، منزل مال خود فروشنده باشد ، آيا چنين معامله‌اى صحيح است ؟\r\nج . صحيح است .\r\n\r\nشرط انفساخ\r\n4245 . اگر هنگام معامله ، فروشنده شرط كند كه مثلًا اگر خريدار تا فلان مدّت ، ثمن را ندهد ، معامله خود به خود منفسخ باشد ، آيا چنين شرطى صحيح است ؟\r\nج . اين شرط انفساخ ، شرط نتيجه است كه مانند شرط فسخ نافذ است .\r\n\r\nاعتبار تنجيز در عقود\r\n4246 . آيا در عقود و معاملات ، تنجيز شرط است ؟\r\nج . نوعا در عقود و معاملات تنجيز ، معتبر است كه عقد بايد منجّز باشد يا معلّقى باشد كه مانند - منجز است مانند تعليق بر امر قطعى الحصول - زيرا امر عقود مبنى بر قطع و تنجّز است .\r\n\r\nمالكيت دولت\r\n4247 . آيا حضرتعالى دولت را مالك مىدانيد ؟\r\nج . مقصود كدام حكم از احكام مالكيّت است ؟ در هر حال ، در غير موارد علم به وفاق يا خلاف در موضوع و حكم ، احتياطاً با اجازه‌ى مجتهد عادل ، هيأتى از اهل ايمان تشكيل بشود و معاملات با آن‌ها انجام گيرد .\r\n\r\nماهيّت مالكيّت دولت\r\n4248 . ماهيّت مالكيّت دولت چيست ؟\r\nج . مالكيت دولت از قبيل مالكيت هيأت است كه اجتماع بر امرى كنند چه از راه\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nحلال باشد يا از راه حرام كه مانند مالكيت بر جهت است كه ملك شخص نمىشود و ارث برده نمىشود .\r\n\r\nاختلاف نظر مرجع دو نفر در ملكيّت\r\n4249 . در امور مالى ، چنان‌چه كسى مالى را در اختيار انسان قرار مىدهد و نمىدانيم در اسباب ملكيت با ما اختلاف نظر دارد يا خير ، آيا ترتيب آثار ملك داده مىشود تا خلاف آن ثابت شود ؟ ثانياً در موردى كه مىدانيم با ما اختلاف نظر تقليداً يا اجتهاداً دارد ، اما نمىدانيم اين مال را كه در اختيار ما قرار داده چگونه به دست آورده ، ( طبق نظر خود به دست آورده يا ما ) ، اينجا هم بايد ترتيب آثار ملك داد تا خلاف آن ثابت شود ؟\r\nج . در هر دو صورت ، ترتيب آثار ملك داده مىشود .\r\n\r\nعدم مراجعه خريدار براى بردن جنس\r\n4250 . شخصى جنسى را فروخته است و به صورت مجزّا نگهدارى مىكند و خريدار براى بردن آن مراجعه نكرده است ، فروشنده در مورد اين كالا چه وظيفه‌اى دارد ؟\r\nج . در صورت گرفتن قيمت ثمن ، ضامن است و اگر مأيوس شد ، صدقه دهد .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n\r\nخيارات\r\n\r\nخيار عيب چيست ؟\r\n4251 . خيار عيب چيست و چه كاربردى دارد ؟\r\nج . اگر خريدار بفهمد مالى را كه گرفته عيبى دارد ، اگر آن عيب پيش از معامله در مال بوده و او نمىدانسته ، مىتواند معامله را به هم بزند يا تفاوت قيمت سالم و معيوب آن را بگيرد .\r\n4252 . اگر جنس مرغوب و غير مرغوب مخلوط شود و به اسم مرغوب فروخته شود ، چه حكمى دارد ؟\r\nج . در اين صورت مشترى حق دارد معامله را به هم بزند .\r\n4253 . آيا بعد از ظاهر شدن عيب در جنس فروخته شده ، خريدار مىتواند جنس را به قيمت معيب از فروشنده مطالبه كند ؟ و اگر در اين معامله فروشنده دروغ بگويد يا قسم دروغ بخورد ، معامله چه صورتى دارد ؟\r\nج . خريدار مىتواند يا معامله را به هم بزند و يا تفاوت قيمت سالم و معيوب را بگيرد و با دروغ گفتن ، معامله باطل نمىشود .\r\n\r\nبىاطّلاعى از عقب‌نشينى\r\n4254 . منزلى فروخته شد و قولنامه‌اى تنظيم و مبلغى نيز در هنگام امضاى قولنامه پرداخت گرديد و مقرّر شد پس از انتقال و تحويل سند ، باقىمانده پول پرداخت\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nگردد . امّا در اين بين از طرف شهردارى اعلام شد كه اين منزل تقريباً 54 متر عقب‌نشينى دارد . با در نظر گرفتن اين كه فروشنده در هنگام بازديد خريدار از خانه نسبت به ميزان عقب‌نشينى اظهار بىاطّلاعى نموده بود ، آيا براى خريدار خيار ثابت است ؟\r\nج . با توجّه به نقص به وجود آمده ، خيار ثابت است و اسقاط همه‌ى خيارات معلوم نيست شامل اين مورد باشد ، و اللَّه العالم .\r\n\r\nآشكار شدن عيب پس از چند سال\r\n4255 . شخصى زمين مزروعى خود را با شخص ديگر معاوضه مىكند و پس از چند سال معلوم مىشود كه مغبون شده است ، آيا خيار فسخ تا حال باقى است ؟\r\nج . اگر تأخير براى جهل به حكم خيار باشد ، خيارش باقى است و در غير اين صورت اگر بنا بر فسخ داشته و تأخير براى غرضى بوده ، ظاهراً باز خيار دارد .\r\nالبته نبايد سستى نمايد به گونه‌اى كه ضررى به غابن برسد و اگر بنا بر فسخ نداشته و بعداً تصميم بر آن گرفته ظاهراً خيارش ساقط است .\r\n\r\nخيار غبن\r\n4256 . اين جانب مدّتى پيش منزلى را با قسمتى از باغ خود به اضافه‌ى مبلغى ديگر معاوضه نمودم و چون قيمت باغ خود را نمىدانستم ، حاضر به اين معاوضه شدم ، اكنون پس از اين كه هر دو در باغ و منزل تصرّفاتى كرده‌ايم متوجّه شده‌ام كه خيلى كلاه سرم رفته است . آيا چون در معاوضه ، اسقاط خيارات نشده است ، حقّ فسخ دارم ؟\r\nج . تصرّف ، قبل از آشكار شدن غبن ، اسقاط خيار نمىكند و خيار براى مغبون ثابت است .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n\r\nزمان استفاده از خيار غبن\r\n4257 . از خيار غبن تا چه زمانى مىتوان استفاده كرد ؟\r\nج . اگر بعد از اطلاع بر غبن فسخ نكرد ، براى جهل به حكم خيار ، خيار او باقى است و اما در صورت علم و بناى بر فسخ ، اگر تأخير براى غرضى بوده و موجب ضررى بر غابن نباشد ، بازهم خيارش باقى است .\r\n\r\nدامنه خيار فاحش\r\n4258 . در اسناد و قباله‌هاى معاملاتى مىنويسند : « با اسقاط تمام خيارات حتى خيار غبن فاحش . » اگر فردى در معامله‌اى فهميد كه خيلى مغبون شده مثلًا جنس خود را يك دهم يا يك بيستم قيمت متعارف فروخته - كه عقلا در اين معامله اصلًا اقدام نمىكنند مگر سفاهتى باشد - آيا خيار ساقط مىشود ؟\r\nج . خيار ثابت است و لفظ فاحش تا اين حد اطلاق ندارد .\r\n\r\nدروغ در معامله با قسم\r\n4259 . اگر كسى در معامله‌اى دروغ بگويد و روى آن قسم ياد كند ، اين معامله چه صورتى دارد ؟\r\nج . گناه كرده ، ولى معامله صحيح است و خيار ثابت است .\r\n\r\nمطالبه تفاوت قيمت\r\n4260 . اگر فردى پس از خريد جنسى متوجه اختلاف زياد قيمت آن جنس در بازار شود ، آيا مىتواند تفاوت قيمت را از فروشنده مطالبه نمايد ؟\r\nج . فرد مغبون حق مطالبه قيمت ندارد ، بلكه اختيار دارد كه معامله را فسخ نمايد و حتى در صورت پرداخت ما به التفاوت توسط فروشنده ، اين خيار ساقط نمىشود .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n\r\nادعاى مغبون بودن فروشنده\r\n4261 . شخصى زمينى را به عنوان قطعه با مشاهده به من فروخته است و بعد از مدتى مىگويد متراژ آن مقدارى زيادتر بوده است ، آيا حق دريافت پول اضافه را دارد يا خير ؟\r\nج . با صِرف ادعا ، حقى ندارد مگر آن كه آن را اثبات كند .\r\n\r\nدندان غير قابل استفاده\r\n4262 . شخصى مقدارى پول به دندان‌ساز براى ساخت دندان مصنوعى داد ، ولى دندان‌ها به دهانش نخورد ، آيا مىتواند پول خود را پس بگيرد ؟\r\nج . اگر اقاله كنند ، جايز است و اگر شرط كرده بوده كه به دهانش بخورد ، خيار دارد .\r\n\r\nخيار شرط\r\n4263 . در معامله اگر طرف مقابل شرط را رعايت نكرد ، آيا حق فسخ معامله را دارد يا خير ؟\r\nج . بله ، خيار تخلّف شرط دارد .\r\n\r\nفروش حيوان معيوب و بيمار\r\n4264 . اگر كسى گوسفندى يا حيوان ديگرى خريدارى و ذبح كرده باشد ، بعد از آن بفهمد كه حيوان مريض بوده است ، آيا مىتواند بعد از آن حيوان را به فروشنده پس بدهد و پولش را بگيرد ؟\r\nج . در اين صورت مىتواند تفاوت قيمت صحيح و سالم را از فروشنده بگيرد و نمىتواند گوسفند را پس دهد .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\n\r\nفراموش كردن ذكر خيار در معامله\r\n4265 . اگر طرفين معامله توافق كردند كه در معامله شرط خيار قرار دهند ، ولى هنگام عقد شرط خيار را فراموش كردند ، آيا باز ، خيار ثابت است ؟\r\nج . خيار ثابت است ، زيرا عقد مبتنى بر آن شرط واقع شده است .\r\n\r\nشرط ساقط شدن تمام خيارات\r\n4266 . در بعضى از قولنامه‌ها در بنگاه‌ها نوشته شده است « معامله انجام شده قطعى است و كليه خيارات حتى خيار غبن از طرفين ساقط گرديد » ، آيا اين شروط جايز است ؟\r\nدر اين صورت هيچ نوع خيارى باقى مىماند كه از آن استفاده نمود ؟\r\nج . بله ، اين شروط جايز و ساقطكننده خيارات است ، مگر موردى كه از آن منصرف باشد .\r\n\r\nحقّ فسخ حتى با اسقاط كافه‌ى خيارات\r\n4267 . شش دانگ يك دستگاه خانه با مساحت و مشخّصات و حدود معيّن به مبلغ معيّن بين خريدار و فروشنده قراردادنامه‌اى تنظيم گرديد . از كلّ ثمن معامله ، خريدار به عنوان بيعانه 19 را پرداخت كرده است و قرار بر اين شد كه بقيّه‌اى ثمن را در تاريخ انتقال سند رسمى نقدى به فروشنده بپردازد . دفترخانه‌اى براى تنظيم سند رسمى به حسب تراضى طرفين در دو ماه ديگر تعيين گرديد با اسقاط كافّه‌ى خيارات ، از جمله اسقاط خيار غبن ، فروشنده ملتزم شد در صورت انصراف و عدم حضور در دفتر مورد توافق مبلغ . . . دريافتى به عنوان بيعانه و مبلغى معادل بيعانه نيز به خريدار بپردازد . چهارده روز قبل از تاريخ مقرّر با ارسال اظهارنامه و تلگراف ، اعلام انصراف و فسخ نموده است به دليل غبن غير قابل اغماض ، با توجّه به اين كه در قراردادنامه اسقاط خيارات و غبن فاحش شده ، در صورتى كه غبن فاحش غير قابل اغماض نيز وجود داشته باشد ، آيا فروشنده حقّ فسخ دارد ؟ با توجّه به اين كه از ثمن معامله 19 را به عنوان بيعانه گرفته است و تا به امروز مورد معامله در تصرّف فروشنده است .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nج . اگر غبن فاحش غير قابل اغماض در وقت معامله ظاهر شد ، به گونه‌اى كه با علم به آن احتمال اقدام نبوده و منظور از اسقاط خيار در نزد عرف و متفاهم طرفين ، آن مقدار نبوده است ، حق فسخ ثابت است .\r\n4268 . اگر در معامله‌اى اسقاط كافه‌ى خيارات شده و طرف معامله احتمال غبن مىدهد ، ولى بعد معلوم مىشود كه غبن او خيلى زياد بوده به نحوى كه قابل اغماض نيست ، آيا حقّ فسخ دارد ؟\r\nج . اگر اسقاط خيار را مقيّد كرده بوده ، به مرتبه‌اى از غبن كه احتمال مىداده يا از قراين فهميده بوده است ، خيار ساقط نيست ، در غير اين صورت ساقط است مگر در صورت ثبوت انصراف قطعى از آن .\r\n\r\nاسقاط حق خيار\r\n4269 . حق خيارات در معامله در چه صورتى اسقاط مىشود ؟\r\nج . در صورتى كه ضمن عقد ، آن‌ها را اسقاط كنند يا صاحب خيار بعد از عقد آن را اسقاط نمايد .\r\n\r\nاسقاط كافّه‌ى خيارات و تخلّف شرط\r\n4270 . شخصى خانه‌اى را فروخته و ضمن صيغهء عقد بيع ، شرايطى را براى خريدار شرط نموده و ضمناً اسقاط كافه‌ى خيارات را هم ذكر كرده است . در صورت تخلّف شرط از ناحيه‌ى خريدار ، آيا فروشنده مىتواند خيار فسخ ، به خاطر تخلّف شرط ضمن عقد را استفاده نمايد ؟\r\nج . اگر از اسقاط كافه‌ى خيارات ، استفاده‌ى خيار شرط هم شود ، خيار ندارد و در غير اين صورت مىتواند اعمال خيار تخلّف شرط كند و در هر صورت بر خريدار تكليفاً واجب است شروط را مراعات كند .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n\r\nشرط خيار بدون مدت\r\n4271 . آيا مىتوان در معاملات شرط خيار بدون مدت قرارداد ؟ آيا مىتوان در صورت فسخ هر طرف براى جبران ضرر طرف ديگر جريمه‌اى دريافت كرد ؟ اگر براى محكم‌تر نمودن عقد ، اين شرط را ضمن عقد بياورند چه حكمى دارد ؟\r\nج . شرط خيار بايد مدت معين و مشخصى داشته باشد و مىتوان شرط خيار را به پرداخت مبلغى مشروط كرد .\r\n\r\nفروش جنس بعد از مهلت خيار\r\n4272 . آيا مشترى مىتواند بعد از پايان مهلت خيار و قبل از قبض ، جنس مورد معامله را به فرد ديگرى بفروشد و آيا فروشنده مىتواند قبول اقاله را مشروط به كسر درصدى از پول كند ؟\r\nج . صورت اوّل جايز است و صورت دوم جايز نيست .\r\n\r\nدريافت هزينه‌ها پس از اعمال خيار\r\n4273 . آيا پس از فسخ معامله به خيار ، مخارجى را كه خريدار تا هنگام فسخ براى جنس فروخته شده كرده است ، طلب‌كار مىباشد ؟\r\nج . طلب‌كار نيست ، زيرا در ملك خودش خرج كرده است .\r\n\r\nتصرّفات خريدار در جنس فروخته شده پيش از فسخ\r\n4274 . خريدارى جنسى را خريده و بعد فهميده كه مغبون شده است و خواسته معامله را فسخ كند ، آيا تصرفات و استفاده‌هايى را كه از پيش فسخ كرده ، موجب ضمان است ؟\r\nج . تصرفات مالكيّه است و موجب ضمان نيست .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n\r\nانتقال خيارات به ورثه\r\n4275 . معامله را از چه راه‌هاى شرعى مىتوان به هم زد و آيا خيارات شرعى بعد از مرگ به ورثه انتقال پيدا مىكند ؟\r\nج . به موارد فسخ معامله در رساله رجوع شود و خيارات هم بعد از مرگ به ورثه منتقل مىشود .\r\n\r\nفسخ يك طرفه معامله\r\n4276 . اگر در معامله‌اى فروشنده بعد از دريافت وجه نتواند كالاى مورد معامله را به مشترى تحويل دهد و بخواهد از معامله منصرف شود ، آيا انصراف او بدون رضايت مشترى جايز است ؟ در صورتى كه وجه را دريافت نكرده و در تاريخ مقرر نتواند كالا را به مشترى تحويل دهد ، چه وجهى دارد ؟\r\nج . خير ، نمىتواند بدون رضايت مشترى منصرف شود ، ولى مشترى حق فسخ دارد و همچنين است صورت دوّم ، اگر معامله‌ى سلف نبوده است .\r\n\r\nخيار فسخ در صورت تأخير قيمت\r\n4277 . آيا مجرد تأخير قيمت موجب خيار ( فسخ ) مىشود ؟\r\nج . به صورت 9 از موارد فسخ معامله مراجعه شود .\r\n\r\nفسخ معامله و ميزان در پرداخت ثمن\r\n4278 . اين جانب يك حبّه آب را به شخصى فروختم و در قبال آن چكى يك‌ساله از مشترى گرفتم . در موعد مقرّر تبديل به پول نشد ، آخر جلوى آب را بستم كه البتّه به مدّت يك سال از آب استفاده كرده است . اكنون در صورت جواز فسخ معامله ، آيا قيمت آبى كه او در طول يك سال بهره‌بردارى كرده است بايد بپردازد يا نه ؟\r\nج . از حالا حساب مىشود .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n\r\nفسخ معامله‌ى يك جانبه\r\n4279 . اگر قطعه زمينى بر اساس توافق‌نامه و قرارداد حقوقى و قانونى جمهورى اسلامى ايران به شخص حقيقى و يا حقوقى ، بر اساس انبوه‌سازى مسكن واگذار گردد و طرف قرارداد متحمّل هزينه‌هاى قابل توجّهى براى مقدّمات كار در آن زمين شده باشد و مجوّزهاى لازم را گرفته باشد كه بر اساس آن مجوّزها ، مستحدثاتى ايجاد كرده است . آيا مىتوانند بدون اجازه و اطّلاع و رضايت طرف قرارداد ، زمين مذكور را به افراد حقيقى يا حقوقى و يا نهاد دولتى واگذار نمايند و آيا بدون رضايت طرف اوّل ، فسخ و ابطال قرارداد معامله‌اى كه در واگذارى دوم انجام گرفته ، صحيح است ؟\r\nج . بر تقدير صحّت واگذارى اوّل اگر واگذارى به نحو معامله بوده است در صورت وجود يكى از اسباب خيار مثل شرط يا غبن ، حقّ فسخ ثابت مىشود و گرنه نمىتوانند بدون رضايت طرفين معامله را فسخ و به ديگرى واگذار كنند و صحّت و فساد معامله‌ى دوّم مبنى بر جواز فسخ معامله‌ى اوّل و عدم آن است .\r\n\r\nنحوه‌ى تحقّق فسخ\r\n4280 . آيا براى فسخ معامله علاوه بر فسخ لفظى ، لازم است كارى كند كه دلالت بر فسخ داشته باشد ؟\r\nج . ظاهراً فسخ لفظى - كه به طرف مقابل اطّلاع دهد - كافى است .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n\r\nربا\r\n\r\nاحكام عمومى ربا\r\n\r\nاقسام ربا\r\n4281 . از نظر شرع مقدس اسلام چند قسم ربا وجود دارد ؟\r\nج . دو قسم ربا وجود دارد : 1 ) رباى معامله‌اى ، و آن ربايى است كه يكى از دو چيز مثل هم با زياده‌ى همان چيز به مثل ديگر فروخته مىشود ، مانند فروختن يك كيلو گندم به دو كيلو از آن و اين قسم از ربا در مكيل و موزون است .\r\n2 ) رباى قرضى ، و آن شرط زياده كردن در قرض و وام است ، مثل اين كه مالى را وام بدهد ، به شرط آن كه وام‌گيرنده بيشتر از مقدارى كه وام گرفته بپردازد ، و فرقى نمىكند كه اين زياده پول يا جنس يا كار و خدمتى بوده باشد .\r\n\r\nتكليفى يا وضعى بودن حرمت ربا\r\n4282 . اگر معامله‌اى ربوى صورت بگيرد و يا قرضى ربوى انجام شود ، فقط طرفين معامله مرتكب حرام تكليفى شده‌اند ، يا معامله و قرض آنان نيز باطل است ؟\r\nج . حرمت تكليفى و وضعى هر دو را دارد ، يعنى از آن معامله ، ملكيّت حاصل نمىشود .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\n\r\nربا بين زن و شوهر\r\n4283 . آيا بين زن و شوهر ربا جايز است و فرقى بين ازدواج دائم و غير دائم هست ؟\r\nج . اشكال ندارد و فرقى بين دائم و غير دائم نيست .\r\n\r\nربا بين پدر و جدّ\r\n4284 . آيا جمله‌ى « لا ربا بين الوالد و ولده » « 1 » شامل ولد با واسطه و جدّ هم مىشود ؟\r\nج . نوه به حكم فرزند است و ربا بين آن‌ها اشكال ندارد .\r\n\r\nربا بين مادر و فرزند\r\n4285 . آيا ربا بين مادر و فرزند و يا بين پدر و دختر جايز است ؟\r\nج . ميان پدر و فرزند اعمّ از پسر و دختر جايز است ، امّا بين مادر و فرزند جايز نيست .\r\n\r\nجواز حيله براى فرار از ربا\r\n4286 . حيله‌هاى شرعى و راه‌هاى فرار از ربا با شدت حرمت و عذاب و عقاب‌هايى كه براى ربا ذكر شده است ، چگونه توجيه مىشود ؟\r\nج . ربا از بزرگ‌ترين محرمات در دين اسلام است و اين مطلب با وجود راه‌هاى شرعى جهت حيله و فرار از آن منافات ندارد ، همانند زنا با عظمت حرمت آن و ازدواج در بسيارى از انواعش كه هيچ تفاوتى با همديگر ندارند ، مگر خواندن صيغه با شرايطش ، هر چند به صورت انقطاعى و موقت باشد .\r\n\r\nهديه رباخوار\r\n4287 . اگر شخص رباخوار چيزى به ما هديه كند ، استفاده از آن چه حكمى دارد ؟\r\nج . تا علم نداريد كه آن هديه از عين مال حرام است ، براى شما حلال است .\r\n\r\n\r\n","description":"","footnote":"\r\n( 1 ) . ربا بين پدر و فرزند نيست .\r\n","page_name":" 276 ","page_number":276},
  {"content":"\r\n\r\n\r\nرباى قرضى\r\n\r\nراه‌هاى گريز از رباى قرضى\r\n4288 . لطفاً راه‌هاى گريز از رباى قرضى را بيان فرماييد ؟\r\nج . آسان‌ترين راه آن به اين است كه در برابر سود مورد نظر معامله‌اى انجام دهند و در ضمن آن معامله قرض شرط گردد .\r\n\r\nدريافت وام ربوى با ضرورت\r\n4289 . آيا دريافت وام ربوى در حال ضرورت جايز است يا خير ؟\r\nج . ربا حرام است و فرق نمىكند و اگر موردى ضرورت داشته باشد ، مىتوانند با معامله‌ى شرعيّه بر روى سود از ربا رهايى يابند .\r\n\r\nقرض دادن ارز و بالا رفتن قيمت آن\r\n4290 . شخصى مقدارى پوند انگليسى را با دو شرط به ديگرى قرض مىدهد : اوّلا در زمان بازپرداخت عين ارز دريافتى را برگرداند ، ثانياً برابر سودى كه بانك انگليسى به اين پول در حساب مىدهد ، او نيز اين سود را محاسبه نموده و پرداخت كند .\r\nهم‌اكنون قيمت نهايى پوند تغيير ناگهانى كرده و چندين برابر رشد كرده است . آيا بدهكار بايستى قيمت ريالى هر پوند را برابر نرخ روز پرداخت كند يا نرخ همان روز ، و ثانياً آيا گرفتن سود از نظر شرعى صحيح مىباشد يا نه ؟\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nج . همان پوندى را كه گرفته ، ضامن است و بايد ردّ كند و اگر قيمت آن را مىدهد ، بايد به قيمتى كه صاحب آن راضى است بدهد ، ولى بهره‌اى كه شرط شده ربا و حرام است .\r\n\r\nمحاسبه‌ى نرخ تورّم\r\n4291 . آيا محاسبه‌ى نرخ تورّم در ديون و مطالبات ربا محسوب مىشود ؟\r\nج . اگر تفاوت فاحش است ، بنابر احتياط مصالحه كنند .\r\n\r\nصحّت تصرّف در اصل پول توسط رباگيرنده\r\n4292 . رباگيرنده‌اى اصل پول و بهره آن را گرفته است ، از آن پول به مقدار اصل پول كه براى خودش است ، به ديگرى قرض مىدهد يا تصرّف ديگرى در آن مىكند . آيا صحيح است ؟\r\nج . صحيح است .\r\n\r\nزندان نمودنى بدهكار ورشكسته\r\n4293 . اشخاص آبرومند ، متديّن ، كاسب و تجّارى كه به طريق مختلف ، ناخواسته و در حالت اضطرار گرفتار رباخواران گرديده‌اند ، تمامى دارايى خويش را از دست داده و از پرداخت چك‌هايى كه بابت معاملات خود صادر نموده بودند ، در شرايط عسر و حرج پيش‌بينى نشده‌ى مذكور ، عاجز مانده ، و با برگشت خوردن چك‌هايشان ، اكنون به عنوان صادر كنندگان چك بلامحل در زندان‌ها بسر مىبرند . آيا زندانى نمودن اين گونه افراد ، داراى وجاهت شرعى مىباشد ؟\r\nج . اگر متمكن است ، بايد بر اداى اصل قرض اجبارش نمايند ، نه مقدار ربا ، و گرنه با كفالت مهلتش دهند ، و اللَّه العالم .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\n\r\nبطلان اصل قرض با شرط زياده\r\n4294 . شرط زياده در ربا ، آيا اصل قرض را هم باطل مىكند ؟\r\nج . بله ، باطل مىكند .\r\n\r\nاضافه كردن مبلغ پس از پايان زمان طلب\r\n4295 . اگر كسى نتواند در موعد مقرر بدهكاريش را بپردازد ، آيا طلب‌كار مىتواند به اصل طلب خود اضافه كند ؟\r\nج . خير ، حرام است .\r\n\r\nمعامله‌ى نسيه بر سود\r\n4296 . جنابعالى يكى از راه‌هاى رهايى از ربا را معامله بر اصل سود به شرط قرض بيان فرموده‌ايد ، آيا اين معامله اگر نسيه باشد ، اشكال دارد ؟ و يا اگر اين معامله غير متعارف و غير معمول باشد - مثل معامله يك خودكار به پنجاه يا صد هزار تومان - اشكالى ندارد ؟\r\nج . خير ، اشكال ندارد .\r\n\r\nرهن منزل بدون اجاره\r\n4297 . فردى دو ميليون تومان وجه به ديگرى پرداخت كرده و او منزل را بدون دريافت اجاره به مدت يك سال در اختيار او قرار داده است ، حكم شرعى آن چيست ؟ آيا عمل او ربا محسوب مىشود ؟\r\nج . بله ، اين عمل ربا است .\r\n\r\nمحاسبه نرخ تورم در طلب‌كارها\r\n4298 . آيا كاهش و افزايش فاحش در دَيْن ضمان‌آور است ؟ و آيا مثلًا براى اداى صد\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nهزار تومان قرض ، مهريه ، مضاربه ، خمس و ساير ديون پس از بيست سال ، آيا پرداخت همان مبلغ اداى دين محسوب مىشود ؟ يا بايد به قيمت روز پرداخته شود و نرخ تورم ملاحظه گردد ؟ و آيا در اين مطلب بين تغيير فاحش با غير فاحش فرقى هست ؟\r\nج . احتياطاً بايد در قبال افزايش فاحش نرخ تورّم با هم مصالحه كنند .\r\n\r\nفروختن مبلغ به ضميمه چيز ديگر\r\n4299 . آيا جايز است مبلغى را به ضميمه چيزى ديگر ، به مبلغ بيشترى تا مدت معينى بفروشند ؟\r\nج . مانعى ندارد .\r\n\r\nقرض به شرط قرض\r\n4300 . آيا قرض به شرط قرض ، جايز است ؟\r\nج . خير ، جايز نيست .\r\n\r\nمسابقه گذاشتن جهت قرض همراه سود\r\n4301 . اگر كسى بگويد : هر كس به من فلان مقدار پول قرض بدهد ، فلان مقدار اضافى به او خواهم داد ، در اين مورد كه شرط زيادى در طرف صاحب پول نيست ، بازهم ربا است ؟\r\nج . با فرض اين كه نفس عقد قرض ، مشروط به زياده شده است ، ربا است .\r\n\r\nتكليف مال‌هايى كه از طريق ربا به دست آمد\r\n4302 . در صورتى كه رباخوار از عمل خود پشيمان شود ، مال‌هايى كه از طريق معامله\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nربوى به دست آمده را چه بايد بكند ؟ اگر صاحبان آن را نشناسد چه كند ؟\r\nج . اگر با علم و عمد مرتكب ربا در بيع يا قرض شد ، بايد زيادتى را بلكه مجموع را در بيع ربوى ، چه باقى باشد يا تلف شده باشد ، به مالك آن ردّ نمايد ؛ پس بايد از صاحبانش تفحص كند و اگر از دسترسى مأيوس شد ، از طرف آن‌ها ردّ مظالم دهد با اجازه‌ى از حاكم شرع على الاحوط و اگر مقدار مال و مالك مجهول بود ، احوط وجوب تخميس است ، و صورت جهل به حرمت با عذر يا بدون عذر ، بنابر احوط مثل صورت علم و عمد است .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n\r\nرباى معامله‌اى\r\n\r\nشروط رباى معامله‌اى\r\n4303 . لطفاً شروط رباى معامله‌اى را ذكر فرماييد ؟\r\nج . 1 ) آن كه عرفاً جنس آن دو يكى باشد ، 2 ) آن كه آنچه فروخته مىشود و آنچه در برابر آن خريده مىشود از چيزهايى كه با پيمانه يا وزن محاسبه مىشوند باشند ؛ پس در چيزى كه با مشاهده يا شمردن يا متر كردن و . . . فروخته مىشود ، رباى معاملى جاى ندارد .\r\n\r\nراه‌هاى گريز از رباى معاملى\r\n4304 . لطفاً راه‌هاى گريز و حيله‌هاى فرار از رباى معاملى را بيان فرماييد ؟\r\nج . با انتخاب يكى از راه‌هاى زير مىتوان از رباى معاملى رها شد :\r\n1 ) اين كه يكى از دو طرف معامله ، جنس ربوى خود را در برابر مبلغى به ديگرى بفروشند ، آنگاه جنس ديگرى را ، با همان مبلغ براى بيش از آن مقدار جنس خريده شده از او بخرد .\r\n2 ) اين كه هر كدام از دو طرف ، جنس خود را هبه‌ى غير معوضه نمايد به ديگرى ؛ بنابر جريان ربا در مطلق هبه يا به هبه معوضه آن گونه كه در كتاب بيع در فقه ذكر شده است .\r\n3 ) اين كه يكى جنس خود را به ديگرى قرض دهد و به دنبال آن ديگرى نيز جنس خود با اضافه آن را به او قرض دهد و پس از آن هر كدام ديگرى را\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nبرىء الذمه نموده و ببخشند .\r\n4 ) اين كه دو جنس مساوى را با همديگر معامله نمايند ، پس از آن مقدار اضافه را به ديگرى هبه نمايد ، البته هبه نبايد در معامله اوّل شرط شده باشد .\r\n5 ) ضميمه كردن چيزى به دو جنس ، مثل آن كه يك من گندم را به همراه دو خودكار بفروشد به دو من گندم به همراه يك خودكار .\r\n6 ) ضميمه كردن چيزى به طرف ناقص ، مثل آن كه يك من گندم و خودكار را با دو من گندم معامله كند .\r\n\r\nاختلاف دو شهر در شمارشى و كيلويى بودن يك جنس\r\n4305 . اگر در مكانى يك جنس مثل گردو با شمارش خريدوفروش شود و در جاى ديگر به صورت كيلويى ، آيا دو نفر از اين دو شهر مىتوانند دو نوع خوب و بد از آن جنس را معامله كنند ؟ و نحوه معامله آن‌ها در هر يك از شهرهاى خود يا شهر سوم به چه نحو بايد باشد ؟\r\nج . جنسى را كه در بعضى از شهرها با وزن و پيمانه مىفروشند و در بعضى از شهرها عددى معامله مىكنند ، اگر در شهرى كه آن را با وزن يا پيمانه مىفروشند زيادتر بگيرد ، ربا و حرام است و در شهر ديگر اگر عددى معامله كند و زيادتر بگيرد ربا نيست .\r\n\r\nثبوت رباى معاملى در غير بيع\r\n4306 . آيا در معاملات ديگر - غير از بيع ( مثل صلح ، اجاره و . . . ) - نيز رباى معاملى جارى است ؟\r\nج . ثبوت ربا در آنچه كه جارى مجراى بيع است نزد عرف ، خالى از وجه نيست .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n\r\nتعويض طلا\r\n4307 . آيا تعويض طلاى كهنه يا شكسته و مستعمل با طلاى نو اشكال دارد ؟\r\nج . اگر وزن يكى از آن‌ها زيادتر از ديگرى باشد و طلاى مغشوش به مقدارى كه ماليت داشته و معامله بر آن صورت مىگيرد نباشد ، حرام و باطل است .\r\n\r\nدريافت قند در برابر چغندر قند\r\n4308 . كارخانه‌هاى قند در روستاها ، نمايندگان و شركت تعاونىهايى داير كرده‌اند كه به چغندركاران در ازاى چغندر دريافتى پول يا قند تحويل مىدهند ، آيا دريافت قند در برابر چغندر قند حكم رباى معاملى را دارد ؟\r\nج . الحاق قند به اصل آن كه چغندر است ، به قاعده اصل و فرع ، محلّ تأمّل است .\r\n\r\nكارخانه‌هاى برنج‌كوبى\r\n4309 . اگر به كارخانه برنج‌كوبى مقدارى برنج جهت پاك كردن داده شود و كارخانه در ازاى دستمزد خود مقدارى برنج پاك كرده از برنج‌هاى تحويلى بردارد ، ربا محسوب مىشود ؟ اگر به شالىكار مقدار كمترى از برنج پاك شده خود را تحويل دهد ، چه حكمى دارد ؟\r\nج . اگر معاوضه نيست ، بلكه همان برنج است و جز عنوان مزد چيزى نيست ، ربا نمىباشد .\r\n\r\nمعاوضه‌ى آرد با گندم\r\n4310 . برخى از كارخانه‌هاى آرد يا مكينه‌هاى گندم پس از دريافت گندم از كشاورزان ، مقدار كمترى آرد به آن‌ها پس داده و دستمزد و هزينه آرد كردن را با رضايت مشترى از آرد برمىدارند ، آيا اين عمل رباى معاملى محسوب مىشود ؟ و اگر آرد تحويلى به\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nآن‌ها از همان گندم دريافتى نباشد چه طور ؟\r\nج . در صورتى كه معاوضه‌اى در كار نباشد و فقط به عنوان مزد آرد كردن بردارد ، ربا نيست .\r\n\r\nعوض كردن شير با مواد لبنى ديگر\r\n4311 . آيا عوض كردن شير با محصولات لبنى ديگر جايز است ؟ و اگر كسى شير را به كارخانه بدهد و در مقابل از شركت تعاونى همان كارخانه محصولات لبنى مورد نياز خود را تحويل بگيرد ، اشكال دارد ؟\r\nج . اگر جنسى را كه مىفروشد و عوضى را كه مىگيرد از يك چيز به دست آمده باشد و به عبارت ديگر ، حقيقت نوعيه‌ى آن‌ها يكى بوده و اصناف مختلف باشند ، بايد در معامله ، زيادى نگيرند ؛ پس اگر مثلًا يك من كره حيوانى بفروشد و در عوض آن يك من و نيم پنير بگيرد و يا سه كيلو شير بدهد و نيم كيلو كره يا پنير بگيرد ، ربا و حرام است .\r\n\r\nخريدوفروش ظروف نو و كهنه\r\n4312 . برخى ظروف مسى ، آلومينيومى و رويى با وزن خريدوفروش مىشوند ، آيا فروشنده مىتواند ظرف كهنه را از مشترى بگيرد و به جاى آن ظرف نو به او بدهد و ما به التفاوت را نيز با او محاسبه نمايد ؟ اگر اين معامله به صورت مبادله يا در دو معامله صورت پذيرد ، آيا شرعاً اشكال دارد ؟\r\nج . اگر در دو معامله صورت پذيرد ، جايز است .\r\n\r\n","description":"","footnote":"","page_name":" 285 ","page_number":285},
  {"content":"\r\n . \r\n","description":"","footnote":"","page_name":" 286 ","page_number":286},
  {"content":"\r\n\r\n\r\nاحكام اجاره\r\n\r\n","description":"","footnote":"","page_name":" 287 ","page_number":287},
  {"content":"\r\n . \r\n","description":"","footnote":"","page_name":" 288 ","page_number":288},
  {"content":"\r\n\r\n\r\nتقاص اجرت\r\n4313 . شخصى براى كسى با اجرت معينى كار مىكرده است ، پس از انجام عمل ، اجرت او را كمتر داده ، آيا مىتواند از ساير اموال او بقيّه‌اى اجرت را بردارد ؟ با فرض اين كه علم دارد كه او اشتباه كرده و بىجهت انكار مىكند ؟\r\nج . اگر راهى نداشته باشد ، مىتواند .\r\n\r\nشرط پرداخت مبلغ در صورت تأخير تخليه\r\n4314 . اگر ضمن عقد اجاره شرط شود در صورت تخلّف مستأجر از تخليه بعد از انقضاى مدّت ، موظّف است كه مثلًا سه برابر مال را بپردازد ، آيا در صورت تخلّف بدهكار مىشود ؟\r\nج . بدهكارى او به عنوان شرطى است كه در موقع اجاره آن را پذيرفته و اشكالى ندارد .\r\n\r\nاجاره از زرتشتيان\r\n4315 . اجاره نمودن منزل زرتشتيان چه حكمى دارد ؟ آيا مىتوان در آنجا درس خواند و يا جلسات قرآنى برگزار نمود ؟\r\nج . در هر صورت اجاره كردن محلّ از زرتشتى و دادن اجاره به او اشكال شرعى ندارد و مىتوانند در آن محلّ درس بخوانند يا جلسات قرآنى داشته باشند .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n\r\nاجاره‌ى زمين مورد اختلاف\r\n4316 . زمينى مورد اختلاف بين دو نفر است . اگر يك نفر از آن‌ها اين زمين را به شخصى اجاره دهد و اجاره‌كننده زمين را شخم بزند و شخص ديگرى بر آن زمين بذر بپاشد ، محصول زمين را چه كسى بايد برداشت نمايد ؟\r\nج . بذر از هر كه هست ، حاصل هم از اوست ، همان گونه كه اجرت زمين شخم زده هم بر اوست .\r\n\r\nنحوه‌ى ضامن شدن شخص ثالث در اجاره\r\n4317 . در بعضى موارد اجاره ، پيش از اجاره چكى از ثالث مىگيرند ، آيا چنين ضمانى حقيقى است يا صورى ؟\r\nج . تا پيش از تحقّق اجاره ، اين ضمان صورى است ، ولى در بقاى آن پس از اجاره ، ضمان حقيقى مىشود . زيرا آن ضمان اولى بقا دارد و همين در صحت ضمان كافى است ، و اما ضمان تعليقى متعارف كه ثالث مىگويد : اگر بدهكار دين را نداد من مىدهم ، اين مانند شرط است نه ضمان و در صحت آن تأمل است .\r\n\r\nاجاره دادن وجه نقدى\r\n4318 . آيا اجاره وجه نقدى مانند پول صحيح است ؟\r\nج . اگر قابل استفاده بوده و عين پول باقى باشد ، اجاره‌اش صحيح است و در غير اين صورت صحيح نيست .\r\n\r\nاجاره نمودن طلا\r\n4319 . طلاساز ، يك كيلو طلا را يك‌ساله اجاره مىكند كه با آن معاملاتى انجام دهد و آخر سال يك كيلو را با اجرت آن پس بدهد ، آيا چنين اجاره‌اى صحيح است ؟ راه\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nشرعى را در صورت عدم صحّت آن ، بيان فرماييد .\r\nج . اين اجاره باطل است ؛ زيرا در اجاره بايد عين مال باقى باشد كه در اينجا باقى نيست ؛ ولى راه حلّيت آن به اين صورت مىشود كه آن سود و اجرتى را كه مىخواهد در طول سال بدهد ، در مقابل جنسى كم ارزش معامله كند ، به شرط اين كه يك‌ساله يك كيلو طلا را به عنوان قرض بگيرد .\r\n\r\nاجاره زمين\r\n4320 . دو نفر زمينى را به صورت اجاره ، طبق قراردادى با سازمانى به تصرف مىگيرند و اعيانى ساختمانى همان زمين ( منظور غرفه ) را طبق نظر كارشناسى وقت به مبلغ تمام شده پنج ميليون تومان خريدارى و بهاى آن را طبق قرارداد به سازمان مذكور پرداخت مىنمايند . با توجه به اينكه در قرارداد آمده است : مدت اجاره پنج سال تمام خورشيدى است و با توجه به اينكه در زمان انعقاد قرارداد به صورت شفاهى مقرر گرديده كه مال الاجاره با توجه به نرخ تورّم و عرف جارى معيّن گردد . بفرماييد :\r\n1 ) آيا چنين قراردادى صحيح است ؟\r\nج . بلى ، صحيح است ، اگر در پنج سال اوّل مال الاجاره را معلوم كرده‌اند و مالك ساختمان و مستأجر زمين است و طرفين بايد طبق قرارداد عمل كنند .\r\n2 ) اگر سازمان مذكور همين مورد معامله را پس از گذشت پنج سال از قرارداد اوّل ، توسط قرارداد ديگرى به شخص ديگرى واگذار نمايد ، آيا صحيح است ؟ با توجه به اينكه در قرارداد شخص اوّل آمده است موضوع قرارداد جزءاً يا كلًا غير قابل انتقال يا واگذارى به هر شكل به غير ، اعمّ از حقيقى يا حقوقى مىباشد .\r\nج . اگر شرط فعل كرده‌اند ، تكليفاً خلاف شرع نموده ؛ اما وضعاً باطل نيست و اگر به نحوى به شرط نتيجه برگردد ، تابع شرط است .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n\r\nاجاره حرم امام‌زاده\r\n4321 . فردى در حرم يكى از امام‌زاده‌ها ، سال‌ها روضه‌خوانى مىكرده است . اكنون هيأت امناى امام‌زاده قصد دارند ماهانه مبلغى از وى اجاره بگيرند . چه حكمى دارد ؟\r\nج . اين وجهى ندارد ، ولى خوب است خود او قدرى از سود حاصله را به مستحقى بدهد كه آن را در تعميرات يا امور ديگر آن امام‌زاده صرف كند .\r\n\r\nفروش مال الاجاره\r\n4322 . خانه‌اى را جهت كلاس درس زبان به مدت يك سال اجاره كرديم ، ولى موجر بعد از چند ماه اعلام كرد : خانه را فروخته‌ام ، آن را تخليه كنيد و ما نيز تخليه نموديم و كليد خانه را براى گرفتن پول رهن نزد خود نگه داشتيم اما موجر بعد از دو ماه ادعاى اجاره مىكند ، لطفاً وظيفه ما را بيان فرماييد ؟\r\nج . اگر با توافق ، اجاره را اقاله كرديد ، موجر ديگر حق اجرت اجاره را ندارد .\r\n\r\nاجاره زمين‌هاى وقفى\r\n4323 . در مورد اجاره زمين‌هاى اوقافى لطفاً بفرماييد تعيين مبلغ اجاره به عهده عرف است يا خود مستأجر يا كارشناس و لطفاً بفرماييد مخارجى كه در آن صورت مىگيرد ، به عهده چه كسى است ( در صورتى كه اين زمين‌ها سال‌ها دست مستأجران است و اجاره آن را به حساب مسجد يا حسينيه مىريزند . )\r\nج . تعيين مبلغ اجاره به عهدهء متولى شرعى وقف با لحاظ مصلحت وقف است و مخارج هم به توافق متولى و مستأجر مربوط است و با نبود متولّى ، به حاكم شرع مربوط است .\r\n\r\nاختلاف مالك و صاحب سند در مال الاجاره\r\n4324 . آيا مستأجر بايد اجاره بهاء را به كسى كه خود را صاحب ملك مىداند و آن را به\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nمستأجر اجاره داده است بپردازد و يا به كسى كه سند ملك دارد و ادعاى مالكيت مىكند ؟\r\nج . به ذو اليد ( كسى كه ملك در دست او است ) مىپردازد ، مگر آن كه خلاف آن ثابت شود .\r\n\r\nشرط ضرر\r\n4325 . شخصى مزرعه و باغ خود را همراه آب ، اجاره داده است و شرط كرده كه اگر ضررى متوجه محصول شد ، بر عهده مستأجر است و مستأجر هم مقدار زيادى ضرر كرده ، آيا شرط انجام شده صحيح است ؟\r\nج . صحيح است .\r\n\r\nاستفاده از مورد اجاره پس از اتمام قرارداد\r\n4326 . اگر مستأجر در پايان مدت اجاره ، خانه‌اى پيدا نكرد ، آيا به ناچار مىتواند در منزل استيجارى قبلى بماند تا خانه‌اى پيدا كند و اگر موجر راضى نباشد ، آيا حكم غصب پيدا مىكند ؟\r\nج . حكم غصب پيدا مىكند .\r\n\r\nاجاره طلا\r\n4327 . آيا اجاره دادن طلا ( در صورت رواج آن ) صحيح است ؟ اگر براى فروش و معامله با آن باشد ، چه وجهى دارد ؟ و اگر براى زينت باشد ، چه حكمى دارد ؟\r\nج . در صورت فروش طلاهاى مبادله شده ، به لحاظ آن كه عين مورد اجاره باقى نمىماند ، اجاره صحيح نيست ؛ اما اجاره طلا براى زينت در مدت معين و بازگرداندن عين آن بلامانع است .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\n\r\nساختن مرغ‌دارى در زمين اجاره‌اى\r\n4328 . شخصى زمينى را به فردى اجاره داده است كه در آن زمين مرغ‌دارى درست كند - كه اين كار را مىكند - اما بعد از مدتى يكى از وارث‌ها از مستأجر مىخواهد تا زمين را تخليه كند و مرغ‌دارى خود را از آنجا ببرد يا خراب كند ، اما مستأجر مىگويد : اين همه خرج كردم و حاضر نيستم اينجا را تخليه نمايم ، آيا حق با مالك است يا مستأجر ؟\r\nج . تا مدت اجاره باقى است ، حق با مستأجر است و همچنين اگر شرطى ضمن عقد شده است .\r\n\r\nانبار كردن پاركينگ اجاره شده\r\n4329 . شخصى منزلى را اجاره كرده است ؛ اما از پاركينگ خانه به منظور انبار كردن اجناس به منظور فروش استفاده مىنمايد ، آيا شرعاً جايز است ؟\r\nج . اگر خلاف قرارداد در اجاره نباشد ، مانعى ندارد .\r\n\r\nتغيير مبلغ اجاره متناسب با تورم\r\n4330 . اگر ضمن عقد اجاره شرط شود كه مبلغ اجاره با تورم سطح زندگى به تناسب افزايش يابد ، چه وجهى دارد ؟\r\nج . اگر منظور ، اجاره‌هاى بعدى باشد و يا به نحو شرط ضمن عقد باشد ، به توضيحى كه در مسأله‌ى 1736 رساله آمده است ، جايز است .\r\n\r\nاستفاده مستأجر از حياط مشترك\r\n4331 . در حياط مشترك ميان صاحب خانه و مستأجر آيا در نبود صاحب خانه ، مستأجر مىتواند از حياط و ديگر امكانات خانه استفاده كند ؟\r\nج . اگر با رضايت صاحب خانه باشد ، جايز است .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n\r\nمستأجر متوفى\r\n4332 . اگر شخصى منزلى را اجاره كند و پس از مدتى فوت كند ، در صورتى كه وصيت نكرده باشد ، آيا بدهى بقيه اجاره به عهده همسرش است يا از اصل مال برداشته مىشود ؟ و آيا بعد از مرگ مستأجر ورثه مىتوانند اجاره را فسخ كنند ؟\r\nج . بدهى از اصل مال برداشته مىشود و تا مدت اجاره تمام نشده ، اگر در عقد اجاره شرط استفاده شخص مستأجر نشده است ، حق فسخ ندارند . ( مسأله‌ى 1757 رساله . )\r\n\r\nآزار و اذيت همسايگان به واسطه اجاره\r\n4333 . در همسايگى ما ، مؤسسات يا مدارسى محلى را اجاره كرده‌اند و باعث آزار و اذيت همسايگان مىشوند و به تذكرات ديگران هم اهميت نمىدهند ، چه بايد كرد ؟\r\nج . از موجر بخواهيد ديگر به آن‌ها اجاره ندهد ، و اگر اذيت و آزار آن‌ها به حدّ حرام مىرسد ، به حاكم شرع مراجعه كنيد .\r\n\r\nاجاره قرآن و نماز و روزه خوانده شده\r\n4334 . آيا كسى كه قرآن مىخواند و اجرت مىگيرد مىتواند چند ختم قرآن كند و اگر كسى آمد و از وى ختم قرآن يا نماز يا روزه خواست بگويد مثلًا چند روز پيش يك ختم قرآن كردم و يا يك سال نماز و روزه را كه قبلًا انجام داده‌ام به كسى هبه نكرده‌ام ، ثواب آن را به فرد مورد نظر شما هبه مىكنم و طرف مقابل هم قبول كند و اجرت آن را هم بدهد ، آيا صحيح است ؟\r\nج . اگر منظور اجرت عمل است ، صحيح نيست و اگر در قبال اهداى ثواب است ، مانعى ندارد .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n\r\nنحوه پرداخت اجاره\r\n4335 . آيا موجر مىتواند كرايه يك سال يا دو سال را مطالبه كند ؟ و آنچه اكنون متداول است كه در پايان ماه كرايه را مىپردازند ، آيا خلاف ضوابط شرعى نيست ؟\r\nج . هر كدام باشد ، با توافق دو طرف جايز است و بدون آن ، به مسأله‌ى 1739 رساله مراجعه شود .\r\n\r\nاجاره جنس فروخته شده\r\n4336 . اموالى به فردى فروخته شده است و تحويل داده شده است تا سند در آينده رسماً به نام خريدار انتقال يابد ، آيا فروشنده مىتواند در اين فاصله بين فروش عادى تا انتقال سند رسمى ، شرعاً اجاره‌اى با خريدار منعقد نمايد و اجاره طلب كند ؟\r\nج . خير ، نمىتواند .\r\n\r\nادعاى سفاهت موجر\r\n4337 . فردى منزلى را به مدت 15 سال اجاره كرده و اجاره‌نامه رسمى هم تنظيم شده است ، ولى بعد از فوت موجر ، وارث او ادعا مىكند كه موجر سفيه بوده و اجاره باطل است ، اين مسأله چه حكمى دارد ؟\r\nج . مجرد ادّعاى آن‌ها ، اثرى ندارد .\r\n\r\nكم كردن دست مزد توسط وكيل موجر\r\n4338 . بنده وكيل شخصى هستم ، به اين صورت كه صاحب كار پولى را به عنوان دستمزد براى كارگران به بنده مىدهد ، ولى بنده به كارگران ، كمتر از آن مبلغ مىدهم و بقيه آن را براى خودم بر مىدارم ، آيا جايز است ؟\r\nج . جايز نيست .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n\r\nاجاره منزل مشتبه\r\n4339 . اگر كسى خانه‌اى را اجاره كند و بعداً متوجه شود صاحب خانه آن خانه يا قسمتى از آن را با پول ربا خريده است ، وظيفه چيست ؟\r\nج . چون معاملات به ذمّه واقع مىشود ، مالكيت صاحب خانه براى آن خانه اشكال ندارد .\r\n\r\nادامه كسب پس از اتمام قرارداد اجاره\r\n4340 . آيا ادامه‌ى كسب پس از انقضاى مدت اجاره مغازه يا پاساژ يا هر محل كسب ديگرى ، شرعاً جايز است ؟\r\nج . اگر شرطى ضمن عقد قبلى نبوده است ، جايز نيست .\r\n\r\nتبديل شغل در محل مغازه\r\n4341 . فردى مغازه‌اى را براى آرايشگرى اجاره كرده است و در مدت باقى اجاره ، مىخواهد مغازه را به كبابى تبديل كند ، آيا مالك مىتواند در بقيه مدت اجاره ، كرايه را چند برابر كند ؟\r\nج . اگر شرطى در كار نبوده است ، نمىتواند اضافه كند .\r\n\r\nاجاره دام\r\n4342 . در بعضى مراتع ، شخصى چند گاو را از ديگرى اجاره كرده و تا مدت - مثلًا يك سال - خرج حيوانات را داده و از منافعشان بهره‌مند مىشود و پس از اتمام مدت ، گاوها را با همان خصوصيات به صاحب آن‌ها رد نموده و به ازاى هر يك هم مبلغى مىپردازد ، لطفاً بفرماييد اين چه نوع معامله‌اى است ؟ و چه حكمى دارد ؟\r\nج . اين اجاره صحيح است و مبلغ پرداختى هم اجرت اجاره است .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\n\r\nخسارت كالا در باربرىها\r\n4343 . مؤسساتى مانند پست و حمل و نقل ، با دريافت اجرت معينى اقدام به حمل و رساندن كالا به مشترك مىكنند ، در صورتى كه كالا بر اثر سرقت يا آتش‌سوزى و . . .\r\nتلف شود و يا خسارت ببيند ، آيا ضامن كالا مىباشند ؟\r\nج . اگر اجير و حامل افراط و تفريطى نكرده باشند ، ضامن نيستند .\r\n\r\nصيد كردن از سدّ اجاره داده شده\r\n4344 . سدّى توسّط جهاد سازندگى تأسيس شده است ، بعد از پر كردن آب ، در آن ماهى پرورش داده مىشود . پس از مدّتى سدّ ، در اختيار سازمان آب قرار گرفته و اين جانب آن سدّ را با ماهىهايش از آن سازمان اجاره نموده‌ام . بعضى از مردم به تصوّر اين كه ماهى اوّليه را جهاد ريخته است و به احتمال اين كه ماهى در آب را هر كس صيد كند مال او مىباشد ، ماهىها را از آن سدّ صيد مىنمايند . آيا شرعاً جايز است ؟\r\nج . از خصوص مورد سؤال اطّلاع نداريم ، ولى آن چه مىتوان در مورد مسأله گفت اين است كه سدّى كه جهاد به وجود آورده ، چنان‌چه در زمين مباح احداث شده و در اختيار سازمان آب قرار داده اگر شخصى آن سدّ را با ماهىهاى آن از مسئولين مربوطه اجاره كرده باشد ، هر گونه تصرّف و انتفاع از سدّ ، متعلّق به آن شخص است و افراد ديگر حقّ اصطياد ندارند و اگر خصوصيّات مورد نزاع باشد ، محتاج به مرافعه‌ى شرعيّه است .\r\n\r\nلزوم عمل به مفاد اجاره\r\n4345 . دو باب مغازه به صورت رهن و اجاره ، بيست سال قبل كرايه داده مىشود . از بابت رهن مبلغ سى هزار تومان و از بابت كرايه ماهيانه هزار تومان تعيين مىشود و با شرايط ذيل اجاره داده مىشود .\r\nالف ) مدت اجاره سه سال تمام است .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nب ) پس از پايان مدت سه‌ساله ، مستأجر ملزم به تخليه و تحويل مغازه‌ها مىباشد كه در برابر اخذ مبلغ مورد رهن ، مغازه‌ها را صحيح و سالم و بدون عذر و بهانه تحويل دهد ( مالك وجهى به عنوان سرقفلى يا پيشينه - حقّ كسب و پيشه - از مستأجر دريافت نكرده است ) .\r\nج ) مستأجر حق واگذارى مغازه به غير را ندارد .\r\nبه مدت پنج سال هر دو طرف ، مالك و مستأجر با رضايت كامل رابطه‌اى استيجارى خود را ادامه مىدهند . مستأجر كرايه خود را مىدهد و مالك دريافت مىكند . در سال پنجم مجدداً اجاره‌نامه‌اى جديد با همان سه شرط بالا تنظيم مىگردد . فقط مبلغ كرايه از هزار تومان به هزار و دويست تومان افزايش مىيابد . شروع قرارداد جديد سال شصت و سه بوده است . پانزده سال قبل ، پس از پايان مدت سه‌ساله يعنى سال سررسيد اجاره ، صاحب مغازه با پرداخت مبلغ مورد رهن خواستار تخليه مغازه و گرفتن مغازه‌هاى خود مىشود . مستأجر از تخليه مغازه خوددارى مىكند و چون صاحب مغازه از ادامه‌ى رابطه‌اى استيجارى رضايت نداشته است ، اجاره‌ى ماهيانه را به حساب صندوق دادگسترى واريز مىنمايد . صاحب مغازه دوازده سال است اين كرايه را نگرفته است . بفرماييد :\r\n1 ) پس از پايان سه سال ( سررسيد اجاره ) ، بدون رضايت صاحب مغازه ، تصاحب در آن شغل حلال است يا حرام ؟\r\n2 ) آيا اين تصرّف غاصبانه مىباشد يا خير ؟\r\n3 ) آيا شرعاً مستأجر براى تخليه مغازه حق درخواست سرقفلى يا پيشينه كسب از صاحب مغازه را دارد ؟\r\n4 ) اگر پس از پايان مدّت اجاره ، مستأجر وجهى به عنوان سرقفلى يا پيشينه كسب از شخصى كه محل را با شرايط فوق‌الذكر به او اجاره داده بگيرد ، حلال است يا حرام ؟\r\n5 ) اگر مستأجر كه مدت اجاره‌اش گذشته است ، بدون رضايت صاحب مغازه ، دكان را\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nدر اختيار فرد ديگرى قرار دهد و مقدارى سرمايه در اختيار او قرار دهد كه كاسبى كند ( مستأجر اوّلى مدت اجاره‌اش تمام شده و در مغازه حضور ندارد ) آيا توقّفش در آن محل حرام و غصبى است ؟\r\n6 ) اگر مالك رضايت نداشت و مستأجر پس از پايان سررسيد اجاره ، مغازه را خالى نكرد و مالك به دادگسترى شكايت كرد و دادگسترى بر اساس قوانين ، حكم داد كه مستأجر در مغازه بماند ، آيا اين توقّف در مغازه بدون رضايت مالك حرام و توقّفش غصبى است ؟\r\nج . اگر پولى نگرفته و مدّت اجاره سرآمده ، مالك حق دارد درخواست تخليه كند .\r\n\r\nفسخ اجاره توسط مستأجر\r\n4346 . شخصى منزلى را براى مدت معينى اجاره كرده است ، ولى بعد از گذشت مدتى ، آن را فسخ نموده است ، آيا فسخ اجاره توسط او صحيح است ؟ آيا موجر مستحق دريافت اجاره‌ى روزهاى قبل از فسخ هست ؟\r\nج . فسخ يك طرف اجاره صحيح نيست و موجر استحقاق دريافت اجاره‌ى روزهاى قبل را دارد .\r\n\r\nحق كميسيون دلال‌هاى اجاره\r\n4347 . آيا دلال در برابر راهنمايى و همراهى كردن مشترى براى نشان دادن منزلى جهت اجاره يا فروش ، حق مطالبه اجرت دارد ؟ چنان‌چه شخصى در آن روز معامله انجام ندهد و بعد از چند روز ديگر شخصاً نزد مالك رود و معامله را انجام دهد ، بدون اطلاع دلال ، آيا در اين صورت باز دلال حق اجرت گرفتن دارد ؟ و اگر اين كار براى فرار از پرداخت حق دلالى باشد ، چه وجهى خواهد داشت ؟\r\nج . دلال حق گرفتن حق الزحمه‌اى خود را دارد .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n\r\nمخارج انجام شده در مورد اجاره\r\n4348 . اگر مستأجر از موجر بخواهد اصلاحات و تغييراتى در ملك و مال مورد اجاره ايجاد كند ، مخارج آن بر عهدهء موجر است يا مستأجر ؟\r\nج . مخارج آن بر عهدهء موجر است .\r\n\r\nاجاره‌ى مال الاجاره به مبلغ بالاتر\r\n4349 . شخصى منزلى را اجاره مىكند ، سپس آن را با مبلغى بيشتر اجاره مىدهد و رضايت صاحب‌خانه را نيز جلب مىكند . آيا اين اجاره صحيح مىباشد ؟\r\nج . اگر صاحب ملك با او شرط كند كه فقط خود او از آن استفاده نمايد ، مستأجر نمىتواند آن را به ديگرى اجاره دهد ، و اگر شرط نكند ، مىتواند آن را با همان مبلغ اجاره به ديگرى اجاره دهد . اما اگر بخواهد به زيادتر از مقدارى كه اجاره كرده اجاره دهد ، بايد در آن كارى مثل تعمير و سفيدكارى انجام داده باشد يا به چيزى غير از آنچه اجاره كرده ، اجاره دهد مثلًا اگر در برابر پول اجاره كرده به گندم يا چيز ديگر اجاره دهد و در غير اين دو صورت اجاره به مقدار زيادتر جايز نيست ، ( جهت توضيح بيشتر به مسأله‌ى 1724 رساله مراجعه شود . )\r\n\r\nاحكام خيار در اجاره\r\n4350 . آيا تمام خيارات بيع در اجاره نيز جارى مىشود ؟\r\nج . غير از خيار مجلس ، حيوان و خيار تأخير ، بقيه خيارات در اجاره جارى است .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n\r\nكارگر و كارمند\r\n\r\nاستخدام نابالغ\r\n4351 . آيا جايز است انسان كودك نابالغى را اجير كند و به عنوان كارگر استخدام نمايد ؟\r\nتكليف حقوقى كه به او مىدهد چيست ؟\r\nج . اگر اجير كردن او و حقوق دادن به او با اذن ولىّ او باشد ، جايز است .\r\n\r\nاجرت افراد كم عقل\r\n4352 . فردى ناقص العقل در منزل اقوام خود بعضى از كارهاى آن‌ها را انجام مىدهد ، آيا مستحق اجرت است ؟\r\nج . در صورتى كه با اجازه ولىّ او باشد ، اشكالى ندارد و مستحق اجرت است .\r\n\r\nبرداشتن مبلغ بيشتر از اجرت خود\r\n4353 . شخصى به عنوان « طرح كاد » در جايى كار مىكرد و صاحب مغازه بدون اين كه تعيين كند گفته بود مبلغى به تو مزد مىدهم ، ولى شاگرد راضى نشده و بدون اجازه مبلغ بيشترى برداشته است ، حكمش چيست ؟\r\nج . ضامن مبلغ اضافى از اجرت المثل است و بايد آن را به صاحب مغازه برگرداند .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n\r\nجنس به جاى مزد كارگر\r\n4354 . آيا مدير عامل كارخانه دولتى مىتواند از محصولات كارخانه به جاى مزد به فردى پرداخت نمايد ؟\r\nج . مدير بايد طبق مقررات آن كارخانه رفتار كند .\r\n\r\nكنترات ساختمان\r\n4355 . اگر بنّايى اجير شود كه ساختمانى را بسازد ، آيا مىتواند فرد ديگرى را به مبلغى كمتر براى اتمام آن ساختمان اجير نمايد ؟\r\nج . جايز نيست ، مگر اين كه بخشى از كار را انجام داده باشد . ( مسأله‌ى 1725 رساله و نيز 1758 . )\r\n\r\nكار بنّاى جُنُب در مسجد\r\n4356 . بنايى است كه براى كار بنايى وارد مسجد مىشود ، در حالى كه جنب بوده است ، اجرت وى چه حكمى دارد ؟\r\nج . اجرت او حرام نيست ، هر چند بودن او در مسجد حرام بوده است .\r\n\r\nقوانين اداره كار\r\n4357 . آيا كارفرماها و كارگران بايد در حال حاضر تابع قوانين اداره كار باشند ؟ يا مىتوانند بدون توجه به قوانين بين خود توافقاتى داشته باشند ؟\r\nج . شرعاً مىتوانند به صورت توافقى عمل كنند .\r\n\r\nامتناع صاحب كار از پرداخت مزاياى كارگر\r\n4358 . اگر شركت‌هاى خصوصى و دولتى از پرداخت بعضى امتيازات مالى و مزاياى كارگران مشمول قانون كار خوددارى كنند ، تكليف چيست ؟\r\nج . اگر اجرت مقرره‌ى آن‌ها را بدهند ، مانعى ندارد .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n\r\nكم كارى بنا در اتمام كار\r\n4359 . اگر كسى كار ساختمانى را به بنايى بدهد كه بعد از انجام مقدارى از كار به دنبال كار ديگرى برود و به دنبال منافع خود باشد و دنباله كار را به هر بهانه‌اى عقب بيندازد ، آيا صاحب كار مىتواند فسخ كند يا خير ؟\r\nج . اگر شرط مدت معينى را كرده يا صاحب كار به اين صورت ضرر مىكند ، حق فسخ دارد .\r\n\r\nعمل حرام اجير\r\n4360 . اگر كسى اجير شده باشد كه قرآن بخواند ، اما در كنار آن كار حرامى را انجام دهد - مثلًا بدون وضو و عمداً دست به قرآن بزند - آيا اين عمل وى موجب فساد معامله مىشود يا خير ؟\r\nج . صحت اجاره بدون اشكال است ، لكن او عمل حرامى انجام داده است .\r\n\r\nاجير مغبون\r\n4361 . آيا اجير مغبون كه با جهل به اجرت به كمتر از آن اجير شده ، حق فسخ معامله را دارد يا خير ؟ و آيا كارفرما حقوق گذشته او را مديون است يا خير ؟\r\nج . بله ، حق فسخ را دارد و مستحق حقوق گذشته‌اش مىباشد .\r\n\r\nبالا رفتن حق العمل\r\n4362 . اگر كسى قرارداد عملى را با شخصى در مدت معينى منعقد نمايد كه مثلًا ظرف چند ماه يا چند هفته يا روز انجام دهد و اجرت هم معين شده باشد ولى بعد به جهاتى حق العمل در بازار بالا رود ، آيا اجير مىتواند بيش از مقدار معين شده را طلب كند يا خير ؟\r\nج . خير ، نمىتواند .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n\r\nغيبت كارمندان از كار\r\n4363 . كارمندان دولت كه در ساعاتى از روز يا تمام روز را به علت مشخصى در سر كار حاضر نمىشوند و مسئولان هم براى آن‌ها غيبت نمىزنند ، آيا مستحق اجرت آن روز يا ساعت مىباشند يا خير ؟ و اگر مسئول فقط بگويد مسئوليت شرعى به عهده كارمندان يا كارگران است و ديگر غيبت نزند ، از ايشان سلب مسئوليت شده است ؟\r\nج . بايد طبق مقررات با آن‌ها رفتار شود .\r\n\r\nكم كردن حق بازنشستگى از حقوق كارمندان\r\n4364 . آيا برداشت دولت از حقوق كارمندان جهت بازنشستگى بدون رضايت كارمندان ، جايز است ؟\r\nج . اگر شرطى از ابتدا نيست ، جايز نيست .\r\n\r\nاتلاف وقت كارمندان دولت\r\n4365 . در صورتى كه كارمندى براى ساعت مشخصى در روز استخدام شود ، اگر در آن ساعت‌ها مشغول مطالعه شود يا بدون اشتغال خاصّى بىكار بماند ، آيا در قبال آن ساعات مىتواند حقوق دريافت نمايد ؟\r\nج . اگر كارى كه بايد انجام شود ترك مىكند ، جايز نيست .\r\n\r\nاضافه كارى\r\n4366 . برخى از كارمندان وظايف محوله خود را در ساعات ادارى انجام نداده و بعد از ساعت ادارى به آن مىپردازند و در قبال آن اضافه حقوق دريافت مىدارند ، آيا اين عمل جايز است ؟\r\nج . جايز نيست .\r\n\r\n","description":"","footnote":"","page_name":" 305 ","page_number":305},
  {"content":"\r\n\r\n\r\nصورت صحيح اجاره و رهن\r\n4367 . اجاره و رهن صحيح را با مثالى توضيح فرماييد .\r\nج . اگر ضمن اجاره شرط شود كه پولى به عنوان قرض يا غير آن به صاحب‌خانه داده شود ، صحيح است .\r\n\r\nتصرف موجر در رهن\r\n4368 . آيا موجر مىتواند از مبلغى كه به عنوان رهن گرفته است ، استفاده كند ؟\r\nج . چون مقصود از عنوان رهن همان قرض است ، لذا موجر مىتواند از آن استفاده كند .\r\n\r\nرهن بدون اجاره\r\n4369 . آيا رهن تنها ، بدون اين كه اجاره داده شود - مثل اين كه يك ميليون تومان به صاحب‌خانه بدهيم و آن را به مدّت يك سال رهن كنيم - صحيح است ؟\r\nج . اگر رهن شرعى باشد كه وثيقه‌ى دين و بدهكارى است ، براى فروش آن در صورت عدم وصول ، مانع ندارد ؛ ولى در رهن ، راهن و مرتهن از تصرّف ممنوع هستند مگر با اذن ديگرى و آن چه مرسوم است كه اسم آن را رهن مىگذارند ، واقعاً رهن نيست و چنان‌چه ضمن قرض شرط شود ، ربا و حرام و باطل است .\r\nولى مىتوانيد منزل را به مبلغ كمى اجاره نماييد و ضمن اجاره شرط كنيد كه يك ميليون قرض به صاحب‌خانه دهيد ، كه در اين صورت بىاشكال است .\r\n\r\nدادن وديعه به موجر\r\n4370 . مرسوم است هنگام اجاره كردن مسكن يا مغازه‌اى ، مستأجر مبلغى به عنوان وديعه به موجر مىپردازد كه به نسبت مبلغ وديعه از اجاره‌ى كامل مسكن كم مىشود ،\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nاين گونه معامله چه صورت خواهد داشت ؟\r\nج . اگر ضمن اجاره شرط قرض يا وديعه شده ، اشكال ندارد . ( مسأله‌ى 1834 رساله . )\r\n\r\nسرقفلى\r\n4371 . چه راهى براى تصحيح معامله سرقفلى وجود دارد و گرفتن سرقفلى به چه نحوى حرام خواهد بود ؟\r\nج . مىشود ضمن عقد اجاره آن را شرط كنند .\r\n\r\nتعيين اجاره بها در صورت خريد سرقفلى\r\n4372 . در صورت خريد سرقفلى مغازه ، اجاره آن بايد به چه صورتى انجام گيرد ؟ آيا مبلغ اجاره را بايد مطابق قانون تعيين نمود يا در دست صاحب ملك است ؟\r\nج . دست صاحب ملك است .\r\n\r\nادعاى سرقفلى مستأجر\r\n4373 . مغازه و ساختمانى را به عنوان امانت به كسى دادم و براى تحويل آن مدتى معين نشده و چون آن ملك براى وى منافعى داشت ، ماهيانه مبلغى را پرداخت مىكرد ، اكنون ادعاى مالكيت دارد و تقاضاى سرقفلى نموده است ، لطفاً وظيفه ما را بيان فرماييد ؟\r\nج . ادعاى مالكيت او يا تقاضاى سرقفلى اعتبارى ندارد .\r\n\r\nسرقفلى فروخته شده\r\n4374 . اگر فردى خانه‌اى را خريدارى نمايد كه مغازه تجارى آن در اجاره شخص ديگرى باشد و مالك ، سرقفلى آن را به مستأجر فروخته و مستأجر هم آن را به\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nشخص ديگرى فروخته باشد ، در صورت پايان مدت اجاره و درخواست تخليه مغازه ، عوض سرقفلى را چه كسى بايد بپردازد ؟ مالك سابق يا مستأجر قبلى يا خريدار خانه ؟\r\nج . اگر خريدار مطلع بوده كه قهراً در نحوه‌ى خريد ملاحظه كرده است و بايد خودش بپردازد و اگر مطلع نبوده ، مالك سابق بايد بپردازد ، با فرض اين كه در ثمن ، فروش ملاحظه نشده است .\r\n\r\nمعامله سرقفلى\r\n4375 . مستأجرى سرقفلى مغازه‌اى را بدون آن كه در قرارداد قيد شود كه مستأجر حق واگذارى آن را بدون اطلاع مالكين ندارد ، آن را معامله كرده است ، آيا معامله او جايز بوده است ؟\r\nج . ظاهراً اشكال ندارد .\r\n\r\nسرقفلى و اجاره\r\n4376 . شخصى سى سال قبل از مالكى مغازه‌اى به عنوان اجاره تقاضا مىكند . مالك مىگويد : اگر بتوانيد مستأجرى كه فعلًا در مغازه است را راضى كنيد ، به شما اجاره مىدهم . متقاضى مبلغ هفت هزار تومان به مستأجر سابق داده و كليد و مغازه را تحويل مىگيرد و با اجازه مالك ، كل ساختمان را تجديد بنا و هر سه سال اجاره را مطابق معمول و رضايت مالك مىپردازد . آيا سرقفلى اين مغازه پس از سى سال مربوط به مستأجر فعلى مىباشد ؟\r\nج . اگر ضمن عقد اجاره ، شرطى كه موجب حقى براى او شود صورت نگرفته ، مثل اين كه بعداً هم به او اجاره دهد سرقفلى ندارد ، ولى براى تعمير ساختمان حقّ دارد .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n\r\nادعاى سرقفلى از سوى مستأجر\r\n4377 . حدود سى سال قبل موجر به مستأجر گفته است : ملك را به تو اجاره مىدهم ، اگر مستأجر قبلى را براى بيرون رفتن حاضر كنى و او هم مبلغى به مستأجر اولى داده و او رفته و مستأجر دوم در طول چند سال ملك را اجاره كرده و مال الاجاره را مرتّب داده است . حالا كه مىخواهد ملك را تخليه كند ، ادّعاى سرقفلى مىكند ، آيا مستأجر دوّم داراى حقّ سرقفلى است ؟\r\nج . چون در اجاره‌ى اولى و دومى صحبتى از سرقفلى نبوده و منشئى براى آن نيست ، مستأجر دومى استحقاق سرقفلى ندارد .\r\n\r\nاضافه كردن اجاره پس از واگذارى سرقفلى\r\n4378 . سرقفلى مغازه‌اى را شخصى چند سال پيش به ديگران واگذار نموده و اجاره‌اى كه به مالك مىپردازند از نرخ روز بسيار كمتر است ، آيا مالك مىتواند مقدار اجاره را زياد كند ؟\r\nج . بله ، در اوّل اجاره مىتواند مقدار اجاره را زياد نمايد .\r\n\r\nواگذارى سرقفلى\r\n4379 . اگر سرقفلى مغازه‌اى را با اجاره‌ى معيّن و بدون تعيين مدّت اجاره به صورت جداگانه خريدارى نمايند . پس از گذشت يك ماه و پرداخت اجاره ، آيا مىتواند آن سرقفلى را به قيمت روز به ديگرى واگذار نمايد ، در حالى كه در اجاره‌نامه شرط شده كه واگذارى مغازه بايد با رضايت مالك باشد ؟\r\nج . با فرض اين كه فروش سرقفلى و اجاره ، مستقل و جداى از هم بوده‌اند ، بر فرض بطلان اجاره ، ضررى به صحّت فروش سرقفلى اگر به نحو شرعى صورت گرفته باشد ، نمىزند و در اين صورت مالك عين ، ثانياً حق ندارد سرقفلى را بفروشد و مشترى سرقفلى هم براى واگذارى به غير بايد رضايت مالك را\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nتحصيل نمايد و چون اجاره‌ى ماهانه براى حدّ اقل زمان - كه يك ماه باشد - معيّن بوده ، اجاره محقّق شده است .\r\n\r\nسرآمدن اجاره‌ى مغازه‌هاى سرقفلى\r\n4380 . 1 ) دكان‌هايى واقع در پاساژى با پرداخت سرقفلى بدون شرط ضمن عقد اجاره داده شده و مدّت اجاره‌ى آن‌ها منقضى گرديده ، چنان‌چه اجرت المثل آن‌ها به ميزان اجاره‌ى دكان‌هاى مشابه آن محلّ مطالبه شود ، چه حكمى دارد ؟\r\n2 ) با فرض مسأله‌ى فوق آيا ادّعاى مستأجر به اين كه من اجاره‌ى خودم را مثل دكان‌هاى ديگرى كه خارج از اين مجموعه است مىپردازم ، با عدم رضايت مالك چه حكمى دارد ؟\r\nج . بعد از مدّت اجاره ، تعيين مال الاجاره موقوف به رضايت و تفاهم طرفين است مگر اين كه شرطى در بين باشد .\r\n4381 . با عنايت به مسأله‌ى فوق ادامه‌ى تصرّفات مستأجر در محلّ مورد اجاره بدون جلب رضايت مالك ، چه صورتى دارد ؟\r\nج . بعد از انقضاى مدّتِ اجاره ، تصرّف در عين مورد اجاره موقوف به رضايت مالك است .\r\n\r\nمطالبه‌ى سرقفلى از سوى مالك\r\n4382 . شخصى سرقفلى مغازه‌اى را همراه با مبلغ معينى اجاره نموده اما مالك هر از چند وقت اجاره را بيشتر از مغازه‌هاى مجاور بالا مىبرد ، در حال حاضر ، آيا مستأجر مىتواند سرقفلى مغازه را به فرد ديگر بفروشد و اگر مالك درصدى از چيزى كه مستأجر به عنوان سرقفلى مىگيرد را مطالبه نمايد ، چه وجهى خواهد داشت ؟\r\nج . مثل ساير موارد فروش سرقفلى است ، مالك نمىتواند وجهى درخواست كند ، مگر شرطى از سابق بوده باشد .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\n\r\nرابطه استحقاق سرقفلى و استفاده از ملك\r\n4383 . آيا مجرد استحقاق مطالبه عوض سرقفلى هنگام تخليه منزل يا مغازه ، براى جواز استمرار تصرف در آن مكان بعد از پايان مدّت اجاره كافى است يا خير ؟ بر فرض ماندن مستأجر در آن مكان غصبى ، آيا درآمدى كه از آنجا به دست مىآيد شرعاً حلال است ؟\r\nج . تابع اين است كه به چه نحوى مستحق مطالبه سرقفلى است و در هر صورت اجرت المثل منافع بر عهدهء اوست .\r\n\r\nچك بىمحل به عنوان سرقفلى\r\n4384 . آيا مجرد عدم موجودى در حساب صاحب چك كه آن را در برابر سرقفلى داده ، موجب بطلان معامله مىشود يا خير ؟\r\nج . خير .\r\n\r\nحق سرقفلى پس از مرگ موجر\r\n4385 . اگر منزلى يا مغازه‌اى را صاحب آن به نام يكى از فرزندان خود بكند ، بعد از مرگ پدر آيا وارث ديگر در حق سرقفلى شريك هستند و يا سرقفلى اين مكان‌ها متعلق به مالك آن‌هاست ؟\r\nج . متعلق به مالك آن‌ها است .\r\n\r\nكرايه اتومبيل\r\n4386 . اگر فردى اتومبيلى را اجاره نموده و با آن مسافركشى كند ، آيا درآمد حاصله به او تعلق دارد يا صاحب اتومبيل ؟\r\nج . به مستأجر تعلق دارد .\r\n\r\n","description":"","footnote":"","page_name":" 311 ","page_number":311},
  {"content":"\r\n\r\n\r\nمسافر دربستى\r\n4387 . اگر كسى اتومبيلى را دربست كرايه نمايد ، در صورتى كه راننده بين راه مسافرى سوار كند ، كرايه دريافتى از مسافر متعلق به راننده است يا از مبلغ كرايه كم مىشود ؟ در صورت تقاضاى خود مسافر براى سوار كردن مسافرين ديگر حكم كرايه‌هاى آنان چيست ؟\r\nج . اگر اجاره‌ى كامل راننده و اتومبيل نكرده ، پس كرايه‌ى دريافتى متعلق به راننده است و چون دربستى ، به منزله‌ى شرط مسافر سوار نكردن است ؛ لذا مستأجر حق فسخ اجاره را دارد و اجرت المثل مىپردازد .\r\n4388 . در صورت كرايه خودرو براى مقصد مشخص آيا تبيين جزئيات مسير مثل داخل كوچه بودن و يا خاكى بودن جاده و . . . لازم است ؟ در صورت مشخص نكردن آن ، آيا راننده حق دريافت وجه اضافى را دارد ؟\r\nج . اگر تبيين جزئيات در تعيين مبلغ اجاره دخالت دارد ، بايد آن‌ها را تبيين كند و اگر حدّ متعارفى دارد ، در زايد بر آن ، راننده حق دريافت مبلغ اضافى را دارد .\r\n\r\nتاكسى تلفنى\r\n4389 . آيا گرفتن مبلغ بيشتر از تعرفه‌هاى تاكسى تلفنى يا مبلغ تاكسى متر از مسافر توسط رانندگان تاكسى جايز است ؟ در صورتى كه مسافر مبنى بر قيمت‌هاى مصوب سوار شده باشد ، حكم آن چيست ؟\r\nج . بر هر مبلغى كه از اوّل توافق كرده‌اند ، همان لازم است و اگر نامى از آن مبلغ برده نشده ، اجرت متعارف است .\r\n\r\nاجاره پلاك تاكسى و . . .\r\n4390 . آيا اشخاص مىتوانند مواردى مثل پلاك تاكسى يا جواز كسب خود ( در كارهاى\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nديگر ) را به ديگران اجاره دهند ؟\r\nج . مانعى ندارد .\r\n\r\nحق شيردهى\r\n4391 . آيا مادر بعد از اين كه بچه را شير داده و او را بزرگ نموده ، بعد از مدتى مىتواند ادعاى حق شير كند ؟\r\nج . چون ظاهر امر - با عدم ادعا در زمان شير دادن - شير دادن مجانى است ، زن بعداً حق ادّعا ندارد .\r\n\r\nشير دادن زن به بچه‌هاى ديگر\r\n4392 . اگر زنى در مقابل شيرى كه به فرزند ديگرى مىدهد پولى دريافت كند مالك آن پول مىشود ؟ آيا در اين كار رضايت شوهر لازم است ؟\r\nج . خود او مالك آن پول است و در صورتى كه حق شوهر از بين نرود ، لازم نيست از شوهر خود اجازه بگيرد .\r\n\r\n","description":"","footnote":"","page_name":" 313 ","page_number":313},
  {"content":"\r\n . \r\n","description":"","footnote":"","page_name":" 314 ","page_number":314},
  {"content":"\r\n\r\n\r\nاحكام رهن\r\n\r\n","description":"","footnote":"","page_name":" 315 ","page_number":315},
  {"content":"\r\n . \r\n","description":"","footnote":"","page_name":" 316 ","page_number":316},
  {"content":"\r\n\r\n\r\nقرار دادن چك به عنوان وثيقه\r\n4393 . با توجّه به اين كه رهن بايد عين معيّن باشد ، آيا مىتوان سند يا چك و نظير آن را به طور مستقلّ و بدون قرارداد نزد بانك يا كسى كه از او وام گرفته شده به عنوان وثيقه قرارداد ؟\r\nج . در موردى كه اسناد ذكر شده ارزش دارند ، چنان‌چه ممكن باشد كه طلب‌كار ، وقت تخلّف بدهكار از اداى بدهى ، از آن سند طلبش را استيفا نمايد ، صدق وثيقه مىكند و موارد مذكور عين معيّن هم هست و مىتوان آن را رهن قرارداد .\r\n\r\nفروش شىء رهنى\r\n4394 . اگر اشياى منقول را در برابر پولى كه قرض گرفته گرو بگذارد ، در صورت تأخير بدهى ، آيا مىتوان آن شىء منقول را فروخت و دين را از آن برداشت نمود ؟\r\nج . اگر وقت بدهى تمام شد و بدهكار بدهى خود را با وجود مطالبه طلب‌كار نداد ، چنان‌چه طلب‌كار از طرف بدهكار ، در فروش آنچه گرو گذاشته شده باشد وكيل مىتواند اقدام به فروش آن كند و اگر وكيل نبود بايد به حاكم شرع مراجعه كرده و حاكم شرع به هر صورت كه صلاح بداند در مورد فروش گرو اقدام مىكند ، و اگر طلب‌كار به حاكم شرع دسترسى ندارد و يا دسترسى به او\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nمشكل است و يا محذور ديگرى در كار است ، به مؤمن عادل مراجعه كرده و اين كار به وسيله او انجام مىگيرد . البته در صورتى كه جايز باشد طلب‌كار گرو را بفروشد ، بايد به مقدار طلبش اكتفا نمايد و اگر وصول طلبش متوقف بر فروختن تمام آن باشد ، در صورتى كه بعد از فروش ، مبلغ حاصله زيادتر از طلبش باشد ، مقدار زيادى را به صورت امانت نزد خود نگه مىدارد .\r\n\r\nغيبت راهن\r\n4395 . كسى زمينى را رهن گذاشته و قرض گرفته و سر موعد قرض را ادا نكرده است و اكنون دسترسى به او نيست . آيا مرتهن مىتواند زمين را بفروشد يا صلح كند ؟\r\nج . اگر امكان تفحّص و جستجو نيست ، حاكم شرع ولىّ فرد غايب است كه به مقدار دين آن يا تمامش را مىفروشد و سهم راهن را نگه مىدارد .\r\n\r\nفروختن مال مرهون براى گرفتن طلب\r\n4396 . اگر مال مرهونه از مستثنيات دين باشد - مانند خانه مسكونى - آيا با ساير اموال از جهت اين كه مرتهن مىتواند با شرايطش آن را بفروشد و به عوض دين آن را بردارد ، تفاوت دارد ؟\r\nج . اگر راهن در موعد مقرر دين را نپرداخت ، مرتهن مىتواند با شرايطش آن را بفروشد و به عوض دينش آن را بردارد ، ولى در اطلاق جواز رهن آن و فروش آن تأمّل است .\r\n\r\nگرفتن سند به عنوان رهن\r\n4397 . آيا در گرفتن عين رهنى ، همين مقدار كه در اين زمان مرسوم است يعنى سند را از طريق اداره‌ى ثبت اسناد توقيف مىكنند كافى است ؟\r\nج . قبض مرهونه با ساير موارد قبض فرقى نمىكند و ميزان صدق عرفى قبض در\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nهر چيز به تناسب آن است ، به طورى كه موجب استيلاى شخص بر شىء بدون مزاحم باشد كه - مثلًا در رهن - بتواند استيفاى دين خود در صورت امتناع مديون از آن بنمايد .\r\n\r\nرهن گذاشتن مال مرهون\r\n4398 . آيا راهن مىتواند مالى را كه به رهن گذاشته ، قبل از آزاد شدن از رهن ، نزد شخص ديگرى در قبال بدهى خود به رهن بگذارد ؟\r\nج . خير ، نمىتواند .\r\n\r\nپول پيش از اجاره\r\n4399 . آيا پول پيشى كه بابت منزل از مستأجر گرفته مىشود اشكال دارد ؟\r\nج . در صورتى كه ضمن اجاره ، شرط قرض كرده باشد و معامله متعارف باشد ، اشكالى ندارد .\r\n\r\nرهن منزل\r\n4400 . ساختمانى را به يك ميليون تومان به مدت يك سال ، بدون اجاره رهن مىكنند جايز است يا خير ؟\r\nج . بايد در برابر اجاره‌ى اندكى ، شرط شود كه مستأجر مبلغ يك ميليون تومان به موجر پرداخت نمايد ، كه در اين صورت اجاره بدون اشكال است .\r\n\r\n","description":"","footnote":"","page_name":" 319 ","page_number":319},
  {"content":"\r\n . \r\n","description":"","footnote":"","page_name":" 320 ","page_number":320},
  {"content":"\r\n\r\n\r\nاحكام صلح\r\n\r\n","description":"","footnote":"","page_name":" 321 ","page_number":321},
  {"content":"\r\n . \r\n","description":"","footnote":"","page_name":" 322 ","page_number":322},
  {"content":"\r\n\r\n\r\nتفاوت جنس مورد معامله با جنس تحويلى\r\n4401 . شخصى از ديگرى پنجاه 50 كيلوگرم بذر پياز قرمز خريده و پس از زرع و كشت آن معلوم شده كه فروشنده - عمداً يا جهلًا - ، بذر پياز سفيد به او داده بوده است ، آنچه داده ، غير از آن چيزى است كه معامله بر آن واقع شده است و مبيع هم كلى بوده است . حكم معامله چيست ؟\r\nج . مشترى مىتواند معامله بر بذر پياز سفيد را امضا كند و بر تفاوت قيمت بذر قرمز و بذر سفيد با فروشنده مصالحه كند .\r\n\r\nمصالحه تمام اموال قبل از مرگ\r\n4402 . فردى پس از آن كه اموال خود را به كسى صلح نمود ، فوت مىكند ، آيا مفاد صلح به حال خود باقى است يا تنفيذ ورثه‌ى او لازم است ؟\r\nج . اگر امر صلح به صورت صحيح تمام شده است ، تنفيذ ورثه لازم ندارد .\r\n4403 . فردى مالى را به ديگرى صلح كرده است كه تمام منافع آن تا زمان حياتش براى صلح‌كننده باشد و حقّ فسخ نيز داشته باشد و پس از مرگش ، آن را خرج نماز و روزه و حجّ براى او كنند . آيا چنين مصالحه‌اى صحيح است ؟\r\nج . خير ، صحيح نيست ؛ مگر اينكه مال ديگرى را در عوض اين عمل با او مصالحه كند در مقابل آن‌كه در مال اوّلى آن گونه رفتار كند .\r\n\r\n","description":"","footnote":"","page_name":" 323 ","page_number":323},
  {"content":"\r\n . \r\n","description":"","footnote":"","page_name":" 324 ","page_number":324},
  {"content":"\r\n\r\n\r\nاحكام مضاربه\r\n\r\n","description":"","footnote":"","page_name":" 325 ","page_number":325},
  {"content":"\r\n . \r\n","description":"","footnote":"","page_name":" 326 ","page_number":326},
  {"content":"\r\n\r\n\r\nشرط كردن خسارت بر عامل مضاربه\r\n4404 . هرگاه در مضاربه كه به مقتضاى اطلاق آن ، خسارت به عهدهء مالك است ، مالك شرط كند كه خسارت به عهدهء عامل باشد ، شرط صحيح است يا نه ؟\r\nج . چنان‌چه شرط كند كه عامل تمام خسارت يا مقدارى از آن را به عهده گيرد ، اظهر صحت شرط است . ( مسأله‌ى 1700 رساله )\r\n\r\nمضاربه با پول رايج\r\n4405 . آيا در شرايط فعلى كه سكّه‌هاى طلا و نقره در ايران رايج نيست ، با پول رايج ، مضاربه را تجويز مىفرماييد ؟\r\nج . بنابر اقرب ، مضاربه با پول رايج هر زمان ، مثل اسكناس ، كه معمولًا در مقابل جنس پرداخت مىشود ، جايز است . ( مسأله‌ى 1699 )\r\n\r\nوديعه گذاردن پول و دريافت هديه\r\n4406 . شخصى مقدارى از پول خود را در يكى از شعب بانكى و يا پيش كسى به عنوان وديعه مىگذارد و اجازه‌ى تصرّف را به او مىدهد . او نيز در هر ماه و يا دو ماه ، مبلغى را به صاحب پول به عنوان تشكّر و يا هر عنوان بدون شرط قبلى مىپردازد ، دادن و گرفتن اين مبلغ به نظر حضرتعالى چگونه است ؟\r\nج . اگر به عنوان هديه و بخشش باشد ، مانعى ندارد .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\n\r\nسرقت پول در دست مأمور خريد\r\n4407 . شخصى مبلغى را از كسى مىگيرد تا جنسى بخرد و سود آن بين طرفين به شراكت نصف به نصف تقسيم شود . در حال خريد جنس ، مبلغ مزبور به سرقت مىرود ، آيا شخص مذكور ضامن پول است ؟\r\nج . اگر خود سرمايه‌اى نداشته و به عنوان عامل كار مىكرده ، عامل امين بوده و در غير صورت افراط و تفريط ، ضامن نيست و اگر خود سرمايه‌اى داشته و به شراكت كار مىكرده ، در سود و زيان و خسارت ، هر دو سهيم هستند .\r\n\r\nسود مضاربه\r\n4408 . نظر حضرتعالى در مورد سود مضاربه‌اى كه انسان مىگيرد ، چيست ؟\r\nج . اگر مضاربه با شرايط آن باشد ، سود آن حلال است .\r\n\r\nسود فروشگاه‌هاى دولتى\r\n4409 . فروشگاه‌هايى كه از طرف دولت بازشده و مردم هم سپرده‌اى مىگذارند و دولت متضمّن به پرداخت 20 % سود در سال مىشود ، چه حكمى دارد ؟\r\nج . در فرض مسأله ، اگر منظور 20 % سود است نه سرمايه ، اشكالى نيست . با تحقّق شرايط مضاربه كه در رساله آمده است .\r\n\r\nپول دادن به مغازه‌دار جهت كار\r\n4410 . شخصى مبلغى را به مغازه‌دارى داده و او را وكيل نموده كه در اين پول تصرّف و معامله نمايد و هر چه سود داشت نصف آن را به او بدهد و مدّت هم براى او معيّن كرده و على الحساب سه قطعه چك به مبلغ معيّن به عنوان قرض از او گرفته تا پايان قرارداد كه هر چه سود داشت نصف سود را به اين مبلغ‌ها كه در چك است مصالحه كنند ، آيا اين سود حلال است يا خير ؟ و اگر ضرر نمودند ضرر را چه كسى\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nبايد بپردازد ؟ و چنان‌چه ضرر را كلًا مغازه‌دار تقبّل نموده باشد ، آيا اين معامله صحيح است ؟\r\nج . در اصل معامله اشكال نيست ؛ ولى در قرض مزبور و اشتراط ، تأمّل است . اگر در پايان مدّت با هم مصالحه كنند ، مانع ندارد و ضرر بر صاحب‌مال است و اشتراط جبران ضرر بر ديگرى صحيح است .\r\n\r\nكار نكردن عامل با سرمايه\r\n4411 . شخصى با ديگرى عقد مضاربه بسته و سرمايه را به او داده و از او سود مىگرفته است ، بعداً معلوم شده كه عامل با سرمايه كار نمىكرده و به ديگران قرض‌هاى ربوى مىداده و از محلّ دريافت ربا ، سود وى را پرداخت كرده و اين سودها از مال مردم بوده است ، در اين صورت مالك چه وظيفه‌اى دارد ؟\r\nج . بايد مالك اصل پولش را از او بگيرد و سودهايى را هم كه گرفته ، اگر صاحب آن معلوم است ، به صاحبش برگرداند و گرنه آن‌ها را صدقه بدهد .\r\n\r\nدايره‌ى شمول مضاربه\r\n4412 . آيا مضاربه مختص تجارت در كليات است يا تجارت در جزئيات را هم شامل مىشود ؟\r\nج . تكسّبات جزئيه را هم شامل مىشود .\r\n\r\nنحوه‌ى تعيين درصد سود\r\n4413 . در مضاربه عامل مىخواهد در مدت پنج سال ، 20 % و در مدت كمتر ، 10 % سود بدهد . بفرماييد چگونه درصد سود را مشخّص كند كه مبتلا به خلاف شرع نشود ؟\r\nج . مىتواند اين گونه قرار بگذارد كه اوّل 10 % سود را مشخّص كند و بگويد اگر در پنج سالگى مطالبه كرد ، سود 20 % را مىدهم .\r\n\r\n","description":"","footnote":"","page_name":" 329 ","page_number":329},
  {"content":"\r\n\r\n\r\nقرار دادن پول در اختيار تاجر و تعيين سود\r\n4414 . مبلغى پول در اختيار تاجرى گذاشته مىشود . او مىگويد : 4 % سود از اين پول عايد شما مىشود . من هم قبول مىكنم كه در امر تجارت آن پول را به جريان اندازد .\r\nآيا سود حاصل به اين گونه مشروع است ؟\r\nج . اگر منظور از 4 % ، نسبت از پولى است كه داده شده ، اين قرارداد صحيح نيست و ربا است ، بلكه بايد درصد ، نسبت به سود ملاحظه شود . البته در صورت اوّل اگر هنگام پرداخت سود نسبت به تقسيم سود با هم مصالحه كنند ، بىاشكال است .\r\n\r\nبرداشتن سود توسط واسطه‌ها در عقد مضاربه\r\n4415 . بنده پول از مردم مىگيرم تا كار كنم اما تا با اين پول كار شود ، سه واسطه مىگردد تا به شخص اصلى كه سرمايه‌گذارى مىكند مىرسد و ما واسطه‌ها مقدارى از سود حاصله را برمىداريم و بقيه را به مردم مىدهيم ، آيا اين كار صحيح است ؟\r\nج . عامل مىتواند با اجازه مالك با عاملى ديگر مضاربه كند ، خواه به اين صورت كه دومى را عامل مالك قرار دهد و خود كنار برود ، يعنى مضاربه اوّل را فسخ نموده و به عنوان وكيل مالك ، مضاربه دوم را برقرار كند ، خواه دومى را عامل خود قرار دهد كه در صورت دوم اگر مثلًا نصف سود سهم او بوده ، براى عامل دوم نسبت معينى از اين نصف را قرار دهد ، بنابراين عامل دوم حسابش با عامل اوّل است نه با مالك .\r\n\r\nعدم تعيين سود در عقد مضاربه\r\n4416 . آيا اگر در مضاربه سهم سود منافع طرفين معين نگردد و بعداً با توافق معين شود ، جايز است ؟\r\nج . جايز نيست .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n\r\nادعاى ضرر توسط عامل\r\n4417 . اگر وكيل يا ولى صغير قسمتى از اموال آن‌ها را به عنوان مال المضاربه به شخصى داده و شخص مذكور كلاه بردار بوده و بعد از دو سال مىگويد ضرر كرده‌ام و نه اصل پول را مىدهد و نه سود آن را ، آيا وكيل و يا ولى صغير مىتواند خسارت وارده را از آن شخص بگيرد ؟ يا فقط اصل مال را مىتوانند بگيرند ؟\r\nج . اگر واقعاً سودى حاصل نشده ، فقط اصل مال را مىتواند بگيرند .\r\n\r\nچگونگى عقد مضاربه در صورت عدم امكان حساب كردن سود آن\r\n4418 . در مضاربه اگر تا حدود چند ماه يا يك سال نشود سود آن را حساب كرد تا به صورت نسبت كسرى تقسيم شود ، در اين مدت چه بايد كرد ؟ و قرارداد را بايد چگونه بست ؟\r\nج . تعيين مدت در مضاربه ، بنابر توضيحى كه در مسأله‌ى 1698 رساله آمده است ، مانعى ندارد و در فرض سؤال اگر حسابرسى ممكن نيست يا مشكل دارد ، مىتوانند پس از حصول مقدارى سود ، مصالحه كنند .\r\n\r\nپرداخت سود در مضاربه بدون تجارت\r\n4419 . اگر انسان بعد از چند سال بفهمد طرف مضاربه بدون تجارت درصد معينى سود پرداخت كرده است و احتمال ورشكستگى وى به همين علت بوده است ، آيا لازم است سودهايى را كه گرفته است برگرداند ؟\r\nج . به عنوان مضاربه مالك آن‌ها نشده است .\r\n\r\nمعاطات در مضاربه\r\n4420 . آيا در مضاربه احكام معاطات جريان دارد ؟\r\nج . بله ، جريان دارد .\r\n\r\n","description":"","footnote":"","page_name":" 331 ","page_number":331},
  {"content":"\r\n\r\n\r\nپرورش دام\r\n4421 . اگر كسى تعدادى دام را براى پروار كردن به فردى بدهد و پس از اتمام مدت قرارداد سرمايه را جدا كرده و اضافه بر آن را تقسيم كنند ، آيا عمل آنان مضاربه محسوب مىشود ؟\r\nج . خير ، مضاربه نيست .\r\n\r\nمصالحه سود احتمالى\r\n4422 . آيا در مضاربه مىتوان قبل از به دست آوردن سود ، سود احتمالى را مصالحه كرد ؟\r\nج . خير ، نمىتوان .\r\n\r\nمضاربه با شرط ضمان عامل در صورت ضرر\r\n4423 . كسى كه پول را به كسى مىدهد تا كار كند و هر چه سود كرد نصف آن را به مالك بدهد و ضمن مضاربه شرط مىكند كه اگر تلف يا خسارتى متوجه سرمايه شد ، عامل ضامن باشد كه از مال خودش جبران كند ، اشكال دارد ؟\r\nج . اظهر ، صحت شرط است .\r\n\r\nتجارت در مضاربه\r\n4424 . آيا لازم است مضاربه بر اساس تجارت باشد يا اگر پولى به صنعتگر ، كشاورز و يا ساختمان ساز داده شود تا در حرفه خود مصرف كنند و فايده آن بين هر دو طرف باشد ، صحيح است ؟\r\nج . مضاربه فقط در تجارت جريان دارد .\r\n\r\nانواع توافق‌نامه‌هاى تجارى\r\n4425 . مستدعى است صورت شرعيّه‌ى حالات پنج‌گانه‌اى كه ذكر شده است را بفرماييد ؟\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nحالت اوّل : توافق مىكنند آقاى . . . مبلغ . . . تومان از آقاى . . . دريافت كند و با آن كار و تجارت نمايد و در مقابل از منافع حاصله مبلغ . . . تومان ماهيانه به صاحب پول بدهد ، مشروط بر آن كه كلّ منافع حاصله‌ى ماهيانه از سود پرداختى فوق كمتر نباشد و ضرر احتمالى وارده را عامل تقبّل نموده مدّت . . . ماه .\r\nحالت دوّم : توافق گرديد آقاى . . . مبلغ . . . تومان وجه نقد از آقاى . . . دريافت و با آن كار و تجارت نمايد و از صددرصد سود حاصله ماهيانه كه عامل اعلان مىكند مثلًا 50 % به عامل و 50 % به صاحب پول تعلّق گيرد و ضرر وارده‌ى احتمالى را عامل تقبّل نمود مدّت . . . سال .\r\nحالت سوّم : توافق گرديد آقاى . . . مبلغ . . . تومان وجه نقد از آقاى . . . دريافت و با آن كار و تجارت نمايد .\r\nچنان‌چه سود اعلان شده ماهى مثلًا بين 10000 تا 15000 تومان باشد ، 50 % عامل و 50 % صاحب پول و اگر سود بين 50 تا 100 هزار تومان باشد ، 30 % به عامل و 70 % به صاحب پول و به همين ترتيب ، عامل ضرر احتمالى را تقبّل نمود ، مدّت . . . ماه .\r\nحالت چهارم : توافق گرديد آقاى . . . مبلغ . . . تومان وجه نقد از آقاى . . . دريافت و با آن ، كار و تجارت نمايد و ماهيانه مبلغ . . . تومان از سود حاصله به صاحب پول پرداخت نمايد و در پايان مدّت چنان‌چه از سود پيش‌بينى شده ، مازادى باقى ماند مثلًا 50 % به صاحب پول بدهد عامل ضرر احتمالى را قبول نمود مدّت . . . ماه .\r\nحالت پنجم : توافق شد آقاى . . . مبلغ . . . تومان از آقاى . . . دريافت و با آن كار و تجارت نمايد و از سود حاصله ماهى . . . تومان به صاحب پول بدهد و كليّه‌ى ضرر وارده‌ى احتمالى را نيز عامل تقبّل كرد مدّت . . . ماه .\r\nج . در فرض دوّم و سوّم اگر يكى را تعيين و فرض‌هاى ديگر را به صورت شرط قرار دهند ، مضاربه صحيح است ؛ ولى فرض اوّل و چهارم و پنجم خالى از اشكال نيست .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\n4426 . قراردادى بين دو نفر يا دو سازمان و يا دو شركت به شرح زير تنظيم مىگردد كه اوّلًا سرمايه‌گذار و اصل سرمايه مشخّص است و ثانياً مدّت قرارداد نيز مشخّص ، ثالثاً سود پيش‌بينى شده توسّط گيرنده‌ى سرمايه 60 % تضمين مىگردد و مبلغ مذكور به عنوان افت سرمايه ، هر ماه به سرمايه‌گذار تحويل مىشود و رابعاً در مورد افت سرمايه ، شركت گيرنده‌ى سرمايه ماهيانه مبلغ يازده ميليون و پانصد هزار تومان به حساب جارى سرمايه‌گذار واريز مىكند و خامساً سود سرمايه‌ى كليّه‌ى درآمدهاى حاصل از معاملات توسّط گيرنده‌ى سرمايه به غير از افت سرمايه پس از مدّت مقرّر شش ماه توسّط گيرنده‌ى سرمايه با نظارت سرمايه‌گذار محاسبه و بلافاصله سرمايه‌گذار و عامل سرمايه به صورت 50 % تقسيم مىنمايند . متمنّى است ، حكم اين گونه معامله را مرقوم فرماييد .\r\nج . خروج از ربا در معامله‌ى مذكور مشكل است .\r\n4427 . پولى به واسطه وكيل مالك ، به صورت مضاربه در اختيار شخصى قرار مىگيرد تا با آن كار نمايد و سود حاصل به نسبت 40 به 60 ، بين مالك و عامل تقسيم شود . بعد از اتمام قرارداد ، مالك پول مذكور را مطالبه مىنمايد ، لكن ضمن تعلّل عامل در پرداخت آن ، معلوم مىگردد كه عامل با آن كار نمىكرده و اصل پول را خرج كرده است .\r\n1 ) مبالغى كه در طول مدت قرارداد توسط عامل به عنوان سهم حاصل از سود به مالك پرداخت شده و اكنون معلوم شد كه عامل با اصل پول كار نمىكرده است ، چه حكمى دارد ؟\r\nج . طرفين مال يكديگر را دارند .\r\n2 ) مالك به گمان اين كه عامل اصل پول را در موعد مقرر به او خواهد پرداخت ، با شخص ديگرى قرارداد مضاربه منعقد مىكند ، لكن با توجه به تعلّل و امتناع عامل از\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nپرداخت آن ، قرارداد جديد فسخ مىشود و مالك تاكنون به جهت امتناع عامل متضرر گرديده است . آيا مىتواند چيزى به عنوان خسارت از عامل بگيرد ؟\r\nج . نمىتواند .\r\n3 ) وكيل مالك كه سهم مالك از سود را از عامل دريافت مىكرد ، بدون اطلاع طرفين در دو ماه آخر قرارداد به اميد آن‌كه عامل ، سهم مالك را خواهد پرداخت ، به جهت تأخير عامل ، از مال خودش مبلغى را به مالك مىدهد . هنگامى كه معلوم شد عامل با اصل پول كار نمىكرده است ، آيا مىتوان مبلغى كه وكيل پرداخت كرده است از عامل دريافت كرد ؟\r\nج . از عامل نمىتواند و از مالك مىتواند دريافت نمايد .\r\n4428 . اگر شخصى مقدارى مال يا پول به عنوان تجارت به فردى بدهد و قرار بگذارد ماهيانه براى هر يك ميليون ، پنجاه هزار تومان سود بگيرد ، آيا اين قرارداد به عنوان مضاربه صحيح است ؟\r\nج . خير ، صحيح نيست و ربا محسوب مىشود .\r\n\r\nمصالحه بر مبلغ معيّن\r\n4429 . تاجرى از چند نفر مبالغى را در امر تجارت دريافت مىكند . آن وجوه را به كالايى مىدهد و سپس آن كالا را با كالاهاى ديگر معامله مىكند . در نتيجه ممكن است نوع معامله در مدّت كوتاه ثمربخش نباشد و در اين گونه موارد سود و ضرر به طور كامل مشخّص نمىشود . آيا اجازه مىفرماييد در نظير اين مسأله ، عامل و صاحب‌مال ماهيانه يا در چند ماه ، سود را بر مبلغ معيّنى مصالحه نمايند و يكديگر را راضى كنند ؟\r\nج . اگر رضايت يكديگر را حاصل كنند ، مانع ندارد .\r\n\r\nتعيين سود در مضاربه\r\n4430 . در عقد مضاربه ( كه بايد نسبت درصد سود معيّن شود ) اگر عامل يقين داشته\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nباشد كه سود سرمايه از فلان مبلغ كمتر نمىشود ، لذا ماهانه مبلغ معيّنى را به جاى نسبت سود مقرّر كند ، آيا چنين مضاربه‌اى جايز است ؟ در صورتى كه پاسخ منفى باشد ، نحوه صحيح معامله را بيان فرماييد .\r\nج . جايز نيست ، در مضاربه بايد به كسر تعيين شود ، البته پس از عمل و استحقاق مالك آن كسر از سود را ، مىتوانند آن را به مبلغى مصالحه كنند ، نه از اوّل ؛ مگر اينكه مالك در اوّل عامل را توكيل كند كه هنگام پرداختِ حق مالك ، عامل آن را به آن مبلغ ، خودش مصالحه كند .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\n\r\nاحكام شركت\r\n\r\n","description":"","footnote":"","page_name":" 337 ","page_number":337},
  {"content":"\r\n . \r\n","description":"","footnote":"","page_name":" 338 ","page_number":338},
  {"content":"\r\n\r\n\r\nوعده‌ى شراكت و تخلّف از آن\r\n4431 . پسرى كه چندين سال متمادى در كشاورزى و كارگرى ، در زمين و خانه با پدر همكارى داشته و پدر وعده داده كه در خانه و زمين ، با هم شريك هستيم ، حال خلف وعده كرده و مىگويد : شما شريك نيستى ، حكم مسأله چيست و آيا پسر شركت ندارد ؟\r\nج . اگر با هم عقد شركت يا نظير آن بسته‌اند ، حكم دو شريك را دارند و اگر فقط وعده بوده ، پدر اجرة المثل كارهاى پسر را ضامن است .\r\n\r\nشراكت با فردى كه خمس نمىدهد\r\n4432 . مشاركت در تجارت با كسى كه خمس اموالش را نمىدهد ، چه حكمى دارد ؟\r\nج . براى تصرف در آن مال بايد از حاكم شرع اجازه بگيرد .\r\n\r\nحقّ شراكت زن در اموال شوهر\r\n4433 . امروزه هنگام طلاق و جدايى زن و مرد مىگويند : « چون زن شريك زندگى بوده و مدّت طولانى در كنار مرد بوده ، حقّ شركت در تمام اموال و دارايى مرد دارد و نصف اموال را بايد به او بدهند » ، اين شركت شرعاً صحيح مىباشد ، آيا زن حقّ دارد نصف اموال مرد را مطالبه كند ؟\r\nج . اين شركت شرعاً صحيح نيست و زن حقّ مطالبه ندارد .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\n\r\nشركت چند نفر و عمران يك نفر\r\n4434 . زمين لم‌يزرعى به نحو مشاع ، مال سه نفر است يكى از سه نفر قسمتى از آن را آباد كرده و بقيه‌اى آن ، به صورت لم‌يزرع باقى است ، آيا آن دو نفر ديگر از قسمت آباد شده با بودن قسمت آباد نشده سهمى دارند يا خير ؟ تكليف اين دو نفر نسبت به آبادكننده چيست ؟\r\nج . با فرض مملوكيّت آن زمين براى آن‌ها ، شريك بايد با اجازه‌ى شريك‌ها تصرّف در مال شركت كند و اگر بدون اجازه تصرّف كند ، در غير نسبت سهم خودش ، مثل تصرّف غاصب است و احكام آن را دارد .\r\n\r\nفوت شريك و ميزان پرداخت سهم او\r\n4435 . چند نفر با هم شريك شدند كه تجارت كنند ، يكى از آن‌ها فوت مىكند و ساير شركا مقدار اموال شركتى را تعيين كردند و مال ، چندين برابر شده است و مىخواهند شركت را به هم بزنند ، آيا بايد به ورثه‌ى متوفّى سهم روز فوت پدرشان را بدهند يا روزى كه شركت به هم مىخورد ؟\r\nج . ورثه‌ى متوفّى ، سهم روزى كه شركت به هم مىخورد را مىبرند .\r\n\r\nنحوه‌ى تقسيم ملك\r\n4436 . به نظر حضرتعالى نحوه‌ى تقسيم ملكى چگونه است ؟\r\nج . در تقسيم شرعى - كه مبتنى بر تعديل سهام و ضوابط خاصّى است كه در رساله‌هاى عمليه و كتب مربوطه ذكر شده است - بايد طبق همان ضوابط ، از جمله قرعه عمل شود ، ولى اگر خودشان تراضى كنند و با هم صلح و مصالحه نمايند ، احتياجى به آن مسائل نيست و به هر نحو صلح كردند ، صحيح و نافذ است .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n\r\nمال شراكت خمس و زكات\r\n4437 . اين كه در رساله بيان شده : « اگر كسى با ديگرى شريك است و خمس منافع خود را بدهد و شريك او ندهد ، براى تصرّف در آن مال بايد از حاكم شرع اجازه بگيرد » ، آيا همين حكم در زكات هم هست ؟\r\nج . در اين جهت بين خمس و زكات فرقى نيست و بايد از حاكم شرع اجازه بگيرد ، ولى بعد از افراز سهم الشّركه خود و پرداخت زكات خود ، تصرّف در مال خودش اشكالى ندارد .\r\n\r\nتصرّف فضولى شريك و عدم رضايت ديگران\r\n4438 . چند نفر شريك ، ملك و زمين خود را تقسيم مىكنند ، ولى بعضى از شركا غايب بوده‌اند و از جانب آن‌ها تقسيم فضولى مىنمايند . پس از حضور غايبين ، آن‌ها اظهار مىكنند به اين تقسيم فضولى راضى نيستند . آيا آن بعض غايب حقّ دارند حصّه‌ى خود را با نفرهاى حاضر دوباره تقسيم نمايند ؟\r\nج . در فرض مزبور ، غايب حقّ دارد تقسيم را قبول نكند .\r\n\r\nگرفتن حقّ عضويت براى شراكت و حكم خمس آن\r\n4439 . شركت تعاونى ، قبل از آن كه اجناسى بدهد ، مبلغ ده هزار تومان به عنوان حقّ عضويّت مىگيرد . آيا شرعاً اشكالى ندارد و آيا به اين مبلغ خمس تعلّق مىگيرد ؟\r\nج . اگر در ضمن معامله شرط شود كه ده هزار تومان قرض يا وديعه بگذارد و بعداً به صاحبش برمىگردد ، اشكال ندارد و هر وقت آن را پس گرفت ، خمس آن را بدهد .\r\n\r\nنحوه‌ى تقسيم ملك مُشاع با فرض اختلاف اجزاء آن در قيمت\r\n4440 . آيا مىتوان هنگام تقسيم ملك مشاعى كه قسمتى از آن مرغوب‌تر و باارزش‌تر از\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nقسمت ديگر مىباشد ، تنها ملاحظه‌ى مساحت را نمود ؟\r\nج . اگر طرفين راضى باشند و در تقسيم آن مصالحه واقع شود ، اشكال ندارد و ممكن است تفاوت قيمت با پول يا زمين ديگر جبران شود .\r\n\r\nديوار مشاع\r\n4441 . ديوارى است به طور مشاع ، خواستم جهت امنيّت منزل بر روى آن ديوارى احداث نمايم . صاحب ديوار مشاع از اين كار جلوگيرى مىكند و ابراز مىدارد كه كشيدن ديوار باعث كاسته شدن قيمت خانه‌اش مىشود ، آيا رضايت همسايه لازم است و در صورتى كه اصلًا رضايت ندهد ، براى جلوگيرى از ضررهاى احتمالى مىتوانم ديوار بكشم ؟\r\nج . اگر روى ديوار مشترك مىخواهيد بكشيد ، بايد رضايت شريكتان را تحصيل نماييد و در غير اين صورت ديوار نكشيد .\r\n\r\nتصرف در ديوار مشترك\r\n4442 . تصرف در ديوارى كه مال دو نفر است توسط يكى از شركاء تا چه حد مشروع است ؟ آيا ساخت و ساز ، گذاشتن تيرآهن روى آن ، لباس انداختن ، ميخ كوفتن و . . . هم بايد با رضايت شريك انجام شود ؟ و بدون رضايت او چه حكمى خواهد داشت ؟\r\nج . هر تصرف شريك در آن ، بايد با رضايت شريك ديگر باشد .\r\n\r\nگرفتن سهم الشركة\r\n4443 . حساب‌هاى مشاركتى كه بانك‌ها باز مىكنند كه در اصطلاح اشخاص سرمايه‌گذارى مىكنند و بانك هم در سال به ايشان سهم الشّركه مىپردازد ، آيا گرفتن اين سهم الشّركة جايز مىباشد ؟\r\nج . اگر شروط شركت عقديّه متوفّر نيست ، ممكن است بين سود و چيزى ،\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nمعامله‌ى شرعيّه‌اى واقع شود و ضمن آن شرط كنند كه پولى بدهند كه در اين صورت بىاشكال است .\r\n\r\nعدم پرداخت حق‌ّالسهم بعضى شركاء و تعيين مبلغ سود\r\n4444 . اين جانب چهار سال پيش در نظر داشتم با مشاركت چند نفر ديگر كارخانه‌اى تأسيس كنم . به همين منظور با استقراض از بانك و . . . مقدارى مصالح ساختمانى خريدارى كرده و مبالغى نيز بابت انباردارى و سود بانكى پرداخت نموده‌ام . امّا چون شركايم از پرداخت حق‌ّالسّهم خويش خوددارى نمودند . لذا از احداث كارخانه منصرف شده‌ام . با توجّه به نرخ تورّم و كاهش ارزش پول در طول چهار سال گذشته ، چه مبلغ سود براى اين مدّت در نظر بگيرم ؟\r\nج . بستگى به توافق طرفين دارد و بهتر است از اجحاف پرهيز نماييد .\r\n\r\nتصرّف در مال الشركة بدون اذن\r\n4445 . خانه‌اى ارثى در دو طبقه به من ، دو برادر و سه خواهرم رسيده است كه يك سوّم بقيه به ورثه تعلق دارد . بنده با خرج خودم يك طبقه بر اين خانه اضافه كرده‌ام ، امّا از ورثه اجازه نگرفتم ( چون جاهل به مسأله بودم ) ولى پس از ساخت آن ، تمام ورثه موافقت كردند به غير از يك برادر ، كه به هيچ وجه راضى نمىشود . در مورد اين مسأله آيا مىتوانم در اين طبقه ساخت خودم تصرف كنم ؟ آيا وقتى خانه به فروش رفت ، پول آن طبقه را مىتوانم به حساب خود مىتوانم از بقيه‌اى خانه كم كنم ؟ آيا پول اجاره‌ى آن طبقه ، كلًّا به من تعلّق دارد يا نه ؟\r\nج . بدون اجازه يا صلح نمىتوانيد تصرّف كنيد ، چون مشاع است ؛ هرچند مالك آن چه ساخته‌ايد هستيد ، و اللَّه العالم .\r\n\r\nهزينه‌ى لاىروبى قنات مشترك\r\n4446 . روستايى با اراضى وسيع كشاورزى ، داراى يك رشته قنات بسيار قديمى\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nمىباشد . در رژيم سابق نصف اراضى از اين قنات به شصت نفر زراع صاحب نسق واگذار گرديد و نصف ديگر متعلّق به چندين نفر خرده مالك مىباشد . در گذشته ، به علّت جريان سيل ، قسمت بالاى قنات تخريب شد و فعلًا آب كافى ندارد . عدّه‌اى از كشاورزان و خرده مالكين قصد احيا و لاىروبى قنات را دارند ، ولى تعدادى از شركاء با اين كار موافق نيستند . آيا مخالفين احيا و لاىروبى مىتوانند مانع شوند و حقّ عدم همكارى با ساير شركاء را دارند ؟\r\nج . در فرض مذكور مخالفين حقّ ندارند مانع ديگران شوند ؛ ولى اجبارى به همكارى هم ندارند و نمىتوان آن‌ها را به تنقيه و احياى قنات وادار نمود .\r\n\r\nاختلاف در آب كشاورزى\r\n4447 . در منطقه‌اى رودخانه‌اى وجود دارد كه يك روستا جدولش بالا قرار دارد ، روستاى ديگر جدولش حدود سيصد تا چهارصد متر پايين‌تر واقع شده است و از سال‌هاى متمادى ، ابتدا صاحبان جدول بالا آب مورد نياز خود را با سنگ ، گل و علوفه كامل سر آب مىكردند و مىبستند و مىبردند ، و جدول پايين با فاصلهء فوق‌الذكر از مازاد آن استفاده مىكردند . اكنون با پيشرفت جديد ، صاحبان جدول بالا به هنگام ايجاد سراب با سيمان و مصالح محكم‌ترى آب مورد نياز خود را به جدول هدايت مىكنند و مورد استفاده قرار مىدهند ؛ ولى صاحبان جدول پايين مدّعى هستند كه به اين شكل ، مازاد به اقلّ خود مىرسد و كفاف كشاورزى ما را ندارد و بايد قسمتى از آب جدول فوق بازشود و به جدول ما بريزد تا كشاورزى ما رونق بگيرد .\r\nولى صاحبان جدول بالا ممانعت مىكنند و مىگويند از سابق به اين شكل عمل مىشد و از دادن آب خوددارى مىكنند ، مدتى بين آن‌ها اختلاف است . آيا حقّ تقدّم با جدول بالا است يا جدول پايين تا هر كدام به حقّ خود برسند .\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nج . آن مقدار كشاورزى را كه از سابق براى پايينىها بوده و كاشف از سبق استحقاق آن‌ها است ، بالايىها نمىتوانند به نحوى ممانعت كنند و موجب ضرر بر آن باشند .\r\n\r\nامتناع يكى از شركا از خريد يا فروش خانه\r\n4448 . چهار نفر در خانه‌اى شريك‌اند و سه نفر از آن‌ها مىخواهند خانه را بفروشند و يك نفر مىگويد : نه حاضر به خريد هستم و نه حاضر به فروشم . تكليف چيست ؟\r\nج . اگر ممكن است سهم او را به مدّت طولانى اجاره دهند و گرنه براى رعايت امرى كه مصلحت به حال شركاء است ، به حاكم شرع مراجعه كنند .\r\n\r\nقرار گرفتن سهم يكى از شركاء در خيابان\r\n4449 . زمينى را دو نفر شريك بودند و بعد از سؤال فهميدند كه اين زمين داخل طرح براى خيابان نيست و آن را تقسيم كردند . بعداً سهم يكى از آن‌ها تماماً داخل خيابان شده است ، آيا اين تقسيم صحيح است ؟\r\nج . اگر جستجو و سؤال آن‌ها از اين مطلب ناقص بوده است و مقصّر در پرس‌وجو بودند ، آن تقسيم باطل بوده و بايد دوباره قسمت باقيمانده را تقسيم كنند و اگر پرس‌وجوى آنان كامل بوده ، تقسيم صحيح بوده و مانند حدوث ابتدايى طرح خيابان در ملك كسى است .\r\n\r\nمراتع مشترك\r\n4450 . زمينى در دامنه‌ى كوهى واقع شده است كه ساكنين دو محله به نحو شراكت از آن زمين جهت علوفه‌ى حيوانات و مراتع استفاده مىكنند و بعداً مورد نزاع شده كه يكى از آن دو مىگويند چون ما از آن زمين محافظت مىكنيم با استخدام اجير و موانع آن را بر طرف مىكنيم و خسارت‌هاى آن را متحمّل مىشويم ، پس ما احقّ به آن هستيم ،\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nحكم شرعى چيست ؟\r\nج . حكم در مشتركات اين است كه هر كه سبقت به آن گيرد ، حق اولويت دارد و اگر زمين مواتى را احيا كند ، مالك آن مىشود .\r\n\r\nتقسيم زمين و پيدا شدن آب در يكى از قسمت‌ها\r\n4451 . پس از تقسيم زمين شريكى ميان دو شريك ، در قسمت يكى آب واقع شده و در قسمت ديگر آب واقع نشده است و پس از آمدن سيل بر عكس شده و در زمين دوّمى آب واقع شده است . آيا اين آب ملك دوّمى است ؟\r\nج . بلى ، جزو مملوكات او است .\r\n\r\nفوت شريك\r\n4452 . اگر دو نفر در امر تجارت يا . . . شريك باشند و پس از مدتى يكى از آن دو بميرد ، آيا شراكت تمام شده تلقى مىشود يا ورثه ميّت شريك محسوب مىشوند ؟\r\nج . پس از مرگ شريك ، ديگرى نمىتواند در مال شركت ، تصرف كند ، ولى اصل شركت و تقسيم سود به حال خود باقى است و وارث متوفى ، يا ولى شركت ، در امور آن شركت ، جايگزين خواهد شد .\r\n\r\nپرداخت اجرت در بازىهاى دو نفره\r\n4453 . در بازىهاى رايانه‌اى كه دو نفره بازى مىكنند ، اجرت رايانه چه طور بايد پرداخت شود ؟\r\nج . طبق توافق يا عرفِ اين گونه بازىها بايد عمل شود .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n\r\nاحكام حجر\r\n\r\n","description":"","footnote":"","page_name":" 347 ","page_number":347},
  {"content":"\r\n . \r\n","description":"","footnote":"","page_name":" 348 ","page_number":348},
  {"content":"\r\n\r\n\r\nمعاملات غير معوّض براى فرار از دين\r\n4454 . آيا معاملات حقيقى غير معوّضى كه مديون غير محجور نسبت به اموالش به قصد فرار از دين انجام مىدهد ، نافذ است ؟\r\nج . تكليفاً جايز نيست ، چون ضرر رساندن به غير است ، ولى وضعاً نافذ است .\r\n\r\nشرايط نفوذ معامله‌ى مديون\r\n4455 . اصولًا حضرت عالى تحت چه شرايطى معاملات مديون غير محجور را نافذ نمىدانيد ؟\r\nج . تا وقتى كه حاكم شرع او را حجر نكرده ، تمام معاملاتش نافذ است .\r\n\r\nحكم اموال كسى كه حقّ تصرّف ندارد\r\n4456 . شخصى بنابر رأى و نظر عرف توانايى ، اداره و دخل و تصرّف عرفى و عقلايى اموال و ثروت و دارايى خود را ندارد ، چه كسى حقّ تصرف در اموال و كارهايش را دارد ؟\r\nج . اگر بعد از بلوغ سفيه شده امر او با حاكم شرع است و بدون حكم حاكم هم تصرّفات او نافذ نيست ، و اگر قبل از بلوغ سفيه بوده ، ولايت او براى پدر و جدّ پدرى و وصىّ اين دو است ، بنابر اظهر .\r\n\r\n","description":"","footnote":"","page_name":" 349 ","page_number":349},
  {"content":"\r\n\r\n\r\nوكيل كردن پسر سفيه توسّط وى\r\n4457 . آيا شخص سفيه مىتواند پسر خود را در دخل و تصرّف كارهاى خود تصرف قرار دهد ؟ موارد وصيّت و هبه . . . از وى قبول است ؟\r\nج . اگر سفاهت او متّصل به كودكى او باشد ، ولايت او با پدر و جدّ پدرى است و تصرّفات او بايد با اذن ايشان باشد و توكيل سفيه در آن چه كه تصرفات خودش بالمباشره در آن‌ها نافذ نيست ، نيز صحيح نيست .\r\n\r\nمنجّزات مريض\r\n4458 . آيا منجّزات مريض مطلقاً نافذ است يا فقط به مقدار ثلث نافذ است ؟\r\nج . منجّزات از اصل است .\r\n\r\nحكم اموال كسى كه تعادل فكرى ندارد\r\n4459 . شخصى دو سال قبل از مرگ ، تعادل فكرى خود را از دست داده و قادر به حفظ و حساب و مصرف عقلايى مال خود نبوده است . تصرّف بستگان و نزديكان و فرزندان او در مال او چه صورتى داشته است ؟\r\nج . در صورتى كه اموال صرف در ضروريات - هر چند به حسب شأن - شده كه اگر در حال عادّى بود ، همان‌ها بدون ترديد در همان امور صرف مىشد ، هر چند براى بستگان و ميهمان‌ها نه زيادتر از آن ، مورد اجازه‌ى حاكم وقت بوده و در زيادتى بر آن اجازه لازم است .\r\n\r\nوظيفه‌ى پدر در قبال اموال فرزند بىموالات\r\n4460 . فرزندى بعد از گذشت چند سال از سنّ بلوغ ، دستمزد خود را بيهوده تلف مىكند و هيچ در فكر آينده‌اى خود نيست . آيا اجازه مىفرماييد اين جانب - كه پدر او مىباشم - گاهى پولش را از جيب او بردارم و به حساب دفترچه‌ى پس‌اندازش واريز\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nنمايم ، بدون اين كه متوجّه شود ، ولى حقّ برداشت با خود فرزند باشد تا از هدر دادن پولش جلوگيرى شود ؟\r\nج . اگر سفيه است يا به حدّ رشد نرسيده ، پدر در حفظ مالش ، بر او ولايت دارد در حفظ مالش هرطور صلاح بداند .\r\n\r\nولايت پدر و جد\r\n4461 . آيا ولايت پدر و جد پدرى نسبت به فرزند صغير در عرض هم قرار دارد يا در طول هم است ؟\r\nج . در عرض همديگر و به صورت استقلال است .\r\n\r\nحجر كسى كه كارهاى غير عاقلانه انجام مىدهد\r\n4462 . شخصى است كارهاى غير عاقلانه انجام مىدهد ، مثلًا پول‌هاى خود را در اختيار افراد قمارباز قرار مىدهد و فقط به گرفتن چك بىمحلّ از قمارباز اكتفا مىكند ، يا با اين كه زن و بچّه‌ى او به خانه احتياج دارند ، خانه را به ديگرى واگذار مىكند .\r\n1 ) آيا مىتوان او را از اين دخل و تصرّفات بازداشت ؟ نظر شارع در مورد اين معضل چيست ؟\r\n2 ) آيا فرزندان او مىتوانند به محاكم قضايى شكايت كنند ؟\r\n3 ) آيا حاكم شرع و نماينده‌ى ولى فقيه ، با نبود شاكى مىتواند رأساً اقدام نمايد ؟\r\nج . اگر به حدّ سفيه باشد ، با عدم ولىّ شرعى از پدر يا جدّ پدرى ، حاكم شرع جامع الشرائط او را حجر و منع مىكند .\r\n\r\n","description":"","footnote":"","page_name":" 351 ","page_number":351},
  {"content":"\r\n . \r\n","description":"","footnote":"","page_name":" 352 ","page_number":352},
  {"content":"\r\n\r\n\r\nاحكام وكالت\r\n\r\n","description":"","footnote":"","page_name":" 353 ","page_number":353},
  {"content":"\r\n . \r\n","description":"","footnote":"","page_name":" 354 ","page_number":354},
  {"content":"\r\n\r\n4463 . در وكالت‌نامه‌اى ، موكّل به وكيل وكالت بلاعزل ضمن عقد خارج لازم براى معامله‌هايى در مدت سى سال داده است و بين مدّت ، موكّل فوت مىكند . حكم شرعى چيست ؟\r\nج . اگر به نحو شرط فعل او را وكيل كرده است ، وكالت باطل مىشود و اگر به نحو شرط نتيجه بوده ، اگر وكيل خواست به وكالت عمل كند ، احتياطاً از ورثه‌ى موكّل اجازه بگيرد .\r\n\r\nعزل وكيل توسط خود\r\n4464 . آيا وكيل مىتواند بدون اطلاع موكل ، خودش را عزل كند ؟\r\nج . وكيل مىتواند از وكالت كناره‌گيرى كند و اگر موكل غايب هم باشد ، اشكال ندارد .\r\n\r\nفسخ معامله پس از مرگ وكيل\r\n4465 . آيا زمينى كه به وسيله وكيل صاحب زمين فروخته شده ، بعد از فوتِ وكيل ، مالك قبلى زمين حق فسخ معامله را دارد يا نه ؟\r\nج . خير حق فسخ ندارد ، مگر در موردى كه خود وكيل هم حق فسخ داشته باشد .\r\n\r\nاجرت وكيل\r\n4466 . در چه صورت وكيل مىتواند از موكل اجرت دريافت كند ؟\r\nج . اگر انسان كسى را براى كارى وكيل كند و چيزى به عنوان مزد براى او قرار بگذارد ، بعد از انجام آن كار ، چيزى را كه قرار گذاشته ، بايد به او بدهد .\r\n\r\n","description":"","footnote":"","page_name":" 355 ","page_number":355},
  {"content":"\r\n . \r\n","description":"","footnote":"","page_name":" 356 ","page_number":356},
  {"content":"\r\n\r\n\r\nاحكام قرض و افلاس\r\n\r\n","description":"","footnote":"","page_name":" 357 ","page_number":357},
  {"content":"\r\n . \r\n","description":"","footnote":"","page_name":" 358 ","page_number":358},
  {"content":"\r\n\r\n\r\nگرفتن خسارت تأخير از كفّار\r\n4467 . آيا گرفتن خسارت تأخير پرداختن دَيْن از كفّار جايز است ؟\r\nج . گرفتن خسارت ديركرد از كافر حربى ( هر چند خسارت تأخير را شرط نكنند ) به لحاظ ربا اشكال ندارد .\r\n\r\nگرفتن وثيقه و رهن از طلب‌كار\r\n4468 . آيا طلب‌كار حق گرفتن وثيقه و رهن از بدهكار ، به صورت اجبارى دارد يا خير ؟\r\nج . خير .\r\n\r\nحكم قرض كردن در صورت نياز\r\n4469 . قرض كردن در صورت احتياج ، آيا واجب است يا مستحب يا مكروه ؟\r\nج . اگر براى امر واجب و ضرورى باشد ، بله ، لازم است .\r\n\r\nمخارج وصول دِين\r\n4470 . اگر كسى از فردى طلب‌كار بوده و وى انكار نمايد ، آيا هزينه‌هاى اثبات حق از قبيل ابطال تمبر ، هزينه دادرسى ، حق كارشناسى ، حق وكالت و . . . بر عهده طلب‌كار است يا بدهكار ؟\r\nج . با انحصار طريق اثبات حق در آن هزينه‌ها ، بر عهدهء بدهكار است .\r\n\r\n","description":"","footnote":"","page_name":" 359 ","page_number":359},
  {"content":"\r\n\r\n\r\nتقاص\r\n4471 . تقاص چيست ؟ و آيا اگر تقاص مستلزم ضرر باشد ، ضمان دارد ؟\r\nج . تقاص ، تدارك مال است كه ضمانت شده و از پرداخت آن مال امتناع ورزيده شده است و بايد از مال ضامن تدارك گردد ، و در صورت تجاوز تقاص‌كننده از محدوده‌ى جواز عمل ، موجب ضمان است .\r\n\r\nشرط ديركرد ضمن عقد لازم\r\n4472 . آيا خسارت تأخير اداى دين و ديركرد را مىتوان ضمن عقد لازم شرط كرد ؟\r\nج . خير ، حرام و ربا است .\r\n\r\nمستثنيات دين\r\n4473 . مستثنيات دين چيست ؟ آيا تلفن و ماشين جزو مستثنيات دين محسوب مىشوند ؟\r\nج . ضروريات عرفيّه جزو مستثنيات است و شامل تلفن و ماشين مورد نياز هم مىشود .\r\n\r\nشرط قرض ضمن عقد بيع يا صلح\r\n4474 . آيا جايز است كسى مالى را به ديگرى ، به كمتر از قيمت بازار بفروشد ، به شرط اين كه خريدار مقدارى به او قرض دهد ؟ آيا همين عمل ضمن صلح نيز جايز است ؟\r\nج . بله ، در هر دو مورد جايز است .\r\n\r\nتأخير در پرداخت قرض\r\n4475 . آيا تأخير در پرداخت قرض و دين ، در صورت تمكن و سر رسيدن وقت بازپرداخت آن ، گناه است ؟ تأخير در پرداخت اقساط وام چه طور ؟\r\nج . بله ، گناه است . ( به مسأله‌ى 1816 رساله رجوع شود . )\r\n\r\n","description":"","footnote":"","page_name":" 360 ","page_number":360},
  {"content":"\r\n\r\n\r\nاداى دين به عنوان هديه\r\n4476 . فردى بدهكار هستم و طلب‌كار طلب خود را فراموش نموده است ، آيا مىتوانم طلب او را به عنوان هديه به وى بدهم ؟\r\nج . اگر به قصد وظيفه به او برسانيد ، كافى است .\r\n\r\nفراموش كردن قرض\r\n4477 . اگر فردى مقدار پولى را قرض كند و يادش برود آن را ادا بكند ، تكليف چيست ؟\r\nج . هر وقت يادش آمد ، بايد آن را ادا كند .\r\n\r\nشرط تعليم قرآن ضمن قرض\r\n4478 . اگر كسى پولى به ديگرى قرض دهد و بگويد : به شرطى به تو قرض مىدهم كه تو نيز در مقابل به فرزندان من قرآن تعليم دهى ، آيا اين كار جايز است ؟\r\nج . جايز نيست .\r\n\r\nمجبور كردن بدهكار به فروش خانه\r\n4479 . اگر كسى بدهكار است و چيزى غير از خانه براى اداى دين ندارد ، آيا طلب‌كار مىتواند او را مجبور سازد كه خانه‌ى مسكونىاش را بفروشد ؟\r\nج . منزل در حدّ شأن ، از مستثنيات دين است كه براى اداى دين فروخته نمىشود .\r\n\r\nگرفتن قرض ربايى براى ناچارى\r\n4480 . آيا گرفتن قرض ربايى ، حتّى در صورت ناچارى و يا مثلًا در مورد كسى كه آبرويش در خطر است ، حرام است ؟\r\nج . مىتواند به راه‌ها و حيله‌هاى شرعى ، از ربا رهايى يابد كند .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\n\r\nكوتاهى بدهكار و خسارت ناشى از آن\r\n4481 . بدهكار عمداً در پرداخت بدهى كوتاهى مىكند و طلب‌كار براى گرفتن آن به طرح دعوى در دادگسترى مىپردازد . آيا طلب‌كار مىتواند علاوه بر اصل دين ، هزينه‌ى طرح دعوى و زيان ناشى از آن را از بدهكار مطالبه نمايد ؟\r\nج . اگر راه ديگرى نداشته باشد ، مىتواند .\r\n\r\nتغيير ارزش پول قرض داده شده\r\n4482 . در مورد قرض و استقراضى كه سال‌ها بر آن گذشته و ارزش پول تغيير كرده چه بايد كرد ؟\r\nج . با تفاوت زياد ، احتياط آن است كه مصالحه كنند .\r\n\r\nكارمزد براى وام\r\n4483 . آيا مىتوان در صندوق‌هاى قرض‌الحسنه مبلغى را از وام‌گيرنده به عنوان كارمزد و هزينه‌ى وسايل گرفت ؟ آيا مىتوان او را مجبور به پرداخت حقّ بيمه براى تكفّل بيمه‌ى اداى قرض نمود ؟\r\nج . هر شرطى ضمن قرض كه موجب شود گيرنده قرض زيادتر از آن چه قرض گرفته بپردازد ، ربا است و با تغيير اسم ، حلال نمىشود . بلى ، اگر معامله‌ى شرعيه‌اى بين سود و چيزى واقع كنند و ضمن آن شرط كنند كه مبلغى به طرف قرض داده شود و همان مبلغ را كه قرض گرفته برگرداند ، بىاشكال است .\r\n\r\nخسارت تأخير اداى دين\r\n4484 . آيا ممكن است به نحو مشروع در بعض موارد ، مثل وارد شدن ضرر بر شخص به واسطه‌ى خسارت تأخير اداى دين را گرفت ؟ يا به صورت شرط در ضمن عقد لازم\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nو نظير اين‌ها ، با ملاحظه‌ى اين كه ارزش پول هم در حال تغيير است ؟\r\nج . وجهى شرعى براى خسارت تأخير تأديه نيست .\r\n\r\nفروختن مال رهن گذاشته شده براى گرفتن طلب\r\n4485 . اگر مال مرهونه از مستثنيات دين باشد - مانند خانه مسكونى - آيا مرتهن مىتواند با شرايطش آن را بفروشد و عوض دين ، آن را بردارد ، و آيا مستثنيات دين در رهن با ساير اموال تفاوت دارد ؟\r\nج . اگر رهن‌كننده در موعد مقرر دين را نپرداخت ، مرتهن مىتواند با شرايطش آن را بفروشد و عوض دينش آن را بردارد .\r\n\r\nوجه مورد نياز جهت اجاره منزل\r\n4486 . فرد مفلسى خانه اجاره‌اى دارد و براى اجاره ، پول پيش به موجر قرض داده است .\r\nآيا اين پول قرضى جزو مستثنيات دين است ؟\r\nج . بله ، جزو مستثنيات دين است .\r\n\r\nتقاص بهره‌ى داده شده به بانك\r\n4487 . آيا بدهكارى كه به بانك بهره داده است ، مىتواند به عنوان تقاص ، پولى در بانك بسپارد و به اندازه‌ى بهره‌اى كه داده دريافت كند ؟\r\nج . با حيل شرعى بگيرد .\r\n\r\nماهيّت قرض\r\n4488 . آيا قرض از عقود جايز است يا لازم ؟ و در صورت اشتراط مدت چگونه خواهد بود ؟\r\nج . از طرف قرض‌گيرنده لازم و از طرف قرض دهنده جايز است و اگر در صيغه\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nقرض براى پرداخت آن مدتى قرار دهند ، بنابر احتياط واجب ، طلب‌كار قبل از تمام شدن آن مدت نمىتواند طلب خود را مطالبه نمايد ، ولى بدهكار مىتواند هر وقت خواست قرض را بپردازد .\r\n\r\nكارمزد وام\r\n4489 . عضو شركت تعاونى روستا مىباشم . اين شركت هر ساله به اعضاى خود وام مىدهد ، به طورى كه در ازاى هر بيست‌هزار تومان بعد از يك سال ، بيست و دو هزار تومان مىگيرد كه مبلغ هزار و دويست تومان بابت كارمزد و هزينه‌ى جارى شركت و مبلغ هشتصد تومان به حساب دفترچه واريز مىشود ، آيا گرفتن مبلغ دو هزار تومان جايز است ؟\r\nج . با فرض اين كه ضمن قرض ، شرط اضافه مىشود ، جايز نيست و حكم ربا جارى است .\r\n\r\nحكم مال توقيف شده\r\n4490 . دِينى نزد حاكم شرع ثابت شده ، اما دسترسى به بدهكار نبوده است . حاكم شرع مالى از بدهكار را براى طلبكار توقيف كرده است ، ولى شخص ثالثى مدّعى شده كه مال معيّنِ توقيف شده ملك وى بوده كه به عاريه و امانت نزد بدهكار بوده است و طلب‌كار مدعى است مال بدهكار بوده است . تكليف چيست ؟\r\nج . بايد شخص ثالث بيّنه اقامه كند كه در وقت توقيف ، مال ملك او بوده است .\r\n\r\nحصول استطاعت با وام كارمندى\r\n4491 . كارمندى وامى را از اداره يا جاى ديگر مىگيرد تا در برابر آن به تدريج از حقوق وى برداشت شود ، كارمند با آن وام براى حج ثبت نام مىكند ، آيا با اين وام استطاعت حاصل مىشود ؟\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nج . با اين وام استطاعت حاصل مىشود ، زيرا وام‌دهنده به بقاى اين دين راضى است .\r\n\r\nتقاصّ تايپيست از مؤلف كتاب\r\n4492 . شخصى كتابى را در رايانه تايپ و آماده چاپ كرده است ، صاحب كتاب ، پول وى را نمىدهد ، آيا مىتواند كتاب را از باب تقاصّ بردارد تا به حقّ خود برسد ؟\r\nج . اگر راهى براى وصول به حقّش دارد ، هر چند با رجوع به دادگاه باشد ، نمىتواند تقاصّ كند و گرنه به اندازه‌ى حقّش مىتواند از آن كتاب به عنوان تقاصّ بردارد .\r\n\r\nمصرف وام صنفى در محلّ ديگر\r\n4493 . شخصى وام صنفى دريافت كرده است ، آيا مىتواند آن را به جاى مصرف در آن صنف ، در بدهكارىهاى خودش مصرف نمايد ؟\r\nج . اگر آن‌كه بالاصالة وام را مىدهد ، شرط صرف در آن مصرف يا شركت را نكرده ، مانعى ندارد ؛ زيرا وام صنفى اقتضاى آن را ندارد .\r\n\r\nتقاص بانك از وام‌گيرنده\r\n4494 . شخصى با وامى كه از بانك گرفته ، خانه و زندگى تهيّه كرده است و پيش از آن كه بدهى بانك را بدهد ، فرار كرده است . اموالى از وى نزد بانك موجود است ، آيا بانك مىتواند براى وصول وام ، از باب تقاصّ ، اموال را بفروشد ؟\r\nج . اگر بانك هيچ راهى براى وصول اصل وام ندارد ، مىتواند از باب تقاصّ ، آن اموال را بفروشد و طلبش را به همان مقدار كه وام داده به اين طريق وصول كند .\r\n\r\nتضمين بدهى\r\n4495 . هرگاه انسان به كسى بدهكار باشد و متعهّد شود كه در تاريخ معيّنى بدهى خود را\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nبپردازد و براى تضمين آن ، خانه‌اى را با قولنامه به طلب‌كار واگذار كند كه اگر در آن تاريخ معيّن بدهى خود را نپرداخت ، خانه به طلب‌كار تعلّق گيرد ، ولى نه خود قصد فروش خانه را داشته باشد و نه خريدار واقعاً قصد خريد خانه را داشته باشد ، بلكه اين قولنامه صرفاً به عنوان ضمانت پرداخت بدهى تنظيم شده باشد ، حال اگر در تاريخ معيّن نتوانست بدهى خود را بپردازد ، آيا طلب‌كار شرعاً مالك خانه مىشود و مىتواند در آن تصرّف كند ؟ ( توضيح اينكه خانه در تصرّف بدهكار مىباشد ) .\r\nج . حكم رهن را دارد و به محض عدم پرداخت ، فوراً مالك نمىشود ، و اللَّه العالم .\r\n\r\nمستثنى بودن خانه از دين\r\n4496 . در بعضى از محكوميت‌هاى مالى ( مانند مطالبه طلب و . . . ) ، در مرحله اجراى حكم صادره ، محكوم له ساختمان مسكونى محكوم عليه را جهت دريافت حق خويش ( محكوم به ) معرفى و تقاضاى توقيف و فروش آن را مىنمايد و اين در حالى است كه در فقه اسلامى ساختمان مسكونى جزو مستثنيات دين شناخته شده است ، لكن در مقررات جارى ، ساختمان مسكونى جزو مستثنيات دين به حساب نيامده است ؛ لذا بفرماييد در چنين مواردى : توقيف يا فروش آن از نظر حضرتعالى چه حكمى دارد ؟\r\nاگر جزو مستثنيات دين است ، راه احراز اينكه ساختمان مسكونى در شأن و منزلت محكوم عليه مىباشد يا خير ، چيست ؟ در مورد ماشينِ سوارى و تلفن كه عرفاً براى بعضى از اشخاص از لوازم زندگى ( نه وسيله كسب ) است ، حكم چيست ؟\r\nج . خانه در حدّ شأن مديون ، از مستثنيات است و همچنين وسايل مورد نياز ديگر ، و تشخيص خصوصيات با حاكم شرع است .\r\n\r\nبدهى ميّت\r\n4497 . اين جانب اخيراً با يكى از دوستان در خصوص جمع‌آورى مطالباتش مشغول به\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nكار شدم و مقدارى چك كه مبلغ آن حدود سى ميليون تومان مىباشد ، جمع‌آورى نمودم . فرد مورد نظر فوت شده و بدهى وى به مردم در حدود هشتاد و پنج ميليون تومان مىباشد . همسر او يك باب منزل دارد كه قرار بود در زمان حياتش بدهىهاى آن مرحوم را پرداخت نمايد ، منزل به نام خانم وى مىباشد . از جهت شرعى خانه مذكور چه حكمى دارد ؟\r\nج . خانه مذكور كه سندش به نام همسر متوفى است ، متعلق به آن همسر است ؛ مگر خلاف آن به اقرار يا بينه ثابت شود و اگر خود همسر مىداند كه واقعاً مال شوهرش بوده ، بايد به طلب‌كارها بدهد ، و اللَّه العالم .\r\n\r\nقرض گرفتن به نام ديگرى جهت حفظ آبرو\r\n4498 . فرد مقروض و آبرومندى هستم . آيا اگر از كسى براى ديگرى - بدون مشخص كردن اسم او - كمك بگيرم و خودم خرج كنم ، اشكال دارد ؟\r\nج . اگر فرد كمك‌كننده به صورت مطلق داده ، به اطلاقى كه شامل خود شما هم بشود ، اشكال ندارد .\r\n\r\nفراموش كردن بدهكارى\r\n4499 . در خوابگاه زياد از همديگر پول و غيره مىگيريم ، اگر كسى بعضى از موارد را فراموش كرد ، تكليفش چيست ؟\r\nج . بر ذمّه گيرنده باقى است ، مگر اين كه همديگر را حلال كنند .\r\n\r\nزندان بدهكاران و ورشكستگان\r\n4500 . آيا اسلام زندانى نمودن ورشكستگان و بدهكارانى كه يا توانايى پرداخت بدهى را ندارند و يا آن را انكار مىكنند ، را اجازه كرده است ؟\r\nج . مديون معسر ، حبس نمىشود .\r\n\r\n","description":"","footnote":"","page_name":" 367 ","page_number":367},
  {"content":"\r\n . \r\n","description":"","footnote":"","page_name":" 368 ","page_number":368},
  {"content":"\r\n\r\n\r\nاحكام ضمانت\r\n\r\n","description":"","footnote":"","page_name":" 369 ","page_number":369},
  {"content":"\r\n . \r\n","description":"","footnote":"","page_name":" 370 ","page_number":370},
  {"content":"\r\n\r\n\r\nضمان در صدور چك براى اطمينان\r\n4501 . شخصى متاعى را نسيه مىخرد و شخص ثالثى براى اطمينان فروشنده ، چك به نام او صادر مىكند . آيا اين عمل ضمان محسوب مىشود ؟\r\nج . اگر فروشنده تنها چك او را وصول مىكند و او را مديون خود مىداند ضمان است و گرنه ضمان مصطلح فقهى نيست .\r\n\r\nضمان در مورد دِيْن و كشف خلاف\r\n4502 . 1 ) آيا ضمانت در مورد معامله و دين ( بدهكارى ) صحيح است ؟\r\nج . صحيح است .\r\n2 ) در صورتى كه معلوم شود اصلًا دينى ( بدهكارى ) در كار نبوده ، حكم چيست ؟\r\nج . موضوع ضمان منتفى است .\r\n\r\nضمانت پول در مضاربه\r\n4503 . شخصى مىخواست پولى را جهت مضاربه به عامل بدهد ، امّا چون او را نمىشناخت به سوّمى گفت : اگر شما تمام يا بخشى از سرمايه را ضمانت كنيد ، مقدار معيّنى از سود آن را به شما مىدهم . در اين صورت اگر سرمايه از دست رفت ، چه كسى ضامن است ؟\r\nج . اگر تضمين به عنوان شرط ضمن عقدى لازم بين مالك و ضامن انجام گرفته\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nاست ، شخصى كه ضمانت كرده ضامن است و همچنين است عقد جايز تا وقتى كه برقرار است ، و عامل هم در صورت تعدّى و تفريط ضامن است .\r\n\r\nقرارداد فروش كالا با كارت اعتبارى\r\n4504 . مؤسسه‌اى با شركت فروش كالا قرارداد بسته كه جهت ايجاد تسهيلات براى مراجعين ، افرادى كه كارت مؤسسه را آوردند و به شركت ارايه كردند ، اجناس را به آن‌ها بفروشد و ثمن معامله را از آن‌ها نگيرد ، بلكه بعداً از مؤسسه بگيرد . آيا اين كار مشروع است ؟\r\nج . اين كار مانند عقد ضمان است كه معامله‌ى مراجعين موجب تحقق ضمان است كه پس از حصول معامله و ايجاد اشتغال ذمه ، ضمان حاصل مىشود و اگر با رضايت هر سه طرف باشد و واجد شرايط ديگر ضمان باشد ، اشكالى ندارد .\r\n\r\nضمانت فرد زندانى\r\n4505 . اگر شخصى ضمانت زندانىاى - را كه مديون به دين يا ديه‌اى باشد - قبول نمايد و آن زندانى سوء استفاده كرده و فرار كند ، ضامن چه كسى است ؟\r\nج . همان شخص ضمانت‌كننده ، ضامن است .\r\n\r\nصدور چك در صورت نبودن موجودى در حساب\r\n4506 . كسى كه يا دسته چك ندارد و يا موجودى در حساب خود ندارد ، آيا مىتواند چكى به عنوان وثيقه ضمانت از شخص ديگرى صادر كند ؟\r\nج . ميزان در ضمانت شرعى ، مديون ( بدهكار ) بالفعل است كه ذمّه به او انتقال پيدا كرده است و دارايى بالفعل ضمانت‌كننده ، با فرض قبول مضمون له مطلقاً شرط نيست .\r\n\r\n","description":"","footnote":"","page_name":" 372 ","page_number":372},
  {"content":"\r\n\r\n\r\nضامن شدن براى فرد بدهكار\r\n4507 . اگر كسى بگويد من ضامن فلان شخص مىشوم كه اگر پول يا مال را نداد من مىدهم ، آيا در اين صورت ضامن است ؟ و اگر چند نفر ضامن شخصى شدند ، اگر مديون نداد چه كسى بايد بپردازد ؟\r\nج . در صورت اوّل عقد ضمان شرعى نيست ؛ هر چند ممكن است گفته شود به عنوان شرط يا غير آن ضامن است و در صورت دوم هم اگر به نحو اشتراك ضامن شده‌اند ، هر كسى به اندازه‌ى سهم ضمانت خودش ضامن است .\r\n\r\n","description":"","footnote":"","page_name":" 373 ","page_number":373},
  {"content":"\r\n . \r\n","description":"","footnote":"","page_name":" 374 ","page_number":374},
  {"content":"\r\n\r\n\r\nاحكام هبه\r\n\r\n","description":"","footnote":"","page_name":" 375 ","page_number":375},
  {"content":"\r\n . \r\n","description":"","footnote":"","page_name":" 376 ","page_number":376},
  {"content":"\r\n\r\n\r\nمعناى هبه\r\n4508 . هبه به چه معنا است ؟\r\nج . به معناى تمليك و بخشش است .\r\n\r\nفرق هبه و صدقه\r\n4509 . فرق بين هبه و صدقه چيست ؟\r\nج . در صدقه قصد قربت معتبر است و رجوع در آن بعد از قبض جايز نيست ، به خلاف هبه .\r\n\r\nمراد از ذى رحم\r\n4510 . ذى رحم دقيقاً چه كسانى را شامل مىشود ؟\r\nج . همه‌ى ارحام نسبى را شامل مىشود و اختصاص به محرم در نكاح ندارد .\r\n\r\n","description":"","footnote":"","page_name":" 377 ","page_number":377},
  {"content":"\r\n\r\n\r\nشروط هبه\r\n\r\nشرايط هبه ، هبه‌كننده و هبه شونده\r\n4511 . لطفاً كليه شرايطى كه در هبه لازم است را بيان فرماييد ؟\r\nج . بايد واهب و موهوب له بالغ و عاقل و قاصد و مختارِ بدون اكراه باشد و واهب هم محجور عليه نباشد و در تأثير عقد هبه در ملكيت ، تحقق قبض و اقباض معتبر است .\r\n\r\nعدم قبض در هبه\r\n4512 . اگر ميّت در وصيّت‌نامه‌ى خود گفته است فلان شىء را به كسى بخشيده‌ام ، درحالىكه فردى كه به او هبه شده خبر نداشته و اكنون هم شكّ دارد كه به او اين مطلب را گفته است يا نه ، آيا آن فرد مالك آن چيز مىشود ؟\r\nج . در هبه قبول شرط است و اگر بعد از بخشيدن و قبل از قبول فردى كه به او هبه شده واهب ( بخشنده ) بميرد ، به ورثه منتقل مىشود و قبول شخص بعد از مرگ واهب بىتأثير است ، بلكه اقباض هم در هبه شرط است .\r\n\r\nمعناى قبض\r\n4513 . اين كه فرموده‌ايد در هبه قبض معتبر است ، منظور و مراد از قبض چيست و آيا در قبض منزل ، گرفتن كليد خانه كافى است يا سكونت در آن لازم است ؟\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nج . قبض در اينجا با ساير موارد فرقى ندارد و اگر با گرفتن كليد هم صدق عرفى قبض شود ، كافى است .\r\n\r\nهبه پول به شرط زيادى عوض\r\n4514 . اگر كسى يكصد هزار تومان به ديگرى هبه كرد ، به شرط اين كه يك سال بعد دويست هزار تومان بدهد ، آيا اين شرط درست است ؟\r\nج . در فرض اين كه به رباى قرضى ارجاع شود صحيح نيست و اما رباى معاملى پس مبنىّ بر جريان ربا در پول است كه هر جا بيع آن جايز نباشد ، هبه معوّضه‌ى آن هم به حكم آن است .\r\n\r\nپس گرفتن موهوب با تخلّف شرط\r\n4515 . در هبه‌ى به ذى رحم در صورتى كه عوض شرط شده باشد و فردى كه به او هبه شده به شرط عمل نكند و مال عوض شرط شده را نداده باشد ، آيا واهب مىتواند بعد از گذشت چند سال شىء بخشيده شده را استرداد كند ؟\r\nج . با فرض تخلّف شرط مىتواند شىء بخشيده شده را پس بگيرد .\r\n\r\nشرط عوض\r\n4516 . در هبه‌اى كه شرط عوض شده است ، آيا فرقى بين ذى رحم و غير ذى رحم است ؟\r\nج . در مورد تخلّف شرط ، فرقى بين ذى رحم و غير آن نيست .\r\n\r\nهبه با نوشتار\r\n4517 . اگر شخصى در زمان حيات خود به اين عبارت مرقوم كرده باشد ( برادر جان راجع به ملك كه نوشته بوديد ، من به شما واگذار نمودم ، احدى حقّ دخالت ندارد و هيچ‌كس حقّ ندارد شما را اذيّت كند ) . آيا ورثه بعد از فوت آن شخص مىتوانند ادّعا\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nكنند كه حقّ وراثت در ملك مزبور را دارند ؟\r\nج . با توجّه به اين كه قبض شده است و عبارت فوق دلالت بر هبه دارد ، ورثه حقّ دخالت ندارند .\r\n\r\nهبه به شرط اختيار تصرّف تا زمان مرگ\r\n4518 . شخصى ملك و زمين خود را به نفر ديگر هبه مىكند و مىگويد : مشروط بر اين كه تا زنده‌ام اختيار آن را داشته باشم ، آيا اين هبه نافذ و آن شرط لازم است ؟\r\nج . ظاهراً نافذ است .\r\n\r\nشرط خيار در هبه‌ى به ذى رحم\r\n4519 . در هبه به ذى رحم كه لازم است ، آيا مىشود براى بخشنده شرط خيار كرد ؟\r\nج . ظاهراً مىشود .\r\n\r\nبخشش در مرض مرگ\r\n4520 . آيا بخشش و هبه كسى كه در مرض مرگ است ، نافذ است ؟\r\nج . در صورتى كه در كمال عقل و شعور باشد ، بخشش او با حفظ شرايط در كلّ ، مثل اقباض ، نافذ است .\r\n\r\nبخشش زن بدون اجازه شوهر\r\n4521 . آيا زن مىتواند بدون اجازه شوهر چيزى از مالش را به ديگرى ببخشد ؟\r\nج . اگر از مال خودش باشد ، اشكال ندارد .\r\n\r\nبخشش مهريه\r\n4522 . زنى كه به صورت شفاهى مهريه خود را به شوهر خويش مىبخشد ، آيا قبول\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nشفاهى شوهر كافى است ؟ و آيا زن حق رجوع مجدد دارد ؟\r\nج . اگر به نحو ابراء ذمّه باشد ، حق رجوع ندارد و قبول هم نياز ندارد و اگر بخشش و هبه باشد ، قبول شفاهى كافى است ؛ ولى حق رجوع ندارد ، مثل ابراء .\r\n\r\nفرق هبه‌ى دين با ابراء ذمه\r\n4523 . تفاوت هبه دين با ابراء ذمه مديون چيست ؟\r\nج . در هبه قبول لازم است به خلاف ابراء ، و هبه دين تمليك است كه نتيجه‌ى آن ابراء است ، و ابراء اسقاط ذمّه است .\r\n\r\nهديه‌اى كه از راه حرام تهيه شده است\r\n4524 . اگر به انسان هديه داده شود و بداند كه از راه حرام تهيه شده است ، چه حكمى دارد ؟\r\nج . اگر عين آن مال حرام باشد ، نمىتواند آن را قبول كند و بايد آن را به صاحبش ردّ كند .\r\n\r\n","description":"","footnote":"","page_name":" 381 ","page_number":381},
  {"content":"\r\n\r\n\r\nرجوع در هبه\r\n\r\nموارد عدم رجوع در هبه\r\n4525 . در چه مواردى واهب و بخشنده حق رجوع به هبه را ندارد ؟\r\nج . 1 ) جايى كه مال خود را قربة الى اللَّه و به قصد ثواب به كسى بخشيده باشد .\r\n2 ) در عوض هبه چيزى از طرف گرفته باشد كه اصطلاحاً آن را هبه معوّضه مىگويند .\r\n3 ) هبه به يكى از ارحام نسبى باشد .\r\n4 ) هبه به حال خود باقى نمانده باشد ، مثلًا پارچه بريده يا دوخته شده باشد .\r\n5 ) يكى از طرفين فوت كند .\r\n4526 . لطفاً مرقوم فرماييد كه رجوع در هبه به چند چيز محقق مىشود ؟\r\nج . به قول و به فعل ، مثل پس گرفتن آن يا با فروختن يا اجاره يا رهن دادن شىء هبه شده به قصد رجوع ، محقق مىشود .\r\n\r\nهبه ارث به برادر\r\n4527 . يكى از برادرانم با رضايت سهم خود را از ارث به من بخشيد ، ولى بعد از مدتى قبل از آن كه ارث بين ورثه تقسيم شود ، از هبه خود رجوع كرد مسأله چه\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nحكمى دارد ؟\r\nج . اگر قبض و اقباض و لو به نحو مشاع نشده ، حق رجوع دارد .\r\n\r\nپس گرفتن هبه از غير ذى رحم\r\n4528 . آيا هديه‌اى را كه به شخص اجنبى داده شده و هنوز عين آن باقى است ، مىتوان پس گرفت ؟\r\nج . با وجود عين قابل رجوع است و مىتوان پس گرفت ، اگر عوض يا نيّت ثواب و قربت در كار نبوده است .\r\n\r\nعدم جواز رجوع در هبه‌ى ذى رحم\r\n4529 . اگر پدرى زمين مزروعى و خانه‌ى خود و محوّطه‌ى آن را در زمان حيات خود ، طىّ يك نامه‌ى عادّى با امضاى عدّه‌ى زيادى از معتمدين به يكى از فرزندان خود بدون عوض مالى واگذار نمايد و از آن پسر خواسته كه پس از مرگ او برايش دو سال نماز و روزه و ده مجلس روضه‌ى سالانه برگزار نمايد ، امّا پس از چند ماه بر اثر فشارهاى فرزندان ديگر ، پشيمان شده و بعد از آن هم از دنيا وفات نموده است ، آيا آن اموال متعلّق به فرزند است يا اموال از جمله‌ى ميراث است ؟\r\nج . اگر پدر خانه و زمين را به فرزند هبه كرده و در زمان حياتش تحويل او داده است ، ملك فرزند شده و واهب حقّ رجوع نداشته و ورثه در آن حقّى ندارند .\r\n\r\nعدم جواز رجوع در صدقه\r\n4530 . شخصى پولى را صدقه داده است و حال پشيمان شده است . آيا مىتواند آن را پس بگيرد ؟\r\nج . نمىتواند .\r\n\r\n","description":"","footnote":"","page_name":" 383 ","page_number":383},
  {"content":"\r\n\r\n\r\nرجوع مادر زن از هبه‌ى به داماد\r\n4531 . مادر زن به داماد خود چيزى بخشيده ، آيا مىتواند رجوع كند ؟\r\nج . مىتواند رجوع كند .\r\n\r\nرجوع بدون اطلاع\r\n4532 . آيا هنگام رجوع در هبه لازم است فردى كه به او بخشيده شده را مطلع كند ؟\r\nج . اطلاع دادن به او ، شرط رجوع در هبه نيست .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\n\r\nمتفرقات هبه\r\n\r\nهبه زن و شوهر\r\n4533 . آيا هبه زن به شوهر و بالعكس حكم هبه به اجنبى را دارد كه بتوانند رجوع كنند ؟\r\nج . جواز رجوع دارد ، ولى خلاف احتياط است .\r\n4534 . آيا شوهر در آن چه كه از طلا و هدايا به زن بخشيده تا وقتى كه عين آن موجود است ، مىتواند رجوع كند ؟\r\nج . مىتواند ، ولى خلاف احتياط است .\r\n\r\nاختصاص زمين به امور خيريّه\r\n4535 . اشخاصى زمين داشته‌اند كه به صورت موروثى بوده است ، تمام وارثين تصميم بر اين گرفتند كه زمين مذكور را جهت امور خيريّه در اختيار هيأت امناى مسجد جامع آن شهرستان بگذارند تا با صلاحديد هيأت امنا ، در امور خيريه هزينه نمايند . در حال حاضر اداره تعاون شهرستان ، زمين مذكور را براى احداث ساختمان ادارى خود انتخاب كرده كه مورد موافقت هيأت امنا قرار گرفته است . آيا هيأت امناى مسجد مىتوانند زمين مذكور را به اداره تعاون شهرستان هديه نمايند .\r\nج . اداره تعاون قيمت زمين را بدهد و هيأت امنا آن را در امور خيريّه هزينه نمايند .\r\n\r\n","description":"","footnote":"","page_name":" 385 ","page_number":385},
  {"content":"\r\n\r\n\r\nهبه به طفل در شكم\r\n4536 . آيا مىتوان به حمل ( در شكم مادر ) چيزى را هبه نمود ؟ اگر هبه‌ى مذكور امكان‌پذير است ، چه كسى بايد آن را قبول كند ؟ آيا پدر يا جدّ پدرى قبل از تولد ، بر طفل در شكم مادر ولايت دارد ؟ در صورتى كه پاسخ مثبت باشد ، آيا اهليّت تملّك حمل ، منوط به زنده متولّد شدن آن است ؟\r\nج . مالكيت طفل ، مشروط به شرط متأخّر است كه ولادت مىباشد كه اگر زنده متولّد نشد ، كاشف از عدم مالكيت است ؛ ولى اگر مالكيت پس از ولادت با قبل از ولادت در آثار فرق دارد ، احتياط در صلح با ولىّ است ، و اللَّه العالم .\r\n\r\nصرف پول اهدايى براى مدرسه در غير آن\r\n4537 . اگر پولى جهت ساخت مدرسه هديه شود و اداره آموزش و پرورش آن را به مجموعه‌اى آموزشى ( غير از مدرسه ) اختصاص دهد ، لطفاً حكم شرعى موارد زير را بيان فرماييد :\r\n1 ) مكث و ماندن در داخل محوطه‌ى مجموعه .\r\n2 ) نماز خواندن در محل آن .\r\n3 ) حقوق گرفته شده بابت تدريس در اين مجموعه .\r\nج . تصرفات در آن ساختمان اشكال ندارد ، گرچه اداره مربوطه ضامن پول‌هاى مردم است كه بايد آن‌ها را برگرداند ، و اللَّه العالم .\r\n\r\nاهداى خون\r\n4538 . آيا اهداى خون جايز است ؟\r\nج . اگر احتمال ضرر نباشد ، اشكال ندارد .\r\n\r\nاحتمال دزدى در گردن‌بند بخشيده شده\r\n4539 . كسى كه يك عدد زنجير طلاى گران‌قيمت به مادرش هديه نموده است ، با توجّه\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nبه اين كه امكان مالى اهداءكننده طورى نبوده است كه بتواند چنين طلايى را تهيّه نمايد و احتمال قوى است كه از دزدى باشد . مرقوم فرماييد مصرف و تصرّف در اين طلا چگونه مىباشد ؟\r\nج . احتمال مذكور اثرى ندارد ؛ با احتمال اين كه اختيار هديه دادن داشته است ، هديه محكوم به صحّت است .\r\n\r\nپس گرفتن زمين بخشيده شده به اداره\r\n4540 . اگر فردى زمينى را براى مصرف خيريه‌اى هبه كرده و تحويل داده است ، آيا مىتواند رجوع كند ؟\r\nج . در فرض مرقوم كه هبه و قبض معتبر در هبه محقّق شده است ، موهوبٌ له مالك شده است و چنان‌چه هبه به قصد قربت بوده لازم است و نمىتوانند پس بگيرند .\r\n\r\nتبديل پول صدقه\r\n4541 . شخصى پولى را به قصد صدقه كنار گذاشته و هنوز به فقير نداده است ، آيا مىتواند آن را بردارد و مصرف كند و مجدداً پولى به جاى آن صدقه دهد ؟\r\nج . اشكال ندارد .\r\n\r\nكمك هزينه ساخت مسكن\r\n4542 . يكى از اقوام مبلغى وجه نقد ، براى ساخت منزل قديمى ، براى رفاه حال خانواده داده است ، آيا هبه صدق مىكند يا نه ؟\r\nج . بله ، اگر قرينه‌اى بر خلاف ظاهر نيست هبه صدق مىكند .\r\n\r\nهداياى زندگى مشترك\r\n4543 . آيا هدايايى كه در طول زندگى زناشويى زن و شوهر به آنان هديه مىشود ، ملك\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nشوهر است يا زن يا هر دو ؟\r\nج . منوط به قصد دهنده‌گان آن‌ها است .\r\n\r\nهبه اموال پس از استطاعت\r\n4544 . پس از آن كه فرد از لحاظ مالى مستطيع شد ، آيا مىتواند با هبه اموال خود حج را از عهده خويش ساقط سازد ؟\r\nج . اگر وقت حركت كاروان رسيده است ، خير نمىتواند .\r\n\r\nمطالبه هدايا پس از طلاق\r\n4545 . آيا در صورتى كه مردى زنش را طلاق دهد ، جايز است آن زن اموالى را كه خانواده‌اش هنگام ازدواج به او داده‌اند ( مانند فرش ، لباس و . . . ) از شوهرش مطالبه كند ؟\r\nج . بله ، جايز است مطالبه كند هر چه ملك او است و يا دين بر ذمّه‌ى شوهر است .\r\n\r\nهداياى پدر عروس\r\n4546 . شخصى با دخترى ازدواج مىكند و شيربها را پرداخت مىكند ، پس از مراسم عروسى والدين و ساير اقوام هدايايى را به آنان اهدا مىكنند ، پدر دختر نيز هدايايى به دخترش مىدهد كه مقدار اين هدايا به مبلغ شيربهاى پرداخت شده بستگى دارد و چنين كارى در بين مردم مرسوم است ، آيا هدايايى كه پدر به دخترش مىدهد ، جزو اموال زن محسوب مىشود يا زن و شوهر ؟\r\nج . جزو اموال زن است .\r\n\r\nهداياى دوران نامزدى\r\n4547 . هدايايى كه در دوران نامزدى بين طرفين ردّ و بدل مىشود ، اگر اين نامزدى به\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nازدواج ختم نشود ، آيا براى طرفين حق پس گرفتن آن‌ها وجود دارد يا خير ؟\r\nج . اگر هبه‌ى معوضه يا ديگر موانع رجوع نباشد ، حق رجوع دارند .\r\n\r\nهبه تمام اموال به يكى از فرزندان\r\n4548 . آيا جايز است شخصى همه اموال خود را به يكى از فرزندانش هبه كند و بقيه را محروم نمايد ؟\r\nج . جايز است ؛ ولى كار مناسبى نيست و مساوى دادن به همه اولاد مستحب است بلكه تفضيل فى الجمله مكروه است .\r\n\r\nهديه به كفار\r\n4549 . گرفتن يا دادن هديه به كفار چه حكمى دارد ؟\r\nج . گرفتن از آن‌ها اشكال ندارد و دادن هم اگر به غرض متمايل ساختن آن‌ها به اسلام باشد ، جايز است .\r\n\r\nعيدى به اطفال\r\n4550 . اموالى مانند عيدى كه به كودك صغير هديه داده مىشوند و يا در به دو تولد نوزاد هديه مىدهند ، آيا ملك خود صغير محسوب مىشوند يا پدر و مادر او ؟ و اگر والدين آن را خرج كردند مديون فرزند هستند يا خير ؟\r\nج . پدر كودك فقط مىتواند آن را در راه صلاح و نفع بچه خرج كند ، در غير اين صورت مديون هستند .\r\n\r\nفروش زمين هديه شده توسط پدر\r\n4551 . زيد ، زمينى را به پسر نابالغ خويش هبه شرعى نموده است ، ولى مدتى بعد پدر ، مقدارى از آن زمين را مىفروشد .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\n1 ) آيا معامله پدر نسبت به زمين پسر نابالغ صحيح است يا پدر ضامن مىباشد ؟\r\n2 ) اگر پسر بالغ شود ، حق فسخ دارد و اگر حق فسخ دارد ، آيا پسر بايد به مشترى رجوع كند و مال خودش را بگيرد يا بايد به پدرش رجوع كند ؟\r\nج . اگر پدر به عنوان ولىّ طفل از طرف او قبض كرده ، امر هبه تمام است ؛ پس اگر آن فروش به مصلحت پسر بوده ، صحيح است و پسر بعد از بلوغ هم حق فسخ ندارد و اگر قبض صورت نگرفته بوده ، هبه باطل است و معامله مربوط به خود پدر است .\r\n\r\nهبه قرآن\r\n4552 . اگر كسى به ديگرى قرآنى را هديه بدهد ، آيا مىتواند آن را پس بگيرد ؟\r\nج . بله .\r\n\r\nهبه منافع\r\n4553 . آيا هبه‌ى منافع صحيح است ؟\r\nج . خير ، صحيح نيست به عنوان عقد خاصّ مصطلح .\r\n\r\n","description":"","footnote":"","page_name":" 390 ","page_number":390},
  {"content":"\r\n . \r\n","description":"","footnote":"","page_name":" 391 ","page_number":391},
  {"content":"\r\n . \r\n","description":"","footnote":"","page_name":" 392 ","page_number":392},
  {"content":"\r\n . \r\n","description":"","footnote":"","page_name":" 393 ","page_number":393},
  {"content":"\r\n . \r\n","description":"","footnote":"","page_name":" 394 ","page_number":394},
  {"content":"\r\n . \r\n","description":"","footnote":"","page_name":" 395 ","page_number":395},
  {"content":"\r\n . \r\n","description":"","footnote":"","page_name":" 396 ","page_number":396},
  {"content":"\r\n . \r\n","description":"","footnote":"","page_name":" 397 ","page_number":397},
  {"content":"\r\n . \r\n","description":"","footnote":"","page_name":" 398 ","page_number":398},
  {"content":"\r\n . \r\n","description":"","footnote":"","page_name":" 399 ","page_number":399},
  {"content":"\r\n . \r\n","description":"","footnote":"","page_name":" 400 ","page_number":400},
  {"content":"\r\n . \r\n","description":"","footnote":"","page_name":" 401 ","page_number":401},
  {"content":"\r\n . \r\n","description":"","footnote":"","page_name":" 402 ","page_number":402},
  {"content":"\r\n . \r\n","description":"","footnote":"","page_name":" 403 ","page_number":403},
  {"content":"\r\n . \r\n","description":"","footnote":"","page_name":" 404 ","page_number":404},
  {"content":"\r\n . \r\n","description":"","footnote":"","page_name":" 405 ","page_number":405},
  {"content":"\r\n . \r\n","description":"","footnote":"","page_name":" 406 ","page_number":406},
  {"content":"\r\n . \r\n","description":"","footnote":"","page_name":" 407 ","page_number":407},
  {"content":"\r\n . \r\n","description":"","footnote":"","page_name":" 408 ","page_number":408},
  {"content":"\r\n . \r\n","description":"","footnote":"","page_name":" 409 ","page_number":409},
  {"content":"\r\n . \r\n","description":"","footnote":"","page_name":" 410 ","page_number":410},
  {"content":"\r\n . \r\n","description":"","footnote":"","page_name":" 411 ","page_number":411},
  {"content":"\r\n . \r\n","description":"","footnote":"","page_name":" 412 ","page_number":412},
  {"content":"\r\n . \r\n","description":"","footnote":"","page_name":" 413 ","page_number":413},
  {"content":"\r\n . \r\n","description":"","footnote":"","page_name":" 414 ","page_number":414},
  {"content":"\r\n . \r\n","description":"","footnote":"","page_name":" 415 ","page_number":415},
  {"content":"\r\n . \r\n","description":"","footnote":"","page_name":" 416 ","page_number":416},
  {"content":"\r\n . \r\n","description":"","footnote":"","page_name":" 417 ","page_number":417},
  {"content":"\r\n . \r\n","description":"","footnote":"","page_name":" 418 ","page_number":418},
  {"content":"\r\n . \r\n","description":"","footnote":"","page_name":" 419 ","page_number":419},
  {"content":"\r\n . \r\n","description":"","footnote":"","page_name":" 420 ","page_number":420},
  {"content":"\r\n . \r\n","description":"","footnote":"","page_name":" 421 ","page_number":421},
  {"content":"\r\n . \r\n","description":"","footnote":"","page_name":" 422 ","page_number":422},
  {"content":"\r\n . \r\n","description":"","footnote":"","page_name":" 423 ","page_number":423},
  {"content":"\r\n . \r\n\r\n","description":"","footnote":"","page_name":" 424 ","page_number":424}
  ]