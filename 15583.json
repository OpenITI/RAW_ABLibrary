[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nحاكميت وقانون اساسى در اسلام\r\nمؤلف :\r\nحضرت آيت الله العظمى گرامى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nگرامى ، محمد على ، 1317 -\r\nحاكميت وقانون اساسى در اسلام / مؤلف گرامى - قم : دفتر حضرت آية الله العظمى گرامى ، 1386 .\r\n120 ص .\r\nisbn : 964 - 96892 - 8 - 1\r\nفهرستنويسى براساس اطلاعات فيپا .\r\nكتابنامه به صورت زيرنويس .\r\n1 . اسلام ودولت . 2 . حاكميت . الف . عنوان .\r\n2 ح 4 گ / 231 bp\r\n4832 / 297\r\nشناسنامه كتاب\r\nنام كتاب : حاكميت وقانون اساسى در اسلام\r\nمؤلف : حضرت آيت الله العظمى گرامى\r\nناشر : دفتر معظم له\r\nشمارگان : 3000\r\nنوبت چاپ : اول / تابستان 1386\r\nچاپ : كوثر\r\nقيمت : 1000 تومان\r\nسايت دفتر : http : / / gerami . orj\r\nايميل دفتر : info @ gerami . orj\r\nتلفنهاى دفتر : 7743399 - 7477 - 7740913\r\nدفتر فروش :\r\nانتشارات مشهور / ميراث ماندگار\r\nقم - خيابان ارم / پاساژ قدس / طبقه آخر - پلاك 184 / ص . پ . 3396 - 37185 / تلفن 7831646 - 7737461\r\nدفتر مركزى : خيابان سميه / كوچه 24 / پلاك 418 / تلفن : 7831646 / فكس 7730365 - 0251\r\nمشهد : چهارراه شهداء / پشت باغ نادرى / پاساژ گنجينه كتاب / طبقه اول پلاك 306 تلفن : 02244144\r\nاصفهان : مركز فرهنگى گلستان شهداى اصفهان / همراه : 09133097417 - 09133151551\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nمقدمه چاپ چهارم\r\nبسمه تعالى\r\nهنگام تبعيد امام رحمة الله عليه به تركيه ( آبان 1343 شمسى ) حدود دو هفته درسهاى حوزه علميه قم تعطيل بود ، حضرت آيت الله العظمى گرامى كه در آن دوران شاگرد مرحوم امام راحل بود « به فكر نوشته‌اى نسبتا جامع دربارهء حكومت اسلامى افتادند و با برخورد به كتاب « نحو الدستور الاسلامى » به قلم مودودى نويسنده‌ى پاكستانى ، آن را مناسب يافتند و همان را ترجمه و با توضيحات و انتقادهايى از مؤلف منتشر نمودند . مودودى - كه اينك چندين سال است كه در دل خاك آرميده است - نواقص اعتقاديى داشت و تا حدودى به مسلك وهابيّت نزديك بود ليكن اين نوشته‌اش صرف‌نظر از موارد انتقادى كه در پاورقيها تذكر داده شده است ، نوشته‌ى مفيدى بود . معظم له بر اساس تبعيّت از دستور قرآن كريم كه مىفرمايد : « الذين يستمعون القول فيتبعون احسنه » آن را ترجمه و نشر دادند . ساواك حساسيت زيادى روى اين كتاب كه براى اولين بار نوع حكومت اسلامى را جمهورى اسلامى بر اساس ولايت فقيه طرح كرده بود ( چنان كه در پاورقىهاى كتاب عدالت اجتماعى در اسلام و براى اولين بار نظريه ولايت فقيه را در سال 1340 مطرح نمودند ) نشان\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nداد و برخى كلمات كتاب را هم در چاپهاى دوم و سوم تغيير دادند . به هر حال اينك براى چهارمين بار پنجمين بار اين كتاب تجويد چاپ منتشر مىگردد اميد است .\r\nقم - دفتر حضرت آيت اللّه العظمى گرامى قمى\r\nتيرماه 1385 شمسى\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nنظرى به چاپ سوم\r\n1 - در ماه رجب 1384 حدود ده روز برنامه‌هاى حوزهء علميه تعطيل بود ، ونويسنده به فكر نوشتن جزوه‌اى دربارهء قوانين اساسى اسلام كه حاكم و محكوم ، فرد و دولت در اسلام موظف به رعايت آن هستند افتاد .\r\nمعمولا در هر شرايطى يك نوع مباحث در ذهن انسان تجلى مىكند ، و از جمله وقتى مشكلاتى پيش مىآيد بحث هائى در اين زمينه به ذهن مىرسد كه در اسلام حكومت به چه صورت انجام مىشود ، نوع حكومت چگونه بايد باشد ؟ روش اسلام در اين زمينه با كدام يك از حكومت‌هائى كه در تقسيم افلاطونى بيان شده است تطبيق مىكند ؟ اسلام مشكلات اجتماعى را چگونه از ميان بر مىدارد ؟ اسلام در برابر بزرگترين مسئلهء روز ( گرسنگى ) چه نقشى دارد و چيزهاى ديگر . . .\r\nبه فكر بودم كتاب مفصلى در اين زمينه بنويسم و به اين منظور فيش هائى تهيه ديدم ولى محدود بودن فرصت از اين فكر منصرفم كرد ، در اين مدت به كتاب « نحو الدستور الاسلامى » تأليف ابو الاعلى مودودى نويسندهء مشهور پاكستانى برخوردم كه مسائلى چند دربارهء حكومت را طرح نموده و در عين اختصار مطالب نسبتا خوبى را تذكر داده بود . در آن فرصت به ترجمهء آن پرداختم تا بعداً فرصتى پيش آيد و در اين زمينه\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nنوشته‌اى تقديم كنم . و اتفاقاً مورد استقبال اهل مطالعه قرارگرفته و در فاصلهء كمى تجديد چاپ گرديد .\r\nنوشتهء مودودى صرف نظر از اينكه تنها دربارهء 12 مسئله از سلسله اين مسائل بحث كرده نواقصى ديگر دارد كه احياناً در پاورقىها تذكر داده شده است .\r\n2 - مؤلف كتاب بنابه ذوق « تسنن » خود اشتباهاتى در مسئله‌ى حكومت دارد كه در پاورقيها تذكر داده‌ام .\r\nلازم است خواننده محترم در هر بحثى ، پاورقى آن بحث را دقيقا مطالعه نمايد .\r\nانه ولى التوفيق .\r\nقم - محمد على گرامى\r\nشوال 1392 - آذر 1351 .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nمقدمه‌ى چاپ اول\r\n\r\nمقدمه‌ى مترجم\r\nگر چه در علت اجتماعى بودن بشر نظريه‌هاى مختلف - نزديك شش نظريه - هست ولى اصل اجتماعى بودنش از بديهيات مىباشد .\r\nراهبى كه زندگى انفرادى و در هامون را بر زندگى مدنى ترجيح مىدهد باز گرفتار آثارى از زندگى اجتماعى بوده و لااقل با پيروى از منويات كسى چون حضرت مسيح عليه السلام مثلا با ياد او دمساز است . و فيلسوفى كه زندگى اجتماعى و مدنيت بشر را مذمت مىنمايد ندانسته پايبند بودن خود را به زندگى اجتماعى شرح مىدهد و با همين دلسوزى براى همنوعان خويش مدنى بودن خود را نمايش مىدهد .\r\nزندگى اجتماعى هر چه بوده و هر صورتى هم داشته باشد مشتمل بر قوانينى است كه افراد خود را به متابعت آن ملزم مىبينند و ارزش مهم زندگى اجتماعى به همان قوانين است .\r\nقوانين مزبور حتماً از يك پشتوانهء اجرائى - ضمانت اجرايى - برخوردار مىباشد كه با توجه به آن ضمانت اجرايى ، احترام داشته مورد عمل مىباشد و از طرفى ضمانت اجرايى هم با حربهء اجراء قانون بر اجتماع حكومت مىكند ، و در حقيقت ميان قانون و مجرى آن داد و ستدى بوده و چيزى به يكديگر عطا نموده و در نيز برابر استفاده‌اى مىبرند ، كلمه‌ى حكومت و حاكم هم از همين جا پيدا مىشود .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nحاكم كه خود مجرى قوانين اجتماعى است در حكومت و تسلط و كيفيت اجراء بايد پايبند يك سلسله قوانين ديگرى باشد كه به منزله‌ى پايه و اساس اجتماع و قوانين فرعى و داخلى آن است كه اگر اين قوانين اصولى و اساسى نباشد نارضايتى پيدا مىشود و اجتماع به هرج و مرج مىگرايد .\r\nكلمه‌ى « قانون اساسى » نيز از همين جا منظر طلوع مىكند .\r\nدر « قانون اساسى » طرز حكومت و راه انتخاب حاكم و صفات لازمه و امكانات او ، و چگونگى اجراء قوانين داخلى ، و كيفيت ارتباط قوانين داخلى يك اجتماعى با اجتماع ديگر ، و مسائل جارى يك حاكميت بيان مىشود .\r\nعلى المعروف براى اولين بار فكر تقسيم قدرت حكومت به قواى « مقننه » و « قضائيه » و « مجريه » به وسيلهء ارسطو بيان شده و پس از « رنسانس » در نيمهء اول قرن 18 ميلادى به وسيلهء « منتسكيو » تشريح شد .\r\nدر قانون اساسى دربارهء قواى سه گانه‌ى مزبور و حدود وظائف هر يك و چگونگى ارتباطشان با هم صبحت مىشود .\r\n« افلاطون » يونانى حكومت را به « استبداد » و « مشروطه » و « جمهورى » تقسيم كرده و بعدها اين تقسيم شرح و بسط كاملى پيدا نمود .\r\nدر قانون اساسى دربارهء اقسام حكومتهاى مذبور بحث شده كه هر رژيمى براى سيطره‌ى حاكميت ، خود يكى از آنها را انتخاب مىكند .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nاسلام و قانون اساسى\r\nاسلام كه مهم‌ترين دين اجتماعى است علاوه بر يك سلسله قوانين فرعى داخلى ، يك سرى قوانين اصولى و اساسى دارد كه مسائل مزبور و غير آن را به طور كامل بيان نموده و رأى خود را نشان مىدهد .\r\nحكومت الهى يا به تعبير سياسى « تئوكراسى » مشتمل بر موارد معينى است كه بايد شرح داده شود .\r\nفقه اسلامى كه از منبع قرآن و گفتار و كردار پيغمبر صلى الله عليه و آله و اهلبيت بزرگوارشان گرفته شده و بزرگترين مجموعهء حقوقى جهان است همه چيز را زير پر و بال خود گرفته و دربارى هر چيز كوچك و بزرگى حكم مشخصى دارد .\r\nمع الاسف دربارهء نظريه‌ى اسلام در بسيارى از مسائل مهم اجتماعى و اقتصادى و سياسى كمتر بحث شده و در نتيجه براى جويندگان همچنان يك خلاء فكرى باقيمانده است . دشمنان از اين خلاء استفاده نموده مطالب بى اساس خود را عرضه داشته و چه بسا براى مدتى عده‌اى را زير بار استعمار فكرى خود در آورده‌اند .\r\nدر ميان صدها و يا هزاران كتابى كه در مسائل فقهى چون طهارت و صلوة و صوم و بيع و اجاره و وكالت و . . تأليف شده است اگر بخواهيم شمارگان كتابهاى برخى مسائل سياسى اسلام را - كه مستقلا در اين باره نوشته شده باشد - به دست آوريم شايد از تعداد انگشتان دست و پا تجاوز\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nنكند ، در اين باره مسائل از قرنهاى گذشته كه به منزله‌ى اساس فقه است ، جز چند كتاب معروف و غير معروف مانند « الحسبة فى الاسلام » به قلم ابن تيميه ، و « مقدمه » ابن خلدون ، و « تحرير الاحكام » ابن جماعة ، و « الاحكام السلطانية فراء » و چند نمونه ديگر ، چيز زيادى در دست نيست .\r\nدر قرن ما هم شايد مهمترين كتابى كه از فقهاء - انار اللّه برهانهم - در اين باره منتشر شده همان كتاب كم حجم - و البته پر فائده - « حكومت » مرحوم آية اللّه نائينى « قدس سره » مىباشد . « 1 »\r\nمسلمانان همه محتاج فهم اين مسائل حياتى هستند ، بيش از آنچه كه محتاج به درك برخى مسائل فرعى باشند .\r\nالبته « اهل تسنن » چون اكثرا معتقدند پيغمبر صلى الله عليه و آله كسى را براى جانشينى خود انتخاب ننموده حتى و آنهائى هم كه با تعصبى عجيب ! مىخواهند از لابلاى برخى كلمات ، جانشينى ابوبكر ! را استفاده كنند در « خليفه » ، « عصمت » را لازم ندانسته او را همانند ساير مردم مىدانند خيلى بيش از شيعه محتاج به درك اين مسائلند .\r\nولى شيعه نظر به اينكه روى ادله‌ى محكم به طور قاطع ، علىبن‌ابىطالب عليه السلام و يازده فرزندش را جانشين پيغمبر اكرم صلى الله عليه و آله دانسته و آنها را معصوم مىدانند خود را محتاج نمىديدند كه مفصلا دربارى مواد حكومت در اصطلاح روز بحث كنند ؛ كتابهاى مفصل و پر ارجى كه دربارهء « امامت » و تعيين « ائمه » نوشته مىشد فقط دربارهء ادلهء عقلى و نقلى\r\n\r\n\r\n","description":"","footnote":"\r\n( 1 ) - اين كتاب به وسيلهء حضرت آيت اللّه حاج سيد محمود طالقانى شرح ، و مقدمه‌ى جالبى بر آن نوشته شده است . البته اخيرا موسوعه ولايت فقيه تاليف حضرت آيت اللّه العظمى منتظرى بسيار پربار مىباشد\r\n","page_name":" 16 ","page_number":16},
  {"content":"\r\n\r\nبر لزوم « عصمت » در پيشواى امت و تعيين « معصومين » بحث مىنمود . و دربارى زمانى كه پيشواى معصوم قدرت ظاهرى نداشته و به اصطلاح بسط يد ندارد بحث نمىشد .\r\nالبته نظر اسلام - طبق درك شيعه و روى مدارك انصافاً كافى كه در كتابهاى « امامت » ذكر شده - اين است كه متصديان امور ملت بايد افراد عادل بلكه محفوظ از خطا و اشتباه و به اصطلاح « معصوم » باشند تا ملت به كمال خود برسد و روى انحطاط نبيند ، و لذا قرآن فرمانبردارى از اين گونه متصديان رادر رديف اطاعت از خدا و رسول گرفته ، و اطاعت بى قيد و شرط و همه جانبه‌ى آنها را بر مسلمانان لازم دانسته ، و مىفرمايد « اى مؤمنين خدا را اطاعت كنيد و پيغمبر و اولياء امور را كه از ميان شما هستند اطاعت كنيد » . « 1 » و از همين لزوم اطاعت بى قيد و شرط ( با اينكه دربارهء اطاعت پدر و مادر كه از نظر حيثيت اجتماع اسلام خيلى كم اهميت‌تر است پس از الزام اطاعت آنها فوراً مىفرمايد : ( و اگر ترا وادار به شرك به خدا نمايند اطاعتشان منما ) « 2 » ) مىفهميم كه اولياء امور كه قرآن دستور اطاعت از آنان را مىدهد افرادى معصوم و محفوظ از گناه و ظلم و خطا و اشتباه هستند .\r\nو آنها همان دوازده نفر از خاندان پيغمبرند كه در روايات بى شمار و\r\n\r\n\r\n","description":"","footnote":"\r\n( 1 ) - يا ايها الذين آمنوا اطيعوا اللّه و اطيعوا الرسول و اولى الامر منكم - سورهء نساء ، آيهء 59\r\n( 2 ) - « و ان جاهداك لتشرك بى ما ليس لك به علم فلاتطعهما » سورهء عنكبوت ، آيهء 8\r\n","page_name":" 17 ","page_number":17},
  {"content":"\r\n\r\nبا هر مناسبتى پيغمبر اكرم صلى الله عليه و آله بيان فرموده است . « 1 » و از نظر تاريخ هم هر چه تفحص كنيم كسانى را كه از گناه و خطا و اشتباه محفوظ بوده و به اصطلاح « معصوم » باشند جز آنها نمىيابيم .\r\nحالا چه شد كه با اين همه بيانات پيامبر اكرم صلى الله عليه و آله اكثريت ملت مسلمان از اين بزرگواران جدا شده به تبعيت ديگران كه زور و پول و وسائل تبليغاتى در اختيار داشتند در آمدند ، مورد بحث ما نيست ، و شما با دقت در همين جملات و ملاحظه با اوضاع كنونى دنيا كه به مصداق :\r\n بيا قوى شو اگر راحت جهان‌طلبى * كه در نظام طبيعت ضعيف پامال است \r\nزورمندان و زرداران مسلط بر ملتهايند مىتوانيد تا حدودى آگاه شويد و يا اگر حرص تحقيق بيشترى داريد به كتابهائى از قبيل « النص و الاجتهاد » و « المراجعات » تأليف مرحوم آية اللّه سيد شرف الدين رحمة الله عليه و غيره مراجعه كنيد ، به هر حال اينها از بحث ما خارج است .\r\nآرى نظر اسلام اين است ، ولى در زمانى كه در اثر بى خبرى و جهالت ملت ، و زور و قدرت و سرمايه و تبليغات هوسرانان ، ملت از استفاده از اين گونه بزرگواران محروم است چه بايد كرد ؟\r\nبايد گفت : حال كه به نظريات واقعى اسلام عمل نمىشود ما هم\r\n\r\n\r\n","description":"","footnote":"\r\n( 1 ) - در اين باره كتابهاى شيعه از شماره بيرون است ولى از باب اينكه كتاب را نشان داده باشيم به مجلدات « اثبات الهداة » تأليف شيخ حر عاملى رحمة الله عليه و « الغدير » تأليف علامه‌ى عاليقدر « امينى » رحمة الله عليه ، و كتاب « المراجعات » مرحوم سيد شرف الدين عاملى رحمة الله عليه كه شرح مباحثهء او با شيخ سليم رياست دانشگاه الازهر است مراجعه نمائيد\r\n","page_name":" 18 ","page_number":18},
  {"content":"\r\n\r\nاجتماع را رها مىكنيم ، هر چه مىخواهد بشود ؟ كنارى بنشينيم و فسادها را تماشا كنيم و بگوئيم :\r\n بگذار غم و بلا فزون گردد * تاكاخ فساد واژگون گردد\r\nاين بام شكسته پى كه داريم * بى سايه و سقف و بيستون گردد \r\nو تنها به انتظار فرج امام دوازدهم عليه السلام كه آخرين معصوم است بنشينيم ؟\r\nاين همان دركى است كه برخى عوام مردم از جمله‌ى « انتظار فرج » دارند .\r\nيا خود را طبق مبانى امر به معروف و نهى از منكر ، و لزوم حفظ حيثيت اسلام و مسلمين ، و رفع هرج و مرج از اجتماع ، موظف بدانيم طرحهاى اصلاحى ريخته به قالب عمل در آوريم . بگوئيم اگر اصل فساد و اساس « منكر » را نتوانستيم ريشه كن كنيم ، مرتبه‌اى از آن را كه مقدور است از بين ببريم ، اگر دسترسى به پيشواى معصوم امكان ندارد با استفاده از قرآن و حديث ، موادى طرح كنيم كه ملت و حكام بدان احترام گذارده مرجع قانونى بوده و به اصطلاح « قانون اساسى » اجتماع باشد ؟\r\nكسى كه با مبانى اسلام مختصر آشنائى داشته باشد خوب مىداند كه اسلام همين را مىگويد ، اسلام دستور جلوگيرى از فساد به هر قدر كه ممكن باشد مىدهد ، و در عين حال تبعه‌ى خود را از آينده‌ى بهترى مأيوس نساخته آتيه‌ى درخشانى را نويد داده ، انتظار اين « فرج » را مىستايد .\r\nمطلبى كه بيان شد اساس حمله‌هاى كوبندهء علماى اعلام شيعه در قرن اخير چون آية اللّه العظمى آخوند خراسانى و آية اللّه نائينى قدس سر هما و ديگران به قواى - به قول آيت الله نائينى قدس سره - « ملعونهء » استبداد و\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nپشتيبانى از اساس مشروطيت بود . « 1 »\r\nاينجا راه ديگرى هم هست ، در زمانى كه دست ملت به پيشوايان معصوم عليهم السلام نمىرسد مانند زمان حاضر ، عصر غيبت امام دوازدهم ، به موجب رواياتى كه در كتابهاى « قضاوت » و « اجتهاد و تقليد » كتب فقه و اصول بيان شده است بايد اختلافات مردم و كليه‌ى امورى كه جنبه‌ى عمومى داشته مربوط به شخص معينى نيست كه در اصطلاح امور « حسبيه » خوانده مىشود ، به فقهاء و مجتهدين انار اللّه برهانهم مراجعه شود ، و اين خود پيداست كه « مجتهد » شخصاً نمىتواند عهده دار تمام كارها باشد ، همانطورى كه شخصاً لازم نيست « زكات » و « خمس » كه جنبهء « ماليات » اسلام را دارد جمع آورى كند ، و يا شخصاً لازم نيست سرپرستى ايتامى را كه قيم ندارند به عهده بگيرد بلكه براى اين كارها ونظائر آن اشخاص صالحى را انتخاب مىكند .\r\nمجتهد مزبور چه شخص يا هيئتى را بايد انتخاب كند ؟ صلاحيتهاى لازمه‌ى آنها چيست ؟ به چه وسيله‌اى اشخاص صالح را تشخيص مىدهد ؟ حقوقى كه اين حاكم بر مردم پيدا مىكند چيست ؟ حقوق مردم بر او چيست ؟ حاكم در كارهاى مهم ملت با چه كسانى مشورت كند ؟ و . . .\r\n* * * كتابى كه از نظرتان مىگذرد ترجمهء يك « خطابه » و يك « مقاله » اى است كه ابوالاعلى مودودى رئيس جمعيت اسلامى پاكستان ( كه حدود 10 سال از تأسيس آن مىگذرد ) ايراد نموده و نوشته است . هزاران نسخه\r\n\r\n\r\n","description":"","footnote":"\r\n( 1 ) - به كتاب « حكومت » تأليف آية اللّه نائينى ( رحمة الله عليه ) مراجعه شود\r\n","page_name":" 20 ","page_number":20},
  {"content":"\r\n\r\nاز متن اين كتاب به زبانهاى « اردو » و « انگليسى » در پاكستان منتشر شده و بعداً به زبان عربى ترجمه شده و با تعداد تيتراژ بسيارى پخش گرديد و ما آن را از روى نسخهء عربى آن ترجمه مىكنيم :\r\nاين كتاب درباره‌ى 10 مسئله از مسائل قانون اساسى اسلام بحث مىكند كه 9 مسئله‌ى آن خطابه‌اى است كه آقاى مودودى در « كراچى » در « انجمن وكلا » - در تاريخ 24 نوامبر 1952 ميلادى شرائط كشور ، پاكستان ، دربارهء حكومت و اساس نامهء آن با آن ايراد نموده است و يك مسئله‌ى آن مسئله‌ى « زن و مناصب اجتماعى » است كه در مقاله‌اى كه ايشان در مجلهء ماهانهء خود بنام « ترجمان القرآن » شماره‌ى صفر سال 1372 - نوشته‌اند چاپ گرديده است .\r\nالبته اين كتاب كوچك نقايصى داشته و نامبرده جاى دقت بيشترى را در مسائل آن باقى گذارده است ، ليكن اقدام من به ترجمه‌ى اين كتاب مختصر علاوه بر كوتاهى فرصت براى اين بود كه راهى را باز كنم ، بحثى را عنوان كنم تا مورد مذاكره قرار گيرد ، نقض و ابرام شود ، باشد كه توفيق الهى مدد كند ، در اين باره و درباره‌ى كليه‌ى شؤون اجتماعى و حياتى ملت اسلام به فهم روز كتابها نوشته شود تا مردم بفهمند كه اسلام تنها در مسائل صوم و صلوة و يا حج و مكاسب سخن نگفته است . « 1 » !\r\nتا اهميت اين گونه مسائل حياتى روشن شود ، تا مردم بدانند كه همان طورى كه در مسائل نماز و روزه و مطلق كارهاى شخصى وقتى خود مجتهد نيستند بايد تقليد كنند ، در اين مسائل هم وقتى خود از روى\r\n\r\n\r\n","description":"","footnote":"\r\n( 1 ) - نشر اين جزوه در آن تاريخ - ديماه 1343 هجرى شمسى - / كار تازه‌اى به حساب مىآمد\r\n","page_name":" 21 ","page_number":21},
  {"content":"\r\n\r\nاجتهاد نظر اسلام را نمىدانند بايد تقليد كنند و البته از مجتهدى كه در اين فن وارد بوده و اصطلاحاً « اعلم » ، در اين مسائل است پيروى كنند ، به فرض اينكه در مسائل ديگر « اعلم » نباشد اين مطلبى است كه همه قبول دارند .\r\nدر كتاب « عروة الوثقى » تأليف مرحوم آية اللّه يزدى رحمة الله عليه و اين حدود - 12 حاشيه بر آن از معارف علماء گذشته و حاضر است كه در برابر من قرار ، در مسئله‌ى 47 از مسائل تقليد مىگويد : هنگامى كه دو مجتهد يكى در احكام عبادات و ديگرى در معاملات اعلم بودند « احتياط واجب » است كه در تقليد خود تجزيه كنند و همچنين اگر يكى در برخى عبادات و ديگرى در برخى ديگر از عبادات . . . » و تمام علمائى كه بر عروه حاشيه دارند - به آن مقدار كه تذكر دادم - همين مطلب را قبول دارند با اين تفاوت كه بعضى چون آية اللهّ خوئى و آية اللّه حكيم - دامت بركاتهما بجاى « احتياط واجب » صريحاً فتوى داده و به اصطلاح فقاهت كلمه‌ى « اقوى » و « اظهر » به كار مىبرند و بنابراين مردم مقلد هر مرجعى باشند در اين گونه مسائل بايد از كسى تقليد كنند كه بر تمام افراد روشن و بىغرض بلكه بر هر اجتماع ثابت شده است كه كوششهاى پى گيرش بسيار بجا و براى حفظ دين و استقلال مملكت اسلامى لازم بوده است .\r\nبه هر حال اين مسائل بايد مورد بحث قرار گرفته تشريح شود تا امت اسلام در جريان قرار گيرند ، نظر اسلام را بدانند ، فساد را از صلاح تميز دهند ، بدانند كه بايد با صالح همكارى كرده با فاسد ستيزه نمايند ، تا مغرضين نتوانند از بى خبرى مردم سوء استفاده كرده كسى چون « ابو موسى اشعرى » را كه به قول شاعر معاصرش :\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n« لم يدر ما ضرب اسداس و اخماس : ضرب 6 و 5 را نمىفهميد . »\r\nبراى قضيهء « حكميت » كه براى مسلمين جنبهء حياتى داشت بر شخصيتى چون على عليه السلام تحميل نمايند و آن حضرت هم روى مصالح اجتماعى ناچار به پذيرفتن شود . . .\r\nتا ستمگران نتوانند از بى خبرى ملتى بهره بردارى كرده « لومومبا » ى مظلوم را به خاطر اينكه شهامت به خرج داده و آبروى روش ديكتاتورانه‌ى بلژيك را ريخته و در جشن استقلال « كنگو » - سى ام ژوئن 1960 - برابر پادشاه بلژيك به پا خاست وگفت : « پس از سالها بهره بردارى از ما ملت بينواى كنگو ، فقر و مرض و جهل تنها ارمغانى است كه بلژيك متمدن ، بلژيك « مسيحى » كه خود را به وجود آورنده‌ى تمدن و تربيت « وحشيان » قلمداد مىكرد به ملت كنگو تفضل مىفرمايد ، در چندين ميليون جمعيت ، تعداد تحصيل‌كردهاى ما از دويست نفر تجاوز نمىكند . . . » نابود نمايند و كارى كنند كه به قول نويسندهء امريكائى كتاب فعاليتهاى پنهانى سازمان جاسوسى « سيا » « 1 » « لومومبا در بازگشت از آمريكا وضع كشور خود را به حدى وخيم ديد كه پنداشت سازمان ملل سرگرم توطئه چينى بر ضد اوست » مغرضان و استعمارگران لومومبا ، 4 لومومباى فداكار و حامى ملت را در ميان همان ملت خودش كمونيست معرفى كرده زندانيش نموده پس از زجرهاى بسيار ابتدا وحشيان انگشتانش را خورده و سپس به فجيع‌ترين وضع به قتلش رساندند تا ديگر لومومباها\r\n\r\n\r\n","description":"","footnote":"\r\n( 1 ) - سازمانى كه خيلى از كودتاهاى جهان را مخفيانه در برابر دريافت امتياز و يا مبالغ نقدى رهبرى مىكند ! به كتاب اسرار جاسوسى سازمان « سيا » مراجعه كنيد گر چه پيدا است كه همهء اسرار نگاشته نشده است\r\n","page_name":" 23 ","page_number":23},
  {"content":"\r\n\r\nچنين غلطى نكرده و دم از منافع ملت نزنند !\r\nاگر ملتها به موجب دستور اسلام بيدار و ناظر اعمالى كه به نام آنها در دنيا صورت مىگيرد باشند هوسرانان نمىتوانند با پول ملتى - ملت فرانسه - جنگ آبروبرى را با مردم مسلمان رشيد « الجزائر » ادامه دهند و فجايعى كنند كه كندن پوست سر و فرو نمودن ميلهء آهنين گداخته شده در دهان و حلق مرحوم « محمد مهيدى عربى » كار كوچكش بوده ، و كوس رسوائى ملتى را كه - بدبختانه نوعاً بى اطلاع از اعمال وكلائى است كه به نام او كار مىكنند - بر بام عالم بزنند !\r\nما وقتى گزارشات جهانگردى را دربارهء مملكتى چنين مىشنويم :\r\n« سيزده سال پيش مردى به نام « پرون » به رياست جمهورى آرژانتين برگزيده شد ، وى در ابتدا محبوبيتى ميان مردم داشت ، اما ناگهان از جا در رفت و ديكتاتور محض از آب در آمد ، در پايان دوران رياست جمهوريش قانونى از پارلمان گذراند و خود را به زور براى يك دوره ديگر نيز بر مردم تحميل كرد . در اثر بودجهء هنگفتى كه براى ارتش خرج مىكرد چنان لطمه‌اى به بودجهء مملكت وارد كرد كه كشور را بيش از بيست سال به عقب راند مردم آرژانتين كه تاب اين همه ديكتاتورى نداشتند عليه وى مىشوريدند اما او با ارتقاء درجه‌ى ارتشيان موفق مىشد شورش را بخواباند ، ليكن « پرون » مرتكب اشتباه ديگرى هم شد و آن مخالفت با « روحانيون » بود ، او مىخواست كليساها را تعطيل كند ، كشيشان را بيرون اندازد . . .\r\nنامه‌اى به « پاپ » نوشته و از او خواست او اجازه دهد مجسمهء زنش در شمار زاهدان و معصومان در همه‌ى كليساها نصب شود تا مردم او را زيارت كنند ، پاپ از اين نامه دچار وحشت شد ، زيرا همه مىدانستند كه\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nخانم « پرون » قبلا رقاصه بوده است و به هر حال با دستور « پاپ » همهء كشيشان عليه « پرون » شوريدند و مردم را نيز عليه وى تحريك كردند . . تا بالاخره مردم مسلح به كاخ « پرون » حمله ور شدند و معلوم نيست كه او از چه راهى گريخت . . » « 1 »\r\nمىفهميم كه اين چنين ملتى اساساً بيدار و روشن نبوده و تنها در زير بار مشكلات و تحميلات توانفرسا تكانى خوردند و گرنه به چنين روزى نمىافتادند .\r\nو هنگامى كه در مقابل ، گزارشهايش را دربارهء « جمهورى » « كاستاريكا » مىشنويم ، خوب حدس مىزنيم كه ملت اين جمهورى مردمى بسيار بيدار و روشن مىباشند :\r\n« . . كشور « كاستاريكا » ارتش ندارد و تنها پليس ملى حافظ امنيت مملكت است ، تازه تعداد اين پليسها هم از نمره‌اى كه معلمان مىدهند كمتر است اينجا تنها كشور جهان است كه رئيس جمهورش تك و تنها از خانه‌اش بيرون مىآيد و در خيابانها قدم مىزند و با مردم « خوش و بش » مىكند بر حسب تصادف روزهاى توقف ما در شهر « سان خوزه » مصادف با زمانى شد كه سفير كبير فرانسه و كشور « بوليويا » مىخواستند استوارنامهء خود را تقديم رئيس جمهور كنند . ما نيز در اين مراسم دعوت داشتيم . اما مراسم را در بيرون عمارت كاخ رياست جمهورى ترتيب داده بودند تا چيزى از نظر مردم پنهان نماند ، خيال نكنند گفتگوهاى سياسى\r\n\r\n\r\n","description":"","footnote":"\r\n( 1 ) - برادران اميدوار ، ص 375 ، اكنون - آذر 1351 - چند روز است كه « پرون » پس از سالها تبعيد از آرژانتين دو مرتبه به كشور خود باز گشته است و معلوم نيست استعمار به دست او چه نقشه‌اى داده است\r\n","page_name":" 25 ","page_number":25},
  {"content":"\r\n\r\nمحرمانه‌اى در كار است ، و به اين ترتيب براى احساسات مردم كشور احترام خاصى قائل شده بودند » .\r\n« قصر رئيس جمهور ساختمانى بسيار ساده و معمولى است . بسيارى از ادارات دولتى نيز در اين قصر جاى دارند ، هر كس مىتواند بدون هيچ گونه تشريفاتى به اين قصر وارد شود . . و حتى با شخص رئيس جمهور فوراً ملاقات كند » !\r\n« نيروى هوائى كاستاريكا تنها داراى دو فروند هواپيماست و آن هم خيلى عادى و معمولى ! و تنها جنبهء تشريفاتى دارند و از آنها براى پيشرفت امور خيريه استفاده مىبرند و بودجهء گزاف ارتش را صرف كارهاى اصلاحى و عمرانى مىكنند و به خصوص براى پيشرفت فرهنگ عمومى به كار مىاندازند ، آمار دقيق نشان مىدهد كه در برابر هر فرد پليس و يا نظامى پنج معلم وجود دارد . . . » « 1 »\r\nرئيس جمهور سابق آمريكا « كندى » در يكى از نطقهايش افسوس مىخورد كه سياست خارجى امريكا چرا از حكومت هايى پشتيبانى كرده كه مورد تنفر ملتها بوده است ، مىگويد :\r\n« به جاى پشتيبانى از ملتها ، رژيمها را تقويت كرده‌ايم و چه بسا كه آينده‌ى خود را سرنوشت دولتها و فرمانروايان نامحبوب و سقوطپذير بستگى داده‌ايم . . جسد قطعه قطعه شده‌ى نورى سعيد نخست وزير پيشين عراق كه در « ژوئيه » پارسال - 1985 - در بغداد به تير چراغ برق آويخته بود مظهر بلائى است كه بر سر سياست ما در عراق آمده است » .\r\nشما مىدانيد كه اينها هم نتيجه‌ى بى خبرى ملتهاست ، اگر بيدار باشند\r\n\r\n\r\n","description":"","footnote":"\r\n( 1 ) - سفرنامه برادران اميدوار ، ص 297\r\n","page_name":" 26 ","page_number":26},
  {"content":"\r\n\r\nنورى سعيد پيدا نمىشود ، خصوصاً اگر اين بيدارى همراه با آشنائى كامل به فرامين آسمانى اسلام باشد . نامبرده - كندى - در نطق مفصل خود در مجلس سنا - 2 ژويئه 1957 - ضمن حمله‌ى به « فرانسه » دربارهء وضع « الجزاير » مىگويد :\r\n« شناسائى هويت ملى معمولا با جرقه‌اى به ظهور مىپيوندد كه « باران اختناق » نمىتواند آن را خاموش سازد به خصوص اگر اين احتراق در منطقه‌اى صورت گيرد كه همه از ميراث و تعاليم اسلام برخوردار مىشوند » . « 1 »\r\n( ضمن اين پرانتز مىخواهم بگويم : نمىدانم چرا « ز گفته تا به عمل صد هزار فرسنگ است ! ؟ » ايشان مىدانند كه آوارگان فلسطين از مبانى اسلام برخوردارند ، و بنابراين حسابشان تنها مربوط به نان و آب و مسكن نيست . بلكه حاضر نيستند بر خلاف تعاليم قرآن : « خداوند در قانون خود هرگز كفار را بر مؤمنين تسلط نداده است » « 2 » زير بار ستم يهود رفته مملكت خود را به طور غصب به دست « يهود » مفتضح « 3 » و در عين حال غاصب ، ببينند .\r\nبا اين وصف ايشان در موارد متعددى از جمله در كنفرانس ملى برادرى مسيحيان و كليميان در 24 فوريهء 1957 طى نطقى مشكل\r\n\r\n\r\n","description":"","footnote":"\r\n( 1 ) - استراتژى صلح ، ص 145\r\n( 2 ) - و لن يجعل اللّه للكافرين على المؤمنين سبيلا - سورهء نساء ، آيهء 141\r\n( 3 ) - افتضاح اسرائيل در موارد متعددى است كه يكى از آنها مساله صدور فحشا به كشورهاى ديگر است كه يكى از درآمدهاى اسرائيل را تشكيل مىدهد ، ضمن جاسوسى از اين طريق\r\n","page_name":" 27 ","page_number":27},
  {"content":"\r\n\r\nقضيه‌ى آوارگان فلسطين را در بىنانى و بىمسكنى قلمداد كرده ؛ پيشنهادهاى اقتصادى نموده مىگويد : وضع مستمند و مصيبت‌آميز آوارگان در اردوگاههاى موقتى در مرز اسرائيل ، سرچشمهء اصلى كينه و عداوت ملى ، هرج و مرج اقتصادى ، و بهره بردارى كمونيستها از بيچارگيهاى بشرى مىگردد . اردوگاههاى آوارگان بايد منحل گردد اموال و ثروت از دست رفته‌ى آوارگان حين فرار بايد توسط اسرائيل جبران شود . » « 1 »\r\nبه هر حال اسلام ، ستمگر و ستمكش هر دو را گناهكار دانسته و به ملتها مىآموزد كه زير بار ستم رفتن « عبوديت » بوده بايد از آن احتراز جست ، با اينكه بنى اسرائيل يعنى قوم « موسى » عليه السلام هرگز فرعون را پرستش نمىكردند ، ليكن موسى به فرعون مىگويد : « . . . تو بنىاسرائيل را عبد خود كرده‌اى » ! على عليه السلام هم در خطبهء « قاصعه » مىفرمايد : « فرعونيان آنها را عبد خود قرار دادند » « 2 » بايد اين مسائل به طور اجتهادى تشريح شود تا مردم وظيفهء خود را بفهمند .\r\nستمگران تنها راهى كه براى ادامهء روش خود لازم دارند اين است كه جلوى تعاليم اسلام را بگيرند تا ملتها در بى خبرى بمانند ، و راهش اين است كه بيان كنندگان اين تعاليم شخصيتهائى چون امام على عليه السلام و فرزندانش عليهم السلام و جانشينانشان ، علماء ربانى را خانه نشين سازند .\r\n\r\n\r\n","description":"","footnote":"\r\n( 1 ) - استراتژى ص 206 ، عجيب اين است كه حكومتهاى آمريكا تا مصدر كارند از هيچ ظلم و ستم فروگذار نمىكنند . و چون ساقط شدند شروع به انتقاد مىكنند و اگر دوباره مصدر كار شوند باز همان روش را دارند\r\n( 2 ) - اتخدتهم الفراعنة عبيداً\r\n","page_name":" 28 ","page_number":28},
  {"content":"\r\n\r\nزيرا اگر امام على عليه السلام خانه نشين نشود از مال ملت قصرهاى گوناگون در شام و كوفه به دست عثمان و معاويه ساخته نمىشود ، و اگر موسى بن جعفر عليه السلام در زندان نباشد مجلس شب‌نشينى هارون با خوشى نمىگذرد ، و اگر امام صادق عليه السلام آزاد باشد شخصى مانند وليد روى كار نمىآيد كه در برابر دو تا شعر و آوازى خوش چنان سرمست شود كه هزار دينار طلا به شاعر بدهد و فرمان دهد سوار مركب سلطنتى شده در كاخ بچرخد و آنگاه دستور دهد شاعر شيرين سخن لخت به تمام معنى ! شود و تمام اعضايش را ببوسد و فرياد و اطرباه و اطرباه برآورد : شاعر دربارى وليد يعنى « ابن عايشه » در اين اشعار شرح مىدهد كه « روز عيد قربان بيرون آمدم . به زنهاى زيبا و ماه طلعتى برخورد كردم . . من كه براى ثواب و درك نماز بيرون آمده بودم بادامانى آلوده به خانه برگشتم . » « 1 »\r\nفكر مىكنم مقدمهء ما طولانى شده و شايد شما را خسته كرده باشد سخن كوتاه ، از خداى تعالى بيدارى و ترقى ملل اسلامى را خواستارم است .\r\nمحمد على گرامى\r\nقم - شعبان 1384 - دى 1343 .\r\n\r\n\r\n","description":"","footnote":"\r\n( 1 ) - مروج الذهب مسعودى ، ص 147 :\r\n انى رأيت صبيحة النحرً * حوراً نعين عزيمة الصّبر\r\nمثل الكواكب فى مطالعها * عند العشاء اطفن بالبدر\r\nفخر جت ابغى الاجر محتسباً * فرجعت موفوراً من الوزر \r\n","page_name":" 29 ","page_number":29},
  {"content":"\r\n\r\n\r\nقانون اساسى اسلام\r\nقانون اساسى اسلام چيزى است كه به اين نام هنوز تدوين نشده ولى مدارك و منابعى دارد كه لازم است هنگام تدوين قانون از آنها استفاده كنيم .\r\nو البته قانون اساسى « غير مدون » « 1 » چيز عجيب و غريبى نيست كه دنيا به خود نديده باشد ، بلكه نظم تمام دولتهاى جهان تا قرن هيجدهم بر محور قوانين اساسى « غير مدون » بود ، و دولتى بزرگ مانند انگلستان هنوز هم بدون قانون اساسى « مدون » كارهاى خود را مىگذراند و اگر روزى محتاج به نوشتن قانون اساسى خود شد چاره‌اى ندارد جز اينكه از منابع مختلف قانون « غير مدون » خود استفاده نمايد و ما هم امروز با همين احتياج مواجه شده‌ايم .\r\n\r\n\r\n","description":"","footnote":"\r\n( 1 ) - منظور از قانون غير مدون آن است كه - بر خلاف قانون مدون - كتابى نوشته نشده كه مواد قانونى مملكت را منظماً ضبط كرده باشد ، بلكه آن مواد به طور پراكنده در منابع اصلى خود موجود باشد ، چنان كه يك سلسله قوانين دولت انگلستان مطالبى مأخوذ از عرف و عادت است كه قضات بدان مراجعه مىكنند و به طور قانونى تدونى نشده است\r\n","page_name":" 30 ","page_number":30},
  {"content":"\r\n\r\n\r\nمنابع قانون اساسى اسلام\r\n\r\n1 - قرآن\r\nنخستين منبع قانون اساسى اسلام ، قرآن است كه خداى تعالى احكام و قواعد دين خود را در آنجا بيان فرموده و نه تنها انسان را در كارهاى فردى و روش شخصىاش راهنمائى مىكند بلكه احكامى اساسى و دستوراتى قاطع براى اصلاح و نظم قسمتهاى مختلف زندگى اجتماعى دارد ، و همچنين تمام مواد اساسنامه‌اى را كه مسلمانان براى تشكيل دولت بدان محتاجند و هدفهائى كه بايد منظور دولت باشد بيان شده است .\r\n\r\n2 - گفتارهاى پيغمبر صلى الله عليه و آله\r\nدومين منبع قانون اساسى ، اسلام ، احاديث نبوى است كه براى ما روشن مىكند پيغمبر صلى الله عليه و آله چگونه احكام و قوانين قرآن را در بلاد عربى اجرا مى فرمود ، و چطور طرز فكر اسلام را در قالب عمل ريخت و اجتماع اسلامى را بر اساس اين طرز فكر تشكيل داد ، و آنگاه اين اجتماع را منظم نموده به صورت دولتى كامل در آورد و سپس قسمتهاى مختلف آن راتربيت نمود . اين امور و مشابه آن را ما جز از راه اين احاديث نمىتوانيم بدست آوريم . به وسيله‌ى اين احاديث مىتوانيم وجهه‌ى حقيقى قرآن را هم بفهميم زيرا اينها سوابق گرانبهائى از اساسنامه‌ى اسلامى را در اختيار ما مىگذارند ، تطبيق عملى مبانى قرآن را بر حالات مختلف اجتماع نشان مىدهد و بدين وسيله ما به يك مجموعه‌ى بزرگ و مهمى از مدارك قانون اساسى اسلام مىرسيم .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\n3 - رفتار خلفاء راشدين\r\n« 1 »\r\n\r\n\r\n","description":"","footnote":"\r\n( 1 ) - منظور از « خلفاء راشدين » در اصطلاح اهل تسنن چهار نفر خليفه پس از پيغمبرند كه دستگاه حكومت اسلامى را به همان بىآلايشى و يا شبيه آن نگه داشتند . و اين چهار نفر به ترتيب خلافت عبارتند از : ابوبكر ، عمر بن خطاب ، عثمان بن عفان ، على بن ابيطالب عليه السلام . ما شيعه اين چهار نفر را يكسان نمىدانيم . البته اهل تسنن هم يكسان نمىدانند و نوعاً جز ناصبيها كه دشمن اهل بيت هستند على عليه السلام را در علم و شجاعت و ساير فضائل نفسانى افضل مىدانند . ليكن منظورم اين جهت است كه : ما على عليه السلام را همانند پيغمبر صلى الله عليه و آله معصوم دانسته و گفتار و كردارش را به تنهائى گر چه با مشورت صحابه نباشد و اتفاقى هم نباشد حجت دانسته متابعت مىكنيم ، اما آن سه نفر را در اين جهت همچون ساير مردم مىدانيم ، و اعمال و رفتارشان تا مورد تصديق همه قرار نگرفته به اصطلاح اجماع نشده است حجت و دليل نمىدانيم البته آن وقت هم عمل آنها حجت نيست بلكه وقتى عملى بسيار شايع بود و صريح قرآن و حديث هم آن را رد نكرد و معصومين عليهم السلام هم چون على عليه السلام در آن زمان آن را ديدند و چيزى نگفتند مىفهميم آن عمل طبق شرع بوده منافات با دين نداشته است . . و اما صرفاً عمل آنها ، هر چند با مشورت عده‌اى از صحابه ، دليل و حجت نمىشود . و راستى از كسى چون مودودى تعجب مىكنم كه روى چه ميزانى براى خلفا امتياز قائل شده ، رفتار آنها را حجت مىداند ؟ ! اصل امامت الهى را كه اساساً معتقد نيست ، از نظر علم هم خلفا امتيازى بر ديگران نداشته‌اند ، به جز على عليه السلام كه به حق او خليفه بوده است و من به همين حساب با عنوان راشدين هم نسبت به آنها موافق نيستم . رشد بايد از طريق وحى باشد كه آنها ارتباط با وحى ندارند ، عملا هم كه اشتباهات بسيارى داشته‌اند ، به كتاب ارجمند « النص و الاجتهاد » رجوع فرمائيد . جزوهء « لولا فاطمه » و « لولا على » را نيز ببينيد . دربارهء فتاوى مجتهدين هم آنچه كه مورد تصديق ماست اين است كه اگر مجتهدين و فقهاء قرنهاى سابق شيعه كه نزديك زمان ائمه عليهم السلام بوده‌اند مطلبى را بالاتفاق بيان كردند به طورى كه انسان حدس قطعى پيدا كرد كه آنها يك دليل محكم و قاطعى بر آن داشته‌اند آن هم حجت بوده و به نام « اجماع » خوانده مىشود ، اما فقهاى قرون اخير اگر اتفاق بر مطلبى كردند چنين نيست زيرا احتمال اينكه دليلى داشته‌اند كه به ما نرسيده خيلى بعيد است . و اما اتفاق فقهاء سنى كه هيچ دليليت ندارد زيرا آنها از منبع علوم پيغمبر صلى الله عليه و آله يعنى اهل بيت آن حضرت كناره گرفتند و به علل مختلفه‌اى احتمال اينكه دليلى در دست داشته‌اند كه به ما نرسيده در كار نيست . اينها تمام در صورت اتفاق فقهاست . ليكن البته اساساً از فتواهاى فقها گر چه مختلف باشد انسان مىتواند براى فهم واقع مطلب كمك بگيرد . خلاصه اين شد : فتواى فقها اگر اتفاقى باشد خود حجتى است و اگر اختلافى باشد تنها كمكى براى فهم واقع است كه هميشه درك واقع همراه بحث ومناظره و نگريستن به ادله‌ى طرفين است « من استقبل الآراء عرف مواضع الخطاء » . و خلاصه ما به جاى عنوان « رفتار خلفاء راشدين » عنوان « گفتار و روش اهلبيت پيامبر صلى الله عليه و آله » را قرار مىدهيم\r\n","page_name":" 32 ","page_number":32},
  {"content":"\r\n\r\nسومين منبع قانون اساسى اسلام رفتار و اعمالى است كه خلفاء راشدين پس از پيغمبر صلى الله عليه و آله انجام مىدادند ما وقتى به كتابهاى حديث وتاريخ و روش‌شناسى اسلام رجوع مىكنيم مىبينيم پر از روايات و سوابقى از كارهاى صحابه‌ى پيغمبر صلى الله عليه و آله است كه براى جريان امور دولت پس از پيغمبر صلى الله عليه و آله انجام داده‌اند و آنها نيز دليلى بر نظريه‌ى اسلام است .\r\nاين مسئله از روز اول مورد قبول همه بوده كه اگر اصحاب پيغمبر صلى الله عليه و آله همگى يكى از احكام و مسائل دين را طورى فهميده و عمل نمودند كه اصطلاحاً اجماع ناميده مىشود - و يا هر چه كه خلفا راشدين در مسائل مختلف دولتى و قانونى با مشورت صحابه حكم نمودند براى مسلمانان بعدى حجت بوده بايد بى كم و زياد تسليم آن باشند ، و آن از اين جهت است كه اتفاق صحابه بر عقيده‌اى يا كارى ، اساسى جز فهم صحيحى از\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nقرآن و روش درستى در عمل به آيات آن ندارد . چنان كه اگر در مطلبى اختلاف داشتند مىفهميم در آن مسئله جاى اختلاف هست و مىشود به اقتضاى دليل گفته‌اى را بر گفته‌ى ديگر ترجيح داد . اما اگر بر مطلبى اتفاق كردند معلوم مىشود جز همانطور فكر ، راهى ديگر نبوده تنها بايد بدنبال همان روش آنها رفت ، زيرا آنها از مصاحبت پيغمبر صلى الله عليه و آله استفاده برده و از چشمه‌ى زلال دانش و معرفتش آب برداشته‌اند و خيلى بعيد به نظر مىرسد كه بر كار خطائى اتفاق نموده و يا مطلبى را غلط فهميده باشند . « 1 »\r\n\r\n4 - فتواهاى مجتهدين\r\nچهارمين منبع قانون اساسى اسلام فتواهايى است كه مجتهدين در حدود درك خود درباره‌ى مسائل گوناگون حكومت داده‌اند . اين فتواها اگر چه خود حجت نيستند ليكن در فهم روح حكومت اسلامى و قوانين آن به ما كمك مىكنند .\r\nاينها منابع چهارگانه‌ى قانون اساسى اسلام است كه اگر بخواهيم قانون اساسى اسلام را تدوين كنيم بايد مواد ان را از اين منابع استخراج كرده بنويسيم ، چنان كه مثلا انگلستان هم اگر امروز بخواهد دست به كار تدوين قانونى اساسى شود چاره‌اى جز دقت در قوانين وضعى و عرفى و روش ملى حكومتهاى خود ، و حكمهاى دادسراهاى محل و استخراج مواد آن قانون از آنها ندارد .\r\n\r\n\r\n","description":"","footnote":"\r\n( 1 ) - توضيح داديم كه روش اصحاب پيامبر به خودى خود دليل نيست ، مگر با توجه به وجود اهلبيت در ميانشان . در ميان اصحاب پيامبر صلى الله عليه و آله هم افراد خوب بوده‌اند و هم افراد فاسد\r\n","page_name":" 34 ","page_number":34},
  {"content":"\r\n\r\n\r\nمشكلات\r\nمدارك چهارگانه‌ى مزبور در كتابها ضبط و هميشه در دسترس بوده است ، قرآن محفوظ و احاديث پيغمبر صلى الله عليه و آله و اعمال خلفاء و عقايد مجتهدين همه تدوين و ضبط است هيچ يك مفقود نيستند ، ليكن در عين حال وقتى مىخواهيم مواد قانون اساسى خود را از آنها استخراح نموده با ترتيبى منظم به صورت قانونى مدون در آوريم با سختىها و مشكلاتى رو به رو مىشويم و مايلم پيش از بيان اصل مطلب حقيقت اين مشكلات را شرح دهم :\r\n\r\n1 - پيچيده بودن اصطلاحات\r\nنخستين مشكل از راه لغت پيش مىآيد مردم اين زمان اصطلاحاتى را كه در قرآن و كتب حديث و فقه درباره‌ى احكام و مواد قانون اساسى آمده كمتر مىفهمند و اين هم بدين جهت است كه نظام سياسى اسلام مدت بسيارى است در ميان ما تعطيل شده و امروز آن اصطلاحات شنيده نمىشود در قرآن كريم هر روز به كلماتى از قبيل « سلطان » ، « ملك » ، « حكم » ، « امر » و « ولايت » برخورد مىكنيم و كمتر به واقعيت صحيح اين كلمات مىرسيم . و اين جا است كه ما وقتى مواد قانون اساسى قرآن را بيان مىكنيم حتى بسيارى از تحصيلكردهاى روز با تعجب و تحير مىپرسند مگر در قرآن آيه‌اى هم هست كه مربوط به حدود حكومت و قانون اساسى باشد ؟\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nو انصافاً تحير اين گونه افراد تعجب ندارد زيرا در قرآن سوره‌اى به نام « قانون اساسى » نامگذارى نشده و آيه‌اى همچون اصطلاحات قرن بيستم نازل نشده است .\r\n\r\n2 - ترتيب پيچيده‌ى كتب فقهى قديم\r\nمشكل دوم از اينجا است كه مسائل قانون اساسى را نمىتوان به صورت دسته‌بندى شده و با ترتيب منظم در كتابهاى فقهى بدست آورد .\r\nدر اين كتابها مسائل مختلف فرعى با مباحث مربوط به دولت وقانون اساسى خلط شده است ، زيرا روشن است كه طرز فكر جدا كردن كامل دولت از قانون اساسى تنها در اين قرنهاى اخير پيدا شده ، و خيلى وقت نيست كه مردم با كلمه‌ى « قانون اساسى » به معناى جديد مأنوس شده‌اند .\r\nالبته ترديدى نيست كه فقهاء اسلام در تمام مسائلى كه امروز ما مسائل قانون اساسى مىناميم بحث كرده‌اند ، ليكن بحثهاى آنان به طور پراكنده در ابواب گوناگون كتابهاى فقهى جا گرفته است . به طورى كه اگر ما يك مسئله از اين مباحث را در كتاب « قضاء » بيابيم ، مسئلهء دوم را بايد در كتاب « امارت » ، و سوم را در كتاب « سيره » ، و چهارم را در كتاب « نكاح و طلاق » ، و پنجم را در كتاب « حدود » ، و بالاخره ششم را در كتاب « فيىء » پيدا كنيم . و تازه لغات و اصطلاحاتى را هم كه به كار برده‌اند ، با اصطلاحات امروز بسيار فرق دارد به طورى كه تا شخصى كار كرده و متخصص در فروع قرآن و احكام فقهى نبوده و به ريشه‌هاى لغت واقف نباشد نمىتواند حتى يك ماده از مواد قانون اساسى را اگر با قوانين فرعى و داخلى ، و يا با قانون احوال شخصيه مخلوط باشد ، جدا نموده ، بيان كند .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\n3 - خرابى روش تعليم\r\nمشكل سوم ، روش تعليم نادرستى است كه زمانى طولانى است بر ما حكومت مىكند . آنها كه علوم دينى را تدريس مىكنند - نوعاً - نه از سياست جديد و مسائل آن اطلاعى دارند و نه از قوانين اساسى عمر خود را در تدريس قرآن و حديث و كتابهاى فقه و تعليم آن صرف مىكنند ، ليكن برايشان خيلى دشوار است مسائل سياسى و قانونى جديد را با لغات و اصطلاحات امروز درك نموده براى مردم ، احكام اسلامى آن مسائل را بيان كنند ، اينها احتياج مبرمى به درك صحيح اين مسائل با لغات و اصطلاحات روز دارند تا آنگاه به آسانى بتوانند احكام را در آن زمينه يافته مدرك قرانى و يا حديثى و يا فقهى آن را روشن نمايند .\r\nاز طرف ديگر دانشجويان جديد ما كه امروز رشته‌هاى نظام اجتماعى و سياسى و قانونى و قضايى ما را به دست دارند مسائل جديد را به خوبى مىدانند ليكن از راهنمائيهاى دينى خود در اين مسائل بىخبرند ، و تمام آنچه را كه در اين مسائل مىدانند تنها از راه تعاليم غرب و نمونه‌هاى علمى آن بوده و از قرآن و آثار دينى بسيار دورند . و روى اين زمينه اگر پاك نيتان و صاف دلانى هم بخواهند از نو نظام سياسى اسلام را زنده كنند شديداً احتياج به راهنمايانى دارند كه آنها را در اين مسائل با لغت و اصطلاح خودشان روشن نمايند . و بى شك امروز اين مطلب خود ، سد محكم و سختى براى تدوين صحيح مباحث قانون اساسى اسلام است .\r\n\r\n4 - مجتهدهاى ادعايى !\r\nمشكل چهارم كه تازه پيدا شده و خيلى خنده آور و بيشتر به\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nفكاهيات مىماند و در عين حال در زمان ما به عنوان يك فكر جالب خود را جا زده است ، اينكه دسته‌اى مىگويند : « علماء دين چه خصوصيت و خويشاوندى با قرآن و احاديث پيغمبر صلى الله عليه و آله دارند كه بايد تفسير اينها دربست ، در اختيار آنها باشد ؟ اسلام بين خدا و مردم واسطه‌اى قائل نبوده و به اصطلاح « كهنونيت » را مردود مىداند و بنابراين بايد تمام مسلمانان از اين حق بهره‌مند باشند . علماء دين با چه منطقى عقائد خود را از افكار ما بهتر و گفتار خود را از گفتار ما وزين‌تر مىدانند ؟ »\r\nبا اين جملات كسانى كه كمترين بهره‌اى از شناسايى قرآن و حديث نداشته و اطلاعى از احكام دين ندارند و حتى يك روز عمر خود را صرف در تعاليم ارجمند دين و راه درك آن نكرده‌اند دهن كجى نموده و با مطالب دين عناد مىورزند . اينها به جاى اينكه پى به قصور خود در شناسائى تعاليم قرآن برده و كوشش نموده جبران نقص خود كنند با اصرار تمام لزوم اين شناسائى را انكار نموده و مىخواهند كسى به آنها حرف نزند تا به دلخواه خود تأويلات سست خود را پاى دين گذارده وجهه‌ى حقيقى و زيباى دين را زشت جلوه دهند .\r\nو به حقيقت سوگند ، اگر در برابر اين نادانيهاى خنده‌آور سكوت نماييم كم كم دامنه‌ى جهالت بالا رفته به حد نهضتى مىرسد ! ممكن است فردا هم كسى كه الف و بائى هم از قانون اسلام نمىداند برخاسته بگويد :\r\n« در اسلام قضاوت نيست » و هر كس مىتواند عقيده‌ى خود را در قانون قضاوت دنبال كند ! پس فردا هم ديگرى برخاسته بگويد : « در اسلام علم هندسه نيست » و هر كس گر چه كمترين آشنائى با مبانى هندسه نداشته باشد مىتواند در آن باره اظهار نظر كند . و آنگاه شخص سومى هم پيدا\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nشده اعلام كند كه در شغل طبابت هيچ مهارت و وارد بودن لازم نيست و بدون اينكه با پزشكى كوچكترين ارتباطى هم داشته باشد شروع به معالجه و مداواى بيماران نمايد !\r\nكاش مىدانستيم اين گونه افراد را چه شده كه اين چنين در نادانى فرو رفته و فريب خواهشهاى نفسانى خود را خورده به فريب دادن ملت پرداخته ، و گمان مىكنند ملت واقعاً افكار سست و گفتار بى اساس آنان را قبول دارد !\r\nآرى در اسلام « كهنونيت » و واسطه‌ى بين خدا و مردم نيست ، ليكن آيا اينها معناى اين جمله را مىفهمند ؟ معنايش اين است كه اسلام مانند دين يهود نيست كه علم دين و قيام به خدمتهاى دينى در انحصار قبيله و طائفه‌ى خاصى قرار گيرد و دين و دنيا ميان سلاطين و « رهبانها » تقسيم گشته دين به اينها و دنيا به آنها اختصاص يافته ديگران محروم شوند ! در اسلام علم دين در انحصار نژادى خاص و طائفه‌اى معين قرار ندارد كه از يكديگر به ارث برده ، ديگران را ممنوع نموده تنها خود از دين سخن گفته و در تعاليم دين نظريه بدهند . همان طورى كه هر كس وقتى « حقوق » خواند مىتواند قاضى باشد و اگر « هندسه » يا « پزشكى » ياد گرفت مىتواند مهندس و دكتر باشد همانطور در اسلام هر مسلمانى ( هر كه باشد ) وقتى درس قرآن و حديث فرا گرفته اوقات خود را صرف در آنها نمود مىتواند در مسائل دين اظهار نظر كند . اگر جمله‌ى « در اسلام كهنونيت نيست » معنايى داشته باشد ، اين است ، نه اينكه اسلام همانند بازيچه‌ى دست اطفال هر كسى در آن دست برد ، و مانند مجتهدينى كه عمر خود را در آن صرف كرده‌اند ، گر چه كمترين كوششى در فهم قرآن و حديث\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nننموده باشد حق اظهار نظر داشته باشد ! وقتى د ركارهاى اجتماعى ودنيوى معقول نيست و پذيرفته نمىشود شخص نادان محض ، مورد مراجعات واقع شود چگونه ما اين ادعا را از اين گونه افراد درباره‌ى دين بپذيريم و به آنها حق بدهيم كه بدون آشنايى به اصول و مبانى دين در آن بحث نموده اظهار نظر كنند .\r\nاين است چهارمين مشكلى كه به تازگى در راه تدوين قانون اساسى اسلام پيدا شده و از سه مشكل اول قوىتر و حلش سخت‌تر است . سه مشكل اول را مىتوان جديت نموده از بين برد ، چنان كه به فضل الهى تا به حال مقدار زيادى از آن حل شده است ، ليكن علاج اين مشكل تازه چه بسا بر اشخاص دقيق و حسابگر هم دشوار است خصوصاً اگر از طرف كسانى باشد كه زمام امور را به دست گرفته‌اند .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\nمسائل اصولى قانون اساسى\r\nاكنون مىخواهيم برخى مسائل اصولى و مهم قانون اساسى را برايتان گفته سپس به طور مختصر مدارك اصلى آنهارا در اسلام شرح دهيم تا معلوم شود اسلام در مواد قانون اساسى نيز ما را رهبرى كرده است ، آن هم نه به صورت يك خطابه و يا صرف يك توصيه ، بلكه همچون احكام قاطعى كه يك شخص مسلمان تا زمانى كه مىخواهد در دائره‌ى اسلام باشد بايد بپذيرد . فعلا به ملاحظه‌ى وقت تنها 9 مسئله از مسائل اصولى قانون اساسى را بيان مىكنيم :\r\n1 - حكومت برازنده‌ى كيست ؟ پادشاهى از پادشاهان ؟ يا طبقه‌اى خاص از مردم ؟ يا ملت به تمامى ؟ يا خداى تعالى ؟\r\n2 - حدود وظائف دولت چيست ؟ و تا چه اندازه مردم از او بايد شنوائى داشته باشند و چه وقت اطاعتش لازم نيست ؟\r\n3 - حدود كار قسمتهاى مختلف قواى دولت از مجريه و مقننه و قضائيه چيست ؟ وظايفش كدام و ارتباط هر يك با ديگرى چگونه است ؟\r\n4 - غرض از تشكيل دولت چيست ؟ هدفش كدام و سياستش بر چه پايه‌اى استوار است ؟\r\n5 - براى جريان و پيشبرد نظام دولت ، تشكيلات حكومتى چگونه بايد باشد ؟\r\n6 - اوصاف و مشخصاتى كه‌متصديان حكومت بايد دارا باشند چيست ؟\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n7 - / در قانون اساسى تبعيت دولت بر چه پايهءاى استوار است ؟\r\n8 - حقوق اساسى مردم بر دولت كدام است ؟\r\n9 - حقوق دولت بر مردم چيست ؟\r\nاينها مسائل اصولى تمام قوانين اساسىها در جهان است ، اكنون ببينيم اسلام در اين باره چه نظرى دارد ؟\r\n\r\n1 - حكومت برازنده‌ى كيست ؟\r\nپيش از هر چيز بايد در اين باره بحث كنيم كه قانون اساى به چه كسى منصب حاكميت را مىدهد ؟\r\nاين مسأله‌اى است كه قرآن به طور روشن و قاطعى جوابش را بيان كرده است : حاكميت به هر معنى كه تصور شود مخصوص پروردگار است ، حاكم حقيقى و واقعى اوست ، و اصولا حكومت جز براى او شايسته نيست ، ليكن درك كامل اين جمله موقوف بر فهم جامع و صحيح كلمه‌ى « حاكميت » است .\r\n\r\nحاكميت\r\nاين كلمه در اصطلاح علم سياست ؛ به تسلط مطلق و بالاترين مرتبه‌ى قدرت گفته مىشود و بنابراين معناى حاكميت شخص ياگروه و هيئتى اين است كه حكم و فرمان آن به منزله‌ى « قانون » بوده صلاحيت تامه و تسلط همه جانبه و غير محدود دارد ، فرمانش در افراد ملت نفوذ كاملى داشته ، چاره‌اى جز فرمانبردارى باميل و يابىميل ندارند ، و چيزى جز خواست خودش قدرت محدوديت حكومت را ندارد .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nافراد در برابر او هيچ گونه حقى نداشته ، اگر چيزى بگيرند جز بخشش و موهبت او نيست ، هر حقى را كه او سلب كند خود به خود از بين مىرود . زيرا پيدايش حقوق از راه قانون است وقتى خود قانونگذار آن را سلب نمود ، حقى باقى نمىماند تا مطالبه شود . قانون به اراده‌ى او مىگردد و اطاعتش بر همه لازم ، اما خود او را هيچ قانونى نمىتواند محدود نمايد و بنابراين او قادر مطلق و فعال ما يشايى خواهد بود كه در رفتارش از خوب و بد ، درست و خطا مورد پرسش واقع نمىشود . خوب آنچه او كند و درست آنچه او انجام دهد . احدى نمىتواند بر او خرده‌اى بگيرد ، و واقعاً هر چه باشد افراد دولتش همه بايد اقرار به پاكى و درستىاش كنند .\r\nاين يك تصوير كاملى از حاكميت قانونى است كه شخص قانون شناس آن را نشان مىدهد و ذره‌اى كمتر از اين نخواهد بود . ليكن اين حاكميت قانونى تا وقتى كه به يك حاكميت واقعى - و يا سياسى به اصطلاح علم سياست - كه بتواند آن را به منصب حقيقىاش بنشاند متكى نباشد جز يك تئورى و فرضيه نخواهد بود .\r\n\r\nاين حاكميت را در واقع چه كسى دارد ؟\r\nاولين پرسش اين بحث اين است كه : آيا امروز واقعاً در دنياى انسان چنين حاكميتى يافت مىشود ؟ اگر هست كجاست ؟ و بر قامت كيست ؟\r\nاساساً در هيچ يك از سيستمهاى سلطنتى ، شما پادشاهى اين چنين ديده‌ايد ؟ و يا پيشترها بوده و يا امكان دارد بعدها پيدا شود ؟\r\nبه حقيقت سوگند ، شما هر چه در اين باره كوشش نموده و حتى\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nبزرگترين سلاطين جهان را بخواهيد شاهد بياوريد ، در وقت تحليل و تجزيه‌ى سلطنتش خواهيد يافت تمام صلاحيت‌ها و امكاناتى كه مورد بهره‌بردارى اوست تحت تأثير عواملى بيرون از قدرتش بوده مقيد به حدودى است . ملاحظه كنيد دانشمندان « علم سياست » وقتى تصوير فوق را درباره‌ى حاكميت ، برابر ديدگان خود قرار مىدهند و آنگاه براى يافتن حتى يك مورد صحيح آن در دنياى انسان به تكاپو مىافتند ، خسته شده و سرگردان بر مىگردند ، و مىفهمند كه اين تصوير اسمى بى مسمى و يا رؤيايى بى واقعيت است . و اين همان است كه قرآن كريم در آيات مكرر تذكر داده و براى ملتها روشن نموده است كه خداى تعالى تنها كسى است كه اين حاكميت را دارد ، اوست كه تسلطى همه جانبه و و الا دارد .\r\n« فعال لما يريد » - هر چه بخواهد مىكند - ، « لا يسئل عما يفعل و هم يسئلون » - تنها او از كردهايش پرسش نمىشود ، « بيده ملكوت كل شىء » - قدرتها به دست اوست - ، تنها اوست كه هيچ نيرويى تسلط همه جانبه‌اش را محدود نمىسازد « و هو يجير و لا يجار عليه » ، تنها اوست كه از هر عيبى منزه است « الملك القدوس السلام » .\r\n\r\nچه كسى مستحق حاكميت است ؟\r\nپرسش دوم اين كه صرف نظر از واقع مطلب اگر كس ديگرى را منصب حاكميت بدهيم و همه به زير فرمانش در آئيم ، آيا واقعاً او استحقاق چنين مقامى را دارد كه همه مطيعش شده و به هيچ وجه در كارهايش چون و چرا نكنند ؟\r\nاگر از چنين كسى بپرسيم روى چه اساسى به اين حق رسيده و با چه\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nمدركى اين چنين حكومتى را بر افراد دارد ؟\r\nبالاترين جوابى كه بتواند به ما بدهد اين است كه : خود افراد راضى شده‌اند كه من بر آن‌ها حاكميت داشته باشم .\r\nليكن بايد گفت اگر كسى با رضايت ، خود را به ديگرى فروخت ، آيا خريدار به حقوق ملكيت قانونى مىرسد ؟ و اگر آن رضايت موجب اين ملكيت قانونى نمىشود چگونه رضايت ملتى - كه از روى جهالت و بى خبرى بوده - مجوز اين حاكميت خواهد بود ؟\r\nقرآن اين مشكل را حل كرده گوشزد مىكند كه احدى جز خداوند فرمانش نفوذ ندارد و اين حق تنها از آن اوست زيرا كه تنها او خالق افراد است : « ألا له الخلق و الأمر » و هر كسى كه ايمان به خدا داشته باشد و خالقيّت او را قبول نمايد نمىتواند امر و فرمانش را انكار كند .\r\n\r\n« حاكميت » را به چه كسى بسپاريم ؟\r\nاز استحقاق اين منصب گذشتيم ليكن اگر اين مقام را به دست انسانى بدهيم آيا مىتوانيم سعادت بشريت را تضمين كنيم ؟\r\nانصافاً انسان نمىتواند چنين شايستگى را داشته باشد كه حكومت غير محدودى بر افراد پيدا كند و همه مطيع همه جانبه‌اش بوده در برابر او حقى نداشته باشند ، بشر قدرت تحمل اين بار سنگين را ندارد ، هر انسانى كه چنين قدرتى را در دست بگيرد منبع ظلم و ستم و مايه‌ى فساد خواهد بود و ناچار فساد و ستم به داخل اجتماع هم سرايت نموده نتايج آن به اجتماعات مجاور هم خواهد رسيد\r\nبشريّت هر گاه به طرف چنين حاكميتى رفته است جز گرايش به ظلم و\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nفساد نصيبى نداشته است ، چون وقتى منصب حاكميت را به دست كسى كه واقعاً واجد آن نبوده و استحقاق آن را هم ندارد بسپارند او هرگز چنين روح محكم ومقتدرى ندارد كه بتواند قدرتهاى اين حاكميت را به طور صحيح به كار برد و اين همان است كه خداوند در قرآن مجيد اكيداً تذكر داده است : « آنها كه به آنچه خدا فرستاده حكم نكنند آنها همان ستمگرانند » . « 1 »\r\n\r\nخدا ، حاكم قانونى !\r\nروى همين جهات اسلام در مسئله‌ى حاكميت قانونى ، به طور قاطع سخن گفته آن را از آن پروردگار مىداند . خداوندى كه بر پا بودن جهان و جريان اطراف آن تنها روى حاكميت واقعى او بوده و حاكميت بر همه را بدون شريك و رقيب دارد . قرآن اين مطلب را با بيانى رسا و كم نظير در آيات مكررى تذكر داده است : « فرمانى نيست مگر براى خدا ، امر فرمود كه جز او را نپرستيد اين است دين محكم » « 2 » جاى ديگر مىفرمايد : « پيروى كنيد آنچه را كه از خدايتان به شما فرو فرستاده شده و از اولياء غير او پيروى نكنيد » . « 3 » در آيه‌ى ديگر ، قرآن انحراف از حاكميت خداوند را به كفر تعبير مىفرمايد : « آنها كه به آنچه خدا فرستاده\r\n\r\n\r\n","description":"","footnote":"\r\n( 1 ) - و من لم يحكم بما انزل اللّه فاولئك هم الظالمون . مائده : 45\r\n( 2 ) - ان الحكم الا للّه‌امر ان لا تعبدوا الا اياه ذلك الدين القيم . سوره‌ى يوسف ، 4\r\n( 3 ) - اتبعوا ما انزل اليكم من ربكم و لا تتبعوا من دونه اولياء . اعراف : 3\r\n","page_name":" 46 ","page_number":46},
  {"content":"\r\n\r\nحكم نمىكنند آنها همان كافرانند » « 1 » به خوبى از اين آيه استفاده مىشود كه اسلام و ايمان همان زير بار حاكميت قانونى خداوند رفتن و اقرار به آن است و انكار اين معنى كفر صريح مىباشد .\r\n\r\nمنصب پيامبران عليهم السلام\r\nانبياء و پيمبرانند كه اين حاكميت قانونى را براى خداوند ترسيم نموده و وسيله‌ى اطلاع بشر از قوانين موضوعه پروردگار مىباشند لذا اسلام فرزندان خود را دستور مىدهد كه به نحو كاملى از پيمبران اطاعت كنند ، و هر پيغمبرى را كه خداوند براى ملتى فرستاد اعلام داشت كه : « از خدا پروا كنيد و مرا اطاعت نماييد » . « 2 » و قرآن اين مطلب را يكى از اصول قاطع خود قرار داده است : « ما هيچ پيغمبرى را نفرستاديم جز براى اينكه به اذن پروردگار اطاعت شود » . « 3 » و مىفرمايد : « و هر كس پيامبر را پيروى كند ، خدا را اطاعت كرده است » . « 4 »\r\nو حتى قرآن كسى را كه پيامبر را آخرين مرجع رسيدگى مسائل اختلافى مردم نداند مسلمان نمىشمارد : « نه به خدايت سوگند اينها ايمان ندارند تا اينكه تو را در موارد اختلاف بين خود حكميت داده و آنگاه از حكم تو ، در روان خود ناراحتى نديده و به خوبى تسليم باشند » . « 5 »\r\n\r\n\r\n","description":"","footnote":"\r\n( 1 ) - و من لم يحكم بما انزل اللّه فاولئك هم الكافرون . مائده ، 43\r\n( 2 ) - اتقو اللّه و اطيعون\r\n( 3 ) - و ما ارسلنا من رسول الاليطاع باذن اللّه . نساء : 64\r\n( 4 ) - و من يطع الرسول فقد اطاع اللّه . نساء : 80\r\n( 5 ) - فلاور ربّك لا يؤمنون حتى يحكموك فيما شجر بينهم ثم لا يجدوا فى انفسهم حرجا مما قضيت و يسلموا تسليماً . نساء : 68\r\n","page_name":" 47 ","page_number":47},
  {"content":"\r\n\r\nو فرمود : « هيچ مرد و زن مؤمنى را نمىرسد كه وقتى خدا و پيامبر او حكمى نمودند ، برايشان در كار خود اختيارى باشد و كسى كه خدا و پيامبرش را نافرمانى كند به سختى گمراه شده است » . « 1 »\r\nبعد از اين آيات ديگر جاى شكى نيست كه حاكميت قانونى و همه جانبه در اسلام تنها به خدا و پيامبرش اختصاص دارد .\r\n\r\nحاكميت سياسى مخصوص خداست\r\nاز مطالب گذشته حكم قاطع اسلام درباره‌ى يكى از مسائل مهم قانون اساسى روشن شد اينجا سؤال مىشود : اگر بگوييم حاكميت واقعى قانونى مخصوص خداست حاكميت سياسى برازنده‌ى كيست ؟ جواب اين است كه : براى خداست ، و امكان ندارد جز اين جوابى داشته باشد . زيرا هر قدرتى كه با نيروى سياسى به اجراء مقتضيات حاكميت الهى كه حاكميت واقعى تنها همان است قيام كند ، نمىتوان لغت سياست و قانون ، آن را صاحب حاكميت دانست ، جهتش هم روشن است : نيرويى كه حاكميت قانونى را ندارد و قانون و فرمان بالاترى صلاحيتهاى او را محدود نموده است نمىتواند حامل حاكميت باشد . بنابراين حكومتهايى را كه حاكميت قانونى خداوند را اجرا مىكنند چه بايد ناميد ؟ و كدام است آن لغت صحيحى كه مقام حقيقى اين حكومت را روشن كند ؟\r\nقرآن از اين حكومتها به كلمه‌ى « خلافت » تعبير نموده است يعنى اين\r\n\r\n\r\n","description":"","footnote":"\r\n( 1 ) - و ما كان لمؤمن و لا مؤمنة اذا قضى اللّه و رسوله امراً أن يكون لهم الخيرة من امرهم و من يعص اللّه و رسوله فقد ضل ضلالا مبيناً . احزاب ، 36\r\n","page_name":" 48 ","page_number":48},
  {"content":"\r\n\r\nحكومتها از خودشان قدرت ندارند بلكه نيابتى از حكومت واقعى در حد اعلى كه حكومت خداست ، دارند .\r\n\r\nخلافت جمهورى\r\nمبادا از كلمه‌ى « نيابت » در اثر سوء تفكر به مناصب به اصطلاح « ظل اللهى » و يا « وساطت بين مردم و خدا » و يا « حقوق پادشاهان الهى » منتقل شويد و گمان كنيد اسلام به اين عناوين عده‌اى را مسلط بر مردم ساخته است . قرآن حكم مىكند كه اين مقام منصب نيابت و خلافت - تنها مربوط به يك فرد و يا طبقه و يا خانواده‌اى خاص نيست بلكه اين حقى براى تمام كسانى است كه حاكميت خداوند را قبول داشته برترى قانون الهى را كه به وسيله انبياء و پيامبران رسيده است پذيرفته‌اند « خداوند وعده كرده است كه كسانى را از شما كه ايمان آورده و شايسته كار كرده‌اند را در زمين به خلافت رساند » . « 1 »\r\nاين معنى ، خلافت اسلامى را به اصطلاح غربيها به عكس دستگاه امپراطورى ، و « وساطت » و « مشروطه » يك حكومت « جمهورى » مىسازد . « 2 »\r\n\r\n\r\n","description":"","footnote":"\r\n( 1 ) - و عد اللّه الذين آمنوا منكم و عملوا الصالحات ليستخلفنهم فى الارض . نور ، آيهء 55\r\n( 2 ) - در آيه‌اى كه مؤلف ذكر نموده ماده « خلافت » براى همه‌ى مؤمنين نيكوكار به كار برده شده است ، ليكن با كمى دقت معلوم است كه منظور از اين خلافت ، مقام نيابت حكومتى كه يك منصب قرار دادى است نمىباشد و اساساً منظور از خلافت در آيه‌ى خلافت و جانشينى خدا نيست ، بلكه منظور جانشين شدن مردم شايسته نسبت به مردم ناشايست است كه در آيات مكررى از قرآن مجيد بيان شده است كه ملتهاى فاسد از بين مىروند و مملكت و هستىشان به دست ديگران مىافتد و اينان جانشين آنها مىشوند ، بنابراين معناى آيه اين است كه : خداوند مؤمنين نيكوكار را در روى زمين جانشين ديگران مىكند و قدرت را به دست آنها مىدهد و در حقيقت اينها وارث آنها مىشوند چنان كه در آيه‌ى ديگرى خداوند وارث زمين ذكر شده است .\r\nبايد بدانيم كه انبياء تنها بيان كننده‌ى قانون الهى نيستند بلكه حكومت بر مردم و در نتيجه تربيت عملى آنها را هم در اختيار دارند و در حقيقت پيامبران خليفه خداوند بوده و بر مردم حكومت دارند نه اينكه همه مردم خليفه باشند ، و پيغمبر اسلام هم اين منصب را طى تصريحات مكررى به على عليه السلام عطا فرمود و طبق دستور الهى به يازده فرزند على عليه السلام منتقل شد . در زمان غيبت كه امام دوازدهم عليه السلام غايب است به موجب روايات متعدد حل اختلافات و نظارت در امور ملت اسلام به علماى واجد شرايط معينى وا گذار شده است ليكن همانطور كه در مقدمه‌ى كتاب تذكر داده شد با نظارت آنها طبق موادى كه در متن كتاب ذكر مىشود حكومتها تشكيل مىشوند .\r\nبنابر آنچه گذشت حكومت اسلامى به دست انبياء و سپس ائمه بوده و در زمان غيبت امام عليه السلام هم طبق دستور ائمه به مجتهدين مىرسد . از ميان مجتهدين كسى كه براى مديريت اصلح باشد با رأى اهل حل و عقد ( خبرگان ) براى خلافت انتخاب مىشود و روش عقلايى در انتخاب غير معصوم آن است كه انتخاب مزبور مدّت معينى داشته باشد كه ثبات قدرت در غير معصوم استبداد مىآورد و اين مىشود خلافت جمهورى و چون بايد طبق مبانى اسلامى اداره شود ، مىشود جمهورى اسلامى\r\n","page_name":" 49 ","page_number":49},
  {"content":"\r\n\r\nبا اين فرق كه نظامى را كه غربيها امروز « جمهورى » مىنامند مقام « حاكميت » را به هيئتى معين و يا تمام ملت مىدهد . ولى در نظام\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nجمهورى ما كه « خلافت » ناميده مىشود ملت تنها يك نيابتى از حكومت واقعى دارند نه خود حاكميت را\r\nهمانطور كه در جمهورى امروز تشكيل حكومت براى تدبير شؤون ايالات بوده ولدى الاقتضاء با آراء عمومى تغيير پيدا مىكند ، در جمهورى ما نيز سقوط و يا روى كار آمدن حكومت بستگى به آراء عمومى دارد ليكن تفاوت اينجا است كه جمهورى آنان آزاد و مطلق العنان است ولى جمهورى ما مقيد به حدود قانون الهى است .\r\n\r\n2 - حدود وظايف دولت\r\nاين ماده خود به خود با شرحى كه درباره كلمه‌ى خلافت داديم روشن مىشود : وقتى بنا شد دولت نيابت و خلافتى از طرف خداوند باشد و تسليم حاكميت قانونى و واقعى او گردد ناچار صلاحيتهاى او محدود به حدود الهى بوده و جز در چهار چوب اين حدود نمىتواند فعاليتى انجام دهد و نبايد از اين حد خارج شود . علاوه بر وضوح اين مطلب از ماده و حاكميت واقعى خداوند ، قرآن هم به طور روشن بيان فرموده است .\r\nملاحظه فرماييد در آيات زيادى وقتى دستورى از امر و يا نهى مىدهد دنبالش مىفرمايد : « آنها حدود خداست پس نزديكش نشويد » « 1 » و دستى در آن نبريد و در اين باره يك قاعده كلى هم دست مىدهد : « اى مؤمنين ، خدا را اطاعت كرده و از پيامبر صلى الله عليه و آله و دارندگان امور خود پيروى كنيد وا گر در چيزى نزاعتان شد ، اگر به خداو روز قيامت اعتقاد داريد آن\r\n\r\n\r\n","description":"","footnote":"\r\n( 1 ) - تلك حدود اللّه فلا تقربوها\r\n","page_name":" 51 ","page_number":51},
  {"content":"\r\n\r\nرا به خدا و پيامبر برگردانيد » . « 1 »\r\nبه موجب اين آيه اطاعت دولت مشروط به اين است كه دولت ، خود از خدا و رسول پيروى كند و از خود استقلالى نداشته باشد ، و به اصطلاح علماء اصول « به مفهوم » دلالت دارد كه اگر دولت از پيروى خدا و رسول جدا شد بر مردم حق اطاعت ندارد ، در اين باره است فرموده‌ى پيغمبر صلى الله عليه و آله : « كسى كه مخالفت خدا كند حق اطاعت - بر ديگران - ندارد » . « 2 » و فرمود : « در كارى كه نافرمانى خداست مخلوق را اطاعتى نيست » ! « 3 »\r\nقانون ديگرى را كه آيه‌ى مزبور مقرر مىدارد اين است كه : هر اختلافى كه در اجتماع اسلامى ميان دو دسته و يا افراد و يا ملت و دولت ، و يا افراد جزء دولت و هيئت دولت پيدا شود براى حل آن بايد به همان قانون اساسى كه از خدا و رسول گرفته‌ايم برگردد . و البته به مقتضاى فهم و طبع نوعى اين قانون بايد دولت ، هميشه هيئتى داشته باشد كه بتواند كتاب خدا و گفتار پيامبر صلى الله عليه و آله را شرح دهد . « 4 »\r\n\r\nحدود كار قسمتهاى مختلف دولت و ارتباط آنها\r\nو از همين جا مسئله سوم يعنى حدود كار قسمتهاى مختلف دولت روشن مىشود .\r\n\r\n\r\n","description":"","footnote":"\r\n( 1 ) - يا ايها الذين امنوا اطيعوا اللّه و اطيعوا الرسول و اولى الامر منكم فان تنازعتم فى شىء فردوه الى اللّه و الرسول ان كنتم تؤمنون باللّه و اليوم الاخر . نساء ، 59\r\n( 2 ) - لا طاعة لمن عصى اللّه\r\n( 3 ) - لا طاعة لمخلوق فى معصية الخالق\r\n( 4 ) - شوراى نگهبان دين و قانون اساسى\r\n","page_name":" 52 ","page_number":52},
  {"content":"\r\n\r\n\r\nحدود مجلس شورا ( قانونگذارى )\r\nهمه مىدانند كه مجلس قانونگذارى امروز همان است كه قديم به نام « اهل حل و عقد » ناميده مىشده است و اين هم روشن است كه دولتى كه بر پايه‌ى عقيده‌ى حاكميت قانونى خدا و پيامبر بنا شده ، مجلس شوراى آن به هيچ وجه هر چند اتفاق آراء باشد نمىتواند قانونى بر خلاف كتاب خدا و گفتار پيامبر وضع كند . قبلا برايتان فرموده‌ى خداى عزيز را تذكر دادم : « هيچ مرد و زن مسلمانى نيست كه وقتى خدا و رسول حكمى كنند ، براى خود اختيارى در كارشان داشته باشند » و نيز : « آنها كه بدانچه خدا فرستاده حكم نكنند آنها همان كافرانند » اينها به طور قاطعى مىرسانند كه : « هر قانونى كه معارض احكام خدا و پيامبرش باشد از حدود قدرت مجلس شورا خارج بوده و با قانون اساسى متناقض است .\r\nپرسش : پس وظيفه‌ى مجلس شورى در دولت اسلامى چيست ؟\r\nپاسخ : مجلس شورا دولت اسلام متعهد وظايفى است :\r\n1 - مجلس شورا گر چه نمىتواند در احكام روشن خدا و رسول كمترين تغييرى دهد ليكن وظيفه‌ى مجلس است كه براى اجراء اين احكام مواد و لايحه‌هايى وضع نمايد .\r\n2 - موضوعاتى كه احكام خدا و پيامبر درباره‌ى آن قاطع نبوده و قابل تأويل است بايد به مجلس شورا برده شود . تا تأويلى كه با روح قانون سازگارتر است تشخيص داده شود و براى اين هدف حتماً بايد مجلس شورا هميشه مردانى از علماء كه صلاحيت تأويل و فهم و تطبيق احكام را دارند داشته باشد و گرنه از لايحه‌هاى خطاكارانه‌ى آنها بيم آن مىرود كه واقعيت ا حكام شرع ضايع شود . و البته اين مطلب مربوط به كاردانى و\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nزيركى و حسن عمل انتخاب كنندگان وكلاء مجلس است ، ملت بايد بيدار باشد كه چه كسى را انتخاب مىكند . « 1 »\r\n3 - موضوعاتى كه درباره‌ى آنها به خصوص ، احكامى از شرع نرسيده مجلس مىتواند يكى از قواعد عامه‌ى فقه را بپذيرد و يا با در نظر داشتن قواعد كلى دينى قانون مخصوص جديدى وضع نمايد .\r\n4 - و بالاخره موضوعاتى كه حتى قاعده‌ى عمومى هم در فقه ندارد و در واقع معنايش اين مىشود كه خداوند به ما حق قانونگذارى آن را داده است مجلس خود مىتواند قانونى كه با مصالح ملت سازگارتر است وضع كند . البته به شرط اينكه با حكم خاص و يا قاعده‌ى كلى شرعى تعارض نداشته باشد . قاعده‌ى عمومى اين مطلب اين است كه : آنچه كه منعى درباره‌اش نشده ، جائز و مباح است . « 2 »\r\n\r\n\r\n","description":"","footnote":"\r\n( 1 ) - در آخر اين كتاب بحث مفصلى در اين باره آمده است\r\n( 2 ) - دانشمندان سنى نظر به اينكه در مسائل فقهى مدركى جز قرآن و فرمايشات پيامبر صلى الله عليه و آله و اجماع فقهاء و بعضاً قدرى اعمال خلفاء راشدين ندارند به ناچار برايشان موارد زيادى پيش مىآيد كه هيچگونه دليلى در دست ندارند زيرا در قرآن خيلى كم تفصيلات احكام داده شده است ، و پيامبر اكرم صلى الله عليه و آله هم بيشتر عمرش در راه مبارزات اصولى گذشت ، اجماع و اتفاق تمام فقها هم كه در كمتر مسأله‌اى اتفاق مىافتد ، و رفتار خلفاء هم بر فرض تناقض نداشتن با هم ، باز خيلى حل مشكل نمىكند ، اينها براى فقهى كه نمازش - على المعروف - / 6000 مسئله ، و احكام اجتماعىاش سر به ده‌ها هزار مىزند كفايت نمىكند ، به ناچار مجبورند به استحسانهاى عقلى و عادى و به موارد مشابه و به قول سيوطى اشباه و نظاير رجوع كنند . ليكن فقه شيعه علاوه بر قرآن و گفتارهاى پيامبر صلى الله عليه و آله و اجماع فقها يك سلسله رواياتى از فرزندان على عليه السلام ، اهل بيت پيغمبر ، يعنى ائمه عليهم السلام دارند كه مشتمل بر اكثر احكام فقهى مىباشد ، در فقه شيعه موردى پيدا نمىشود كه حكمى خصوصى و يا قاعده‌اى عمومى درباره‌ى آن در دست نباشد .\r\nو بنابراين مورد چهارمى كه مؤلف ذكر مىكند بى مورد مىشود . در مورد سوم هم بايد گفت : با وجود قواعد عامه ، وجهى براى وضع قانون جديد نيست . به هر حال بايد گفت همانطور كه پيامبر صلى الله عليه و آله در حديث ثقلين فرموده قرآن و اهل بيت از هم هرگز جدا نمىشوند و امكان ندارد ما قرآن را براى خود كافى فرض كنيم . بايد درباره‌ى « مرجعيت علمى » اهل بيت پيغمبر صلى الله عليه و آله كتابها و مقالات نوشته شود ، نشريه‌ها منتشر شود تا عظمت شيعه و برتريش بر تمام حقوقهاى جهان ثابت شده مردم بى غرض جهان را براى رجوع به اين مجموعه‌ى بزرگ « حقوقى » كه در اثر ضربات ستمگران و استثمارگران هنوز نتوانسته خود را درست نشان دهد دعوت نموده و از اين راه خدمتى بس بزرگ به عالم بشريت بنماييم - انه ولى التوفيق\r\n","page_name":" 54 ","page_number":54},
  {"content":"\r\n\r\nاينها چهار مورد است كه ما از گفتار پيغمبر صلى الله عليه و آله و رويه‌ى خلفاء و آراء مجتهدين مىدانيم و اگر بخواهيد شما را به مدارك هر يك راهنمايى مىنمايم ليكن معتقدم كسى كه مبانى اساسى دولت اسلامى را درك كرده باشد عقل و درايتش خود شهادت مىدهد كه : مجلس شوراى دولت اسلامى نمىتواند جز اين ، حدودى داشته باشد .\r\n\r\nحدود كار قوهء مجريه\r\nپيدا است كه مهمترين وظيفه‌ى قوه‌ى اجراييه در دولت اسلامى همان اجراء احكام الهى و فراهم ساختن مقتضيات مناسبى در هر منطقه و اجتماع براى اجراءاين احكام است ، هيئت اجراييه‌ى دولت اسلام همان\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nاست كه در قرآن به نام « اولى الامر » - واليان امور - و در حديث به نام « الامراء » - فرماندهان - خوانده شده است و در قرآن مجيد دستورهاى مكرر و اكيدى درباره‌ى اطاعت آنها وارد شده است .\r\nليكن اين دستورها يگانه شرطى كه دارند اين است كه اين واليان بايد تابع احكام خدا و رسول بوده ، از آنها نباشند كه شانه از زير بار قيود احكام الهى خالى نموده به راه معصيت و بدعت در دين منحرف شوند .\r\nفرموده‌ى خداوند در اين باره است كه : « اطاعت مكن كسى را كه ما دلش را از ياد خود غافل كرده‌ايم و از هوس خود پيروى نموده و كارش به افراط است » « 1 »\r\nو نيز فرموده : « اطاعت نكنيد فرمان اسراف كنندگان را كه در زمين افساد مىنمايند و اصلاح نمىكنند » « 2 » پيغمبر صلى الله عليه و آله نيز با بيانى روشن در روايات مكررى اين شرط را تذكر داده است كه اكنون مختصرى از آن روايات را برايتان ذكر مىكنم : « اگر برده‌ى بينى بريده‌اى امير شما شد و شما را با كتاب خدا جلو برد او را شنوائى داشته و اطاعتش كنيد » « 3 » و فرمود : « مسلمان در هر چيز - چه مطابق دلخواهش باشد يا نه - بايد اطاعت كند مادامى كه امر به معصيت نشود و اگر به معصيت فرمان داده شد نه\r\n\r\n\r\n","description":"","footnote":"\r\n( 1 ) - و لا تطع من اغفلنا قلبه عن ذكرنا و اتبع هواه و كان امره فرطاً كهف ، آيه‌ى 28\r\n( 2 ) - و لا تطيعوا امر المسرفين الذين يفسدون فى الارض و لا يصلحون . شعراء ، آيه‌ى 151\r\n( 3 ) - ان امر عليكم عبد مجدع يقود كم بكتاب اللّه فاسمعوا و اطيعوا\r\n","page_name":" 56 ","page_number":56},
  {"content":"\r\n\r\nگوش‌دادنى هست و نه اطاعتى » . « 1 » و فرمود : « در معصيت ، اطاعت نمىشود ، اطاعت در كار خوب است » « 2 » و فرمود : « كسى كه در اين امر ما چيزى كه از آن نيست احداث كند - ( بدعت گذارد ) مردود است » « 3 » و فرمود : كسى كه بدعت‌گذارى را احترام نمايد همانا بر خراب كردن عمارت اسلام كمك كرده است » . « 4 »\r\nاينها و مانند اينها كمترين شك و ترديدى درباره‌ى حدودى كه اسلام براى حكومت قرار داده باقى نمىگذارند .\r\n\r\nحدود وظايف قوه‌ى قضائيه\r\nدايرهء فعاليت قوهء قضائيه را خود اصل حاكميت قانونى خداوند معين مىسازد ؟\r\nاسلام از همان اول ، دولت خود را روى قواعد و مبانى مخصوص به خود بنا نهاد و انبياء و پيامبران الهى هم همان قضات اوليه‌ى آن بودند ، وظيفه‌ى مهمى كه مورد توجه آنها بود اين بود كه به شريعت و قوانينى كه خداوند فرستاده است حكم كنند و قضاوت نمايند .\r\n\r\n\r\n","description":"","footnote":"\r\n( 1 ) - السمع و الطاعة على المرء المسلم فيما احب و كره ، ما لم يؤمر بمعصيه فاذا امر بمصية فلا سمع و لا طاعة »\r\n( 2 ) - لا طاعة فى معصية انما الطاعة فى المعروف\r\n( 3 ) - من احدث فى امرنا هذا ما ليس منه فهورد - همه محدثين نقل كرده‌اند\r\n( 4 ) - من وقّر صاحب بدعة فقد اعان على هدم الاسلام - بيهقى در شعب الايمان\r\n","page_name":" 57 ","page_number":57},
  {"content":"\r\n\r\nآنها كه رتبه‌ى قضاوت دولت اسلامى را فرا گرفته و به آن وظيفه‌ى مهم قيام نموده‌اند هيچ راهى جز اين ندارند كه اساس قضاوتهاى خود را همان قانونى قرار دهند كه از طرف خداوند آمده است .\r\nخداى تعالى در سوره‌ى مائده در اين باره به چنين تفصيل بيانى دارد :\r\n« همانا فرو فرستاديم ما تورات را ، در آن هدايت و نور است ، پيامبرانى كه اسلام آورده‌اند براى يهوديان به آن حكم مىكنند و ( نيز ) الهيون ودانشمندان . . و به دنبال آنها عيسى بن مريم آورديم . . بايد انجيليان به آنچه كه خداوند در آن فرو فرستاده است حكم نمايند و آنها كه به آنچه خدا فرستاده حكم نكنند آنها همان فاسقانند » و پس از آنكه تاريخ يهود و مسيحيان را به اين طريق بيان فرمود پيامبر ما صلى الله عليه و آله را خطاب نموده مىفرمايد : « و به حق فرو فرستاديم قرآن را كه مصدق كتابهاى پيشين و نگهبان آنهاست پس تو هم ميانشان به آنچه كه خدا فرستاده حكم نما و از آنچه كه از حق به تو آمده ( رونگردانده ) هواهاى آنها را پيروى نكن ، » و آنگاه موضوع را به اين جمله ختم فرمود : « پس آيا حكم جاهليت را مىطلبند و براى مؤمن از جهت حكم و قضاء چه كسى بهتر از خداوند است ؟ » - مائده ، 44 - 50 .\r\nدر خلال اين خطاب نورانى پروردگار ، سه بار تكرار شده است كه « آنها كه به آنچه خداوند فرستاده حكم نكنند آنها همان كافرانند . . . آنها همان ستمگرانند . . . آنها همان فاسقانند » .\r\nبنابراين محتاج به گفتن نيست كه « دادگستريهاى » دولتى اسلام براى اجراء قانون الهى تأسيس مىشوند نه براى معارضه و جنگ با آن . « 1 »\r\n\r\n\r\n","description":"","footnote":"\r\n( 1 ) - و راستى قضاوت بسيار مهم است ، اگر بدرستى حكم شود اجر بسيار زيادى دارد و اگر به ناحق حكم شود جهنم است مگر اينكه تحقيق و تفحص عميق كرده باشد و تصادفاً و بدون تقصير اشتباه كرده باشد و اين است كه فرمود سه گروه از چهار گروه قضات جهنمى هستند\r\n","page_name":" 58 ","page_number":58},
  {"content":"\r\n\r\n\r\nارتباط قسمتهاى مختلف دولت\r\nاكنون مسئله‌ى مهم ديگرى باقيمانده كه بايد مورد توجه قرار گيرد و آن ارتباط بين قسمتهاى مختلف دولت است .\r\nدرباره‌ى اين موضوع گرچه دستورات صريحى در شرع اسلام به ( آن قدر كه به ما رسيده ) نداريم ليكن وقتى رفتار پيامبر و خلفاء راشدين پس از او ، را مورد توجه قرار دهيم برايمان روشن مىشود ، مىفهيم كه : از جهت رياست ، رياست اين قسمتهاى سه گانه : مقننه و مجريه و قضائيه ، را شخص رئيس دولت به عهده دارد و اگر از شخص رئيس دولت صرف نظر كنيم اين قسمتها را به طور كاملى از يكديگر جدا مىبينيم .\r\n« اهل حل و عقد » - اعضاء مجلس شورا - در آن زمان مردانى بودند كه با مشورت آنها كارهاى ادارى شهرها انجام مىگرفت و مسايل قانونى فيصله داده مىشد .\r\nمتصديان حكومت و اداره‌ى امور هم فرماندهى غير از افراد اول بودند و هيچ دخالتى در قضاوت نمىكردند .\r\nقضات هم مردان ديگرى غير از هر دو دسته پيش بودند كه هيچگونه مسؤليتى در شؤون ادارى شهرها نداشتند .\r\nهنگامى كه براى خليفه كار مهمى درباره‌ى سياست دولت و يا حل مسائل ادارى و قانونى پيش مىآمد به دنبال « اهل حل و عقد » مىفرستاد و با آنها مشورت مىنمود و همين كه پس از مشاوره تصميم بر كارى\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nمىگرفت وظيفه‌ى « اهل حل و عقد » تمام مىشد .\r\nمتصديان شؤون ادارى تحت نظر شخص خليفه بودند عزل و نصبشان به دست او بود و آنها طبق دستورات ، امور شهرها را انجام مىدادند .\r\nو اما قضات : گر چه خليفه آنها را تعيين مىنمود ليكن وقتى شخصى را براى قضاوت معين مىكرد و به منصبش مىنشاند ديگر هيچگونه مداخله‌اى در قضاوت او نداشت بلكه اگر يكى از مردم عادى ادعايى بر خليفه - درباره‌ى كارهاى شخصى و يا حكومتى او - داشت خليفه چاره‌اى جز اينكه مانند همه‌ى مردم به حضور قاضى بيايد نداشت .\r\nما حتى يك نفر را هم نيافتيم كه در يكى از نقاط حكومت اسلامى آن زمان هر دو منصب قضايى و اجرايى را داشته باشد و هيچ مجوز قانونى پيدا نكرديم كه رئيس دولت و يا يكى از كارگردانان دستگاه حكومت و يا فرمانداران شهرها را حق دخالت در حكم‌هاى قضات بدهد و يا او را - هر كه باشد - از حضور در محكمه‌ى قضات براى بازخواست از مسايل امور شهرى و يا جنايى معاف بدارد .\r\nممكن است در مطالبى كه از جريانات آن عهد بلند پايه استفاده مىكنيم طبق احوال و مقتضيات زمان خود محدوديت‌هايى قايل شويم ، صلاحيتهاى ادارى و قضايى رؤساى دولت‌هاى فعلى را نسبت به صلاحيتهاى خلفاء راشدين محدود نماييم .\r\nصلاحتيهاى ادارىاش را محدود كنيم تاتسلطى مطلق و همه جانبه بر مردم پيدا نكند . حق طرح منازعات و قضاوت را ندهيم تا نكند از جاده‌ى عدالت منحرف شود .\r\nدليل اين مطلب اينكه دو شعبه‌ى : اجراء و قضاوت ، به طور كاملى در\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nآن زمان از هم جدا بودند . و شخص رئيس دولت گر چه خود رياست بر هر دو قسمت داشت ليكن اين از نظر يك حق قانونى نبود ، بلكه از اين نظر بود كه مردم به خليفه اطمينان داشتند كه وقتى بر كرسى قضاوت رياست كند در قضاوتهاى خود مصالح ادارى خويشتن را مراعات نمىكند ، مردم به حدى به آنها مطمئن بودند كه مىخواستند خلفاء شخصاً خودشان آخرين مرجع رسيدگى دعاوى باشند .\r\nما وقتى امروز كسى را نداريم كه آينه‌ى تمام نماى خلفاء راشدين « 1 » باشد وجهى ندارد كه رياست هر دو قسمت ادارى و قضايى را به او بدهيم .\r\nبنابراين تغييراتى كه ممكن است به دست ما صورت گيرد از اين قبيل است كه طبق احتياجات روز راههايى براى انتخاب اهل حل و عقد ، و قاعده هايى براى مجلس آنان وضع نماييم ، و يا در قوه‌ى قضائيه براى رسيدگى به دعاوى ، محاكمى با مراتب و درجات گوناگون و قدرتهاى مختلف قرار دهيم .\r\nدو سؤال\r\n1 - آيا اسلام به قوه‌ى قضائيه اين حق را مىدهد كه بتواند برخى قوانين مجلس را به عنوان مخالفت با قرآن و حديث مردود دانسته و كنار بگذارد ؟\r\n\r\n\r\n","description":"","footnote":"\r\n( 1 ) - همانطور كه قبلا تذكر داديم براى ما روش امامان معصوم پس از پيامبر صلى الله عليه و آله مطرح است نه سيره‌ى خلفاء ثلاث\r\n","page_name":" 61 ","page_number":61},
  {"content":"\r\n\r\nما تا به حال به دليلى در اين باره برخورد نكرديم « 1 » البته از رويه‌ى خلفا معلوم مىشود كه قوه‌ى قضائيه به هيچ وجه حق دخالت و تصرف در قوانين مجلس را ندارد ليكن اين روى اين جهت بوده است كه اهل حل و عقد آن زمان همه بيناى به قرآن و حديث بوده و خلفاء هم ناظر آنها بودند و بنابراين مسأله‌اى كه مخالف قرآن و حديث باشد پيش نمىآمد . « 2 »\r\n\r\n\r\n","description":"","footnote":"\r\n( 1 ) - مؤلف در كتابچه‌ى « پايه‌هاى قانون اساسى اسلام در قرآن و حديث » مىگويد : آيه‌ى شريفه « يا ايها الذين آمنوا اطيعوا اللّه و اطيعوا الرسول و اولى الامر منكم فان تنازعتم فى شىء فردّوه الى اللّه و الرسول » مىرساند كه مسلمانان اين حق را دارند كه با امراء خود مخالفت كنند و در اين هنگام حل مخالفت و ختم نزاع با قرآن و حديث است ، اين دو مرجع عالى به نفع هر كسى حكم داد ديگران هم بايد تسليم باشند - امراء و يا مردم - و البته خود روشن است كه بايد براى اين منظور هيئتى باشد كه اين دعاوى بدان جا ارجاع شود و آن هم طبق قرآن و حديث حكم كند ؛ شما اين هيئت را هر چه بناميد ، جلسه‌ى علما يا محكمه‌ى علياى استيناف و يا چيز ديگر ، اهميت نداشته و ترتيب خاصى هم ندارد ، ليكن در هر حال بايد در دولت براى اين منظور هيئتى باشد - و البته اين هيئت رتبه‌ى بسيار بلندى دارد كه نظارت بر احكام قواى متخلّف اجرائيه و قضائيه و مقنّنه دارد و يگانه ماده اساسى وظيفه‌ى هيئت مزبور اين است كه به موجب حكم قرآن و حديث ، حق و باطل را روشن سازد\r\n( 2 ) - اين مطلب از آقاى مودودى خيلى عجيب است . اعمالى كه از خلفاء ثلاث ( ابوبكر و عمر و عثمان ) بر خلاف كتاب و سنت صادر شد و اصحاب هم مقاومتى به خرج ندادند كم نيست .\r\nعمر با اقرار به اينكه متعه‌ى زنها - عقد انقطاعى - و همچنين حج تمتع در\r\n","page_name":" 62 ","page_number":62},
  {"content":"\r\n\r\n\r\n\r\n","description":"","footnote":"\r\nزمان پيغمبر صلى الله عليه و آله جائز بود اين دو را حرام كرده گفت : احرمهما و اعاقب عليهما ، بجاى جملهء « حى على خير العمل » در اذان دستور داد بگويند : « الصلاة خير من النوم » ، در تعداد تكبيرات نماز جنازه تصرف كرد ، در مسئله‌ى سه طلاق در يك مجلس ، مسئلهء « عول » در ارث ، تزويج زن كسى كه گم شده است و و مسائل بسيار ديگرى و طبق احاديث صحاح اهل تسنن ، خلاف رويه‌ى پيغمبر صلى الله عليه و آله و يا صريح فرموده‌ى او يا حكم قرآن فتوى داد و عمل كرد .\r\nكيست كه نداند عمر و ابوبكر حضرت زهرا ( س ) را اذيت كردند و با اينكه پيامبر اكرم فرموده بود : كسى كه فاطمه را اذيت كند مرا اذيت كرده . . فاطمه پاره‌ى تن من‌است آن وجود نازنين را آزردند .\r\nما آقاى مودودى را دعوت مىكنيم براى روشن شدن مسائل مزبور - و غير آن - به مسند احمد حنبل - ج 1 - و همچنين صحيح مسلم در همان جلد ، و فخر رازى در ذيل آيه‌ى « فما استمتعتم به منهن فآتوهن اجورهن » - سورهء نساء - و خصوصاً درباره‌ى تغيير اذان به كتاب موطأ مالك و درباره‌ى آزار دادن حضرت زهرا عليها السلام به كتاب الامامة و السياسة ابن قتيبه كه در عين اختصار ارزش تاريخى دارد مراجعه نمايند .\r\nمرحوم آية اللّه ، سيد شرف الدين موارد مزبور و بسيارى ديگر را در دو كتاب پر ارج خود « النص و الاجتهاد » و « المراجعات » مفصلا ذكر فرموده‌اند . در خصوص اذان و وضوء به كتابهاى اقاى سيد على شهرستانى رجوع فرمائيد .\r\nولى نمىدانيم در دعاوى هم كه نزد قضات برده مىشد اين گونه چيزها اتفاق مىافتاد يا نه ؟ واقع مطلب اين است كه بر فرض هم اتفاق بيفتد يا نيفتد همانطور كه پيش از اين تذكر داديم ، رفتار خلفاء - غير از على بن ابيطالب عليه السلام - حجت نبوده ، محتاج به دليل ديگرى هستيم . فكر مىكنم بهترين دليل آيات مكررى است در قرآن مجيد - و قبلا هم اشاره شد - كه كسانى را كه بر خلاف ما انزل اللّه حكم كنند فاسق و ستمكار و كافر خوانده است و علاوه در ميان روايات - ماشيعه - قضات به چهار دسته شده‌اند و تنها آنهايى رستگارند كه با علم و توجه ، طبق حق و واقع حكم كنند .\r\nدرباره‌ى آيه‌ى « اطيعوا اللّه . و اولى الامر . فان تنازعتم . . . » بايد بدانيم كه نزاعى كه در آيه اشاره شد نزاع بين « اولى الامر » متصديان امر ملت و مردم منظور نيست زيرا مؤمنين را جداى از خدا و رسول و اولى الامر گرفته بدانها خطاب مىكند و مىگويد اگر شما نزاع كرديد ، پس به ناچار منظور نزاع بين مردم است . خصوصاً اينكه در آيه‌ى مزبور بدون قيد و شرط اطاعت اولياء امور را واجب كرده است و بلكه در رديف اطاعت از خدا و رسول قرار داد و بنابراين نزاع با آنها معنا ندارد .\r\nاز همين جا - كه فرمانبردارى « اولى الامر » را بدون قيد و شرط واجب كرده است با اينكه قرآن درباره‌ى اطاعت از پدر و مادر كه خيلى اهميتش كمتر از اطاعت اولى الامر است دنبال دستور اطاعت بلافاصله مىفرمايد : و اگر ترا وادار به شرك كردند اطاعتشان منما « و ان جاهداك لتشرك بى ما ليس لك به علم فلا تطعهما » - عنكبوت آيه‌ى 8 - معلوم مىشود منظور از « اولى الامر » در آيهء شريفه ، عده‌اى معصوم از گناه و خطا هستند كه هر چه بگويند روى واقع است و هرچه كنند صحيح و درست است .\r\nو اين همان است كه روايات زياد و صريحى در كتب حديث شيعه وارد شده است كه منظور از « اولى الامر » در آيهء مزبور دوازده نفر از اهلبيت پيغمبرند كه پس از او خلافت داشته حاكم بر مسلمينند و هم اكنون زمان امام دوازدهم حضرت مهدى روحى و ارواح العالمين له الفدا مىباشد ، كه در اثر مظالم و انحطاط ، ملت مسلمان خود را از آن وجود عزيز محروم نموده‌اند تا انشاءالله به وقت خود هنگامى كه همه از زندگى ننگبار اين قرنها به ستوه آمده و انتظار مصلح كبير را داشته و عقلها تكامل يافته آماده‌ى پذيرش يك حكومت الهى باشند ظهور مىفرمايد\r\n","page_name":" 63 ","page_number":63},
  {"content":"\r\n\r\nدومين پرسش اين بحث اين است كه : در اسلام مجلس شورا - اهل حل و عقد - چه مقامى را دارد ؟\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nآيا همچون طرف شور و مستشارى براى رئيس دولت بوده آن هم حق دارد به خواست خود مشورت مجلس را بپذيرد و يا رد كند ؟ و يا فقط در زمينه‌ى اختلاف آراء اين حق را دارد ولى اگر اتفاق و يا اكثريت آراء باشد حق رد ندارد ؟\r\nآنچه را كه قرآن در اين باره فرموده اين است كه مسلمانان بايد امور خود را با مشاوره « 1 » بگذرانند ، و خداوند به محمد صلى الله عليه و آله كه رئيس دولت اسلامى بود دستور مىدهد كه با مسلمانان مشورت كند . « 2 » اين دو آيه مشورت كردن را بر رئيس دولت واجب ساخته ، او را مأمور مىنمايد هنگامى كه پس از مشورت كردن تصميمى گرفت با توكل به خدا همان را اجرا سازد ، ليكن باز هم اين دو آيه مسئله را به طور قاطعى روشن نمىسازد . در احاديث پيامبر اكرم صلى الله عليه و آله هم حكم صريحى در اين باره نيافتم - ليكن دانشمندان از رفتار صحابه در زمان خلفاء به دست آورده‌اند كه رئيس دولت شخصاً مسؤول حقيقى شؤون مختلف دولت بوده بايد با مشورت اهل حل و عقد امور دولتى را به جريان بياندازد ولى مقيد نيست كه حتماً به اتفاق و يا اكثريت آراء عمل نمايد و به عبارت ديگر او در برابر آنها حق اعتراض ( و تو ) « 3 » دارد .\r\nليكن اين عقيده - با اين صورت اجمالى - چه بسا موجب اشتباهاتى شود !\r\nنوعاً مردم مىخواهند با مناسبات و مقتضيات زمان حاضر مطلب\r\n\r\n\r\n","description":"","footnote":"\r\n( 1 ) - و امرهم شورى بينهم - شورى ، آيهء 36\r\n( 2 ) - و شاورهم فى الامر - آل عمران ، آيهء 165\r\n( 3 ) - : و تو ، در اصل لغت به معناى « من مخالفم » مىباشد\r\n","page_name":" 65 ","page_number":65},
  {"content":"\r\n\r\nمزبور ا درك كنند : و به زمان و مقتضيات زمان صحابه توجهى نمىكنند .\r\n« اهل حق و عقد » زمان خلفا ، به احزاب مختلف تقسيم نشده بودند و مانند مجالس شوراى امروز به دستورات پارلمانى مقيد نبودند ، و چنين نبود كه پس از دسته بنديهاى حزبى و تعيين خط مشى عملى و سياسى خود ، وارد مجلس شوند .\r\nآنها هر وقت براى مشورتى خوانده مىشدند با دلهايى سرشار از اخلاق به مجلس مىآمدند و خليفه هم مطلب را عرضه مىداشت و هر يك عقيدى خود را به موافقت يا مخالفت اظهار مىداشتند تا مطلب مورد شور ، از هر جهت روشن مىشد و سپس خليفه پس از سنجيدن ادله‌ى مخالفين و موافقين دلايل خود را عرضه و رأى خود را ارائه مىداد . پس از اين مقدمات نوعاً عقيده‌ى خليفه مورد قبول تمام اعضاء مجلس واقع مىشد ، و گاهى هم كه بعضى موافق نبودند خليفه را رسماً تخطئه نمىكردند و چون مىديدند اكثريت موافقت كرده و كار گذشته هر چند هم آن را عقيده‌ى باطلى مىپنداشتند رضايت مىدادند .\r\nدر تاريخ خلفا ما حتى يك مورد پيدا نكرديم كه « اهل حل و عقد » عقائد گوناگون و از هم گسيخته‌اى پيدا نموده ، كار به داد و فرياد برسد .\r\nتنها دو مورد پيدا كرديم كه خليفه بر خلاف عقيده‌ى تمام « اهل حل و عقد » و يا اكثريت آنها تصميمى گرفته است :\r\n1 - تصميم ابوبكر درباره‌ى فرستادن لشكر « اسامة ابن زيد » .\r\n2 - عقيده‌اش درباره‌ى جنگ با « مرتدين » .\r\nولى تسليم شدن صحابه در برابر عقيده‌ى خليفه نه براى اين بود كه قانون اساسى به شخص خليفه ، حق اعتراض و نسخ عقائد آنها را داده و\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nآنها از روى ناچارى پذيرفته باشند . بلكه جهتش اين بود كه آنها اعتماد كاملى به خليفه و فهم و درايت او داشتند و وقتى او را در اعتقاد خود جازم و قاطع مىديدند با خاطرى آرام دست از عقيده‌ى خود بر مىداشتند و بعداً او را در اين رأى قاطعش سپاس گفته اعتراف مىكردند كه اگر ابوبكر در آن ساعات سخت استقامت و ثبات به خرج نداده بود به حيثيت اسلام لطمه مىخورد . عمر كه بيش از همه در مسئله‌ى جنگ با « مرتدين » مخالف ابوبكر بود بعداً گفت : « به خدا جز اين نبود كه ديدم خداوند براى ابوبكر مسئله‌ى جنگ را كاملا روشن نموده من هم فهميدم همان حق است » . « 1 »\r\nاين است محيطى كه از نظائر آن در اسلام حق « و تو » استفاده شده است و البته هنگامى كه روش كار و صفاى روح و درايت اعضاء مجلس شورا مانند آن زمان باشد مسلماً راهى بهتر از آنچه مسلمانان آن وقت پيش گرفته بودند نخواهد بود . نهايت چيزى كه اين رويّه ما مىآموزد و مىتوانيم از آن استخراج كنيم اين است كه وقتى عقيدهء رئيس دولت با اعضاء مجلس مخالف شده و هيچ يك حاضر نشدند دست از عقيده‌ى خود بردارند به يك ( رفراندم ) و آراء عمومى در سراسر مملكت رجوع شود و هر رأى را كه آراء عمومى مردود دانست كنار بگذاريم ، « 2 » ليكن\r\n\r\n\r\n","description":"","footnote":"\r\n( 1 ) - هدف پيامبر صلى الله عليه و آله از دستور اعزام افراد تحت رياست اسامه به مرز روم دور كردن مخالفين خلافت حضرت على عليه السلام از مركز بود تا خلافت على عليه السلام شكل بگيرد ليكن آنها مخالفت كرده ماندند و پس از تحكيم حكومت خودشان ديگران را از مركز دور كردند\r\n( 2 ) - البته به شرط اينكه ابتدا عموم ملت را در جريان گذارده و به معناى واقعى مسئله آشنا ساخته و سپس آنها را در رأى خود كاملا آزاد بگذاريم\r\n","page_name":" 67 ","page_number":67},
  {"content":"\r\n\r\nهنگامى كه نتوانيم در مملكت آن روح و درايت را درست كرده مجلس شوراى كذايى ترتيب دهيم چاره‌اى جز اينكه قوه‌ى مجريه را تابع اكثريت آراء اعضاء مجلس قرار دهيم نخواهد بود . « 1 »\r\n\r\n\r\n","description":"","footnote":"\r\n( 1 ) - آقاى مودودى در كتاب « نظريه‌ى سياسى اسلام » مىگويد : « در مجالس شورا در هر حالت روى اكثريت آراء حكم مىشود ، ليكن اسلام « كثرت عدد » را ميزان حق و باطل نمىداند : بگو - اى محمد صلى الله عليه و آله - بد و خوب يكسان نيست گر چه زيادى و عدد بد ترا خوش آيد « لا يستوى الخبيث و الطيّب و لو اعجبك كثرة الخبيث » . « از نظر اسلام : ممكن است در يك مطلب رأى يك نفر خيلى درست‌تر و واقع بينانه‌تر از بقيه‌ى مجلس باشد و اين درست نيست كه چنين رأى را تنها به جرم اينكه اكثريت طرفدارش نيست ، دور افكنيم ، بنابر اين رئيس دولت همانطور كه مىتواند با اكثريت موافقت كند ، مىتواند « اقليت » را مقدم بدارد و همين طور مىتواند با تمام اعضاء مخالفت نموده عقيده‌اى را كه خود صلاح مىداند اجرا كند البته بر همه‌ى مسلمانان لازم است شديداً مراقب اعمال و رفتار رئيس دولت بوده ببينند حكمى كه مىكند روى تقوى و واقعاً بر اساس صلاحديد است و يا روى هوى بوده هوسرانى مىكند ؟ و در اين هنگام مىتوانند او را عزل كنند . مگر اينكه مفسده‌اى پيدا شود . . . » .\r\nولى مىتوان گفت : شكى نيست كه اكثريت آراء ، حق واقعى را همه جا به دست نمىدهد و آيه‌ى مزبور هم همين را مىگويد ، ليكن نظر به اينكه تشخيص رأى درست و « حق » يك راه مستقيم و كلى ندارد قاعده‌ى تبعيت از اكثريت اعضاء مجلس كه شايد - / اگر روى واقع‌بينى و بدون اعمال غرض باشد - نوعاً به واقع مىرسد ، معتبر بوده يك قانون صحيح مىباشد همانطور كه تمام عقلاء عالم عمل مىكنند . چنان كه پيغمبر اكرم صلى الله عليه و آله در جريان يكى از جنگ‌ها با اينكه معتقد بودند كه بهتر است در شهر بمانند و در داخل با دشمن بجنگند نظر به اينكه اكثر صحابه معتقد به بيرون رفتن از شهر بودند آن حضرت هم قبول فرموده دستور خروج داد . بنابراين رجوع به اكثريّت آراء براى اين نيست كه همه جا به واقع مىرسد بلكه از روى ناچارى بوده چون براى حفظ نظم ، قانون بهترى نداريم به آن عمل مىكنيم . خلاصه اينكه روش پيروى از اكثريت يك روش پذيرفته شده عقلايى است و شارع اسلام هم آن را طرد نكرده است ، آيات ردّ قول اكثريت هم مربوط به موارد خاص مىباشد\r\n","page_name":" 68 ","page_number":68},
  {"content":"\r\n\r\n\r\nهدف دولت\r\nاكنون با مسئله‌ى چهام قانون اساسى : « اغراضى كه دولت اسلامى براى آن تشكيل شده و براى تحقق آن كوشش مىكند » مواجه مىشويم .\r\nدر اين فصل اين اغراض را به آن طور كه قرآن مجيد روشن نموده و پيامبر اكرم صلى الله عليه و آله و سلم بيان داشته است ذكر مىنمائيم :\r\nخداوند مىفرمايد : « ما فرستادگان خود را فرستاديم و با آنها كتاب و « ميزان » نازل كرديم تا مردم قيام به عدالت كنند » . « 1 » و مىفرمايد : « آنها كه اگر در زمين تمكنشان دهيم نماز به پا مىدارند و زكات مىدهند و امر به معروف و نهى از منكر مىنمايند » . « 2 »\r\nپيغمبر اكرم صلى الله عليه و آله هم فرمود : « خداوند چيزهايى را با حكومت تدبير مىكند كه با قرآن تدبير نمىكند » . « 3 » يعنى اسلام به يك قدرت و نيروى\r\n\r\n\r\n","description":"","footnote":"\r\n( 1 ) - لقد ارسلنا رسلنا بالبينات و انزلنا معهم الكتاب و الميزان ليقوم الناس بالقسط - حديد ، آيهء 25\r\n( 2 ) - الذين ان مكناهم فى الارض اقاموا الصلاة و آتوا الزكاة و امروا بالمعروف و نهوا عن المنكر - حج آيه‌ى 41\r\n( 3 ) - تفسيرابن كثير در آيه‌ى : و اجعل لى من لدنك سلطاناً نصيراً - سوره‌ى اسراء\r\n","page_name":" 69 ","page_number":69},
  {"content":"\r\n\r\nحكومتى احتياج دارد تا منكراتى كه با نصيحت و مواعظ قرآن از بين نمىرود را با زور « حكومت » ازبين ببرد .\r\nاز اينها روشن مىشود كه آن كار مهمى كه دولت اسلامى در اين كرى مسكونى متكفل آن مىباشد تنها آن نيست كه براى تحقق امنيت داخلى و دفاع از حدود شهرها و يا بالا بردن سطح زندگى اهالى كوشش نمايد ؛ كه اين همان مقصد نهائى دولتهاى معمولى دنياست . ولى فرق اسلام با آنها در اين است كه اسلام دولت را موظف مىدارد علاوه بر آنچه گذشت ، براى بالا بردن اخلاق و صفات پسنديده‌اى كه اسلام مىخواهد انسانها بدان آراسته باشند فعاليت نموده ، و براى سركوبى رذايل و پليديهايى كه اسلام مىخواهد انسانها بدانهاآلوده نباشند كوشش نمايد . « 1 »\r\n\r\nتشكيل حكومت ؟\r\nپنجمين مسأله‌اى كه پس از روشن شدن مسائل گذشته پيش مىآيد اين است كه : « حكومتى كه براى تدبير چنين دولتى لازم است چگونه\r\n\r\n\r\n","description":"","footnote":"\r\n( 1 ) - مؤلف در كتاب « پايه‌هاى قانون اساسى اسلام » درباره‌ى آيه‌ى شريفه : « الذين ان مكناهم . . . » مىگويد : اين آيه با صراحت كامل غرض از وجود حكومت اسلامى ، و وظائف اساسى آن را بيان مىكند ، حكومت اسلامى تنها وظيفه‌اش اين نيست كه مانند ساير حكومت‌ها امنيت داخلى را تحقق بخشد و يا حدود مملكت را حفظ نمايد و يا رفاه مادى دولت را فراهم كند ، بلكه چون يك حكومت اسلامى است اولين وظيفه‌اش آن است كه نماز به پا داشته زكات جمع آورى كرده و نيكيهايى كه خدا و پيامبر نيك مىدانند ترويج نموده و منكراتى را كه خداو پيامبرش منكر مىدانند جلوگيرى نمايد\r\n","page_name":" 70 ","page_number":70},
  {"content":"\r\n\r\nتشكيل مىشود ؟ »\r\nمهمترين قسمت اين فصل مسئله‌ى انتخاب رئيس دولت است كه در اسلام به اصطلاحات مختلفى از قبيل « امام » و « امير » و « خليفه » خوانده مىشود . در اين باره بايد به تاريخ صدر اسلام رجوع كنيم و ببينيم مسلمانان آن وقت در اين باره چه مىكرده‌اند .\r\n\r\nانتخاب رئيس دولت\r\n« 1 »\r\nهمه مىدانيد كه « بذر » اجتماع كنونى اسلام ، در محيط كفر ، در سرزمين مكه كاشته شد و محمد صلى الله عليه و آله در برابر آن محيط تاريك مقاومت نموده ، پايه‌هاى اجتماع اسلامى را بنا نهاد . و هنگامى كه اين اجتماع ترقى و تكامل نموده ، در جهت اداره‌ى كارهاى مجتمع روى پاى خود ايستاده روش سياسى مستقلى پيدا كرد و به صورت يك دولت متكى به خود - در سرزمين عرب - در آمد ؛ پيغمبر صلى الله عليه و آله خود اولين رئيس اين دولت بود .\r\nو البته پيغمبر صلى الله عليه و آله را مسلمانان انتخاب ننموده بودند ، بلكه خداوند او را از ميان بندگان خود براى اداى وظيفه‌ى « رسالت » انتخاب و كار مهم حكومت را هم به او تفويض فرمود .\r\nپيغمبر صلى الله عليه و آله اسلام ده سال تمام اين وظيفه‌ى مهم يعنى حكومت و\r\n\r\n\r\n","description":"","footnote":"\r\n( 1 ) - بيانات آقاى مودودى در اين فصل نواقصى اساسى دارد كه به خواست خداوند در آخر همين فصل توضيح مىدهيم ولى فعلا براى اينكه در ترجمه خيانتى نشده باشد عين كلمات ايشان را از نظر خوانندگان گرامى مىگذرانيم و آن گاه آنچه لازم است ، تقديم مىكنيم\r\n","page_name":" 71 ","page_number":71},
  {"content":"\r\n\r\nرياست دولت اسلامى را خود به عهده داشت تا آنگاه كه وفات نموده به ملاقات پروردگار شتافت . . .\r\nمسلمانان پس از آن حضرت از سكوت او و آيه‌ى شريفهء « مؤمنين كارهايشان با مشورت بين خودشان است » « 1 » فهميدند كه خداوند آن‌ها را در تعيين رئيس دولت - پس از پيغمبر صلى الله عليه و آله - خودمختارى و حق انتخاب داده است و البته بايد اين انتخاب به مشورت مسلمانان باشد ، « 2 » و لذا در ميان اجتماع زيادى ابوبكر را به عنوان « خليفه » معين نمودند و هنگامى كه ابوبكر بيمار شد و فهميد مرگش فرا رسيده صلاح چنان ديدكه پيش از مرگ خود خليفه‌اى براى مسلمانان معين نمايد و با اينكه عمر را براى خلافت لايق‌تر مىديد ، از پيش خود او را به اين منصب ننشانيد بلكه بزرگان اصحاب را يك به يك خواست و مشورت نمود و چون پس از مشورت عقيده‌اش درباره‌ى خلافت عمر قطعى شد عثمان را خواست و بر او ديكته نمود كه بنويسد :\r\nبسم اللّه الرحمن الرحيم . اين عهدى است از ابوبكر به مسلمانان ، اما\r\n\r\n\r\n","description":"","footnote":"\r\n( 1 ) - و امرهم شورى بينهم\r\n( 2 ) - روشن است كه « شيعه » معتقد است كه امامت منصبى است مانند نبوت « توقيفى » يعنى امام هم بايد از طرف خداوند معين و مأمور شود . بنابراين جايى براى انتخاب مسلمانان باقى نمىماند ليكن فعلا يعنى زمان غيبت امام معصوم عليه السلام در عمل ، اين اختلاف ميان « شيعه » و « سنى » در كار نيست زيرا اكنون منصب امامت مخصوص امام دوازدهم - روحى له الفداء - مىباشد و آن حضرت هم غايب است . تا ظهور آن حضرت بايد امور مسلمانان به دست ديگران انجام پذيرد و پيدا است كه چنين كسى شخصاً از جانب خداوند تعيين نشده ، پس نوبت « انتخاب » مىرسد\r\n","page_name":" 72 ","page_number":72},
  {"content":"\r\n\r\nبعد : - ابوبكر پس از اداى اين جملات از هوش رفت ، عثمان كه مقصود او را مىدانست از پيش خود اضافه كرده نوشت : « همانا من عمر بن الخطاب را بر شما « خليفه » قرار دادم و در اين باره از خير شما كوتاهى نكردم » .\r\nابوبكر به هوش آمد و گفت : مطلب را بر من بخوان عثمان خواند ، ابوبكر گفت : اللّه اكبر .\r\nطبرى نقل كرده : سپس ابوبكر در حالى كه عيالش اسماء دختر عميس او را گرفته بود ، به حاضرين گفت : آيا به خليفه‌اى كه من برايتان انتخاب كردم رضايت داريد ؟ به خدا قسم من بىتأمل و فكر اين تصميم را نگرفته‌ام و به طورى كه مىبينيد خويشاوند خود راولايت نداده‌ام ، من عمر بن خطاب را بر شما امير نمودم شما هم از او شنوايى داشته ، اطاعتش كنيد آنها هم گفتند : سمعاً و طاعتاً . « 1 »\r\nبه طورى كه ملاحظه مىكنيد كار تصدى « خلافت » با تعيين ابوبكر تمام نشد ، بلكه با بزرگان از مسلمانان مشورت نمود و آنگاه مسئله‌ى « خلافت » عمر را به طور علنى طرح نمود و آنها هم رضايت دادند ؟\r\nهنگامى كه عمر ضربت خورد و مرگ خود را نزديك ديد و ازاو خواستند خليفه‌ى بعدى را معين كند گفت : بدنبال اين عده‌اى كه پيامبر اكرم صلى الله عليه و آله فرمود اهل بهشتند برويد : « على بن ابيطالب ، عثمان ، عبدالرحمن بن عوف ، سعد بن ابى وقاص ، طلحة بن عبيد اللّه و زبير بن عوام » ، و سپس آنها را خواست و گفت : من دقت كرده ديدم شماها رؤساى ملت ، و\r\n\r\n\r\n","description":"","footnote":"\r\n( 1 ) - به راستى اهل سنت از خود نمىپرسند كه تعيين خليفه بعدى وظيفه حاكم قبلى هست ؟ پس چرا به قول شما ، پيامبر چنين نكرد . و اگر نيست چرا ابوبكر چنين كرد ؟ آيا ابوبكر عاقلتر از پيامبر صلى الله عليه و آله بود ؟ !\r\n","page_name":" 73 ","page_number":73},
  {"content":"\r\n\r\nپيشروان مردميد و اين « امر » بايد در ميان شما باشد ، و پيامبر اكرم صلى الله عليه و آله وقتى از دنيا رحلت مىفرمود از شماها راضى بود . و آنگاه خلافت را به مشورت و « شوراى » آنان موكول نمود و سه روز از ابتداء مرگ خودش را به عنوان « مدت نهايى » معين كرد و به مردم گفت : « تأمل كنيد اگر مرگ من فرا رسيد ، تا سه شب « صهيب » بر شما نماز بخواند و به اصطلاح امام جماعت شما باشد ، و همه متوجه باشيد اگر كسى بدون مشورت و تصميم « شورا » ى مسلمانان خواست متصدى حكومت شود او را گردن بزنيد » .\r\nهمين كه عمر دفن شد اهل « شورا » در خانه‌ى مسور بن مخرمه و به نقل بعضى در اطاق عايشه جمع شدند و در خاتمه‌ى كار ، جريان به عهده‌ى عبد الرحمن بن عوف افتاد كه هر يك از اين دو نفر : على بن ابيطالب و عثمان را بخواهد اختيار كند و پسر عوف هم عظمت وظيفه‌اش كه به گردنش افتاده بود درك كرده با همه اصحاب پيامبر صلى الله عليه و آله و آنها كه پس از آخرين سفر حج پيامبر اكرم صلى الله عليه و آله - حجة الوداع - به مدينه آمده بودند ، اعم از فرماندهان لشكرى ، و ديگر از سران مردم ، و عامه‌ى مردم ! حتى زن‌هاى خانه نشين ! و بچه‌هاى مكتبى ملاقات كرد ، تا آنها را به طور دو به دو و يا تك تك ، اجتماعى و يا جدا جدا ، آشكارا و علنى مورد پرسش قرار داده درباره‌ى افضل از دو نفر مزبور تحقيقات ( ! ) نمايد . او ديد كه اكثريت مردم بيشتر به عثمان مايلند . همين كه نماز صبح آخرين روز از مدتى را كه عمر تعيين كرده بود خواند ، افراد « شورا » را جمع نمود و به دنبال « مهاجرين » - كه از اطراف به مدينه آمده بودند - و بزرگان « انصار » - بوميان مدينه - ، و سران ملت فرستاد به طورى كه مسجد پر از جمعيت شد و بدين ترتيب كار بيعت عثمان بن عفان تمام شد .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nو همين كه عثمان كشته شد و امور مسلمين به هم پيچيد اصحاب پيغمبر صلى الله عليه و آله نزد على عليه السلام رفتند و گفتند : « اين مرد كشته شد ، مردم هم بايد پيشوائى داشته باشند ، و ما امروز كسى را بهتر از شما نمىشناسيم » .\r\nآن حضرت فرمود : « چنين نكنيد ! من اگر براى شما وزيرى باشم بهتر از اين است كه امير باشم » . آنها گفتند : « به خدا سوگند ، نمىشود ، ما دست به كارى نمىزنيم ، تا با تو بيعت كنيم » . فرمود : « پس در مسجد باشد ، زيرا بيعت با من نبايد در خفا و پنهانى انجام شود ، و بايد حتماً با رضايت مسلمانان انجام گيرد » . « 1 »\r\nسالم بن ابى الجعد از « ابن عباس » نقل مىكند كه : « من مايل نبودم على عليه السلام مسجد بيايد زيرا مىترسيدم - از زيادى جمعيت - صدمه‌اى به او برسد ، ليكن او اصرار داشت كه بايد كار در مسجد باشد ، و هنگامى كه به مسجد آمد مهاجر و انصار همه آمدند و بيعت كردند و سپس بقيه‌ى مردم هم بيعت نمودند » .\r\n« هنگامى كه ابن ملجم - لعنة اللّه عليه - على عليه السلام را شمشير زد و مسلمانان احساس كردند « اجل » آن حضرت رسيده نزد او آمدند و گفتند :\r\nاگر خداى نكرده ماترا از دست داديم ، و انشاء اللّه چنين نباشد ، آيا با حسن عليه السلام بيعت كنيم فرمود : من نه شما را مجبور مىكنم و نه باز مىدارم ، خود دانيد » « 2 »\r\nاين بود روش كه صحابه‌ى پيامبر صلى الله عليه و آله درباره‌ى تصدى مقام رياست دولت كه در زمان خودش خلفا داشتند ، و همانطورى كه اشاره كرديم\r\n\r\n\r\n","description":"","footnote":"\r\n( 1 ) - طبرى ، ج 3 ، ص 450\r\n( 2 ) - طبرى ، ج 4 ، ص 112\r\n","page_name":" 75 ","page_number":75},
  {"content":"\r\n\r\nظاهراً اساس اين روش همان سكوت ( ! ) پيامبر اكرم صلى الله عليه و آله درباره‌ى خلافت ، و فرموده‌ى خداوند : « و امرهم شورى بينهم » كه شامل تمام شؤون اجتماعى مسلمان است بوده است .\r\nآنچه كه از اين سابقه‌ى قانونى ، به طور قاطع به دست مىآيد اين است كه : انتخاب رئيس در دولت اسلام مربوط به خواسته‌ى عموم ملت مسلمان بوده و احدى نمىتواند با اجبار خود را بر مردم مسلط نمايد و اين منصب هم به يك خانواده و يا طبقه‌ى معينى اختصاص ندارد ، و بايد اين انتخاب با رضايت مسلمانان و بدون توسل به زور ، و حيله‌گرىها انجام شود .\r\nو اما اين رضايت عموم ملت از كجا معلوم شود ، اسلام راه معينى لازم نكرده و ما مىتوانيم به مقتضاى زمان و احوال مسلمانان ، و وضع كنونى و دنيا راههاى مختلفى طرح و انتخاب نمائيم و فقط يك شرط دارد و آن اينكه بدان وسيله بتوانيم آنهايى را كه مورد اطمينان و رضايت ملتند به خوبى به دست آوريم . « 1 »\r\n\r\n\r\n","description":"","footnote":"\r\n( 1 ) - ما « شيعيان » معتقديم : خلافت و پيشوائى ملت اسلام بايد از طرف خداوند كه عالم به مصالح و مفاسد و نيات اشخاص است تعيين شود . و همين طور هم شده است يعنى پيامبر صلى الله عليه و آله على عليه السلام را پس از خود خليفه و امام مردم ساخته و اين معنى را در موارد بسيار زيادى به گوش ملت اسلام رسانده و خصوصا در غدير خم كه اكثريت وجوه مسلمانان كه به همراهى پيامبر صلى الله عليه و آله براى سفر حج كه تنها حج پيامبر صلى الله عليه و آله بود رفته بودند - حاضر بودند دست على عليه السلام را گرفته بلند كرد و فرمود : . . . اى مردم خداوند مولاى من است و من مولاى مؤمنين كه از جانشان به آنها ولايتم بيشتر است هر كس من مولاى اويم اين على مولاى\r\n","page_name":" 76 ","page_number":76},
  {"content":"\r\n\r\n\r\n\r\n","description":"","footnote":"\r\nاوست ، خدايا دوست او را دوست و دشمنانش را دشمن بدار . . . » كه علاوه بر علماى شيعه ، محدثين عامه هم چون « طبرانى » ؛ و « حاكم » درج 3 مستدرك ص 109 ، و احمد حنبل درج 4 مسند ص 372 ، و نسائى در « الخصائص العلوية » ص 21 و . . نقل كرده‌اند - . پيامبر صلى الله عليه و آله در موارد بسيار ديگرى هم چون « يوم الدار » - كه اولين روز دعوت علنى پيامبر صلى الله عليه و آله بود و هنگام بيان « منزلت » ( معروف به حديث منزلت ) كه مىفرمايد : على با من همان نسبتى را دارد كه « هارون » - خليفهء موسى - با « موسى » داشت جز اينكه پس از من پيامبرى نيست ) و . . خلافت على عليه السلام را تثبيت فرموده بود - براى نمونه به كتاب « المراجعات » مرحوم سيد شرف الدين و ج 1 « الغدير » آية اللّه امينى مراجعه شود . . . آرى اين سؤال مىماند كه با وجود اين همه تصريحهاى پيامبر صلى الله عليه و آله پس چرا مردم ؛ على عليه السلام را مقدم نداشتند ؟ ! ولى فكر مىكنم اگر دقتى در محيطهاى عوام‌زده ، و تبليغات دشمن و . . . نموده و سرى به تاريخ زده ببينيد كه نظاير زيادى داريم كه خلفاء اولين - ابوبكر و عمر و . . - در برابر نص گفتار خدا و پيامبر صلى الله عليه و آله از خود اجتهاد كرده و حكم مىكردند ، تا آنجا كه مرحوم آية اللّه سيد شرف الدين كتابى به نام « النص و الاجتهاد » در اين باره نوشته و موارد مخالفت صريح آنها را با دستور پيامبر جمع آورى نموده است و ضميمه كنيد كه على عليه السلام بيش از هر چيز به حيثيت اسلام اهميت مىداد و اوضاع را چنان ديد كه اگر درباره‌ى « خلافت » خود كه حق خدايى اوست به همراهى مردمان فهميده‌ى آن زمان - كه همه به انتظار فرمان على عليه السلام بوده حتى پس از بيعت ابوبكر نيز با او مخالفت كرده و در مسجد پيامبر صلى الله عليه و آله مردم را به ياد فرمايشات آن حضرت درباره‌ى على عليه السلام مىانداختند - قيام كند ، جنگ داخلى در گرفته دشمنان داخلى و خارجى استفاده كرده نهال اسلام را از بين مىبرند - در آن وقت مسيلمه‌ى كذاب از يك طرف خروج كرده بود ، « روم » مهياى حمله به مسلمانان بود ، مخالفين ديگر هر يك در كمين بودند .\r\n","page_name":" 77 ","page_number":77},
  {"content":"\r\n\r\n\r\n\r\n","description":"","footnote":"\r\nبا ملاحظه‌ى اينها همه مطلب برايتان روشن شده از تعجبتان كاسته خواهد شد ولى ما حقاً از كسانى كه چون آقاى مودودى اهل مطالعه هستند تعجب داريم .\r\nپس از على عليه السلام هم خلافت الهى بنا به فرموده‌ى خود پيامبر صلى الله عليه و آله كه از روى دستور الهى مىفرمود ، « و ما ينطق عن الهوى » به « حسن » عليه السلام فرزند بزرگتر آن حضرت و سپس به « حسين عليه السلام » و فرزندان نه گانه‌ى آن حضرت رسيد كه هم اكنون ما در زمان خلافت حضرت مهدى عليه السلام فرزند نهم امام حسين عليه السلام كه روى مصالحى كه در بحث خودش بايد بيان شود - فعلا غايب است تا موقع مقتضى ظهور فرمايد به سر مىبريم ، و رواياتى را كه آقاى مودودى نقل كردند كه على عليه السلام به مردم فرمود : من وزير باشم بهتر است . . يا اينكه : كار مربوط به اهل شورا است ، و يا اينكه درباره‌ى « حسن عليه السلام » خود دانيد ، اگر روايات صحيحى باشد - ( كه چنين نيست و سندش به نطر ما اعتبار ندارد ) روى اقتضاء محيط بوده ، منظور اين است كه : شما از دوران حكومت پيامبر صلى الله عليه و آله دور شده و به خلافت ابوبكر و عمر عادت كرده و تاب حكومت مرا - و يا امام حسن عليه السلام را - نداريد ، چنان كه همين طور هم شد . از باب مثال : در همان روزهاى اول خلافت آن حضرت كه موجودى بيت المال را بر مسلمانان به طور مساوى تقسيم مىفرمود ، يكى از اصحاب آن حضرت با غلامش براى گرفتن حق خودشان آمدند و حضرت به هر دو به يك مقدار - ظاهراً سه دينار - داد . آن مرد تعجب زده پرسيد : يا على عليه السلام به من سه دينار و به غلامم هم سه دينار ؟ ! چيز عجيبى است ! حضرت فرمود : مگر چه شده ؟ هر دو از يك پدر و مادر بوده در اسلام برادريد !\r\nآرى مردم به تبعيضات عمر و ابوبكر كه در سهام قايل شده بودند خو كرده بودند و تاب حكومت على عليه السلام را نداشتند ! اين شمع درخشان براى آنان زياد بود !\r\nمن در كلمات مؤلف خصوصاً از جملات ايشان درباره‌ى تحقيقات عبد\r\n","page_name":" 78 ","page_number":78},
  {"content":"\r\n\r\n\r\n\r\n","description":"","footnote":"\r\nالرحمن بن عوف تعجبى بسيار دارم ! نمىدانم در كدام كتاب حديث بيان شده است كه عبدالرحمن بن عوف با تمام مردم حتى « زنها و كودكان . . » درباره‌ى خلافت مشورت كرد ؟ ! و آنها هم همگى عثمان را مقدم داشتند ! چاره‌اى ندارم جز اينكه بگويم ايشان فرصت مطالعه‌ى كافى نداشته‌اند ! بايد به طور خلاصه عرض كنم : خلفا پس از پيامبر صلى الله عليه و آله - جز على عليه السلام كه علاوه بر نص پيامبر صلى الله عليه و آله اكثريت قاطع بلكه همه ملت حاضر در مدينه هم شخصاً نزد او آمدند - هيچيك با مشورت عمومى انتخاب نشدند ! : ابوبكر كه در سقيفه‌ى بنى ساعده با حضور جمعى از مهاجر و انصار پس از تعارفات زيادى ميان او و عمر و ابوعبيده انتخاب شد . اولا سعد بن عباده كه رئيس انصار بود در همان مجلس مخالفت نمود و بنى هاشم كه خويشان پيامبر صلى الله عليه و آله و معنونين ملت بودند به همراهى على عليه السلام مشغول تجهيز پيامبر صلى الله عليه و آله و امور دفن آن حضرت بودند ، كيست كه نداند على عليه السلام را به زور به مسجد آوردند تا خلافت ابوبكر را تثبيت كند . عمر كه آقاى مودودى مىخواهند بگويند ابوبكر با مشورت ملت او را انتخاب كرد در تاريخ يعقوبى ج 2 ، ص 115 و طبرى ج 2 ، ص 618 و الامامة و السياسة ج 1 ، ص 19 و تاريخ الخلفاء ص 55 و . . . مىگويد : عده‌اى از صحابه با خلافت عمر مخالفت كردند ، ولى ابوبكر به مخالفت آنها گوش نداد و به عثمان كه منشى او بود دستور داد كه عهدنامه‌ى خلافت عمر را بنويسد ! و اين همان است كه مولا على عليه السلام روزى كه او را به زور براى صحه گذاشتن روى خلافت ابوبكر به مسجد آوردند رو به عمر كرده فرمود : شير را بدوش ! نصفش مال تو است ، امروز براى ابوبكر بيعت بگير كه فردا به تو بر گردد ( الامامة و السياسة و ابن ابى الحديد در شرح نهج البلاغه ) .\r\nولى به هر حال اينها همه مربوط به گذشته است و همانطور كه آقاى مودودى در پاورقى قبلى اشاره كرده‌اند : فعلا كه امام زمان عليه السلام شيعه غايب است اين اختلاف ميان شيعه و سنى نبوده هر دو بايد روى مبانى اسلام حاكمى تعيين كنند . آرى يك فرق هست و آن اينكه روى مبانى شيعه حاكم - فقيه جامع الشرايط - مرتبه‌ى نازله‌اى از مقام حكومت ائمه را داشته امور حكومت مانند ساير كارها بايد به نظر او و به اجازه‌ى او انجام شود و در انتخابات بايد نظر عادلانه و عالمانهء خود را به كار برد . شرط حاكم در درجه اول فقاهت و عدالت است - در اين‌باره به جزوه‌هاى « لولا فاطمه . . . » و « لولا على . . . » و « مقدمه‌اى بر امامت » رجوع فرمائيد\r\n","page_name":" 79 ","page_number":79},
  {"content":"\r\n\r\n\r\nمجلس شورا چگونه تشكيل مىشود ؟\r\nپس از مسئله‌ى رئيس دولت ، بحث انتخاب « اهل حل و عقد » و به عبارت ديگر « اعضاء مجلس شورا » اهميت بسزايى دارد چه كسى آنها را انتخاب مىكند ؟ و با چه راهى انتخاب مىشوند ؟\r\nبسيارى روى همان فرهنگ نابخردانه‌ى خود گمان مىكنند اسلام در اين باره دستورى نداشته و در صدر اسلام هم اعضاء مجلس شورا با آراء عمومى انتخاب نمىشدند بلكه خليفه هر كه را ميل داشت از ميان ملت براى مشورت در كارها انتخاب مىنمود .\r\nولى حقيقت اين است كه اين چيزى جز يك توهم باطل و بىجا نيست .\r\nمردم مىخواهند جريانات و شؤون اجتماعى آن زمان را با مقياس محيطهاى فعلى درك كنند ! بر آنها لازم است كه با ديده‌ى محيط آن زمان نگريسته و با دقتى كامل قواعد و مبانى اصولى كارهاى آن زمان را بفهمند .\r\nروشن است كه اسلام به طور نهضتى همانند ساير « نهضت » ها در مكه‌ى مكرمه قيام نمود . و طبيعى است كه اولين افرادى كه نداى\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nنهضت‌ها را پاسخ مثبت مىدهند ياران و ندماء قهرمان نهضتند و روى اين حساب طبعاً اشخاصى كه در همان اول و پيش از ديگران اسلام آوردند اصحاب پيغمبر صلى الله عليه و آله و طرف مشورت او شدند و در كارهايى كه از طرف خداوند حكمى در آن باره نرسيده مورد اعتماد و اهل جلسه‌ى « شورا » آن حضرت گرديدند .\r\nو هنگامى كه مسلمانان زياد شدند و مبارزه با دشمنان اسلام ، جهاتى اصولى پيدا كرد ، اشخاصى كه در اثر خدمت و فداكارى و بينائى و فراست ، از ديگران ممتاز شدند به طور طبيعى براى مجلس « شور » انتخاب شدند و البته اين انتخاب با سر و صدا « پروپاگاند » نبود بلكه آن سختيها و ناراحتىها كه براى اسلام تحمل كرده و تجربه‌هايى كه آموخته بودند آنها را جلو انداخته ، ممتاز ساخت ، و اين راه خيلى بيش از انتخابات سر و صدادار امروزى به واقعيت نزديكتر است .\r\nبه اين ترتيب حتى پيش از هجرت پيامبر اكرم صلى الله عليه و آله دو دسته از مردم سمت عضويت مجلس شوراى مسلمانان را يافتند : 1 - آنها كه در مراحل اوليه مسلمان شده و نزديك به پيامبر بودند . 2 - آنها كه در اثر سختىها و مشكلات بعدى تجاربى آموخته بودند . اين دو دسته هم مورد اطمينان عموم مسلمين و هم مورد توجه پيامبر اكرم صلى الله عليه و آله بودند .\r\nو آنگاه كه پيامبر اكرم صلى الله عليه و آله از مكه به مدينه هجرت فرمود - و اساس اين هجرت هم اين بود كه هنگامى كه آن حضرت در مكه تشريف داشتند عده‌اى از محترمين مدينه كه مردم از آنها حرف شنوايى داشتند نزد آن حضرت آمده و به دست او اسلام آوردند و سپس به محل خود برگشته مردم را به اسلام دعوت نمودند تا آنجا كه خانه‌هاى دو قبيله‌ى\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n« اوس » و « خزرج » به نور اسلام منور گرديد - و به دعوت اينها بود كه پيغمبر صلى الله عليه و آله با عده‌اى از اصحابش از مكه ( هجرت و ) به مدينه رو آوردند و اين حركت به صورت يك جنبش منظم سياسى و دولتى در آمد .\r\nو طبيعى است كه در مثل اين احوال كسانى كه به كوشش آنها اسلام منتشر شد و دائماً رو به ترقى مىرفت مقام زعامت محلى و نظم سياسى جديد آن اجتماع را به عهده دارند و در نتيجه از ديگرن سزاوارترند كه به عنوان دسته‌ى سومى به نام انصار ، براى دو دسته‌ى قبلى مهاجرين - :\r\nمسلمين اوليه ، و بلا زدگان تجربه يافته - در مجلس « شورا » ى پيامبر صلى الله عليه و آله شركت جويند و البته انتخاب اينها هم خيلى طبيعى و فطرى انجام شد ، به اين معنى كه آنها مورد علاقه و اطمينان تمام قبايل مسلمان بودند و اگر بنا بود انتخابات به روشهاى امروز هم انجام شود احدى جز آنها انتخاب نمىشد .\r\nپس از همه‌ى اينها ، در اين اجتماع جديد دو عنصر تازه‌اى از مردم پيدا شد : 1 - آن‌ها كه كارهاى خطير و مهم سياسى و لشكرى و تبليغاتى انجام مىدادند . 2 - و آنها كه در اثر علم و فهمشان به « قرآن » و مسائل دينى شهرتى پيدا كرده بودند به طورى كه متوسطين مردم نوعاً پس از پيامبر اكرم صلى الله عليه و آله در مسائل دينى به آنها مراجعه مىكردند و خصوصاً پس از اين كه پيامبر اكرم صلى الله عليه و آله گاهى مىفرمود : قرآن را از فلان بياموزيد و يا فلان مسائل را از به همان بگيريد ، مورد توجه قرار مىگرفتند .\r\nدر نتيجه اين دو دسته افراد هم روى محبوبيت و وجهه‌ى عمومىشان با يك نحوهء انتخاب طبيعى جز و اعضاء مجلس شورا مىشدند ، و انتخابشان هم ، بدون سر و صدا بود ، و اگر با سر و صداهايى بجا هم ، انجام\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nمىشد جز آنها كسى انتخاب نمىشد .\r\nبدين ترتيب مىبينيم كه مجلس شورا حتى در عهد پيامبر اكرم صلى الله عليه و آله هم تشكيل مىشد و براى عضويت آن هم تنها يك روش اساسى معمول بود .\r\nو ديگرانى هم كه بعدها در اثر محبوبيت و وجهه‌ى عمومى صلاحيت خود رابه اثبات مىرساندند مىتوانستند عضو باشند . و معلوم شد كه « اهل حل و عقد » كسانىاند كه خلفا هيچ كار مهمى را بدون مشورت آنها انجام نمىدادند . و براى اينكه مقام قانونى اين افراد خوب روشن شود برايتان بگويم كه :\r\nپس از كشته شدن عثمان ، مردم نزد على عليه السلام آمدند و گفتند : دستت را جلو بيار تا بيعت كنيم ، زيرا بالاخره اميرى لازم است و تو از همه سزاوارترى . او فرمود : اين كار مربوط به شما نيست . بايد اهل « شورا » و اهل « بدر » اقدام كنند و هر آنكه را آنها انتخاب كردند همان خليفه خواهد بود ، بايد اجتماع نموده در اين باره نظريه بدهيم . « 1 »\r\n\r\n\r\n","description":"","footnote":"\r\n( 1 ) - اينجا ممكن است سؤال شود : چه شد كه « اهل حل و عقد » آن زمان همه بايد از اهالى مدينه باشند ؟ و چرا از ميان محترمين كه در ساير نقاط مملكت اسلامى مورد توجه مردمند انتخاب نشوند ؟\r\nجواب : از دو جهت ، اول آنكه دولت اسلامى يك دولت وطنى محض نيست ، بلكه از راه دعوت به يك « عقيده » اى كه منشأ يك انقلاب فكرى و اخلاقى مردم بوده و در اثر آن يك اجتماع فكرى متولد شده و در آخر كار به صورت يك « دولت » در آمده است پيدا شده ، و طبعاً در چنين دولتى « مركز » اطمينانها همان فرد واحدى است كه اين انقلاب فكرى را ايجاد نمود . و به دنبال او آنهايى كه در درجه‌ى اول پايه‌گذاران انقلاب و معاونين او بوده‌اند . و بنابراين زعامت آنها كاملا فطرى بوده ممكن نيست ديگرانى كه مورد چنين اطمينانى نيستند به دست آورند ، و به همين جهت است كه ما در تاريخى نديده و نشنيديم كه مردم آن زمان از اطراف مملكت اسلامى صداها بلند كرده بر اهل مدينه اعتراض كنند كه چه شد تنها اينها بايد عنوان « حل و عقد » داشته ، به حل امور بپردازند ؟ !\r\nديگر آنكه در آن زمان و نظير آن ممكن نيست يك انتخابات عمومى و همه جانبه - كه از شرق به افغانستان و از غرب به شمال آفريقا سر در مىآورد - اجرا شود ، و امكان ندارد اعضاء مجالس شورا - مهم و غير مهم - را از نقاط دوردست انتخاب نموده هر ساعت به مركز دعوت نمود\r\n","page_name":" 83 ","page_number":83},
  {"content":"\r\n\r\nاز اينجا معلوم مىشود اهل حق و عقد در آن زمان مردانى معين و مشخص بودند كه از مدتها پيش اين مقام و منزلت را داشته و تنها آنها مىتوانستند امور مهم ملت را قطع و وصل كنند . « 1 »\r\nو بنابراين آنها كه خيال مىكنند خليفه خود هر كه را مىخواست و در هر وقت و به هر وسيله كه ميل او بود براى مشورت دعوت مىنمود ، و در حقيقت مردم هيچ خبرى از اعضاء شورا كه مسايل مهم ملت را فيصله مىدادند نداشت ، سخت در اشتباهند .\r\n\r\n\r\n","description":"","footnote":"\r\n( 1 ) - روايتى را كه آقاى مودودى درباره‌ى بيعت با على عليه السلام ذكر كردند در كتابهاى حديثى پيدا نكردم ، و اگر چنين عباراتى واقعاً از آن حضرت باشد پيدا است كه منظور اين است كه بدون اقدام آنها ، در اين محيط كار تمام نمىشود . و گرنه همان طورى كه گذشت آن حضرت خليفه‌ى بلافصل بودند چه مردم و اهل شورا تصويب بكنند يا نكنند و خود ان حضرت بارها اين مطلب را تذكر داده و در خطبه‌ى شقشقيه خلفاى پيشين را غاصب مىخواند پيامبر اكرم صلى الله عليه و آله و سلم هم بارها آن حضرت را به عنوان جانشين خود معرفى فرموده بود\r\n","page_name":" 84 ","page_number":84},
  {"content":"\r\n\r\nبنابراين ، آن قاعده‌ى كلى كه از عمل صحابه در عهد خلفا بلكه از محيط زمان خود پيامبر صلى الله عليه و آله به دست مىآيد اين است كه خليفه نمىتواند هر كه را بخواهد به ميل خود انتخاب كرده با او مشورت كند ، بلكه بايد در امور مسلمانان با كسى شور كند كه حايز مقام اطمينان ملت بوده مردم به اخلاص و امانت و شايستگى و خيرخواهى او مطمئن بوده و شركت او در قوانين حكومت ، ضامن پشتيبانى و مدد كارى ملت در راه اجراى آن قوانين بوده باشد .\r\nالبته تشخيص دادن افراد مورد اطمينان ملت در محيط ما ، با آن راهى كه مسلمانان اوليه‌ى اسلام مىپيمودند امكان ندارد ، مشكلاتى كه ما امروز داريم آنها نداشتند و زمان آنها با زمان ما فرق داشت . بنابراين بايد طبق مقتضيات زمان خود راههايى را به كار بريم كه اولا منعى از شرع درباره‌ى آن نرسيده و ثانياً افراد مورد اطمينان ملت را دقيقاً تشخيص دهد . و البته راههايى كه امروز براى انتخابات به كار برده مىشود اگر همراه مكرها ونيرنگ‌هاى پست و گمراه نباشد شرعاً جائز بوده منعى ندارد . « 1 »\r\n\r\n\r\n","description":"","footnote":"\r\n( 1 ) - مؤلف در كتاب « نظريه‌ى سياسى اسلام » در اين باره تفصيلى داده و مىگويد : آنها كه خود را به ميدان سياست‌طلبى و منصب خواهى انداخته و براى بدست آوردن آن ، فعاليتهاى سياسى و دسته‌بندى مىكنند نبايد براى حكومت و يا عضويت مجلس و يا هر مقام ديگرى انتخاب شوند ، زيرا پيغمبر صلى الله عليه و آله فرموده : « به خدا سوگند ما اين « امر » را به كسى كه دنبالش افتاده و يا حريص بر آن است نخواهيم داد » . از واضحات است كه در اجتماع اسلامى هيچ جايى براى ميدان بازى در مقامات انتخابى نيست ! و از چيزهايى كه ذوق اسلامى آن را مىكوبد و عقل اسلامى انكار مىكند اين است كه براى يك منصبى دو يا سه و چهار نفر ( كانديدا ) قيام نموده هر يك عليه ديگرى نشرياتى صادر كند كه ديدگان انصاف و مروت را به گريه در آورد و پيشانى شرف اسلام ، عرق خجالت بريزد ! مجلسها براى ستايش خود و طعن ديگران تشكيل داده ، جرايد را براى دعوت به خود بخرند . و مخالفين را با حيله‌هاى مختلف گول زده و يا تطميع نمايند ؛ و تمام چرخهاى فعال خود را براى ( تحمير ) و استثمار مردم به كار بياندازند ! و آنگاه آن كس كه دروغش بيشتر ، و مكر و نيرنگش فراوانتر ، و ولخرجىاش افزونتر باشد جلو بيافتد اينها راههاى پست و « لعنت » شده‌اى هستند كه در دولتهاى شيطانى به كار مىروند ، و اگر يك صدم اينها در دولت اسلامى واقع شود كار به « دادگاه » كشيده شده و مسببين آن مجازات شديدى خواهند شد تا چه رسد به اينكه براى عضويت مجلس انتخاب شوند\r\n","page_name":" 85 ","page_number":85},
  {"content":"\r\n\r\n\r\n3 - شكل حكومت اسلامى\r\nسومين مسئله‌ى مهم موضوع نوع و شكل حكومت است .\r\nدر اين باره وقتى كه به دوران خلفا رجوع مىكنيم مىفهميم كه مردم با « اميرالمؤمنين » بر شنوايى مطلق و اطاعت همه جانبه‌اى بيعت مىكردند و زمام مهمترين امور حياتى و اجتماعى خود يعنى حكومت و امامت را به دست او مىسپردند .\r\nو بنابراين مثل او با هر يك از : پادشاه « انگلستان » و رئيس جمهورى فرانسه ، و نخست وزير انگلستان ، و رئيس جمهور آمريكا و نخست وزير روسيه فرق فاحش دارد .\r\nاو تنها رياست حكومت را نداشت ، بلكه نخست وزير هم بود ، و خود به « پارلمان » حاضر مىشد و رياست جلسات را به عهده مىگرفت و با\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nاعضاء مجلس در نظريه‌ها و مناقشات شركت مىنمود ، و تنها خود او مسؤول تمام كارهاى خود و دستگا حكومتش بود . در « پارلمان » او دو حزب موافق و مخالف دولت نبود ، اگر هوادار حق و حقيقت بود همه حزب دولتىاش بودند و گرمنحرف مىشد همه حزب مخالفش مىشدند .\r\nهر يك از اعضاء پارلمان به تنهايى مردآزادى بوده به اراده‌ى خود موافقت يا مخالفت مىنمود . و حتى وزراء خليفه هم در « پارلمان » عقايدى اظهار مىكردند كه گاهى موافق عقيده‌ى خليفه نبود ليكن اينها هيچكدام اثر بدى در ارتباط مقام « رياست » با وزارت نداشت و هيچكدام را به استعفا وا نمىداشت .\r\nو خليفه نه تنها در برابر « پارلمان » بلكه در برابر تمام ملت هم حتى درباره‌ى كارهاى شخصىاش مسؤول بود . « 1 »\r\nشخصاًبا تمام ملت ارتباط مستقيم داشته و در هر روز پنج نوبت كه براى نماز به مسجد مىآمد با آنها رو به رو مىگرديد و روزهاى جمعه برايشان خطابه ايراد مىكرد .\r\n\r\n\r\n","description":"","footnote":"\r\n( 1 ) - مؤلف در كتاب نظريه‌ى سياسى اسلام مىگويد : اعضاء مجلس شورا نبايد به دسته‌ها و « حزب » ها تقسيم شوند ! اسلام با حزبيت و دسته‌بندى كه هر كسى در هر حال فقط پيرو حزب خود چه حق و چه ناحق باشد سازش ندارد .\r\nمقتضاى روح اسلام اين است كه هر كس در رأى خود ، به تمام معنى آزاد بوده فقط پيرو حقيقت - هر كجا كه باشد - بوده و به قدر دانه‌ى جوى هم منحرف نشود اگر امروز عقيده‌ى يكى از افراد خود را حق و درست ديد با او همراه باشد ، و اگر فردا عقيده‌ى همان كس را در مسئله‌ى ديگرى بر خلاف حقيقت ديد با او مخالفت ورزد\r\n","page_name":" 87 ","page_number":87},
  {"content":"\r\n\r\nمردم با چشم خود مىديدند كه او به طور عادى در بازارها راه مىرود ، اگر خرده‌اى در او مىديدند ايراد مىكردند . هر كس مىتوانست حتى در مجالس پر جمعيت ، او را درباره‌ى كارهايش بازخواست نموده و يا حق خود را مطالبه كند . از جمله مطالبى كه ابوبكر درابتداى خلافت خود گفت اين بود : مردم من در حالى كه بهتر از شما نيستم امير شما شدم اگر خوب كار كردم كمكم كنيد و اگر انحرافى پيدا كردم مستقيمم سازيد .\r\nراستى ، امانت و دروغ ، خيانت است ناتوانان شما ، تا حقشان را نگرفته‌ام توانا ، و توانايان شما تا حق ديگران را از آنها نگرفته‌ام ناتوانند ، هيچ يك از شما جهاد را ترك نكند ، زيرا هيچ ملتى دست از جهاد بر نداشتند جز اينكه خداوند تازيانه‌ى ذلت را بر آنها فرود آورد . تا مطيع خدا و پيامبر هستم اطاعتم كنيد و همين كه نافرمانى كردم اطاعتم لازم نيست . برخيزيد براى نماز ، خدا رحمتتان كند » . « 1 »\r\nاين روش حكومت كه ممكن نيست به نام يكى از اصطلاحات اين زمان خوانده شود همان است كه با فطرت اسلام سازگار بوده و همان هدفى است كه روزمره و به طور پىگير براى آن كوشش مىكنيم . ليكن تا يك اجتماعى به طور اساسى براى نظريات انقلابى اسلام پذيرش نداشته باشد نمىتواند با اين روش بسازد ! و روى همين جهت است كه وقتى اجتماع اسلامى انحطاط پيدا نمود سازش ميان او و اين روش حكومت غير ممكن گرديد . و اگر امروز ما بخواهيم بار ديگر به همان مطلوب گم\r\n\r\n\r\n","description":"","footnote":"\r\n( 1 ) - متاسفانه در مهمترين مسئله كه خلافت بود با فرمان خداوند مخالفت كردند و جز 12 نفر كسى جرئت اظهار نظر نكرد و بدينوسيله اهلبيت پيامبر صلى الله عليه و آله خانه نشين شدند\r\n","page_name":" 88 ","page_number":88},
  {"content":"\r\n\r\nشده‌ى خود بر گرديم بايد ابتدا از اسلام چهار حكم اساسى گرفته طبق مقتضيات وقت در قالب فعاليت روز بريزيم و سپس به دنبال مطلوب برويم :\r\n1 - كسى كه زير بار مسؤوليت حكومت واقعى مىرود بايد نه تنها با رؤساى جمهور و سفيران آنها ارتباط داشته باشد بلكه بايد با عموم ملت خود نيز تماس نزديك برقرار سازد ! و نه تنها كارهاى دولتى را - با مشورت مجلس - به انجام برساند بلكه خود را مسؤول كارهاى شخصىاش نيز بداند .\r\n2 - بايد از روش حزبى كه نظام حكومت را به تعصبات جاهلانه آلوده مىسازد كناره‌گيرى نمايد .\r\nدر نظام حزبى ممكن است در هر شهرى عده‌اى كه تشنه‌ى نفوذ و مقام رياستند فعاليت كرده زمام امور را به دست گرفته مال ملت را در راه مهرجويى و انعطاف يك دسته اطرافيان خود خرج كنند تا بتوانند به همراهى آنان و عليرغم كوششهاى پىگير ملت براى مهار كردن خودسرى و خودكامگى آنها ، هر چه بخواهند ، و هر وقت هوسشان گل كند امورى انجام دهند ! بايد از اين روش جداً جلوگيرى نمود .\r\n3 - قوانين حكومت نبايد فقط يك سلسله مواد گنگ و پيچيده‌اى باشد كه متصديان پستهاى حساس نتوانند كارهاى مترقيانه‌ى عميق انجام دهند ، و حسابگران نتوانند درست حساب رسيده دزدان و اختلاس كنندگان را - كه به حمد اللّه زيادند - بشناسند .\r\n4 - كه از همه مهمتر است اينكه شخص « حاكم » به هر نامى كه باشد - و اعضاء مجلس شورا ، بيشتر صفات نيكى را كه اسلام مىخواهد داشته باشند .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\nصفاتى كه صلاحيت متصديان را تأمين مىكند\r\nاين مسئله در نظر اسلام اهميت بسيار بزرگى دارد ، به طورى كه اگر بگويم اجراء قانون اساسى اسلام بيش از هر چيز بر اين مسئله متوقف است گزاف و مبالغه نگفته‌ام شايستگى براى « حكومت » و يا عضويت « مجلس شورا » دو گونه است :\r\n1 - شايستگى قانونى كه ناظر انتخابات ، و يا قاضى بدان وسيله شخصى را امتحان نموده و سپس به صلاحيت و عدم صلاحيت او براى يكى از منصبها حكم مىكند .\r\n2 - شايستگى ديگرى كه انتخاب كنندگان در نظر دارند و روى آن زمينه « آراء » خود را درباره‌ى هر كسى اظهار مىكنند .\r\nشايستگى اول را هر يك از مردم بلاد كه ممكن است به ميليونها و صدها ميليون برسند مىتوانند به دست آورند ، ليكن شايستگى دوم را جز عده‌ى بسيار كمى ندارند . مقياس شايستگى اول را مىتوان با چند ماده از مواد قانون اساسى بيان نمود ، ليكن شايستگى دوم را بايد روح قانون بيان كند . پيشرفت و موقعيّت هر قانون اساسى در اين است كه ملت را طورى تربيت كند كه اولا خوب درك نموده و ثانياً انتخابات صحيحى داشته باشد تا جز مردانى كه به حسب روح قانون شايستگى دارند مقام « حكومت » و يا عضويت « مجلس » را به دست نياورند .\r\nقرآن و احاديث هر دو قسم اهليت و شايستگى گذشته را بيان كرده‌اند .\r\nدرباره‌ى اهليت نخستين ، چهار مقياس به دست مىدهند :\r\n1 - اسلام : در قرآن ذكر شده : « اى مؤمنين خدا را اطاعت كنيد و پيامبر\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nو سر رشته‌داران از خودتان را اطاعت كنيد » . « 1 »\r\n\r\n\r\n","description":"","footnote":"\r\n( 1 ) - يا ايّها الذين آمنوا اطيعوا اللّه الرسول و اولى الامر منكم » . در كتاب « اركان قانون اساسى اسلام » در تفسير آيه‌ى مزبور مىگويد : كارهاى دولت اسلامى را جز مسلمانانى كه مؤمن به حقانيت اساسنامه‌ى اسلام بوده احكام و قوانينى را كه اسلام آورده معتقد باشند ، نمىتوانند متصدى گردند . و در اين باره از خود آيه‌ى مزبور دو دليل داريم : اول آنكه از جمله « سررشته داران از خودتان » پس از جمله‌ى « اى مؤمنين » جز اين نمىفهميم كه متصديان امور كه فرمان اطاعت و پيروى آنها را داده است بايد از مسلمانان باشند . دوم آنكه وقتى نزاعى پيدا شد دستور داده قضيه را به خدا و پيامبر برگردانند - « فردّوه الى اللّه و الرسول » - و پيداست كه تنها متصديان مسلمانانند ( نه كفار ) كه حاضرند در مسايل اختلافى دولت و ملت ، خدا و پيامبر ( ص ) را به حاكميت بپذيرند ! ( ما قبلا تذكر داديم كه « نزاع » در آيه ، منظور نزاع ميان افراد ملت است نه بين آنها و رئيس دولت ، زيرا رئيس دولتى كه قرآن به طور همه جانبه واجب الاتباع مىداند ممكن نيست مورد مخالفت قرار گيرد و براى حلش به خدا و رسول رجوع شود . ( مترجم ) و از اينها گذشته صريح رواياتى كه مورد اطمينان است نيز اين گفته را تأييد مىكند : پيامبر اكرم صلى الله عليه و آله و سلم فرموده : « اگر برده‌ى بينى بريده‌اى امير شما شده شما را به وسيله‌ى كتاب خداوند پيش برد اطاعتش نموده شنوا باشيد » و فرموده : « اطاعت كسى كه مخالفت خدا كند لازم نيست » و در حديث ديگر از عبادة بن صامت نقل شده كه « ما با پيامبر ( ص ) بيعت كرديم كه با متصديان امر « اولى الامر » جز آنجا كه كفر صريحى كه از طرف خداوند در آن باره دليل و برهانى داريم نزاع نكنيم « - بخارى و مسلم اين حديث رانقل كرده‌اند - و در حديث ديگر ، وقتى اصحاب پيامبر صلى الله عليه و آله درباره‌ى بر كنار كردن پيشوايان بد از او اجازه خواستند ، فرمود : « تا در ميان شما نماز به پا مىدارند نه چنين نكنيد » بعد از اين روايات ، ديگر هيچ شكى نيست كه در دولت اسلام غير مسلمان نمىتواند متصدى كار شود چنان كه عقل نمىپذيرد - و واقع كار همچنين نيست - كه مثلا در دولتى اشتراكى كسى زمام امور را به دست گيرد كه خود منكر اشتراكيت است و يا در دولت جمهورى كسى كه مخالف جمهوريت است متصدى شود\r\n","page_name":" 91 ","page_number":91},
  {"content":"\r\n\r\n2 - مرد بودن « رجوليت » : در قرآن بيان شده كه : « مردان بر زنان قيوميت و سرپرستى دارند » . « 1 » و پيغمبر صلى الله عليه و آله فرموده : « مردمى كه كار خود را به دست زنى بسپارند هرگز رستگار نخواهند شد » .\r\n3 - عقل و بلوغ : قرآن مىفرمايد : « اموالتان را كه خداوند بدان وسيله شما را سر پا نگه مىدارد به سفيهان ندهيد » . « 2 »\r\n4 - سكونت در مملكت اسلام و « تابعيت » آن را داشتن : « آنها كه ايمان آوردند و هجرت نكردند ، شما هيچ بستگى با آنها نداريد تا هجرت كنند » . « 3 »\r\nاينها چهار صفت قانونى هستند كه به موجب آن هر يك از افراد مىتوانند اهليت حكومت و يا عضويت مجلس شورى را پيدا كنند . ليكن جاى سؤال است كه از ميان افراد زيادى كه اين اهليت قانونى را دارند چه كسى را بايد در مرحله‌ى نخست انتخاب كنيم ؟\r\nاز اين پرسش هم قرآن و حديث به طور روشنى جواب گفته‌اند ، قرآن مىفرمايد : خداوند « دستور مىدهد كه امانتها - يعنى پستهاى مسؤوليت - را به اهلش بدهيد . » « 4 » و مىفرمايد : « گرامىترين شمانزد خداوند\r\n\r\n\r\n","description":"","footnote":"\r\n( 1 ) - الرجال قوامون على النساء\r\n( 2 ) - و لا تؤتوا السفهاء اموالكم التى جعل اللّه لكم قياماً\r\n( 3 ) - والذين آمنوا و لم يهاجروا ما لكم من ولايتهم من شىء حتى يهاجروا\r\n( 4 ) - انّ اللّه يأمركم ان تؤدوا الامانات الى اهلها . سوره‌ى نساء ، آيه‌ى 59\r\n","page_name":" 92 ","page_number":92},
  {"content":"\r\n\r\nپرهيزگارترين شماست » « 1 » و درباه‌ى « طالوت » كه از طرف خداوند بر بنىاسرائيل حكومت داده شد ، مىفرمايد : « همانا خداوند او را بر شما انتخاب كرده و در دانايى و تن او فزونى بخشيده است » « 2 » . و فرمايد : « از كسى كه ما دلش را از ياد خود غفلت داده و به دنبال هواى خود رفته و كارش به افراط است ، اطاعت مكن » . « 3 »\r\nپيامبر اكرم صلى الله عليه و آله و سلم فرموده : « كسى كه بدعت‌گزارى را احترام كند بر خرابى اسلام كمك كرده است » . « 4 » و فرموده : « به خدا سوگند ما كسى را كه بر اين كار ما حريص بوده و يا درخواست كند متصدى نخواهيم نمود » « 5 » و نيز فرموده : « خائن‌ترين شما پيش ما كسى است كه آن را - تعقيب كرده - مطالبه نمايد » . « 6 » « 7 »\r\n\r\n\r\n","description":"","footnote":"\r\n( 1 ) - انّ اكرمكم عند اللّه اتقيكم\r\n( 2 ) - ان اللّه اصطفاه عليكم و زاده بسطة فى العلم و الجسم - بقره ، 247\r\n( 3 ) - و لا تطع من اغفلنا قلبه عن ذكرنا و اتبع هواه و كان امره فرطاً - كهف ، 28\r\n( 4 ) - به نقل بيهقى در كتاب شعب الايمان\r\n( 5 ) - همه‌ى محدثين نقل كرده‌اند\r\n( 6 ) - ابوداوود نقل كرده است\r\n( 7 ) - آقاى مودودى در كتاب « پايه‌هاى قانون اساسى اسلام » روايات ديگرى هم در اين باره اضافه مىكند ، از آن جمله : « پيشوايان نيك شما آنهايند كه شما آنها را دوست مىداريد و آنها هم شما را دوست مىدارند ، شما بر آنها رحمت مىفرستيد و آنها بر شما رحمت مىفرستند و پيشوايان بد شما آنهايند كه مورد نفرت شمايند و شما مورد تنفر آنهائيد و شما آنها را لعن مىكنيد و آنها هم شما را لعنت مىكنند » . به نقل « مسلم »\r\n","page_name":" 93 ","page_number":93},
  {"content":"\r\n\r\nبرخى از اين صفات را مى توانيم به آسانى جزو مواد قانون اساسى خود قرار دهيم مثلا كسى را كه به دنبال منصبى بيافتد اهل ندانيم .\r\nليكن بقيه‌ى اين صفات را كه نمىتوانيم برايش يك حد قانونى فرض كنيم بايد خود يك مبنايى اساسى قرار گيرد كه روح « قانون اساسى » با آن رنگ‌آميزى شود . هر چند به صورت يك قانون محدود بيان نمىشود .\r\nدر پايان ، يكى از وظايف حتمى كسى كه نظم انتخابات را به عهده داشته متصدى اجراء آن است اين است كه هنگام هر انتخاباتى ، با حداكثر كوشش و فعاليت مردم را به صفاتى كه از نظر اسلام متصديان امور بايد داشته باشند روشن نمايد .\r\n\r\nتمدن « 1 » و پايه‌هاى آن\r\nاكنون مسئله‌ى تمدن و مدنيت اسلامى را بررسى كنيم : نظر به اين كه اسلام سيستمى براى فكر و عمل هر دو بوده و دولت خود را بر اساس اين سيستم بنا مىنهد سكنه‌ى خود را به دو قسمت مىكند و آنگاه چون صداقت و صراحت ، در روح واقعى اسلام است ملاحظه مىكنيم كه تقسيم مزبور را به طور روشن و بدون هيچگونه نيرنگ و يا پرده‌پوشى بيان مىكند .\r\nاسلام نمىخواهد به خاطر دنيا و مظاهر آن خدعه‌اى نموده در ظاهر و در زبان تمام سكنه را يكسان قرار دهد و آنگاه نه تنها در مقام عمل ميان آنها فرق بگذارد بلكه از دسته‌اى حتى حقوق اساسى و اوليه‌ى انسانى را\r\n\r\n\r\n","description":"","footnote":"\r\n( 1 ) -\r\n","page_name":" 94 ","page_number":94},
  {"content":"\r\n\r\nهم دريغ دارد چنان كه حال « سياهان » در « آمريكا » و افراد غير « كمونيست » « 1 » در « شوروى » ( روسيه ) و ساير اقليت‌هاى ملى در\r\n\r\n\r\n","description":"","footnote":"\r\n( 1 ) - راجع به سياهان ، هر روز در روزنامه‌ها و مجلات مهم دنيا اخبارى از اوضاع فلاكت بار آنهارا مىبينيد . ولى به عنوان نمونه درباره‌ى غير كمونيستهاى شوروى و خصوصاً برادران مسلمان ما كه گرفتار ديكتاتورى حزب كمونيست پشت ديوار آهنين هستند برايتان عرض كنم : سيد قطب در كتاب « عدالت اجتماعى در اسلام » مىنويسد : در اردوگاه كمونيسم ، مسلمانان را يكسره نابود مىكنند ، به طورى تعداد آنان در روسيه‌ى شوروى در ربع قرن از 42 ميليون نفر به 26 ميليون نفر تقليل پيدا كرده‌اند و آنها از كارتها و كوپن‌ها كه از ضروريات زندگى آنجاست محرومند به آنها گفته مىشود : شما هر وقت مىخواهيد ، به خدا برسيد ولى از غذا و طعام دولتى خبرى نيست همين خوراك را هم از خدا بخواهيد » در آمار اخير دولت شوروى تعداد مسلمانان فقط 15 ميليون نفر معرفى شده است . در يكى از نوشته‌هاى نويسندگان عرب ديدم كه : در مصر با چند نفر از « حجاج » مسلمان روسيه كه پس از سالها ممنوعيت موفق به دريافت اجازه‌اى از دولت « شوروى » براى « حج » شده بودند مصادف شدم . ديدم آن بيچارگان با يك نظرهايى كه پر از آه و حسرت بود به مغازه‌ها و اجناس دكانهاى قاهره نگاه مىكردند و وقتى كه با آنها كمى صحبت كردم ديدم كه گوئيا در اثر فشارهاى زياد قوه‌ى حافظه‌ى خود را اساساً از دست داده‌اند درباره‌ى ساير مذاهب هم تا حدودى چنين است .\r\nالبته با فرق زيادى به مقدار فرق اسلام و مبارزانش با مسيحيت و حدود فعاليتش - در روزنامه‌ى كيهان تاريخ : 12 / 4 / 43 نوشته است : ارمنىهاى ماوراء قفقاز شوروى در نامه‌اى كه با امضاء 2500 نفر به خرشچف نوشته‌اند از وضع فلاكت بار خود شكايت كرده‌اند . » ( البته بايد توجه داشته باشيد كه در زمان ديكتاتورى « استالين » حتى اين نامه نوشتنها هم بزرگترين جرم بود و در زمان خروشچف مختصرى تسهيلات در كار بود و اكنون كه حكومت او هم از هم پاشيده شده نمىدانيم با اقليتهاى مذهبى چگونه معامله مىشود ؟ ! ) و در اطلاعات تاريخ 31 / 4 / 43 نوشته است : مقامات شوروى يك فرقه‌ى مذهبى مسيحى را به نام « مسيحيان ارتودوكس سرگردان » سركوب كرد و رهبرانش را به ارودگاههاى « كار اجبارى » در سيبرى فرستاد .\r\nاينها همه مىرساند كه بشر نمىتواند خود رهبرى معين كند بايد هر كه را خداوند مصونيتش را از خطا و اشتباه در فهم قانون و تطبيق قانون و اجراء قانون تضمين فرمايد رهبر بدانند و در زمانى كه چنان رهبرى الهى نباشد بايد از ميان كسانى كه او معين نموده ( فقهاء روشن و بيدار ) رهبرى انتخاب كنند كه بالنسبة بهترين رهبر خواهند بود و گرنه به هر كجا كه روى آسمان همين رنگ است و البته فرق بسيار دارد ليكن درد ما را نيست درمان الغياث !\r\n","page_name":" 95 ","page_number":95},
  {"content":"\r\n\r\nجمهوريت‌هاى غير دينى امروز اين چنين است . اسلام كمترين تمايلى هم به اين سياست پرده‌پوشى كه بر پايه‌ى مكر و خدعه قرار گرفته ندارد .\r\nاسلام صريحاً سكنه‌ى دولت خود را به دو دسته تقسيم مىكند :\r\nمسلمانان و اهل ذمه .\r\nقرآن درباره‌ى سكنه‌ى مسلمان مىگويد : « آنها كه ايمان آورده و هجرت نموده و با مال و جان خود در راه خداوند جهاد كردند ، و آنها كه پناه دادند و يارى نمودند اينها هر دسته‌اى دوست دسته‌ى ديگرند و آنها كه ايمان آوردند و هجرت نكردند شما را با آنها هيچ بستگى نيست تا هجرت نمايند » . « 1 » اين آيه براى مدنيت اسلامى دو پايه و اساس بيان مىكند يكى ايمان و ديگرى سكونت در مملكت اسلام و يا انتقال و\r\n\r\n\r\n","description":"","footnote":"\r\n( 1 ) - « ان الذين آمنوا و هاجروا و جاهدوا باموالهم و انفسهم فى سبيل اللّه و الذين آووا و نصروا اولئك بعضهم اولياء بعض والذين آمنوا و لم يهاجروا ما لكم من ولايتهم من شىء حتى يهاجروا » انفال : 72\r\n","page_name":" 96 ","page_number":96},
  {"content":"\r\n\r\nهجرت به آن . و بنابراين اگر كسى مؤمن باشد ليكن از تابعيت مملكت كفر دست بر نداشته ، و به مملكت اسلامى هجرت ننموده و آن را وطن خود قرار نداده باشد از اهل مملكت اسلام شمرده نمىشود . و آن مردم با ايمانى كه ساكن مملكت اسلام هستند - چه آنجا متولد شده و يا از مملكت كفر بدان جا هجرت نموده باشند - آنها اهل مملكت اسلام بوده و در حقوق همه با هم مساوى بوده و با يكديگر دوست و « وابسته » مىباشند . « 1 »\r\nاسلام تمام زحمات و مشقات بر پا بودن سيستم و نظام خود را به دوش اين سكنه‌ى مسلمان گذاشته است . اينها هستند كه حقانيت اين نظام را قبول دارند ، و اين نظام هم تمام جوانب قانون خود را در ميان آنها اجرا ساخته و بر آنها لازم مىكند كه تمام دستورات دينى و اخلاقى و سياسى و مدنى او را اطاعت نمايند و هر گونه فداكارى در راه دولتش به كار برند و از طرفى به آنها حق مىدهد كه متصديانى براى شؤون مختلفه‌ى دولت انتخاب نمايند و يا در پارلمان و مجلس شورى كه مدبر شؤون دولت است شركت جويند و همچنين بر پستهاى رياستى دولت براى همراه ساختن سياست فكرى دولت با قوانين اساسىاش تكيه زنند .\r\n\r\n\r\n","description":"","footnote":"\r\n( 1 ) - آنها كه در هنگام مبارزات ملت به كشورهاى ديگر رفته و مشغول زندگى راحت خود بوده‌اند نمىتوانند پس از پيروزى انقلاب ناگهان آمده و مناصب حكومتى را اشغال كنند . آنها كه در كشور خود بودند و ماندند ليكن كارى به مبارزات نداشته‌اند چطور ؟ اينها هم در حقيقت هجرت نكرده‌اند . و اينجا است كه مىگويند : انقلابها بچه خور هستند و فرزندان خويش را معمولا در خويش هضم مىكنند\r\n","page_name":" 97 ","page_number":97},
  {"content":"\r\n\r\nو بالاترين شاهد اين قسمت هم اينكه ما نه در دوران « نبوت » و نه در زمان خلفاء حتى يك نفر را هم نمىيابيم كه از ميان « اهل ذمه » براى عضويت مجلس شوراى انتخاب شود و يا حكومت نقطه‌اى از نقاط اسلامى را تصدى نمايد و يا قاضى شده و يا وزير قسمتى از امور دولت شود و يا نظارت بر آن نمايد و يا فرمانده‌ى جنگ شود و يا حق داشته باشد درباره‌ى انتخاب خليفه ، عقيدهء خود را به ميدان فعاليت بياندازد .\r\nبا اينكه حتى عصر پيامبر صلى الله عليه و آله هم خالى از « اهل ذمه » نبود ، و در زمان خلفا تعدادشان به ده‌ها ميليون رسيده بود . و اگر آنها حق شركت در اين امور را داشتند پيغمبر صلى الله عليه و آله به هيچ وجه اين حق را از آنان دريغ نمىداشت ، و همچنين اصحاب وتابعين ان حضرت كه تربيت يافتگان آن حضرت بودند براى مدت 30 سال تمام از اداى اين حق كوتاهى نمىكردند .\r\nمنظور از « اهل ذمه » پيروان ساير اديان آسمانى ( غير اسلام ) هستند كه در داخل مملكت اسلامى سكونت داشته و ولايت دولت اسلامى را پذيرفته و از آن اطاعت مىكنند ، خواه در مملكت اسلامى متولد شده و يا از خارج بدانجا آمده و درخواست نموده‌اند كه در زمره‌ى « اهل ذمه » به شمار آيند .\r\nاسلام براى اين دسته مردم غير مسلمان ، متعهد است كه ديانت و فرهنگ و مال و ناموسشان را حفظ نمايد . و البته قوانين داخلى مملكت را در ميان آنها هم اجرا مىكند و بر ايشان حقوقى هم قايل مىباشد و درهاى تمام وظايف و كارهاى دولتى را جز پستهاى مهم رياست ، به رويشان باز مىگذارد و همانند مسلمانان بدانها آزادى در تمدن مىدهد ،\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nدر امور اقتصادى هم از همان كارهايى كه خود مسلمانان هم ممنوعند بازشان مىدارد . و به هر حال آنها را از تحمل وظيفه‌ى دفاع از حريم دولت معاف داشته اين وظيفه‌ى سنگين را به دوش خود مسلمانان مىگذارد .\r\nاگر كسى بر اين دو نوع « مدنيت » و احكام مختلف آن خرده‌اى دارد خوب است نظرى به رفتار دولتهايى كه طرز فكر معينى دارند با كسانى كه ايمان به آن طرز فكرشان ندارند و همچنين رفتار دولتهاى « ناسيونال » با اقليتهاى ملى ساكن در آنها بياندازد . ما مىتوانيم جداً و به طور قاطع ادعا كنيم كه مشكلى را كه از راه وجود اقليتهاى غير معتقد به مبانى دولتها پيش مىآيد ، اسلام بهتر از هر « سيستم » ديگرى در جهان ؛ با روشى آسان و عادلانه حل كرده است ديگران اين مشكل را با يكى از دو راه حل كرده‌اند : يا اساساً فكر مخالف را كوبيده از بين مىبرند ، و يا مردمش را مطرود ساخته از حقوق محروم مىسازند .\r\nلكن راهى را كه اسلام در برابر اين روشها پيش مىگيرد اين است كه با عدالتى كامل ميان « مؤمنين » و كسانى كه ايمان به مبانى دولت اسلام ندارند حدى قرار مىدهد ، به آنها كه به قوانين و مبانى او ايمان دارند بايد كاملا مقيد به مبانى اسلام بوده و در عين حال زحمات پيشبرد نظام دولت را - بر طبق آن مبانى تحمل نمايند . و آنهاكه تسليم اين مبانى نبوده ايمان ندارند لازم نيست جبراً از آن مبانى جز به مقدار ضرورت كه براى حفظ نظم مملكت لازم است تبعيت نمايند و دولت ضمن اينكه زحمات پيشبرد نظام دولت را از دوش آنها بر مىدارد حقوق مدنى و انسانى آنهارا حفظ مىكند .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n\r\nحقوق مدنى\r\nاكنون مىخواهيم برايتان حقوق اساسى سكنه‌ى دولت اسلامى را شرح دهم :\r\nاولين حق مردم اين است كه دولت مال و جان و ناموس آنها را حفظ نموده جز روى جهات معين قانونى و مشروع از آنها نگيرد و اين همان است كه پيغمبر صلى الله عليه و آله در بسيارى از احاديث توضيح داده است . در خطبه‌ى جامع و كاملى كه در « حجة الوداع » ايراد فرمود - كه شامل بر بسيارى از قوانين نظام حياتى اسلام است - بيان فرمود كه : « همانا خونهاى شما و اموال شما و نواميس شما همانند احترام امروز - هيجدهم ذىحجة - در شرع محترم است » . اين احترام را تنها يك چيز كه پيامبر صلى الله عليه و آله در گفتار ديگرش بيان فرموده استثنا مىكند : « جز به حق اسلام » يعنى حقى كه به حكم قانون اسلام درباره‌ى جان و مال و احترامات كسى لازم شده است تنها به حكم قانون مىتوان از او گرفت .\r\nدومين حق مهم مردم حفظ آزادى شخصى آنهاست . در اسلام جايز نيست بدون ثابت شدن جنايت - آن هم پس از اجازه‌ى دفاع - آزادى كسى را سلب نمود . در سنن ابى داود - در كتاب قضاء - از بهزبن حكيم از پدرش نقل شده كه پدر بزرگ « بهز » در برابر پيامبر - در حالى كه آن حضرت مشغول ايراد خطابه بود - ايستاده گفت : همسايگان من چرا دستگير شده‌اند ؟ حضرت تا دو مرتبه اعتنايى نكرد و سپس آنچه او مىخواست گفت ، حضرت فرمود : همسايگانش را رها كنيد .\r\nاين ، گواهى مىدهد كه تا جنايتى به طور قاطع ثابت نشود جايز نيست كسى را گرفتار نمود .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nخطابى گفته است : حبس بر دو قسم است : 1 - حبس مجازاتى 2 - حبس تحقيق . حبس مجازاتى تنها در چيزهاى ثابت شده است و حبس تحقيق در موارد اتهام است كه به وسيله‌ى آن چيزهاى زير پرده كشف مىشود . نقل شده است « پيغمبر صلى الله عليه و آله مردى را در مورد اتهامى ساعتى از روز حبس نمود و آنگاه رهايش ساخت » . - معالم السنن كتاب قضاء - . و همچنين قاضى ابو يوسف در كتاب خراجش مىگويد : « ممكن نيست به صرف اتهام كسى ، شخصى را زندانى نمود . پيغمبر صلى الله عليه و آله مردم را به تهمتها نمىگرفت . بلكه ميان « مدعى » و « مدعى عليه » جمع مىنمود ، اگر مدعى شاهدى داشت طبق آن حكم مىنمود و گر نه از « مدعى عليه » ضامنى گرفته و سپس آزاد مىنمود . اگر « مدعى عليه » پس از اين توضيحاتى داد كه بسيار خوب و گرنه باز هم نبايد متعرض او شد » - كتاب خراج ، ص 176 ، طبع سلفيه 1352 - .\r\nهمين طور از عمر نقل شده « به خدا قسم در اسلام كسى بدون علت به اسارت نمىآيد » . « 1 » موطأ مالك باب شرط الشاهد - .\r\nسومين حق مهم آزادى در اظهار عقيده و در قانون است : حضرت على عليه السلام قانون اسلام را در اين باب به بهترين صورت توضيح داده است :\r\nپس از قضيهء « حكمين » هنگامى كه على عليه السلام با معاويه قراردادى بست ، هشت هزار نفر از كسانى كه همه حافظ « قرآن » بودند ! بر على عليه السلام خروج\r\n\r\n\r\n","description":"","footnote":"\r\n( 1 ) - احكام مزبور در فقه شيعه هم ثابت ، و نظير روايات مذكور در كتب « حديث » ما هم هست\r\n","page_name":" 101 ","page_number":101},
  {"content":"\r\n\r\nكرده بناى شورش گذاردند « 1 » به آنها « خوارج » مىگفتند . اينها نظير فرقه‌هاى « آنارشيست » « 2 » و « نهليست » « 3 » زمان ما بوده با تشكيل هر گونه دولتى مخالفت كرده و با تمام نيرو در نابودىاش مىكوشيدند .\r\nعلى عليه السلام عبداللّه عباس را نزد آنان فرستاد ، و او با آنها مناظره و مباحثه‌اى نمود و در نتيجه چهار هزار نفر توبه كرده بازگشتند . على عليه السلام نزد بقيه فرستاد كه از راه خود بر گرديد ولى آنها نپذيرفتند . حضرت پيام فرستاد : « هر جا مىخواهيد باشيد ، به اين قرار كه هيچ خونى به حرام نريزيد و راهى را نبريد و به كسى تجاوز نكنيد . و اگر چنين كرديد جنگ را به استقبالتان مىفرستم » . عبداللّه بن شداد مىگفت : « به خدا قسم حضرت با آنها جنگ نكرد تا اينكه راهها بريدند و خونها به ناحق ريختند » « 4 » حضرت بار ديگر هم به آنها فرموده كه « تا فسادى در زمين نكنيد ما شروع به جنگ نمىكنيم » . « 5 »\r\nآنچه كه به طور قاطعى از اين بيان به دست مىآيد اين است كه اسلام جلو اظهار عقيدهء دسته‌ها و احزاب مخالف دولت و ملت اسلامى را نمىگيرد ، ليكن اگر بخواهند روى افكارشان تبليغات راه بياندازند و ملت\r\n\r\n\r\n","description":"","footnote":"\r\n( 1 ) - پيامبر صلى الله عليه و آله فرمود : « دو دسته پشتم را شكستند ، يكى دانشمند هتاك و ديگر نادان مقدس مآب\r\n( 2 ) - هرج و مرج خواه\r\n( 3 ) - منكر همه چيز\r\n( 4 ) - نيل الاوطار ، ج 7 ، ص 139 و 133\r\n( 5 ) - همان\r\n","page_name":" 102 ","page_number":102},
  {"content":"\r\n\r\nرا مسلّحانه با تهديد و وحشت و يا ترور مغلوب افكار خود ساخته با نيروى خود نظام شهرها را به هم بزنند اينجا است كه دولت آنها را گرفته و به سزاى كردارشان مىرساند .\r\nاينجا حق ديگرى هم هست كه اسلام دستور داده و اكيداً سفارش هم فرموده است : از وظايف حتمى دولت اسلامى است كه احتياجات ضرورى انسانى هر فرد فرد مردم را تعهّد نموده فراهم آورد . وظيفهء « زكات » اسلام به همين قصد واجب شده است ، و پيامبر صلى الله عليه و آله فرموده : « از ثروتمندانشان گرفته به بينوايان رد مىشود » . « 1 » و فرمود : « كسى كه بيچاره‌اى را پس از خود بگذارد ، او مربوط به ماست - و ما متعهد امور او هستيم - » . « 2 » و فرمود : « من وارث كسى كه وارث ندارد هستم . از جانب او ديه مىدهم و از او ارث مىبرم » . « 3 »\r\nاسلام در اين قسمت ميان مسلمانان و كفار « اهل ذمه » كه جزو سكنه‌ى دولتند فرق نمىگذارد . همانطورى كه ضامن خوراك و پوشاك و مسكن مسمانان است براى « اهل ذمه » نيز تعهد مىكند . عمير بن رافع از ابى بكره نقل مىكند كه عمر بن خطاب گذرش بر خانه‌هاى محله‌اى افتاد ديد مرد نابينايى گدايى مىكند . از پشت سردستى به بازوى او زد و گفت : « تو از كدام دسته « اهل كتابى » ؟ گفت : « يهودى هستم » . گفت : « چه باعث شد كه ترا اينچنين مىبينيم » ؟ گفت : « پيرى و احتياج » ، « جزيه هم بايد بدهم » . عمر دستش را گرفت و به منزل خود برد و چيزى به او داد و آنگاه فرستاد پيش كليددار « بيت المال » - خزانه‌ى مملكت - و گفت اين و امثالش را\r\n\r\n\r\n","description":"","footnote":"\r\n( 1 ) - همه نقل كرده‌اند\r\n( 2 ) - همه نقل كرده‌اند\r\n( 3 ) - ابوداود در كتاب فرائض\r\n","page_name":" 103 ","page_number":103},
  {"content":"\r\n\r\nمهلت داده بر آنها آسان بگير . به خدا سوگند ما منصفانه رفتار نكرده‌ايم اگر جوانيش را بخوريم و هنگام پيرى محرومش كنيم » يكى از عبارات قرارداد « خالدبن وليد » با اهل حيره چنين است : « براى اهل ذمه قرار دادم كه هر پيرمردى كه توان كار از او برود و يا آفتى ببيند و يا دارا بوده فقير گردد و به طورى شود كه اهل دينش به او صدقه دهند ، جزيه را از گردنش برداشته و خرج خود و عيالاتش را تاوقتى كه در مملكت اسلام است از بيت المال مىپردازم » . « 1 »\r\n\r\nحقوق دولت بر مردم\r\nاولين حقى كه دولت بر مردم دارد حق « فرمانبردارى » و به اصطلاح تاريخ اسلام حق « بالسمع و الطاعة » مىباشد . پيامبر اكرم صلى الله عليه و آله در جاى\r\n\r\n\r\n","description":"","footnote":"\r\n( 1 ) - مؤلف در كتاب « پايه‌هاى قانون اسلام » اضافه مىكند : « در اسلام براى رئيس دولت و وزراء و استانداران و تمام مردم ديگر فقط يك قانون است و در قضاوت هم براى همه يك روش به كار مىرود . احدى در قانون بر ديگرى امتياز ندارد . و دادگاهى مخصوص به فردى و يا طبقه‌ى مخصوصى وجود ندارد ؛ و هيچكس نيست كه به اصطلاح شأنش اجل از مؤاخذه به قانون باشد . پيامبر صلى الله عليه و آله در اواخر عمرش خود را بر مسلمانان عرضه داشته فرمود : « اگر كسى بر من حقى دارد جلو بيايد و حقش را بگيرد » عمر هم عربى را فرمان داد كه از « جبله‌ى ابن ايهم غسانى » - كه خود فرمانرواى مقتدرى بود - قصاص كند و او همچنين كرد . « عمرو بن عاص » از عمر خواست قانوناً احترام خاصى براى فرمانداران قايل شود ولى او نپذيرفت و به همه‌ى مردم حق داد كه هر گاه يكى از فرمانداران شكايتى داشتند به دادگاه عمومى مراجعه كنند »\r\n","page_name":" 104 ","page_number":104},
  {"content":"\r\n\r\nخود تصريح فرموده : « شنوايى و فرمانبردارى در سختى و آسانى ، و نشاط و بدحالى » « 1 » .\r\nدومين حق دولت اين است كه مردم از روى صدق و صفا و واقعيت دوست و يار دولت باشند . در قرآن و احاديث از اين مطلب به طور مكرر به كلمه‌ى « نصح » - خير خواهى - تعبير شده است و اين كلمه به مراتب بهتر از دو كلمه‌ى « لوياليسم » « 2 » و « اليجنس » « 3 » اصطلاح انگليسيها ، مىباشد .\r\nمعناى حقيقى اين كلمه اين است كه هر فردى دولت را دوست داشته و از اعماق دل خير او را بخواهد و براى ترقى او كوشش نمايد و زير بار چيزى كه مختصر ضرر و يا اذيتى به دولت برساند نرود . بلكه اسلام سكنه‌ى دولت را ملزم مىكند كه با او كمك كنند و از بذل كوشش و فداكارى مالى و جانى در راه دولت دريغ ننمايند . حتى قرآن كريم كسانى را كه با توانايى و قدرت ، از فداكارى مالى و جانى در راه دفاع از مملكت در مواقع خطر دريغ مىكنند منافق مىشمارد .\r\nاينها قوانين اساسى دولتى است كه ما دولت اسلامى مىناميم و اختيار با شماست كه اين روش دولتى را به هر نامى از اصطلاحات اين زمان كه بخواهيد بناميد . خواه استبدادى و يا جمهورى و يا دموكراتيك و . . . ما اصرارى بر اصطلاح مخصوصى نداريم . آنچه كه ما در حال اصرار داريم اين است كه ما اگر ادعاى اسلام داريم نبايد نظام زندگى و حكومت ما جز بر آنچه كه اسلام نشان داده و مبانى و اساسى كه او گذاشته بنا نهاده شود .\r\n\r\n\r\n","description":"","footnote":"\r\n( 1 ) - به نقل عبادة بن صامت در كتاب « موطأ » مالك\r\n( 2 ) - دولت خواهى و طرفدارى از دولت در وقت شورش\r\n( 3 ) - وفادارى ، بيعت\r\n","page_name":" 105 ","page_number":105},
  {"content":"\r\n\r\n\r\nپرسشها و پاسخها\r\nس - دولتهايى كه پس از خلفاء راشدين روى كار آمد اسلامى بودند و يا غير اسلامى ؟\r\nج : حقيقت اين است كه به واقع كلمه ، نه اسلامى بودند و نه غير اسلامى ، زيرا در آن دولتها دو پايه‌ى مهم قانون اساسى اسلام تغيير يافته بود : 1 - مسئله‌ى انتخاب رئيس - كه ديگر به صورت مشورت نبوده انتصابى و تا حدودى موروثى شده بود ، 2 - پيشبرد نظام دولت با مشورت ، - كه اين هم اكثراً عملى نبوده و بيشتر جنبه‌ى استبدادى پيدا كرده بود - ليكن ساير مواد قانون اساسى گر چه به روح واقعى خود باقى نمانده بود ليكن به طور كلى هم نسخ نشده بود ، قرآن و احاديث همچنان پايه‌ى قانون آن دولتها بود . دادگاههاى آنها هم جز طبق قانون اسلامى حكم نمىكردند ، و فرمانروايان اسلام هم جرأت نمىكردند كه قانون اسلام را نسخ نموده به جايش قوانين وضعى دلخواه خود را بگذارند ، و اگر گاهى فرمانروايى تصميم چنين كارى مىگرفت يكى از بندگان شايسته‌ى خداوند قيام نموده با او جهادى به سزا مىنمود تا آنجا كه راه اين گناه بزرگ را مىبست . اين كتابهاى تاريخ است ، نشان مىدهد چگونه دانشمندانى چون « ابن تيميه » و « مجدد سرهندى » در برابر اين تصميمات\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nايستادگى كامل به خرج دادند . « 1 »\r\nس - آيا ضمير در آيه‌ى « و أمرهم شورى بينهم » تنها به مردان مىگردد ؟ و آيا ممكن است اين حكم شامل زنان هم شده در نتيجه آنها هم به مجلس شورا راه يابند ؟\r\nج - آيات قرآن با هم تناقضى ندارند و ممكن نيست آيه‌اى مخالف آيه‌ى ديگر باشد . بلكه يكى ديگرى را شرح و توضيح مىدهد . قرآن كه مىفرمايد : « و أمرهم شورى بينهم » جاى ديگر هم مىفرمايد : « الرّجال قوّامون على النّساء » مردان سرپرست و كارانديش زنانند - و بدين ترتيب قرآن مجيد راه مجلس شورا را كه سرپرست و كارانديش تمام ملت بوده « قيموميت » دارد به روى زنان مىبندد . علاوه بر اين ، حوادث دوران\r\n\r\n\r\n","description":"","footnote":"\r\n( 1 ) - مؤلف به اقتضاى محيط خود و به قدر اطلاعتشان اين دو نفر را مثال زدند . در حالى كه اگر به مجاهدات خالصانه و محيرانه‌ى علماى و مراجع تقليد شيعه كه حتى تا پاى جان و مشقات سخت‌تر از آن ايستادگى كردند توجه كنند خواهند ديد كه نمونه اينهايند نه ديگران من قبلا كارى به اعمال تخريبى اين تيميه كه عنوان مجاهدت به او داده شده ندارم كه مثنوى هفتاد من كاغذ شود جنايتى كه ابن تيميّه كرد و تخم نفاق و اختلاف را در ميان ملت اسلام پاشيد كمتر جنايتكارى چنين كرد ، دائما وزر و و بال كارش دامان او را مىگيرد چنان كه ملت اسلامى را گرفتار ولى در جهت اثبات تذكرى از مجاهدات علما شيعه مىدهم . ما خيلى به زمانهاى گذشته رجوع نكنيم . فقط چند سال به عقب بر گرديم و جنازه‌ى نورانى مرحوم شيخ فضل الله نورى ( قده ) را بر سردار تماشا كنيم و به دنبال آن جنازهء مسموم شده‌ى آية اللّه آخوند خراسانى را در نجف اشرف به روى دوش مردم ببينيم ! . در اين اواخر مبارزات مرحوم امام خمينى و مراجع و روحانيون ديگر كه بر همه‌ى دنيا اثر گذاشته و نهضتهاى آزاديبخش را اميد داده است\r\n","page_name":" 107 ","page_number":107},
  {"content":"\r\n\r\nنبوت و خلافت خلفا اولين در برابر ما حاضر و روشن‌است و آن بهترين وسيله براى روش فهم قرآن مىباشد . ما در كتب تاريخ و حديث حتى يك مورد هم پيدا نمىكنيم كه پيغمبر صلى الله عليه و آله با يكى از خلفاء اولين زنها را به مجلس شورا راه داده باشند . « 1 »\r\nس - منابع در آمد حكومت اسلامى چيست ؟ نوعاً مىگويند در اسلام براى مخارج دولت تنها قوانين « زكات » و « جزيه » و « خراج » وضع شده است . اگر چنين باشد حكومت‌هاى اين زمان چگونه مىتوانند با حفظ حدود اسلامى ماليتهاى خود را جمع‌آورى كنند ؟\r\nج - اين درست نيست كه بگوئيم در اسلام ، براى رفع احتياجات حكومت ممكن نيست « ماليات » وضع نمود ، و يا بگوييم تنها « زكات » براى اين منظور وضع شده است . « زكات » تنها يكى از سرمايه‌هاى امنيت اجتماعى است كه از ثروتمندان گرفته مىشود تا به فقرا و مستحقين برسد .\r\nليكن احتياجات حكومت چيزى جز احتياجات خود ملت نيست . و بر آنها لازم است كه در برابر توقعاتى كه از دولت دارند مقدارى از ثروت خود را براى تحقق آمال و اهداف خود به دولت بدهند . همانطور كه ملت براى قسمتهاى مختلفى از اجتماع كمكهايى كرده ، پول و غيره مىدهند ، همچنين بر مردم است كه مبلغى بر خود فرض نموده متعهد\r\n\r\n\r\n","description":"","footnote":"\r\n( 1 ) - ليكن زنها به عنوان نماينده‌ى زنهاى ديگر براى امور مربوط به آنها قيموميت بر مردان نمىباشد ، چنان كه اگر عضويت مجلس شورا را وكالت بدانيم ، نه ولايت ، نسبت به مردان نيز اشكالى ندارد ، زن مىتواند وكالت مردى را بپذيرد . البته توضيحى كه بعداً درباره‌ى ماهيت اين مجالس مىآيد مطلب درستى است\r\n","page_name":" 108 ","page_number":108},
  {"content":"\r\n\r\nشوند تا حكومت ، امكاناتى براى انجام احتياجات آنها داشته باشد و ماليات چيزى جز مبلغى كه مردم براى مصالح خود به گردن مىگيرند نيست .\r\nاما آن مالياتهايى كه در كتابهاى فقهى قديم ما شديداً مذمت شده است ، از قسم مالياتهاى امروز نبوده و بين آنها فرق مهم و اساسى مىباشد . مالياتهاى آن زمان از قبيل اموالى كه مردم براى مصالح خود ملتزم شده جمع آورى مىكنند نبود ، بلكه « باج » هايى بود كه حكومتهاى سلطنتى از مردم گرفته و به دلخواه خود سلاطين به مصرف مىرساندند ، و روى اين جهت اسلام هم شديداً اين مالياتها را تحريم نمود ليكن اكنون كه واقعيت ماليات عوض شده و جور ديگرى است ، حكمش هم فرق كرده است .\r\nس - به نظر شما آيا ممكن است مسئله‌ى « خلافت » به آسانى حل شده و امت اسلام از اين تفرق 72 دسته‌اى نجات يابند ؟\r\nج - من فعلا نمىخواهم مسئله‌ى خلافت را در تمام جهان اسلام مورد نظر قرار دهم ، و تنها درباره‌ى تشكيل دولت اسلامى در ممكت خودمان پاكستان صحبت مىكنم . و اگر در نقاط مختلف جهان اسلام دولتهايى اسلامى روى مبانى و قواعدى كه بيان كرديم تشكيل شود چه بسا روزى بيايد كه همه متحد شوند و پيمانى « 1 » ببندند و براى تمام جهان اسلامى يك « خليفه » معين كنند : اما صحبت 72 فرقه تنها در كتابهاى\r\n\r\n\r\n","description":"","footnote":"\r\n( 1 ) - اتحاديه‌ى ممالك ، يا ايالات متحده‌ى اسلامى\r\n","page_name":" 109 ","page_number":109},
  {"content":"\r\n\r\nعلمى كلامى است و فعلا در پاكستان جز سه فرقه « حنفى » و « اهل حديث » ، و « شيعه » نيست و شما همه مىدانيد كه علماء اين سه فرقه درباره‌ى مبانى اساسى دولت اسلام اتفاق دارند و اختلاف در موارد ديگر بعضاً فرعى است و بنابراين تعدد فرقه‌ها مانع از تشكيل يك دولت اسلامى نخواهد بود .\r\nس - درست است ، ليكن اگر تنها دربارهء خلافت « پاكستان » هم نظر كنيم آيا ما مردى را داريم كه براى اين مقام انتخابش كنيم ؟\r\nج - اين با انتخاب كنندگان است و هنگامى كه وقت انتخاب رسيد همگى فكر نموده درباره‌ى شخص شايسته‌ى اين مقام صحبت مىكنيم .\r\nس - شما هميشه فقط يك سلسله مبانى اصولى براى « قانون اساسى اسلام » بيان نموده ، و به اصطلاح فقط به لفظ و عبارت‌پردازى اكتفا مىكنيد ، چرا تا به حال در اين باره نوشته‌اى ترتيب نداده و به اصطلاح « قانون اساسى اسلام » را تدوين نمىكنيد ؟ اگر چنين مىكرديد خيلى بهتر بود و عموم مردم واقع حكومتى را كه شما مىخواهيد به پا كنيد مىفهميدند .\r\nج - تدوين قانون اساسى بايد پس از قوه و امكاناتى براى تشكيل حكومت اسلامى باشد همه جا وضع قانون اساسى بايد به دست كسانى انجام گيرد كه قدرتى براى اجرا داشته باشند . ما امروز فقط اين مبانى را براى آشنايى عموم عرضه مىداريم .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\nزن و پستهاى دولتى در اسلام « 1 »\r\nالرّجال قوّامون على النّساء\r\n« مردان كارانديش زنانند » ، نساء : 34 .\r\nلن يفلح قوم و لّوا أمرهم امرئة ، صحيح بخارى .\r\nمردمى كه امور خود را به زنى بسپارند رستگار نخواهند شد .\r\nاين دو دليل به طور قاطعى حكم مىكنند كه پستهاى رياستى دولت - حكومت - و يا وزارت و يا عضويت مجلس شورا و يا ادارات مصالح مختلف حكومتى به زنها تفويض نمىشود و بنابراين در قانون اساسى اسلام قرار دادن زنها در اين پستها و باز كردن راه بر ايشان مخالف نصوص صريحه‌ى اسلام است . و البته دولتى كه خود را مقيد به اطاعت خدا و رسول نموده است نمىتواند زير بار اين مخالفت برود .\r\nممكن است خرده گيران بپرسند : « آن مبانى اصولى اسلام كه مانع عضويت زنها براى مجلس شورا است چيست ؟ و كدام است آن احكام قرآن و احاديث كه تنها مردها را شايسته‌ى عضويت اين مجالس نمايد ؟ - و اين دو دليلى كه شما بيان كرديد صراحت ندارد . »\r\nپيش از اينكه جواب اين پرسش‌ها را بدهم لازم است واقع اين مجالس را كه درباره‌ى عضويت زنها در آن صحبت مىكنيم تشريح كنيم .\r\n\r\n\r\n","description":"","footnote":"\r\n( 1 ) - اين فصلى است كه از مقاله‌ى آقاى مودودى در ماهنامه‌ى ترجمان القرآن خود - ماه صفر 1372 - گرفته شده است\r\n","page_name":" 111 ","page_number":111},
  {"content":"\r\n\r\nنامگذارى اين مجالس شورى « مجلس قانونگذارى » مردم را به اشتباه انداخته گمان مىكنند كه وظيفه‌ى اين مجالس تنها گذاردن قانون است ، و هنگامى كه كسى اين عقيده‌ى فاسد را پيدا كرد و از طرفى هم ملاحظه نمود كه در زمان صحابه‌ى پيامبر صلى الله عليه و آله زنها در مسائل قانونى صحبت مىكردند و بحث نموده و عقايد خود را اظهار مىداشتند و چه بسا خلفا خود با آنها مشورت مىنموده و به عقايد آنها احترام مىگذاردند ، دور مىبيند كه امروز زنها به استناد مبانى اسلام از عضويت نظير آن مجالس ممنوع گردند .\r\nليكن واقع اين است كه مجلسهايى كه در زمان ما به اين نام خوانده مىشوند ، وظيفه و كار آنها تنها قانونگذارى و پيشنهاد مواد قانونى نيست .\r\nاينها جنبش سياسى دولت‌ها را راهنمايى مىكنند ، كابينه‌ها تشكيل مىدهند و از هم مىريزند براى اداره‌ى امور مملكت روش و راه تعيين مىكنند ، در كارهاى اقتصادى و مالى حكم مىدهند ، زمام امور جنگ و صلح را از دست دارند . و بنابراين ، اين مجلسها كار مجتهد و فقيه را نمىكنند بلكه به جاى قيم و سرپرست دولتها مىباشند .\r\nاينجا لازم است به قرآن برگشته ببينيم در زندگى اجتماعى چه كسى را به اين مقام مىنشاند و چه كسى را عقب مىزند ؟\r\nاين گفتار خداوند است در سوره‌ى نساء : « مردان كارانديش زنانند به علت فضيلتى كه خداوند بعضىشان را بر بعض ديگر داده و براى آن كه از مالهاى خويش خرج كرده‌اند . پس زنانهاى شايسته فرمانبرند و به حفاظ خداوند حفظ غيب كن هستند » . « 1 »\r\n\r\n\r\n","description":"","footnote":"\r\n( 1 ) - الرجال قوامون على النساء بما فضل اللّه بعضهم على بعض و بما انفقوا من اموالهم ، نساء ، آيه 34 .\r\n","page_name":" 112 ","page_number":112},
  {"content":"\r\n\r\nملاحظه مىكنيد كه خداوند در اين آيه با صراحت تامى به مردان مقام سرپرستى و كارانديشى را داده و براى زنان شايسته دو شرافت ذكر مىكند :\r\n1 - فرمانبر بوده باشند - قانتات - 2 - در نبود شوهران خود آنچه را كه خدا مىخواهد حفظ نمايند ( حافظات . . . ) ممكن است كسى ايراد كند كه اين حكم مخصوص به زندگى خانوادگى است نه به سياست دولت .\r\nجواب : قرآن سرپرستى و كارانديشى مردان را بر زنان مقيد به محيط خانه نكرده و به عبارت ديگر مثلا كلمه‌ى « فى البيوت » - در خانه‌ها - كه تقييد حكم مزبور به محيط خانه ، بايد به وسيله‌ى چنين كلمه‌اى باشد ، در آيه‌ى شريفه نياورده است .\r\nفرض مىكنيم چنين باشد از شما مىپرسيم : « زنان را كه خداوند در محيط خانه سرپرست نكرده بلكه مقام آنان را مقام اطاعت و فرمانبردارى قرار داده است شما مىخواهيد از مقام فرمانبردارى بيرون آورده و به مقام سرپرستى و كارانديشى تمام خانه‌ها يعنى « دولت » برسانيد ؟ ! »\r\nشما شك داريد كه سرپرستى دولت مهم‌تر و با مسؤوليت‌تر از سرپرستى خانه است ؟ !\r\nشما را به خدا چنين احتمالى مىدهيد كه زن را سرپرست مجموعه‌اى از ميليونها خانه كرده ولى نخواسته سرپرست داخل خانه‌ى خود باشد ؟ !\r\nباز هم در قرآن دقت كنيد ببينيد دائره‌ى وظايف زن را با اين كلمات\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nمحدود مىنمايد :\r\n« در خانه‌هايتان قرار بگيريد و به جلوه‌گرى جاهليت اوليه نپردازيد » . « 1 » .\r\nممكن است اعتراض شود كه اين دستور مربوط به زنهاى خانهء پيغمبر صلى الله عليه و آله است .\r\nما مىپرسيم : آيا زنان پيامبر صلى الله عليه و آله ناتوانى و عجز مخصوصى داشتند كه نمىتوانستند كارهاى بيرون خانه را اداره كنند و ديگران چنين نيستند ؟ ! و آيا زنهاى ديگر در اين جهت فضيلتى بر زنان پيامبر صلى الله عليه و آله داشتند ؟ و اگر فرض كنيم تمام آيات قرآنى كه به مضمون اين آيه هستند مخصوص اهل بيت پيامبر عليهم السلام باشد آيا خداوند ساير زنها را اجازه مىدهد كه به جلوه گرى دوران جاهليت كهنه بپردازند ؟ با مردان سخن بگويند و طورى به نرمى حرف بزنند كه دلهاى بيمار ، هوسى در سر بپرورانند ؟ ! « 2 » اين مطالبى كه پيش از آيهء مزبور بيان نموده است . و آيا خداوند رضايت مىدهد كه خانهء هر مسلمان ديگرى جز پيامبر صلى الله عليه و آله به پليدىها آلوده شود ! « 3 » .\r\nپس از اينها بياييد به سراغ احاديث و گفتارهاى پيغمبر صلى الله عليه و آله برويم .\r\nمىفرمايد : « وقتى كه فرماندهان شما بدترين شما بودند و ثروتمندان شما بخيلان شما ، و كارهايتان به دست زنهايتان بود ، زير زمين براى شما بهتر از روى زمين است » . صحيح ترمذى .\r\n\r\n\r\n","description":"","footnote":"\r\n( 1 ) - و قرن فسى بيوتكن ولا تبرجن تبرج الجاهلية الاولى ، احزاب : 33\r\n( 2 ) - فلا تخضعن بالقول فيطمع الذى فى قلبه مرض - احزاب : 32\r\n( 3 ) - انما يريد اللّه ليذهب عنكم الرجس اهل البيت ، احزاب ، 33\r\n","page_name":" 114 ","page_number":114},
  {"content":"\r\n\r\nاز ابى بكر نقل شده كه به پيامبر صلى الله عليه و آله خبر رسيد اهل ايران دختر كسرى را شاه خود ساختند ، آن حضرت فرمود : « ملتى كه كارهاى خود را بزنى بسپارند رستگار نخواهند شد » ( بخارى و احمد و نسائى و ترمذى همه نقل كرده‌اند . )\r\nاين دو حديث به طور قاطعى فرموده‌ى خداوند : « مردان كارانديش زنانند » را تفسير مىكنند . از اين دو به دست مىآيد كه سياست و حكومت از دائرهء وظايف زن خارج است .\r\nو اما پرسش اينكه : پس حدود وظايف زن چيست ؟ اين فرمايشات پيامبر صلى الله عليه و آله به خوبى و روشنى از آن جواب مىدهد : « زن نگهبان خانه و فرزندان و شوهر بوده مسؤول آنهاست » ( سنن ابى داود ) و اين همان تفسير صحيح و كامل آيهء شريفهء « و قرن فى بيوتكن » در خانه هايتان جاى گيريد مىباشد .\r\nاحاديث ديگرى هم تفسير آيهء شريفه را روشن مىنمايد . نماز جمعه حق واجبى بر هر مسلمانى كه در ميان اجتماع است مىباشد ، مگر چهار نفر : « برده‌اى كه مملوك ديگران است ، زن ، كودك ، بيمار » . ( سنن ابى داود ) . ام عطيه مىگويد : « ما از تشييع جنازه نهى شديم » ( بخارى ) .\r\nالبته ما يك سلسله دليلهاى عقلى هم داريم كه اين نظريهء ما را تقويت مىكند و هم اكنون براى عرضه داشتن آنها آماده‌ايم ليكن فعلا صرفنظر مىكنيم چون اولا كسى از ما نپرسيده ، و ثانياً ما از شخص مسلمان نمىپذيريم كه پس از اينكه احكام خدا و پيامبر صلى الله عليه و آله به طور روشن به او رسيد ، پيش از متابعت دستور دين خود دليلهاى عقلى طلب كند . و يا در متابعت خود از اين احكام ، دليلهاى عقلى را شرط نمايد .\r\nزيرا اگر مسلمان در اسلام خود راستگو است لازم است پيش از هر\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nچيز از دستورات دين خود پيروى نمايد . البته پس از آن مىتواند به دنبال دليلهاى عقلى نيز برود تا روحش اطمينان بيشترى يافته به عظمت دين خود بيشترى پى برد . اما كسى كه مىگويد : تا با دليل و برهان عقلى مرا قانع نكنيد هرگز دنبال دستورات خدا و پيامبر صلى الله عليه و آله نمىروم ما حتى او را مسلمان هم نمىدانيم ، تا چه رسد رشتهء وضع قانون اساسى دولت را به دستش بدهيم . كسى كه تنها دنبال دليلهاى عقلى رفته و حاضر نيست دستورى از دستورات خداوند را جز آنجا كه دليل عقلى آن را تأييد نمايد اطاعت كند بدون شك مكانش از حدود اسلام بيرون است . آنها كه دخالت زن را در شؤون سياست و حكومت تجويز مىكنند ، اگر براى تأييد نظريهء خود دليلى داشته باشند ، جز اين نيست كه : عايشه خروج نمود و خون عثمان طلب كرد و با على عليه السلام در معركهء « جمل » پيكار نمود .\r\nليكن اساس دليل ، خطا و اشتباه است . زيرا هنگامى كه در مسأله‌اى راهنمايى خدا و پيامبر صلى الله عليه و آله روشن است . هيچگاه جايز نيست به عمل شخصى يكى از صحابه كه در جهت خلاف راهنمايى خدا و رسول رفته است استدلال نمود .\r\nرفتار صحابه مسلماً مشعل هدايت و چراغى است كه به نور آن در پيروى از راهنماييهاى خدا و پيامبر صلى الله عليه و آله استفاده مىبريم ولى هرگز حاضر نيستيم براى پيروى كارهاى افراطى توطئه‌هاى فردى آنان از متابعت خدا و پيامبر صلى الله عليه و آله دست برداريم .\r\nوانگهى عملى را كه بزرگان صحابه در آن محيط تخطئه كردند و خود عايشه هم بعداً پشيمان شد چگونه مىتوان دليل قرار داده بدعتى در اسلام گذاريم ؟\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nاين ام المؤمنين ام السلمه رضى اللّه عنها است كه وقتى خبر اقدام عايشه به آن كار خطرناك به او رسيد ، نامهء تندى به او نوشت كه تمامش را ابن قتيبه در كتاب « الامامة و السياسة » و ابن عبد ربه در كتاب « العقد الفريد » نقل كرده‌اند . ملاحظه كنيد چه كلمات زننده‌اى به عايشه مىنويسد :\r\n« قرآن كريم دامنت را جمع نمود ، تو آن را پهن نكن . . . مگر فراموش كرده‌اى كه پيامبر صلى الله عليه و آله ترا از افراط منع نمود . . . اگر پيامبر صلى الله عليه و آله ترا در حالى كه به اطراف كوهها و بيابانها روى شتر نشسته از منزلى به منزل ديگر مىروى ببيند به پيامبر صلى الله عليه و آله چه خواهى گفت ؟ ! . . . »\r\nو نيز ببينيد عبد اللّه بن عمر چه گفت : « خانهء عايشه بهتر از هودج اوست » و نيز گفتار « ابى بكره » را در صحيح بخارى ملاحظه كنيد : « از فتنهء اين حادثه وقتى نجات يافتم كه ياد فرمودهء پيامبر صلى الله عليه و آله افتادم كه : مردمى كه كارشان را به دست زنى بسپرند و او را فرمانده خود كنند رستگار نخواهند شد » .\r\nشما چه كسى را از على عليه السلام به حدود شرع داناتر مىدانيد ؟ آن حضرت با صراحت به عايشه نوشت : « كارى كه تو پيش گرفته‌اى از حدود دين خارج است » .\r\nعايشه هم با هوش و دانايىاش نتوانست در برابر اين فرمايش دليلى تهيه كند ، كلمات على عليه السلام در نامه‌اش چنين بود : « اما بعد : همانا تو بيرون آمدى در حالى كه خدا و پيامبرش را به غضب آوردى . چيزى را مىطلبى كه از تو برداشته شده است زنان را با جنگ و صلح ميان مردم چه كار ؟ تو خون عثمان مىجويى و به جان خودم سوگند آنكه تو را در\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nمعرض بلاها در آورد و بر معصيت خداوند واردت نمود ، پيش تو از كشندگان عثمان گناهش بزرگتر است » .\r\nملاحظه كنيد على عليه السلام كار عايشه را چگونه مخالف با شرع مىشمارد ؛ و عايشه هم هيچ جوابى نداشت جز اينكه در مقام پاسخ به على عليه السلام مىنويسد : « كار از موعظه و ملامت گذشته و السلام » .\r\nو آنگاه كه جريان جمل پايان پذيرفت و على عليه السلام در بصره بر عايشه وارد شد به او فرمود : « اى هودج نشين خداوند ترا فرمان داد كه در خانه بنشينى و تو بيرون آمده به پيكار پرداختى ؟ » باز هم عايشه نتوانست جوابى بدهد و مثلا بگويد : « خداوند ما زنان را به نشستن در خانه فرمان نداده و ما هم در رسيدگى به سياست و جنگ و صلح حقى داريم »\r\nوآنگهى همانطور كه گفتيم عايشه هم در آخر كار دائماً از عمل خود پشيمان بود . علامه ابن عبد البر در كتاب « استيعاب » نقل كرده كه عايشه به عبداللّه بن عمر گله كرده گفت : « يا ابا عبدالرحمن چرا مرا از خروج باز نداشتى ؟ پسر عمر به او گفت : « من ديدم مردى چنان بر تو مسلط شده كه تو هرگز مخالفت او نمىكنى » عايشه گفت : « اگر نهىام مىكردى خروج نمىكردم » .\r\nشما پس از اين ديگر چه دلالتى در عمل عايشه مىبينيد كه شخص دانشمند و با سوادى بتواند به آن استناد نمايد ؟ و ادعا كند كه اسلام زنها را در قيام به شؤون سياست و تدبير امور دولت شركت داده است .\r\nالبته آنها كه ملاك حقانيت مطلبى را تنها رفتار ملتهاى متمدن اين كره مىدانند و بر خود سوگند ياد كرده‌اند كه تنها روش اكثريت متمدن را انتخاب كنند زير بار نمىروند ولى چه كسى بر آنها لازم كرده كه اسلام را\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nبا خود حمل نموده و چيزى را كه در آن نيست بارش كنند ؟ آنها خود اختيار دارند هر جا مىخواهند بروند ليكن لااقل امانت و صداقت و شجاعت را مراعات كنند تا بتوانند به طور صريح بگويند : « ما از اينها و يا آنها پيروى مىكنيم » و بدون دليل و برهان چيزى را كه قرآن و احاديث پيامبر صلى الله عليه و آله و حوادث قرون اسلامى مردود مىداند بر اسلام نبندند .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nآثار ديگرى كه از حضرت آيت اللّه العظمى گرامى منتشر شده است :\r\n1 . رسالهء توضيح المسائل\r\n2 . استفتائات ( جلد 1 و 2 )\r\n3 . المعلقات على العروة الوثقى در چهار جلد ( فقه استدلالى ، به عربى )\r\n4 . المعلقات على العروة ( به عربى يك جلد )\r\n5 . مناسك حج\r\n6 . منهاج الفلاح ( به عربى )\r\n7 . درسهايى از علوم قرآن\r\n8 . اخلاق و عرفان در وضو و نماز\r\n9 . لولا فاطمه ( س )\r\n10 . مالكيت خصوصى در اسلام\r\n11 . مالكيت‌ها\r\n12 . شناخت قرآن\r\n13 . نگاهى به مسأله بردگى در اسلام\r\n14 . نگاهى به سيستم سياسى اسلام\r\n15 . مرزها\r\n16 . مقدمه‌اى بر امامت\r\n17 . فلسفه - مجموعه دفتر اول تا چهارم\r\n18 . آغاز فلسفه ( ترجمهء بداية الحكمه علامهء طباطبايى )\r\n19 . المنطق المقارن ( عربى )\r\n20 . تعليقه بر منطق منظمه سبزوارى\r\n21 . مقصود الطالب ( شرح حاشيهء ملاعبد اللّه در منطق به عربى )\r\n22 . قانون اساسى در اسلام ( ترجمهء كتاب نحو الدستور الاسلامى )\r\n23 . عدالت اجتماعى در اسلام\r\n24 . خودسازى و مسائل روانى\r\n25 . بررسى ملاك‌هاى روانى در اسلام\r\n26 . ترجمه جلد 10 تفسير الميزان 6\r\n27 . خدا در نهج البلاغه\r\n28 . مذهب\r\n\r\n\r\n","description":"","footnote":"","page_name":" 120 ","page_number":120}
  ]