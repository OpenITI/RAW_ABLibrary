[
  {"content":"\r\n\r\n\r\nجلد نهم\r\n\r\n[ تتمهء كتاب نكاح 
  ]\r\n\r\n22 / 1 / 1380 چهارشنبه درس شمارهء ( 308 ) كتاب النكاح / سال سوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسات گذشته گفته شد اگر زنى مورد زنا واقع گردد زانى نمىتواند مادر و دختر مزنى بها را بگيرد و همچنين مزنى بها نمىتواند با پدر يا پسر زانى ازدواج كند ، لكن اگر زنا بعد از اين عقدها صورت گرفته ، عقد موجود را ابطال نمىكند .\r\nدر اين جلسه ، مسأله تعاقب حادثين مطرح مىشود ، يعنى مىخواهيم بدانيم در جايى كه تعدى واقع شده و زنايى هم با مادر يا دختر صورت گرفته ولى نمىدانيم كدام مقدم بوده ، در اينجا حكم حرمت ابد بار مىشود يا نه ؟ در اين خصوص كلام مرحوم سيد ، آقاى خويى و آقاى حكيم رحمه الله را بررسى خواهيم كرد .\r\n* * * مرحوم سيد رحمه الله فرمودند : اگر كسى با زنى زنا كند نمىتواند مادر يا دختر مزنىبها را بگيرد و خود مزنىبها هم بر پدر و پسر زانى حرام مىشود ، اين مسأله در مورد زناى سابق بر عقد نكاح است ولى اگر قبلًا عقدى صورت گرفته باشد زناى لا حق رافع عقد موجود نيست . بحث اين جلسه فروعى از مسأله بالا است . ( البته از برخى از فروع كه مربوط به مملوكه است صرف نظر مىكنيم ) :\r\n\r\n[ لا فرق فى الحكم بين الزّنا فى القبل او الدّبر 
  ]\r\n\r\n1 ) متن عروة :\r\n« مسأله لا فرق فى الحكم بين الزّنا فى القبل او الدّبر » ، دليل اين مسأله ، اطلاقات است .\r\n« اذا شك فى تحقق الزّنا و عدمه بنى على العدم و اذا شك فى كونه سابقاً اولا بنى على كونه لاحقاً » صدر مسأله روشن است و بحثى ندارد و در فرض شك در تحقق زنا . اصالة العدم جارى است . اما دربارهء ذيل مسأله ، مرحوم آقاى خويى رحمه الله در تقريرات قاعدتاً مىبايست كلام ما تن را شرح كنند و بعد اگر مناقشه‌اى دارند ، مطرح كنند . ولى\r\n\r\n","description":"","footnote":"","page_name":" 2872 ","page_number":1},
  {"content":"\r\n\r\nايشان در شرح كلام ما تن تعليلى را ذكر مىكنند كه بر مبناى خود ماتن صحيح نيست و اگر درست باشد روى مبناى خودشان درست است . علاوه بر اينكه حتى بر مبناى خود آقاى خويى هم درست نيست . اما آقاى حكيم رحمه الله مفصّلتر بحث كرده است .\r\nذيل مسأله كه بحث دارد اين است كه هم زنا شده و هم عقد واقع شده مفصّل‌تر اما نمىدانيم كه زنا قبل از عقد بوده تا عقد محكوم به بطلان باشد چون اين زنا دافع است ، يا اينكه زنا بعد از عقد بوده تا عقد محكوم به صحت باشد چون چنين زنايى رافع عقد موجود نيست و صحت عقد سابق را از بين نمىبرد . در اين مسأله مرحوم سيد رحمه الله حكم به صحت كرده‌اند و تفصيلى نداده‌اند . مرحوم آقاى خويى نيز با استصحاب ، مطلقاً حكم به صحت مىكنند ، مرحوم آقاى حكيم فقط صورتى را كه تاريخ زنا مجهول و تاريخ عقد معلوم باشد صحيح مىدانند .\r\n\r\n2 ) بيان مرحوم آقاى خويى رحمه الله :\r\nعبارت ايشان چنين است : « لأصالة عدم الزّنا الى حين التزويج ، فانّ بها تثبت الحلّيه ، و لا يعارضها اصالة عدم التزويج الى حين الزّنا و انّها لا تثبت تأخر التزويج على الزّنا الّا بالملازمه فتكون اصلًا مثبتاً و لا نقول بحجيّته » .\r\nيعنى در اينجا يك اصل بيشتر جارى نمىشود و آن استصحاب عدم زنا تا وقت عقد است . وقتى با اين استصحاب ثابت كرديم كه زنايى واقع نشده تا زمان عقد ، شرعاً حكم به صحّت عقد مىشود و زناى لا حق هم كه اثرى ندارد . اما استصحاب عدم تزويج تا زمان زنا نمىتواند با آن اصل معارضه كند چون اين استصحاب نمىتواند تأخر تزويج را از عقد اثبات كند مگر بنا بر اصل مثبت كه حجّت نيست و جارى نمىباشد .\r\n\r\n3 ) نقد استاد مد ظله بر كلام مرحوم آقاى خويى رحمه الله :\r\nفرمايش آقاى خويى رحمه الله از چند جهت محل اشكال است . اشكال اول : اشكال مبنايى است . ايشان در مسأله شك در تقدم و تأخر حادثين فرقى بين معلوم التاريخ\r\n\r\n","description":"","footnote":"","page_name":" 2873 ","page_number":2},
  {"content":"\r\n\r\nو مجهول التاريخ نمىگذارند و استصحاب عدم را در هر دو مورد جارى مىدانند مشروط به اينكه اثر عملى داشته باشد . مثلًا مىدانيم زنا در فلان ساعت واقع شده است اما نمىدانيم عقد قبل از آن واقع شده يا بعد از آن . در اين صورت ، نمىتوانيم استصحاب عدم زنا تا زمان وقوع عقد را جارى كنيم . اما مجهول التاريخ را هم توان استصحاب كرد چون مثلًا در مثال مذكور با اينكه وقت زنا مشخص و معلوم است و اگر زنا را نسبت به زمان خودش ملاحظه كنيم شكّى در كار نيست تا جاى استصحاب باشد ، اما با ملاحظهء زنا نسبت به يك حادث ديگرى كه زمانى است ، شك حاصل مىشود كه آيا عدم زنا تا زمان آن حادث ديگر ادامه داشته است يا نه ؟ و لذا مىتوان استصحاب كرد . پس استصحاب هم در حادث معلوم التاريخ جارى شود و هم در حادث مجهول التاريخ در صورتى كه هر دو داراى اثر باشند و اگر فقط يكى اثر داشته باشد استصحاب فقط در همان جارى است .\r\nگذشته از اين بحث مبنايى كه با آقاى خويى رحمه الله داريم و اين مبنا را تمام نمىدانيم ، اشكال دوم اين است : ايشان فرمايش سيد رحمه الله را بر طبق مبناى خودشان توضيح داده‌اند ، در حالى كه مرحوم سيد هم با شيخ انصارى رحمه الله موافق است و بين معلوم التاريخ و مجهول التاريخ تفصيل مىدهد ، با اينكه در اين مسأله تفصيل نداده و مطلقاً قائل به صحت عقد شده است . لذا بيان آقاى خويى نمىتواند توضيح كلام سيد رحمه الله باشد و بايد ديد آيا مىتوان وجهى براى كلام سيد رحمه الله پيدا كرد كه با مبناى خودشان سازگار باشد يا نه .\r\nاشكال سوم : ايشان اصالة عدم العقد الى حين الزنا را جارى نمىدانند چون مثبت است و ما در توضيح فرمايش مرحوم آقاى حكيم خواهيم گفت كه اين كلام صحيح نيست .\r\n\r\n4 ) بيان مرحوم آقاى حكيم رحمه الله :\r\nآقاى حكيم رحمه الله با شيخ رحمه الله موافق هستند و در جريان اصل بين معلوم التاريخ و مجهول التاريخ تفصيل مىدهند . ايشان صور مسأله را متعرّض شده و از سه صورت\r\n\r\n","description":"","footnote":"","page_name":" 2874 ","page_number":3},
  {"content":"\r\n\r\nفقط در يك صورت ، نظر مرحوم سيد را تأييد كرده‌اند . صورت اول اين است كه تاريخ عقد ، معلوم و تاريخ زنا مجهول است . در اين فرض مىفرمايد : استصحاب عدم زنا تا وقت عقد جارى است و در نتيجه ، حكم به صحت عقد مىكنيم . صورت دوم اين است كه تاريخ زنا معلوم و تاريخ عقد مجهول است در اينجا استصحاب عدم تحقق عقد تا وقت زنا جارى مىشود و نتيجهء آن حرمت ابد و بطلان عقد است .\r\nآقاى خويى رحمه الله به اين استصحاب اشكال مىكردند و مىگفتند اين استصحاب نمىتواند تأخر عقد را از زنا ثابت كند مگر بنا بر حجّيت اصل مثبت اما آقاى حكيم رحمه الله اين استصحاب را صحيح مىدانند و حق هم با ايشان است زيرا ما احتياجى نداريم كه تأخر عقد از زنا را اثبات كنيم تا مشكل اصل مثبت پيش بيايد .\r\nالبته اگر احكام مترتب شده بود بر تأخر عقد عن الزنا ، حق با آقاى خويى بود چون استصحاب ، تأخّر را اثبات نمىكند ، اما موضوع حرمت ابد همين است كه قبل از زنا عقدى واقع نشده باشد ، يعنى اگر بدون اينكه عقدى صورت گرفته باشد ، زنا واقع شود حرمت ابد مىآورد .\r\nبه بيان ديگر : زنا موجب حرمت ابدى مادر يا دختر مزنىبها مىشود به شرط آن كه اينها در ظرف زنا معقودهء زانى نباشند ، با استصحاب عدم عقد تا وقت زنا اين شرط را اثبات مىكنيم و حكم به حرمت ابدى و بطلان عقد مىكنيم ، صورت سوم اين است كه تاريخ عقد و تاريخ زنا هر دو مجهول باشد . آقاى حكيم رحمه الله مىفرمايد :\r\nدر اين صورت يا استصحاب در هيچ طرف جارى نمىشود همانطور كه مرحوم آخوند در كفايه قائل است ، يا در هر دو طرف جارى مىشود و با تعارض تساقط مىشوند چنان كه بسيارى قائل هستند ، چون بر خلاف نظر آقاى خويى رحمه الله اين دو استصحاب هر دو اثر دارند ، لذا بايد سراغ اصول ديگر برويم . ممكن است كسى به ادلهء اجتهاديه مانند  « أُحِلَّ لَكُمْ ما وَراءَ ذلِكُمْ »  بخواهد رجوع كند ولى ايشان مىفرمايد :\r\nاين ادلّه مربوط به شبهات حكميه هستند و بحث ما در شبهه موضوعيه است ، لذا به\r\n\r\n","description":"","footnote":"","page_name":" 2875 ","page_number":4},
  {"content":"\r\n\r\nاستصحاب عدم تحقق زوجيت كه اصل مسبّبى است تمسك كرده و حكم مىكنيم كه اين زن بعد از عقد هم زن او نشده است و بر او حرام است .\r\nبنابراين ، مرحوم آقاى حكيم از سه صورت مسأله فقط در صورت اول با سيد رحمه الله موافقت كرده و در دو صورت ديگر قائل به بطلان شده است . اما اينكه چرا مرحوم سيد مطلقاً قائل به صحّت شده ، ايشان توضيح نمىدهد ، فقط با « الّا ان يقال » اشاره اى مىكند و ردّ مىشود .\r\n\r\n5 ) فرمايش استاد مدّ ظلّه :\r\nدر مورد صورت اول از صور سه‌گانه يعنى جايى كه تاريخ عقد معلوم و تاريخ زنا مجهول است ، همه قائل به صحت عقد هستند و اشكالى در آن نيست . در اينجا در مورد صورت سوم يعنى مجهولى التاريخ مىخواستيم نكته‌اى را بيان كنيم و آن اينكه به نظر مىرسد از روايت مسعدة بن صدقه « 1 » استفاده مىشود كه بر خلاف فرمايش‌هاى مرحوم حكيم قاعدهء حل در اين موارد بر استصحاب مقدم است .\r\nتوضيح آن كه : قبلًا بيان شد كه تعبير حلّيت گاهى به معنى حلّيت و لو مع الواسطه است . وقتى گفته مىشود فلان زن حلال است ، يعنى و لو به واسطه ازدواج حلال است ، در مقابل امثال مادر و خواهر كه با ازدواج هم حلال نمىشوند . از روايت مسعدة كه در آن همين تعبير حلّيت وارد شده ، استفاده مىشود كه اگر كسى شك دارد آيا مثلًا از اين زن مىتواند و لو مع الواسطه متمتع شود يا نه ؟ از باب اينكه احتمال مىدهد آن زن خواهر رضاعى او باشد ، بايد بنا را بر حلّيت بگذارد و همچنين در مورد عبدى كه احتمال مىدهيم حرّ بوده و او را قهراً به رقيّت در آورده و در معرض فروش قرار داده‌اند . در مورد اين روايت با اينكه استصحاب حالت سابقه اقتضاى بطلان عقد را مىكند ، در عين حال ، روايت حكم به صحّت كرده\r\n\r\n\r\n","description":"","footnote":"\r\n( 1 ) مسعدة بن صدقه عن ابى عبد الله عليه السلام قال سمعته يقول : كل شيء هو لك حلال حتى تعلم انه حرام بعينه فتدعه من قبل نفسك و ذلك مثل الثوب يكون عليك قد اشتريته و هو سرقة و المملوك عندك لعلّه حرّ قد باع نفسه او خُدع فبيع قهراً أو امرأة تحتك و هى اختك أو رضيعتك و الاشياء كلّها على هذا حتّى يستبين لك غير ذلك أو تقوم به البيّنة ، ( وسائل الشيعة ، 17 / 89 باب 4 از ابواب ما يكتسب به حديث 4 ) .\r\n","page_name":" 2876 ","page_number":5},
  {"content":"\r\n\r\nاست . يعنى اصل اولى اين است كه بتواند با واسطه از اين زن متمتع شود و از اين عبد استفاده كند ، اين اصل صلاحيت انتفاع را اثبات مىكند و اين اصل بر استصحاب عدم تحقق زوجيت يا ملكيت مقدم است و ما با استفاده از اين روايت مىگوييم ، در ما نحن فيه اگر زمان عقد و زمان زنا هر دو مجهول بود چون استصحاب موضوعى در هيچ طرف جارى نمىشود بايد به اصول اوليه مراجعه كنيم و روايت مسعدة بن صدقه مىگويد اصل اولى در مواردى كه نمىدانيم موقع تحقق عقد زن صلاحيت حلال شدن بالعقد را داشته يا خير ؟ شأنيت حلال شدن است و اين اصل بر اصل عدم تحقق علقهء زوجيت مقدم است در نتيجه اگر عقدى واقع شد اين شخص زوجهء شخص مىشود خلاصه در مورد مجهولى التاريخ - كه اصل موضوعى در كار نيست - اصالة الحل كه اثبات شأنيت انتفاع حليت بالعقد را مىكند بر استصحاب عدم فعليت زوجيت مقدم است - پس نظر مرحوم آقاى حكيم كه پس از تساقط دو اصل موضوعى استصحاب عدم زوجيت را مرجع مىدانند تمام به نظر نمىرسد و استصحاب محكوم اصلى است كه اثبات شأنيت حليت مىكند . بلى در يك صورت استصحاب حاكم داريم يعنى استصحاب موضوعى داريم كه اثبات عدم شأنيت مىكند و آن هنگامى است كه شأنيت حالت سابقهء عدمى داشته باشد .\r\nمثلًا زنى قبلًا در علقهء نكاح شوهرى بوده و براى ديگرى شأنيت نكاح نداشته ، الان نمىدانيم شوهر او مرده يا او را طلاق داده و اين مانع بر طرف شده يا خير ؟ اينجا استصحاب عدم صلاحيت نكاح مقدم بر اصالة الحل است و بالعكس اگر حالت سابقهء يقينى ، شأنيت نكاح بود مىتوانيم استصحاب شأنيت نكاح جارى كرده ، صحت ازدواج را نتيجه بگيريم لكن اگر شأنيت و عدم شأنيت حالت سابقهء يقينى نداشت نوبت به اصالة الحل مىرسد كه با آن شأنيت نكاح را اثبات مىكنيم و اين اصل بر استصحاب عدم فعليت زوجيت مقدم است .\r\nان قلت : شايد روايت مسعدة بر اساس قاعدهء يد يا استصحاب شأنيت نكاح و مانند آن ، نكاح را صحيح دانسته باشد .\r\n\r\n","description":"","footnote":"","page_name":" 2877 ","page_number":6},
  {"content":"\r\n\r\nقلت : اولًا هميشه شأنيت حالت سابقهء يقينى ندارد ثانياً روايت مسعدة به مناط يقينى سابق يا قاعده يد حكم نكرده بلكه به صرف شك حكم به صلاحيت نكاح كرده و اين غير از قاعده استصحاب است .\r\nبنابراين ، در اين صورت سوم بر خلاف آقاى حكيم رحمه الله قائل به صحّت مىشويم . « 1 »\r\nمىماند صورت دوم كه تاريخ زنا معلوم و تاريخ عقد مجهول باشد كه چون اشكال آقاى خويى مبنى بر مثبت بودن استصحاب را قبول نكرديم ، استصحاب اقتضا مىكند كه عقد تا وقت زنا صورت نگرفته باشد و در نتيجه ، زناى انجام شده موضوع مىشود براى حرمت ابد ، و لكن اطلاق كلام مرحوم سيد اقتضا مىكند كه در اين صورت هم قائل به صحت باشند كه بايد در جلسهء آينده ببينيم وجه كلام ايشان چيست ؟\r\n« * و السلام * »\r\n\r\n\r\n","description":"","footnote":"\r\n( 1 ) استاد مد ظلّه : بيان ديگرى در مسأله هست كه ان شاء الله در فرصت ديگرى خواهيم گفت .\r\n","page_name":" 2878 ","page_number":7},
  {"content":"\r\n\r\n\r\n25 / 1 / 1380 شنبه درس شمارهء ( 309 ) كتاب النكاح / سال سوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسه گذشته محطّ بحث اين بود كه اگر زنايى واقع شود و عقدى محقق گردد ، و معلوم نشود كه آيا زنا قبل از عقد بوده تا عقد باطل گردد يا اينكه زنا بعد از عقد بوده تا عقد حمل بر صحت شود ؟ در اين مسأله نظرات مرحوم آقاى خويى و آقاى حكيم مورد نقد و بررسى قرار گرفته و نظر استاد مد ظلّه تبيين گرديد .\r\nاما در اين جلسه ، تكمله‌اى از بحث گذشته مطرح و سپس به بررسى مسأله 32 عروة پرداخته و تعليقهء امام خمينى قدس سرّه را ( در اين مسأله ) مورد بحث و بررسى قرار مىدهيم .\r\n* * * بحث در اين بود كه شخص علم اجمالى دارد كه عقدى خوانده و زنايى هم مرتكب شده و شك در تقديم زنا بر عقد و بالعكس دارد كه اگر زنا مقدم باشد مانع از صحت عقد مىشود و اگر زنا مؤخر باشد رافع آن عقد نيست و آن را ابطال نمىكند . مرحوم سيد رحمه الله مطلقاً حكم به صحّت كردند .\r\nمرحوم آقاى خويى هم با استصحاب مطلقاً حكم به صحت كردند و فرمودند استصحاب عدم زنا تا وقت عقد ، صحت عقد را اثبات مىكند و جارى است ولى استصحاب عدم عقد تا وقت زنا اثبات تأخر عقد و بطلان عقد موجود را نمىكند چون مثبت است پس جارى نيست . بنابراين عقد مطلقاً محكوم به صحت است و لو تاريخ زنا معلوم و تاريخ عقد مجهول باشد .\r\nدر مقابل مرحوم آقاى حكيم رحمه الله در يك صورت حكم به صحت و در دو صورت حكم به بطلان كرده‌اند . ايشان وفاقاً لصاحب العروة تنها در مجهول التاريخ استصحاب را جارى مىدانند . روى اين مبنا ايشان مىفرمايد : اگر تنها تاريخ زنا\r\n\r\n","description":"","footnote":"","page_name":" 2879 ","page_number":8},
  {"content":"\r\n\r\nمعلوم باشد استصحاب عدم زنا تا وقت تحقق عقد جارى نيست چون وقت زنا معلوم است ولى استصحاب عدم تحقق عقد تا وقت زنا جارى است چون تاريخ آن مجهول است . و چون بالاصل ثابت مىشود كه قبل از زنا عقدى صورت نگرفته پس زنا موجب حرمت ابدى مىشود . و براى اثبات حرمت ابد لازم نيست كه تحقق عنوان تأخر را اثبات كنيم .\r\nاما اگر تنها تاريخ عقد معلوم باشد مرحوم آقاى حكيم رحمه الله مىفرمايد : استصحاب عدم زنا تا حين عقد جارى است و مقتضاى آن حليت و صحت عقد است يعنى با اصل اثبات مىكنيم كه عقد فاقد مانع بوده است پس زوجيت مىآورد . و اما اگر هر دو مجهول التاريخ باشند چون اصل موضوعى جارى نمىشود بنابراين اثبات موضوع تحريم يا نفى آن نمىشود و چون شبهه ما شبهه موضوعيه است نه حكميه به عمومات ادلهء اجتهاديه حليت نيز نمىتوانيم رجوع كنيم پس به استصحاب عدم تحقق زوجيت قبل از عقد تمسك مىكنيم و حكم به بطلان مىكنيم . نتيجه اينكه تنها در يك صورت كه تاريخ عقد معلوم و تاريخ زنا مشكوك است حكم به صحت عقد مىكنيم .\r\n\r\nملاحظات استاد دام ظله بر فرمايشات عَلَمين قدس سرهم در مقام\r\nاولًا : گذشت كه طبق قاعده مناسب بود كه مرحوم آقاى خوئى وجه كلام سيد را طبق مبناى سيد بيان كنند . و ثانياً : از نظر مبنايى ما با فرمايش مرحوم آقاى حكيم رحمه الله كه فرمود استصحاب فقط در مجهول التاريخ جارى است اما راجع به مجهولى التاريخ كه آقاى حكيم رحمه الله فرمودند بعد از عدم جريان يا تساقط أصلين به استصحاب عدم زوجيت سابق تمسك كرده و حكم مىكنيم كه بعد العقد هم زوجيت نيست قبلًا گذشت كه اين مطلب تمام نيست . زيرا از روايت مسعدة بن صدقه استفاده مىشود كه قاعدهء حليت مع الواسطة بر استصحاب عدم حليت بىواسطه كه قبلًا بوده تقدم دارد با آنكه حالت سابقه عدم حليت بىواسطه است .\r\nبنابراين به نظر ما در مجهولى التاريخ هم مقتضاى اصل حليت است . فقط يك\r\n\r\n","description":"","footnote":"","page_name":" 2880 ","page_number":9},
  {"content":"\r\n\r\nصورت باقى مىماند و آن صورتى است كه تاريخ زنا معلوم و تاريخ عقد مجهول باشد در اينجا مقتضاى عدم تحقق عقد تا زمان زنا اثبات مىكند كه مانعى براى سببيّت زنا براى حرمت ابد در كار نبوده است لكن مع ذلك مرحوم سيد قائل به صحت عقد و عدم حرمت ابد مىشوند ، وجه كلام ايشان چيست ؟ و حقّ در مسأله كدام است ؟\r\n\r\nوجه كلام صاحب العروة به نظر استاد مد ظلّه\r\nمرحوم آقاى حكيم و مرحوم آقاى خويى بيان نكردند كه مرحوم صاحب العروة قدس سرّه با آنكه قائل به تفصيل بين معلوم التاريخ و مجهول التاريخ است چرا در مقام ، تفصيل نداده و در همهء صور ثلاثه حكم به صحت كرده است ؟\r\nمرحوم آقاى حكيم يك اشارهء كوتاه كرده و رد شده‌اند و توضيح نداده‌اند كه اين بيان كلام سيد را حل مىكند يا نه ؟ ايشان فرموده : مگر با اصالة الصحه [ نه با استصحاب 
  ] حكم به صحت كنيم . كه اين مطلب را مرحوم آقا ضياء عراقى نيز در تعليقهء بر عروه كه حاشيهء نسبتاً مفصلى است دارد مىگويد : كلام سيد از باب استصحاب نيست تا همهء صور را شامل نشود بلكه از باب اصالة الصحه است مرحوم آقاى خويى رحمه الله در جريان اصالة الصحة و قاعدهء فراغ اذكريت را شرط مىداند بنابراين اگر شخص عملى انجام داده و مىداند هنگام عمل غافل بوده و الآن شك دارد كه عمل را با اجزاء و شرايط انجام داده است يا نه ؟ مرحوم آقاى خويى مىفرمايد ، اصالة الصحة جارى نيست اگر انگشترى را بايد در بياورد يا بچرخاند و غفلت داشته و احتمال مىدهد خود به خود آب به دست رسيده باشد ايشان مىفرمايد محكوم به صحت نيست . مرحوم حاج شيخ عبد لكريم حائرى و از مرحوم حاج سيد اسماعيل صدر نقل شد « 1 » كه حكم به صحت وضو كردند و استناد به روايت حسين بن ابى العلا كردند . مرحوم آقاى خويى روايت را به گونه‌اى معنا كردند و از آن استفاده كردند كه از روايت استفاده صحت در موارد غفلت\r\n\r\n\r\n","description":"","footnote":"\r\n( 1 ) - به جزوهء 261 رجوع شود .\r\n","page_name":" 2881 ","page_number":10},
  {"content":"\r\n\r\nنمىشود و ما هم روايت را به گونهء ديگر معنا كرديم و گفتيم دليل بر صحت در موارد غفلت نيست . به هر حال كسانى كه به روايت تمسك كرده‌اند گفته‌اند قاعدهء فراغ جارى است و لو اينكه انسان قطع به غفلت داشته باشد ولى احتمال دهد كه تصادفاً عمل صحيح واقع شده باشد . مرحوم آقاى حكيم مىتواند به اصالة الصحه در مقام تمسك كند چون ايشان اصالة الصحه را در موارد قطع به غفلت تمام مىداند ولى بحث در اين است كه مرحوم سيّد عروه كه در موارد مختلف در جريان اصالة الصّحة شبهه كرده و با « فيه اشكال » مسأله را تمام مىكند چگونه در مقام ، هيچ‌گونه اشكالى نكرده است ؟\r\nجواب اين است كه ما سابقاً « 1 » عرض كرديم كه در مسأله جريان اصالة الصحة در فعل غير ، از روايت حفص بن غياث كه مىفرمايد : لو لم يجز هذا لم يقم للمسلمين سوق « 2 » استفاده مىشود كه اگر حكم به صحت نشود نظام بازار به هم مىخورد و نظام اجتماعى مردم مختل مىشود ، كمتر بازارى هست كه مسائل معاملات را بداند قهراً در خيلى از موارد انسان شك مىكند كه الآن با اين بازارى كه دارم معامله مىكنم طرفِ قرارداد من آيا مسأله را مىداند يا نه ؟ بعضى جاها قطع تفصيلى يا اجمالى دارم كه مسأله را نمىداند در عين حال سيرهء قطعيه جارى شده كه معاملات را صحيح مىداند و وجه آن همين نكته‌اى است كه در روايت « حفص بن غياث » به آن اشاره شده « لو لم يجز هذا لم يقم للمسلمين سوق » سپس در اين موارد اصالة الصحه جارى است . ما آنجا عرض كرديم كه عمل اشخاص اگر با اشخاصى ديگر در ارتباط باشد على وجه الاطلاق صحيح است . همان بازارى هم اگر معاملاتى ، بيست سال قبل انجام داده و آگاه به مسائل نبوده و الان نمىداند كه اين معاملات واجد شرائط نبوده يا تصادفاً صحيح واقع شده است ؟ با اصالة الصحه حكم مىكند كه آن اعمال صحيح است و نقل و انتقالها درست است و تكليفى نسبت به اشخاصى ندارم و\r\n\r\n\r\n","description":"","footnote":"\r\n( 1 ) - به جزوهء 261 و 291 رجوع شود .\r\n( 2 ) - وسائل الشيعة ، ج 27 ، ص 292 ، كتاب القضاء ، باب 25 ، من أبواب كيفية الحكم حديث 2 .\r\n","page_name":" 2882 ","page_number":11},
  {"content":"\r\n\r\nگرنه نظم جامعه به هم مىخورد . ولى اگر اعمال راجع به شخص است با خداى خودش ، نمازى خوانده ، وضوئى گرفته و نمىداند صحيح واقع شده است يا نه ؟\r\nاينجا نمىتوان با اصالة الصحه و سيرهء عقلاء ثابت كرد كه حتى در فرض غفلت عمل صحيح است . خلاصه اگر در دلالت روايت حسين ابن ابى العلاء شبهه كنيم در اعمالى كه از قبيل وضو گرفتن است نمىتوان در موارد غفلت ، حكم به صحت كرد .\r\nمرحوم سيد در موارد مختلف در جريان اصالة الصحه در عبادات در موارد غفلت شبهه مىكند اما در مثل مقام كه از معاملات است و عمل شخص با ديگران ارتباط دارد با اصالة الصحه حكم به صحت مىكند حتى عمل خود شخص را هم حكم به صحت آن مىكند . و نكته‌اش اين است كه در معاملات سيره دلالت بر صحت مىكند و در باب عبادات روايت حسين بن أبى العلاء دلالت بر صحت ندارد و سيره‌اى نيز بر صحت عمل نيست . لذا سيد در آن موارد شبهه مىكند .\r\nان قلت : وجه فتواى سيد در مقام ممكن است قاعدهء مقتضى و مانع باشد كه با احراز مقتضى و شك در مانع حكم به صحت مىكنيم . چون عقد مقتضى حصول زوجيت است و نمىدانيم آيا قبلًا زنايى محقق شده و مانع تأثير آن شده يا خير ؟\r\nحكم به حصول مقتضى مىكنيم .\r\nقلت : سيد جايى كه استصحاب جارى باشد ، قاعدهء مقتضى و مانع را جارى نمىداند اگر بعضى جاها اشتباه كرده باشد و از مبناى خود غفلت كرده باشد اين مطلب ديگرى است . مثلًا نمىداند كه زن را طلاق داده يا نه ؟ يا زن را تزويج كرده يا نه در اين موارد استصحاب جارى است و جاى تمسك به قاعدهء مقتضى و مانع نيست . سيد در مجهول التاريخ استصحاب را جارى مىداند و در معلوم التاريخ جارى نمىداند . بنابراين نمىشود حكم تمام صور را با اين مبناى سيد تمام كرد . « 1 »\r\n\r\n\r\n","description":"","footnote":"\r\n( 1 ) - ( توضيح بيشتر ) : آيا مىتوان در مواردى كه سيد استصحاب را جارى مىداند فتواى سيد را با استصحاب تمام كرد . اما در موارد يكه استصحاب جارى نيست با قاعدهء مقتضى و مانع فتواى سيد را تمام كرد ؟ خير زيرا در اين صورت سيد بايد در 2 صورت از 3 صورت حكم به صحت كند اما در يك صورت بايد حكم به بطلان كند يعنى در صورت علم به تاريخ زنا و شك در تاريخ عقد ، استصحاب عدم عقد تا زمان زنا حكم كند كه زنا محرّم بوده و عقد صحيح نباشد . پس وجه كلام سيد همان است كه استاد دام ظله فرموده‌اند .\r\n","page_name":" 2883 ","page_number":12},
  {"content":"\r\n\r\nپس وجه كلام سيد همان است كه گذشت .\r\n* * * \r\n[ اذا علم أنه زنى با حدى الامرأتين و لم يدر أيتهما هى ؟ 
  ]\r\n\r\nمتن عروة :\r\n« مسأله 32 اذا علم أنه زنى با حدى الامرأتين و لم يدر أيتهما هى ؟ وجب عليه الاحتياط اذا كان لكلّ منهما أُمّ أو بنت و امّا اذا لم يكن لاحدهما أمّ و لا بنت فالظاهر جواز نكاح الأمّ أو البنت من الأخرى »\r\nدر اين مسأله مرحوم سيد مىفرمايد : اگر كسى علم اجمالى دارد كه با يكى از اين دو زن زنا كرده اما نمىداند با كداميك از آنها مورد زنا واقع شده و حالا مىخواهد دختر يا مادر يكى از اين دو را بگيرد . ايشان تفصيل مىدهد و مىفرمايد : اگر هر دوى اينها مادر يا دختر دارند نمىتواند مادر و دختر هيچ‌يك از اين دو زن را بگيرد . زيرا علم اجمالى دارد كه يا مادر و دختر اين زن به او حرام است يا مادر و دختر آن زن .\r\nبنابراين با هيچ‌يك نمىتواند ازدواج كند . ولى اگر يكى از اينها نه دختر دارد و نه مادر ولى ديگرى دختر يا مادر دارد مىتواند با دختر يا مادر آن ازدواج كند . زيرا علم اجمالى به حرمت مادر يا دختر اين زن يا آن زن ندارد . لذا استصحاب عدم تحقق زنا نسبت به آن زنى كه مادر يا دختر دارد جارى مىكند و معارض هم ندارد . زيرا استصحاب نسبت به ديگرى ثمره‌اى ندارد تا جارى شود .\r\nدر قسمت اول كلام سيد مطلبى به ذهن من آمد كه بعداً ديدم مرحوم آقاى خويى تمام آن مطلب را دارند . و آن اينكه اگر هر دوى اينها مادر يا دختر دارند علم اجمالى مانع از ازدواج مىشود به شرط آنكه مادر يا دختر هر دو زن محلّ ابتلاء او باشد اما اگر مادر يكى از اينها جاى دور دستى است كه اصلًا امكان ندارد اين شخص با او ازدواج كند يا او حاضر نمىشود با اين ازدواج كند يا شرعاً ازدواج با او جايز نيست زيرا شوهر دارد يا به خاطر رضاع يا عناوين محرمه ديگر بر اين شخص حرام است و در اين صورت علم اجمالى نسبت به مادر يا دختر زن ديگر تنجيز پيدا\r\n\r\n","description":"","footnote":"","page_name":" 2884 ","page_number":13},
  {"content":"\r\n\r\nنمىكند و منحل مىشود بلكه در آن اصل بلا معارض جارى مىشود يعنى اصالت عدم زنا به بنت يا أمّ آن زنى كه مىخواهد با او ازدواج كند جارى مىشود .\r\n\r\nتعليقه‌اى از مرحوم آقاى خمينى قدس سرّه :\r\nدر عروه‌اى كه توسط جامعه مدرسين چاپ شده با پانزده حاشيه ، تعليقه‌اى از مرحوم آقاى خمينى رحمه الله آمده است .\r\nسيد در عروه فرمود : « اما اذا لم يكن لأحدهما امّ و لا بنت فالظاهر جواز نكاح الأم او البنت من الأخرى » ايشان در تعليقه مىفرمايد : « هذا اذا كانت المرأة زانية لا مشتبهةً » يعنى اينكه دختر يا مادر اين زن را مىشود گرفت در جايى است كه زن هم زنا كار باشد فرض كلام سيد اين است كه مرد زانى است اما اينكه زن هم زانيه باشد يا نباشد سيد مطلبى ندارد و فرق نگذاشته است . ايشان در تعليقه مىفرمايد : بايد تفصيل داد اگر زن هم مانند مرد زانيه باشد ازدواج با مادر يا دختر او جايز است ولى اگر زن مشتبهه باشد و تنها مرد ، زانى است نمىتواند مادر يا دختر اين زن را بگيرد .\r\nابتداءً به نظر مىرسد كه چه فرقى مىكند كه زنا طرفينى باشد يا تنها از يك طرف باشد بالأخره زنا امرى است حادث . و شك در تحقق زنا نسبت به اين زن دارد با اصل ، نفى آن را مىكند و معارضى ندارد پس منشأ تفصيل چيست ؟\r\n\r\nتوجيه حاشيه مرحوم آقاى خمينى قدس سرّه\r\nاحتمالًا توجيه فرمايش ايشان اين است كه در باب اقل و اكثر اگر من نمىدانم به زيد هزار تومان بدهكارم يا هزار تومان بدهكارم با مبلغ زايد يا شىء زايدى مثلًا عبايى هم به او بدهكارم ، همان مقدار متيقن را بايد بدهم و نسبت به مازاد برائت جارى است مخصوصاً در اين موارد كه اقل و اكثر استقلالى است جريان برائت در آنها مورد نزاع نيست ولى اگر دو طرف علم اجمالى دو نفر باشند نذر كردم نمىدانم نذر كردم كه احتياج زيد را بر طرف كنم و زيد هزار تومان احتياج دارد يا نذر كردم كه احتياج عمرو را بر طرف كنم و عمرو به هزار تومان به علاوه يك عبا احتياج دارد .\r\nاز باب علم اجمالى بايد هزار تومان را به زيد بدهم و هزار تومان و عبا را هم به\r\n\r\n","description":"","footnote":"","page_name":" 2885 ","page_number":14},
  {"content":"\r\n\r\nعمرو بدهم اينها متباينين هستند و اقل و اكثر نيستند زيرا در يك موضوع نيست تا اقل و اكثر باشد .\r\nمرحوم آقاى خمينى رحمه الله مىفرمايد : اگر طرفين زانى هستند . و تنها يكى مادر يا دختر دارد استصحاب مىگويد : قبلًا كه زنايى به اين زن نشده بود الآن هم استصحاب عدم تحقق زنا جارى مىكنيم . اما اگر زن مشتبهه بوده است ، زن مشتبهه مهر المثل دارد زيرا هر چند مرد زانى است ولى از طرف زن اشتباه واقع شده است ، زن زانيه نيست تا مهر طلبكار نباشد . زانى علم اجمالى دارد كه يا بايد مهر المثل به اين زن بدهد كه مادر و دختر ندارد و يا آنكه نسبت به زن ديگر هم مهر المثل بدهكار است و هم مادر يا دختر او بر شخص حرام است . بايد رعايت همهء اين احكام را بنمايد . اين وجه كلام ايشان است .\r\nكلام ايشان را در جلسه بعد بررسى مىكنيم . ان شاء الله تعالى .\r\n« * و السلام * »\r\n\r\n","description":"","footnote":"","page_name":" 2886 ","page_number":15},
  {"content":"\r\n\r\n\r\n26 / 1 / 1380 يكشنبه درس شمارهء ( 310 ) كتاب النكاح / سال سوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nگفتيم كه زانى نمىتواند مادر و دختر مزنى بها را بگيرد بنابراين اگر مزنى بها مردّد بين دو نفر بود چنانچه هر دو مادر يا دختر دارند زانى بايد از ازدواج با مادر و دختر هر دو نفر اجتناب كند و اگر تنها يكى از دو نفر مادر يا دختر دارد ، ازدواج با مادر يا دختر ديگرى بلا مانع است . در اينجا مرحوم آقاى خمينى رحمه الله حاشيه زده‌اند كه « هذا اذا كانت المرأة زانية لا مشتبهة » ، اگر عملى كه انجام شده از طرف مرد زنا باشد ولى از طرف موطوئه ، وطى به شبهه باشد ، اجتناب از مادر و دختر مشتبه لازم است و لو فقط يكى از دو نفر مادر يا دختر داشته باشند .\r\nدر وجه اين حاشيه در جلسه گذشته گفتيم كه چون يكى از احكام وطى به شبهه ثبوت مهر المثل است ، در اين صورت زانى اجمالًا مىداند يا بايد به اين زن ( كه مادر يا دختر دارد ) مهر المثل بپردازد و از ازدواج با مادر يا خواهرش نيز پرهيز كند و يا فقط وظيفه دارد به زن ديگر ( كه مادر و دختر ندارد ) مهر المثل بپردازد ، مقتضاى لزوم احتياط در اطراف علم اجمالى اين است كه به هر دو مهر المثل بپردازد و با مادر يا دختر اولى هم ازدواج نكند . اما اگر همچنانكه مرد زانى است ، زن نيز زانيه باشد ( نه مشتبهه ) ، در اين صورت اگر تنها يكى از دو زن مادر يا دختر داشته باشند ازدواج با آنها مانعى ندارد . چون علم اجمالى به تكليف الزامى در كار نيست و اثر استصحاب عدم تحقق زنا نسبت به اين زن ، جواز ازدواج با مادر و خواهر او است و اين استصحاب در مورد زن دوم كه مادر و دختر ندارد جارى نيست چون اثر ندارد .\r\n* * * \r\nبررسى كلام مرحوم آقاى خمينى قدس سرّه\r\nدر مورد كلام ايشان نكاتى به نظر ما مىرسد :\r\n\r\n","description":"","footnote":"","page_name":" 2887 ","page_number":16},
  {"content":"\r\n\r\nنكته اول : علم اجمالى نسبت ازدواج با مادر يا دختر زن مشتبهه اى كه مادر يا دختر دارد موجب تجيز نمىشود و زانى مىتواند با اجراى اصل عدم زنا نسبت به او ، با مادر يا دختر او ازدواج كند و اين اصل معارض هم ندارد . براى روشن شدن بحث به مثالهاى زير و فرق بين آنها توجه كنيد :\r\nمثال اول / شخصى نذرى كرده است ولى نمىداند كه نذر كرده كه نياز زيد را بر طرف كند كه هزار تومان احتياج دارد يا نذر كرده كه نياز عمرو را بر طرف كند كه هزار تومان بعلاوه يك عبا احتياج دارد ، در اينجا از باب علم اجمالى مىبايست احتياج طرفين را بر طرف كند و نسبت به عبا نيز نمىتواند اصل عدم جارى كند .\r\nمثال دوّم / شخصى نذرى كرده است و نمىداند كه نذر كرده هزار تومان به زيد بدهيد يا به عمرو ، ضمناً احتمال مىدهد كه در مورد عمرو نذر ديگرى هم كرده باشد و آن اينكه اگر متعلق نذر بود يك عبا هم به او بدهد ، در اينجا هر چند اجمالًا مىداند يا بايد هزار تومان به زيد بدهد يا هزار تومان و يك عبا ، به عمرو لكن پرداخت هزار تومان به زيد و عمرو طرفين علم اجمالى است و احتمال وجوب پرداخت عبا ، شبههء بدوى است ، در اينجا اصل نسبت به هزار تومان در طرفين متعارض است و قهراً بايد مراعات علم اجمالى را نموده احتياط كنيم ، ولى نسبت به غير هزار تومان اصل عدم جارى است ، چون ظرف علم اجمالى نيست و شبهه بدوى است .\r\nدر ما نحن فيه ، مسأله از قبيل مثال دوم است چون زانى يقين دارد وقاعى كرده و چون موطوئه مشتبه بوده ، لذا بايد مهر المثل بپردازد لكن نمىداند به شخص الف يا شخص ب ، در اينجا بايد احتياط كند چون اصل عدم جارى نيست ، نه اصل موضوعى و نه اصل حكمى ، يعنى نسبت به موطوئه بودن زنها نمىتواند اصل عدم جارى كند و نسبت به وجوب پرداخت مهر المثل هم نمىتواند اصل عدم جارى كند . چون نسبت به موضوع و حكم علم اجمالى دارد . امّا نسبت به مادر يا دختر امرأة مشتبهه اصل عدم جارى است و معارضى هم ندارد ، هم اصل موضوعى جارى است و هم اصل حكمى . اصل موضوعى : مادر يا دختر مزنىبها ، موضوع\r\n\r\n","description":"","footnote":"","page_name":" 2888 ","page_number":17},
  {"content":"\r\n\r\nحرمت نكاح است . هر كدام از مادر و دختر ، قبل از وقوع زنا ، مادر و دختر مزنى بها نبود و موضوع حرمت نكاح بر آنها منطبق نبود ، استصحاب مىگويد هنوز هم عنوان موضوع حرمت نكاح بر آنها منطبق نيست . اصل حكمى : ازدواج با اين شخص قبل از وقوع زنا حرام نبود ، الان هم حرام نيست .\r\nان قلت : چرا حرمت نكاح را از اطراف علم اجمالى خارج مىكنيد ؟ زانى علم اجمالى دارد كه يا شخص الف كه مادر و دختر ندارد موطوئه شبهة است ، تا پرداخت مهر المثل به او واجب باشد يا شخص ب كه مادر يا دختر دارد موطوئه مشتبهه است و در نتيجه بايد به او مهر المثل بپردازد و از دختر و مادرش نيز اجتناب كند ، در اينجا هر دو اصل موضوعى اطراف علم اجمالى است و همچنين در مورد اصل حكمى ، زانى اجمالًا مىداند يا بايد به موطوئه الف مهر المثل بپردازد يا بايد به موطوئه ب مهر المثل بپردازد و از مادر و دخترش نيز اجتناب كند . در اينجا از باب علم اجمالى بايد احتياط كند و خلاصه چرا « مادر يا دختر مزنى بها بودن » و « لزوم اجتناب از ام و بنت مزنى بها » را از اطراف علم اجمالى موضوعى و حكمى خارج مىكنيد ؟ و شبهه را در مورد اينها ، بدوى مىدانيد ؟\r\nقلت : برخى از موارد است كه ادلّهء اصول هيچ يك از اطراف را شامل نمىشود و ما نحن فيه از آن قبيل نيست . توضيح آن كه : گاهى علم اجمالى داريم و تكليف معلوم بالاجمال بين الطرفين مردّد است و همين امر مانع جريان اصل در اطراف مىشود و آن در جايى است كه عرف در هيچ كدام از طرفين احتمال ترجيح ثبوتى نمىدهد . مثلًا دو ظرف دارد كه يكى نجس است ، اگر يكى سمت راست و ديگرى سمت چپ قرار گرفته باشد ، عرف هيچ احتمال نمىدهد كه سمت راست يا سمت چپ قرار گرفتن ثبوتاً مرجّح باشد و اصالة الطهارة كاسهء سمت راست يا سمت چپ را بالخصوص شامل شود دون ديگرى ، چنين احتمالى را عرف هرگز نمىدهد و ثبوتاً محتمل نيست . بنابراين چون كل شىء طاهر يقيناً هر دو طرف را نگرفته و اگر بخواهد فقط يكى از اينها را بگيرد ترجيح بلا مرجّح است لذا در هيچ طرف نمىتوانيم اصالة الطهارة جارى كنيم .\r\n\r\n","description":"","footnote":"","page_name":" 2889 ","page_number":18},
  {"content":"\r\n\r\nولى برخى موارد هست كه در نظر عرف يك طرف بخصوصه مرجح ثبوتى دارد يعنى اگر شارع مقدس در خصوص آن طرف اصل را جارى كند بر خلاف مرتكزات عرف نيست و عرف آن را بعيد نمىشمارد . در چنين مواردى عرف يقين دارد كه دليل اصل نسبت به آن كه ثبوتاً مرجحى ندارد تخصيص خورده و اصل جارى نيست ولى جريان اصل در طرف ديگر مشكوك است . عموم دليل اصل اقتضاء مىكند كه در آن طرف اصل را جارى بدانيم و ما نحن فيه از اين قبيل است .\r\nدر ما نحن فيه يكى از دو نفر موطوئه مشتبهه هستند ، زنى كه مادر يا خواهر دارد يا ديگرى ، معلوم نيست . در اينجا احتمال اين كه مادر يا خواهر داشتن يا نداشتن نسبت به مهر المثل از مرجحات ثبوتى باشد ، هيچ محتمل نيست يعنى عرف هيچ احتمالى نمىدهد كه واجب باشد فقط به زنى كه مادر يا خواهر دارد مهر المثل بپردازد ، يا بالعكس ، چنين احتمالى خلاف مرتكزات عرف است و لذا از نظر عرف شمول اصالة البراءة از اداء مهر المثل ، نسبت به طرفين مساوى است و چون اصل در طرفين تساقط مىكنند به مقتضاى علم به تكاليف بايد احتياط كنيم . ولى نسبت به لزوم اجتناب از مادر يا خواهر اگر شارع مقدّس ، اجتناب را لازم نداند و اجازهء نكاح بدهد خلاف مسلّمات و مرتكزات عرف نيست . همچنانكه مرحوم سيد فتوا مىدهند پس مانعى ندارد كه شارع مقدّس در مورد زنى كه مادر يا خواهر دارد حكم كند كه اين را مزنى بها فرض نكن و اگر خواستى مادر يا دختر او را بگيرى مانعى ندارد حالا كه چنين امرى خلاف فهم عرفى نبود مىتوانيم به عمومات استصحاب يا عموم « كل شيء لك حلال » تمسك كرده و حكم به جواز نكاح با آنها بنماييم .\r\nنتيجه آن كه : با اجراء استصحاب موضوعى و حكمى در مورد مادر يا دختر امرئهء مشتبه‌اى كه مادر يا دختر دارد ، حكم به جواز نكاح با آنها مىكنيم .\r\nنكته دوم / به نظر ما ادلّهء برائت شرعى شامل اطراف علم اجمالى مىگردند بلى چنانچه معلوم بالا جمال ما تكليف الزامى از يك سنخ ( وجودى يا عدمى ) باشد ادلّهء احتياط شرعى مقدم بوده و احتياط را لازم مىداند و ما نحن فيه معلوم بالاجمال ما از يك سنخ نيست تا احتياط لازم باشد . توضيح آن كه :\r\n\r\n","description":"","footnote":"","page_name":" 2890 ","page_number":19},
  {"content":"\r\n\r\nبه نظر ما طبق قواعد عامه ترخيص در اطراف علم اجمالى اشكالى ندارد و لذا شمول ادله اصول نسبت به اطراف علم اجمالى ثبوتاً مانعى ندارد و همان جمعى كه ما بين حكم ظاهرى و واقعى در شبهات بدويه كرده‌اند در اطراف علم اجمالى نيز جارى است يعنى حكم واقعى در موارد مشتبه فعلى نيست بلكه شأنى است .\r\nبنابراين ترخيص در جميع اطراف علم اجمالى اشكال ثبوتى ندارد . از نظر اثباتى از روايت مسعدة بن صدقه « كل شىءٍ هو لك حلال حتى تعلم انّه حرام بعينه » كه غايت حليت ظاهرى را علم تفصيلى قرار داده است ، استفاده مىشود كه در موارد علم اجمالى هم اصالة الحلّ جارى است ، بنابراين طبق اين روايت شارع مقدس اجازه مخالفت علم اجمالى را داده است .\r\nمرحوم آقاى داماد رحمه الله مىفرمودند كه روايات متعددى در ابواب مختلف فقهى هست كه از مجموع آنها استفاده مىشود كه حكم واقعى در موارد و علم اجمالى فعلى است و احتياط در اطراف آن لازم است . از اين كه در مورد ماءين مشتبهين فرموده‌اند : « يهريقهما و يتمّم » و در مورد ثوبين مشتبهين دستور داده‌اند كه در هر دو لباس نماز بخوانيم ، در مورد ميتهء مشتبه با مذكى دستور داده شده كه « يرميهما الى الكلاب » ، در مورد اشتباه قبله دستور داده شده كه به چهار طرف نماز بخوانيم و موارد ديگر ، از مجموع روايات متفرق قاعده عامى استفاده مىشود كه در اطراف علم اجمالى احتياط لازم است ، خواه در شبهات تحريميه و خواه در شبهات وجوبيه و عدم فعليت حكم واقعى مخصوص شبهات بدويه است نه شبهات مقرون به علم اجمالى .\r\nبه نظر ما اصل اصطياد قاعده صحيح است و از كثرت موارد مىفهميم كه اين احتياط اختصاص به بابى از ابواب فقهى ندارد لكن استفادهء قاعدهء عمومى وسيعى كه تمام اقسام علم اجمالى را شامل شود صحيح نيست چون تمام اين موارد داراى خصوصياتى است كه اصطياد قاعده اى فراتر از اين خصوصيات صحيح نيست .\r\nمورد اول / احتياط در موارد علم اجمالى كثير در كثير از اين روايات استفاده نمىشود مثلًا موردى كه مىدانم هزار اناء از اين سه هزار اناء نجس است . ما اگر\r\n\r\n","description":"","footnote":"","page_name":" 2891 ","page_number":20},
  {"content":"\r\n\r\nبخواهيم لزوم احتياط در اطراف علم اجمالى را از روايات متفرق استفاده كنيم ، دليلى بر لزوم احتياط در چنين مواردى نداريم زيرا تمام آن موارد مختلف فقهى ، علم اجمالى قليل در قليل است و فهم عرفى هم به تناسب حكم و موضوع چنين نيست كه الغاء خصوصيت كند زيرا احتياط در موارد علم اجمالى قليل در قليل نوعاً حرجى نيست بر خلاف كثير در كثير كه نوعاً حرجى است و لذا برخى روايات در برخى از موارد علم اجمالى كثير در كثير حكم به برائت نموده است . دو روايت ابى الجارود دربارهء پنير مىفرمايد : « اذا علمت انه ميتة فلا تأكله و ان لم تعلم فاشتر و بع و كل ، و الله انى لاعترض السوق ، فاشترى بها اللحم و السمن و الجبن ، و اللّه ما اظنّ كلهم يسمّون هذه البربر و هذه السودان » « 1 »\r\nآقايان اين روايت را نوعاً با خروج از محلّ ابتلاء توجيه مىكنند ، لكن در مورد تجّار و كسبه اى كه پنير خريدوفروش مىكنند نوعاً همهء پنيرها محل ابتلاء آنها است منتهى شارع مقدس ملاحظه كرده كه اگر احتياط لازم باشد باعث حرج مىشود و اگر قرار باشد در علم اجمالى كثير در كثير مسلمين احتياط كنند مشكله اى جدّى پيش مىآيد و لذا ارفاق كرده و تسهيلًا للعباد لزوم احتياط را برداشته است .\r\nمورد دوم / علم اجمالى در مورد احكامى كه تدريجاً حاصل مىشود - مثلًا زن مىداند چند روز از ماه حيض مىشود و مردد است بين روزهاى اول يا وسط يا آخر ماه ، آيا در اين موارد كه حكم خود معلوم بالاجمال ( نه موضوع آن ) تدريجاً حاصل مىشود احتياط لازم است ؟ اين رواياتى كه در موارد خاصه احتياط را لازم دانسته همگى در مورد تكاليفى است كه فعلى است و تعدّى لزوم احتياط به موارد تكاليف تدريجى بلا وجه است .\r\nمورد سوم / مواردى كه معلوم بالاجمال ما خطاب مردّد بين الخطابين باشد مانند كسى كه مىداند يا دعا عند رؤية الهلال واجب است يا فرستادن صلوات هنگامى كه نام مبارك حضرت محمّد صلى الله عليه و آله برده مىشود . كه مرحوم شيخ در قطع\r\n\r\n\r\n","description":"","footnote":"\r\n( 1 ) وسائل 25 / 119 ، باب 61 از ابواب اطعمه مباحه ، حديث 5 .\r\n","page_name":" 2892 ","page_number":21},
  {"content":"\r\n\r\nرسائل وجوه مختلفى براى آن ذكر كرده‌اند و به طور قطعى اظهار نظر نكرده‌اند بلكه بعد از بيان احتمالات مختلف و ادله آن فرموده‌اند : « الاقوى من هذه الوجوه هو الوجه الثانى [ / عدم جواز المخالفة مطلقاً 
  ] ثم الاول [ الجواز مطلقاً 
  ] ثم الثالث [ جواز المخالفة فى الشبهة الموضوعية دون الحكمية 
  ] » .\r\nمورد چهارم مواردى كه حكم معلوم بالاجمال ما واحد بالنوع نيستند مثلًا زنى كه نمىداند حائض است يا مستحاضه ، علم اجمالى دارد يا مباشرت بر او حرام است يا نماز بر او واجب .\r\nمورد پنجم خنثاى مشكل بنابراين كه او را طبيعت ثالثه ندانيم اجمالًا مىداند يا احكام مردان را دارد يا احكام بانوان را .\r\nنسبت به اين موارد هم اگر بخواهيم از روايات خاصه الغاء خصوصيت كنيم محلّ مناقشه است .\r\nمورد ششم ما نحن فيه : زانى اجمالًا مىداند يا بايد به موطوئه الف مهر المثل بپردازد يا بايد علاوه بر پرداخت مهر المثل به موطوئه ب از نكاح با مادرش هم اجتناب كند . نسبت به مهر المثل حكم به وجوب احتياط مىكنيم لكن نسبت به حرمت نكاح كه اختلاف سنخ دارند دليلى ندارد كه از عمومات ادله برائت رفع يد كنيم .\r\nنتيجهء بحث آن كه : اگر موطوئه مردد بين دو زنى بود كه فقط يكى از آنها مادر يا دختر دارد ازدواج با آنها بلا مانع است خواه موطوئه ، زانيه باشد يا مشتبهه .\r\n\r\n[ لا فرق فى الزنا بين كونه اختيارياً أو اجبارياً أو اضطراريّاً 
  ]\r\n\r\nمتن عروه :\r\n« مسأله 33 : لا فرق فى الزنا بين كونه اختيارياً أو اجبارياً أو اضطراريّاً و لا بين كونه حال النوم أو اليقظة و لا بين كون الزانى بالغاً أو غير بالغ و كذا المزنى بها بل لوا دخلت الامرأة ذكر الرضيع فى فرجها نشر الحرمة على اشكال ، بل لو زنا بالميتة فكذلك على اشكال ايضاً و أشكل من ذلك لو أدخلت ذكر الميت المتصل و امّا لو أدخلت الذكر المقطوع ، فالظاهر عدم النشر » . « 1 »\r\n\r\n\r\n","description":"","footnote":"\r\n( 1 ) استاد مد ظله : تذكر نكته‌اى در اينجا مناسب است ، متن فقهى كه با حواشى فقهاء چاپ مىكنند بايد آخرين\r\n","page_name":" 2893 ","page_number":22},
  {"content":"\r\n\r\n« لا فرق فى الزنا بين كونه اختيارياً أو اجبارياً أو اضطرارياً »\r\nمراد مرحوم سيد از اجبارى ، اكراهى است نه جبر در مقابل اختيار يعنى گاهى زنا در اثر تهديد و فشار شخصى صورت مىگيرد زناى اكراهى و به تعبير مرحوم سيد قدس سرّه اجبارى است و گاهى در اثر فشار حوادث و پيش‌آمدها رخ مىدهد كه زناى اضطرارى است ( به همان اصطلاح فقهى ) و اگر در اثر فشار نباشد زناى اختيارى است پس مراد از اختيار اختيار فقهى است كه مىگويند : من شرائط العقد الاختيار فلا يصح بيع المكره . . . و اختيارى در مقابل جبر ( مسلوب الاختيار ) منظور نيست و زناى بدون اراده را در عبارت بعد مطرح مىكنند مثلًا اگر زانى خواب باشد .\r\nدر هر حال مرحوم سيد مىفرمايند : در نشر حرمت فرقى نيست كه زانى در عمل زنا معذور باشد يا خير . خوب ، در اين كه به اين عمل زنا گفته مىشود بحثى نيست منتهى بحث در اين است كه چنين زنايى هم نشر حرمت مىكند يا خير ؟\r\n\r\nدليل نشر حرمت در زناى شخص معذور\r\nادله اى كه دلالت مىكند زانى نمىتواند مادر يا دختر مزنى بها را بگيرد يا رواياتى مىگويد پدر و پسر زانى نمىتوانند خود مزنى بها را بگيرند ، اين ادله اطلاق دارد و اطلاقش شامل زناى اكراهى و اضطرارى هم مىشود و تابع ثبوت حكم تكليفى نيست و حديث رفع حكم تكليفى و مؤاخذاتى كه تابع حكم تكليفى است بر مىدارد خواه دنيوى و خواه اخروى . بنابراين زناى اجبارى يا زناى بچّه ، حدّ ندارد و عقاب اخروى هم ندارد لكن نشر حرمت چون دائر مدار حكم تكليفى نيست ثابت است .\r\n\r\nفرمايش مرحوم آقاى خويى رحمه الله\r\nايشان مىفرمايند بايد بين احكام زانى و احكام مزنى بها تفصيل بدهيم و بگوييم\r\n\r\n\r\n","description":"","footnote":"\r\nفتاواى آنها را در نظر بگيرند . عروه پانزده حاشيه كه جامعه مدرسين چاپ كرده ، در مورد حاشيه مرحوم آقاى خوئى دچار اشتباه شده‌اند و از روى حاشيه مستقل چاپ كرده‌اند در حالى كه آخرين فتاواى ايشان در عروه اى كه تنها با حاشيه ايشان چاپ شده است موجود است ( عروه چاپ مدينة العلم ) ، آخرين حواشى ايشان در مورد اين مسأله كاملًا با حواشى عروه چاپ جامعه متفاوت است .\r\n","page_name":" 2894 ","page_number":23},
  {"content":"\r\n\r\nدر زناى اجبارى يا اضطرارى زانى مىتواند مادر يا دختر مزنى بها را بگيرد ولى مزنى بها نمىتواند با پدر يا پسر زانى ازدواج كند . امّا جواز نكاح زانى با مادر و خواهر مزنى بها به اين جهت است كه هر چند اطلاقات ادلهء نشر حرمت شامل زناى اجبارى ، و اضطرارى هم مىشود لكن حديث رفع به دو تقريب حرمت نكاح را بر مىدارد :\r\nالف چون مرفوع به حديث رفع اختصاص به احكام تكليفى و مؤاخذه ندارد بلكه حديث رفع احكام وضعى را هم بر مىدارد و مفاد حديث اين است كه عملى كه عن اكراه صادر شده باشد شرعاً كأن لم يكن محسوب مىشود نه حكمى بر آن بار مىشود و نه عقوبتى مگر موردى كه دليلى بر ثبوت حكم در خصوص عناوين مأخوذه در حديث رفع داشته باشيم مانند قتل خطائى و چون در مورد زناى اكراهى و اضطرارى بالخصوص دليل خاصّى بر ثبوت نشر حرمت نداريم مقتضاى اطلاق حديث رفع ، رفع حرمت نكاح است .\r\nب بگوييم حديث رفع ، فقط عقوبت و مؤاخذه را بر مىدارد لكن چون حرمت نكاح مادر و دختر مزنى بها بر زانى حكمى عقوبتى است ، لذا اگر زنا اكراهى يا اضطرارى باشد حديث رفع اين حكم عقوبتى را بر مىدارد نتيجه آن كه به خاطر حديث رفع نكاح زانى با مادر و دختر مزنى بها جايز است اگر زنا اكراهى يا اضطرارى باشد .\r\nاما حرمت نكاح مزنىبها با پدر و پسر زانى حديث رفع رافع حرمت ابدى نيست چون اين حديث ارفاقى است بر شخص مكره و مضطرّ و . . . و اصلًا ناظر به ديگران نيست بنابراين اطلاق ادلهء حرمت مزنى بها بر پدر و پسر زانى محكّم است و حكم مىكنيم كه آنها نمىتوانند با مزنى بها ازدواج كنند .\r\n\r\nبررسى كلام مرحوم آقاى خويى رحمه الله\r\nاگر گفتيم كه چهار حكمى كه در اين باب هست يكسان است و باب زنا از ملحقات باب مصاهرت است و يك نوع قرب و نزديكى در تمام اين موارد فرض\r\n\r\n","description":"","footnote":"","page_name":" 2895 ","page_number":24},
  {"content":"\r\n\r\nشده است همچنانكه از كلمات سيد مرتضى و فخر المحققين استفاده مىشود كه يكسان بودن حكم اين چهار مورد از مسلمات است و اين موارد از نظر حكم قابل تفكيك نيستند ، مىگوييم مقتضاى اطلاق ادله نشر حرمت ، ثبوت حرمت در تمامى چهار فرض است . و حديث رفع يا به خاطر اين كه فقط مؤاخذه را بر مىدارد شامل اين مورد نمىشود يا به جهت اين كه چون ناظر به رفع حكم از غير زانى نيست ، حرمت نكاح مزنى بها با پدر يا پسر زانى را بر نمىدارد و از آنجا كه حكم نكاح زانى با مادر يا دختر مزنى بها با اين حكم متحد است در تمام صورتهاى چهارگانه منكر نشر حرمت مىشويم و اگر مانند ابن زهره در غنيه گفتيم دليلى ندارد كه احكام اين چهار مورد يكى باشد پس اگر حديث رفع ، عموم آثار را بر دارد كه فرمايش مرحوم آقاى خوئى تمام مىشود .\r\nو اگر گفتيم مرفوع با حديث رفع ، خصوص مؤاخذه است اعم از دنيوى و اخروى ، ( همچنانكه به نظر ما مىرسيد و به تفصيل بحث كرديم ) چون ثابت نيست كه نشر حرمت جنبهء عقوبتى داشته باشد و شايد به جهت قربى باشد كه در اثر زنا حاصل شده و يك نوع مصاهرت تنزيلى است ، نمىتوانيم با حديث رفع ، حرمت را بر داريم و طبق اطلاقات ادلهء نشر حرمت حكم مىكنيم كه در تمامى چهار صورت نكاح حرام است هر چند زنا عن اكراه او اضطرارٍ صورت گرفته باشد و الله العالم .\r\n« * و السلام * »\r\n\r\n","description":"","footnote":"","page_name":" 2896 ","page_number":25},
  {"content":"\r\n\r\n\r\n27 / 1 / 1380 دوشنبه درس شمارهء ( 311 ) كتاب النكاح / سال سوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر جلسهء قبل مسألهء زناى شخص مكره و مضطر را بررسى كرديم در اين جلسه ابتدا ادامهء آن را پى مىگيريم سپس به بررسى حكم زناى شخص خواب و زنا به ادخال ذكر الرضيع او الميت او بالميتة پرداخته و به دليل انصراف يا اجمال ادله نسبت به اين موارد آنها را موجب نشر حرمت نمىدانيم . آنگاه حكم زناى غير بالغ را بررسى كرده و در مورد ام و بنت مزنى بها چون الغاء خصوصيت از « رجل » صحيح نيست ، قائل به عدم نشر حرمت مىشويم ولى در مورد ازدواج پدر زانى صغير همچنين پسر او با مزنى بها به دليل روايت كاهلى قائل به نشر حرمت مىشويم و بالاخره در مورد زناى به غير بالغه با الغاء خصوصيت از « مرئه » در همهء موارد اربعه ، آن را موجب نشر حرمت خواهيم دانست .\r\n* * * \r\n[ لا فرق فى الزنا بين كونه اختيارياً او اجبارياً او اضطرارياً 
  ]\r\n\r\nمتن عروه :\r\nمسأله 33 : لا فرق فى الزنا بين كونه اختيارياً او اجبارياً او اضطرارياً\r\n\r\nالف ) پيگيرى فرمايش استاد - مد ظلّه در حكم زناى مكره و مضطر :\r\nاز نظر عرف در جايى كه انسان استحقاق دخول ندارد اگر دخولى و لو مكرهاً يا مضطراً صورت گيرد عنوان « زنا » صدق مىكند . امّا چون مبناى ما در حديث رفع تنها بر رفع مؤاخذات استوار است ، لذا اگر زنا از روى اكراه و يا اضطرار واقع شود به اقتضاى اطلاقات ادلهء نشر حرمت موجب حرمت ام و بنت مزنى بها بر زانى و حرمت مزنى بها بر پدر و پسر وى كه از احكام وضعيهء اين عمل است مىشود .\r\nبلى در دو صورت مىتوان بين اين چهار حكم تفكيك كرد و قائل به حرمت مزنى بها بر پدر و پسر زانى و عدم حرمت ام و بنت مزنى بها بر زانى شد .\r\n\r\n","description":"","footnote":"","page_name":" 2897 ","page_number":26},
  {"content":"\r\n\r\nاول : اينكه قائل شويم حرمت ام و بنت مزنى بها بر زانى به مناط عقوبت زانى است نه حصول يك نحوه اتصال و قرابت خاصى كه مانع از ازدواج با او گردد ، در اين صورت ام و بنت مزنى بها بر زانى مكره يا مضطر به دليل حديث رفع كه مؤاخذه و عقوبت را رفع مىكند حلال ، ولى مزنى بها بر پدر و پسر وى حرام خواهد بود .\r\nلكن مناط عقوبت در اين دو مورد محرز نيست بلكه ظاهر فتاواى جمعى از فقها بر اين است كه هر چهار مورد به يك مناط ( اتصال و قرابت خاصى ) تحريم شده و اگر نپذيريم كه اتحاد مناط حكم در چهار مورد محرز است ، ولى قطعاً عدم اتحاد مناط محرز نيست و چون در مورد حرمت مزنى بها بر پدر يا پسر زانى ملاك حكم عقوبت نيست پس نمىتوان مناط عقوبت را در دو مورد ديگر قطعى دانست . بنابراين تفكيك در احكام اربعه و قول به عدم حرمت ام و بنت مزنى بها بر زانى مكره و مضطر و حرمت مزنى بها بر پدر و پسر وى صحيح نيست .\r\nان قلت : شما در مسأله وطى به شبهه گفتيد كه الحاق آن به زنا صحيح نيست ، چون ملاك حرمت ابدى در زنا مىتواند عقوبت باشد .\r\nقلت : مجرّد احتمال مناط بودن عقوبت در عدم الحاق وطى به شبهه كافى است ولى در بحث ما براى رفع يد از عمومات نشر حرمت بايد اثبات شود كه مناط حكم زنا ، عقوبت است تا در موارد معذوريت مكلف حكم ثابت نباشد .\r\nدوم : مبناى رفع جميع الآثار را در حديث رفع بپذيريم كه در اين صورت نسبت به ام و بنت مزنى بها حكومت دارد و رافع حرمت ازدواج آنها با زانى مكره و مضطر است اما نسبت به حرمت مزنى بها بر پدر و پسر زانى حكومت ندارد . زيرا حديث رفع تنها نسبت به خود مكره و يا مضطر رافع حكم است نه نسبت به ديگران همچون پدر يا پسر او .\r\nنتيجه اينكه ، چون ما تعدد مناط را محرز ندانسته و قائل به رفع جميع الآثار در حديث رفع نيستيم ، زناى مكره و مضطر را مانند شخص مختار موجب نشر حرمت\r\n\r\n","description":"","footnote":"","page_name":" 2898 ","page_number":27},
  {"content":"\r\n\r\nدر همهء موارد چهارگانه مىدانيم\r\n\r\nب ) بررسى حكم زناى شخص خواب :\r\nمتن عروه : و لا ( فرق ) بين كونه حال النوم او اليقظة . . . بل لو ادخلت الامرأة ذكر الرضيع فى فرجها نشر الحرمة على اشكال « 1 » بل لو زنا بالميتة فكذلك على اشكال ايضاً و اشكل من ذلك لو ادخلت ذكر الميت المتصل و اما لو ادخلت الذكر المقطوع فالظاهر عدم النشر .\r\nمراد سيد رحمه الله از زناى حال النوم زنايى است كه در خارج توسط شخص خواب واقع شود نه اينكه در خواب ببيند زنا كرده ولى خارجاً عملى واقع نشده باشد .\r\nايشان مورد را هم مانند زناى مكره و مضطر موجب نشر حرمت مىدانند .\r\n\r\n1 ) نقل كلام مرحوم آقاى حكيم و مرحوم آقاى خويى :\r\nمرحوم آقاى حكيم پس از پذيرفتن صدق عنوان زنا عرفاً ، به جهت شمول اطلاقات نسبت به اين مورد ، آن را موجب نشر حرمت مىدانند .\r\nولى مرحوم آقاى خويى مىفرمايند : مفهوم زنا متقوم به « قصد » است و چون شخص خواب قصد زنا ندارد ، عنوان « زنا » متحقق نيست . حتى رواياتى كه همچون صحيحهء عيص بن قاسم ميزان حرمت را « افضاء » دانسته‌اند نمىتواند دليل بر شمول حكم نسبت به موردى كه فاعل مانند شخص خواب ، قاصد نيست باشد زيرا « افضاء » به معناى « انهاء » است و مراد در اينجا انهاء العمل الى الزنا است بنابراين در « افضاء » نيز مانند « زنا » قصد ، معتبر است لذا زناى شخص خواب موجب نشر حرمت نيست .\r\n\r\n2 ) بررسى كلام مرحوم آقاى خويى توسط استاد - مد ظلّه - :\r\nاز عبارت مرحوم آقاى خويى استفاده مىشود كه ايشان علاوه بر « زنا » در مفهوم « افضاء » هم قصد را معتبر مىدانند ولى به نظر مىرسد كه مفهوم « افضاء » معناى اعمّى است زيرا افضاء در لغت به معناى مجامعت است « 2 » ، مفهوم مجامعت و\r\n\r\n\r\n","description":"","footnote":"\r\n( 1 ) ظاهر كلمه « على اشكال » پس از ذكر فتوا اين است كه احتياط در اين موارد احتياط استحبابى است .\r\n( 2 ) ( توضيح بيشتر ) در صحاح ، قاموس و غير آن افضاء را به مجامعت معنا كرده‌اند ، البته در قاموس معناى\r\n","page_name":" 2899 ","page_number":28},
  {"content":"\r\n\r\nجمع شدن به دخول در خواب بدون قصد و اختيار هم عرفاً صدق مىكند ، ولى صدق زنا در موارد عدم اختيار همچون وطى شخص خواب محلّ تأمّل است .\r\nان قلت : عرفاً زنا تنها در موردى كه فعل انجام شده قبيح باشد اطلاق مىشود و به عبارت ديگر به نظر مىرسد كه از كلمه « زنا » و مشتقات آن عرفاً معناى قبح متبادر شود و لذا در مواردى كه شخص مكلف به جهت عدم اختيار يا جهل در انجام كار معذور است اين واژه اطلاق نمىشود .\r\nقلت : كلمه « زنا » همچون قتل نفس مىتواند مفهوم عامّى باشد و تبادر معناى قبح در پاره‌اى از مصاديق آن باشد و اين معناى قبح در اصل مفهوم عامّ و كلّى آن مندرج نباشد .\r\nبه هر حال مرحوم آقاى خويى ادعا مىكنند كه چون در صدق كلمه « زنا » يا « افضاء » اختيار و قصد معتبر است ، شامل زناى شخص خواب نمىشود و مرحوم آقاى حكيم زناى شخص خواب را عرفاً زنا مىدانند و هيچ كدام بر مدعاى خود نه تقريبى مىآورند و نه مثالى ذكر مىكنند ، ولى ما در اينجا بحث را به گونه‌اى ديگر دنبال مىكنيم كه نياز به فهم مدلول « زنا » و مانند آن نداشته باشد .\r\n\r\n3 ) نظر استاد - مد ظلّه - :\r\nبه نظر ما حتى اگر كلمهء « زنا » يا « افضاء » را از نظر لغت اعم دانسته و قيد اختيار و قصد را در آن معتبر ندانيم باز در اين گونه موارد نادر مىتوان ادعاى انصراف يا لا اقل وجود قدر متيقنى كه موجب اجمال شود « 1 » نمود . البته ما قائل نيستيم كه در\r\n\r\n\r\n","description":"","footnote":"\r\nمجرد خلوت با زن را ( خواه به مجامعت بيانجامد يا نيانجامد ) براى افضاء ذكر كرده است ولى اين معنا در روايات خصوصاً روايت محلّ بحث ما قطعاً مراد نيست .\r\nبه هر حال از كلمات اهل لغت بر مىآيد كه افضاء در اصل لغت به معناى وصول به فرجه و فضاى شيء يا شخص ديگر مىباشد ، و لذا وقتى گفته مىشود « افضى الرجل الى امرأته » ، معناى كنايى مجامعت از اين جمله استفاده مىگردد ، وصول ، در موارد نزديكى غير اختيارى هم به روشنى صدق مىكند ، بنابراين اگر در اطلاق مجامعت در موارد عدم اختيار ترديد كنيم ، در شمول واژه « وصول » در اين موارد نمىتوان تأمّل نمود ، در ضميمه درس برخى از عباير لغويان را درباره لفظ افضاء خواهيم آورد .\r\n( 1 ) انصراف به اين معنا است كه دليل قطعاً اين موارد را نمىگيرد ، البته ممكن است حكم ثبوتى تعميم داشته\r\n","page_name":" 2900 ","page_number":29},
  {"content":"\r\n\r\nهمه جا الفاظ از افراد نادر منصرف است و يا وجود قدر متيقن موجب اجمال لفظ نسبت به فرد غير متيقن مىشود ، ولى گاهى با توجه به تناسبات حكم و موضوع ، عرف در شمول لفظ نسبت به يك فرد نادر به ترديد مىافتد و بدون سؤال مجدد قائل به شمول لفظ به آن فرد نادر نمىگردد . مثلًا دخولى كه موجب استقرار تمام المهر شود را عرف از دخول شخص خواب كه توسط زن اعمال شده و فرد نادرى است ، منصرف مىداند و يا اگر براى « اكل » حكم خاصى بود هر چند در ماده يا هيأت » اكل « اختيار فاعل نخوابيده ولى گاهى با ملاحظهء تناسبات حكم و موضوع در بعضى موارد ، عرف نسبت به شمول حكم به اكل در خواب به مشكل مىافتد و لفظ را از اين جهت مجمل يا منصرف مىبيند .\r\nدر اينجا نيز و لو ما معناى لفظ را از نظر لغت عام بدانيم لكن بىترديد ، عرف نسبت به ترتب اين احكام بر زناى شخص خواب به مشكل مىافتد و اگر با توجه به تناسبات حكم و موضوع ، لفظ را از آن منصرف نداند لا اقل به خاطر وجود قدر متيقن ( زناى شخص بيدار ) نسبت به زناى شخص خواب متحير مىماند و لفظ را نسبت به اين گونه افراد مجمل مىداند لذا چنين مواردى مصداق اصالة العموم و الاطلاق نيست « 1 » و موجب نشر حرمت نيست .\r\nهمين تقريب نسبت به فقرات ديگر اين مسأله يعنى ادخال المرأه ذكر الرضيع فى فرجها و زناى بالميتة و ادخال المرأة ذكر الميت المتصل نيز جارى است و اطلاقات شامل اين موارد نمىشود لذا نمىتوان حكم به نشر حرمت در اين موارد كرد . از همه واضح تر عدم شمول عنوان « زنا » نسبت به ادخال الذكر المقطوع است لذا عدم\r\n\r\n\r\n","description":"","footnote":"\r\nباشد ولى اين دليل به تعميم نظر ندارد ، ولى در قدر متيقن دليل اجمالى دارد و ممكن است مراد از آن عام باشد . به هرحال هر دو تنها نسبت به مورد اقلّ اعتبار و حجّيت دارد .\r\n( 1 ) ما مكرّر گفته‌ايم كه مواردى كه عرف در فهم مفاد به ترديد مىافتد و به طور روشن حكم مسأله را از دليل استفاده نمىكند مشمول اصالة العموم يا اصالة الظهور نيست و به طور كلى ما دليلى نداريم كه در باب الفاظ ، ظنّ حجّت باشد ، بلكه محاورات بر مبناى اطمينان نوعى با غفلت نوعى از احتمال خلاف استوار است و در بحث ما قطعاً اطمينان نوعى يا غفلت نوعى در كار نيست .\r\n","page_name":" 2901 ","page_number":30},
  {"content":"\r\n\r\nنشر حرمت در اين مورد قطعى و مسلم است .\r\n\r\nج ) بررسى حكم زناى غير بالغ :\r\n\r\nمتن عروه :\r\nو لا ( فرق ) بين كون الزانى بالغاً او غير بالغ و كذا المزنى بها\r\n\r\n1 ) استدلال مرحوم آقاى خويى :\r\nمرحوم سيد زناى غير بالغ را همانند بالغ موجب نشر حرمت مىدانند ولى مرحوم آقاى خويى مىفرمايند : موضوع در تمام روايات باب « رجل » و « شاب » است و اين دو عنوان شامل غير بالغ نيست و چون احتمال دارد اين احكام از باب تاديب و عقوبت جعل شده باشد نمىتوان از بالغ الغاء خصوصيت كرد و حكم را نسبت به غير بالغ هم شامل دانست همان گونه كه عين اين مطلب را در باب لواط صغير قائل شده‌ايم . بلى تنها در مسألهء حرمت مزنى بها بر پدر زانى ، معتبرهء كاهلى در مورد خصوصى صبى وارد شده است . عبد الله بن يحيى الكاهلى قال : سئل ابو عبد الله عليه السلام و انا عنده عن رجل اشترى جارية و لم يمسّها فامرت امرأته ابنه و هو ابن عشر سنين ان يقع عليها فوقع عليها فما ترى فيه ؟ فقال اثم الغلام و اثمت امه و لا ارى للاب اذا قربها الابن ان يقع عليها الحديث « 1 » و چون اتحاد مناط در همهء احكام اربعه ثابت نيست تنها در خصوص اين مورد ممكن است به اين دليل تمسك شود . سپس مىفرمايند : ولى چون همين قضيه در نقل ديگر هم آمده و در آن امام صادق عليه السلام به جواز امساك و عدم تحريم حكم نموده‌اند « 2 » و اين دو روايت ناظر به دو قضيه نيست تا بتوان بين آن دو به زناى قبل از وقاع پدر و بعد از وقاع او حمل كند ( چنانچه شيخ طوسى رحمه الله چنين جمع كرده است ) لذا با تعارض در نقل در يك قضيهء واحده هر دو از حجيت ساقط مىشوند . بنابراين زناى صبى غير بالغ موجب حرمت مزنى بها بر پدرش مانند ديگر موارد نمىشود .\r\n\r\n\r\n","description":"","footnote":"\r\n( 1 ) وسائل 20 : 419 / 25977 ابواب ما يحرم بالمصاهرة ، باب 4 ، ح 2 .\r\n( 2 ) مرازم قال سمعت ابا عبد الله عليه السلام و سئل عن امرأة امرت ابنها ان يقع على جارية لابيه فوقع فقال : اثمت و اثم ابنها و قد سألنى بعض هؤلاء عن هذه المسألة فقلت له امسكها فانّ الحلال لا يفسده الحرام ، وسائل 20 : 420 / 25979 ، همان باب ، ح 4 .\r\n","page_name":" 2902 ","page_number":31},
  {"content":"\r\n\r\n\r\n2 ) مناقشهء استاد - مد ظلّه - به كلام مرحوم آقاى خويى :\r\nاولًا : ثابت نيست كه هر دو روايت از يك قضيهء واحده‌اى كه در خارج واقع شده سؤالى نموده باشند چون زنان نوعاً از اينكه شوهرانشان با ديگرى ازدواج كنند يا با امه‌اى معاشرت داشته باشند پرهيز دارند لذا اينكه به فرزندان غير بالغ كه هنوز خود را چندان مكلف به رعايت حلال و حرام نمىدانند يا هنوز با مسائل شرعى آشنا نشده‌اند دستور مىدهند كه با جاريهء پدر وقاع كرده و پدر را از مباشرت با كنيزش محروم كنند ، اين امرى است عادى و تعدد چنين وقايعى در خارج و تكرر سؤال از حكم آن ، دور از انتظار نيست . در خود اين دو روايت هم قرينه‌اى بر اتحاد قضيه وجود ندارد تا جمعى كه شيخ طوسى رحمه الله كرده صحيح نباشد .\r\nثانياً : بر فرض كه هر دو فرمايش امام عليه السلام ناظر به يك واقعه باشد باز منافاتى بين دو كلام نيست زيرا عدم تحريم در روايت مرازم با توجه به اينكه مىفرمايد : بعض هؤلاء از من پرسيد و من چنين جوابى دادم ، از باب تقيه بوده چون وجهى ندارد كه هنگام بيان حكم بفرمايند من به بعضى از آنها اين گونه جواب دادم جز اينكه اشاره به تقيه‌اى بودن حكم كنند و اينكه حساب آنها از پيروانشان جدا است . لذا حرمت مزنى بها بر پدر با وقاع پسر غير بالغ بلا اشكال است . حال آيا مىتوان اين حكم را به دليل همين روايت به موارد ديگر هم تسرى داد ؟\r\nنسبت به حرمت ام و بنت مزنى بها بر خود كسى كه پيش از بلوغ زنا كرده خيلى مشكل است چون اتحاد مناط را ما احراز نكرده‌ايم و با وجود احتمال اينكه حرمت در اين دو مورد از باب تاديب و عقوبت باشد ، نمىتوان حرمت را به آن دو تسرّى داد .\r\nبلى بعيد نيست بتوان حكم حرمت مزنى بها بر فرزند شخصى كه پيش از بلوغ زنا كرده را از آن فهميد زيرا متفاهم عرفى ، عدم فرق بين پدر و پسر در اين مسأله است و تفكيك بين مناط اين دو و اينكه بر پدر حرام ولى بر پسر حرام نشود بسيار مستبعد است . زيرا در محيطى كه با اين عمل همه حرمت را هم براى پدر و هم پسر هر دو حاصل مىدانند ، تفرقه بين اين دو حكم بدون دليل خاصى كه تفكيك كرده باشد مشكل است . نتيجه اينكه زناى غير بالغ موجب نشر حرمت مزنى بها بر پدر و\r\n\r\n","description":"","footnote":"","page_name":" 2903 ","page_number":32},
  {"content":"\r\n\r\nپسرش مىشود اما موجب نشر حرمت ام و بنت مزنى بها بر خودش نيست .\r\n\r\nد ) بررسى حكم زنا به مزنى بهاى غير بالغه :\r\nدر مورد مزنى بها موضوع حرمت در روايات باب « امراة » است نه انثى ، و « امرأه » در مقابل « رجل » است كه شامل غير بالغ نمىگردد . ولى همان گونه كه مرحوم آقاى خويى هم فرموده‌اند بعيد نيست بتوان الغاء خصوصيت كرد زيرا اگر حرمت به مناط عقوبت باشد بايد در مورد زناى به صغيره شديد تر برخورد شود و لذا در بحث « افضاء » براى صغيره حرمت ابد جعل شده كه براى كبيره نيست . و اگر به مناط حصول قرب و اتصال خاص باشد ، باز فرقى بين كبيره و صغيره نيست و عرف خصوصيت بلوغ را الغاء مىكند . نتيجه اينكه زناى به غير بالغه موجب نشر حرمت در تمام موارد اربعه مىشود .\r\n\r\nو ) كلمات برخى از لغويان درباره « افضاء »\r\nكتاب العين : افضى فلان الى فلان اى وصل اليه ، و اصله انّه صار فى فرجته و فضائه الصحاح : افضى الرجل الى امرأته : باشرها و جامعها\r\nلسان العرب : افضى الرجل : دخل على اهله ، و افضى الى المرأة : غشيها ، و قال بعضهم : اذا خلا بها فقد افضى ، غشى او لم يغش ، و الافضاء فى الحقيقة الانتهاء ، و منه قوله تعالى : و كيف تأخذونه و قد افضى بعضكم الى بعض ، اى انتهى و أوى ، عدّاه ب « إلى » لان فيه معنى الوصل ، كقوله تعالى : احلّ لكم ليلة الصيام الرفث الى نساءكم .\r\nدر لسان العرب عبارت كتاب العين و صحاح نيز آورده شده است .\r\nالقاموس : أفضى . . . اليها : جامعها ، او خلا بها ، جامع ام لا\r\nمجمع البحرين : قوله تعالى :  أَفْضى بَعْضُكُمْ إِلى بَعْضٍ  [ 4 / 21 
  ] اى انتهى اليه فلم يكن بينهما حاجز عن الجماع ، يقال : افضى الرجل الى جاريته : جامعها ، و افضى الى الاخرى : صار اليها قال بعضهم : الافضاء ان يخلوا لرجل بالمرأة جامعها او لم يجامعها\r\nو عن الشيخ ابى على : الافضاء الى الشىء الوصول اليه بالملامسة ، و اصله من الفضاء و هو السعة « * و السلام * »\r\n\r\n","description":"","footnote":"","page_name":" 2904 ","page_number":33},
  {"content":"\r\n\r\n\r\n28 / 1 / 1380 سه شنبه درس شمارهء ( 312 ) كتاب النكاح / سال سوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر ادامهء فروع نشر حرمت توسط زنا در اين جلسه دو فرع را مطرح مىكنيم :\r\nفرع اول : اگر بعد از ازدواج ، زنايى صورت گيرد موجب بطلان نكاح نمىشود ، حالا اگر بعد از زنا شوهر همسرش را طلاق رجعى داد ، بعد مىخواهد در اثناء عده رجوع كند آيا اين رجوع جايز است يا احداث نكاح جديد بوده و جايز نيست ؟ در اين مسأله ضمن بيان نظر مرحوم سيد رحمه الله و مرحوم آقاى خويى در هر دو بيان مناقشه مىكنيم و در پايان مختار سيد رحمه الله را به بيانى ديگر اثبات مىكنيم .\r\nفرع دوم : اگر بعد از ازدواج زنا صورت گرفت و سپس طلاق بائن داده شد آيا مىتواند دوباره ازدواج كند يا خير ؟ بررسى اين نوع را در جلسه آينده دنبال مىكنيم ان شاء الله تعالى .\r\n* * * \r\nالف ) [ اذا كان الزنا لاحقاً ، فطلقت الزوجة رجعيا ثم رجع الزوج فى اثناء العدة 
  ]\r\n\r\nمتن مسألهء 34 :\r\nاذا كان الزنا لاحقاً ، فطلقت الزوجة رجعيا ثم رجع الزوج فى اثناء العدة ، لم يعد سابقا حتى ينشر الحرمة ، لأن الرجوع اعادة الزوجية الاولى ، و اما اذا نكحها بعد الخروج عن العدة ، او طلقت بائناً فنكحها به عقد جديد ، ففى صحة النكاح و عدمها و جهان : من أن الزنا حين وقوعه لم يؤثر فى الحرمة ، لكونه لاحقا فلا اثر له بعد هذا ايضا ، و من أنه سابق بالنسبة الى هذا العقد الجديد و الاحوط النشر .\r\n\r\n1 ) توضيح كلام مرحوم سيد :\r\n\r\n1 - طرح مسأله :\r\nاين مسأله‌اى كه مرحوم سيد رحمه الله مطرح كرده‌اند فروضى داشت كه بحث آن\r\n\r\n","description":"","footnote":"","page_name":" 2905 ","page_number":34},
  {"content":"\r\n\r\nگذشت . بين متأخرين مسلّم بود كه اگر كسى با زنى ازدواج كرد و پس از ازدواج و دخول به او با مادر يا دختر آن زن زنا كرد يا پسر آن مرد يا پدر او با خود زن مدخوله زنا كرد ، در تمام اين چهار فرض ، عقد نكاح باطل نمىشود . امّا اگر زنا پس از ازدواج و قبل از دخول واقع شده باشد ، اين فرض محلّ بحث و اختلاف بود كه به نظر ما موجب بطلان نكاح مىگردد .\r\nمرحوم سيد رحمه الله در اين مسأله دو فرع ديگر را مطرح كرده‌اند .\r\nفرع اول : اگر بعد از ازدواج زنايى واقع شد ( به يكى از دو شكلى كه در مسأله قبل گذشت ) اين زنا عقد نكاح را باطل نمىكند ، در اين فرض چنانچه شوهر زوجهء خود را طلاق رجعى داد ، آيا قبل از انقضاء عده مىتواند به همسرش رجوع كند ؟ دو احتمال در مسأله هست ، احتمال اول اينكه بگوييم حقّ رجوع ندارد چون با رجوع زوجيّت حادث مىشود لذا از مصاديق احداث زوجيت بعد از زنا است ، كه به خاطر زناى سابق احداث چنين زوجيتى جايز نيست . احتمال دوم اين كه بگوئيم اين رجوع باعث نمىشود كه زناى او حكم زناى سابق بر تزويج را پيدا كند تا نشر حرمت كرده موجب حرمت ابدى شود بلكه همچنان اين زنا حكم زناى لا حق بر تزويج را دارد و نشر حرمت نمىكند ؟\r\n\r\n2 - نظر مرحوم سيد رحمه الله :\r\nايشان قائل به جواز رجوع شده‌اند و احتمالًا اين مطلب مسلّم هم باشد . تقريبى كه ايشان ذكر كرده‌اند اين است كه رجوع ، عقد جديد نيست تا گفته شود اين عقد بعد از زنا واقع شده است و عقد بعد از زنا محكوم به بطلان است بلكه رجوع اعادهء همان عقد اول است و چون عقد اول قبل از زنا و زنا لاحق بر عقد بوده ، اين زنا زوجيت را از بين نمىبرد بلى چنانچه مىگفتيم كه رجوع احداث زوجيتى مماثل زوجيت سابقه است زناى قبلى زناى سابق بوده جلوى اين رجوع را مىگيرد .\r\nفرع دوم : اما اگر بعد از خروج مطلّقه رجعيه از عدّه بخواهد دوباره با او ازدواج\r\n\r\n","description":"","footnote":"","page_name":" 2906 ","page_number":35},
  {"content":"\r\n\r\nنمايد و يا اينكه از ابتدا زوجهء خود را به طلاق بائن طلاق بدهد و آنگاه بخواهد دوباره با همان زن ازدواج نمايد ، آيا اين ازدواج جديد او صحيح است و آن زنا همچنان حكم زناى سابق بر تزويج را دارد و يا اينكه اين ازدواج صحيح نيست ؟ چرا كه زنا موجب نشر حرمت نسبت به اين عقد جديد مىشود . مسأله داراى دو وجه است : از طرفى مىتوان گفت اين عقد جديد صحيح است و زنا ، موجب نشر حرمت نسبت به آن نمىشود زيرا اگر ما نشر حرمت را نسبت به اين زن در نظر بگيريم مىتوانيم بگوييم ، زنا قبلًا يعنى قبل از اتمام عده يا قبل از طلاق بائن موجب حرمت اين زن نشده بود چون لا حق بر تزويج بوده - بنابراين اثرى بعد از طلاق و بعد از تمام شدن عده هم ندارد . و از طرف ديگر مىتوان گفت كه زناى سابق موجب نشر حرمت نسبت به عقد جديد مىشود زيرا اگر ما نشر حرمت را نسبت به عقد ملاحظه كنيم ، نسبت به عقد سابق ، زنا موجب حرمت آن نبوده چرا كه فرض اين است كه زنا لا حقا بر عقد بوده و ليكن نسبت به عقد جديد زنا سابق بر عقد است و لذا موجب نشر حرمت مىشود و لكن مرحوم سيد در آخر مسأله مىفرمايد احتياط در اين فرض قول به نشر حرمت نسبت به عقد جديد است .\r\n\r\n2 ) كلام مرحوم آقاى خويى رحمه الله :\r\nمرحوم آقاى خويى نسبت به اينكه اگر طلاق رجعى بوده زنا سابق حساب نمىشود اين چنين مىفرمايند كه : بنابر مبناى ما در باب طلاق رجعى كه قائل هستيم مطلّقه رجعيه ، حقيقتاً زوجه است و در طلاق رجعى زوج در موقع طلاق تنها انشا طلاق نموده است ولى فعليت يافتن آن متوقف بر انقضاء زمان عدّه است ( چنانچه در باب صرف و سلم مىگويند حين العقد ، مالك فقط انشاء ملكيت نموده است ولى فعليت يافتن ملكيت منوط به قبض است يعنى پس از قبض مُنشأ فعلى مىشود و يا شيخ طوسى در باب خيارات قائل است كه معامله‌اى كه در آن خيار وجود دارد ، تا مادامىكه خيار وجود دارد ملكيت فعليت نيافته است و پس از خروج\r\n\r\n","description":"","footnote":"","page_name":" 2907 ","page_number":36},
  {"content":"\r\n\r\nايام خيار ملكيت حاصل مىشود ) بسيار روشن است كه اگر در اثناء عدّه ، زوج رجوع نموده رجوع او صحيح است و باعث نمىشود كه زنا ، سابق حساب گردد تا موجب نشر حرمت و عدم تحقق زوجيت باشد . زيرا طبق اين مبنا اصلًا زن از زوجيت خارج نشده بود و بنابراين ، زنا همچنان لا حق بر زوجيت است . و البته اثر رجوع مرد بنابراين مبنا اين است كه مانع تأثير طلاق بعد از اتمام عدّه مىشود . يعنى اگر رجوع نبود طلاق موجب زوال علقهء زوجيت بعد از خروج عده مىشد ، رجوع اين اثر را خنثى مىكند .\r\nو امّا بنابر مبناى مشهور و من جمله مرحوم سيد كه قائل هستند مطلقه رجعيه حقيقتاً زوجه نيست و زن با طلاق از حبالهء نكاح زوج خارج مىشود و لكن در احكام زوجيت به منزلهء زوجه است . اين علتى كه مرحوم سيد براى عدم نشر حرمت و سابق محسوب نشدن زنا ذكر نموده‌اند صحيح نيست . زيرا درست است كه عرف پس از رجوع ، زوجيت را اعادهء زوجيت سابقه مىبيند نه احداث زوجيت جديد . و لكن اين بر اساس مسامحه‌اى است كه عرف انجام داده است و الّا حق اين است كه طبق اين مبنا ( مبناى مشهور ) زن از زوجيت خارج شده است و بر اساس اينكه اعادهء معدوم محال است پس اين زوجيت عين زوجيت سابقه نيست ، چنانچه اگر كسى معامله‌اى را فسخ نموده و با فسخ معامله دوباره بخواهد ملكيت را ايجاد كند اين ملكيت عين ملكيت سابقه و رجوع همان ملكيت نيست بلكه يك ملكيت جديد است يعنى مشابه همان علقه را دوباره ايجاد كردن است اگر چه عرف مسامحةً آن را عين سابق ببيند .\r\n\r\nبررسى كلام مرحوم آقاى خويى رحمه الله :\r\nقسمت اول كلام مرحوم آقاى خويى كه بر طبق مبناى خودشان مسأله را توجيه نموده‌اند كلامى درست است اما راجع به قسمت دوم و اينكه ايشان فرمودند طبق مبناى مشهور در صورت رجوع زوج ، زنا موجب نشر حرمت مىشود چرا كه عرف - طبق اين مبنا - مسامحةً اين زوجيت را عين زوجيت سابقه مىبيند و الّا حقيقت اين\r\n\r\n","description":"","footnote":"","page_name":" 2908 ","page_number":37},
  {"content":"\r\n\r\nاست كه اعادهء معدوم محال است .\r\nبه نظر ما اين كلام صحيح نيست و به صرف اينكه عرف مسامحه كرده است دليل نمىشود كه پس زنا بايد سابق حساب شود . توضيح مطلب اين است كه مسامحه‌هايى كه عرف در برداشتهاى خود نسبت به امور دارد بر دو قسم است\r\n1 ) مسامحه‌هائى كه خود عرف نيز مىداند كه اين برداشت و نظر او مسامحه‌اى و مجازى است و لكن بر اساس اينكه بنا ندارد در تمامى امور به دقت و اهميت رفتار نمايد بر طبق همان برداشت مسامحه‌اى و مجازى خود عمل مىكند مثل اينكه عرف مىداند و متوجه است كه اطلاق « يك يا يك مَن گندم » بر 5 / 2 كيلوگرم گندم مجازى و مسامحه‌اى است و لكن به نيم كيلو گندم اهميت نمىدهد و مسامحةً به 5 / 2 كيلو گندم نيز مىگويد « يك من » گندم . اين گونه از مسامحات عرفى كه عرف هم اطلاق آن را مجازى مىداند معيار نيست و اگر حكمى مثلًا روى يك مَن گندم آمده باشد نمىتوان گفت چون مخاطب ، احكام عرف مىباشند و عرف نيز « يك من » را اطلاق بر 5 / 2 كيلو مىكند پس لازم نيست « يك من » بطور كامل مراد باشد .\r\n2 ) مسامحه‌هايى كه عرف خود متوجه آن مسامحات نيست يعنى به طورى است كه اگر به او تذكر نيز داده شود ، عرف بنابر برداشت معمولى و عاداتى كه از امور دارد آن را قبول نمىكند و به عبارت ديگر همواره آن برداشت خود را حقيقى و واقعى مىپندارد مثل اينكه اگر لباس سفيدى خونى شود پس از آنكه به دقّت آن را مىشويد ، اطلاق خون به سرخى كم رنگى كه به جاى مىماند نمىكند و لذا هر چقدر به او گفته شود ، قبول نمىكند و مىگويد من اين لباس را شستم ، اگر چه به نظر دقّت فلسفى آن ذرّات جز ذرات خون چيز ديگرى نيست . و مثل اين كه از مغازه يك من گندم مىخرد ، مقدارى از اين كالا گندم نيست و اگر آشغالهاى آن را جدا كنند مثلًا 100 گرم كمتر از يك من خواهد بود ، عرف مىگويد « يك من گندم خريدم » در حالى كه مقدارى از آن گندم نبوده است در اينجا هم هر چند تسامح صورت گرفته لكن مورد توجّه خود عرف هم نيست . مراد از اينكه گفته مىشود معيار در برداشت\r\n\r\n","description":"","footnote":"","page_name":" 2909 ","page_number":38},
  {"content":"\r\n\r\nاز خطا بات شرعيه فهم عرفى است . اين قسم از برداشتهاى عرف است كه خود متوجه مسامحهء بودن آنها نيست .\r\nبنابراين در ما نحن فيه نيز مىگوييم اين مسألهء كه رجوع ، اعادهء زوجيت سابقه است اگر چه عقلًا و به دقّت عقلى صحيح نيست و اگر عرف بگويد اين زوجيت ، عين همان زوجيت سابقه است . تعبيرى مسامحه‌اى به كار برده است و لكن اين مسامحهء او از قبيل قسم دوم است كه عرف آن را حقيقت مىداند و به تعبير ديگر بيش از اين مورد فهم و مُدركش نيست و اعادهء همان زوجيت سابق را ممكن و صحيح تلقّى مىكند . اين مسامحه مورد پذيرش است و احكام نيز بايد بر اساس او مترتب شود .\r\n\r\n3 ) اشكال استاد - مد ظلّه - به كلام مرحوم سيد :\r\nتا اينجا گفتيم كه اشكال مرحوم آقاى خويى به كلام سيد رحمه الله وارد نيست . و ليكن به نظر ما مىتوان حتى با پذيرش مبناى مرحوم سيد و قبول اينكه رجوع عرفا اعادهء عين همان زوجيت سابقه است مىتوان اشكالى را به كلام مرحوم سيد كرد و در نتيجه قائل شويم در صورتى كه طلاق رجعى باشد ، زنا موجب نشر حرمت مىشود و آن اشكال اين است كه كسى چنين بگويد :\r\nآنچه كه مقتضاى جمع بين ادله است اين است كه زنا نمىتواند رافع عقد موجود باشد « ان الحرام لا يفسد الحلال » و لكن مىتواند جلوى تحقق زوجيت را بگيرد و در ما نحن فيه و لو قبول نماييم كه رجوع ، اعادهء عين زوجيت سابقه است ولى بالاخره بايد بپذيريم كه در يك زمانى ( زمان طلاق تا موقع رجوع ) فترتى حاصل شده و اين زوجيت به اصطلاح مُرده است ، حال چه اشكال دارد كسى بگويد زناى لا حق هيچ‌گاه نمىتواند موجب از بين بردن عقد موجود شود ولى مىتواند مانع از زنده شدن و اعادهء زوجيت سابقه گردد . چنانچه اگر از ابتدا زنا سابق بر عقد بود ، موجب نشر حرمت مىشد . بنابراين به صرف اينكه رجوع اعادهء زوجيت سابقه است مىتوان گفت ، زنا موجب نشر حرمت نمىشود .\r\n\r\n","description":"","footnote":"","page_name":" 2910 ","page_number":39},
  {"content":"\r\n\r\nبه بيانى ديگر بنا بر مبناى مشهور كه مىگويند با طلاق زوجيت زائل مىشود و با رجوع بالمسامحة العرفية همان زوجيت بازمىگردد نه مشابه و مماثل آن و اعادهء معدوم به نظر عرف ممكن است ، لكن معناى اعادهء معدوم اين نيست كه تا به حال مرگى براى اين عقد و علقهء زوجيت نبوده و علقهء زوجيت و وجود عقد ادامهء پيدا كرده است و تا وقت رجوع هيچ زوالى براى آن نبوده است بلكه معناى اعادهء معدوم اين است كه هر چند زوجيتى منعدم شده است مع ذلك عرف مىگويد مىشود عين همان زوجيت بازگردد ، نه اين كه اين زوجيت جديد استمرار همان زوجيت باشد چون مفروض ما اين است كه زوجيت در مدّتى منعدم شده و استمرار نيافته است خلاصه وجود فترت قابل انكار نيست .\r\nحال اگر ما بوديم و ادله‌اى كه زنا را موجب حرمت ابد دانسته و گفته در اثر زنا مادر يا دختر زن حرام مىشود مىگفتيم زنا مطلقاً موجب حرمت است چه سابق بر عقد باشد و چه لا حق ، يعنى زنا هم مانع حدوث عقد است و هم رافع عقد موجود ( همچنانكه در سائر محارم هم اين چنين مىگوييم ، مثلًا مىگوييم ازدواج با مادر زن رضاعى جايز نيست ، و همانطورى كه اگر كسى با زنى ازدواج كرد مىتواند مادر رضاعى او را بگيرد چون عنوان « ام الزوجه » بر او منطبق است ولى اگر كسى دو زوجهء كبيره و صغيره داشت ، زوجهء كبيره به زوجهء صغيره شير داد ، زوجهء كبيره بقاءً مادر رضاعى همسر او شده و نكاح او منفسخ مىشود - با صرف نظر از مباحث خاصى كه در مسأله مشتق در اين مثال مطرح شده است ) در مقابل روايات متعددى وجود دارد كه از آنها استفاده مىشود زنا عقد موجود را از بين نمىبرد . در پاره‌اى از روايات تعبير شده بود كه « ان الحرام لا يفسد الحلال » يعنى زنا عقدى را كه بالفعل صحيح بوده و موجب حليت تمتعات شده است فاسد نمىكند و دربارهء « ان الحرام لا يحرم الحلال » هم گفتيم اگر ما بوديم و اين روايت مىگفتيم مراد از حلال يا عقد نكاح بستنِ حلال است و يا زن حلال است يعنى زنى كه مىتوانيم با سببى چون نكاح از او تمتع ببريم و در نتيجه معناى روايت اين مىشد كه زنا مطلقاً نشر حرمت نمىكند\r\n\r\n","description":"","footnote":"","page_name":" 2911 ","page_number":40},
  {"content":"\r\n\r\nلكن جمعاً بين اين روايات و روايات محرمه ، اين روايات را به زناى لا حق حمل كرديم يعنى زنا سبب نمىشود تمتعاتى كه بالفعل حلال بود ، حرام شود . خلاصه آن كه در مقابل عمومات نشر حرمت ، به مقتضاى روايات متعدّد زناى بعد العقد را موجب ابطال عقد ندانستيم . بنابراين ممكن است بگوييم بعد از اينكه با طلاق دادن زوجيت زائل شد ، زناى قبل از طلاق مانع تولّد دوبارهء زوجيت مىگردد و نمىگذارد كه با رجوع زوج زوجيت دوباره بر گردد ، نقش زنا رفع امر موجود نيست بلكه زوجيت توسط طلاق از بين رفته است ، فقط زنا مانع احداث و اعادهء دوبارهء زوجيت مىشود و نمىگذارد زوجيت مرده دوباره زنده شود ، خلاصه اطلاقات نشر حرمت اقتضا مىكند كه در اثر زنا زن حرام گردد و اين علقه زوجيت غير ممكن شود و اگر زوجيتى بود ابطال گردد ، لكن توسط ادله ديگر مىگوييم زنا رافع عقد موجود نيست ولى زوج بخواهد با رجوع كردن علقهء زوجيت را دوباره احداث كند جائز نمىباشد .\r\n\r\n4 ) تقريب استاد مد ظله براى كلام مرحوم سيد :\r\nو لكن به نظر ما مىتوان تقريبى غير از تقريب مرحوم سيد براى عدم نشر حرمت در فرضى كه طلاق رجعى باشد ، ارائه نمود و آن تقريب اين است كه : اگر قرار باشد در طلاق رجعى نيز زوج نتواند رجوع نمايد لازمهء آن اين است كه پس دربارهء چنين زنى ( زنى كه پس از ازدواج با او شوهرش با مادر يا دختر او زنا كرده است ) اصلًا امكان نداشته باشد كه زوج بتواند او را طلاق رجعى بدهد . زيرا هرگاه زوج او را طلاق رجعى بدهد ديگر نمىتواند به خاطر اشكال سابق الذكر به او رجوع نمايد و از او منتفع گردد . و حال آنكه اطلاقات ادله‌اى كه مىگويد شوهر مىتواند همسر خود را طلاق رجعى بدهد شامل اين مورد مىشود و به عبارت ديگر چون موارد طلاق بائن در فقه مشخص است ( سه طلاقه ، صغيره ، يائسه ) و غير از آن موارد ، طلاق بائن نخواهد بود پس اين طلاق ، بايد طلاق رجعى باشد و زوج بتواند رجوع كند . چنانچه همهء علما نيز قبول دارند كه اين طلاق رجعى است .\r\nان قلت : همان طورى كه ادلهء اثبات حق طلاق رجعى براى زوج اطلاق دارند و\r\n\r\n","description":"","footnote":"","page_name":" 2912 ","page_number":41},
  {"content":"\r\n\r\nمىگويند شخص زوج مىتوان زن خود را طلاق رجعى بدهد تا بتواند در عده رجوع كند ، چه با مادر يا دختر او زنا كرده باشد و چه زنا نكرده باشد ، همچنين ادلهء اثبات نشر حرمت زنا نيز اطلاق دارند و مىگويند اگر كسى با زنى زنا كرد نمىتواند مادر و دختر او را زوجهء خود قرار دهد چه ابتداءً بخواهد او را زوجه قرار دهد و چه به واسطهء رجوع در طلاق رجعى و بنابراين ، اين دو دسته دليل نسبتشان عام و خاص من وجه است و در مورد مطلقهء رجعيه با يكديگر تعارض دارند .\r\nقلت : پس از آن كه به واسطه ادله اثبات كرديم « المعتدة الرجعية زوجة » يعنى مطلقهء رجعيه هر چند حقيقتاً از زوجيت خارج شده است ( بنابر مبناى مشهور ) و لكن بايد او را زوجه دانست و در تمام احكام بايد با او معاملهء زوجه نمود ، اين دليل بر آن اطلاقى كه مىگويد : « اگر كسى با زنى زنا كرد نمىتواند مادر يا دختر او را زوجهء خود قرار دهد چه ابتداءً و چه به واسطهء رجوع در عدهء طلاق رجعى » حكومت دارد ، زيرا مقتضاى اين دليل اين است كه مطلقهء رجعيه از ابتداء در حكم زوجه بوده است و تعبداً هيچ فترتى حادث نشده است نه اينكه بعد از زوال زوجيت شوهر با رجوع خود او را زوجه قرار مىدهد ، وقتى در ايّام عده در حكم زوجه بوده است يعنى تعبداً زوجيت سابق همچنان باقى است و همانطورى كه اگر حقيقتاً زوجيت باقى بود ، زنا ، نشر حرمت نمىكرد ، الان كه تعبداً باقى است زنا نشر حرمت نكرده و زوجيت موجود را بر نمىدارد . بررسى فرع دوم اين مسأله را در جلسه بعد پى مىگيريم . ان شاء الله تعالى\r\n« * و السلام * »\r\n\r\n","description":"","footnote":"","page_name":" 2913 ","page_number":42},
  {"content":"\r\n\r\n\r\n29 / 1 / 1380 چهارشنبه درس شمارهء ( 313 ) كتاب النكاح / سال سوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر اين جلسه ابتدا به بررسى اين فرع مىپردازيم كه : اگر بعد از عقد زنايى صورت گرفت و بعد شوهر ، همسر خود را طلاق بائن داد يا طلاق رجعى داده ولى در عده رجوع نكرد ، آيا مىتواند با همسرش دوباره ازدواج نمايد ؟ يا اين ازدواج لا حق بر زنا بوده و فاسد مىباشد . در ادامهء اين جلسه به بررسى مسأله 35 عروه مىپردازيم كه اگر فضولى عقدى را بخواند و بعد العقد و قبل الاجازه زنايى صورت بگيرد آيا بعد از آن اصيل حق دارد عقد را اجازه كند يا اجازه احداث زوجيت بوده و فاسد است ؟\r\n* * * گفته شد كه زناى لا حق بر عقد نشر حرمت نمىكند ولى زناى سابق بر عقد ، باعث مىشود كه زانى نتواند با دختر و مادر مزنىبها ازدواج كند و همچنين پدر و پسر زانى نتوانند با مزنى بها ازدواج نمايند . يكى از فروع اين مسأله اين بود كه اگر پس از عقد زنايى صورت گرفت كه طبعاً تأثيرى در عقد موجود نگذاشت چنانچه پس از آن شوهر همسر خود را طلاق رجعى داد ، آيا مىتواند در عده رجوع كند يا خير ؟ گفتيم كه بين متأخرين تقريباً مسلم است كه رجوع مانعى ندارد .\r\n\r\nالف ) فرع دوم ادامهء مسأله 34 :\r\n« اذا كان الزنا لاحقاً فطلقت الزوجة رجعياً . . . امّا اذا نكحها بعد الخروج عن العدة أو طلقت بائناً فنكحها به عقد جديد . ففى صحة النكاح و عدمها و جهان من أنّ الزنا حين وقوعه لم يؤثر فى الحرمة لكونه لاحقاً فلا اثر له بعد هذا أيضاً ، و من أنّه سابق بالنسبة الى هذا العقد الجديد و\r\n\r\n","description":"","footnote":"","page_name":" 2914 ","page_number":43},
  {"content":"\r\n\r\nالاحوط النشر »\r\nپس از اينكه قائل شديم زناى لا حق موجب نمىشود تا زوج نتواند در اثناء عدّه به مطلقه رجعيهء خود رجوع نمايد . حال اين فرض مطرح مىشود كه اگر عدّه رجعيّه زن تمام شد يا از ابتدا طلاق ، طلاق بائن بود . آيا زوج مىتواند با عقد جديد دوبارهء با اين زن ازدواج نمايد يا اينكه در اين فرض ، زنا ، موجب نشر حرمت شده و زوج نمىتواند حتى با عقد جديد نيز با اين زن ازدواج نمايد ؟ مرحوم سيد مىفرمايد مسأله داراى دو وجه است و منشأ اين رو وجه عبارت از اين است كه : اينكه گفته شود زنا ( زناى سابق ) موجب نشر حرمت مىشود آيا موضوع اين حرمت ، خود زن است يا اينكه اين حرمت با عقد ملاحظه مىشود يعنى زناى سابق رافع از تحقق عقد است .\r\nاگر موضوع ، زن باشد ، مرحوم سيد مىفرمايند در صورتى كه عدّه رجعيه تمام شود يا طلاق بائن باشد . زوج مىتواند با عقد جديد ، با آن زن ازدواج نمايد چرا كه فرض اين است كه ، زنا در حين وقوعش موجب حرمت اين زن نشده بود - چون لا حق بر عقد بود - احتمال مىدهيم كه پس از طلاق دادن يا اتمام عدّه اثر خود را بگذارد و موجب حرمت شود ظاهر آن ادله‌اى كه زناى سابق را موجب حرمت دانسته است شامل اين موردى كه زنا در حين وقوعش اثر نكرده است ولى پس از مدتى بخواهد تأثير كند نمىشود . براى توضيح مطلب ، مثالى را ذكر مىكنيم : اگر دليل گفت ملاقات بول با شيئى موجب نجاست آن شىء مىشود . ظاهر بسيار قوى اين دليل اين است كه به مجرد ملاقات آن شيء نجس مىشود . حال اگر فرض كرديم در موردى به واسطه تغييراتى در ملاقى ، به مجرد ملاقات ، آن شيء نجس نشد .\r\nآيا پس از آنكه آن تغييرات بر طرف شد مىتوان حكم كرد كه آن شيء نجس شده است ؟ پاسخ اين است كه ما دليلى بر نجاست آن شيء نداريم زيرا ظاهر دليل نجاست اين بود كه هرگاه ملاقات صورت گيرد ، در همان زمان هم آن شىء نجس\r\n\r\n","description":"","footnote":"","page_name":" 2915 ","page_number":44},
  {"content":"\r\n\r\nمىشود . اما اگر در زمان ملاقات شيء نجس نشد و پس از مدتى بخواهد تأثير در نجاست آن شيء كند . دليلى بر آن نداريم . و يا مثلًا اگر دليلى گفت وظيفه همه مكلفين اين است كه از امروز به مدت 10 روز ، روزه بگيرند ، دلالت مىكند كه مبدأ روزه از امروز است . حال اگر كسى از امروز به مدت 5 روز بدليلى براى او روزه گرفتن واجب نبوده ، نمىتوانيم بگوييم كه مبدأ براى او پس از آن 5 روز است . بلكه قائل مىشويم كه وجوب روزه در حق او تخصيص خورده است . بنابراين ، طبق اين وجه كه موضوع حرمت خود زن باشد مرحوم سيد مىفرمايند قائل به عدم نشر حرمت مىشويم .\r\nاما اگر تأثير زنا در حرمت را با عقد ملاحظه كنيم و بگوييم مستفاد از ادله اين است كه زنا عقد موجود را نمىتواند ابطال كند و ليكن مىتواند دافع و مانع از تحقق عقد باشد ، در ما نحن فيه بايد قائل به نشر حرمت بشويم ، چرا كه عقد قبلى به واسطه طلاق يا اتمام عدّه ، ابطال شده است و زنا نيز مانع از تحقق عقد جديد مىباشد پس نمىتواند عقد جديد نمايد . از ادله استفاده مىشود كه بر اثر زنا ، احداث زوجيت و عقد جديد بستن جايز نيست بنابراين اقرب همين وجه دوم است .\r\n\r\nب ) [ مسأله 35 : « اذا زوّجه رجل امرأة فضولًا ، فزنى بأمها او بنتها ثم اجاز العقد 
  ]\r\n\r\nمتن مسأله 35 :\r\n« اذا زوّجه رجل امرأة فضولًا ، فزنى بأمها او بنتها ثم اجاز العقد ، فان قلنا بالكشف الحقيقى كان الزنا لا حقاً و ان قلنا بالكشف الحكمى او النقل كان سابقاً\r\n\r\n1 ) توضيح كلام مرحوم سيد رحمه الله :\r\nاگر فضولتاً زنى را براى شخصى عقد نمودند و آن شخص بعد از عقد و قبل از اجازه با مادر يا دختر زن زنا نمود يا پدر يا پسر او با خود زن زنا نمودند ، آيا معقود له مىتواند عقد فضولى را اجازه بدهد ؟ دو وجه در مسأله هست . وجه اول : بايد عقد\r\n\r\n","description":"","footnote":"","page_name":" 2916 ","page_number":45},
  {"content":"\r\n\r\nرا ملاك قرار بدهيم و بگوييم اجازه موجب ثبوت عقد در زمان خود عقد مىشود و چون زمان عقد قبل از زنا است زنا مانع عقد سابق نمىشود . وجه دوم : بايد اجازه را ملاك قرار بدهيم و بگوييم اين اجازه سبب حصول علقهء زوجيت شده ، پس زنا ، زناى سابق بر زوجيت بوده و مانع تأثير چنين اجازه‌اى مىشود .\r\nمرحوم سيد رحمه الله مىفرمايند : بنابر كشف حقيقى چون زوجيت از زمان عقد حادث شده لذا اين مورد از مصاديق زناى بعد العقد است و لذا حكم به صحت عقد مىكنيم امّا بنا بر كشف حكمى يا نقل چون عقد حقيقتاً متأخر است و از زمان اجازه واقع مىشود ، بايد حكم به بطلان و حرمت بكنيم . بنابر قول به نقل كه مطلب روشن است امّا بنا بر كشف حكمى ، اگر چه بعضى از احكام عقد شرعاً از همان زمان وقوع عقد مترتب مىشود لكن حقيقتاً بعد الاجازه زوجيت محقق شده است و فعليت عقده نكاح متأخر از زنا است ، پس زنا موجب نشر حرمت مىشود .\r\n\r\n2 ) كلام مرحوم آقاى حكيم رحمه الله :\r\nمرحوم آقاى حكيم رحمه الله اضافه‌اى بر كلام سيد رحمه الله دارند ، ايشان چهار مبنى را مطرح مىكنند ، يعنى علاوه بر سه مبناى مذكور كشف انقلابى را به كشف حقيقى ملحق مىكنند . كشف حقيقى اين است كه بالاجازه كشف مىشود كه مُنشأ من حين العقد تحقق يافته است و شارع از همان زمان عقد حكم به صحت عقد و ترتب اثر كرده است . مثلًا به اين وجه كه تعقّب به اجازه را شرط نفوذ عقد قرار داده است ، پس اگر در متن واقع من له العقد ، عقد را اجازه كند ، هر چند اجازه متأخر از عقد است لكن وصف « تعقّب بالاجازة » از همان زمان عقد وجود دارد پس چنانچه فى علم الله اين نكاح متعقب بالاجازه باشد ، از ابتداء زوجيت حاصل شده ، كأنّ از اول خودش عقد كرده است . پس همان عقد كه متعقب بالاجازه هم هست موجب حصول زوجيت مىشود ، لذا اگر زوجه بداند كه بعداً اجازه خواهد آمد ، مىتواند از\r\n\r\n","description":"","footnote":"","page_name":" 2917 ","page_number":46},
  {"content":"\r\n\r\nزوج تمتع ببرد . در اين صورت زنا ، زناى لا حق بر عقد بوده ، آن را ابطال نمىكند . امّا كشف انقلابى اين است كه اجازه سبب حصول زوجيت مىشود ولى نه من حينه ، بلكه من حين العقد ، يعنى با اجازه ، شارع زوجيت من حين العقد را جعل مىكند پس ظرف انشاء و جعل حين الاجازه است ولى ظرف منشأ و مجعول زمان عقد است ، عكس باب وصيت كه در آنجا انشاء فعلى است و منشأ استقبالى ، در اينجا انشاء حين الاجازه است و منشأ حين العقد . پس بنابر كشف انقلابى تا زمانى كه اجازه نيامده ، تصرفات خلاف شرع است حتّى اگر بداند كه اجازه خواهد آمد ، بلى اجازه باعث مىشود كه شارع زوجيت از زمان عقد را اعتبار كند . و هيچ اشكالى ندارد كه اعتبار فعلى باشد و معتبر متقدم ، همچنان كه مىشود اعتبار فعلى باشد و معتبر متأخر خلاصه در كشف انقلابى هر چند انشاء و اعتبار شارع حين الاجازه است لكن منشأ و معتبر شارع از زمان عقد است پس زوجيت قبل از زنا بوده و زناى لا حق آن را از بين نمىبرد .\r\n\r\n3 ) توضيح استاد مد ظلّه در معناى كشف حكمى :\r\nمرحوم آقاى حكيم رحمه الله در تفسير كشف حكمى مىگويند : « بمعنى انه حال الاجازه يثبت مضمون العقد و يجب ترتيب احكام ثبوته من حين العقد « 1 » و در جاى ديگر مىگويند : « أنّ الاجازة موجبة لحكم الشارع من حينها بحصول المضمون من حين العقد حكماً لا حقيقة » يعنى در كشف حكمى مانند نقل ، اجازه سبب حصول منشأ من حين الاجازه مىگردد لكن شارع نسبت به برخى از احكام ، حكم حصول منشأ سابق را براى اين منشأ جديد اعتبار كرده است . يعنى زوجيت - مثلًا - بعد الاجازة آمده است لكن شارع نسبت به برخى احكام زوجيت جديد را نازل منزلهء زوجيت سابق قرار داده است و چنانچه از حين العقد زوجيت حاصل مىشد چه اثرى داشت شارع آن\r\n\r\n\r\n","description":"","footnote":"\r\n( 1 ) مستمسك 14 / 167 .\r\n","page_name":" 2918 ","page_number":47},
  {"content":"\r\n\r\nآثار را هم بار كرده است .\r\nولى به نظر مىرسد كه كشف حكمى همان كشف انقلابى باشد كه آقاى حكيم بيان مىكنند و كشف حكمى به معنايى كه آقاى حكيم مىفرمايند بسيار بعيد است چون هيچ وجهى ندارد كه انشاء و منشأ ، هر دو در زمان اجازه باشد و زوجيت بعد الاجازه حاصل شود و قبل از اجازه هيچ گونه زوجيتى نباشد اما شارع بفرمايد بعضى از احكام زوجيت ثابت است ، اين مطلب قابل هضم نيست و با ارتكازات عرفى منافات دارد ، در حالى كه عده‌اى از علماء كشف حكمى را پذيرفته‌اند . لذا به نظر مىرسد مرادشان از كشف حكمى همان كشف انقلابى به تعبير مرحوم آقاى حكيم باشد ، كه هنگامى كه فضولى عقدى را انجام مىدهد و پس از مدّتى آن را اجازه مىكند يعنى همان اعتبار فضولى را كه زوجيت من حين العقد است اجازه مىدهد ، امّا به هر حال ، زمان خود اجازه متأخر است ، يعنى منشأ متقدم و انشاء متأخر است . البته نه به اين معنى كه بعد الاجازه حقيقتاً زوجيت من حين العقد حاصل مىشود يعنى مدّتى كه زوجيت نبود منقلب شود و حقيقتاً در آن مدت زوجيت به وجود بيايد ، بلكه منظور اين است كه بعد الاجازه شارع زوجيت سابق را اعتبار مىكند و مىفرمايد از الان به بعد ، زوجيت سابق را فرض كرده و احكام آن را هم بار كن ، نه اينكه بعد الاجازه شارع زوجيت از آن زمان را اعتبار كرده باشد و روى تعبد شرعى خاصّى برخى از احكام را از قبل بار كنيم . و الله العالم\r\n« * و السلام * »\r\n\r\n","description":"","footnote":"","page_name":" 2919 ","page_number":48},
  {"content":"\r\n\r\n\r\n1 / 2 / 1380 شنبه درس شمارهء ( 314 ) كتاب النكاح / سال سوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه مسائل 39 و 43 خوانده و توضيحاتى چند درباره عبائر اين مسائل ارائه مىگردد ، در ضمن در مورد عبارت « او مختلفتين » در مورد اخوت رضاعى و نسبى پرداخته ، توجيه مرحوم آقاى بروجردى را در مورد اين عبارت مىپذيريم كه حاصل آن اين است كه اين عبارت ناظر به موردى است كه اتصال دو خواهر به قدر مشترك ( پدر يا مادر ) در مورد يكى از آنها به سبب رضاع و در ديگرى به سبب نسب باشد . البته چون اين معنا با ظاهر بدوى عبارت سازگار نيست به دستور مرحوم سيد اين عبارت در چاپ دوم ساقط شده است .\r\nدر اينجا ساير توجيهاتى كه در مورد اين عبارت صورت گرفته همچون زيادتى عبارت از سوى نسّاخ يا تقديم و تأخير در عبارت متن نادرست مىخوانيم .\r\n* * * \r\nالف ) مسئلهء 39 : عدم جواز جمع بين الأختين :\r\n\r\n1 ) متن عروه و توضيح آن :\r\n« لا يجوز الجمع بين الاختين فى النكاح دواماً أو متعة سواء كانتا نسبيتين او رضاعيتين أو مختلفتين و كذا لا يجوز الجمع بينهما من الملك مع وطئهما و اما الجمع بينهما فى مجرد الملك من غير وطء فلا مانع منه »\r\nجمع بين أختين مطلقا حرام است چه با عقد دائمى باشد يا با متعة و همچنين نسبى باشند يا رضاعى ولى اختين در ملك مانعى ندارد ولى جمع در ملك با وطى هر دو جايز نيست . پس اگر يكى از اين دو موطوئه شد نمىتواند با ديگرى نيز\r\n\r\n","description":"","footnote":"","page_name":" 2920 ","page_number":49},
  {"content":"\r\n\r\nمواقعه كند .\r\nو هل يجوز الجمع بينهما فى الملك مع الاستمتاع بما دون الوطي بان لم يطأهما [ يعنى فقط استمتاع از اين دو ببرد اما مواقعه نكند 
  ] او وطئ احداهما و استمتع بالأخرى بما دون الوطي ؟ فيه نظر مقتضى بعض النصوص الجواز و هو الأقوى لكن الأحوط العدم\r\nبحث در اين است كه آيا استمتاع بما دون الوطى حكم وطى را دارد تا جمع بين أختين در استمتاع هم جايز نباشد يا آنكه حكم وطى را ندارد . اگر استمتاع حكم وطى را داشته باشد اگر با يكى استمتاع كرد نمىتواند با ديگرى مواقعه كند و يا اگر با يكى مواقعه كرد نمىتواند از ديگرى استمتاع ببرد . « 1 »\r\nبحث مملوكه را چون محل ابتلاء نيست و مباحث آن طول مىكشد عنوان نمىكنيم .\r\n\r\n2 ) توضيح فقرهء « أو مختلفتين » :\r\n* در صدر عبارت كه سيد رحمه الله فرمود « أو مختلفتين » اين فقره مورد بحث واقع شده كه چگونه ممكن است يكى از دو خواهر نسبى براى ديگرى باشد ولى ديگرى خواهر رضاعى او باشد يا هر دو نسبى هستند و يا هر دو رضاعى اما يكى نسبى و ديگرى رضاعى چگونه تصوير مىشود . مرحوم آقاى گلپايگانى قدس سرّه اين چنين تصوّر كرده‌اند كه اين زيادى از زيادتى نسّاخ است لذا در حاشيه عروه فرموده‌اند كه در بعضى از كتب غير مُصحّحه [ كه بهتر بود نُسَخ غير مُصحّحه تعبير بشود 
  ] كلمهء أو مختلفتين را هم دارد ولى در نسخه‌اى كه در زمان خود مؤلف چاپ شده و تصحيح شده اين كلمه نيست .\r\n\r\n\r\n","description":"","footnote":"\r\n( 1 ) همچنين اگر يكى از اينها موطوئه بالملك است و ديگرى مزوّجه است ( و در تزويج وطى معتبر نيست ) آيا آن زن مستمتع بها بوسيلهء ملكيت حكم موطوئه بالملكيت را دارد تا اگر استمتاع از او كرد تزويج با ديگرى حرام باشد و يا اگر با يكى تزويج كرد استمتاع از ديگرى حرام باشد يا آنكه حكم موطوئه بالملكيت را ندارد .\r\n","page_name":" 2921 ","page_number":50},
  {"content":"\r\n\r\nولى من به نسخهء اصلى عروه به خط مؤلف مراجعه كردم « 1 » كلمهء مختلفتين در آن هست . در چاپ اولى كه در عصر مؤلف چاپ شده و مرحوم آقاى بروجردى و بعضى ديگر بر آن چاپ اول حاشيه زدند اين كلمه وجود دارد .\r\nاين چاپى كه در بغداد صورت گرفته آقاى گلپايگانى رحمه الله اشاره كردند چاپ دوم است كه در سال 1330 در زمان حيات مؤلف در بغداد صورت گرفته و در آنجا مختلفتين نيست . منشأ اين اختلاف اين است كه نسخهء عروة را قبل از چاپ دوم مرحوم حاج شيخ احمد كاشف الغطاء و مرحوم حاج شيخ محمد حسين كاشف الغطاء « 2 » با توافق مرحوم سيد تصحيح كرده‌اند .\r\nكلمهء أو مختلفتين در اين چاپ حذف شده ، مرحوم شيخ محمد حسين كاشف الغطاء در حاشيه خود بر عروه نوشته كه كلمهء مختلفتين معنا ندارد و ممكن نيست صحيح باشد و ما با جناب سيد صحبت كرديم و ايشان دستور حذف آن را دادند « 3 » .\r\nحاشيه ، مرحوم آقاى بروجردى بر آن چاپ اول بوده لذا ايشان مختلفتين را معنا كرد . و مرحوم آقاى خويى نيز از ايشان تبعيت كرده‌اند . مرحوم آقاى خمينى نيز همين معنا را كرده‌اند منتهى يك زيادتى دارند كه به نظر ما بدون آن زيادتى صحيح است و توجيهى اگر براى عبارت مختلفتين باشد همان توجيه مرحوم آقاى بروجردى است .\r\n\r\n3 ) توجيه مرحوم آقاى بروجردى به كلمهء « أو مختلفتين » :\r\n\r\n\r\n","description":"","footnote":"\r\n( 1 ) اصل نسخه را قبلًا ديده بودم و نسخه عكسى آن فعلًا در اختيار من مىباشد .\r\n( 2 ) اين دو بزرگوار ، فقيه و در ادبيات چيره دست بوده و از شاگردان مورد توجه مرحوم سيد و از اوصياء ايشان بوده‌اند ، عروه چاپ دوم كه با تصحيح اين دو چاپ شده معمولًا از نسخه اصلى عروه به خط سيد صحيح‌تر است ولى گاه نسخه اصلى صحيح است و در اين چاپ سهو يا غفلتى رخ داده است .\r\n( 3 ) تصور المختلفتين فى الاختين مشكل بل غير ممكن و قد راجعناه فالغاه فى الطبعة الثانية ، امّا فى الثلاثة و مازاد فواضح .\r\n","page_name":" 2922 ","page_number":51},
  {"content":"\r\n\r\nمرحوم آقاى بروجردى اين گونه توجيه كرده‌اند كه دو خواهر گاهى هر دو خواهر نسبى به اين معنا كه هر دو اولاد نسبى اين پدر يا اين مادر هستند و گاهى هر دو خواهر رضاعى ، به اين صورت كه مثلًا دو دختر از يك مُرضعه شير خورده‌اند . پس هر دو أولاد رضاعى اين زن هستند و با يكديگر خواهر رضاعى هستند . « 1 » و گاهى يكى از اينها اولاد نسبى اين زن است و ديگرى اولاد رضاعى اين زن است پس بالاختلاف خواهر مىشوند يكى از طريق نسب و ديگرى از طريق رضاع أختيّت پيدا مىكند . چون معيار در اختيت اين است كه دو دختر قدر مشترك نسبت به پدر يا مادرى داشته باشند چه اين اشتراك از طريق نسب باشد و چه از طريق رضاع و شير خوردن باشد و چه اشتراك يكى با نسب و اشتراك ديگرى با رضاع باشد . « 2 » بنابراين سه صورت تصوير مىشود و فرمايش سيد رحمه الله تمام است . مرحوم آقاى خويى نيز همين مطلب را دارند . « 3 » ليكن مختصرتر ذكر كرده‌اند و نظر سيد رحمه الله در چاپ اول به همين مطلب بوده است .\r\n\r\n4 ) توجيه امام راحل قدس سرّه و نقد آن :\r\nمرحوم آقاى خمينى يك زيادتى دارند ايشان مثال براى نسبى را اين گونه ذكر مىكنند كه گاهى اين دو دختر فقط نسباً اولاد كسى هستند به اين صورت كه هيچ شيرى از او نخورده‌اند بلكه فقط از او متولد شده‌اند متولد از اين زن يا متولد از آن مرد هستند و گاهى اين دو دختر اصلًا اولاد نسبى او نيستند بلكه فقط از اين زن در حبالهء نكاح آن مرد شير خورده‌اند و گاهى يكى از اينها فقط به وسيلهء نسب اتصال دارد و شير نخورده و ديگرى فقط بوسيلهء رضاع اتصال دارد و ارتباط نسبى ندارد « 4 » .\r\n\r\n\r\n","description":"","footnote":"\r\n( 1 ) ( توضيح بيشتر ) صورت ديگر در جايى است كه دو خواهر ، از جانب پدر خواهر رضاعى باشند يعنى صاحب لبن هر دو يكى باشد هر چند مرضعه مختلف باشد ، مثلًا دو زن كه همسر يك مرد هستند اين دو دختر را شير داده‌اند .\r\n( 2 ) عبارت حاشيه ايشان چنين است : اى مختلفى الانتساب الى أبيها او امهما الّذى هو الملاك لكونهما اختين .\r\n( 3 ) يريد بذلك ما اذا كانت الاختية بين المرأتين ناشئة من ولادة احداهما و ارتضاع الاخرى .\r\n( 4 ) كرضيعة من لبن فحل مع نسبة النسبية التى لم ترتضع من لبنه فهما اختان مختلفتا الانتساب لم تحصل\r\n","page_name":" 2923 ","page_number":52},
  {"content":"\r\n\r\nليكن نتيجهء فرمايش ايشان اين است كه معمول اشخاص كه اولاد پدر يا مادر هستند اطلاق اولاد نسبى به اينها صحيح نباشد به خاطر اينكه اينها هم اتصال نسبى دارند و هم شير خورده‌اند و اولاد نسبى به كسى مىگويند كه أصلًا از مادر شير نخورده باشد . ايشان اولاد نسبى را منحصر مىكنند به صورتى كه أصلًا شير از مادر نخورده باشد يا آنكه افراد معمولى هم اولاد نسبى پدر و مادرشان هستند و هم شير خورده‌اند ، پس لازم مىآيد مرحوم سيد متعرض فرد نادر شده باشد اما فرد شايع را ذكر نكرده باشد . با آنكه فرد شايع آن است كه هم ارتباط نسبى دارد و هم شير خورده است . تعريف صحيح اولاد نسبى اين است كه شخص ارتباط نسبى داشته باشد و متولد از شخص باشد ، از آن مادر شير خورده باشد يا نه .\r\nبه هر حال توجيه كلام مرحوم سيد رحمه الله همان توجيه مرحوم آقاى بروجردى است . ليكن مرحوم سيد در چاپ بعد ديده كه اين توجيه براى عبارت تكلّف و درد سر دارد لذا در چاپ بعد كلمهء مختلفتين را حذف كرده است « 1 » ، چون ظاهر نسبيتين او رضاعيتين اين است كه اخوت دو خواهر به رضاع يا به نسب باشد ( نه اين كه اتصال آنها به قدر مشترك با رضاع يا نسب باشد ) لذا قسم سوّم به عنوان « مختلفتين تصوير نمىشود .\r\n\r\n5 ) توجيه سوم براى « مختلفتين » و نقد آن :\r\nدر مسافرتى كه به زنجان رفته بودم يكى از علماء زنجان مطلبى را ادّعا كرد كه به نظرم رسيد اشكال دارد . در مورد اين توجيه نخست بايد دانست كه گاهى كلماتى در كتابها از روى سهو يا غفلت مقدم يا مؤخر مىشود كه منشأ آن اين است كه كلمه اى\r\n\r\n\r\n","description":"","footnote":"\r\nاختيّتها بالرضاعة و لا بالنسب بل بهما على الاختلاف .\r\n( 1 ) ( توضيح بيشتر ) البته بهتر بود تنها به حذف اين كلمه اكتفاء نمىشد بلكه عبارت به شكل « رضاعاً او نسباً » تبديل .\r\n","page_name":" 2924 ","page_number":53},
  {"content":"\r\n\r\nرا در حاشيه مىنويسند بعد كه مىخواهند استنساخ كنند در متن مىآورند و جايش را اشتباه مىكنند و مقدم يا مؤخر مىآورند . در اول مسأله مرحوم سيد فرمود : جمع بين الأختين دواماً و متعة جايز نيست . كلمهء مختلفتين كه بعداً آمده مربوط به اينجا است يعنى هر دو دائمى باشد يا انقطاعى باشند يا مختلفتين [ يكى دائمى و ديگرى انقطاعى 
  ] مرحوم آقاى سيد أبو الحسن اصفهانى نيز در وسيله ، اينجا كه رسيده اين سه قسم را ذكر كرده است .\r\nليكن من گفتم اگر عبارت عروه مثل عبارت وسيله بود اين توجيه تمام بود عبارت وسيله اين است : لا يجوز الجمع فى النكاح بين الاختين نسبيتين او رضاعيتين ، دواماً او انقطاعاً او بالاختلاف . در عروه هم اگر همين تعبير را داشت امّا « بالاختلاف » مؤخر ذكر مىشد اين توجيه قابل قبول بود يا اگر گفته بود : دائميتين او انقطاعيتين او مختلفتين بازهم اين توجه قابل پذيرش بود . اما تعبير دواماً او متعةً او مختلفتين تعبير غلطى است . « 1 » پس مختلفتين تتمه دواماً او متعةً نيست بلكه تتمه نسبيتين او رضاعيتين است منتهى احتياج به توجيه دارد و با توجيه عبارت درست مىشود .\r\nعلى اى تقدير حكم مسأله ثابت است و در همهء اقسام ذكر شده در متن ، جمع بين الأختين جايز نيست و اطلاقات دليل تعميم است و در بعض نصوص « 2 » تصريح به بعض اقسام شده است .\r\n\r\nب ) مسأله 40 - 42 :\r\n\r\n1 ) متن مسأله 40 و توضيح آن :\r\nلو تزوج باحدى الأختين و تملك الأخرى لا يجوز له وطى المملوكة [ پس جمع بين\r\n\r\n\r\n","description":"","footnote":"\r\n( 1 ) ( توضيح بيشتر ) چون دواماً او متعة ، مفعول مطلق نوعى است ، ولى مختلفتين حال از « الاختين » مىباشد ، و عطف حال بر مفعول مطلق صحيح نيست . به هر حال اين بحث استاد - مد ظلّه - با قطع نظر از نسخهء اصلى مىباشد . ولى با توجه به نسخهء اصل ، احتمال غلط نسخه در عبارت عروه منتفى است ، ولى ممكن است كسى چنين ادعاء كند كه اين عبارت را سيد از برخى كتب فقهى متقدم بر گرفته كه در نسخه آن تحريف رخ داده و مرحوم سيد از آن غفلت كرده و عين عبارت را درج كرده است كه البته اين ادعا فى نفسه ادعاى غريبى است و اشكال استاد - مد ظلّه - بر آن هم وارد مىآيد .\r\n( 2 ) ( توضيح بيشتر ) در صحيحهء أبى عبيدة تصريح به حرمت جمع بين دو خواهر رضاعى شده است .\r\n","page_name":" 2925 ","page_number":54},
  {"content":"\r\n\r\nتزويج يكى و تملك ديگرى جايز است اما وطى مملوكه چون قائم مقام تزويج است با حفظ زوجيت ديگرى جايز نيست 
  ] الّا بعد طلاق الزوجة و خروجها عن العدة ان كانت رجعية فلو وطئها فعل ذلك فصل حراماً لكن لا تحرم عليه الزوجة بذلك و لا يحدّ حد الزنا بوطء المملوكة فيكون حرمة وطئها كحرمة وطئ الحائض .\r\nپس اگر قبل از طلاق و خروج از عده وطى كند خلاف شرع مرتكب شده مثل مواقعهء در حال احرام و حيض و با ضرر شديدى كه حرمت بدنبال دارد ليكن حدّ ندارد بلكه تنها تغرير مىشود\r\nبه هر حال نفس عقد زوجيت [ حتى اگر وطى با زوجه نكرده باشد 
  ] مانع مىشود از اينكه با مملوكه‌اى كه خواهر آن زوجه است وطى كند . و اگر چنين كند تعزير دارد زيرا در ارتكاب معاصى چه كبيره و چه صغيره تعزير ثابت است .\r\n\r\n2 ) متن مسأله 41 و توضيح آن :\r\nلو وطى احدى الاختين بالملك ثم تزوج الأخرى فالأظهر بطلان التزويج و قد يقال بصحته و حرمة وطى الاولى الّا بعد طلاق الثانية\r\nاگر يكى از دو خواهر مملوكهء او بود و با او مواقعه كرد سپس با خواهرش تزويج كرد ، تزويج او باطل است ولى بعضى گفته‌اند كه تزويج صحيح است و وطى اين مزوّجه صحيح است ليكن وطى مملوكه حرام است مگر آنكه دومى را طلاق دهد .\r\nالبته طلاق خصوصيت ندارد و از باب مثال براى مطلق زوال علقه زوجيت است فسخ و انفساخ و موت نيز همين حكم را دارد اين مسائل چون مورد ابتلاء نيست به خواندن عبارت آن اكتفاء كرديم .\r\n\r\n3 ) متن مسأله 43 و توضيح آن :\r\nلو تزوج باحدى الأختين ثم تزوج بالأخرى بطل عقد الثانية سواء كان بعد وطى الاولى او قبله\r\n\r\n","description":"","footnote":"","page_name":" 2926 ","page_number":55},
  {"content":"\r\n\r\nاگر تزويج با يكى از دو خواهر كرد سپس با ديگرى تزويج كرد ، عقد دومى باطل است هر چند با اولى مواقعه نكرده باشد . زيرا نفس ازدواج با اولى مانع از صحت عقد دوم است . و اطلاقات ادله همين مطلب را اقتضاء مىكند . حال اگر با دومى ازدواج كرد عقد دوم باطل است . ولى عقد اولى باقى است و مواقعهء با او جايز است .\r\nو لا يحرم بذلك وطى الاولى و ان كان قد دخل بالثانية زيرا دخول به ثانيه به فرض زنا باشد و از روى علم باشد زناى متأخر است و چنانچه گذشت « 1 » زناى متأخر موجب ابطال عقد موجود نمىشود .\r\nنعم لو دخل بها مع الجهل بانها اخت الاولى يكره له وطى الأولى قبل خروج الثانية من العدة بل قيل يحرم\r\nاگر از روى جهل به اينكه اين زن خواهر اوّلى است به او دخول كند كه وطى او وطى شبهه مىشود « 2 » عقد اولى باطل نمىشود و حرام ابد يقيناً نيست ليكن آيا بايد تا خروج دومى از عده صبر كند يا نه ؟ مسأله مورد خلاف است و بعضى قائل به حرمت وطى اولى قبل از انقضاء عدهء دومى شده‌اند .\r\nزيرا نص صحيح در مسأله داريم . ولى مرحوم سيد مىفرمايد مكروه است اما احتياط در مراعات است . قابل ذكر است كه عدهء دومى عدهء وطى به شبهه است نه عدهء معقوده اى كه از روى علم عقد به او انجام گرفته باشد . اما طبق بعضى از روايات وقاع با زوجهء خودش يعنى با اولى قبل از خروج دومى از عده حرام است .\r\nدر جلسه آينده به بررسى اين مسأله مىپردازى .\r\n« * و السلام * »\r\n\r\n\r\n","description":"","footnote":"\r\n( 1 ) در مسألهء 28 گذشت .\r\n( 2 ) ( توضيح بيشتر ) استاد دام ظله عبارت مرحوم سيد را كه فرمود : « مع الجهل بانها اخت الاولى » حمل بر صورت معذور بودن در جهل كه همان وطى به شبهه است كرده‌اند و ظاهراً اين حمل به قرينهء دو روايت زراره است كه در مسأله وارد شده است . و مرحوم سيد نيز به آن اشاره كرده است .\r\n","page_name":" 2927 ","page_number":56},
  {"content":"\r\n\r\n\r\n2 / 2 / 1380 يكشنبه درس شمارهء ( 315 ) كتاب النكاح / سال سوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر بحث امروز ، ابتدا مسأله 42 ( اگر زنى را به عقد خود در آورد و سپس خواهر او را نيز عقد كند عقد دوّم باطل است ) را تكرار كرده و استدلال به آيه شريفه  ( وَ أَنْ تَجْمَعُوا بَيْنَ الْأُخْتَيْنِ )  و روايت مسعدة بن زياد را ناتمام مىدانيم ولى حكم مسأله را از دو روايت زراره استفاده خواهيم كرد . اين دو روايت را صحيحه خواهيم دانست با وجود اينكه موسى بن بكر واقفى در سند يكى از آنها است . زيرا صفوان قبل از وقف ، اين روايت را اخذ كرده است و در اين باره مبناى آقاى خويى را در تصحيح روايت ناتمام خواهيم دانست . سپس با ذكر روايت معارض ، به بررسى جمعهاى موجود بين احاديث متعارضه مىپردازيم . و بعد كراهت و يا حرمت تمتّع از خواهر اوّل ، قبل از انقضاء عدّهء خواهر دوم را مطرح كرده و نهى در روايت را به معناى كراهت خواهيم گرفت .\r\nدر ادامه مسأله 43 ( لو تزوّج بالاختين و لم يعلم السابق و اللاحق . . . ) و مبناى علماء در استصحاب معلوم التاريخ و مجهول التاريخ را طرح كرده و به چند نكته در ارتباط با طرح مسأله 43 به صورتى كه مرحوم سيد مطرح كرده است اشاره مىكنيم .\r\n* * * \r\nالف ) بررسى مسأله 42 : [ لو تزوج باحدى الاختين ثمّ تزوّج بالاخرى بطل عقد الثانية 
  ]\r\nلو تزوج باحدى الاختين ثمّ تزوّج بالاخرى بطل عقد الثانية\r\nبه جهت بررسى مجدّد ادلّه ، اين فرع را دوباره تكرار مىكنيم ، ظاهراً در بطلان عقد خواهر دوّمى اختلافى نيست ولى ادلّه آن محلّ بحث است .\r\n\r\n1 ) استدلال به آيه شريفه و روايت مسعدة بن زياد :\r\nآقاى خويى به آيه شريفه  « وَ أَنْ تَجْمَعُوا بَيْنَ الْأُخْتَيْنِ »  استدلال كرده و عقد دوّم را\r\n\r\n","description":"","footnote":"","page_name":" 2928 ","page_number":57},
  {"content":"\r\n\r\nباطل مىدانند ولى آيه شريفه ، فقط جمع ميان عقد دو خواهر را نفى مىكند و بر بطلان عقد دوّم دلالتى ندارد . ممكن است شوهر مخيّر در تعيين هر كدام باشد .\r\nشبيه كسى كه هشت زن داشت و سپس مسلمان شد . جمع ميان هشت عيال در اسلام ، ممكن نيست ولى شوهر در تعيين 4 زن از آنها مخيّر است ، و اگر حكم مسأله چنين باشد با آيه شريفه هيچ منافاتى ندارد .\r\nاستدلال دوم آقاى خويى به روايت مسعدة بن زياد « 1 » است ولى اين روايت راجع به اماء است ، و در آن آمده كه انتفاع از چند طائفه از اماء جائز نيست ، يكى هم ، جمع ميان دو خواهر و ما نمىتوانيم از جمع ميان دو خواهر در وطى در باب اماء به جمع ميان دو خواهر در تزويج و در باب حرائر تعدّى كنيم . اشكال دوم اين استدلال همان اشكال موجود در استدلال به آيه است زيرا در روايت نيز عبارت « و لا بين الاختين » است و از ممنوع بودن جمع ميان دو نفر ، بطلان عقد دوّم استفاده نمىشود .\r\nبراى بطلان عقد خواهر دوّم ، به دو صحيحه زراره نيز استدلال شده است . اين دو روايت صحيحه است هر چند در سند يكى از آنها ، موسى بن بكر واقفى وجود دارد ولى ما و آقاى خويى ، هر كدام از راهى اعتبار اين روايت را به اثبات مىرسانيم .\r\n\r\n2 ) اشاره به صحّت روايت موسى بن بكر :\r\nبه نظر ما روايت صفوان از موسى بن بكر دليل بر اين است كه اين روايات قبل از وقف او اخذ شده است هم صفوان و هم بعضى از اجلاء ديگر كه عدّه‌اى از اصحاب اجماع هستند از او نقل روايت كرده‌اند كه اين امر بر وثاقت وى دلالت دارد و از سوى ديگر اخذ اين روايات قبل از وقف موسى بن بكر بوده است .\r\nآقاى خويى مىفرمايد : در ج 7 ، باب 19 از ارث كافى ، باب ميراث الولد مع الزوج ، ج 3 مرحوم كلينى مىفرمايد كه صفوان درباره كتاب موسى بن بكر شهادت داده است كه درباره آن اصحاب ما متّفق القول هستند ، بنابراين موسى بن بكر ثقه\r\n\r\n\r\n","description":"","footnote":"\r\n( 1 ) وسائل 20 : ، باب 29 از ابواب ما يحرم بالمصاهرة ، ج 8 .\r\n","page_name":" 2929 ","page_number":58},
  {"content":"\r\n\r\nمىباشد پس اين روايت معتبر مىباشد « 1 » و اين يك اشتباه عجيبى است زيرا عبارت كافى چنين است : حميد بن زياد عن الحسن بن محمّد بن سماعة قال : دفع الىّ صفوان كتاباً لموسى بن بكر فقال لى : هذا سماعى من موسى بن بكر و قرأته عليه فاذاً فيه موسى بن بكر عن على بن سعيد عن زرارة قال : هذا ممّا ليس فيه اختلاف عند اصحابنا عن ابن عبد الله و عن ابى جعفر عليهما السلام انّهما سألا عن امرأة تركت زوجها و امّها و ابنتيها ؟ فقال : . . .\r\nدر اين روايت ، زراره ادعا مىكند كه در حكم مسأله مذكور ، اختلافى بين اصحاب نيست و نزد همه مسلّم است كه نظر ابى عبد الله و ابى جعفر عليه السلام اين چنين است ، پس صفوان ادعا نكرده است كه كتاب موسى بن بكر ، نزد همه اصحاب ، مسلم است . بلكه صفوان با واسطه از زراره نقل مىكند كه فلان مسأله در باب ارث مورد اتفاق اماميّه است و آن را از معصوم اخذ كرده‌اند . البته به هر حال ، به نظر ما اين روايت صحيحه است .\r\n\r\n3 ) نقل دو روايت زرارة :\r\nروايت اوّل : بسند صحيح عن موسى بن بكر عن زرارة بن اعين عن ابى جعفرٍ عليه السلام فى حديثٍ « و ان كان تحته امرأة فتزوج امّها او ابنتها او اختها فدخل بها ثم علم فارق الاخيرة و الاولى امرأته و لم يقرب امرأته حتى يستبرى رحم التى فارق » « 2 » اين روايت دلالت بر بطلان عقد خواهر دوّم مىكند .\r\nروايت دوّم : بسند - لا ريب فى صحّته - عن زرارة ، قال : سألت ابا جعفر عليه السلام عن رجل تزوج امرأة بالعراق ثم خرج الى الشام فتزوّج امرأة اخرى فاذا هى اخت امراته التى بالعراق قال : يفرق بينه و بين المرأة التى تزوجها بالشام و لا يقرب المرأة العراقيه حتى تنقضى عدّة\r\n\r\n\r\n","description":"","footnote":"\r\n( 1 ) معجم رجال الحديث 19 : 30 ( توضيح بيشتر ) ان قلت : مرحوم آقاى خويى بارها گفته‌اند كه تصحيح روايت ، غير از تصحيح راوى است و با آن ملازم نيست پس چطور از اعتبار كتاب ، وثاقت صاحب كتاب را نتيجه گرفته‌اند ، قلت : تصحيح يك روايت مىتواند به جهت قرينه خارجى باشد نه به جهت وثاقت راوى ، ولى در مورد يك كتاب كه على القاعده روايات بسيار دارد بسيار مستبعد است كه در تمام روايات آن قرينه خارجى وجود داشته باشد ، بلكه ظاهراً منشأ تصحيح كتاب قرينه داخلى ( وثاقت راوى ) مىباشد .\r\n( 2 ) وسائل الشيعة ، جامع الاحاديث ، در چاپ سابق ( ) به جاى باب 14 ، ج 15 ، اشتباهاً باب 9 ، ج 1 ، درج شده است .\r\n","page_name":" 2930 ","page_number":59},
  {"content":"\r\n\r\nالشاميّة . قلت فان تزوج امرأة ثم تزوج امّها و هو لا يعلم انها امّها قال : قدر وضع الله عنه جهالته بذلك ثم قال : ان علم انها امّها فلا يقربها و لا يقرّب الابنة حتى تنقضى عدّة الام منه فاذا انقضت عدّة الام حلّ له نكاح الابنة قلت : فان جاءت الام بولدٍ قال : هو ولده و يرثه و يكون ابنه و اخا امرأته » « 1 » اين بچه متولّد شده ، فرزند اين مرد است زيرا ولد شبهه است و چون در مادر با زن اين مرد شريك هستند پس خواهر و برادر مىشوند .\r\n\r\n4 ) بررسى معارضه دو روايت زراره با صحيحه ابى بكر حضرمى :\r\nدر مقابل اين دو روايت ، صحيحه ابو بكر حضرمى است : قال : قلت لأبي جعفر عليه السلام رجل نكح امرأة ثم اتى ارضاً فنكح اختها و هو لا يعلم قال : يمسك ايتهما شاء و يخلّى سبيل الاخرى »\r\nآقاى خويى ميان اين روايات جمع كرده است و آن دو روايت را به تزويج حمل كرده كه در هر دو « فتزوج » داشت ، پس در صورت جمع در تزويج دو خواهر ، عقد دوّم باطل است ولى تعبير صحيحه حضرمى « فنكح اختها » است ، بحث تزويج نيست دو خواهر را مالك بوده و از روى جهل هر دو را وطى كرده است در اينجا اختيار با مالك است و مىتواند از هر كدام كه بخواهد منتفع شود .\r\n\r\nبررسى تفسير مرحوم آقاى خويى از صحيحه ابى بكر حضرمى :\r\nجمع ايشان داراى استبعاداتى است :\r\nاولًا : كلمه نكاح در قرآن كريم دائماً يا غالباً به معناى عقد است ، در اكثر روايات نيز به معناى عقد است ، در جاهاى كمترى به معناى وقاع است ، پس حمل نكاح به معناى وقاع ، آن هم قسم خاصى از وقاع ( : وقاع بالملكية در مقابل وقاع بالزوجية و بالاشتباه و بالزنا ) بعيد است .\r\nثانياً : در اين صورت بايد از كلمه « امرأة » هم « جاريه » اراده كنيم با اين كه در مسائل مربوط به امه ، بيشتر « جاريه » تعبير مىكنند .\r\nثالثاً : اين كه ظاهر « يخلّى سبيل الاخرى » طلاق و فسخ و امثال اينها است و در\r\n\r\n\r\n","description":"","footnote":"\r\n( 1 ) وسائل الشيعة .\r\n","page_name":" 2931 ","page_number":60},
  {"content":"\r\n\r\nحمل آقاى خويى بايد به معنى ترك وطى باشد زيرا مسلماً در اين فرض ، مملوكه از ملك انسان خارج نمىشود ، عتق او نيز واجب نيست تا تخليه را به عتق معنا كنيم .\r\n\r\n5 ) تفسير شيخ طوسى از صحيحه ابى بكر حضرمى :\r\nشيخ طوسى اين روايت را به گونه‌اى ديگر تفسير كرده است كه داراى اين استبعادات نيست . ايشان اين روايت را چنين معنا كرده‌اند : شوهر مىتواند اولى را نگه دارد يعنى او را طلاق ندهد ، عقد خواهر دوّم هم كه باطل است و مىتواند خواهر اوّل را طلاق دهد و خواهر دوّم را ( پس از خروج زن اوّل از عده طلاق رجعى ) با عقد جديد به ازدواج خود در آورد . اين جمع را مىتوان پذيرفت « 1 » و اگر هم اين جمع درست نباشد ظاهراً مسأله اجماعى است و بايد روايت حضرمى كنار گذاشته شود .\r\n\r\nب ) آيا انتفاع از خواهر اوّل ، موقوف بر انقضاء عدّه خواهر دوّم است ؟\r\nبنابراين كه در فرض مذكور ، خواهر اوّل در علقه نكاح باقى است و عقد دوّم باطل است آيا تمتع از خواهر اوّل كه زوجه اين مرد است موقوف بر تمام شدن عدّه خواهر دوّم است يا نه ؟ خواهر دوّم عدّه دارد ، زيرا اشتباهاً با او وقاع شده است .\r\n\r\n1 ) اشاره به آراى علماء در مسأله :\r\nمشهور تمتّع از زن را قبل از پايان عدّه خواهر دوّم جايز ولى مكروه مىدانند و شيخ در نهاية و بعضى ديگر قائل به تحريم هستند . مرحوم سيّد ، اوّل حكم به كراهت كرده و سپس احتياط را در ترك تمتع دانسته‌اند و چون احتياط بعد از فتوى است احتياط استحبابى مىباشد . آقاى بروجردى و عدّه اى ، احتياط وجوبى گفته‌اند و آقاى خويى فتواى به حرمت مىدهد و مىفرمايد كه وجهى براى كنار\r\n\r\n\r\n","description":"","footnote":"\r\n( 1 ) ( توضيح بيشتر ) خلاصه مراد از اختيار امساك هر يك از اين دو اين است كه با اسباب مشروع مىتواند هر يك از اين دو را در زوجيت خود داشته باشد ، سبب مشروع در زوجيت خواهر اول ، عدم طلاق و در زوجيت خواهر دوم ، طلاق خواهر اول و ازدواج جديد با خواهر دوم مىباشد .\r\n","page_name":" 2932 ","page_number":61},
  {"content":"\r\n\r\nگذاشتن اين دو صحيحه نداريم و اعراض مشهور هم اضافه بر آن كه موهن نيست در اين نوع ثابت نيست زيرا مثل شيخ و عدّه‌اى فتواى به حرمت داده‌اند .\r\n\r\n2 ) كلام استاد - مد ظلّه - در مسأله :\r\nبه نظر ما فتواى مشهور ، صحيح‌تر است و لا اقل بايد احتياط كرد و نه اينكه فتواى به حرمت داد ، زيرا نكاتى وجود دارد كه حرمت وطى را مستبعد مىسازد .\r\nنكته اول : شبهه از ازدواج واقعى كه قوى تر نيست ، فرض كنيد كسى زن خود را طلاق داده و اين زن بايد عدّه نگه دارد ولى طلاق او رجعى نيست مثلًا طلاق ثالثه است در اينجا گرفتن خواهر اين زن بدون انقضاء عدّه او صحيح است . اگر معقوده خود را طلاق به اين داد ازدواج با خواهر او بدون اشكال صحيح است . حال اگر وقاع با زنى كرده است اشتباهاً و اصلًا معقوده او نبوده است ( زيرا عقد خواهر دوّم باطل بوده است ) و نتواند از خواهر اين زن ، تمتّع ببرد اين معنايش اين است كه شبهه از مصاهرت قوى تر است و اين بعيد است .\r\nنكته دوّم : اين است كه در روايت موسى بن بكر ، استبراء را كه ظاهر در حيض واحد است لازم دانسته است . در عرف هم ، استبراء به همان حيض در مرتبه اول است ، مىگويند : حامله نيست چون حيض ديده است . در روايت دوّم زراره ، عدّه را واجب مىداند . آقايان ، در خيلى از جاها ، نفس اختلاف را علامت عدم الزام مىدانند ، در موارد ديگر هم كه تعبير به استبراء كرده‌اند در ذهنم چنين است كه همه ، استحبابى هستند و شهرت معتنابهى به هم كه با عدم حرمت است بر اساس همين جهات ، مشهور هم از نهى ، الزام نفهميده‌اند ، پس ما با تعبير سيد موافق هستيم كه تمتّع قبل از انقضاء عدّه ، مكروه است و احتياط استحبابى در ترك است و اگر كسى ، خيلى احتياط كند ، احتياط را وجوبى مىداند و الّا فتوى به تحريم مشكل است .\r\n\r\nج ) بررسى مسأله 42 : [ لو تزوج بالاختين و لم يعلم السابق و اللاحق 
  ]\r\n\r\n1 ) متن مسأله :\r\nلو تزوج بالاختين و لم يعلم السابق و اللاحق فان علم تاريخ احد العقدين حكم بصحّته\r\n\r\n","description":"","footnote":"","page_name":" 2933 ","page_number":62},
  {"content":"\r\n\r\nدون المجهول\r\n\r\n2 ) اشاره به مبناى اصولى مسأله :\r\nبحث مهمى در اينجا وجود دارد و آن اينكه اگر در تعاقب حادثين ، تاريخ يك طرف معلوم و تاريخ طرف دوّم مجهول بود آيا اصل فقط در طرف مجهول جارى است كه قول مشهور است و ما نيز با آن موافقيم و يا اينكه جريان اصل در دو طرف با هم مساوى است و اصل در هر دو جارى است ، مثل مجهولى التاريخ كه يا اصل در هيچ كدام جارى نيست و يا در هر دو جارى است و با تعارض از بين مىروند . در جايى كه يكى معلوم و ديگرى مجهول است نيز چنين است . بنابر مشهور فقط اين استصحاب جارى است : استصحاب عدم عقد بر مجهول التاريخ تا زمانى كه عقد معلوم التاريخ خوانده شد . و با اين استصحاب ثابت مىشود كه عقد خواهر ، متقدم و يا مقارن با عقد معلوم التاريخ نبوده است ، پس عقد معلوم التاريخ صحيح است ولى بنابر قول آقاى خويى ، اين استصحاب در هر دو طرف جارى است ( اصل اين است كه تا زمان واقعى عقد مجهول التاريخ نيز عقد ديگرى نبوده است ) و لازمهء آن ، صحّت هر دو ازدواج است و لذا تعارض اصلين لازم مىآيد .\r\n\r\n3 ) ادامه مسأله 43 :\r\nو ان جهل تاريخهما حرم عليه وطؤهما و كذا وطئ احدهما الّا بعد طلاقهما او طلاق الزوجة الواقعية منهما ثم تزويج من شاء منهما به عقد جديد بعد خروج الاخرى من العدّه ان كان دخل بها أو بهما .\r\n\r\n4 ) تذكراتى درباره كلام سيد رحمه الله :\r\nاوّل اينكه به جاى كلمه وطى ، بهتر بود كه مطلق استمتاعات بگويد ، بلكه موضوع مسأله از استمتاع هم اعم است . نظر به مواضعى كه از اجنبيّه جايز نيست در اينجا هم حرام است اگر چه ، جنبهء استمتاع نداشته باشد . از باب علم اجمالى ، نظر به موى هر دو هم حرام است . احكام اجنبيّه بر هر دو بار است .\r\nبه گفته مرحوم سيد تنها راه استمتاع از اين زنها اين است كه يا هر دو را طلاق\r\n\r\n","description":"","footnote":"","page_name":" 2934 ","page_number":63},
  {"content":"\r\n\r\nدهد و صبر كند تا عدّه تمام شود و بعد يكى از اينها را بگيريد ( تمام شدن عدّه اوّلى شرط جواز ازدواج با دوّمى است چون شايد همين اوّلى زن اوست و تا در عدّه است ازدواج با خواهر او ممكن نيست ) و يا اينكه بگويد : من زوجه واقعى خودم را طلاق دادم به جاى دو طلاق احتمالى ، يك طلاق بدهد كه اين هم مثل همان دو طلاق است و بايد صبر كند تا عدّه زن مدخوله تمام شود تا ديگرى را بگيرد .\r\nالبته تمام شدن عدّه در صورتى لازم است كه زوجه ، مدخول بها باشد كه اين را مرحوم سيد مىفرمايند ولى يك قيدى هم لازم بود كه ذكر نشده است چون انقضاء عدّه در طلاق رجعى لازم است و الّا اگر طلاق ، بائن باشد مثل طلاق ثالثه ، انقضاء عدّه لازم نيست . بعد از طلاق بائن ، اگر چه زن عدّه داشته باشد . ولى صبر بر مرد لازم نيست و خواهر او را مىتواند عقد كند . اگر ما در مسأله قبل ، به وسيله صحيحه زرارة ، عدّه را واجب دانستيم باز به مسأله ما مربوط نيست ، در آنجا وقاع عن شبهة شده بود .\r\nتذكّر سوم : در اينجا دو فرض ديگر وجود دارد كه سيّد آنها را ذكر نكرده است .\r\nزيرا لازم نيست كه يا هر دو را طلاق دهد و يا زوجه واقعيه را ، بلكه مىتواند بگويد :\r\nآن را كه عقد او جلوتر از ديگرى است طلاق دادم » چون معقودهء در زمان سابق ، همان زوجهء واقعى است . « 1 » راه ديگرى كه در اينجا ممكن است ولى هيچ كدام از محشين ذكر نكرده‌اند و من شايد حدود بيست حاشيه را در قديم نگاه كردم و اين راه را نديدم ، اين است كه چرا طلاق هر دو لازم است ؟ هر كدام را كه نمىخواهد ازدواج كند ، طلاق احتمالى مىدهد و بعد از خروج از عدّه ( در صورت رجعى بودن طلاق ) با خواهر او ازدواج مىكند چه لزومى دارد زنى را كه مىخواهد بگيرد طلاق دهد بلكه مانع را كه خواهرش است با طلاق بر طرف مىكند و بعد اين زن را ، رجاءً عقد مىكند ، اگر اين زن زوجهء واقعى بوده كه عقد دوّم لغو است و زوجيّت سابق را\r\n\r\n\r\n","description":"","footnote":"\r\n( 1 ) البته اين فرض با طلاق زوجه واقعى تفاوت ماهوى ندارد ولى به هرحال دو تعبير مختلف در صيغه طلاق است ، يكى طلاق « الزوجة الواقعيه » و ديگرى طلاق « المتقدّم من الاختين » مىباشد .\r\n","page_name":" 2935 ","page_number":64},
  {"content":"\r\n\r\nاز بين نمىبرد و اگر خواهر اين زن ، زوجه واقعى بوده كه با طلاق ، مانعيت آن بر طرف شده و اين عقد صحيح خواهد بود . اين نكته را قبل از سى سال كه به حواشى نگاه كردم ، نديديم . اخيراً نيز اين عروه با 15 حاشيه را نگاه كرديم بازنديديم البته مرحوم حاج سيد أبو الحسن در وسيله عبارت سيد را ذكر مىكند و بعد مىفرمايد كه طلاق يكى از اينها كافى است و مرحوم آقاى خويى هم در مستند عروه همين مطلب را ذكر كرده است .\r\nخلاصه آن كه : در جايى كه تقدم و تأخر عقد دو خواهر معلوم نيست لازم نيست حتماً هر دو را طلاق دهد ، بلكه مىتواند يكى را احتياطاً طلاق دهد سپس خواهر ديگر را عقد كند و لازم نيست عقد اين يكى حتماً بعد از طلاقش واقع شود زيرا اگر او حقيقةً زوجهء شرعى او بوده نه طلاقش و نه عقد جديد هيچ كدام لازم نبوده است و اگر زوجهء شرعى او ( به خاطر اينكه او را بعد از خواهرش عقد كرده ) نبوده با طلاق خواهرش عقد او جايز مىشود . و اينكه سيد رحمه الله مىفرمايد اول بايد طلاق دهد بعد او را عقد كند مانند اين است كه بگوييم اگر كسى از يكى از دو اناء مشتبه - كه لازم است از هر دوى آنها اجتناب كرد - بخواهد استفاده كند ، بايد ابتدا آن را نجس كند آنگاه تطهير كرده و از آن استفاده كند . بديهى است كه بدون نجس كردن هم اگر تطهير كنيم مسلّماً از ظرف پاك استفاده شده است . در اينجا نيز با طلاق يكى و انقضاء عده‌اش و سپس با عقد ديگرى قطعاً مىتوان دومى را زوجهء شرعى او شمرد .\r\n« * و السلام * »\r\n\r\n","description":"","footnote":"","page_name":" 2936 ","page_number":65},
  {"content":"\r\n\r\n\r\n3 / 2 / 1380 دوشنبه درس شمارهء ( 316 ) كتاب النكاح / سال سوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ابتدا جهت تكميل بحث بطلان عقد خواهر دوم ، آيهء حرّمت عليكم امهاتكم . . . را مطرح و با استدلال بر اينكه مدلول مطابقى اين آيه تحريم تمتع از اصناف زنان مذكور است نه تحريم ازدواج با آنها ، به بيان عدم جواز استناد به آيه براى بطلان عقد خواهر دوم در صورتى كه از خواهر اول هيچ گونه تمتعى نبرده باشد مىپردازيم . سپس روايت منصور صيقل دال بر جواز تمتع از دو خواهر را نقل ، و چون مخالف اجماع و اطلاق و صريح بعضى روايات است و قابل جمع نيز هست آن را طرح يا حمل به تمتع تدريجى مىكنيم . و بالاخره به بررسى حكم اجبار مرد به طلاق در جايى كه دو خواهر را عقد كرده و تقدم و تأخر آنها بر او معلوم نيست مىپردازيم و با مختصر توضيحى دربارهء نظر بعضى كه اگر منفى در قاعدهء لا ضرر حكم ضررى باشد مىتواند حكومت بر مسألهء ما نحن فيه داشته باشد اما اگر نفى موضوع ضررى كند حكومت ندارد ، تفصيل بحث را به جلسه آينده موكول مىكنيم .\r\n* * * \r\nالف ) تكمله‌اى دربارهء بحث بطلان عقد خواهر دوم :\r\n\r\n1 ) تحرير محل كلام و مورد بحث :\r\nبخشى از مسألهء شمارهء 42 كه ما با اختصار از آن گذشتيم نياز به بحث بيشترى دارد . مرحوم سيد مىفرمايد : اگر بعد از اينكه با زنى ازدواج كرد ، با خواهر او نيز ازدواج كند ، عقد دوم باطل است خواه با اولى وقاع كرده باشد يا نه ، گفتيم دليل اين حكم اجماع و اطلاق روايات است . اكنون كلام در اين است كه آيا مىتوان به آيهء\r\n\r\n","description":"","footnote":"","page_name":" 2937 ","page_number":66},
  {"content":"\r\n\r\nمباركهء  حُرِّمَتْ عَلَيْكُمْ أُمَّهاتُكُمْ  . . .  وَ أَنْ تَجْمَعُوا بَيْنَ الْأُخْتَيْنِ  « 1 » براى بطلان عقد دوم در صورتى كه از اولى تمتعى نبرده باشد تمسك كرد يا نه ؟\r\n\r\n2 ) بيان مراد از تحريم در آيهء حُرِّمَتْ عَلَيْكُمْ أُمَّهاتُكُمْ . . . :\r\nتحريم در اين آيه به اصنافى از زنان استناد داده شده است ، و چون حرمت خودِ ذات معنا ندارد ، بايد حتماً فعلى از افعال ملحوظ شده باشد ، حال آيا مراد از آن فعل ، عقد است يا تمتع جنسى يا جامع بين عقد و تمتع ؟\r\nچون بين عقد و تمتع ، جامع عرفى وجود ندارد ، احتمال سوم منتفى است ، ولى ممكن است احتمال اول را اختيار كرد و شاهد آن را آيهء قبل و آيه بعد دانست زيرا در آيهء قبل مىفرمايد :  وَ لا تَنْكِحُوا ما نَكَحَ آباؤُكُمْ . . .  « 2 » و مراد از نكاح در اين آيه همچون تمام يا اكثر قريب به اتفاق موارد استعمال مادهء « نكح » در قرآن ، عقد است نه تمتع ، چون معنا ندارد فقط از تمتع جنسى از زن پدر نهى كنند ولى از ازدواج با او نهى نشود . و مراد در آيهء بعد  ( أُحِلَّ لَكُمْ ما وَراءَ ذلِكُمْ  « 3 »  )  نيز تحليل ازدواج با غير اصناف مذكور كه اجنبيات هستند مىباشد نه تحليل تمتع ، چون استمتاع از اجنبيات بدون ازدواج جايز نيست .\r\nولى به نظر ما مراد از تحريم ، احتمال دوم يعنى تحريم تمتع است و شاهد بر آن خود آيهء 24 است زيرا به دنبال تحريم چند صنف از زنان مىفرمايد : و المحصنات من النساء الا ما ملكت ايمانكم ، مراد از محصنات ، زنانى هستند كه با ازدواج در حصن شوهرانشان قرار گرفته‌اند « 4 » . لذا بايد مراد از مستثنى به « الّا » مملوكه‌اى باشد كه او را\r\n\r\n\r\n","description":"","footnote":"\r\n( 1 ) سورهء النساء ، آيهء 23 .\r\n( 2 ) النساء ، آيهء 22 .\r\n( 3 ) النساء ، آيهء 24 .\r\n( 4 ) در قرآن گاهى محصنات به معناى زنان داراى عفت استعمال شده مانند آيهء  وَ مَنْ لَمْ يَسْتَطِعْ مِنْكُمْ طَوْلًا أَنْ يَنْكِحَ الْمُحْصَناتِ الْمُؤْمِناتِ فَمِنْ ما مَلَكَتْ أَيْمانُكُمْ  . . . آيه 25 النساء و گاهى به معناى زنان شوهر دار ، مانند همين آيهء 24 .\r\n","page_name":" 2938 ","page_number":67},
  {"content":"\r\n\r\nشوهر داده‌اند و چون مولى مىتواند با ابطال ازدواج مملوكه‌اش خودش از وى متمتع شود و هيچ‌گاه با مملوكهء خويش تا وقتى كه در ملكيتش قرار دارد نمىتواند « ازدواج » كند بنابراين بايد مراد از عدم تحريم در مستثنى ، حليت تمتع باشد نه حليت ازدواج . « 1 » از اين رو بايد در بقيهء فقرات هم حرمت تمتع مراد باشد .\r\nدر آيهء احل لكم ما وراء ذلكم نيز اشكالى ندارد كه مراد ، حليت تمتع باشد زيرا منظور از احل لكم اين است كه آنان شرعاً در تحت قدرت شما قرار دارند و همان گونه كه اگر چيزى با واسطه تحت قدرت تكوينى انسان باشد - مانند رفتن به پشت بام توسط نردبان - به آن مقدور تكوينى گفته مىشود ، اگر تمتع با واسطهء ازدواج يا تملك تحت قدرت تشريعى انسان باشد به آن مقدور شرعى ، و اينكه بر او حلال است اطلاق مىشود . البته گاهى قدرت قريبه است و گاهى بعيده ولى در هر حال اطلاق مقدور بودن صحيح است . يعنى تمتع از اصناف مذكوره تحت قدرت شرعى انسان حتى با واسطهء ازدواج يا تملك يا تحليل قرار ندارد ولى تمتع از غير آنها و لو با واسطه براى انسان شرعاً مقدور است .\r\nحتى در مورد آيهء  « وَ لا تَنْكِحُوا ما نَكَحَ آباؤُكُمْ »  نيز ممكن است كسى بگويد - البته خيلى قطعى نمىگويم - كه نهى از عقد كرده ، نيز توطئةً و از باب مقدمه براى نهى از تمتع است زيرا نوعاً هرگاه از عقدى و معامله‌اى نهى كنند و تصريح نكنند كه مراد حرمت ايجاد سبب و نفس اجراء صيغه است ، - به غير از مواردى كه به اقتضاء تناسبات حكم و موضوع ، عرف آن را از باب تزاحم سبب مىفهمد ، مانند نهى از بيع وقت النداء كه مراد ، نهى از ايجاد سبب است چون نفس اشتغال به بيع و شراء مزاحم انجام عبادت است و ظهورى در عدم وقوع مسبب و نقل و انتقال ندارد - از نظر عرف كنايه از اين است كه اين كار لغو بوده و نبايد به آن ترتيب اثر داد و اين ، ارشاد به عدم وقوع مسبب و بطلان عقد است . وقتى كه مىگويند نفروش يا نخر يعنى تو با اين خريدوفروش به هدفت نمىرسى ، مىخواهى نقل و انتقال حاصل شود و مالك شوى ، اين بيع و شراء تو را مالك نمىكند ، خلاصه كنايه از بطلان است\r\n\r\n\r\n","description":"","footnote":"\r\n( 1 ) البته فرض امكان ازدواج با چنين مملوكه‌اى به اينكه عقد ازدواج او را ابطال كند ، بعد او را آزاد كرده سپس خودش با او ازدواج كند نيز قابل تصور است ، لكن ارادهء اين معنا از آيه با اين چند واسطه بعيد است .\r\n","page_name":" 2939 ","page_number":68},
  {"content":"\r\n\r\nولى در باب نكاح چون هدف شخص اين است كه بتواند متمتع شود و نفس زوجه بودن هدف متعارف عقلاء نيست لذا اگر نهى از نكاح يعنى با اين نكاح نمىتوانى متمتع بشوى و در مورد آيهء شريفهء  « وَ لا تَنْكِحُوا ما نَكَحَ آباؤُكُمْ »  نيز مىتوانيم بگوييم معناى آيه اين است كه نكاح نكنيد كه با اين نكاح به هدفتان - كه تمتع است - نمىرسيد امّا اين كه مجرّد اجراء صيغه نكاح بما هو هو منهى باشد از اين آيهء شريفه استفاده نمىشود .\r\nخلاصه اينكه به نظر ما مراد از  « حُرِّمَتْ عَلَيْكُمْ . . . »  حرمت تمتع است يعنى از اين افراد و لو با ازدواج يا تملك نمىتوان تمتع جنسى برد . نسبت به فقرهء  « وَ أَنْ تَجْمَعُوا بَيْنَ الْأُخْتَيْنِ »  معناى آيه اين است كه « حرمت عليكم ان تجمعوا بين الاختين فى التمتع » « 1 »\r\nبلى چون منفعت متعارف و مورد نظر در باب ازدواج ، تمتعات جنسى است لذا از حرمت تمتع مىتوان بالملازمة العرفية بطلان ازدواج را فهميد زيرا اگر بگويند تو هيچ گونه تمتعى از اين زن و لو با عقد نمىتوانى ببرى ، به معناى بطلان آن عقد است . و لذا بطلان تملك را از آن نمىتوان فهميد زيرا منفعت متعارف و مقصود در باب تملك ، تنها تمتع جنسى نيست بلكه آنها را براى خدمت كارى و كمك گرفتن هم مىخريدند ، لذا ممكن است تمتع از بعضى مانند عمه و خاله حرام ولى تملكش براى خدمتكارى جايز باشد .\r\nنتيجه اينكه به نظر ما آيهء شريفه بالمطابقه بر حرمت تمتعات و بالملازمة العرفية بر بطلان عقد بر اصناف مذكوره دلالت مىكند نه بر حرمت ازدواج با آنها يا حرمت جامع بين ازدواج و تمتع .\r\n\r\n\r\n","description":"","footnote":"\r\n( 1 ) هرگاه بگويند از شيئى محروم هستى ، يعنى از منافع متعارف آن و انتفاعات مقصودهء آن محروم هستى و مصداق منافع متعارف در موارد مختلف است و در هر موردى امرى متناسب با آن چيز است . مثلًا محروميت از لباس غذا يا مسكن به معناى محروميت از پوشيدن و خوردن و سكنى در آنها است و هرگاه گفته شود از زنى محروم هستى ، مراد محروميت از تمتع از اوست . لذا اسناد تحريم به ذوات مذكوره در آيهء شريفه با اين مصحح عرفى ، بدون تقدير گرفتن كلمه‌اى صحيح است .\r\n","page_name":" 2940 ","page_number":69},
  {"content":"\r\n\r\n\r\n3 ) تقريب عدم جواز استدلال به آيهء شريفه براى بطلان عقد خواهر دوم على الاطلاق :\r\nبنابر آنچه گفته شد اگر كسى با خواهرى ازدواج كرد و بدون اينكه هيچ گونه تمتعى از او برده باشد خواهر او را هم عقد كرد ، مشمول آيهء شريفهء  « وَ أَنْ تَجْمَعُوا بَيْنَ الْأُخْتَيْنِ »  كه به معناى حرمت جمع بين تمتع از دو خواهر است ، نمىگردد تا كشف از بطلان عقد دومى بكند . در نتيجه بايد به حسب اطلاق آيه كه مىگويد شما نبايد از اين دو معاً تمتع ببريد ، بتوان گفت ، حالا كه تمتع از يكى از اينها جايز است ، اختيار انتخاب هر يك با او است يعنى از هر كدام اول استمتاع كرد ديگر نمىتواند از ديگرى تمتع ببرد ، و بالملازمة العرفية دلالت مىكند كه عقد ازدواج ديگرى بقاءً صحيح نيست ، بنابراين ، بعد از استمتاع از يكى عقد ديگرى باطل مىشود ، خواه ابتدا از معقودهء اوّلى استمتاع كرده باشد يا از دوّمى .\r\nالبته اين كلام به حسب استظهار ما از آيه شريفه است يعنى اگر ما بوديم و فقط آيهء شريفه چنين مىگفتيم كه نفس ازدواج با دو خواهر باطل نيست بلى اگر از يكى تمتع برد عقد ديگرى بقاءً باطل مىشود و گرنه اجماع مسلمين و اطلاق روايت زراره كه پيشتر دربارهء آن سخن گفتيم ، « 1 » اقتضا مىكند كه عقد دوم مطلقاً خواه از اولى متمتع گشته يا نه ، باطل باشد .\r\n\r\nب ) بررسى روايتى كه جمع بين اختين را به عقد انقطاعى جايز مىداند :\r\nمتن عروه : مسألهء 39 لا يجوز الجمع بين الاختين فى النكاح دواماً او متعةً\r\nعدم جواز جمع بين اختين به عقد انقطاعى به حسب اجماع و اطلاقات ادله و صريح بعضى روايات همچون روايت احمد بن محمد بن ابى نصر « 2 » واضح و تمام است و بحث آن گذشت در مقابل اين ادله روايتى است كه بحث آن را نكرديم .\r\n\r\n\r\n","description":"","footnote":"\r\n( 1 ) وسائل ابواب ما يحرم بالمصاهره ، باب 26 ، ج 1 .\r\n( 2 ) وسائل ابواب ما يحرم بالمصاهره ، باب 24 ، ج 4 .\r\n","page_name":" 2941 ","page_number":70},
  {"content":"\r\n\r\nمحمد بن الحسن الطوسى باسناده عن محمد بن على بن محبوب عن ابى عبد الله البرقى عن محمد بن سنان عن منصور الصيقل عن ابى عبد الله عليه السلام قال : لا بأس بالرجل ان يتمتع اختين « 1 »\r\nظاهر روايت ، اين است كه به عقد انقطاعى مىتوان دو خواهر را معاً گرفت .\r\nولى بر فرض كه اشكال سندى به خاطر منصور صيقل كه توثيق صريحى ندارد ، نكنيم ولى چون اين حكم بر خلاف اجماع مسلّم است و هيچ كس به ظاهر اين روايت عمل نكرده و از طرفى با توجه به روايات ديگر ، ( همانطور كه شيخ طوسى رحمه الله فرموده ) قابل جمع هم هست ، يا بايد آن را طرح و يا حمل كنيم .\r\nشيخ رحمه الله مىفرمايد : چون در اين روايت تصريح نشده كه جمع بين متعتين جايز بوده و هر دو را در يك زمان مىتوان متعه كرد ، لذا با توجه به روايات ديگر مىتوان آن را به جواز متعهء هر كدام يكى پس از ديگرى حمل نمود .\r\n\r\nج ) بررسى حكم اجبار مرد به طلاق در جايى كه بايد از هر دو خواهر اجتناب كند :\r\nمتن عروه : ادامهء مسأله 43 . . . و هل يجبر على هذا الطلاق دفعاً لضرر الصبر عليها ؟ لا يبعد ذلك لقوله تعالى  « فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ . . . \r\nدر جايى كه مىداند عقد يكى از دو خواهر باطل است اما آن را معيناً نمىشناسد و بايد احتياط كند ، آيا مىتوان هيچ اقدامى جهت روشن شدن تكليف آنها نكند يا او را مجبور مىكنند كه امر زوجيت آنها را با طلاق دادن به همان كيفيت مذكور در صدر مسأله معلوم كند تا ضررى كه متوجه آنها است دفع شود زيرا آنها نه بهرهء زوجيت را دارا هستند و نه مىتوانند به ديگرى شوهر كنند .\r\nمرحوم سيد مىفرمايد بعيد نيست استناداً به آيهء شريفهء مذكور بتوان او را به اين كار مجبور كرد .\r\nالبته بايد قيدى به آن اضافه كرد زيرا فرض مسأله در جايى است كه آن دو زن به\r\n\r\n\r\n","description":"","footnote":"\r\n( 1 ) وسائل ابواب ما يحرم بالمصاهره ، باب 27 ، ج 2 .\r\n","page_name":" 2942 ","page_number":71},
  {"content":"\r\n\r\nاين امر راضى نباشند زيرا اجبار مرد به طلاق تنها به خاطر رفع ضرر از آنها و رعايت حقوق آنها است پس در جايى كه خود آنها به هر دليلى به باقى ماندن بر اين حال راضى باشند مانند كسانى كه اگر نام مردى و لو بالاجمال بر آنها باشد به آن افتخار مىكنند ، در اين صورت اجبار مرد وجهى ندارد .\r\nيك وجه اين است كه چون صبر بر اين حال براى آن دو خواهر ضرر است ، به قاعدهء « لا ضرر » تمسك كرده و مرد را مجبور به طلاق بدانيم .\r\nبعضى گفته‌اند وجه مذكور مبتنى بر اين است كه منفى را در قاعدهء لا ضرر يا لا حرج ، حكم ضررى يا حكم حرجى بدانيم نه موضوع ضررى و حرجى . زيرا موضوع مسألهء ما كه زوجيت است فى نفسه ضررى نيست . بلكه ضرر ناشى از حكم به احتياط در اطراف علم اجمالى در اين مورد است .\r\nبنابراين قاعدهء « لا ضرر » بر اين مورد حكومت ندارد . مانند كسى كه نمىداند بايد حج قران انجام دهد يا تمتع و انجام هر يك از آنها در دو سال براى او مقدور نباشد ، در اينجا نفس حج قران يا تمتع حرجى نيست بلكه حكم به احتياط و اينكه بايد هر دو را احتياطاً بياورد موجب حرج بر مكلف مىشود . پس اين قاعده تنها در صورتى كه قائل به نفى حكم ضررى شويم حكومت خواهد داشت .\r\nاين بحث را در جلسات آينده ادامه مىدهيم . ان شاء الله\r\n« * و السلام * »\r\n\r\n","description":"","footnote":"","page_name":" 2943 ","page_number":72},
  {"content":"\r\n\r\n\r\n4 / 2 / 1380 سه‌شنبه درس شمارهء ( 317 ) كتاب النكاح / سال سوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nبحث در ادامهء مسأله 43 عروه بود كه اگر كسى دو خواهر را براى خود عقد كرد و تقدّم و تأخر عقد آنها براى او معلوم نيست . آيا مىتوانيم با تمسك به لا ضرر و لا حرج بگوييم بر شوهر واجب است كه آنها را طلاق بدهد ؟ تا دچار ضرر و حرج نشوند ؟ !\r\nدر اين جلسه ضمن بيان مفاد لا ضرر خواهيم گفت كه لا ضرر همانطورى كه بر احكام واقعيه حكومت دارد بر احكام ظاهريه هم حكومت دارد و مىتواند وجوب احتياط را كه موجب ضرر شده است بر دارد . ادامهء بررسى اين دليل را به جلسه آينده موكول مىكنيم .\r\n* * * مرحوم سيد فرموده‌اند : اگر مردى با دو خواهر ازدواج كرده و تقدّم و تأخّر دو ازدواج را نسبت به هم نمىداند و از تاريخ هر دو نيز بىاطلاع است ، مرد بايد - تا بعد از طلاقِ هر دو يا طلاق زوجهء واقعى ، و تزويج يكى از آنها پس از خروج ديگرى از عدّه - از تمتع از آنها خوددارى نمايد .\r\nحال اگر مرد اقدام به طلاق آنها نكند ، آن دو زن ناگزير از احتياط خواهند بود يعنى مثلًا از يك سو خود را همسر آن مرد ندانسته و به او تمكين نكنند ، و از سوى ديگر بدون اذن او از منزل خارج نشده ، و شوهر نكنند . و اين احتياط ، طبعاً موجب ضرر بر آنان خواهد بود .\r\nآيا مىتوان به مقتضاى دليل لا ضرر و حكومت آن بر احتياط ، آن مرد را بر طلاق مجبور نمود ؟\r\nدر جلسه امروز مفاد قاعده لا ضرر و لا حرج و امثال آنها ، و نسبت هر يك از آنها\r\n\r\n","description":"","footnote":"","page_name":" 2944 ","page_number":73},
  {"content":"\r\n\r\nبا احتياط را براى پاسخ به سؤال فوق ، مورد نقد و بررسى قرار مىدهيم . نخست نظر مرحوم آقاى آخوند را دربارهء مفاد قاعدهء مذكور با توضيح مختصرى نقل كرده ، و نسبت آن را با احكام ظاهرى و احتياط از ديدگاه ايشان بيان خواهيم نمود . سپس اشكالاتى را كه به نظر مىرسد مطرح كرده ، و شمول لا ضرر و لا حرج را نسبت به حكم احتياط مورد تأكيد قرار خواهيم داد .\r\nمفاد قاعده لا حرج و لا ضرر و هيأت تركيبى لا ضرر و لا ضرار مورد اختلاف است و دربارهء آن چندين نظريه مطرح شده است .\r\nمرحوم آقاى آخوند مفاد آن را نفى حكم به لسان نفى موضوع دانسته‌اند ، و مرحوم شيخ معتقدند كه دليل لا ضرر ، مستقيماً حكمى را كه منشأ ضرر مىشود نفى مىكند . نسبت دليل اين قاعده با ادلّهء احكام ظاهرى و احتياط ، بر اساس نظر اين دو بزرگوار متفاوت است .\r\n\r\nالف ) طرح مفاد قاعده لا ضرر طبق نظر مرحوم صاحب كفايه :\r\n\r\n1 ) نفى حكم به لسان نفى موضوع :\r\nايشان مىفرمايند : مفاد قاعده لا ضرر ، نفى ادعايى حقيقت « ضرر » است ، نه نفىِ « حكم ضررى » . يعنى ادعاءً ضرر را نفى مىكند تا از منتفى بودن حكم آن خبر دهد ، نه اينكه مستقيماً حكمى را كه منشأ ضرر مىشود نفى نمايد . زيرا ارادهء نفى حكم ضررى با تعبير لا ضرر و لا ضرار ، مستلزم مجاز در كلمه ، و استعمال ضرر در غير موضوع له آن است ، و اين با بلاغت سازگار نيست . « 1 »\r\nبه عبارت ديگر ، مفاد قاعدهء مذكور عبارت از نفى حكم به لسان نفى موضوع است .\r\n\r\n\r\n","description":"","footnote":"\r\n( 1 ) كفايه - ج 2 - ص 268 « أنّ الظاهر أن يكون ( لا ) لنفى الحقيقة ، كما هو الاصل فى هذا التركيب حقيقةً أو ادعاءً كما هو الظاهر من مثل : ( لا صلاة لجار المسجد الا فى المسجد ) و ( يا اشباه الرجال و لا رجال ) فان قضية البلاغة فى الكلام هو ارادة نفى الحقيقة ادعاءً لا نفى الحكم أو الصفة ، كما لا يخفى . و نفى الحقيقة ادعاءً به لحاظ الحكم أو الصفة غير نفى احدهما ابتداءً مجازاً فى التقدير أو فى الكلمة . . . و قد انقدح بذلك بُعد ارادة نفى الحكم الضررى . . . ضرورة بشاعة استعمال الضرر و ارادة خصوص سبب من اسبابه » .\r\n","page_name":" 2945 ","page_number":74},
  {"content":"\r\n\r\n\r\n2 ) عدم شمول قاعدهء لا ضرر و لا حرج نسبت به احكام ظاهرى و عناوين ثانويه :\r\nهمچنين مرحوم آقاى آخوند مىفرمايند : بنابر مبناى ما ، لا ضرر و لا حرج تنها آن دسته از احكام را نفى مىكند كه روى موضوعاتى كه بعناوينها الاوّلىّ حرجى يا ضررى است رفته است ، يعنى نفس موضوع ، حرجى يا ضررى باشد . لذا شامل احكام ضررى و حرجى مثل لزوم احتياط در مورد موضوعاتِ مشتبه در اطراف علم اجمالى - كه عدم تشخيص موضوع و مردّد شدن آن ، باعث حرجى يا ضررى بودن حكم آن گشته - نمىگردد .\r\nبه عنوان مثال : براى مكلّفى نفس اتيان حج ، حرجى نيست ، امّا جمع بين حجّ تمتع و حجّ قران يا افراد در صورتى كه ندانيم وظيفه ما كداميك از آنهاست ، حرجى است . همچنين نماز خواندن رو به قبله واقعى ( موضوع صلّ الى القبلة ) براى انسان حرجى نيست ، ليكن اگر قبله را نشناسيم ، خواندن چهار نماز به چهار جهت ممكن است براى كسى حرجى باشد . در مسأله مورد بحث نيز نفسِ زوجيت ، حرجى نيست امّا اينكه هم خود را همسر ديگرى به حساب نياورد ، و هم نتواند شوهر كند ، حرجى است .\r\nچون موضوع واقعىِ هيچ يك از اين موارد ، ضررى و حرجى نيست ، بلكه احتياط كردن و تحصيلِ امتثال يقينىِ حكمى كه روى موضوع واقعى رفته ، منشأ حرج و ضرر شده ، لذا قاعدهء لا ضرر و لا حرج شامل اين نوع احكام ضررى و حرجى نمىگردد .\r\nامّا چنانچه قائل شويم دليل لا ضرر و لا حرج مستقيماً حكمى را كه منشأ ضرر يا حرج است نفى مىكند « 1 » ، در اين صورت لا ضرر وجوب احتياط را بر مىدارد ، و به\r\n\r\n\r\n","description":"","footnote":"\r\n( 1 ) مبناى مرحوم شيخ : فرائد الاصول - ص 314 « فاعلم ان المعنى بعد تعذر ارادة الحقيقة عدم تشريع الضرر بمعنى أن الشارع لم يشرع حكماً يلزم منه ضرر على احد ، تكليفياً كان او وضعياً فلزوم البيع مع الغبن حكم يلزم منه ضرر على المغبون فينتفى بالخبر »\r\n","page_name":" 2946 ","page_number":75},
  {"content":"\r\n\r\nاقتضاى آن ، نه تنها احتياط ، واجب نيست بلكه مخالفت قطعى نيز جايز خواهد بود .\r\nزيرا وقتى اصل حكم را كه منشأ ضرر است نفى كند - مثل اين است كه وجوب صلاة الى القبله را بر دارد - و در اين صورت حتّى خواندن نماز به يك طرف نيز ضرورت نخواهد داشت .\r\nنتيجه آن كه در ما نحن فيه كه زوجيت و عدم زوجيت و عمل به احكام آنها ضررى نيست ( يعنى نه تمكين زوجهء واقعى ضررى است و نه اجتناب اجنبيّه از استمتاعات ) لكن چون زوجه به اجنبيه مشتبه شده است بايد هر دو احتياط كنند و اين احتياط ضررى است ، « لا ضرر » شامل چنين موردى نمىشود و وجوب احتياط را بر نمىدارد هذا اولًا .\r\n\r\n3 ) عدم شمول لا ضرر نسبت به احكام عقلى :\r\nو ثانياً : وجوب احتياط حكم عقل است و لا ضرر رافع احكام عقلى نيست توضيح آن كه :\r\nهمچنين گفته‌اند : احكام عقلى به لحاظ اينكه مستند به عقل است ، قابل جعل يا رفع نيست از اين رو دليل لا ضرر نمىتواند ناظر به آن بوده ، و بر آن حاكم گردد . و به عبارت ديگر ، شمول لا ضرر نسبت به چنين احكامى به منزلهء دخالت در امرى است كه از شئونات شارع نبوده و خارج از قلمرو اوست . بنابراين ، حكم احتياط از اين جهت نيز نمىتواند مشمول قاعدهء لا ضرر گردد .\r\n\r\nب ) نقد نظرات مرحوم آقاى آخوند توسط استاد - مدّ ظلّه - :\r\n\r\n1 ) پذيرش مبناى مرحوم آقاى آخوند رحمه الله در مفاد « لا ضرر » :\r\nالبته از نظر ما نيز آنچه كه مورد جعل يا رفع قرار مىگيرد ، همان افعال است « 1 » و در هيچ يك از اطلاقات قرآنى و روايات ، خودِ حكم ، متعلّق رفع يا جعل واقع نشده\r\n\r\n\r\n","description":"","footnote":"\r\n( 1 ) سورهء بقره - آيه 183 :  يا أَيُّهَا الَّذِينَ آمَنُوا كُتِبَ عَلَيْكُمُ الصِّيامُ \r\nسورهء نساء - آيه 103 :  إِنَّ الصَّلاةَ كانَتْ عَلَى الْمُؤْمِنِينَ كِتاباً مَوْقُوتاً \r\nو نظائر آن كه خود افعال مورد جعل يا رفع قرار گرفته است .\r\n","page_name":" 2947 ","page_number":76},
  {"content":"\r\n\r\nاست . در مورد لا ضرر و لا حرج نيز همانطور كه ايشان فرموده‌اند ، نفى حكم به لسان نفى موضوع است . به بيانى ديگر در آيهء شريفهء  « ما جَعَلَ عَلَيْكُمْ فِي الدِّينِ مِنْ حَرَجٍ »  مراد از حرج كه متعلق جعل قرار گرفته فعل حرجى است كه ممكن است بر عهدهء مكلف قرار داده شده باشد لكن شارع مقدّس تفضلًا آن را جعل نكرده است ، « لا ضرر » هم ظهور در چنين معنائى دارد چون علاوه بر اين كه آنچه مستقيماً در آيات و روايات وضع و رفع مىگردد خود فعل ضررى است نه حكم ، ( همچنانكه در موارد مشابه آن مىبينيم براى بيان نفى حكم ، ادعاءً موضوع را نفى مىكنند و نفى ادعائى موضوع است براى بيان نفى حكم ، مانند لا شك لكثير الشك يعنى احكام شك را ندارد ، لا بيع الا فى ملك يعنى صحيح نيست ، لا صلاة لجار المسجد يعنى وصف كمال را ندارد ، لا صلاة الا بطهور يعنى حكم صحت را ندارد و . . . ) در خصوص لا ضرر نيست ظاهرش اين است كه امرى كه خودش ضررى است برداشته شده است نه امرى كه منشأ ضرر مىگردد . ليكن به نظر ما فرمايشات ايشان از جهاتى مخدوش است .\r\n\r\n2 ) شمول دليل لا ضرر نسبت به احكام ظاهرى :\r\n( مقدمهء اشكال )\r\nدليل لا ضرر و امثال آن ، همچنانكه در صورت ضررى بودن موضوع احكام واقعى ، بر احكام واقعى حاكم است ، بر احكام ظاهرى نيز چنانچه موضوع آن ضررى باشد حكومت دارد ، زيرا احكام شرعى منحصر به احكام واقعى نبوده و شامل احكام ظاهرى نيز مىگردد . لذا حكومت دليل لا ضرر بر آنها بىمانع است .\r\nبر اين اساس ، احتياط نيز كه ممكن است موضوع احكام ظاهرى قرار گرفته و واجب شود چنانچه ضررى يا حرجى باشد بر خلاف نظر مرحوم آقاى آخوند ، مشمول قاعدهء لا ضرر مىشود .\r\n\r\n3 ) عدم جواز مخالفت قطعى در صورت نفى حكم احتياط :\r\nبر اساس قول به نفى امرى كه ضررى است ، در صورت ضررى بودن احتياط ، نظر به اينكه موضوع حكم واقعى فى نفسه ضررى نيست ، اصل آن محفوظ مانده ،\r\n\r\n","description":"","footnote":"","page_name":" 2948 ","page_number":77},
  {"content":"\r\n\r\nولى احتياط كه امرى ضررى است از عهدهء شخص برداشته شود پس موافقت قطعيه تكليف معلوم واجب نيست لكن موافقت احتمالى آن چون ضررى نيست واجب خواهد بود لذا فرمايش مرحوم آخوند دربارهء جواز مخالفت قطعى صحيح نخواهد بود .\r\n\r\n4 ) احتياط يك حكم شرعى مستفاد از روايات است :\r\n( اشكال اول )\r\nبه نظر ما حكم احتياط ، يك حكم شرعى است نه فقط عقلى . زيرا با ملاحظهء روايات خاصه در موارد عديده - مثل دو ظرف مشتبه ، دو حيوان مشتبه ، دو يا چند لباس مشتبه - كه در آنها با امر به ريختن آب دو ظرف ، رمى دو حيوان نزد كلاب ، و خواندن نماز در تمام لباس‌ها ، حكم به وجوب احتياط و لزوم موافقت شده است ، يك قانون اصطيادى مبنى بر لزوم رعايت اطراف علم اجمالى و وجوب احتياط به دست مىآوريم « 1 » و طبعاً اين حكم ، حكمى است شرعى ، نه عقلى و لا ضرر و لا حرج مىتواند آن را بر دارد .\r\n\r\n5 ) شمول دليل لا ضرر نسبت به احتياط روى فرض عدم دلالت روايات :\r\n( اشكال دوّم )\r\nفرض كنيم كه وجوب احتياط را از روايات استفاده نكنيم بلكه از احكام عقل بدانيم . به نظر ما حتّى در اين صورت نيز چنانچه موضوع حكم احتياط ، ضررى باشد ، دليل لا ضرر بر آن حاكم خواهد شد . زيرا حكم عقلى اگر فعلى و به نحو علّت تامّه باشد ، ممكن است بگوييم شارع نمىتواند با دليل لا ضرر و امثال آن ، فعليت آن را نفى كند ، ليكن قاعدهء احتياط و اشتغال عقلى از اين قبيل نيست . بلكه از احكام اقتضائى عقلى است .\r\nفعلى شدن اين حكم اقتضائى به اين است كه شارع ، آن را با امضاء يا عدم ردع و سكوت ، مورد تأييد قرار دهد ، همچنانكه ممكن است آن را ابطال نمايد . مثل اينكه\r\n\r\n\r\n","description":"","footnote":"\r\n( 1 ) مرحوم آقاى داماد قائل به يك اصطياد عمومى و بسيار وسيع بودند ، ليكن به نظر ما چون در اين موارد كه شارع امر به احتياط كرده علم اجمالى به خطاب واحد داريم ، قاعده‌اى كه عرف اصطياد مىكند مخصوص مواردى است كه معلوم بالاجمال ما خطاب واحد باشد نه خطاب مردّد بين الخطابين .\r\n","page_name":" 2949 ","page_number":78},
  {"content":"\r\n\r\nدر موارد بسيارى با قاعدهء فراغ ، قاعدهء اشتغال عقلى را ردّ كرده است . انسان نمىداند ذمّه‌اش فارغ شده يا نه ؟ با قاعده فراغ ترخيص مىدهد و لزوم احتياط از بين مىرود . در شكّ بعد از وقت نيز بنابراين كه موضوع قاعدهء اشتغال باشد - كه عقيدهء ما هم همين است - شارع مىفرمايد فارغ هستى و اشتغال منتفى مىشود .\r\nهر يك از عدم الرّدع ، امضاء يا ابطال ، امرى است شرعى يعنى در قلمرو و شئون شارع است و چنانچه دليل لا ضرر بخواهد حكم عقل را كه با امضاء شارع ، فعلى مىشود ، به خاطر حرجى بودن آن ، نفى كند ، عقل امتناعى نخواهد داشت . زيرا نفى و اثباتِ چنين احكامى از شئونات قانونگذار است و به اين لحاظ اين حكم را حكم شرعى بايد دانست .\r\n\r\n6 ) امكان تنزيل در احكام عقلى محضِ از سوى شارع :\r\n( اشكال سوّم )\r\nفرض كنيم كه عدم ردع شارع باعث نمىشود كه وجوب احتياط حكمى شرعى به حساب آيد و همچنان وجوب احتياط را حكمى عقلى بدانيم در عين ميزان شمول لا ضرر و لا حرج اين است كه در مورد ضرر و حرج شارع مقدس بتواند مانند عقل احتياط را واجب نموده يا وجوب احتياط را نفى نمايد و چون وجوب احتياط حكم اقتضائى عقل است ، شارع مىتواند در مواردى كه احتياط ضررى يا حرجى باشد به خاطر مصلحتى چون تسهيل وجوب احتياط را بر دارد پس امرى كه باعث شود لا ضرر و لا حرج وجوب احتياط را شامل نگردد ، وجود ندارد . « 1 »\r\n\r\n\r\n","description":"","footnote":"\r\n( 1 ) ( توضيح بيشتر ) چنانچه بگوييم مواردى كه شارع مقدس با حكم عقل عملى موافق است دو صورت دارد گاهى اعمال مولويت مىكند و با ابراز نظر خويش عملى را كه عقلًا واجب يا حرام بود ، شرعاً نيز واجب يا حرام مىشمرد و گاهى ضرورتى نمىبيند كه اعمال مولويت نمايد . و امر و نهى شرعى كند بنابراين در مواردى كه حكم عقلى وجود دارد لازمهء موافقت واقعى شارع با حكم عقل اين نيست كه حكم شرعى هم وجود داشته باشد بلكه چه بسا فقط حكم عقلى محض وجود داشته باشد در عين حال مانعى ندارد كه لا ضرر و لا حرج شامل آن گردد زيرا لا ضرر و لا حرج مىخواهد وجوب احتياط را ( كه اگر لا ضرر نبود ، عقلًا احتياط لازم بود ) بر دارد و شرط شمول لا ضرر و لا حرج اين نيست كه حكمى كه برداشته مىشود الزاماً حكمى شرعى باشد بلكه اگر حكم عقلى محض هم بود لكن حكم اقتضائى عقل ، اگر به نظر شارع حكم عقل مزاحم با مصلحت ديگرى نبود شارع مىگويد من هم مانند عقل احتياط را لازم مىدانم و اگر احتياط مزاحم با مصلحت اهمى بود مانند موارد حرج و\r\n","page_name":" 2950 ","page_number":79},
  {"content":"\r\n\r\nخلاصه : لازم نيست كه مرفوع به لا ضرر و لا حرج و حكمى شرعى باشد بلكه اگر حكم عقلى محض هم باشد لكن حكمى اقتضائى كه شارع بتواند آن را امضا يا ردع كند ، لا ضرر و لا حرج شامل آنها مىگردد . و لزوم احتياط از احكام اقتضائى عقل عملى است و در صورت وجود مصلحت اهم شارع مقدس آن را بر مىدارد يعنى چون رفع احتياط از شئون شارع مقدس است مانعى ندارد كه لا ضرر و لا حرج شامل آن گردد . نتيجه آن كه با شمول لا ضرر و لا حرج لزوم احتياط را برمىداريم ولى حكم واقعى سر جاى خود باقى است و مخالفت قطعيه آن چون مصداق معصيت است جايز نيست در حالى كه موافقت قطعيه ( احتياط ) آن هم لازم نيست .\r\nمشابه اين بحث مسأله‌اى است كه در اصول مطرح است . در اين باره كه امارات معتره مىتوانند با دو تنزيل مستقل جانشين قطع طريقى محض و قطع موضوعى محض شوند اختلافى نيست امّا آيا مىشود با يك تنزيل ، هم احكام قطع موضوعى و هم احكام قطع طريقى را بر ظنّ بار كنيم ؟ يعنى هم احكام واقع و هم احكام خود علم را بار كنيم در اينجا آقايان اشكال مىكنند كه اگر گفتيم « الظنّ كالقطع » نمىتواند ناظر به هر دو نوع حكم باشد زيرا يا ظن و قطع به طور آلى و به عنوان طريقيت در نظر گرفته شده است و مىخواهد بگويد « مظنون را كالمقطوع » فرض كن يا ناظر به احكام خود ظن و قطع است و قطع و ظن به نحو استقلالى ملاحظه شده است مىخواهد بگويد ، « ظن را مانند قطع » بدان و احكام قطع را بر ظن بار كن ، جمع بين اين دو اعتبار متنافى با يك تنزيل صحيح نيست و جمع بين لحاظين متنافيين است پاسخ‌ها و نقدهائى در مورد اين اشكال مطرح شده است لكن مطلبى كه گويا مسلّم فرض شده است اين است كه اگر بخواهيم احكام قطع طريقى را بر ظن طريقى بار كنيم بايد از ظن و قطع مظنون و مقطوع را اراده نماييم در حالى كه چنين نيست .\r\nچون قطع در ادله اى كه براى قطع طريقى احكامى را مترتب مىكند موضوع قرار داده شده است و عقل ، قطع را موضوع براى معذريت و منجزيت و كاشفيت و\r\n\r\n\r\n","description":"","footnote":"\r\nضرر شارع وجوب احتياط را بر مىدارد و اين امر از شئون شارع است .\r\n","page_name":" 2951 ","page_number":80},
  {"content":"\r\n\r\nاعتبار و . . . مانند آنها مىداند ، دليل تنزيل مىخواهد بگويد ظن هم مانند قطع است و احكامى كه روى قطع طريقى رفته است روى ظن نيز جارى است بنابراين همانطورى كه قطع از نظر شرعى موضوع برخى از احكام ( مانند جواز شهادت و افتاء و . . . ) است و به اين اعتبار به آن قطع موضوعى مىگويند ، از نظر عقل هم موضوع يك سلسله احكام است و در اين احكام عقلى ( طريقيت و معذريت ، منجزيت و . . . ) قطع طريقى موضوع حكم عقل قرار گرفته است پس در هر دو حكم خود قطع مورد توجه قرار گرفته و اگر كسى قطع به تكليف داشت حكم واقعى در حق او منجّز است همچنان كه مىتواند بر اساس آن - مثلًا - شهادت بدهد . پس هر دو احكام بار مىشود و در دليل تنزيل نيز شارع مىتواند بگويد تمام احكامى كه روى قطع بار شده ( خواه احكام شرعى و خواه احكام عقلى كه قطع طريقى موضوع آن است ) در مورد ظن نيز جارى بدانيد و در عبارت « الظن كالقطع » جمع بين لحاظين متنافيين نشده است منتهى در اينجا اشكالى كه مطرح بوده و به ما نحن فيه مرتبط است اين است كه حكم عقلى اختيارش به دست عقل است و از قلمرو اختيار شرع خارج است چگونه شارع مقدس در مورد احكام عقلى قانونى را وضع مىكند ؟ ! حلّ اين شبهه هم اين است كه در صحّت تنزيل لازم نيست كه منزل عليه حكمى شرعى باشد چون شارع نمىگويد حكم عقل در اينجا وجود دارد تا تصرف در قلمرو عقل باشد بلكه مىگويد همانطورى كه عقل براى قطع منجزيت و معذريت و كاشفيت و . . . را بار مىكند من هم برخى از ظنون را منجز و معذّر و كاشف معتبر و . . . مىدانم و جعل تنجيز و اعذار در مورد ظنّ از مجعولات و اختيارات شارع است منتهى اين جعل را به لسان « تنزيل الظن منزلة القطع » بيان مىفرمايد يعنى حكمى را كه عقل در مورد قطع دارد من هم در مورد برخى از ظنون دارم .\r\n« * و السلام * »\r\n\r\n","description":"","footnote":"","page_name":" 2952 ","page_number":81},
  {"content":"\r\n\r\n\r\n5 / 2 / 1380 چهارشنبه درس شمارهء ( 318 ) كتاب نكاح / سال سوّم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nبحث در اين بود كه اگر كسى بر دو خواهر عقد كرد ولى نمىداند عقد سابق و لا حق كدام است . آيا براى دفع ضررى كه متوجه زنها است واجب است شوهر آنها را طلاق بدهد ؟\r\nدر جلسه گذشته بحث در اين بود كه لا ضرر و لا حرج بر احكام ظاهرى هم حكومت داشته و مىتواند وجوب احتياط را بردارد .\r\nدر اين جلسه ، به بحث صغروى يعنى تطبيق قاعده لا حرج و لا ضرر بر ما نحن فيه مىپردازيم و پس از نقد و بررسى كلام آقاى حكيم رحمه الله به اين نتيجه مىرسيم كه جريان اين دو قاعده ، در ما نحن فيه اشكالى ندارد ، ولى لازمهء اجراى اين دو قاعده اين نيست كه طلاق تعيّن پيدا كند بلكه مىتوان ضرر و حرج را به طريق ديگرى مثل قرعه يا حق فسخ دفع نمود .\r\n* * * \r\n1 ) طرح مسأله :\r\nبحث در اين بود كه اگر شخصى بر دو خواهر عقد كرده ، اما نمىداند كدام عقد سابق بوده تا حكم به صحت آن شود و كدام لا حق بوده تا باطل شود . وظيفه چيست ؟ در اين كه به حسب قاعدهء اوليه در باب علم اجمالى هم مرد و هم زن بايد احتياط كنند بحث نيست ، و اگر زنها بخواهند احتياط كنند بايد از تمتع از اين نحو مرد پرهيز كنند ، در عين حال تكاليف شوهردار بودن را هم بار كنند ، مثلًا بدون اذن او از منزل خارج نشود و با مرد ديگرى ازدواج ننمايد و . . . ، در اينجا بحثى مطرح\r\n\r\n","description":"","footnote":"","page_name":" 2953 ","page_number":82},
  {"content":"\r\n\r\nشده كه اين احتياط براى آنها ضررى است و به مقتضاى « لا ضرر » تحمل آن واجب نيست و مرد بايد با طلاق دادن زوجيتى را كه باعث چنين ضررى شده است از بين ببرد .\r\nدر اين زمينه اشكالى كه مطرح شده بود اين بود كه چون ظاهر لا ضرر اين است كه موضوعى كه ضررى است حكم آن مرتفع است و در ما نحن فيه هيچ گونه ضررى در زوجه بودن يكى از اين دو نفر نيست لكن چون زوجه واقعى مشتبه شده ، بايد احتياط كرد و لزوم احتياط موجب ضرر شده است و لا ضرر رافع احكام ظاهرى نيست . در جلسه قبل اين اشكال را بررسى كرده نتيجه گرفتيم كه ادلهء لا ضرر و همچنين لا حرج اقتضاء مىكند كه اگر عملى مستلزم ضرر يا حرج باشد شخص لازم نيست آن را تحمل كند و فرقى نمىكند كه حرج و ضرر در موضوع حكم واقعى ( زوجيت ) باشد يا در موضوع حكم ظاهرى ( احتياط ) .\r\nاما در مورد بحث صغروى مسأله ن سؤال اين است كه چون باقى ماندن هر يك از اين دو خواهر در حبالهء اين شوهر موجب حرج است و فرض اين است كه شوهر نمىتواند مباشرت كند ، آيا با ادلهء لا ضرر و لا حرج مىتوان اثبات كرد كه شوهر ملزم به طلاق همسر واقعى خودش است ؟\r\n\r\n2 ) فرمايش مرحوم آقاى حكيم رحمه الله :\r\nمرحوم آقاى حكيم تمسك به ادلّه لا حرج و لا ضرر براى اثبات الزام شوهر به طلاق را ناتمام مىداند ، البته با بيانى غير از بيان مرحوم آخوند . ايشان در رابطه با موضوع ضرر و حرج تفصيل مىدهند و مىفرمايند : فرق است بين ضرر در مثل غبن در معامله و ضرر در ما نحن فيه ، چون در مواردى مثل ما نحن فيه ، نفس زوجيت منشأ ضرر و حرج نيست ، بلكه احكام زوجيت منشأ مىشود كه زن به ضرر يا حرج بيفتد و اگر قاعدهء لا ضرر و لا حرج جارى شود لازمه‌اش اين است كه احكام زوجيت مرتفع گردد ، در حالى كه احكام زوجيت بالضرورة از بين نمىرود و فقها به اين مطلب ملتزم نمىشوند . مثال واضح‌تر از مسأله ما نحن فيه اين است كه اشتباهى\r\n\r\n","description":"","footnote":"","page_name":" 2954 ","page_number":83},
  {"content":"\r\n\r\nهم در كار نباشد ولى به دليلى ، امكان تمتع بردن زن و شوهر از يكديگر وجود نداشته باشد . در اينجا هيچ فقيهى ملتزم نمىشود كه زن به سبب اينكه در حرج مىافتد ، مجاز باشد كه مثلًا با ديگرى ازدواج كند يا بدون عقد مرتكب زنا شود يا محرمات ديگرى انجام دهد .\r\nو اصولًا با اين كه از حيث حرجى يا ضررى بودن و اطلاق ادلهء لا حرج و لا ضرر فرقى بين واجبات و محرمات نيست اما فقهاء عظام رضوان الله تعالى عليهم حرج و ضرر را مجوّز ارتكاب محرمات نمىدانند . مثلًا به كسى كه بر اثر ترك شرب خمر به حرج مىافتد اجازهء شرب خمر نمىدهند . بنابراين در مثل ما نحن فيه ، قاعدهء لا ضرر و لا حرج جارى نمىشود . اما در مواردى مثل خيار غبن ، نفس نقل و انتقال عوضين مستلزم ضرر است ، چون متضمن اين است كه جيز گرانترى بدهد و چيز ارزانترى به دست آورد و به لحاظ اينكه خود موضوع ، ضررى است ، دليل لا ضرر جارى مىشود و مقتضاى حكم شارع به عدم لزوم تحمّل ضرر اين است كه فسخ معامله جايز باشد ، يعنى در زمينه‌اى كه شخص مغبون به تحمل چنين ضررى راضى نيست شارع حكم به اوفوا بالعقود نمىكند تا او را به ضرر بيندازد .\r\n\r\n3 ) نقد سخن آقاى حكيم رحمه الله توسط استاد مد ظله :\r\nفرمايش آقاى حكيم رحمه الله از دو جهت قابل بحث است . جهت اول اين است كه تفصيل ايشان بين ضرر ناشى از غبن در معامله و ضرر در مسأله نكاح ناتمام به نظر مىرسد ، چون در مثل معاملهء غبنى هم ، نفس نقل و انتقال منشأ ضرر نيست ، بلكه احكام و آثار مترتب بر آن منشأ ضرر است ، مثلًا اينكه ديگر جايز نيست در مالى كه از دستش خارج شده ، تصرف كند . اما نفس اعتبار ملكيت بدون ملاحظه احكام ملكيت ( البته اگر بتوان چنين چيزى را فرض كرد ، چون مرحوم شيخ انصارى مالك شدن و ترتيب احكام ملكيت را قابل انفكاك از يكديگر نمىداند چون ملكيت را مفهوم انتزاعى مىداند كه از همان احكام و آثار منتزع مىشود )\r\nيعنى اينكه فرض كنيم ملك شخص به ديگرى منتقل شده اما احكام ملكيت بار\r\n\r\n","description":"","footnote":"","page_name":" 2955 ","page_number":84},
  {"content":"\r\n\r\nنشود ، ( مثلًا شخص بتواند رد آن ملك تصرف كند ، همانطور كه قبل از معامله تصرف مىكرد . و منتقل اليه نتواند در ملك جديد تصرف كند ) واضح است كه در چنين فرضى هيچ ضررى متوجه شخص مغبون نخواهد بود . بنابراين ، فرقى كه ايشان بين دو مسأله قائل شده صحيح نيست .\r\nجهت دوم راجع است به نكته‌اى كه در كلام ايشان بود ، مبنى بر اينكه ملاك حرجى بودن و جريان ادلهء لا ضرر و لا حرج در واجبات و محرمات على السويّة است . در اين رابطه همانگونه كه در مباحث قبلى مطرح شد ، به نظر مىرسد با دو بيان بتوانيم بين واجبات و محرمات فرق بگذاريم .\r\nفرق اول اين است كه قوايى چون شهوت و غضب و حبّ جاه و مقام و قدرت و . . . مقتضاى طبيعت بشر است و از سوى ديگر مىدانيم كه اقتضائات اين قوا ، عمدتاً در ناحيهء ارتكاب محرمات است نه در ناحيهء ترك واجبات و به تعبير ديگر ، ارتكاب محرمات عمدتاً ناشى از غلبهء شهوت و غضب و مانند آن است اما ترك واجبات از علل ديگرى ناشى مىگردد . بر اين اساس اگر بنا باشد حرج ( يعنى مشقتى كه معمولًا تحمل نمىشود ، نه عجز ) مجوّز ارتكاب محرّمات باشد ، هرج و مرج و اختلال نظام پيش مىآيد ، چون اكثر افرادى كه مرتكب قتل نفس ، تجاوز به نواميس ، آزار و اذيت ديگران و ساير محرمات مىشوند ، به اين دليل است كه از جهت كنترل غضب و شهوت و . . . خود در حرج و مشقت مىافتد . لذا اگر حرج رافع حرمت باشد معنايش اين است كه دين اجازهء تحقق اين مفاسد را در عمدهء موارد داده باشد ، در حالى كه بالضرورة اين مطلب باطل است و بعلاوه باعث مىشود موارد نزول كتب آسمانى و ارسال رسل لغو باشد چون آنها براى مهار همين شهوت و غضب و جلوگيرى از اين مفاسد آمده‌اند و اين امر مانند قرينهء متصله‌اى است كه مانع شمول لا ضرر نسبت به رفع محرمات مىگردد .\r\nفرق دوم بين واجبات و محرمات اين است كه نفس تعبيرى كه در دليل حرج وارد شده اقتضا مىكند قاعده حرج را مختص به واجبات بدانيم و شامل محرمات نگيريم ، چون همان گونه كه قبلًا بيان شد ، در تعابيرى مثل  « ما جَعَلَ عَلَيْكُمْ فِي الدِّينِ مِنْ \r\n\r\n","description":"","footnote":"","page_name":" 2956 ","page_number":85},
  {"content":"\r\n\r\n حَرَجٍ »  آنچه جعل مىشود فعل است نه حكم ، همانطور كه در  « كُتِبَ عَلَيْكُمُ الصِّيامُ »  و « وضع عن الحائض الصيام » و مانند اينها خود فعل ، متعلَّق جعل و وضع و كتابت است .\r\nاز طرفى متفاهم عرفى از اين تعابير اين است كه فعل وجودى ، جعل يا وضع مىشود نه افعال عدمى ، يعنى تروك مگر اينكه عدم به لحاظ بعضى اعتبارات ، جنبهء وجودى به خود بگيرد مثل صوم كه به لحاظ نيّت ، جنبهء وجودى پيدا مىكند و الّا « جعل عليكم العدم » تعبير غير متعارفى است . پس اين قبيل تعابير يا ظهور در افعال وجودى دارد يا قدر متيقن از آنها افعال وجودى است . در نتيجه ، قاعدهء لا حرج و لا ضرر اختصاص به واجبات پيدا مىكند .\r\n\r\n4 ) نظر استاد مد ظله در مسأله :\r\nبا توجه به مطالب گذشته نتيجه مىگيريم كه در جريان قاعدهء ضرر و حرج در ما نحن فيه اشكالى وجود ندارد . چون زوجيت بما له من الاحكام ضررى يا حرجى است ، شارع اگر بخواهد به هر دو زن بفرمايد شما ملزم هستيد كه اين مرد را شوهر خود بدانيد و از ازدواج با ديگرى محروم باشيد ، در عين حال نمىتوانيد از اين شوهر استمتاع ببريدن اين جعل زوجيت ثابته منشأ ضرر است و لذا لا ضرر مىگويد در چنين شرايطى مرد موظف است با طلاق دادن زوجيتى را كه منشأ ضرر شده بود از بين ببرد . و لكن بحثى كه باقى مىماند اين است كه آيا اگر شارع حكم به رفع ضرر و حرج كرده لازمه‌اش اين است كه شوهر مُلزم به طلاق باشد . به نظر مىرسد همانطور كه مرحوم آقاى حكيم فرموده است ، چنين لازمه‌اى نداشته باشد ، چون ممكن است كسى به مقتضاى قاعدهء لا حرج بگويد زن حق فسخ دارد همانطور كه در بحث خيار غبن نتيجهء لا ضرر اين است كه شخص مغبون حق فسخ داشته باشد ، لذا چنين نيست كه تنها راه دفع حرج از زن اين باشد كه شوهر حتماً طلاق دهد بلكه مىتوان از طريق اثبات حق فسخ براى زن جلو ضرر و حرج را گرفت . كما اينكه احتمال قرعه هم در مسأله وجود دارد كه بايد مورد توجه قرار گيرد و بطور كلّى بايد\r\n\r\n","description":"","footnote":"","page_name":" 2957 ","page_number":86},
  {"content":"\r\n\r\nملاحظه كرد كه ادلّه ، كدام يك از اين سه راه را تعيين مىكند . « 1 »\r\n\r\n5 ) اشكال استاد مد ظله به كلام مرحوم آقاى خويى رحمه الله :\r\nاصل اين استظهارى كه آقاى خويى رحمه الله از عبارت عروة كرده‌اند و فرموده‌اند :\r\nمقصود سيد رحمه الله تمسك به قاعدهء لا ضرر است مطلب ناتمامى است ، چون خود مرحوم سيد براى اثبات الزام شوهر به طلاق به آيه  « فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ »  تمسك كرده نه به حديث لا ضرر ، يعنى از آنجا كه صبر زن بر ازدواج براى او ضرر دارد مصداق امساك به معروف نخواهد بود و در نتيجه شوهر ملزم است طلاق دهد و تسريح به احسان كند . لذا استظهار آقاى خويى رحمه الله وجهى ندارد . البته در جلسهء بعد اين بحث را دنبال مىكنيم كه آيا تمسك به اين آيه براى اثبات تعيّن طلاق در ما نحن فيه صحيح است يا نه ؟ همچنين در مورد قاعدهء قرعه نيز بايد بحث داشته باشيم .\r\n« و السلام »\r\n\r\n\r\n","description":"","footnote":"\r\n( 1 ) - ( توضيح كلام استاد مد ظله ) : بحثى كه استاد مد ظله در اين درس دربارهء جريان لا ضرر و لا حرج مورد توجه قرار مىدهند اين است كه آيا به جهت آن كه ادامهء زوجيت براى زنها ضررى يا حرجى است مىتوانيم بگوييم بر مرد لازم است آنها را طلاق بدهد يا خير ؟ بحث ديگرى در تطبيق لا ضرر و لا حرج مطرح است و آن اين كه تا زمانى كه شوهر اين دو خواهر را طلاق نداده بايد از باب علم اجمالى نفقهء هر دو را بپردازد و در هر حال بايد مهريه ( يا نصف مهريه ) را به هر دو خواهر بپردازد آيا با لا ضرر مىتوانيم بگوييم اداء يك نفقه و يك مهريه كافى است يا خير ؟ اين بحثى است كه در مباحث جلسات آينده مطرح مىشود . ان شاء اللّه تعالى .\r\n","page_name":" 2958 ","page_number":87},
  {"content":"\r\n\r\n\r\n8 / 2 / 1380 شنبه درس شمارهء ( 319 ) كتاب النكاح / سال سوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسه پيش گفتيم كه مرحوم سيد در مسأله 43 با عنايت به اين كه در جايى كه علم به بطلان طلاق يكى از دو خواهر داريم طبق قاعده علم اجمالى بايد احتياط كرد و اين كار منشأ ضرر براى اين دو خواهر مىشود ، فتوا داده‌اند كه بر مرد لازم است با طلاق دادن اين مشكل را حل كند ، و مستند ايشان در اين زمينه آيه شريفه  ( فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ )  [ بقره / 23 
  ] مىباشد نه قاعده عام لا ضرر .\r\nدر اين جلسه نخست با اشاره به كلام مرحوم آقاى حكيم در تفسير آيه فوق ، با تكيه بر احاديث مفسره مراد از  « تَسْرِيحٌ بِإِحْسانٍ »  را طلاق ثالث خواهيم دانست ، در ادامه به بررسى كلام مرحوم آقاى خويى پرداخته كه مراد از امساك بمعروف را ازدواج مجدّد دانسته و « معروف » را خصوص نفقه گرفته و ناتمامى آنها را به اثبات مىرسانيم ، در خاتمه اشاره مىكنيم كه بنا بر هر معنايى كه از آيه فوق صورت گيرد با الغاء خصوصيت عرفى مىتوان حكم مسأله را استفاده كرد و با اين راه لزوم طلاق را در جايى كه مرد امكان  « فَإِمْساكٌ بِمَعْرُوفٍ »  نداشته باشد به اثبات مىرسانيم .\r\n* * * \r\nالف ) بررسى كلام مرحوم آقاى حكيم « قدس سرّه » در تفسير آيه مورد بحث :\r\n\r\n1 ) نقل كلام مرحوم آقاى حكيم :\r\nمرحوم آقاى حكيم مىفرمايد : اين آيه ارتباطى به مورد بحث ما ندارد ، بلكه آيه ناظر به تكليف مرد پس از طلاق رجعى است كه مخيّر است كه در عده رجوع كند\r\n\r\n","description":"","footnote":"","page_name":" 2959 ","page_number":88},
  {"content":"\r\n\r\n ( فَإِمْساكٌ بِمَعْرُوفٍ )  يا صبر كند تا زمان عده سپرى شود  ( تَسْرِيحٌ بِإِحْسانٍ )  ، بنابراين مراد از تسريح باحسان طلاق نيست تا بتوان در بحث ما به آن استناد جست .\r\nايشان سپس پاره‌اى از روايات را كه موثقة ابن فضّال هم در ميان آنهاست نقل مىكنند كه در آنها تسريح باحسان به طلاق ثالثه تفسير شده است ولى سپس مىافزايند : اين روايات خلاف ظاهر آيه است و كأنّه ما بايد ظاهر آيه را حفظ كنيم و روايات را كنار بگذاريم .\r\n\r\n2 ) بررسى كلام مرحوم آقاى حكيم :\r\nايشان موثقه ابن فضّال و نيز سه روايت عياشى را نقل كرده و آنها را كنار مىگذارد .\r\nاولًا : اگر ظهور آيه فوق را در معنايى كه آقاى حكيم فرموده‌اند « 1 » بپذيريم ، اين سبب نمىشود كه روايات معتبر را طرح كنيم ، بلكه به قرينه روايت بايد آيه را به معناى خلاف ظاهر تفسير كنيم .\r\nثانياً : روايات منحصر به رواياتى كه ايشان نقل كرده نيست ، بلكه روايات ديگرى هم در اين زمينه وجود دارد كه برخى از آنها صحيحه مىباشد .\r\n\r\nب ) نقل روايات مربوط به تسريح به احسان :\r\nروايتى مرسل در كتب عامه نقل شده كه : روى انّ رجلًا سأل النبى « صلى الله عليه و آله » فقال :\r\nالطلاق مرّتان فاين الثالثة فاجابه « عليه السلام » : او تسريح باحسان « 2 »\r\nدر روايات خاصه هم در كتب مختلف حديثى  « تَسْرِيحٌ بِإِحْسانٍ »  به طلاق ثالث\r\n\r\n\r\n","description":"","footnote":"\r\n( 1 ) ( توضيح بيشتر ) از ملاحظه مجموع كلمات مرحوم آقاى حكيم استفاده مىشود كه ايشان مراد از  ( فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ )  ( بقره / 229 ) را در اين آيه با مشابه آن در آيات بعدى  ( إِذا طَلَّقْتُمُ النِّساءَ فَبَلَغْنَ أَجَلَهُنَّ فَأَمْسِكُوهُنَّ بِمَعْرُوفٍ أَوْ سَرِّحُوهُنَّ بِمَعْرُوفٍ  ( بقره / 231 ) يكى دانسته و چون مراد از امساك و تسريح در آيه بعدى ، رجوع و عدم رجوع مىباشد ، پس در اين آيه هم همين امر مراد مىباشد ، پس ربطى به مسأله طلاق ندارد ، در بحث از كلام مرحوم آقاى خويى درباره مراد از آيه بعدى و يكسانى معناى دو آيه بحث خواهد شد .\r\n( 2 ) تفسير كشاف ، ذيل آيه ( در حاشيه به نقل از دارقطنى و ابن ابى شيبة و عبد الرزاق اين روايت را نقل كرده است ) ، احكام القرآن جصّاص 1 : 471 ، و نيز در فقه القرآن راوندى 2 : 176 اين روايت ذكر شده و عبارت بالا از اين كتاب برگرفته شده است .\r\n","page_name":" 2960 ","page_number":89},
  {"content":"\r\n\r\nتفسير شده است :\r\n\r\n1 ) صحيحه ابى بصير :\r\nأبو على الاشعرى عن محمد بن عبد الجبار و محمد بن جعفر أبو العباس الرزاز عن ايوب بن نوح و على بن ابراهيم عن أبيه جميعاً عن صفوان بن يحيى عن ابن مسكان عن محمد بن مسلم عن ابى جعفر « عليه السلام » طلاق السنة . . . قال و قال أبو بصير عن ابى عبد الله « عليه السلام » هو قول الله عزّ و جلّ :  ( الطَّلاقُ مَرَّتانِ فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ )  التطليقة الثالثة التسريح باحسان « 1 »\r\n\r\n2 ) توضيح روايت :\r\nدر سند روايت تحويل رخ داده ، كلينى روايت را به سه طريق از صفوان نقل مىكند :\r\n- ابو على الاشعرى عن محمد بن عبد الجبار ( عن صفوان بن يحيى )\r\n- محمد بن جعفر أبو العباس الرزّاز عن أيوب بن نوح ( عن صفوان بن يحيى )\r\n- على بن ابراهيم عن أبيه ( عن صفوان بن يحيى )\r\nهر سه سند صحيح است ، در مورد ضمير در « قال » قبل از « قال أبو بصير » ترديدى براى آگاه به طبقات و اسناد نيست كه ضمير به ابن مسكان بر مىگردد ، ولى اگر ضمير به صفوان هم برگردد تفاوتى نمىكند و به هر حال روايت صحيحه است « 2 »\r\nدر سند روايت كه در تهذيب از كافى نقل مىكند « عن ابن ابى نجران » بعد از كلمه جميعاً افزوده شده كه اشتباه است . « 3 »\r\nدر مورد متن روايت هم در نسخه‌هايى از كافى كه در دست مىباشد ، التطليقة الثانية به جاى « التطليقة الثالثة » ذكر شده ، اگر اين نسخه صحيح باشد ، اين روايت\r\n\r\n\r\n","description":"","footnote":"\r\n( 1 ) كافى 6 : 64 / 1 ، و به نقل از آن در تهذيب 8 : 25 / 82\r\n( 2 ) ( توضيح بيشتر ) و مراد از أبو بصير در جايى كه قيد نشده باشد أبو بصير يحيى اسدى است حتى اگر راوى ابن مسكان باشد و يحيى اسدى هم از اجلاء ثقات است چنانچه محقق سيد مهدى خوانسارى اين دو مطلب را در رساله ابى بصير به اثبات رسانيده است .\r\n( 3 ) ( توضيح بيشتر ) همچنين بعد از محمد بن جعفر ، يك « واو » افزوده شده كه آن هم صحيح نيست ، أبو العباس رزّاز همان محمد بن جعفر است .\r\n","page_name":" 2961 ","page_number":90},
  {"content":"\r\n\r\nدليل بر لزوم طلاق در بحث ما نيست ، بلكه خلاف آن را ثابت مىكند .\r\nلكن ظاهراً اين نسخه‌ها مصحّف است و نسخه صحيح التطليقة الثالثة است ، چنانچه مرحوم شيخ در تهذيب از كلينى نقل كرده است ، و از وافى هم استفاده مىشود كه نسخ كافى در نزد ايشان بوده اختلاف نسخه داشته « 1 » و در برخى از آنها « التطليقة الثالثة » وارد شده كه همان هم صحيح است .\r\nروايت ابى بصير در تفسير عياشى هم با حذف اول اسناد از ابى بصير عن ابى عبد الله « عليه السلام » نقل شده كه در آن هم آمده : التسريح هو التطليقة الثالثة « 2 »\r\nو نيز : عن ابى بصير عن ابى جعفر « عليه السلام » قال ان الله يقول :  ( الطَّلاقُ مَرَّتانِ ، فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ )  و التسريح باحسان هي التطليقة الثالثة\r\n\r\n3 ) موثقة ابن فضّال :\r\nبسند معتبر « 3 » عن على بن فضّال عن أبيه قال سألت الرضا « عليه السلام » ، فقال : ان الله تبارك و تعالى انّما اذن فى الطلاق مرّتين ، فقال : الطلاق مرّتان ، فامساك بمعروف او تسريح باحسان\r\n\r\n\r\n","description":"","footnote":"\r\n( 1 ) الوافى 23 : 1017 / 22645 « و فى بعض نسخ الكافى : الثانية - مكان الثالثة - فى آخر الحديث ، و لعلّه سهو من النسّاخ »\r\n( 2 ) تفسير عياشى 1 : 116 / 361 ، متأسفانه ناسخ تفسير عياشى اوائل اسناد اين كتاب را اسقاط كرده و تنها اين نسخه ناقص بدست ما رسيده ، از نسخه مسند تفسير عيّاشى ، گاه در كتب حديثى مطالبى نقل شده كه از طريق آن مىتوان روايات مرسل نسخه موجود را از ارسال خارج كرد ، حاكم حسكانى در شواهد التنزيل رواياتى را از تفسير عيّاشى نقل مىكند كه مسند است و من در حاشيهء نسخه خود از تفسير عياشى ، اين موارد را ذكر كرده‌ام .\r\nبه هر حال تفسير عياشى ( با وضع فعلى ) براى تأييد ( و نه استدلال ) خوب است ، با مقايسه متن روايات اين كتاب به كتب معتبر ، اعتبار اين متون روشن مىگردد ، بلكه معمولًا عبارتهاى اين تفسير از عبارتهاى كتب معتبر حتى از كافى بهتر است ، براى اثبات اين امر مىتوان روايات موجود در هر دو كتاب را با هم مقايسه كرد .\r\n( 3 ) ( توضيح بيشتر ) اين روايت در فقيه 3 : 502 / 4764 به گونه معلق از على بن حسن بن على بن فضّال نقل شده و طريق مؤلف به وى در مشيخه ذكر نشده لذا اين طريق قابل اعتماد نيست ، ولى در علل 2 : 507 / 2 و عيون 2 : 85 / 37 طريق مسند به اين روايت ذكر شده است ، در سند حديث ، محمد بن ابراهيم بن اسحاق طالقانى واقع است كه توثيق صريح ندارد ولى صدوق از وى بسيار روايت مىكند و مكرّر بر او ترضّى و ترحّم مىكند و اين مقدار براى اثبات وثاقت وى كافى است ، البته در مورد اين نسخه كه در آن على بن الحسن بن فضّال مستقيماً از پدرش از امام رضا « عليه السلام » نقل مىكند ، در نجاشى ترديدى در صحت آن ديده مىشود كه نياز به دقت بيشتر دارد ( رجال نجاشى 258 / 676 ) .\r\n","page_name":" 2962 ","page_number":91},
  {"content":"\r\n\r\nيعنى فى التطليقة الثالثة ، الحديث .\r\nاين روايت در تهذيب « 1 » هم وارد شده ولى در سند آن ذبيان بن حكيم اودى قرار گرفته كه توثيق ندارد .\r\n\r\n4 ) روايت سماعة :\r\nدر تفسير عياشى 1 : 116 / 364 به نقل از سماعة آمده ، قال سألته . . . و هو قول الله عز و جل :  « الطَّلاقُ مَرَّتانِ ، فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ  قال : التسريح باحسان التطليق الثالثة ، در نقل بحار 104 : 155 / 66 از تفسير عياشى عبارت روايت پس از ذكر آيه چنين است : ان تسرّح بالتطليقة الثالثة . « 2 » غير از روايات گذشته ، روايت ديگرى هم در تفسير عياشى وارد شده كه از آن هم استفاده مىشود كه مراد از تسريح باحسان ، طلاق است نه ترك رجوع در زمان عدّه :\r\n- عن ابى القاسم الفارسى قال قلت للرضا « عليه السلام » : جعلت فداك ان الله يقول فى كتابه :\r\n: فامساك بمعروف او تسريح باحسان ) و ما يعنى بذلك ، قال : امّا الامساك بالمعروف فكفّ الاذى و احباء « 3 » النفقه ، امّا التسريح باحسان فالطلاق على ما نزل به الكتاب . « 4 »\r\nخلاصه از نظر روايات ثابت است كه مراد از تسريح باحسان طلاق است .\r\n\r\nج ) روايت ديگر در مورد تسريح باحسان « 5 » :\r\nغير از روايات گذشته در پاره‌اى از روايات ديگر نيز به آيه فوق اشاره يا استناد شده است .\r\nمهمترين روايات در اين ميان ، معتبره عمر بن حنظله است كه استاد مد ظله در\r\n\r\n\r\n","description":"","footnote":"\r\n( 1 ) تهذيب 6 : 213 / 504\r\n( 2 ) ( توضيح بيشتر ) غير از روايات متن ، در برخى روايات غير ديگر هم پس از ذكر آيه ، با افزودن كلمه « فى الثالث » به مراد از اين قسمت آيه اشاره رفته است . دلائل الامامه : 389\r\nهدايه كبرى ، خصبى : 422 ، و به نقل از آن در مستدرك 14 : 474 / 17348 و نيز بحار 53 : 27 و 103 : 301\r\n( 3 ) ( توضيح بيشتر ) در تفسير عياشى و به نقل از آن در بحار اين كلمه با جيم نقل شده كه ظاهراً اشتباه است . البته احباء هم در لغت ذكر نشده ولى حباء به معناى عطيه مىباشد ، و على القاعده احباء بايد به معناى اعطاء باشد چنانچه استاد مد ظله در درس عبارت روايت را اينچنين معنا كردند ، لفظ احباء با حاء در وسائل ذكر شده است .\r\n( 4 ) تفسير عياشى 1 : 117 / 365 و به نقل از آن در بحار 104 : 155 / 67 ، وسائل 21 : 512 / 27726 باب 1 ، از ابواب النفقات از كتاب النكاح ، ح 13 .\r\n( 5 ) قسمت « ج » توسط تنظيم‌كننده افزوده شده است .\r\n","page_name":" 2963 ","page_number":92},
  {"content":"\r\n\r\nجلسه آينده نقل مىكنند ، از اين روايت استفاده مىشود كه مراد از امساك بمعروف ، نگاهداشتن زن همراه با اداء حقوق زوجيت است ، و مراد از تسريح باحسان ، طلاق شرعى است و اگر اداء حقوق زوجيت براى زوج مقدور نباشد ، طلاق دادن واجب است .\r\nساير روايات را در ادامه آورده به وضعيت سند آنها بر طبق مبانى استاد مد ظله اشاره مىكنيم .\r\n\r\n1 ) صحيحه عبد الرحمن ابن اعين :\r\nبسند صحيح عن عبد الرحمن بن اعين قال سمعت ابا عبد الله « عليه السلام » يقول : اذا اراد الرجل ان يتزوج المرأة ، فليقل : اقررت بالميثاق الذي اخذ الله امساك بمعروف او تسريح باحسان . « 1 »\r\nدر سند روايت ، عبد الرحمن بن اعين واقع است كه با عنايت به روايت صفوان بن يحيى از وى « 2 » ( بر طبق مبناى استاد مد ظله در مورد وثاقت و صحّت مذهب مشايخ صفوان ) ، روايت صحيحه مىباشد .\r\nاين روايت در تفسير عياشى ، مرسلًا از عبد الرحمن قال سمعت أبا جعفر « عليه السلام » نقل شده است . « 3 »\r\nدر تبيان در ذيل آيه 21 از سوره نساء  ( وَ أَخَذْنَ مِنْكُمْ مِيثاقاً غَلِيظاً )  ، تفاسير مختلفى درباره اين آيه ذكر شده از جمله نام جماعتى از مفسّران را آورده سپس مىگويد : و هو المروى عن ابى جعفر « عليه السلام » انّه قوله  ( فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ )  « 4 »\r\nدر تفسير قمى 1 : 134 هم مىخوانيم : الميثاق الغليظ الذي اشترط الله للنساء على الرجال  ( فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ )  .\r\n\r\n2 ) روايت خطبه نكاح امام باقر « عليه السلام » :\r\n\r\n\r\n","description":"","footnote":"\r\n( 1 ) كافى 5 : 501 / 5\r\n( 2 ) تهذيب 5 : 33 / 100 ، 173 / 582\r\n( 3 ) تفسير عياشى 1 : 115 / 360 .\r\n( 4 ) و به تبع آن در مجمع البيان در ذيل آيه و فقه القرآن راوندى 2 : 186\r\n","page_name":" 2964 ","page_number":93},
  {"content":"\r\n\r\nبه نقل جعفريات « 1 » در خطبه نكاحى از امام باقر « عليه السلام » اين عبارت آمده : انّ فلان بن فلان قد ذكر فلانة بنت فلان ، فزوّجوه على ما امر الله به من امساك بمعروف او تسريح باحسان\r\nآمده است :\r\n\r\n3 ) روايت خطبه نكاح امام جواد « عليه السلام » :\r\nدر فقيه « 2 » آمده است : لمّا تزوج أبو جعفر محمد بن على الرضا « عليه السلام » ابنة المأمون خطب لنفسه فقال : الحمد لله . . . و هذا امير المؤمنين زوّجنى ابنته على ما فرض الله عزّ و جلّ للمسلمات على المؤمنين « 3 » من امساك بمعروف او تسريح باحسان .\r\nاين نقل مرسل است « 4 » ، ولى نقل مسند اين روايت در اثبات الوصيه منسوب به على بن حسين مسعودى ( صاحب مروج الذهب ) نقل شده با اين مسند : على بن ابراهيم بن هاشم ، عن أبيه عن الريّان بن شبيب خال المأمون قال لمّا اراد المأمون ان يزوّج أبا جعفر « عليه السلام » . . . « 5 »\r\nافراد اين سند همگى ثقه هستند ، ولى درباره مؤلف كتاب و صحت نسبت آن به صاحب مروج الذهب و ميزان اعتبار آن ، بحثها بسيار است .\r\nدر دلائل الامامه : 392 هم اين خطبه نقل شده كه ظاهراً بىسند است . « 6 »\r\n\r\n4 ) روايت خطبه نكاح امام صادق « عليه السلام » :\r\n\r\n\r\n","description":"","footnote":"\r\n( 1 ) جعفريات : 92\r\n( 2 ) فقيه 3 : 398 / 4399\r\n( 3 ) در نقل اثبات الوصية و دلائل الامامه به جاى المؤمنين : المسلمين وارد شده كه ظاهراً صحيح مىباشد .\r\n( 4 ) نقل مرسل روايت در مكارم الاخلاق 1 : 448 / 1540 ، به نقل از آن در بحار 103 : 264 / 3\r\n( 5 ) اثبات الوصيه ، طبعة مؤسسه انصاريان ، ص 224\r\n( 6 ) در بحار 103 : 271 / 22 اين روايت با اين سند نقل شده : عن ابى المفضّل عن بدر بن عمّار الطبرستانى عن الصدوق عن محمد المحمودى عن أبيه قال حضرت مجلس ابى جعفر . . . درباره اين سند گفتنى است ، اولًا از عبارت دلائل الامامه چندان روشن نيست كه اين سند مربوط به روايت خطبه حضرت باشد ، ثانياً در دلائل الامامه ، به جاى الصدوق ، أبو جعفر محمد بن على ذكر شده كه مراد ، شلمغانى است نه صدوق ( ر . ك . دلائل الامامه )\r\n","page_name":" 2965 ","page_number":94},
  {"content":"\r\n\r\nروى عن الصادق « عليه السلام » انّه حضر و عمومته و مشايخ آل ابى طالب حضروهم يريدون ان يزوّجوا مولى لهم قال فجلس « عليه السلام » و قال : المحمود الله . . . و قد زوّجناه على ما امر الله به  ( فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ )  « 1 »\r\n\r\n5 ) صحيحه ابى مريم :\r\nبسند صحيح عن ابى مريم عن ابى جعفر « عليه السلام » قال : المؤلى يوقف بعد الاربعة الاشهر ، فان شاء امساك بمعروف او تسريح باحسان ، فان عزم الطلاق فهى واحدة و هو املك برجعتها « 2 »\r\nدر سند روايت معلى بن محمد واقع است ، كه به نظر استاد مد ظلّه امامى ثقه است .\r\n\r\n6 ) عبارت تفسير منسوب به على بن ابراهيم قمى :\r\nدر اين تفسير درباره  « أَوْ تَسْرِيحٌ بِإِحْسانٍ »  گويد : قال فى الثالثة و هو طلاق السنة\r\nگويا مراد از اين عبارت اين است كه تسريح به معناى طلاق است و تسريح باحسان به معناى طلاق السنة است ، در مقابل طلاق البدعه ، و گويا عبارت « على ما نزل به الكتاب » در مرسله ابى القاسم فارسى هم اشاره به همين امر است كه طلاق بايد طلاق السنة باشد .\r\n\r\nد ) اشاره به كلمات مفسّران در تفسير آيه مورد بحث :\r\n\r\n1 ) نظرهاى مفسّران در تفسير آيه :\r\nمفسران مراد از  « الطَّلاقُ مَرَّتانِ »  را طلاق رجعى دانسته‌اند كه تنها دو بار مىباشد ، بر خلاف نظر اهل جاهليت كه در تعداد طلاق محدوديتى قائل نبوده ، حتى مرد مىتوانسته هزار بار هم طلاق دهد ، لذا در جاهليت گاه مردها براى آزار زن او را طلاق مىدادند و در اواخر عده رجوع مىكردند ، دوباره طلاق مىدادند و باز در اواخر عده رجوع مىكردند ، قهراً اين زن نه زوجه اين شخص به حساب مىآمد و نه مىتوانست شوهر ديگر داشته باشد ، آيه  « وَ لا تُمْسِكُوهُنَّ ضِراراً لِتَعْتَدُوا  [ بقره / 231 
  ]\r\n\r\n\r\n","description":"","footnote":"\r\n( 1 ) رسالة فى المهر از شيخ مفيد : 29\r\n( 2 ) كافى 6 : 132 / 8 و به نقل از آن در تهذيب 8 : 5 / 8 ، وسائل 22 : 351 / 28767 ، باب 10 ، از ابواب كتاب الايلاء و الكفارات ، ح 2\r\n","page_name":" 2966 ","page_number":95},
  {"content":"\r\n\r\nناظر به همين معناست كه اگر زن را نمىخواهيد او را رها كنيد تا بتواند ازدواج كند .\r\nمفسران در مراد از  « تَسْرِيحٌ بِإِحْسانٍ »  اختلاف كرده‌اند ، ابن عبّاس همچون روايات اهل بيت « عليهم السلام » آن را به تطليقه ثالثه تفسير كرده است ولى برخى از مفسّران ديگر آن را به معناى عدم رجوع مرد تا انقضاء عده دانسته‌اند .\r\nدر مورد قيد  « بِإِحْسانٍ »  در آيه گفتنى است كه اين عبارت تأكيد بر اين معناست كه مرد نبايد آن قدر زن را آزار دهد كه مجبور شود براى خلاص شدن خود از مهريه و هر چه دارد بگذرد و از مرد در خواست طلاق كند ، بلكه تسريح بايد همراه با احسان باشد ، ادله آيه نيز به اين معنا اشاره دارد : و لا يحل لكم ان تأخذوا ممّا آتيتموهن شيئاً الّا ان يخافا الّا يقيما حدود الله . . .\r\n\r\n2 ) تذكر نكته‌اى درباره تفسير تبيان :\r\nدر تفسير تبيان شيخ طوسى ، در ادامه قول دوم درباره تفسير تسريح باحسان كه آن را به معناى عدم رجوع مرد تا انقضاء عده مىداند ، اين تفسير را مروى از ابى جعفر و ابى عبد الله « عليهما السلام » دانسته است « 1 » با اين كه هيچ روايتى در اين زمينه ذكر نشده و روايت چندى قول اول ( تفسير  تَسْرِيحٌ بِإِحْسانٍ  به طلاق ثالث ) را به آن دو امام « عليه السلام » نسبت مىدهد .\r\nالبته اين گونه اشتباهات از شخصيت پركارى همچون شيخ طوسى كه مسئوليت بسيار بر دوش مىكشيده و در علوم مختلف كار مىكرده و چه بسا وظيفه صد نفر را به تنهايى انجام مىداده ، كاملًا طبيعى است كه در اثر اتكاء به حافظه و عدم مراجعه به اصل كتب حديثى رخ مىدهد .\r\n\r\n3 ) نگاهى به آيات تسريح در قرآن و مفاد تسريح در آنها :\r\nتسريح در لغت به معناى آزاد ساختن و رها كردن مىباشد ، مفاد اين كلمه در جملات با توجه به مفعول جمله تغيير مىكند ، اگر تسريح به زن شوهردار تعلّق گيرد\r\n\r\n\r\n","description":"","footnote":"\r\n( 1 ) در مجمع البيان و نيز در فقه القرآن راوندى 2 : 174 هم اين مطلب آمده كه به تبع تبيان است .\r\n","page_name":" 2967 ","page_number":96},
  {"content":"\r\n\r\nمفاد آن طلاق دادن مىباشد و اگر در مورد زن معتده اين كلمه به كار برده شود به معناى عدم رجوع تا انقضاى عدّه و اگر پس از پايان عده در زمانى كه هنوز زن در خانه شوهر است ، يا در جايى كه زن عده ندارد و طلاق داده شود و هنوز زن در خانه شوهر باشد واژه تسريح به كار رود مفاد آن آزاد ساختن تكوينى و اجازه دادن به زن براى رفتن از منزل مىباشد .\r\nبا عنايت به اين نكته ، تسريح در آيات قرآنى مفاد مختلفى دارد ، در آيه شريفه احزاب / 28 ؛  يا أَيُّهَا النَّبِيُّ قُلْ لِأَزْواجِكَ إِنْ كُنْتُنَّ تُرِدْنَ الْحَياةَ الدُّنْيا وَ زِينَتَها ، فَتَعالَيْنَ أُمَتِّعْكُنَّ وَ أُسَرِّحْكُنَّ سَراحاً جَمِيلًا  ) چون مفعول تسريح ، ازواج النبى مىباشد ، تسريح به معناى طلاق دادن مىباشد .\r\nدر آيه بقره / 231 [ پس از آيه مورد بحث 
  ] ،  إِذا طَلَّقْتُمُ النِّساءَ فَبَلَغْنَ أَجَلَهُنَّ ، فَأَمْسِكُوهُنَّ بِمَعْرُوفٍ أَوْ سَرِّحُوهُنَّ بِمَعْرُوفٍ  ، و نيز در آيه طلاق 1 و 2 ؛   إِذا طَلَّقْتُمُ النِّساءَ فَطَلِّقُوهُنَّ لِعِدَّتِهِنَّ   . . .  فَإِذا بَلَغْنَ أَجَلَهُنَّ فَأَمْسِكُوهُنَّ بِمَعْرُوفٍ أَوْ فارِقُوهُنَّ بِمَعْرُوفٍ  ، چون فرض مطلقه بودن زن شده قهراً مراد از تسريح و مفارقه ، طلاق نيست ، بلكه با توجه به بحثى كه استاد مد ظله مطرح مىكنند كه آيا مراد از  « فَبَلَغْنَ أَجَلَهُنَّ »  پايان يافتن عده است يا نزديك پايان عده شدن ؟ معناى دوم يا سوم تسريح در اين دو آيه مراد خواهد بود .\r\nدر آيه شريفه احزاب / 49 ،  إِذا نَكَحْتُمُ الْمُؤْمِناتِ ، ثُمَّ طَلَّقْتُمُوهُنَّ مِنْ قَبْلِ أَنْ تَمَسُّوهُنَّ فَما لَكُمْ عَلَيْهِنَّ مِنْ عِدَّةٍ تَعْتَدُّونَها ، فَمَتِّعُوهُنَّ وَ سَرِّحُوهُنَّ سَراحاً جَمِيلًا  ) ظاهراً مرجع ضمير « هن » : المؤمنات المطلقات قبل المسّ مىباشد ، لذا نمىتواند مراد از تسريح طلاق باشد ، بلكه ظاهراً مراد تسريح تكوينى و آزادسازى خارجى مىباشد .\r\nدر آيه مورد بحث هم نكته اصلى در فهم مفاد  « تَسْرِيحٌ بِإِحْسانٍ »  آن است كه متعلّق اين عبارت روشن گردد ، در اين زمينه در حاشيه بررسى كلام مرحوم آقاى خويى دوباره بحث خواهيم كرد .\r\n\r\n4 ) كلام مرحوم آقاى خويى درباره آيه 232 بقره :\r\nبا فاصله يك آيه پس از آيه مورد بحث ، اين آيه قرار دارد :  ( وَ إِذا طَلَّقْتُمُ النِّساءَ فَبَلَغْنَ \r\n\r\n","description":"","footnote":"","page_name":" 2968 ","page_number":97},
  {"content":"\r\n\r\n أَجَلَهُنَّ فَأَمْسِكُوهُنَّ بِمَعْرُوفٍ أَوْ سَرِّحُوهُنَّ بِمَعْرُوفٍ  [ بقره / 232 
  ] ، مفسرين مراد از  « فَبَلَغْنَ أَجَلَهُنَّ »  را اشراف به اجل دانسته‌اند ، به عنوان تنظير اين عبارت را ذكر مىكنيم كه در محاورات عرفى در مورد كسى كه هنوز نمرده ولى مرگش نزديك است مىگويند :\r\nمرگش فرا رسيده است يا اجلش رسيده است ، مفسّرين  « فَبَلَغْنَ أَجَلَهُنَّ »  را هم به همين معنا گرفته‌اند و گفته‌اند كه اين آيه ناظر به نهى از رسم جاهلى است كه براى آزار زن در اواخر زمان عده رجوع مىكرده‌اند ، مرحوم آقاى خويى مىفرمايد كه مراد از بلوغ اجل ، تمام شدن اجل مىباشد ، بنابراين زنان از عده خارج شده‌اند ، لذا مراد از  « فَأَمْسِكُوهُنَّ بِمَعْرُوفٍ »  اين است كه با ازدواج مجدّد ، زن را به حباله زوجيت خود درآورد ، در مقابل  « سَرِّحُوهُنَّ بِمَعْرُوفٍ »  كه زن را رها مىكند تا با هر كس كه خواست ازدواج كند .\r\n\r\n5 ) بررسى كلام مرحوم آقاى خويى « قدس سرّه » :\r\nدر اين معنايى كه مرحوم آقاى خويى مطرح ساخته‌اند اين اشكال وجود دارد كه تفسير امساك به ازدواج مجدّد صحيح به نظر نمىآيد ، چون در مورد كسى كه در حباله زوجيت باشد يا در حال عده باشد و هنوز يك نحوه علقه‌اى بين آن دو برقرار باشد مىتوان امر به امساك كرد يعنى زنى را كه در اختيار توست نگاه‌دار ، ولى در مورد زنى كه از حباله نكاح خارج شده و در اختيار مرد نيست نمىتوان گفت :\r\nامسكها ، يعنى با وى ازدواج مجدّد كن ، مگر به نحو تعليق گفته شود : ان عقدت عليها فامسكها ، كه اين گونه تعليق در آيه شريفه خلاف ظاهر است ، بلكه ظاهر آيه دستور بالفعل به امساك است . « 1 »\r\n\r\n\r\n","description":"","footnote":"\r\n( 1 ) ( توضيح بيشتر ) ان قلت : اگر مراد از  « فَبَلَغْنَ أَجَلَهُنَّ »  اواخر عده باشد ، بايد رجوع تنها در اواخر عده جايز باشد ، لااقل در غير از اواخر عده به نحو سالبه جزئيه رجوع جايز نباشد و گرنه اين قيد لغو مىگردد .\r\nقلت : آوردن اين قيد ، مىتوان اشاره به رسم جاهلى باشد كه به جهت ايذاء زوجه در اواخر عده رجوع مىكردند ، آيه فوق در مقام ردّ اين رسم مىفرمايد كه رجوع بايد  « بِمَعْرُوفٍ »  باشد نه ضراراً ، بنابراين ذكر اين قيد حتى اگر به مفهوم فى الجمله قائل نشويم لغو نيست .\r\nاز سوى ديگر شايد نظير همين اشكال را در تفسير مرحوم آقاى خويى هم بتوان طرح كرد ( فتأمّل ) .\r\n","page_name":" 2969 ","page_number":98},
  {"content":"\r\n\r\nولى در پاسخ اين اشكال برخى آورده‌اند كه در آيات و روايات تصريح شده كه در زمان عده مرد نمىتواند زن را از خانه خود بيرون كند و زن هم از خانه شوهر بيرون نرود ، لذا زن در زمان عده در خانه شوهر مىمانده است ، در اين صورت مىتوان در هنگام پايان گرفتن عده به شوهر خطاب كرد كه يا زن را در خانه باقى بدار بدين گونه كه با وى ازدواج مجدّد كن يا اين كه زن را رها كن تا از خانه تو برود و هر كار مىخواهد انجام دهد .\r\nان قلت : ظاهر آيه اين است كه مرد به طور مطلق مخير بين امساك و تسريح مىباشد و انتخاب يكى از اين دو در دست مرد است ، ولى در هنگام ازدواج مجدّد ، اختيار آن بر دست مرد نيست ، بلكه بايد رضايت زن هم در اين زمينه جلب شود .\r\nقلت : مرد در اين آيه مخير بين امساك بمعروف و تسريح باحسان مىباشد ، قيد  « بِمَعْرُوفٍ »  مىرساند كه مرد در هر نوع امساكى مختار نيست ، بلكه بايد امساك به « معروف » باشد ، يكى از جهاتى كه در معروف بودن امساك به معناى ازدواج مجدد مىتواند دخالت داشته باشد ، رعايت شرايط صحت نكاح از جمله رضايت زوجه است و اگر مرد نتواند رضايت زوجه را جلب كند قهراً امساك بمعروف مقدور وى نبوده ، تسريح باحسان تعيّن مىيابد .\r\nبنابراين اشكال فوق بر تفسير مرحوم آقاى خويى وارد نيست ، با توجه به استطرادى بودن اين بحث و عدم تأثير آن در حكم مسأله به همين مقدار از بحث اكتفا مىكنيم . « 1 »\r\n\r\nه ) بررسى كلام مرحوم آقاى خويى در استدلال به آيه فوق :\r\n\r\n\r\n","description":"","footnote":"\r\n( 1 ) ( توضيح بيشتر ) مرحوم آقاى خويى در اين بحث به ذكر آياتى كه در آن  « فَبَلَغْنَ أَجَلَهُنَّ »  به كار رفته پرداخته كه مراد از آن پايان گرفتن ايّام عده است ، ولى مجرّد اين استعمال ، دليل بر اين نيست كه اين جمله در جاى ديگر نمىتواند به معناى مجازى نزديك با پايان عده شدن به كار رود\r\nالبته تنها كاربرد اين جمله درست در آيه بعد از اين در معناى حقيقى خود  ( إِذا طَلَّقْتُمُ النِّساءَ فَبَلَغْنَ أَجَلَهُنَّ فَلا تَعْضُلُوهُنَّ أَنْ يَنْكِحْنَ أَزْواجَهُنَّ إِذا تَراضَوْا بَيْنَهُمْ بِالْمَعْرُوفِ )  تفسير مجازى آن را با دشوارى مواجه مىسازد چون تفكيك بين معناى دو جمله در كنار هم ، بعيد مىنمايد . [ بقره / 233 
  ]\r\n","page_name":" 2970 ","page_number":99},
  {"content":"\r\n\r\n\r\n1 ) كلام مرحوم آقاى خويى :\r\nمرحوم آقاى خويى با عنايت به معنايى كه براى آيه بعد از آيه مورد بحث ارائه كرده‌اند ، درباره آيه  ( الطَّلاقُ مَرَّتانِ فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ )  فرموده‌اند : ظاهر اين آيه اين است كه فاء در آن براى تفريع است ، يعنى بعد از دو بار طلاق دادن ، مرد مخيّر است كه  « فَإِمْساكٌ بِمَعْرُوفٍ »  كند يعنى دوباره با زن ازدواج كرده و بدون قصد اضرار او را به همسرى خود درآورد ، يا وى را طلاق ثالث داده ، چنانچه موثقه حسن بن فضال بر آن دلالت دارد .\r\nبنابراين ، آيه ربطى به محل كلام ما ندارد چون دلالت ندارد كه اگر مرد نمىتواند به جهت محذور شرعى استمتاعات جنسى زن را تأمين كند بايد او را طلاق دهد .\r\n\r\n2 ) بررسى كلام مرحوم آقاى خويى و اشاره به معناى ظاهرى آيه مورد بحث :\r\nدر كلام مرحوم آقاى خويى فرض شده كه معناى امساك بمعروف و تسريح باحسان در اين دو آيه الزاماً بايد يكى باشد ، در حالى كه چنين ملازمه‌اى صحيح نيست ، امساك به معناى نگاه داشتن و تسريح به معناى رها ساختن مىباشد و معناى آن به تناسب مفعول مىتواند مختلف باشد اگر در موارد زن معتده يا زنى كه از عده بيرون آمده ، امساك و تسريح به معنايى به كار رود ، الزاماً در مورد زن شوهردار نبايد به همان معنا به كار رود .\r\nدر توضيح بيشتر اين بحث نگاهى مجدّد مىاندازيم به آيه  « الطَّلاقُ مَرَّتانِ »  ، آنچه ما از اين آيه مىفهميم اين است كه موضوع آيه زن شوهردار است كه دو بار مىتواند طلاق رجعى داده شود و طلاق سوم آن به اين بوده و نياز به محلّل دارد ، پس از دو بار طلاق رجعى ، مرد در مورد زن شوهردار خود مخير است كه او را امساك بمعروف كند يعنى او را با رعايت حقوق لازم نگاه دارد و طلاق ندهد يا او را تسريح باحسان كند ، يعنى با طلاق شرعى سوّم آزاد سازد ، روايات معتبر گذشته نيز دقيقاً با همين\r\n\r\n","description":"","footnote":"","page_name":" 2971 ","page_number":100},
  {"content":"\r\n\r\nمعناى ظاهرى سازگار است و تسريح باحسان را به طلاق سوم معنا كرده است . « 1 »\r\nبنابراين اشكال نخست مرحوم آقاى خويى در تفسير آيه فوق ناتمام است .\r\n\r\n3 ) اشكال دوم مرحوم آقاى خويى به استدلال به آيه فوق :\r\nمرحوم آقاى خويى علاوه بر اشكال فوق اشكال ديگرى را مطرح مىكنند كه مراد از « معروف » خصوص نفقه است نه مطلق حقوق زوجيت و لذا آيه به محل بحث ما مربوط نيست\r\nتوضيح اين كلام اين است كه هر چند به عقيده ايشان مراد از  « تَسْرِيحٌ بِإِحْسانٍ »  ، بر خلاف نظر مرحوم آقاى حكيم ، طلاق ثالث است ، ولى بايد مراد از معروف روشن شود كه آيا معناى اعمى است و استمتاع و حق مواقعه و مضاجعه را هم در بر مىگيرد ، يا آن كه مراد خصوص نفقه است ؟ اگر مراد از آيه را خصوص نفقه بدانيم اين آيه دليل بر لزوم طلاق در محل بحث ما نخواهد بود ، چون در محل بحث ما فرض اين است كه مرد نفقه را مىپردازد يا به اين صورت كه نفقه را تمليك زوجه واقعى خود ( به همين عنوان اجمالى ) مىسازد ، يا اين كه از باب احتياط به هر دو\r\n\r\n\r\n","description":"","footnote":"\r\n( 1 ) ( توضيح بيشتر ) مرحوم آقاى خويى مفاد اين روايات را پذيرفته‌اند ولى با اين حال امساك بمعروف را به ازدواج مجدّد ، حمل كرده‌اند ، به قرينهء آيه بعدى ، مرحوم آقاى حكيم قرينيت آيه بعد را پذيرفته‌اند و لذا با توجه به ظهور آيه ، گويا روايات معتبر را كنار گذاشته‌اند ، لذا هر دو قطعه امساك و تسريح باحسان را در هر دو آيه به يك معنا گرفته‌اند .\r\nيك نقطه مشترك بين هر دو استدلال وجود دارد و آن پذيرفتن قرينيت آيه بعدى براى اين آيه مىباشد البته مرحوم آقاى حكيم  « فَبَلَغْنَ أَجَلَهُنَّ »  را در آيه بعد به معنايى گرفته‌اند و آقاى خويى به معناى ديگر ، به نظر ما اصل اين امر مشترك صحيح نيست حال اگر از اين نقطه نظر صرفنظر كنيم به نظر مىرسد كه تفسير آقاى خويى صحيح نباشد ، اگر ما مراد از امساك بمعروف را ازدواج مجدّد بگيريم ، موضوع آيه را زن بدون شوهر بايد دانست ، ولى اگر مراد از  « تَسْرِيحٌ بِإِحْسانٍ »  تطليقه ثالثه باشد ، قهراً موضوع آيه زن شوهردار مىباشد ، لذا تخيير آيه شريفه نمىتواند در يك مورد واحد باشد .\r\nخلاصه پذيرفتن مضمون روايات از يك سو و تن دادن به تفسير مشابه براى امساك بمعروف در دو آيه فوق از سوى ديگر ، به تهافت در تفسير آيه مىانجامد ، بنابراين با پذيرش مضمون روايات معتبر بايد مراد از اين قطعه را در دو آيه مختلف دانست هر چند مخالف ظاهر بدوى باشد .\r\nالبته ما اصل ظهور دو آيه را در وحدت مفاد انكار ورزيديم ، لذا پذيرش روايات معتبر مفسّره بسيار آسان مىنمايد .\r\n","page_name":" 2972 ","page_number":101},
  {"content":"\r\n\r\nخواهر كه يكى از آنها زوجه واقعى اوست نفقه مىدهد ، بنابراين از ناحيه نفقه مشكلى نيست ، بلكه مشكل در عدم امكان استيفاء ساير حقوق زوجيت است پس اگر آيه فقط مربوط به نفقه باشد نمىتوان در بحث ما بدان تمسك كرد .\r\nمرحوم آقاى خويى در اثبات اختصاص « معروف » در آيه به خصوص نفقه دو روايت زير را نقل مىكنند .\r\nروايت اول : عن ابى الصّباح الكنانى عن ابى عبد الله « عليه السلام » : فى امرأة غاب عنها زوجها اربع سنين و لم ينفق عليها و لم تدر أ حيّ هو ام ميت ؟ أ يجبر وليّه على ان يطلقها ؟ قال نعم . و ان لم يك له ولى طلقها السلطان ، قلت : فان قال الولى : انا انفق عليها قال : فلا يجبر على طلاقها قال قلت أ رأيت ان قالت : انا اريد مثل ما تريد النساء و لا أصبر و لا اقعد كما انا ، قال : ليس لها ذلك و لا كرامة اذا انفق عليها\r\nايشان اين روايت را به جهت وقوع محمد بن الفضيل در سند آن تضعيف مىكند ولى ما چون محمد بن الفضيل را ثقه مىدانيم روايت را صحيحه مىدانيم .\r\nروايت دوم : صحيحه الحلبى عن ابى عبد الله ( 7 ) : انّه سئل عن المفقود فقال : المفقود اذا مضى له اربع سنين ، بعث الوالى او يكتب الى الناحية التى هو غايب فيها فان لم يوجد له اثر امر الوالى وليه ان ينفق عليها ، فما انفق عليها فهى امرأته ، قال : قلت : فانها تقول : فانى اريد ما تريد النساء ، قال ليس ذلك لها و لا كرامة ، فان لم ينفق عليها وليه او وكيله امره ان يطلقها فكان عليها طلاقاً واجباً\r\nبنابراين از اين دو روايت استفاده مىشود كه تا نفقهء زن داده مىشود طلاق داده نمىشود\r\n\r\n4 ) بررسى اشكال دوم مرحوم آقاى خويى :\r\nولى اين اشكال ايشان هم وارد نيست زيرا :\r\nاولًا : در اين دو روايت صحبت از طلاق دادن توسط ولى يا وكيل مىباشد ، اگر ولايت يا وكالت در مورد خاصّى باشد ، دليل بر اين نيست كه در مورد خود زوج هم طلاق در كار نيست .\r\n\r\n","description":"","footnote":"","page_name":" 2973 ","page_number":102},
  {"content":"\r\n\r\nثانياً : اگر فرض كنيم كه وظيفهء ولى يا وكيل ، با وظيفه خود شخص يكسان است ، و اگر در جايى ولى يا وكيل او وظيفه طلاق نداشت إنّاً كشف مىكنيم كه خود شخص هم وظيفه طلاق ندارد ، ولى بايد ديد كه آيا محل بحث ما با مورد اين دو روايت يكسان است يا خير ؟\r\nمورد اين دو روايت با محل بحث ما از دو جهت فرق دارد جهت اول اين كه در محل بحث ما ، مشكل تا وقتى كه زن در حباله نكاح است لا ينحلّ است ، ولى در مورد دو روايت ممكن است پس از چهار سال شوهر غايب بازگردد پس مورد بحث را كه مشكل در آن محدود نيست نمىتوان به مورد روايت كه مشكل آن محدود است قياس كرد .\r\nجهت دوم : در محل بحث ما نگاه داشتن زن تنها جنبه اضرار و ايذاء دارد و مرد با اين كه نمىتواند از زن بهره‌مند شود ، باز متحمل نفقه شده و لجبازى مىكند و زن را طلاق نمىدهد ، ولى در مسأله طلاق غايب ، مسأله تزاحم ملاكات در كار است ، از يك طرف حق زن در كار است و از طرف ديگر حق شوهر غايب ، بنابراين اگر شارع در اين مسأله رعايت جانب غايب را كه اكنون دستش كوتاه است و ممكن است برگردد نموده باشد و اجازه طلاق نداده باشد ، دليلى بر اين نيست كه در محل بحث ما هم كه هيچ تزاحم ملاكى در كار نيست مرد مجاز باشد زن را نگاه دارد و طلاق ندهد .\r\nو به عبارت ديگر مراد از « معروف » چيزى است كه شارع مقدس آن را معروف به شمار آورده باشد ، در مسأله طلاق غايب ، شارع تنها انفاق را معروف دانسته ولى در ساير موارد تمام حقوق زوجيت مصداق معروف مىباشد به خصوص مسأله استمتاع كه اهم اهداف ازدواج است « 1 » پس قياس مقام به طلاق غايب قياس مع الفارق است .\r\n\r\n\r\n","description":"","footnote":"\r\n( 1 ) ( توضيح بيشتر ) مسأله بچه دار شدن هم كه از اهداف اصلى ازدواج است به تبع مسأله استمتاع حاصل مىگردد .\r\n","page_name":" 2974 ","page_number":103},
  {"content":"\r\n\r\n\r\nو ) نظر مختار در استدلال به آيه شريفه :\r\nما در تفسير آيه هر معنايى بكنيم خواه امساك بمعروف را به معناى رجوع بگيريم يا آن را به معناى ازدواج مجدّد بدانيم و خواه تسريح باحسان را به معناى عدم رجوع در ايام عده بدانيم يا آن را به تبع روايات به طلاق ثالث معنا كنيم ، به هر حال مىتوان با الغاء خصوصيت عرفى حكم مسأله را استفاده كرد ، چون اگر مثلًا گفتيم كه مراد از « امساك بمعروف » اين است كه نبايد رجوع از روى ضرار باشد و مرد حق ندارد با رجوع خود زن را در فشار قرار دهد ، متفاهم عرفى از اين حكم اين است كه عده خصوصيت ندارد ، در غير عده هم مرد حق امساك اضرارى ندارد ، اين گونه نيست كه انسان در رجوع در عده حق اضرار نداشته باشد اما اگر با زنى ازدواج كرد و عده‌اى در كار نبود حق داشته باشد او را امساك اضرارى كرده و بدون تأمين حقوق او ، او را نگاه دارد ، بلكه متفاهم عرفى اين است كه چون ضرر زدن و ظلم كردن جايز نيست ، و رجوع ضرارى مصداق ظلم است ، لذا رجوع اضرارى جايز نيست پس در اينجا رجوع خصوصيتى ندارد ، بلكه شارع از هر نوع امساك كه تضييع حقوق زن را به دنبال داشته باشد چه در حال عده چه در حال زوجيت جلوگيرى كرده است . « 1 »\r\nبنابراين اگر در مسأله ما با قرعه نتوان زوجه واقعى را معين ساخت ، از آيه شريفه استفاده مىگردد كه اگر زن حاضر به باقى ماندن در زوجيت شوهر نباشد ، بر وى لازم است كه او را طلاق دهد\r\nالبته مسأله كيفيت پرداخت مهريه ، مسأله ديگرى است كه جداگانه بررسى خواهد شد . ان شاء الله . « * و السلام * »\r\n\r\n\r\n","description":"","footnote":"\r\n( 1 ) ( توضيح بيشتر ) با اين بيان مىتوان بين روايات گذشته كه برخى از آن تسريح باحسان را خصوص طلاق ثالث و برخى ديگر مطلق طلاق دانسته و « امساك بمعروف » را در تمام زوجيتها مطرح ساخته جمع نمود ، با اين بيان كه مدلول استعمال آيه خصوص طلاق ثالث است ولى ملاك و مناط آيه كه عرفاً از اين استعمال هم فهميده مىشود اعم بوده و هر نوع زوجيتى را شامل مىگردد خواه مسبوق به طلاق باشد يا نباشد .\r\n","page_name":" 2975 ","page_number":104},
  {"content":"\r\n\r\n\r\n9 / 2 / 1380 يكشنبه درس شمارهء ( 320 ) كتاب النكاح / سال سوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر ادامه بحث جلسه قبل دربارهء وظيفهء شوهر در جايى كه علم به بطلان ازدواج يكى از دو خواهر دارد ، با تمسّك به روايت معتبر عمر بن حنظله لزوم طلاق شوهر را نتيجه مىگيريم ، بررسى جريان ادله قرعه در مقام پرداخته ، كلمات مرحوم امام درباره ادله قرعه را نقل مىكنيم كه قرعه را به عنوان يك قاعده عقلايى به مناط اصلى از اصول عمليه در موارد تزاحم حقوق مىپذيرند ، ولى در بررسى آن خواهيم گفت كه اولًا : دليلى بر قرعه در تمام موارد تزاحم حقوق در كار نيست بلكه تنها در مورد انحصار امر به قرعه به آن مراجعه مىشود . لذا قرعه بر قاعده تنصيف يا احتياط مقدّم نيست\r\nثانياً : ادله عامه قرعه ناظر به قاعده عقلايى قرعه نيست بلكه قرعه به شرط تفويض امر به خدا و براى كشف واقع مجهول ، در روايات مطرح مىباشند در پايان بحث اشاره خواهيم كرد كه قاعده تعبدى قرعه هم در تمام شبهات حكميه يا موضوعيه براى كشف واقع جريان ندارد ، بلكه تنها در موارد حقوق ناس ، براى كشف صاحب حق مجهول مىتوان با تفويض امر به خدا مشكل را حل كرد . لذا در بحث ما كه تنها حق الناس مطرح نيست نمىتوان به ادله قرعه استناد ورزيد .\r\n* * *\r\n\r\n","description":"","footnote":"","page_name":" 2976 ","page_number":105},
  {"content":"\r\n\r\n\r\nالف ) وظيفه شوهر در صورت عدم شناسايى زوجه واقعى از ميان دو خواهر :\r\nبراى اثبات لزوم طلاق و روشن ساختن درستى برداشت سيّد در تمسك به آيه  ( فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ )  به روايتى كه در فقيه نقل شده است هم مىتوان تمسك كرد\r\n\r\n1 ) متن روايت عمر بن حنظله :\r\nروى عن داود بن الحصين عن عمر بن حنظلة عن ابى عبد الله « عليه السلام » قال : « سألته عن رجل : قال لآخر : اخطب لى فلانة فما فعلت » شيئاً مما قاولت من صداق او ضمنت من شىء او شرطت فذلك لى رضى و هو لازم لى ، و لم يشهد على » « ذلك ، فذهب فخطب له و بذل عنه الصداق و غير ذلك ممّا طالبوه و سألوه ، فَلَمّا رجع أنكر ذلك كلّه ، » « قال : يغرم لها نصف الصداق عنه و ذلك انّه هو الّذى ضيّع حقّها ، فلمّا لم يشهد لها عليه بذلك الّذى » قال له ، حلّ لها ان تَتَزَوّج ، و لا تحلّ للاول فيما بينه و بين الله عزّ و جلّ الّا ان يُطلّقها لانّ الله تعالى يقول  « فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ »  فان لم يفعل فانّه مأثوم فيما بينه و بين الله عزّ و جلّ » و كان الحكم الظاهر حكم الاسلام و قد اباح الله عزّ و جلّ لها ان تتزوج\r\n\r\n2 ) توضيح سند و متن روايت :\r\nاين روايت از جهت سند به نظر ما معتبر است . « 1 »\r\n\r\n\r\n","description":"","footnote":"\r\n( 1 ) ( توضيح بيشتر ) در سند اين روايت سه جهت قابل بحث است ، جهت اول : اثبات وثاقت عمر بن حنظلة ، براى اثبات وثاقت وى مىتوان به كثرت روايت اجلاء ، و نيز به روايت صفوان بن يحيى از وى كه مشايخش به نظر استاد ( مد ظله ) همگى امامى ثقه مىباشند تمسك نمود ، روايت صفوان از عمر بن حنظلة در فقيه 3 : 461 / 4596 و تهذيب 2 : 22 / 63 ( اين سند نيازمند به بحث است استبصار 1 : 250 / 898 و كافى 3 : 276 / 4 و نيز ر . ك تهذيب 2 : 246 / 977 ) وارد شده است .\r\nالبته در كمال الدين : 650 / 7 روايت ابن ابى عمير از عمر بن حنظله هم وارد شده ولى با عنايت به اين كه همين روايت در غيبة نعمانى : 252 / 9 و دلائل الامامه به توسط ابى ايوب خراز ما بين ابن ابى عمير و عمر بن حنظله نقل شده ، روايت مستقيم ابن ابى عمير از عمر بن حنظله ثابت نيست .\r\nجهت دوم : سند فقيه با صيغه مجهول « روى عن » آغاز شده و شمول مشيخه فقيه نسبت به اين گونه روايات مورد بحث است ، ولى در جاى خود ثابت كرده‌ايم كه مشيخه فقيه تمام تعابير مختلف آغاز اسناد فقيه را در بر مىگيرد .\r\nجهت سوم : در طريقه فقيه در مشيخه ( ص 466 ) حكم بن مسكين واقع است كه توثيق صريح ندارد ، ولى كثرت\r\n","page_name":" 2977 ","page_number":106},
  {"content":"\r\n\r\nدر مورد متن روايت هم با توجه به اين كه توكيل مرد براى تزويج زن ثابت نشده و هيچ شاهدى هم بر اين توكيل گرفته نشده ، و مرد هم آن را انكار مىكند ، لذا زن با عنايت به اصالة عدم الزوجية مىتواند ازدواج كند ، ولى مرد كه واقعاً وكالت داده موظف است زن را طلاق دهد .\r\nاستدلال به اين روايت اگر صرفاً به موظف بودن مرد به طلاق صورت مىگرفت ، براى بحث ما سودمند نبود ، چون موظف بودن مرد به طلاق را اين گونه مىتوان توجيه كرد كه وقتى زن با عنايت به حكم ظاهرى به ازدواج مرد ديگر در مىآيد ، در واقع زن شوهردارى است كه از روى شبهه با وى نزديكى مىگردد و اين امر هر چند عقابى براى زن و شوهر جديد به همراه ندارد ولى به هر حال وجود واقعى اين عمل مبغوض شارع مىباشد و كسى كه مىتواند بايد از تحقق آن جلوگيرى كند ، همچون قتل نفس محترمه كه اگر قاتل در انجام قتل هم معذور باشد ، ديگران بايد از تحقّق آن جلوگيرى كنند ، به ويژه در مسأله ما كه انجام عمل خلاف واقعى از سوى زن مستند به انكار نارواى شوهر واقعى صورت گرفته ، بىترديد شوهر واقعى موظف به جلوگيرى از اين كار مىباشد و اگر در مورد ساير افراد هم قائل به عدم وجوب جلوگيرى باشيم در مورد شوهر نمىتوان چنين امرى را قائل شد .\r\n\r\n3 ) تقريب صحيح براى استدلال به روايت فوق :\r\nدو نكته در اين روايت وجود دارد كه اين روايت را با بحث ما مرتبط مىسازد .\r\nاولًا : معلوم نيست كه وجوب طلاق بر مرد تنها در صورتى باشد كه زن شوهر اختيار كرده و يا در معرض شوهر كردن باشد ، بلكه اطلاق روايت جايى را كه زن قطعاً شوهر نمىكند شامل مىشود و استدلال فوق الزام شوهر را به طلاق در اين\r\n\r\n\r\n","description":"","footnote":"\r\nروايت اجلاء از وى ، و نيز روايت ابن ابى عمير و احمد بن محمد بن ابى نصر براى اثبات وثاقت وى كفايت مىكند\r\n","page_name":" 2978 ","page_number":107},
  {"content":"\r\n\r\nمورد توجيه نمىكند .\r\nنكته دوم : در اين روايت بر لزوم طلاق به آيه شريفه  ( فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ )  استدلال شده ، معلوم مىشود كه از اين آيه استفاده مىشود كه اگر مرد امساك به معروف نكرد ، بايد تسريح به احسان نموده و زن را طلاق دهد .\r\nبنابراين ، در مسأله مورد بحث ما هم كه شوهر به جهت علم اجمالى نمىتواند همسر واقعى خود را امساك به معروف كند ، بايد او را طلاق دهد .\r\nالبته لزوم طلاق در اين مسأله مبتنى بر اين است كه ادله قرعه اين مورد را شامل نشود ، و الّا با تعيين زوجه حقيقى بوسيله قرعه ، تمام آثار زوجيت بار شده و ديگر امكان امساك به معروف در كار خواهد بود .\r\n\r\n4 ) جريان قاعده قرعه در مقام :\r\nدر بحث ما كه زوجه واقعى مردّد بين دو خواهر مىباشد ، ممكن است كسى با تمسك به عمومات و اطلاقات قرعه قائل به اين شود كه قرعه سبب تعيين زوجه مىگردد ، و هر كس كه قرعه به نام او در آمد زوجه بشمار آمده و نزديكى با وى جايز بوده و مهر را مالك شده و ساير احكام زوجيت را دارا مىباشد .\r\nولى در اينجا گاه قرعه را براى ترتيب آثارى چون جواز وطى مستند قرار مىدهيم و گاه براى تعيين مالك مهر بدان تمسك مىكنيم .\r\nدر مورد بحث بايد دانست كه ادله قرعه چنانچه مرحوم آقاى خمينى در رساله استصحاب بيان كرده‌اند تنها در تزاحم حقوق مردم با يكديگر جارى است و در هر حكم مشتبهى جريان ندارد . از بناء عقلاء و روايات عامه قرعه ، استفاده حكم عامى براى قرعه در تمام موارد حكم مجهول نمىگردد ، بلكه تنها در دايره حقوق مردم مىباشد ، در بحث ما ، جواز مباشرت با زوجه واقعى و حرمت نزديكى با اجنبيه تنها از زاويه حق الناس مطرح نيست ، بلكه به رابطه شخص مكلف با خدا هم ارتباط دارد لذا نمىتوان به ادله قرعه در اين بحث استناد جست .\r\n\r\n","description":"","footnote":"","page_name":" 2979 ","page_number":108},
  {"content":"\r\n\r\nخلاصه در غير موارد حق الناس ، براى اثبات قرعه نياز به نص خاص داريم و دليل عامى براى اثبات آن در كار نيست .\r\nالبته در مورد مالكيت مهر ممكن است به قاعده قرعه تمسك جست چون مهر تنها از جهت حق الناس لازم است . ولى اين امر مبتنى بر اين است كه ما قاعده قرعه را در تمام موارد تزاحم حقوق جارى بدانيم و آن را بر قواعد ديگرى همچون تنصيف ( و قاعده عدل و انصاف ) و يا قاعده احتياط مقدّم بداريم ، بررسى اين بحث را در ادامه خواهيم آورد .\r\n\r\nب ) نگاهى به ادله قرعه :\r\nبحث قرعه بحث مفصلى است ، ادله عام و خاص بسيار دارد ، رساله‌ها و بحثهاى چندى دربارهء آن به انجام رسيده و در اين درس مجال طرح همه آنها نيست ، بلكه تنها به نقل چكيده بحث مرحوم آقاى خمينى در اين زمينه و بررسى آن مىپردازيم .\r\n\r\n1 ) خلاصه كلام مرحوم آقاى خمينى قدس سرّه :\r\nمرحوم آقاى خمينى ابتدا به ذكر احاديث عامه قرعه پرداخته از جمله در روايت محمد بن حكيم : كل مجهول ففيه القرعه ، و نيز در پاره‌اى روايات اين مضمون ديده مىشود : از جمله در ذيل صحيحه ابى بصير عن ابى جعفر « عليه السلام » مىخوانيم قال رسول الله « صلى الله عليه و آله » : ليس من قوم تقارعوا ثم فوّضوا امرهم الى الله عزّ و جلّ الّا خرج سهم المحق « 1 »\r\nدر پاره‌اى از اين روايات به داستان قرعه‌كشى حضرت يونس (  فَساهَمَ فَكانَ مِنَ الْمُدْحَضِينَ  ) اشاره رفته است .\r\nايشان سپس موارد خاص بسيارى را كه در آن حكم به قرعه شده آورده‌اند ( 21 مورد ) كه از جمله ، به داستان قرعه كشيدن پيامبر با قريشيان در نحوه ساخت خانه\r\n\r\n\r\n","description":"","footnote":"\r\n( 1 ) وسائل 27 : 258 / 33714 ، باب 13 از ابواب كيفية الحكم از كتاب القضاء ح 6 ( توضيح بيشتر ) اين روايت را از تهذيب به گونه مرسل نقل كرده كه در آن به جاى « تقارعوا » ، تنازعوا به كار رفته كه صحيح‌تر به نظر مىآيد .\r\n","page_name":" 2980 ","page_number":109},
  {"content":"\r\n\r\nخدا و نيز به قرعه كشيدن پيامبر بين همسران خود براى تعيين همسرى كه همراه پيامبر به مسافرت رود اشاره مىكنند .\r\nايشان سپس مىفرمايند كه بناء عقلاء در موارد تزاحم حقوق در جايى كه ترجيحى در بين نباشد و اماره‌اى براى تعيين واقع در كار نباشد بر اين قرار گرفته كه با قرعه فصل خصومت مىكنند ، ايشان سپس اشاره مىكنند كه در داستان قرعه‌كشى حضرت يونس ، قرعه بدين سبب صورت نگرفته كه دليل شرعى براى كشتىنشستگان به نظرشان آمده ، بلكه آنها از روى فطرت و ارتكاز عقلايى خود به اين كار دست زده‌اند ، ايشان سپس اشاره مىكنند كه قرعه در نزد عقلاء به عنوان يك اصل عملى براى رفع نزاع و مخاصمه به كار مىرود و جنبه كاشفيت و طريقيت در آن ديده نمىشود ، و تمام روايات عامه و خاصه ناظر به همين معناست و امضاء بناء عقلايى مىباشد و هيچ تفاوتى بين بناء عقلاء و روايات منصوصه در كار نيست .\r\nالبته ايشان يك مورد را استثناء كرده و آن مسأله قرعه براى تعيين شاة موطوءة مىباشد ولى اين مورد را نيز از باب تزاحم حقوق گوسفندان يا صاحبان آنها دانسته‌اند .\r\nايشان سپس رواياتى را كه در آن قرعه را مخصوص امام دانسته ، از جمله : « القرعه لا يكون الّا للامام » يا « و لا يستخرجه الّا امام » دليل بر آن دانسته كه قرعه مخصوص موارد خصومت و تزاحم حقوق است كه امر آن به امام و والى واگذار مىگردد . سپس درباره مفاد روايت محمد بن حكيم بحثى انجام داده‌اند كه در جلسهء آينده نقل و بررسى مىكنيم .\r\nايشان سپس تأكيد مىكنند كه قرعه نه در نزد عقلاء و نه در نزد شارع جنبه كاشفيت نداشته ، و بار ديگر تأكيد مىكنند كه تمام روايات تنها تقرير و امضاء بناء عقلا مىباشد ، و سپس به مباحثه طيار و زراره در اين زمينه اشاره مىكنند كه از آن فهميده مىگردد كه ايشان قرعه را اماره دانسته‌اند ، ولى مىافزايند كه فهم ايشان حجت نيست و در اين بحث اشتباهى هم براى آنها رخ داده است .\r\n\r\n","description":"","footnote":"","page_name":" 2981 ","page_number":110},
  {"content":"\r\n\r\nنقل و بررسى اين مباحثه را پس از بررسى اصل كلام ايشان خواهيم آورد .\r\n\r\n2 ) بررسى كلام مرحوم آقاى خمينى :\r\nدر كلام ايشان چند مطلب قابل مناقشه است\r\nمطلب اول : اين كلام كه عقلاء در تمام موارد شك و ترديد به قرعه رجوع نمىكنند و تنها در موار تزاحم حقوق به اين قاعده مراجعه مىكنند كلام صحيحى است ، ولى اين كه در تمامى موارد تزاحم حقوق اين قاعده جريان داشته باشد و هيچ قيد ديگرى در كار نباشد درست نيست ، بلكه عقلا تنها در موارد « مشكل » كه راه حل ديگرى جز قرعه وجود ندارد بدان متوسل مىشوند ، در قصه حضرت يونس ، تخيير در انتخاب فردى كه بايد در آب افتاده شود بىمعناست ، چه هر كس ديگرى را انتخاب مىكند و مخير بودن يك فرد خاص هم ترجيح بلامرجّح است .\r\nافرادى را هم كه نمىتوان قطعه‌قطعه كرد و از هر كس قطعه‌اى را به آب پرتاب نمود ، لذا راه حل منحصر در قرعه بود .\r\nهمچنين در مسأله قرعه پيامبر براى اين كه چه كسى از زنان را در بار اول « 1 » همراه خود ببرد ، از اين رو بوده كه راهى جز قرعه در كار نبوده و همين طور در كيفيت ساخت خانه كعبه و نيز در ساير موارد خاصه قرعه به جهت انحصار راه حل در قرعه بدان دست مىزده‌اند .\r\nولى در پاره‌اى از موارد تزاحم حقوق روشهاى عقلايى ديگرى هم در كار است و دليلى نداريم كه عقلا قرعه را بر اين روشها مقدم مىدارند ، مثلًا يكى از اين روشها تنصيف است كه از آنگاه به قاعده عدل و انصاف ياد مىشود ، فرض كنيد يك ميليون تومان در جايى است كه زيد و عمرو هيچ يك بر آن يد ندارند ولى مىدانند از آن يكى از آن دو نفر است و هيچ كس نمىدانند كه از آن كداميك از آنهاست ، در\r\n\r\n\r\n","description":"","footnote":"\r\n( 1 ) ( توضيح بيشتر ) قيد « بار اول » اشاره بدان است كه اگر مثلًا نه زن مورد قرعه باشند در بار دوم ، زنى كه در مرحلهء اول قرعه به نام او درآمده مىتوان از قرعه خارج نمود و قهراً در بار نهم نيازى به قرعه نيست ، ولى در بار اول به هر حال به قرعه احتياج بوده است .\r\n","page_name":" 2982 ","page_number":111},
  {"content":"\r\n\r\nاينجا يك قانون متعارف عقلايى است كه طرفين با تنصيف اين مال مشكل را حل مىكنند ، فقهاى بسيارى هم در مال مردّد بين الشخصين فتوا به تنصيف نموده و آن را قانونى عقلايى دانسته‌اند . « 1 »\r\nالبته اين قاعده در جايى كه امكان تنصيف نباشد جريان ندارد همچون جواهرات قيمتى كه نمىتوان آن را شكست يا يك جفت كفش را نمىتوان هر لنگه آن را به يك نفر داد ، در اين گونه موارد مىتوان به قاعده عقلايى قرعه كه شرع هم آن را رد نكرده مراجعه كرد .\r\nدر برخى موارد هم با احتياط مىتوان مشكل را حل كرد ، مثلًا كسى نمىداند كه هزار تومان به زيد بدهكار است يا به عمرو ، اينجا مىتوان احتياط كرد و مشكله‌اى در كار نيست ، لزوم احتياط هم مىتواند مستند به علم اجمالى يا قاعده اشتغال يا استصحاب بقاء ذمه باشد ، در اين مورد هم دليل نداريم كه قاعده قرعه بر قاعده احتياط مقدم باشد .\r\nخلاصه ما دليلى بر جريان قرعه در « تزاحم حقوق » به اين لفظ نداريم بلكه عقلاء تنها در مورد مشكل كه راه حل منحصر به قرعه است بدان متوسل مىشوند .\r\nمطلب دوم : پاره‌اى از رواياتى كه ايشان به عنوان دليل عام قرعه ذكر كرده‌اند ، امضاء بناء عقلاء نيست همچون « ليس من قوم تنازعوا ، ثم فوضوا امرهم الى الله عزّ و جلّ الّا خرج سهم المحقّ » در اينجا در قرعه « تفويض الامر الى الله » و ايكال امر به خداوند مطرح شده ربطى به بناء عقلاء ندارد چون در بناء عقلا تفويض امر به خداوند در كار نيست ، بلكه منكران خدا هم براى حل دعوا با قرعه فصل خصومت مىكنند ، ولى در اين روايت ايكال امر به خدا مطرح است و در قرعه هم جنبه كاشفيت اخذ شده يعنى اگر انسان امر خود را به خدا واگذار كند خدا هم او را هدايت كرده و به واقع مجهول مىرساند ( خرج سهم المحق ) ، اين گونه قرعه شبيه به استخاره است كه در\r\n\r\n\r\n","description":"","footnote":"\r\n( 1 ) ( توضيح بيشتر ) البته در اين زمينه به روايت سكونى هم تمسك كرده‌اند\r\n","page_name":" 2983 ","page_number":112},
  {"content":"\r\n\r\nآن جنبه كشف و ارائه واقع مجهول مطرح است .\r\nعبارت « اى قضيه اعدل من القرعة » در آغاز برخى از اين روايات هم بدين معنا باشد كه چه چيزى از قرعه واقع‌بينانه‌تر است\r\nپس از اين گونه روايات نمىتوان استفاده كرد كه در جايى كه تفويض امر به خدا نباشد بازهم شارع قرعه عقلايى را امضاء كرده است ، البته دليل بر رد بناء عقلاء هم نيست ، بنا بر اين اگر دليل ديگرى بر امضاء وجود داشته باشد ما به آنها اخذ مىكنيم همچون موارد خاصه قرعه كه اطلاق آن اقتضاء مىكند كه در غير موارد توكيل امر به خداوند هم قرعه مشروع باشد .\r\nالبته شايد ظاهر برخى از ادله قرعه همچون مناظره طيار و زراره اين باشد كه مشروعيت قرعه تنها در موارد قرعه كاشفه باشد ولى جمع بين اين روايت و رواياتى كه قرعه را در موارد خاصه جعل كرده به اين است كه قرعه به عنوان دليل عام تنها قرعه كاشفه است كه در آن ( تفويض الامر الى الله ) در كار باشد و اين منافات ندارد كه در برخى موارد خاص با نص خاص قرعه به عنوان اصل عملى و براى فصل خصومت جعل شده باشد ، بررسى مناظره طيار و زاره را در ادامه خواهيم آورد .\r\nمطلب سوم : در برخى روايات هم كه اجراء قرعه را منحصر به امام دانسته است ظاهراً ناظر به همين قرعه كاشفه است ، چون در ذيل يكى از اين روايت مىخوانيم « و لا يستخرجه الّا الامام ، لان له على القرعة كلاماً و دعاء لا يعلمه غيره » از اين تعبير فهميده مىشود كه مراد از امام ، امام معصوم است نه مطلق والى « 1 » ، لحن روايت كه قرعه را با دعاى مخصوصى مرتبط دانسته اين است كه قرعه ، از باب هدايت غيبى خداوند است و ربطى به قرعه عقلايى كه تنها براى فصل خصومت مىباشد ندارد . « 2 »\r\n\r\n\r\n","description":"","footnote":"\r\n( 1 ) ( توضيح بيشتر ) بنابراين ذكر امام دليل بر اين نيست كه قرعه تنها در مواردى است كه امر آن به والى واگذار شده همچون موارد تزاحم حقوق و خصومت ، چون علت ذكر امام در اين روايت به روشنى ذكر شده و توجيه فوق با آن سازگار نيست .\r\n( 2 ) ( توضيح بيشتر ) با اين بيان روشن مىگردد كه روايت عبد الرحيم ( قال سمعت أبا جعفر « عليه السلام » يقول ان\r\n","page_name":" 2984 ","page_number":113},
  {"content":"\r\n\r\nالبته روايت محمد بن حكيم را مىتوان به عنوان دليل عام قرعه ( نظير قرعه عقلايى ) مطرح ساخت كه نقل و بررسى آن را به جلسه آينده واگذار مىكنيم .\r\n\r\n3 ) نقل مباحثه طيار با زرارة و توضيح آن :\r\nطيار بحثى با زراره دارد كه توسط جميل نقل شده است ، قال الطيار لزرارة : ما تقول فى المساهمة أ ليس حقّاً فقال زراره : بلى هى حق فقال الطيار أ ليس قد ورد انه يخرج سهم المحق قال : بلى قال : فتعال حتى ادعى انا و انت شيئا ثم نساهم عليه و ننظر هكذا هو ؟ فقال له زرارة : انّما جاء الحديث بانه ليس من قوم فوّضوا امرهم الى الله ثم اقترعوا الّا خرج سهم المحق فامّا على التجارب فلم يرضع على التجارب\r\nاز كلام زراره بر مىآيد كه قرعه براى رفع مشكل و كشف واقع است يعنى اگر مشكل واقعى پيش آمده باشد با توكل بر خداوند بوسيله قرعه مشكل حل مىشود و واقع روشن مىگردد اما اگر قرعه براى امتحان كردن خداوند باشد همانطور كه طيار فرض كرده در اين صورت قرعه جعل نشده است\r\nبعد در ادامه حديث آمده فقال الطيّار : أ رأيت ان كانا جميعاً مدعيين ادّعيا ما ليس لهما من اين يخرج سهم احد هما فقال زرارة اذا كان كذلك جعل معهم سهم مبيح فان كانا ادعيا ما ليس لهما خرج سهم المبيح . « 1 »\r\nاز كلام زرارة اين مطلب استفاده مىشود كه قرعه همواره مصادف واقع است ، لذا با آن واقع مكشوف مىگردد ، لذا طيار به عنوان نقض مىگويد : اگر هر دو مدّعى بر خلاف واقع به دروغ ادعايى كنند در اين صورت قرعه به نام يكى از آن دو در مىآيد با اين كه فرض اين است كه هر دو دروغ گفته‌اند ، پس قرعه هميشه كاشفيت ندارد ، زراره مىگويد در اين صورت علاوه بر دو سهم براى طرفين دعوا ، سهم\r\n\r\n\r\n","description":"","footnote":"\r\nعليّاً كان اذا ورد عليه امر لم يجيء فيه كتاب و لم تجر فيه سنة رجم فيه يعنى ساهم فاصاب ثم قال يا عبد الرحيم و تلك من المعضلات ) ربطى به قرعه عقلايى ندارد ، بلكه ظاهر قرعه يكى از امدادات غيبى است كه خداوند براى شخص امام معصوم قرار داده و با اصابه واقع هم همراه است .\r\n( 1 ) كتاب القضاء ابواب كيفية الحكم باب 13 ح 4\r\n","page_name":" 2985 ","page_number":114},
  {"content":"\r\n\r\nسومى هم قرار داده و از خدا مىخواهند كه خدا آنها را به واقع امر هدايت كند ، در اين صورت كه هر دو دروغ مىگويند قرعه به نام شخص سوم در مىآيد .\r\nاز اين مناظره استفاده مىشود كه قرعه جنبهء كاشفيت و راهنمايى الهى دارد و تنها اصلى از اصول عمليه براى حل نزاع و فصل خصومت نيست .\r\n\r\n4 ) كلام مرحوم امام درباره مناظره فوق و بررسى آن :\r\nمرحوم آقاى خمينى مىفرمايند كه فهم طيار و زراره حجت نيست ، آنها اشتباه فهميده‌اند و اين سخن زراره كه ما سهم ثالثى قرار مىدهيم صحيح نيست زيرا قاضى از كجا بطلان ادعاى آن دو را بداند و اگر هم قاضى بداند كه آنها دروغ مىگويند چه معنا دارد كه سهمى براى ثالث قرار داده قرعه بكشد و به هر حال اين پاسخ جواب اشكال نيست بلكه تنها فرار از پاسخ دادن مىباشد .\r\nولى اين كلام صحيح نيست چون فرض سؤال طيار در صورتى است كه قاضى احتمال بدهد كه هر دو دروغ مىگويند و صورتى كه يقين دارد هر دو دروغ مىگويند مطرح نيست ، در صورت احتمال كذب سهمى براى ثالث قرار داده شده و از خداوند هدايت مىطلبند ، خدا هم آنها را به واقع رهنمون مىسازد و اشكالى در بين نيست .\r\n\r\n5 ) نتيجه بحث تا اينجا و تكميل بحث از ادله قرعه و تطبيق آن بر مقام :\r\nخلاصه بحث تا اينجا اين بود كه در روايات خاصه ، قرعه به عنوان اصلى از اصول عمليه جعل شده و به ايكال امر به خداوند وابسته نيست ، ولى ادلهء عامى كه تاكنون بررسى كرده‌ايم قرعه را به عنوان وسيله‌اى براى رسيدن به واقع مجهول جعل كرده كه با تفويض امر به خداوند حاصل مىگردد لذا اين قاعده با قاعده قرعه عقلايى تفاوت دارد .\r\nحال اين سؤال پيش مىآيد كه آيا در تمام مسائل مجهول چه شبهه حكميه باشد چه شبهه موضوعيه ، چه تزاحم حقوق باشد يا نباشد ؟ آيا مىتوان با توجه به اطلاق\r\n\r\n","description":"","footnote":"","page_name":" 2986 ","page_number":115},
  {"content":"\r\n\r\nادله عامه قرعه حكم كنيم كه با ايكال امر به خدا و قرعه كشيدن مشكل حل مىگردد .\r\nپاسخ سؤال آشكارا منفى است ، چون مصلحت الهى در اين نيست كه بدون راههاى متعارف انسانها را هدايت كند ، لذا افراد بسيار متقى با اين كه همگى براى استنباط احكام ، امر خدا را به خدا ايكال مىكنند با اين حال برخى جزماً به خلاف واقع مىرسند .\r\nدر كشف احكام كليه ، هيچ‌گاه سيره بر اين نبوده كه اگر نمىدانند نماز جمعه واجب است يا نماز ظهر ، قرعه بكشند و قرعه واقع را نشان دهد و همين طور در شبهات موضوعيه ، اگر نمىدانيم اين كاسه نجس است يا آن كاسه ، با قرعه علم اجمالى را منحل سازيم ، قطعاً چنين مطلبى صحيح نيست ، در اخبار علاجيه هم براى كشف روايت صحيح هيچ‌گاه گفته نشده كه شما به خداوند متوسل شويد و قرعه بكشيد .\r\nاز دقت در ادله قرعه و تعبيراتى چون « خرج سهم المحق » استفاده مىشود كه قرعه در مورد حقوق مردم جعل شده كه اگر صاحب حق روشن نباشد با ايكال امر به خدا و قرعه كشيدن مشكل حل مىشود .\r\nلذا در بحث ما كه تنها حق الناس مطرح نيست ، بلكه حق الله هم مطرح است نمىتوان ادلّه قرعه را جارى ساخت و بايد طبق ساير قواعد ( منهاى قرعه ) مشى كرد ، لذا با توجه به علم اجمالى به اين كه حق يكى از اين دو زن باقى مىماند بايد با قرعه كشيدن مشكل را حل كند ، و قاعده « لا ضرر » به نظر ما اختصاص به حقوق الناس دارد و در جايى كه مكلف از عمل به احكام الهى به ضرر مىافتد جارى نيست .\r\nبررسى ساير نكات اين بحث از جمله بررسى روايت محمد بن حكيم را در جلسه آينده پى مىگيريم . ان شاء الله . « * و السلام * »\r\n\r\n","description":"","footnote":"","page_name":" 2987 ","page_number":116},
  {"content":"\r\n\r\n\r\n10 / 2 / 1380 دوشنبه درس شماره ( 321 ) كتاب نكاح سال سوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصه درس قبل و اين جلسه :\r\nدر جلسهء قبل به بررسى ادلهء عامهء قرعه پرداختيم در اين جلسه ابتدا به بررسى روايت محمد بن حكيم كه مرحوم آقاى خمينى آن را از ادلهء عامه شمرده‌اند مىپردازيم و چون ما موضوع سيرهء عقلائيه بر عمل كردن به قرعه را مانند ايشان هر امر متنازع فيه در باب حقوق نمىدانيم ، حجيت اين روايت را بر بيش از مورد بناى عقلاء ( / هر امر مشكلى كه راه حلى نداشته باشد ) منوط به عمل اصحاب مىدانيم در نتيجه اين روايت نيز از ادلهء عامه شمره نخواهد شد . آنگاه پيرامون عدم فرق بين اتصال قرينه يا انفصال آن در سرايت اجمالش به عام و عدم جواز تمسك به آن در مورد مشكوك توضيحى مىدهيم . سپس در مسألهء تعيين تكليف دو خواهرى كه هر دو در عقد يك نفر در آمده و سابق و لا حق آنها معلوم نيست ، چون آيهء فامساك بمعروف او تسريح باحسان مربوط به مرئهء معينه است نه مرئهء مشتبهه ، و احتمال تخيير مرد در انتخاب يكى و فسخ نكاح ديگرى نيز به دليل عدم اطلاق ادلهء تخيير منتفى است ، تعيين تكليف آن دو را منحصراً در قرعه خواهيم دانست .\r\n* * * \r\nالف : پيگيرى كلام پيرامون روايات قرعه\r\n\r\n1 - بررسى روايت محمد بن حكيم\r\nيكى ديگر از رواياتى كه مرحوم آقاى خمينى آن را به عنوان دليل بر عام بودن قاعدهء قرعه مىدانند روايت محمد بن حكيم است .\r\nمتن روايت : محمد بن الحسن الطوسى باسناده عن محمد بن حكيم قال سالت ابا\r\n\r\n","description":"","footnote":"","page_name":" 2988 ","page_number":117},
  {"content":"\r\n\r\nالحسن عليه السلام عن شىءٍ ، فقال لى : كل مجهول ففيه القرعة قلت له : ان القرعة تخطئ و تصيب ، قال :\r\nكل ما حكم الله به فليس بمخطئ « 1 » .\r\nظاهر اين روايت قاعدهء قرعه را در هر امر مجهولى جارى مىداند و مقيد به تفويض و ايكال امر الى الله نيست . ولى متأخرين نوعاً مىگويند ما قطع داريم قرعه با اين توسعه مورد قبول شارع مقدس نيست لذا هيچ يك از فقهاء با قرعه در احكام شرعى فتوى نمىدهند ، يا موضوعات معلوم بالاجمال را با آن تعيين نمىكنند ، خود شارع مقدس نيز در چنين مواردى يا در مورد تعارض اخبار به قرعه ارجاع نمىدهد . لذا ، ما پى به وجود قرينه‌اى حاليه يا مقاليه مىبريم كه روايت محفوف به آن بوده و به دست ما نرسيده است و چون نمىدانيم آن قرينه چيست و حدود آن چه مقدار است ؟ توسعهء اين قاعده را در مواردى كه فقها به آن عمل كرده‌اند مىپذيريم . يعنى عمل فقها به منزلهء قرينهء منفصله براى بيان مقدار توسعهء اين قاعده است .\r\nمرحوم آقاى خمينى مىفرمايند : از قديم الايام سيرهء عقلاء در باب تنازع و تزاحم در حقوق كه ترجيحى در بين نباشد بر قرعه جارى بوده است و چون اين سيره جزء مرتكزات ذهنى فقها نيز شده ، هرگاه در روايتى كلمهء « كل مجهول » به كار رود ، همه از همان ابتدا توسعهء آن را در محدودهء مرتكز ذهنى خويش تلقى مىكنند و يك نوع تعبد غير ارتكازى به ذهن آنها نمىآيد . به عبارت ديگر بناى عقلاء به منزلهء قرينهء متصله براى تقييد « كل مجهول » است و محدودهء آن هم مشخص است .\r\nشاهد بر اين مطلب اين است كه فقهاى بزرگى همچون شيخ در نهايه و خلاف و شهيد در قواعد و ابن ادريس از اين كلمه معناى وسيع آن را برداشت نكرده ، و آن را اختصاص به باب تنازع در حقوق داده‌اند و اجمالًا ادعاى تواتر اخبار بر آن كرده‌اند .\r\nنتيجه آن كه قاعدهء عامه در باب حقوق متزاحم قرعه است . « 2 »\r\n\r\n\r\n","description":"","footnote":"\r\n( 1 ) - وسائل كتاب القضاء ابواب كيفية الحكم و احكام الدعوى باب 13 ، ح 10 .\r\n( 2 ) - الرسائل ، ج 1 ، ص 349 .\r\n","page_name":" 2989 ","page_number":118},
  {"content":"\r\n\r\n\r\n2 - مناقشهء استاد - مد ظلّه - بر كلام مذكور\r\nهمان گونه كه پيشتر بيان كرديم ، بناى عقلاء بر تمسك به قرعه در هر موردى كه متنازع فيه باشد آن گونه كه ايشان ادعا مىكنند ثابت نشده نيست . آن مقدار كه مىتوان پذيرفت اين است كه در امور متنازع فيه عقلا در هر مشكلى كه هيچ گونه راه حلى ندارد به قرعه تمسك مىكنند و اين موضوع از مدعاى ايشان اضيق است و لذا در بسيارى از موارد همچون اختلاف بر سر يك مالى كه معلوم نيست از آنِ كداميك است ، آنان حكم به مصالحه و تنصيف مىكنند و اين را نمىتوان بر خلاف سيرهء عقلائيه شمرد . لذا نمىتوان دائرهء « كل مجهول » را كه منزّل به مرتكز عقلا است ، كل امر متنازع فيه دانست .\r\nاز جمله همين ابن ادريس كه ايشان او را يكى از كسانى مىشمرد كه از « كل مجهول » معناى وسيع آن را تلقى نكرده ، موضوع قاعدهء قرعه را هر امر متنازع فيه ندانسته ، مىفرمايد : « كل امر مشكل يشتبه فيه الحكم فينبغى ان تستعمل فيه القرعة » . و همچنين شيخ طوسى در كتاب قضاء نهايه مىفرمايد : « كل امر مشكل مجهول يشتبه الحكم فيه فينبغى ان يستعمل فيه القرعة » .\r\nلذا ما معتقديم مرتكز ذهنى فقها كه ناشى از سيرهء عقلائيه بوده است به احتمال قوى همان « كل امر متنازع فيه مشكل » يعنى جائى كه هيچ راه حلى ندارد مىباشد نه مطلق تزاحم حقوق . و اگر بر فرض در مازاد بر اين مقدار شك كنيم ، چون دوران امر بين اقل و اكثر است ، اجمال قيد متصل مانع از تمسك به عموم عام مىگردد .\r\nنتيجه اينكه ، ما نيز روايات عام قرعه را منزّل به ارتكازات عقلائى مىدانيم لكن دائرهء اين ارتكاز تنها در محدودهء « كل امر متنازع فيه مشكل » براى ما ثابت است اما در بيش از آن بايد با قرينهء عمل اصحاب - كه حكايت از وجود قرينه‌اى كه به دست ما\r\n\r\n","description":"","footnote":"","page_name":" 2990 ","page_number":119},
  {"content":"\r\n\r\nنرسيده مىكند - به قرعه تمسك كرد .\r\n\r\nب : تمسك به قرعه براى تعيين زوجهء واقعيه\r\n\r\n1 - تقريب جواز تمسك\r\nمرحوم آقاى خمينى در جايى كه مرد نمىداند كداميك از دو خواهر ، زوجهء واقعى اوست ، چون اين مسأله از باب تزاحم در حقوق كه ترجيحى براى هيچ يك متصور نيست مىباشد ، آن را از موارد جريان قرعه مىدانند .\r\nمرحوم آقاى حكيم نيز قائل به قرعه هستند گويا ايشان پس از اينكه تقييد عموم قاعده قرعه را تنها با قرينه عمل اصحاب پذيرا هستند ، با اذعان به اينكه فقها در اطراف علم اجمالى به قرعه تمسك ننموده‌اند ، با اين حال در جائى كه از احتياط در اطراف عمل اجمالى ضررى متوجه محتاط گردد به اطلاق دليل قرعه متمسك مىشوند . ظاهراً ايشان چون عمل اصحاب را قرينهء منفصله بر تقييد مىدانند به مقدار اقل تقييد زده و در مورد مشكوك به عموم عام و اطلاق مطلق متمسك شده‌اند .\r\n\r\n2 - مختار استاد - مد ظله - در مقام\r\nبه نظر ما موضوع بناى عقلاء كه روايت محمد بن حكيم منزّل بر آن است ، هر امر مشكلى است كه راه چارهء ديگرى نداشته باشد و چون در مسألهء تعيين زوجهء واقعى ، راه حل ديگر همچون اختيار طلاق و فسخ نيز متصور است لذا بدون دفع اين احتمال نمىتوان قرعه را در آن جارى دانست .\r\nبلكه اگر عمل اصحاب را قرينه منفصله بر تقييد عموم قاعدهء قرعه نيز بدانيم باز نمىتوان در مورد مشكوك به عموم عام تمسك كرد زيرا اصولًا به نظر ما فرقى بين اتصال قرينه يا انفصال آن در اينكه اجمال قيد موجب اجمال در عام شده و مانع از تمسك به آن در مورد مشكوك مىگردد نيست .\r\nممكن است بعضى فرق بين اتصال يا انفصال قرائن را از مسلّمات بدانند ، در حالى كه اگر هر كس خودش با ديدهء تحقيق در آن بنگرد ، ميدان مناقشه را در آن\r\n\r\n","description":"","footnote":"","page_name":" 2991 ","page_number":120},
  {"content":"\r\n\r\nبسيار وسيع مىبيند .\r\nگاهى مطلبى را بعضى از بزرگان ابراز مىدارند و عده‌اى از شاگردان از آنها تبعيت كرده و آن را به ديگران منتقل مىكنند و همه اذهانشان به آن مأنوس مىشود و كم كم آن مطلب در اثر تكرار زياد ، از ضروريات علمى و نظريات شمرده مىشود . ما نبايد در مسائل علمى و تحقيقى هر آنچه را كه در كفايه و يا كتب ديگر گفته شده از مسلمات دانسته و بدون تحقيق و نگرشى واقع‌بينانه از آن پيروى كنيم . ممكن است در اوائل تحصيلات لازم باشد اين نظريات را در آموزشهاى علمى تكرار كنيم ولى بايد مراقب بود كه كم كم ضروريات كتب درسى جزء فطريات انسان تلقى نگردد . در اين مثال دقت كنيد : اگر گفتند همهء جوانها به سربازى بروند و از اين قانون طلاب علوم دينى را استثناء كردند و ما ندانيم مراد از طلاب ، روحانيونى است كه ملبس به لباس روحانى باشند يا هر كس به مجرد وارد شدن به حوزهء علميه از آن حكم مستثنى است ، آيا كسى بالفطره تفاوتى بين اينكه طلاب را متصلًا استثناء كرده باشند يا منفصلًا مىگذارد ؟ و آيا مىگويد در صورتى كه منفصلًا استثنا شده ، مورد مشكوك تحت عام قرار مىگيرد و در صورت اتصال ، مجمل مىشود ؟ !\r\nدر امثله شرعيه نيز چنين است ، اگر بگويند « اعتق رقبة » و قيد « مؤمنه » را هم اضافه كنند آنگاه كسى مردد بشود كه آيا اين حكم شامل رقبهء مسلمانى كه شيعهء اثنى عشرى نيست مىشود يا نه ؟ آيا اتصال قيد يا انفصال آن در صحت تمسّك به « اعتق رقبة » تأثيرى دارد ؟\r\nصاحب عروه پس از ذكر شرطيت طهارت بدن و لباس نمازگزار از همهء نجاسات ، خون كمتر از درهم را استثناء مىكند حال اگر موردى براى كسى از نظر شبههء مفهوميه مبهم بود آيا فطرتاً مىگويد اگر مؤلّف منفصلًا استثناء كرده بايد به عموم مانعيت نجاسات تمسك كرد و الا اجمال مستثنى به عام سرايت مىكند ؟ !\r\nبلى ، تفاوت بين اتصال قيود و انفصال آن در اين است كه اگر مقتضاى كلام در اين است كه همهء قيود را متصلًا ذكر كنند ، با تمام شدن كلام ، ظهور منعقد مىشود آنگاه\r\n\r\n","description":"","footnote":"","page_name":" 2992 ","page_number":121},
  {"content":"\r\n\r\nقيد منفصل آن ظهور را بقاءً از بين مىبرد و اگر مقتضاى كلام در ذكر تمام قيود در يك مجلس نيست - كما اينكه معهود از خطابات شرع و روايات همين گونه است - در اين صورت حدوثاً هم ظهورى منعقد نمىشود ، لكن در هر دو صورت اجمال قيد به عموم عام و اطلاق مطلق بلا فرق سرايت مىكند .\r\nخلاصه اينكه ما نيز قائل به امضائى بودن روايت محمد بن حكيم هستيم و آن را تأسيسى نمىدانيم لكن موضوع بناء عقلاء را « كل امر متنازع فيه مشكل » يعنى حقوق متنازع فيه كه هيچ راه حلى ندارد مىدانيم نه كل امر متنازع فيه . و در مازاد بر اين اگر شك داشتيم با قرينهء قرائن ديگرى مانند عمل قطعى اصحاب به آن عمل مىكنيم و در صورت اجمال عمل اصحاب ، تمسك به عموم دليل قرعه صحيح نيست . و چون براى تعيين تكليف آن دو خواهر راه حل ديگر مانند تخيير در فسخ متصور است نمىتوان بدون دفع اين احتمال ، موضوع قاعدهء قرعه را مجوز دانست .\r\n\r\nج : بررسى نهائى كيفيت تعيين تكليف دو خواهر مذكور\r\n\r\nمتن عروه :\r\nو هل يجبر على هذا الطلاق دفعاً لضرر الصبر عليهما ؟ لا يبعد ذلك لقوله تعالى  فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ  و ربما يقال بعدم وجوب الطلاق عليه و عدم اجبار و انه يعين بالقرعة و قد يقال ان الحاكم يفسخ نكاحهما .\r\nدر جلسات پيش عرض كرديم كه مرد بايد نسبت به زوجهء خويش يا امساك به معروف كند و يا اگر نتوانست به نگهدارى و تكليف خود نسبت به او پايبند باشد ، بايد بر اساس آنچه كه روايات در تفسير آيهء شريفهء فوق گفته‌اند او را طلاق دهد . ولى چون موضوع اين آيه مرئهء معينه است . آيه در مورد مرئه معينه مىفرمايد : اگر نتوانست دربارهء او امساك به معروف كند از حقوق زن اين است كه مرد بايد او را طلاق بدهد ، ولى در مسأله ما نحن فيه - / يعنى زوجهء مشتبهه - / نمىتوان به استناد اين آيه مرد را مجبور به طلاق كرد چون اگر ادلهء قرعه يا لا ضرر را تمام دانستيم و به استناد قرعه زوجهء واقعيه را مشخص كرديم يا به استناد لا ضرر احتياط را لازم\r\n\r\n","description":"","footnote":"","page_name":" 2993 ","page_number":122},
  {"content":"\r\n\r\nندانسته بلكه موافقت احتمالى را كافى دانستيم ، مسأله مورد بحث ما مشمول آيهء شريفه  « فَإِمْساكٌ بِمَعْرُوفٍ . . . »  نخواهد بود ، بلى اگر ادله قرعه و لا ضرر را ناكافى دانستيم ، چون شوهر نمىتواند به وظائف زوجيت عمل نمايد به مقتضاى اين آيه موظف به طلاق مىباشد .\r\n\r\nكلام مرحوم آقاى حكيم رحمه الله : ( اطلاق ادله قرعه )\r\nمرحوم آقاى حكيم رحمه الله مىفرمايد : اطلاق ادلهء قرعه اقتضاء مىكند « كل امر مشتبه ففيه القرعة » و ما نحن فيه هم كه امر زوجيت مشتبه شده است ، بايد قرعه بزنيم .\r\nان قلت : بناء فقهاء بر اين است كه در اطراف علم اجمالى بايد احتياط كرد و قرعه راه حلّ معلوم بالاجمال نيست .\r\nقلت : تخصيص ادله قرعه و لزوم احتياط در اطراف علم اجمالى در مواردى ثابت است كه احتياط مستلزم محذورى مانند ضرر نباشد ، و اگر احتياط موجب ضرر باشد به اطلاق ادله قرعه رجوع مىكنيم ، على الخصوص روايت محمّد بن عيسى در مورد گله گوسفندى كه يكى از آنها موطوئه چوپان قرار گرفته ، حكم به قرعه و عدم لزوم احتياط نموده است . و مورد ما نيز مشابه همين روايت است .\r\nمرحوم آقاى خويى نيز مىفرمايند محذورى از شمول ادله قرعه نسبت به مسأله ما در كار نيست .\r\n\r\nنظر استاد مد ظله :\r\nگفتيم از بررسى روايات قرعه ، قاعدهء عامى كه « كل امر مشتبه ففيه القرعة » به دست نمىآيد بلكه « كل حق متنازع فيه اذا اشكل ففيه القرعة » و چون در ما نحن فيه راههاى ديگرى هم مطرح است و راه حل منحصر به قرعه نيست « 1 » لذا دليلى بر\r\n\r\n\r\n","description":"","footnote":"\r\n( 1 ) - مرحوم صاحب جواهر قدس سرّه مىفرمايند : لو اشتبه السابق و لم يكن ثمّ ما يشخّصه . . . [ 1 
  ] ارع فى وجه قوىٍ و ان لم اجد من ذكره هنا نعم فى القواعد : « [ 2 
  ] الاقرب الزامه بطلاقهما . . . » و لعلّ غير الأقرب احتمال العدم و [ 3 
  ] احتمال فسخهما و [ 4 
  ] فسخ الحاكم و [ 5 
  ] بطلانهما . جواهر 29 / 382 .\r\n","page_name":" 2994 ","page_number":123},
  {"content":"\r\n\r\nثبوت قرعه نداريم .\r\n\r\nادامه بررسى جريان « لا ضرر »\r\nحالا كه با استناد به ادله قرعه نمىتوانيم در ما نحن فيه قائل به قرعه شويم بايد ديد كه آيا با استناد به لا ضرر مىتوانيم حكم مسأله را روشن كنيم ؟\r\nجريان لا ضرر از دو جهت قابل بحث است جهت اول اين كه ، چون ادامهء زوجيت براى دو خواهر ضررى است بر شوهر لازم باشد كه آنها را طلاق بدهد . اين جهت از لا ضرر در جلسات گذشته بررسى شد . جهت دوم اين كه چون بقاء زوجيت بدون مشخص شدن زوجه واقعى به خاطر شبهه وجوبيه محصوره بودن مستلزم احتياط و لزوم اداء نفقه و مهريه به هر دو خواهر است ، و اين امر براى شوهر ضررى است ، لا ضرر شامل آن مىگردد . در اينجا به يكى از دو نحو ممكن است به « لا ضرر » استدلال شود الف / چون عدم تعيين زوجهء واقعى توسط شارع مقدس باعث مىشود كه وضعيت زوجيت همچنان مشتبه باشد و موضوع حكم عقل به وجوب احتياط ( لزوم اداء دو نفقه و دو مهريه ) محقق گردد و مرد به ضرر بيفتد ، در اينجا لا ضرر مىگويد حتماً شارع راهى براى تعيين زوجه قرار داده است و چون راهى به جز قرعه وجود ندارد در نتيجه لا ضرر دليل اثباتى تشريع قرعه در مسأله ما خواهد بود .\r\nب ( مختار استاد : ) نفس بقاء زوجيت منشأ ضرر نيست بلكه احكام زوجيت ( لزوم نفقه و مهريه ) به ضميمهء لزوم احتياط در مورد آنها موجب ضرر شده است و چون اصل وجوب نفقه و مهريه ضررى نيست بلكه لزوم احتياط در مورد آنها باعث ضرر مىشود ، لا ضرر وجوب احتياط را بر مىدارد ، در نتيجه يك مهريه است كه امرش مردّد بين الاختين است كه محتملاتى در مسأله هست 1 - تنصيف 2 - قرعه 3 -\r\n\r\n","description":"","footnote":"","page_name":" 2995 ","page_number":124},
  {"content":"\r\n\r\nاختيار مرد و . . . و بنابراين كه دليلى بر قرعه نداريم حكم عقلائى به عدل و انصاف اقتضاء تنصيف مىكند و همچنين تا زمانى كه طلاق نداده است به هر كدام از دو خواهر بايد نصف نفقه را بپردازد .\r\n\r\nبررسى استدلال به « لا ضرر » براى اثبات قرعه\r\nاستدلال به لا ضرر براى اثبات قرعه صحيح نيست زيرا اگر گفتيم كه لا ضرر مىتواند احكام ظاهريه را بر دارد و چون احتياط باعث ضرر شده است ، شارع مقدس با لا ضرر وجوب آن را بر مىدارد و مىگويد « احتياط ، در شريعت مرتفع است يعنى وجوب ندارد در اين صورت با رفع وجوب احتياط ضرر مرتفع گشته دليلى بر جعل قرعه براى تعيين زوجه واقعى نداريم .\r\nو اگر گفتيم لا ضرر بر احكام ظاهرى حكومت ندارد در اين صورت اگر گفتيم لا ضرر « موضوعى » را كه ضررى است بر مىدارد لا ضرر اصلًا شامل ما نحن فيه نمىشود چون زوجيت كه موضوع حكم واقعى است ضررى نيست و احتياط كه موضوع حكم ظاهرى است - بنابر فرض - قابل رفع نيست و اگر گفتيم لا ضرر « حكمى را كه منشأ ضرر شده » است بر مىدارد ، وجوب نفقه و مهريه كه منشأ ضرر شده است با لا ضرر بر داشته مىشود در اين صورت مخالفت قطعى آن هم جايز است و لا ضرر دليل بر تشريع قرعه نمىشود .\r\nبعلاوه اگر « لا ضرر » نتواند وجوب احتياط را هم بر دارد راه بر طرف شدن اشتباه منحصر به قرعه نيست بلكه شايد مرد در تعيين يكى از زوجه‌ها حق انتخاب داشته باشد مانند كسى كه اسلم عن ثمان زوجات ، كه اختيار دارد كه هر 4 زوجه‌اى كه مىخواهد انتخاب كند . مگر اين كه بگوييم اذا دار الامر بين القرعه و الاختيار ، قرعه مقدم است چون اگر بدون قرعه يكى از دو خواهر را اختيار كند ، دليلى بر نفوذ چنين انتخابى نداريم و استصحاب اقتضاء مىكند كه نتواند او را زوجهء خود به حساب آورد ولى اگر همان خواهرى را كه قرعه به نام او در آمده اختيار كند و به اين طريق\r\n\r\n","description":"","footnote":"","page_name":" 2996 ","page_number":125},
  {"content":"\r\n\r\nضرر را مرتفع سازد ، بين قرعه و انتخاب جمع كرده است .\r\nولى در هر حال ، چون در جلسات گذشته گفتيم با لا ضرر مىتوانيم وجوب احتياط را برداريم ، نوبت به قرعه يا حق انتخاب نمىرسد .\r\nجهات ديگرى در تمسّك به لا ضرر باقى است كه در جلسهء آينده بحث خواهيم كرد .\r\nحال اگر مرد اقدام به قرعه زدن و تعيين تكليف آنها ننمود و يا اگر همچون سيد رحمه الله اجبار مرد به طلاق را بعيد ندانستيم ولى او اقدام به طلاق نكرد ، آيا حاكم شرع مىتواند خودش طلاق دهد يا او را مجبور به طلاق و يا قرعه كند ؟\r\nچون اين مسأله مربوط به حدود اختيارات حاكم شرع مىشود بحث مفصل آن را ان شاء الله در مسألهء طلاق مفقود متعرض مىشويم .\r\n« * و السلام * »\r\n\r\n","description":"","footnote":"","page_name":" 2997 ","page_number":126},
  {"content":"\r\n\r\n\r\n12 / 2 / 1380 چهارشنبه درس شمارهء ( 322 ) كتاب النكاح / سال سوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nبحث در اين بود كه اگر مردى دو خواهر را به عقد ازدواج خود در آورده و نمىداند عقد كدام يك سابق بوده تا صحيح باشد . در جلسات گذشته گفتيم كه به آيهء شريفه  « فَإِمْساكٌ بِمَعْرُوفٍ »  و همچنين به لا ضرر استدلال شده بود كه بايد مرد دو خواهر را طلاق بدهد .\r\nدر اين جلسه ، نسبت به مباحث قبل راجع به الزام شوهر به طلاق به جهت رفع ضرر از زنها و نيز لزوم قرعه به جهت رفع ضرر از شوهر ، استدراكى داريم و حاصل آن اين است كه قاعدهء لا ضرر و آيه شريفه  « فَإِمْساكٌ بِمَعْرُوفٍ »  در مورد زن جارى نمىشود آنگاه در مورد اينكه شوهر چه مقدار مهريه به هر يك از اين دو خواهر بدهكار مىشود ، بحث خواهيم نمود .\r\n* * * \r\n1 ) اشكال استاد مد ظلّه در شمول دليل ضرر و تمسك به آيهء شريفه « فَإِمْساكٌ بِمَعْرُوفٍ . . . » نسبت به زن :\r\nدر جلسات گذشته گفتيم مقتضاى آيهء شريفه  « فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ »  اين است كه اگر مرد نتواند به وظائف زوجيت عمل نمايد ، موظف است زن را با طلاق دادن از حباله زوجيت آزاد كند ( البته اگر خود زن بخواهد ) و در مسأله مورد بحث ما كه نمىدانيم كدام يك از دو خواهر ، زن اين مرد هستند چون شوهر نمىتواند نسبت به هيچ كدام به وظائف همسرى عمل كند موظف است آنها را طلاق بدهد و همچنين ( صرف نظر از برخى اشكالات ) گفتيم مقتضاى لا ضرر و لا حرج اين است كه اگر زوجيت بما له من الاحكام منشأ ضرر باشد كما فيما نحن فيه\r\n\r\n","description":"","footnote":"","page_name":" 2998 ","page_number":127},
  {"content":"\r\n\r\nكه جعل زوجيت ثابته براى دو خواهر موجب ضرر مىباشد ، لا ضرر مىگويد اين زوجيت ، زوجيت ثابته نخواهد بود بلكه مرد موظف است زوجيتى را كه منشأ ضرر بوده از بين ببرد . در عين حال به نظر مىرسد كه تطبيق آيهء شريفه و همچنين تطبيق ادلهء نفى ضرر و حرج بر ضرر متوجه شده بر زنها صحيح نيست .\r\nمرحوم شيخ انصارى و ديگران اين بحث را در اصول مطرح كرده‌اند كه علم اجمالى زمانى منجّز تكليف و موجب تساقط اصول متعارضه مىگردد كه تكليف مربوط به يك شخص باشد ، مثل اينكه شخص نمىداند نماز ظهر بر او واجب است يا نماز جمعه يا اينكه نمىداند كداميك از دو اناء ، وجوب اجتناب دارد . اما اگر تكليف مردّد بين دو شخص باشد مثل مثال معروف واجدى المنى فى الثوب المشترك كه هر يك از دو شخص مىداند يا خودش جنب شده يا ديگرى با فرض اينكه جنابت ديگرى و احكام جنابت او هيچ كدام موضوع حكمى براى آن يكى نباشد ، در چنين جايى علم اجمالى منجّز تكليف نيست و هر يك از اين دو نفر مىتواند استصحاب عدم جنابت را در مورد خودش جارى كند .\r\nاين قاعدهء اصولى كه جزء مسلّمات است در ما نحن فيه چه نتيجه‌اى مىدهد ؟\r\nاين زنى كه نمىداند خودش همسر زيد است يا خواهرش ، هر چند نمىتواند نسبت به هر دو عقد ، اصالة الصحّه جارى كند و نتيجتاً احكام زوجيت را هم براى خودش و هم براى خواهرش اثبات نمايد ، چون نتيجهء جريان اين دو اصل ، تجويز جمع بين الاختين است كه قطعاً حرام است و اگر اجراى اصل مستلزم تجويز معصيت قطعى باشد ، اصل جارى نمىشود . وقتى اصالة الصحة جارى نشد نوبت به استصحاب مىرسد . هر يك از دو خواهر مىتواند در حق خودش استصحاب جارى كند و بگويد من قبلًا همسر اين شخص نبودم ، الآن هم كه شك دارم ، استصحاب عدم زوجيت جارى مىكنم ، با اينكه علم داريم كه يكى از اين دو استصحاب بر خلاف واقع است ، ولى اين علم منجّز تكليف نيست و مانع از جريان استصحاب نمىشود . اما ناگفته نماند كه زن نمىتواند نسبت به خواهرش اصل عدم جارى كند چون اثر ندارد زيرا اگر از اجراى اين اصل بخواهد نتيجه بگيرد كه\r\n\r\n","description":"","footnote":"","page_name":" 2999 ","page_number":128},
  {"content":"\r\n\r\nخواهرش زن اين شخص نيست و لذا خودش بتواند برود با او ازدواج كند ، اين ازدواج قطعاً لغو است چون اگر خودش در واقع قبلًا زن او بوده ، اين عقد جديد ، لغو و باطل خواهد بود و اگر خواهرش زن او بوده بازهم اين ازدواج محكوم به بطلان است . بله ، در غير ما نحن فيه گاهى خواهر مىتواند نسبت به عقد خواهرش اصل جارى كند و براى او اثر دارد مثل اينكه زنى بخواهد با مردى ازدواج كند اما نمىداند كه آيا خواهر خودش همسر اين مرد است يا نه ؟ در اين فرض مىتواند استصحاب عدم زوجيت نسبت به خواهرش جارى كند و در نتيجه برود با آن مرد ازدواج كند چون اين استصحاب ، موضوع براى جواز ازدواج خودش درست مىكند . اما در ما نحن فيه اينطور نيست و لذا فقط نسبت به خودش مىتواند استصحاب عدم زوجيت جارى كند و برود با هر كس ديگرى ازدواج كند و همچنين است حكم خواهر ديگر .\r\nنتيجه آن كه ، حرج يا ضررى از اين ناحيه متوجه هيچ يك از دو خواهر نمىشود تا بخواهيم با لا ضرر و لا حرج بگوييم كه مرد موظف است كه براى دفع ضرر و يا حرج خواهرها را طلاق بدهد .\r\nاستدلال به آيهء  « فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ »  نيز مبتلا به همين اشكال است .\r\nاگر زن مجبور به صبر و تحمل اين وضعيت بود ، استدلال تمام بود چون آيه مىگويد : شما كارى نكنيد كه زن محبوس بماند و نتواند با ديگرى ازدواج كند و از طرفى خودتان شرايط مناسب را برايش فراهم نكنيد اما در ما نحن فيه هر يك از دو خواهر مىتواند برود و با شخص ديگرى ازدواج كند . پس با دليل لا ضرر و با اين آيه نمىتوانيم وجوب طلاق را بر شوهر اثبات كنيم .\r\nبله ، با وجه ديگرى كه قبلًا بيان شد مىتوان وجوب طلاق را در بعضى موارد اثبات كرد و آن اين است كه اگر امكان ازدواج براى اين دو خواهر يا يكى از آنها فراهم نباشد و شوهر بداند كه ازدواج نمىكنند در اين صورت چون مشكلى پيش نمىآيد طلاق هم واجب نيست اما اگر امكان ازدواج براى آنها باشد نسبت به هر كدام كه زمينه ازدواج براى او فراهم شود ، شوهر موظّف به طلاق خواهد شد ، چون\r\n\r\n","description":"","footnote":"","page_name":" 3000 ","page_number":129},
  {"content":"\r\n\r\nهر چند براى خود زن ازدواج محذورى ندارد ، اما شوهر كه علم اجمالى دارد يكى از آنها همسر او است در صورت عدم طلاق علم پيدا مىكند كه يكى از آنها در معرض وطى به شبهه مىباشد و ما از مذاق شرع فهميده‌ايم كه شارع مقدّس راضى نيست كه زن حتى در معرض وطى به شبهه قرار بگيرد همانطور كه قتل نفس مبغوض شارع است و ديگران موظّفند مانع از آن شوند حتى اگر خود قاتل به دليلى معذور باشد . لذا در اينجا هم اگر امكان ازدواج براى اين دو خواهر باشد شوهر موظّف است هر كدام از اين دو زن را كه زمينه ازدواج برايش فراهم شد ، طلاق دهد .\r\nالبته مطلبى كه قبلًا مىگفتيم كه فقط يك طلاق كافى است به قوّت خودش باقى است و مربوط به مسأله ديگرى است چون در آنجا بحث دربارهء وطى خود شوهر بود كه صاحب عروة مىفرمود وطى جايز نيست مگر بعد از طلاق دادن هر دو و ما مىگفتيم براى تمتع بردن از يكى ، همين مقدار كافى است كه ديگرى را طلاق دهد و بعد از خروج او از عدّه - اگر عدّه داشته باشد - اوّلى را با عقد جديد رجاءً عقد كند .\r\nاما در اين بحث ، اشكال وطى به شبهه توسط مرد ديگرى پيش مىآيد كه باعث مىشود شوهر را الزام كنيم هر كدام را كه مىخواهد ازدواج كند ، طلاق بدهد . « 1 »\r\n\r\n2 ) بيان استاد مد ظله در مورد حكم مهريّه در ما نحن فيه :\r\nگفته شد اگر شوهر هر دو خواهر را رجاءً طلاق داد طبق قاعده لزوم احتياط در اطراف علم اجمالى بايد به هر كدام از دو خواهر مهريه ( يا نصف مهريه ) را بپردازد لكن به حكم لا ضرر ، وجوب احتياط برداشته مىشود و فقط به مقدار يك مهريه ( يا نصف آن ) مديون است و طبق حكم عقل به عدل و انصاف اين مهريه را بين دو خواهر بايد تنصيف نمود .\r\nامّا اگر شوهر رجاءً يكى را طلاق داد و با ديگرى مجدداً عقد كرد ، با فرض اينكه\r\n\r\n\r\n","description":"","footnote":"\r\n( 1 ) سؤال : آيا شرط عدم خروج از محل ابتلاء در اينجا معتبر است ؟\r\nپاسخ استاد مد ظله : بله معتبر است . بايد امكان ازدواج براى هر دو خواهر باشد و الّا اگر يكى از آنها وضعيتش به گونه‌اى است كه هيچ‌كس به سراغش نمىآيد ، علم اجمالى منجّز تكليف نخواهد شد .\r\n","page_name":" 3001 ","page_number":130},
  {"content":"\r\n\r\nزن مطلّقه ، غير مدخوله باشد - چون اگر مدخوله باشد بحث ديگرى دارد - حكم مهريه چه خواهد شد ؟\r\nدر اين رابطه دو موضوع بايد مشخص شود : يكى مهريه اين زنى كه عقد جديد با او بسته و ديگرى مهريه زن مطلّقه . ( به لحاظ رعايت اختصار ، به اوّلى زن معقوده و به دومى زن مطلّقه مىگوييم )\r\nدر مورد زن معقوده به عقد جديد اگر همان مهريه سابق ( مثلًا يكصد سكّه ) در عقد جديد شرط شود ، حكم مسأله روشن است يعنى شوهر يقيناً مىداند كه يا به عقد اول و يا به اين عقد جديد ، آن مبلغ را به زن بدهكار است و چون يكى از دو عقد قطعاً صحيح است معنا ندارد كه با قاعدهء لا ضرر يا قرعه وجوب مهريه را نفى كنيم . اما اگر بيش از آن مقدار را در عقد جديد شرط كنند ( مثلًا دويست سكّه ) در اين صورت ، علم اجمالى مردّد بين اقل و اكثر خواهد شد و لذا نسبت به اكثر برائت جارى مىكنيم ، يعنى اين شوهر كه نمىداند آيا به واسطه عقد اول مثلًا يكصد سكّه بدهكار شده يا بواسطه عقد دوم ، دويست سكه بدهكار شده ، فقط واجب است يكصد سكّه بپردازد و نسبت به زائد برائت جارى مىكند و نيازى به اجراى قاعده لا ضرر يا قرعه نيست .\r\nاما در مورد زن مطلّقه به نظر مىرسد دليل برائت وجوب مهريه را رفع مىكند كه البته اين ادّعا نيازمند توضيح است . در اصول بحثى هست كه اگر علم اجمالى پس از تنجيز به علم تفصيلى مبدّل شد مثلًا اگر علم اجمالى به نجاست احد الإناءين داشتيم و بعد يكى از آنها را نجس كرديم كه در نتيجه علم تفصيلى به نجاست آن پيدا نموديم آيا علم اجمالى سابق نسبت به طرف ديگر بازهم منجّز تكليف است يا نه ؟ اگر كسى بگويد علم اجمالى سابق ، ديگر منجّزيت ندارد حكم مسأله ما نحن فيه بدست مىآيد ، يعنى شوهر نسبت به مهريه زن مطلقه برائت جارى مىكند ، چون شك دارد كه آيا نسبت به او بدهكار است يا نه ؟ و فرض اين است كه علم اجمالى سابق ، ديگر منجز نيست چون عقد جديد با زن ديگر باعث مىشود كه علم اجمالى به علم تفصيلى تبديل گردد يعنى شوهر يقين تفصيلى پيدا مىكند كه به اين زن\r\n\r\n","description":"","footnote":"","page_name":" 3002 ","page_number":131},
  {"content":"\r\n\r\nمعقوده بدهكار است و نسبت به زن مطلّقه احكام شك بدوى را اجرا مىكند و از اين جهت نيازى به قرعه نيست .\r\nاما اين مبنا محل اشكال آقايان است ، يعنى آقايان علم اجمالى سابق را منجز تكليف مىدانند و براى اثبات اين مدّعا وجوهى ذكر مىكنند مثل علم اجمالى مورّب كه مرحوم آقا ضياء تصوير كرده و فعلًا وارد آنها نمىشويم . البته مرحوم آقاى داماد به خود روايات باب علم اجمالى تمسك مىكرد و مىفرمود : از خود همين تعابير كه فرموده‌اند : « يهريقهما و يتيمّم » يا « يرميهما الى الكلاب » معلوم مىشود كه علم اجمالى سابق منجّز است « 1 » و الّا حضرت مىفرمود : يكى را نجس كن تا علم تفصيلى به نجاست آن پيدا شود و آنگاه از ديگرى استفاده كن . بنابراين در ما نحن فيه بايد بگوييم شوهر كه قبلًا مىدانست مهريه را يا به اين زن و يا به خواهرش بدهكار است ، اين علم اجمالى حتى بعد از عقد جديد هم منجز تكليف است و لذا بايد به زن مطلّقه هم نصف مهريه را بپردازد . اما اينجاست كه نوبت به قاعدهء لا ضرر مىرسد چون با فرض اينكه شوهر هيچ تمتعى از اين زن نبرده و صرفاً ملزم به طلاق او شده ، اگر به پرداخت مهريه هم ملزم شود علاوه بر مهريه‌اى كه بايد به خواهرش بپردازد ، بدون اشكال از نظر عرف اين ضرر به حساب مىآيد و دليل لا ضرر آن را رفع مىكند .\r\nبا توجه به بيان گذشته معلوم مىشود كه قاعدهء قرعه در اين مسأله راه ندارد چون بدهكارى مرد نسبت به زن معقوده قطعى است و عدم بدهكارى او نسبت به زن مطلقه مقتضاى لا ضرر است لذا مشكلى باقى نمىماند كه نوبت به قرعه برسد . البته اين بحث نياز به تنقيح بيشترى دارد كه آن را به جلسهء بعد موكول مىكنيم .\r\n« * و السلام * »\r\n\r\n\r\n","description":"","footnote":"\r\n( 1 ) همچنين مرحوم آقاى داماد مىفرمودند از اين روايات استفاده مىشود كه خروج بعض اطراف علم اجمالى از محل ابتلاء باعث نمىشود كه علم اجمالى از تنجيز بيفتد .\r\n","page_name":" 3003 ","page_number":132},
  {"content":"\r\n\r\n\r\n15 / 2 / 1380 شنبه درس شمارهء ( 323 ) كتاب النكاح / سال سوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسات قبل اين بحث مطرح بود كه اگر شوهر نمىداند كدام يك از دو خواهر همسر او هستند آيا لازم است با طلاق مشكل را حل كند ، در اين جلسه با عنايت به معتبره عمر بن حنظله لزوم طلاق را نتيجه مىگيريم ، در ادامه به حكم مهريه پرداخته ، به كلام بزرگان همچون مرحوم آقاى حكيم اشاره مىكنيم كه در موارد ضررى بودن احتياط پرداخت دو مهر را لازم ندانسته و براى تعيين مالك مهر به قرعه استناد كرده‌اند ، در اينجا نخست مبناى كلى عدم لزوم احتياط را در موارد ضررى بودن نقد كرده ، ولى عدم لزوم متضرر شدن مكلّف را به خاطر جلوگيرى از ضرر ديگر عباد مىپذيريم ، ولى با اين حال تطبيق اين مبنا را در محل كلام ناتمام مىدانيم ، چون دليلى نداريم كه مكلف بتواند براى جلوگيرى از ضرر قطعى خوردن خود ، ضرر احتمالى منجّز به ديگرى بزند .\r\nدر ادامه ضمن اشاره به مبناى مرحوم آقاى داماد در مناط تنجيز علم اجمالى . در شمول اين مناط نسبت به شبهات وجوبيه تأمل مىورزيم .\r\nدر پايان ، بحث از قاعده عدل و انصاف را كه به لزوم تنصيف مال مردّد بين الشخصين حكم مىكند آغاز مىكنيم .\r\n* * * \r\nالف ) تكميل بحث جلسه قبل در لزوم طلاق دادن :\r\nمحصل بحثهاى سابق اين بود كه اين دو تا خواهرى كه با آنها ازدواج شده ،\r\n\r\n","description":"","footnote":"","page_name":" 3004 ","page_number":133},
  {"content":"\r\n\r\nمىتوانند شوهر بكنند و احتياج به طلاق گرفتن ندارند ، چون اصل در موردشان جارى است .\r\nولى وظيفه شوهر عبارت از طلاق دادن آنهاست . ما در بيان دليل اين وظيفه ابتداءً تقريبى را بيان كرده و گفتيم كه به اعتبار اينكه مباشرت زوجه كسى با ديگرى - و لو آن زوجه معذور باشد - مبغوض واقعى شارع است و شوهر بايد از آن جلوگيرى نمايد ، لذا بايد با طلاق دادن اين مشكل را حل كند . ولى احتياجى به تقريب مذكور نيست چرا كه از همان روايت عمر بن حنظلة « 1 » كه در آنجا هست كه كسى شخصى را وكيل كرده است كه راجع به ازدواج با اختيار كامل هر كسى را با هر مهريه و هر شرطى كه بخواهد براى او تعيين كند و بعد از اينكه وكيل زنى را مطابق وكالتش براى او گرفته است حالا شوهر مىگويد كه من وكالت نداده‌ام ، در آنجا دارد كه به حسب ظاهر اسلام ( حكم ظاهرى ) ، زن حق دارد كه ازدواج بكند ولى شوهر بايد او را طلاق بدهد ، يعنى و لو زن جايز است كه بدون طلاق برود و ازدواج نمايد ولى آن حسابش جداست و شوهر بر اساس آيه شريفه كه مىفرمايد  « فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ »  « 2 » چون اين نگه داشتن امساك به معروف نيست چرا كه فرض اين است كه دارد انكار مىكند وكالت دادن را ، پس وظيفه دارد كه تسريح به احسان كند يعنى طلاقش بدهد . و از اطلاق اين روايت و آيه شريفه كه شامل صورتى كه زنى در معرض ازدواج هم نباشد مىشوند ، مىتوان استفاده كرد كه اگر شوهر خودش جورى است كه نمىتواند روى موازين از زن استفاده بكند بايد او را اطلاق بدهد ، پس شامل مورد بحث ما مىشود و تكليف او طلاق دادن هر دو يا يكى از دو خواهر به شرحى كه گذشت خواهد بود .\r\n\r\n\r\n","description":"","footnote":"\r\n( 1 ) وسائل الشيعة 19 : 165 / 24371 ، باب 4 ، از كتاب الوكالة ، ح 1\r\n( 2 ) بقره / 229\r\n","page_name":" 3005 ","page_number":134},
  {"content":"\r\n\r\n\r\nب ) حكم مهريه اختين :\r\n\r\n1 ) طرح بحث :\r\nگفتيم كه براى تعيين زوجه واقعى كه آثار زوجيت همچون جواز استمتاع بر آن بار شود نمىتوان به قاعده قرعه رجوع كرد ، ولى آيا مىتوان براى تعيين كسى كه مستحق مهر است به اين قاعده استناد كرد ، پيشتر گفتيم كه مرحوم آقاى خمينى قرعه را در تمام موارد تزاحم حقوق جارى مىدانستند ، لذا طبق مبناى ايشان مىبايد در اينجا هم با قرعه صاحب حق ( مهر ) را تعيين كرد ، ولى گفتيم كه در جايى كه احتياط ممكن است دليلى بر قرعه نداريم .\r\n\r\n2 ) كلام مرحوم آقاى حكيم :\r\nمرحوم آقاى حكيم با بيان ديگرى لزوم قرعه را ثابت مىكنند ، ايشان نخست اشكال محقق كركى را در جامع المقاصد مطرح مىكنند كه در باب نكاح احتياط تام مطلوب است ( چون انساب وارث و محرميت و ساير احكام بر آن مرتب مىگردد ) جاى قرعه نيست .\r\nايشان سپس در پاسخ اين اشكال مىگويند كه هر چند در موارد لزوم احتياط همچون شبهه محصوره قرعه مشروع نيست و اصحاب قرعه را جارى نمىدانند ولى اگر در جايى لزوم احتياط را به جهتى نفى كرديم ، قرعه موضوع پيدا مىكند ، در بحث ما احتياط منشأ ضرر « 1 » مىگردد ، لذا وجوب آن مرتفع مىگردد ، پس قرعه مشروعيت مىيابد و اطلاق ادله قرعه براى اثبات مشروعيت آن كفايت مىكند .\r\nايشان در تأييد اين ادعا مىگويند كه در روايات در مورد قطيع غنم حكم به لزوم احتياط نشده بلكه با قرعه ، شاة موطوءة معين مىگردد ، سر قضيه اين است كه احتياط در اين مورد موجب ضرر مىباشد ، ايشان اين روايت را شاهد بر اين\r\n\r\n\r\n","description":"","footnote":"\r\n( 1 ) ( توضيح بيشتر ) از كلمات آقاى حكيم بر مىآيد كه ضرر احتياط به دو گونه است است نخست لزوم پرداخت مهريه ، دوم : لزوم نفقه دادن بر فرض طلاق ندادن\r\n","page_name":" 3006 ","page_number":135},
  {"content":"\r\n\r\nمىآورند كه در جايى كه احتياط ضررى باشد قرعه مشروع است .\r\nخلاصه كلام اين كه با توجه به لزوم ضرر مالى از احتياط ، پرداخت دو مهر لازم نيست ، بلكه يك مهر كفايت مىكند و براى تعيين كسى كه مهر به او پرداخت مىشود قرعه زده مىشود .\r\n\r\n3 ) اشكال استاد مد ظله بر آقاى حكيم « رحمه الله » :\r\nاين سخن آقاى حكيم كه اگر احتياط مستلزم ضرر باشد مشمول ادلّه قرعه است مطلب تمامى نيست و شاهدى هم كه آوردند تمام نيست .\r\nبراى اينكه در خود روايات هست كه اگر دو مذبوح يكى از آنها مذكى و ديگرى ميته باشد و معيّن نباشند مىفرمايد : « يرمى بهما جميعاً الى الكلاب » ، هر دو را بينداز سگها بخورند ، با اينكه ضرر بر او مىشود و نفرمود كه قرعه بكشند پس اين حرف كه در صورت ضرر ، حكم به قرعه مىشود نه احتياط ، درست نيست و همينطور در مورد دو آب مشتبه بين پاك و نجس در روايت مىفرمايد يهريقهما و يتيمم ، با اينكه آب در آن وقتها گاهى قسمت داشته است ولى تفصيلى نداد و فرمود هر دو را دور بريزد و تيمم كند به خصوص در جايى كه آب منحصر به دو آب مشتبه است ، قهراً آب ارزش دارد و ريختن آن ضررى است . و همينطور در مورد جايى كه شخص ناچار باشد كه دو تا لباس كرايه كند كه يكى از آنها پاك است تا با هر دو نماز بخواند و با اين احتياط نماز صحيح را انجام دهد نمىشود گفت كه چون كرايه كردن دو دست لباس ضرر دارد پس قرعه بكشد و يك لباس كرايه كند . خلاصه از مجموع اينها و نظايرشان استفاده مىشود كه ما نمىتوانيم به صرف توجه ضرر در موارد احتياط دست از احتياط بكشيم و آنها را مورد قرعه قرار بدهيم . اما مسأله حكم به قرعه در غنمى كه يكى از آنها موطوء واقع شده ، به دليل آن نيست كه صرف لزوم ضرر ، احتياط را بر طرف مىسازد ، زيرا\r\nاولًا : اگر ما مبناى عدم لزوم احتياط را در شبهه غير محصوره بپذيريم و مورد\r\n\r\n","description":"","footnote":"","page_name":" 3007 ","page_number":136},
  {"content":"\r\n\r\nقطيع غنم را از مصاديق آن بدانيم ، قهراً در اين مورد احتياط لازم نيست ، البته اين پاسخ با روايت سازگار نيست ، چون ظاهر روايت اين است كه پيش از قرعه زدن نمىتوان از قطيع غنم بهره گرفت ، ولى بنا بر مبناى عدم لزوم احتياط در شبهه غير محصوره ، استفاده از آن بدون قرعه هم جايز است . « 1 »\r\nثانياً : ( پاسخ صحيح اين است ) : بين مورد لزوم احتياط در ترديد در مذكى يا ميته بودن گوسفند با مورد قطيع غنم تفاوت وجود دارد ، در مورد گوسفند ذبح شده ، استفاده نكردن بىدليل آن اسراف مىباشد و حرام ، ولى اگر به جهت امتثال امر شرعى اين كار صورت بگيرد ، از مصداق اسراف بودن بيرون مىرود و جايز مىگردد ، بويژه وقتى كه هر دو گوسفند طعمه سگان شده كه خود نوعى مصرف براى اين گوشتها مىباشد .\r\nولى حكم گوسفند زنده تفاوت دارد ، گوسفند زنده حق حيات دارد ، لذا نمىتوان از روى هواى نفس و بدون فايده آن را كشت « 2 » ، در اينجا به مجرّد اين كه يك گوسفند موطوء واقع شده نمىتوان تمام گوسفندان را سوزاند چنانچه مرحوم آقاى خمينى متذكر شده‌اند و اينجا جاى احتياط نيست « 3 » ، بنابراين نمىتوان از روايتى كه قرعه را در اين مورد لازم دانسته نه احتياط را ، شاهد گرفت بر اين كه\r\n\r\n\r\n","description":"","footnote":"\r\n( 1 ) ( توضيح بيشتر ) البته اگر در شبهه غير محصوره ، مخالفت قطعيه را حرام بدانيم ، مكلف مىتواند تمام اطراف ترديد را مرتكب شده ولى به مقدار معلوم بالاجمال را كنار گذاشته ( مثلًا در مورد روايت شاة موطوءة ، يك گوسفند را ) از آنها اجتناب كند و بقيه حلال است ، و اگر در شبهه غير محصوره اصلًا احتياط را لازم ندانيم ، ارتكاب جميع اطراف هم مجاز خواهد بود ، و به هر حال مبناى عدم لزوم احتياط در شبهه غير محصوره نمىتواند لزوم قرعه و عدم استفاده از قطيع غنم را قبل از قرعه توجيه كند .\r\n( 2 ) ( توضيح بيشتر ) ، لذا در بحث صلاة مسافر در روايات آمده كه سفرى كه براى صيد حيوانات بدون قصد خوردن يا فروختن آنها و استفاده بردن باشد و غرض از آن تنها شكار حيوانات باشد ، سفر حرام بوده و در آن بايد نماز را تمام خواند .\r\n( 3 ) ( توضيح بيشتر ) در واقع در مورد روايت بين لزوم احراق شاة موطوءة و حرمت قتل حيوانات بدون جهت ، تزاحم وجود دارد ، شارع مقدس براى حل اين تزاحم راهى تعبّدى قرار داده كه با قرعه شاة موطوءة شناسايى شده كه اين كار نوعى جمع بين دو ملاك ذاتى متزاحم مىباشد ، لذا نمىتوان حكم آن را به ساير موارد لزوم احتياط كه در آن هيچ تزاحمى در كار نيست ، سرايت داد .\r\n","page_name":" 3008 ","page_number":137},
  {"content":"\r\n\r\nاحتياط در مواردى كه مستلزم ضرر باشد لازم نيست ، بلكه شارع به جهت رعايت حق حيوانات قرعه را به عنوان يك طريق شرعى براى شناسايى گوسفندى كه حقّ حيات ندارد و بايد سوزانده شود قرار داده است .\r\n\r\n4 ) تقريب صحيحتر براى جريان قرعه در مقام توسط استاد مد ظله :\r\nگفتيم كه مجرد ضرر مالى ، سبب نمىگردد كه احتياط لازم نباشد و به همين جهت انسان براى انجام تكليف الهى همچون حجّ بايد خرجهاى بسيارى را متحمل شود كه از مصاديق ضرر مىباشد ولى چون براى امتثال امر الهى است « لا ضرر » هم نمىتواند وجوب تكليف را بردارد ، ولى در جايى كه احتياط به جهت حق الناس است ، در اينجا امر داير بين اين است كه شوهر به خاطر آن دو خواهر به ضرر بيفتد ، يا يكى از دو خواهر متضرّر گردد ، در اينجا مىتوان با « لا ضرر » لزوم احتياط را بر شوهر منتفى دانست چون همه عباد در نظر شارع مقدس يكسان هستند و خواهران بر شوهر در اين جهت اولويتى ندارند كه به خاطر حق آنها ، شوهر ضرر بكشد ، در اينجا ممكن است بگوييم كه مىتوان با قرعه مشخص كرد كه كدام يك از دو خواهر زوجه واقعى است و احتياط بر شوهر لازم نيست .\r\n\r\n5 ) توضيح بيشتر درباره قاعده « لا ضرر » :\r\nيكى از اشكالات « لا ضرر » اين است كه لازمه اين قاعده تخصيص كثير مىباشد چون در بسيارى از احكام شرعى همچون خمس ، زكات ، جهاد ، و . . . مكلّف با انجام تكليف الهى به ضرر مىافتد ، در پاسخ اين اشكال راههاى بسيارى پيموده شده كه اكنون مجال بحث و بررسى آنها نيست ، بهترين پاسخ شايد اين باشد كه اساساً ادله « لا ضرر » از چنان اطلاق يا عمومى برخوردار نيست كه در مورد تمام احكام الهى جريان داشته باشد ، با دقت در رواياتى كه اين قاعده را پياده كرده چنين به نظر مىرسد كه اين قاعده تنها درباره حق الناس بوده و محدوده سلطنت مالكان و ارباب\r\n\r\n","description":"","footnote":"","page_name":" 3009 ","page_number":138},
  {"content":"\r\n\r\nحقوق را نسبت به يكديگر تعيين مىكند ، و روشن مىكند كه سلطه مالكى محدود به حدى است كه ديگر مالكان يا صاحب حقوق از اين سلطه متضرّر نشوند ، و اصلًا به موارد رابطه خالق و مخلوق كارى ندارد ، لذا در جايى كه وضو گرفتن مستلزم تهيه آب مىباشد كه بايد به قيمت گران تهيه شود ، حق اين است كه وضو لازم مىباشد و وظيفه مكلف به تيمّم منتقل نمىگردد .\r\nبنابراين عدم لزوم احتياط به خاطر ضرر مالى بدان وسعتى كه مرحوم آقاى حكيم فرموده‌اند صحيح نيست ولى در محدوده حقوق مردم ، اين مسأله صحيح مىباشد .\r\nولى آيا با توجه به اين مبنا هم مىتوان جريان قرعه را در اين مسأله توجيه كرد .\r\n\r\n6 ) اشكال در جريان قرعه در مقام :\r\nگفتيم كه جريان قاعده قرعه در مقام مبتنى بر اين است كه ادله « لا ضرر » لزوم احتياط را بردارد ، ولى به نظر مىرسد كه از اين ادله چنين استفاده‌اى نمىشود ، زيرا « لا ضرر » لزوم ضرر را در جايى برمىدارد كه ديگرى از اين كار متضرّر نشود ، در اينجا دوران امر بين اين است كه مكلف احتياط كند و به هر دو خواهر مهريه بپردازد در نتيجه خودش قطعاً ضرر ببيند ، يا اين كه احتياط نكند و تنها يك مهريه بپردازد و مهريه‌گيرنده را با قرعه مشخص سازد ، در اينجا مستحق واقعى مهر ، احتمالًا ضرر مىبيند ، پس تزاحم بين ضرر قطعى و ضرر احتمالى است و ما دليلى نداريم كه به خاطر ضرر قطعى بتوان به ديگرى ضرر احتمالى زد ، البته اگر ضرر احتمالى را اصلى عملى همچون استصحاب عدم يا اصالة البرائت نفى كند ، در جواز ارتكاب بحثى نيست ، ولى در بحث ما ضرر احتمالى طرف علم اجمالى بوده و منجز مىباشد در اين صورت مشكل است كه به دليل لا ضرر بتوان تمسك كرد و به نظر مىرسد كه شبهه مصداقيه مخصّص اين دليل باشد ، چون از تحت دليل « لا ضرر » ، مواردى كه از جريان آن ، ضرر به ديگرى پيش مىآيد خارج شده است ، بلكه اگر خروج اين گونه\r\n\r\n","description":"","footnote":"","page_name":" 3010 ","page_number":139},
  {"content":"\r\n\r\nموارد را با مخصص متصل بدانيم « 1 » ، شبهه مصداقيه خود دليل عام مىباشد و در هر حال شمول « لا ضرر » نسبت به اين مورد روشن نيست .\r\nتحقيق بيشترى در اين بحث نياز به اشاره به مبناى صحيح در باب علم اجمالى و جمع بين حكم ظاهرى و حكم واقعى مىباشد .\r\n\r\nج ) اشاره به برخى از مسائل اصولى :\r\n\r\n1 ) اشاره به مبناى مرحوم آقاى داماد در جمع بين حكم ظاهرى و حكم واقعى :\r\nمرحوم آقاى داماد در بحث جمع بين حكم ظاهرى و حكم واقعى مىفرمودند كه اگر حكم واقعى ، فعلى باشد ، جعل حكم ظاهرى مخالف آن ( خواه مخالفت به صورت قطعى باشد و خواه به صورت احتمالى ) امكان ندارد و صحيح‌ترين راه حل براى جمع بين حكم ظاهرى و حكم واقعى همان راه حلى است كه مرحوم آخوند در كافيه فرموده‌اند به اين گونه كه حكم واقعى را شأنى بدانيم و حكم ظاهرى را فعلى ، چون فعليت حكم واقعى ، به دليل قطعى به اثبات نرسيده ، بلكه از ظهور ادله احكام واقعى ناشى شده و مىتوان با توجه به ادله احكام ظاهرى از ظهور ادله احكام واقعى در فعليت رفع يد كرد و آن را به حكم شأنى حمل نمود ، ما با اين كلام ايشان موافق هستيم .\r\n\r\n2 ) اشاره به مبناى مرحوم آقاى داماد در باب تنجيز علم اجمالى :\r\nمرحوم آقاى داماد مىفرمودند كه علم اجمالى به خودى خود مانع از جريان اصول عمليه مخالف نيست ، چون اگر حكم واقعى به فعليت رسيده باشد در موارد شبهه بدويه هم نمىتوان اصل عملى را جارى دانست ، و همان نكته‌اى كه سبب\r\n\r\n\r\n","description":"","footnote":"\r\n( 1 ) ( توضيح بيشتر ) خروج موارد تزاحم را مىتوان به انصراف دليل و ارتكاز عقلاء و مانند آن مستند ساخت كه به منزله مخصص لفظى متصل مىباشد .\r\n","page_name":" 3011 ","page_number":140},
  {"content":"\r\n\r\nمىشود در موارد شبهه بدويه اصل عملى جارى گردد ، در موارد علم اجمالى هم قابل تطبيق است ، يعنى اگر اثباتاً دليلى داشته باشيم كه در اطراف علم اجمالى اصل عملى را جارى ساخته باشد ، ما با عنايت به آن در ظهور دليل حكم واقعى تصرف كرده آن را به حكم شأنى حمل مىكنيم ، بنابراين حتى مخالفت قطعى حكم واقعى جايز خواهد بود چون مخالفت قطعيه حكم شأنى است نه حكم فعلى كه عقلًا جايز نباشد .\r\nبنابراين عمده بحث بايد بر ادله اثباتى اصل عملى متمركز شود كه آيا چنين اطلاق يا عمومى دارند كه اطراف علم اجمالى را شامل گردند ، ايشان مىفرمودند كه در ادله اصول عمليه ، غايت اباحه علم تفصيلى قرار داده شده است « حتى تعرف الحرام منه بعينه » ، بنابراين اگر تنها اين ادله در كنار ادله احكام واقعى قرار داشت ما حكم به عدم تنجيز علم اجمالى نموده ، در تمام اطراف علم اجمالى اصل عملى را جارى مىساختيم ، ولى با توجه به روايات خاصه‌اى كه در موارد علم اجمالى احتياط را لازم دانسته ( همچون ادله لزوم احتياط در آب مردّد بين پاك و نجس « 1 » ، لزوم اجتناب از حيوان مردّد بين ميته و مذكى « 2 » ) حكم به تنجيز علم اجمالى مىگردد و با الغاء خصوصيت عرفى از اين موارد خاصه ، تنجيز علم اجمالى به ساير موارد تعميم مىيابد .\r\n\r\n\r\n","description":"","footnote":"\r\n( 1 ) موثقة سماعة قال سألت ابا عبد الله « عليه السلام » . . . عن رجل معه اناء ان فيها ماء وقع فى احدهما قذر و لا يدرى ايهما هو ، و ليس يقدر على ماء غيره قال يهريقهما ( جميعاً ) و يتمّم ، وسائل 1 : 151 / 376 باب 8 ، از ابواب ماء مطلق ح 2 ، جامع الاحاديث 2 : 55 / 1284 ( باب 12 از ابواب مياه ، ح 3 ، و در ذيل آن به نقل از موثقه عمار ساباطى عن ابى عبد الله « عليه السلام » سئل عن رجل . . . ( وسائل 1 : 155 / 388 )\r\n( 2 ) رواية الجعفريات عن على « عليه السلام » انّه سئل عن شاة مسلوخة و اخرى مذبوحة عمّى عن الراعى او عن صاحبها فلا يدرى الذكية من الميتة قال يرمى بهما جميعاً الى الكلاب ( مستدرك 13 : 73 / 14788 ، 16 : 192 / 19554 به نقل از جعفريات : 27 ، بحار 65 : 141 / 16 به نقل از نوادر راوندى : 46 ( توضيح بيشتر ) اين كتاب ظاهراً نسخه‌اى از همان جعفريات است ر . ك . دعائم الاسلام 2 : 180 / 655\r\n","page_name":" 3012 ","page_number":141},
  {"content":"\r\n\r\n\r\n3 ) نتيجه‌گيرى از بحث مرحوم آقاى داماد در اين بحث و بررسى آن :\r\nما با اصل اين مبناى مرحوم آقاى داماد موافق بوده ولى مىگفتيم كه با الغاء خصوصيت نمىتوان در تمام موارد علم اجمالى ، تنجيز را نتيجه گرفت ، چون در پاره‌اى موارد عرف به چنين الغاء خصوصيتى اطمينان ندارد كه نمونه‌هايى از آن را در بحثهاى گذشته ذكر كرديم\r\nدر اين بحث هم مىتوان گفت كه در جايى كه لازمه احتياط ، متضرّر شدن مكلف به جهت حق الناس باشد ، دليلى بر الغاء خصوصيت نداريم ، بنابراين علم اجمالى منجز نيست بنابراين بايد مخالفت قطعيه هم جايز باشد ، لذا مىتواند به هيچ يك از دو خواهر مهر را نپردازد .\r\nولى به نظر مىرسد كه از مجموع روايات مختلف اين معنا بدست مىآيد كه انسان نمىتواند به خاطر اين كه خودش متضرر نشود ، به ديگران ضرر قطعى بزند ، بلكه در اينجا راههايى چون قرعه و تنصيف وجود دارد كه با توجه به آنها مكلف اصلًا متضرّر نمىشود ، و نمىتوان گفت كه اين راهها را كنار بگذاريم و به ديگران ضرر قطعى وارد سازيم ، لذا نسبت به اصل ذى حق بودن يكى از دو خواهر به نحو اجمالى مىتوان علم اجمالى را منجز دانست و نمىتوان همچون ساير موارد شبهه بدويه اصل برائه را جارى كرد .\r\n\r\n4 ) مناقشه در اطلاق مبناى مرحوم آقاى داماد در بحث علم اجمالى :\r\nگفتيم كه ظهور ادله احكام واقعى در فعليت حكم واقعى حتى در موارد شبهه بدويه است و ما به قرينه ادله اصول از اين ظهور رفع يد مىكنيم ، مرحوم آقاى داماد به قرينه غايت روايات حلّ « حتى تعرف الحرام منه بعينه » ، كه ظاهر در علم تفصيلى بوده ، از ظهور ادلّه حكم واقعى در فعليت رفع يد مىكردند و بعد با ادله خاصه معارضه ، تنجيز علم اجمالى را نتيجه مىگرفتند .\r\nولى رفع يد به طور كلى از فعليت احكام واقعى با قطع نظر از ادله خاصه محل\r\n\r\n","description":"","footnote":"","page_name":" 3013 ","page_number":142},
  {"content":"\r\n\r\nاشكال است ، چون ادله حلّ مربوط به شبهات تحريميه بوده و نسبت به شبهات وجوبيه اطلاق ندارد ، و بازگشت شبهه وجوبيه به شبهه تحريميه به اعتبار حرمت ترك واجب چندان روشن نيست ، بلكه قدر متيقن از ادله حل ، افعال محرمه است نه تروك محرّمه\r\nبنابراين در شبهات وجوبيه دليل حاكمى نداريم كه به خاطر آن از ظهور ادله احكام واقعى در فعليت دست بكشيم ، بنابراين طبق قواعد اوليه احتياط در شبهات وجوبيه لازم است .\r\n\r\n5 ) تطبيق بحث اصولى گذشته بر محل كلام :\r\nبا اين تقريب مىتوان لزوم پرداخت دو مهر را بر شوهر نتيجه بگيريم ولى بايد ديد كه آيا بناى عقلايى در اين گونه موارد در كار هست كه لزوم احتياط را در جايى كه مستلزم ضرر به خود شخص باشد ( به خاطر حق مكلف ديگر ) نفى كند ، اگر چنين بناء عقلايى ثابت باشد ، ما بايد از فتوا به لزوم احتياط دست بكشيم ، چون عمومات ادله احكام اوليه نمىتواند رادع اين گونه بناء عقلايى باشد ، زيرا براى ردع بناء عقلاء بايد دليل خاص آورد و نمىتوان به عمومات اكتفا كرد .\r\nيكى از اين قواعد عقلايى كه برخى ادعاء كرده‌اند قاعده عدل و انصاف است .\r\n\r\n6 ) آغاز بحث درباره قاعده عدل و انصاف :\r\nقانونى كه از آن با نام قاعده عدل و انصاف ياد مىشود حكم مىكند كه مال مردّد بين الشخصين تنصيف مىگردد ، بر طبق اين قاعده رواياتى هم وارد شده همچون موثقه سكونى : فى رجل استودع رجلًا دينارين و استودعه آخر ديناراً ، فضاع دينار منهما قال يعطى صاحب الدينارين ديناراً و يقتسمان الدينار الباقى بينهما . « 1 »\r\n\r\n\r\n","description":"","footnote":"\r\n( 1 ) فقيه 3 : 37 / 3278 ، تهذيب 6 : 208 / 14 ، 7 : 182 / 10 در اين مورد اين قضيه ، از قضاياى حضرت امير « عليه السلام » دانسته شده است ، وسائل 18 : 452 / 24025 ، باب 12 ، از كتاب الحجر ) .\r\n( توضيح بيشتر ) روايات زير هم مىتواند در اين بحث مد نظر باشد\r\n1 - فى رواية عبد الله بن المغيرة عن غير واحد عن ابى عبد الله « عليه السلام » : فى رجلين كان معهما در همان ، فقال احدهما : الدرهمان لى ، و قال الآخر : هما بينى و بينك ، فقال امّا الذي قال : هما بينى و بينك ، فقد أقرّ بأنّ احد الدرهمين ليس له و انه لصاحبه و يقسم الآخر بينهما ( فقيه 3 : 35 / 3274 ، تهذيب 6 : 208 / 12 ، وسائل 18 : 450 / 24022 باب 9 ، از ابواب الحجر )\r\n2 - عن غياث بن ابراهيم عن ابي عبد الله « عليه السلام » انّ امير المؤمنين « عليه السلام » اختصم اليه رجلان فى دابة و كلاهما اقام البينة انّه انتجها فقضى بها للّذى هى فى يده و قال لو لم تكن فى يده جعلتها بينهما نصفين ، مشابه اين روايت در مسائل ديگر باب قضاء هم ديده مىشود ( ر . ك . وسائل باب 12 از ابواب كيفية الحكم از كتاب القضاء )\r\n","page_name":" 3014 ","page_number":143},
  {"content":"\r\n\r\nدر برخى موارد هم تصور مىكنم كه تنصيف طبق حكم عرف و عقلاء مسلم باشد ، و آن در جايى است كه زيد و عمرو هر يك صد دينار در نزد ديگرى به امانت گذاشته‌اند ، غاصبى صد دينار به زور از آن شخص مطالبه مىكند ، در اينجا شخص امين كه وظيفه اوليه او اين است كه مال مردم را حفظ كرده و آنها را به صاحبانش بازگرداند ، در اينجا عمل كامل به اين وظيفه براى وى مقدور نيست ، ولى به طور ناقص مىتواند به اين تكليف عمل كند ، دو راه در پيش روى او وجود دارد ، راه نخست صد دينار يكى از آن دو را با قرعه يا بدون قرعه به غاصب بدهد و در نتيجه ديگرى كاملًا محروم گردد ، راه ديگر : از هر يك پنجاه دينار به غاصب بدهد ، به نظر مىرسد كه قانون عدالت بدون اشكال اين راه دوم را متعين مىداند ، در واقع براى حفظ و ايصال نصف مال هر يك ، نصف ديگر به غاصب داده مىشود .\r\nولى مورد بحث در جايى است كه صد دينار به زيد يا عمرو بدهكاريم ولى نمىدانيم كدام يك مالك در ذمه ما هستند و اصل عملى هم در كار نيست كه تكليف مسأله را روشن كند ، آيا در اينجا جاى تنصيف است يا با قرعه حكم مسأله روشن مىگردد . بحثى است كه در جلسه آينده به آن خواهيم پرداخت . ان شاء الله\r\n« * و السلام * »\r\n\r\n","description":"","footnote":"","page_name":" 3015 ","page_number":144},
  {"content":"\r\n\r\n\r\n16 / 2 / 1380 يكشنبه درس شمارهء ( 324 ) كتاب النكاح / سال سوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسات پيش در مورد حكم مردى كه دو خواهر را به عقد خود درآورده ولى نمىداند كدام يك جلوتر بوده ، بحث شد در جلسه پيش در مورد حكم مهريه قاعده عدل و انصاف را كه به تنصيف حكم مىكند مطرح ساختيم ، در اين جلسه ، نخست به بررسى كلام مرحوم آقاى حكيم مىپردازيم كه اين قاعده را نه عقلى مىدانند ( و آن را با حكم به تخيير استمرارى منافى مىدانند ) و نه شرعى ، چون هر چند در برخى موارد بر طبق اين قاعده ، به تنصيف مال مردّد حكم شده ولى در مواردى ديگر هم بر خلاف آن حكم شده است ، سپس در پاسخ اين اشكال ، قاعده عقلايى تنصيف را پذيرفته و مقايسهء آن را با تخيير استمرارى قياس مع الفارق مىدانيم ، البته اين قاعده بر طبق حكم اقتضايى عقلى است و گاه بر خلاف آن هم ، به تعبّد شرعى حكمى ثابت مىگردد .\r\nدر ادامه حكم صور مختلف مسأله را بررسى مىكنيم كه در برخى از آنها شوهر مىتواند نسبت به پرداخت مازاد مهريه برائت جارى كند و در برخى علم اجمالى وجود دارد و بايد با قاعده تنصيف مسأله را حل كرد .\r\nدر پايان اين جلسه ، اين مسأله را آغاز مىكنيم كه اگر عقد دو خواهر در زمان واحد باشد حكم آن چيست ؟ در اين صورت اگر هر دو عقد ، با صيغه واحده انجام گرفته باشد ، روايتى حكم به تخيير شوهر در اختيار هر يك از دو خواهر كرده ، كه در اين جلسه كلمات فقهاء را دربارهء سند و دلالت اين روايت نقل كرده و بررسى كامل آن را به جلسهء آينده موكول مىنماييم .\r\n\r\n","description":"","footnote":"","page_name":" 3016 ","page_number":145},
  {"content":"\r\n\r\n\r\nالف ) بررسى كلام مرحوم آقاى حكيم در رد قاعده عدل و انصاف :\r\n\r\n1 ) نقل كلام مرحوم آقاى حكيم :\r\nمرحوم آقاى حكيم مىفرمايند كه اين قاعده آيا به حكم عقل ثابت شده يا به دليل شرعى ؟\r\nاگر بگوييد اين قاعده به حكم عقل است چنانچه تعبير « عدل و انصاف » بدان اشاره دارد ، با اين بيان كه چون دو طرف احتمال ، هيچ يك بر ديگرى ترجيحى ندارد ، لذا بايد مال را نصف كرد\r\nدر پاسخ مىگوييم ؛ مرجّح نداشتن سبب نمىشود كه تنصيف متعين باشد ، بلكه ممكن است ما قائل به تخيير باشيم ، نظير كلامى كه فقهاء در مسأله دوران امر بين وجوب و حرمت گفته‌اند كه تخيير مكلّف استمرارى است ، چون ، هر چند اگر كسى در زمان اول وجوب را انتخاب كرد و در زمان دوم ، حرمت را ، در نتيجه قطعاً مخالفت حكم شرع از وى سر زده ، ولى در مقابل ، قطعاً موافقت حكم شرع را هم نموده است ، ولى اگر همان را كه اول اختيار كرده ، تا آخر بر همان باقى باشد ، هميشه موافقت و مخالفت احتمالى كرده است ، معناى تجويز تخيير استمرارى اين است كه مخالفت قطعى كه با موافقت قطعى همراه باشد ، به حكم عقل با مخالفت احتمالى كه با موافقت احتمالى همراه باشد يكسان است .\r\nدر بحث ما نيز اگر تمام مال را به يكى از دو نفر بدهيم ، موافقت احتمالى همراه با مخالفت احتمالى نموده‌ايم ، ولى اگر مال را نصف كنيم ، نصف مال قطعاً به مالك واقعى رسيده ( موافقت قطعى ) ولى نصف مال هم قطعاً به غير مالك رسيده ( مخالفت قطعى ) ، بنابراين ، حكم به تنصيف با حكم به تخيير استمرارى منافات\r\n\r\n","description":"","footnote":"","page_name":" 3017 ","page_number":146},
  {"content":"\r\n\r\nدارد .\r\nما در اينجا مىافزاييم كه ، در دوران امر بين محذورين ( و نيز در دو اماره متعارض كه قائل به تخيير باشيم همچون فتواى دو مجتهد مساوى ) بحثى نيست كه اگر كسى همان احتمالى را كه در ابتداء اختيار كرده تا آخر بر طبق آن عمل كند مانعى ندارد ، و بحث در جواز عدول و عدم جواز عدول مىباشد و گرنه بحثى نيست كه عدول از احتمالى كه در ابتداء اختيار كرده ، قطعاً واجب نيست ، مسأله تعيّن تنصيف در بحث ما بدين معنا است كه مادر موارد تخيير ، عدول را لازم بدانيم كه بسيار عجيب به نظر مىرسد .\r\nولى اگر ما بخواهيم قاعده عامّ عدل و انصاف را از موارد خاصه « 1 » كه روايات بر تنصيف وارد شده اصطياد كنيم ، اين استدلال ناتمام است ، زيرا در برخى موارد هم بر خلاف قاعده عدل و انصاف حكم شده است همچون مسأله ميراث غرقى و مهدوم عليهم .\r\n\r\n\r\n","description":"","footnote":"\r\n( 1 ) در جلسه قبل در متن و حاشيه به ذكر برخى از روايات اين قاعده پرداختيم ، در اينجا رواياتى ديگر را در اين زمينه كه در حاشيهء مستمسك ذكر شده مىآوريم :\r\n- رواية يونس بن يعقوب عن ابى عبد الله « عليه السلام » : فى امرأة تموت قبل الرجل أو رجل قبل المرأة ، قال : ما كان من متاع النساء فهو للمرأة ، و ما كان من متاع الرجال و النساء فهو بينهما ( تهذيب 9 : 302 / 39 ، وسائل 26 : 216 / 32857 ) و نظير آن در روايت رفاعه نخاس ( تهذيب 6 : 294 / 25 ، وسائل 26 : 216 / 32858 )\r\nموثقه سكونى عن ابى عبد الله « عليه السلام » قال قال امير المؤمنين « عليه السلام » فى رجل اقرّ عند موته لفلان و فلان ، لا جدهما عندي الف درهم ، ثم مات على تلك الحال ، فقال ايهما اقام البينة فله المال ، فان لم يقم واحد منهما ، فالمال بينهما نصفان ( كافى 7 : 58 / 5 ، فقيه 4 : 233 / 5557 ، تهذيب 9 : 162 / 12 ، وسائل 19 : 323 / 24695 ، 23 : 183 / 29340 )\r\n( توضيح بيشتر ) روايت زير هم مىتواند به عنوان دليل اين قاعده بشمار آيد :\r\n- محمد بن مسلم عن ابى جعفر « عليه السلام » قال : سألته عن رجل اشترى من رجل عبداً و كان عنده عبدان فقال للمشترى اذهب بهما ، فاختر ايّهما شئت و ردّ الآخر و قد قبض المال و ذهب بهما المشترى فابق احدهما من عنده قال ليردّ الّذى عنده منهما و يقبض نصف الثمن ممّا اعطى من البيع ، و يذهب فى طلب الغلام ، فان وجد اختار ايّهما شاء و ردّ النصف الّذى اخذ و ان لم يوجد كان العبد بينهما نصفه للبائع و نصفه للمبتاع ( كافى 5 : 217 / 1 ، فقيه 3 : 148 / 3543 ، تهذيب 7 : 72 / 22 ، وسائل 18 : 268 / 23648 ) .\r\n","page_name":" 3018 ","page_number":147},
  {"content":"\r\n\r\nبنابراين ما بايد به قاعده قرعه رجوع كنيم « 1 » كه قانونى است عام و اگر در مواردى حكم شرعى بر خلاف آن باشد تخصيص اين قاعده است ، و در جايى كه تخصيص قاعده قرعه ثابت نباشد همچون مورد بحث ما ، بايد بدان استناد كرد .\r\n\r\n2 ) توضيح كلام مرحوم آقاى حكيم دربارهء بحث ميراث غرقى و مهدوم عليه :\r\nبا ذكر يك مثال ساده ، كلام مرحوم آقاى حكيم را توضيح مىدهيم ، پدر و پسرى در يك حادثه غرق شده‌اند و نمىدانيم كدام زودتر و كدام ديرتر مرده است ، و فرض هم مىكنيم كه هر يك وارث منحصر ديگرى در طبقه اول مىباشد ، در اينجا اگر پدر ، 3 هزار دينار داشته باشد و پسر هزار دينار ، اگر پدر زودتر مرده باشد ، 3 هزار دينار وى به پسر رسيده و سپس اين 3 هزار دينار به همراه هزار دينار پسر ، به ورثه پسر منتقل شده است ، و اگر پسر زودتر مرده باشد ، هزار دينار وى به پدر و سپس به همراه 3 هزار دينار پدر ، به ورثه پدر منتقل مىگردد .\r\nبنابراين ، ما نمىدانيم كه مجموع 4 هزار دينار موجود ملك ورّاث پدر است يا ملك وراث پسر ، پس طبق قاعده تنصيف بايد آن را نصف كرده ، 2 هزار دينار به\r\n\r\n\r\n","description":"","footnote":"\r\n( 1 ) ( توضيح بيشتر ) نقل صحيحه الحسين بن المختار در تأييد رجوع به قرعه و عدم مراجعه به قانون تنصيف مفيد است . قال قال أبو عبد الله « عليه السلام » لأبي حنيفة : يا أبا حنيفة ، ما تقول فى بيت سقط على قوم و بقى منهم صبيان احدهما حر و الآخر مملوك لصاحبه ، فلم يعرف الحرمن المملوك ، فقال ابو حنيفه : يعتق نصف هذا و يعتق هذا ، و يقسم المال بينهما فقال أبو عبد الله « عليه السلام » : ليس كذلك و لكنّه يقرع بينهما فمن اصابته القرعة فهو حر و يعتق هذا فيجعل مولىً له ( كافى 7 : 138 / 7 ، فقيه 4 : 308 / 5660 ، تهذيب 9 : 361 / 10 ، وسائل 26 : 312 / 33063\r\nالبته شايد استدلال به اين روايت از جهاتى محل تأمل باشد ، چون در مسأله عتق چه بسا تبعيض در عتق مرضى شارع مقدس نباشد به جهت خصوصيت خاص حريت و رقيت كه تشريك بين آن دو چندان به صلاح نيست ، لذا در پاره‌اى موارد كه قسمتى از عبد آزاد مىگردد ، بقيه آن نيز بالسرايه آزاد مىگردد .\r\nاز سوى ديگر در اين مسأله هم در مالك اختلاف مىباشد و هم در ملك ، و در موارد بحث ما ، ملك مشخص است و مالك نامشخص ، پس يكى را نمىتوان به ديگرى قياس كرد .\r\n","page_name":" 3019 ","page_number":148},
  {"content":"\r\n\r\nورّاث پدر و 2 هزار دينار به ورّاث پسر داده شود ، ولى حكم شرعى چنين نيست ، بر طبق روايات در مورد اموال پدر مرگ وى را جلوتر فرض مىكنيم ، در نتيجه 3 هزار دينار وى به پسر و از وى به ورّاث طبقه بعد پسر منتقل مىگردد ، در مورد پسر هم مرگ وى را زودتر فرض مىكنيم ، پس هزار دينار وى به پدر و از وى به ورّاث طبقه بعد پدر منتقل مىگردد .\r\nپس طبق روايات ، ورّاث پدر ، هزار دينار پسر و ورّاث پسر ، 3 هزار دينار پدر را مالك مىشوند نه هر دو گروه به تساوى ، دو هزار دينار را مالك گردند .\r\n\r\n3 ) مناقشه استاد - مد ظله - در كلام مرحوم آقاى حكيم :\r\nمقايسه مورد بحث به مسأله تخيير استمرارى و ابتدايى صحيح نمىباشد ، زيرا در مسأله تخيير استمرارى صاحب حق يك شخص مىباشد و شك در متعلّق حق مىباشد ، مكلّف مىداند حقى از ناحيه شارع بر گردن اوست ، لكن نمىداند آن حق كدام است ؟ وجوب است يا حرمت ؟ يا در شك در قصر و اتمام آيا بر او لازم است نماز را بر طبق فتواى يك مجتهد قصر بجا آور يا بر طبق فتواى مجتهد ديگر ، تمام ؟\r\nدر اين گونه موارد مىتوان به تخيير استمرارى قائل شد ، و اين با جايى كه مالك مردّد است تفاوت دارد .\r\nبراى توضيح بيشتر اين بحث ، اين مثال را ذكر مىكنيم .\r\nاگر شخصى دو كيسه صد دينارى از ديگرى به امانت گرفته باشد ، براى رساندن اين مال به صاحبش ، دو راه وجود دارد ، در يك راه قطعاً صد دينار به مالك مىرسد و صد دينار ديگر خرج مىشود و به دست مالك نمىرسد و در راه ديگر احتمالًا تمام دويست دينار به دست مالك مىرسد و احتمالًا هيچ مقدارى به دست وى نمىرسد ، در اينجا مىتوان گفت كه امانت‌گيرنده ، بين دو راه مختار است ، « 1 » و اگر راه اول را هم اختيار كرده فرقى ندارد كه صد دينار خرج شده را از يك كيسه بردارد\r\n\r\n\r\n","description":"","footnote":"\r\n( 1 ) ( توضيح بيشتر ) البته فرض ما در جايى است كه بين صد دينار اول و صد دينار دوم هيچ فرقى نباشد ، بنابراين اگر نياز مالك به صرف الوجود صد دينار بيشتر باشد ، قهراً بايد راه نخست را اختيار كرد . و اگر فايده بدست آوردن دويست دينار به طور اجتماع بيشتر از بدست آوردن دو صد دينار نياز به متفرق باشد ، راه دوم اختيار مىگردد .\r\n","page_name":" 3020 ","page_number":149},
  {"content":"\r\n\r\nيا نصف آن را از يك كيسه و نصف آن را از كيسه ديگر بردارد ، چون مالك واحد است و بين شقوق مختلف آن تفاوتى نيست .\r\nو اين تخيير بين شقوق گوناگون در جايى كه ملك از دو سنخ هم باشد جريان دارد ، و تا وقتى كه مالك واحد است ، حكم فرقى نمىكند .\r\nدر مسأله دوران امر بين قصر و اتمام ، يا دوران امر بين وجوب و حرمت ، مالك و ذى حق ، خداوند - تبارك و تعالى - مىباشد كه بر عهده عبد حق اطاعت دارد و بنده بايد احكام وى را امتثال كند ، امتثال تمام احكام شرع ( با فرض عدم ترجيح در ملاك حكم ) يكسان مىباشد ، لذا موافقت قطعيه همراه با مخالفت قطعيه ، با موافقت و مخالفت احتمالى مساوى است ، بلكه بسيارى صورت دوم را متعين دانسته ، تخيير استمرارى را منكر شده‌اند .\r\nاما اگر مالك متعدد باشد ، حكم مسأله متفاوت است ، در اين صورت اگر توجه ضرر قطعى باشد ولى مردد بين متوجه شدن به هر دو مالك باشد يا به يكى از آنها ، در اين صورت حكم عقلايى بر تنصيف ضرر مىباشد ، به مثالى كه در جلسهء قبل آورديم بازمىگرديم ، كسى از دو نفر از هر يك صد دينار به امانت گرفته است ، غاصبى از وى صد دينار مطالبه مىكند ، به حكم قانون عقلاء نمىتواند تمام اين صد دينار را از مال يك نفر ( با قرعه يا بدون آن ) برداشت ، بلكه اين ضرر قطعى را نصف كرده ، نيمى متوجه يك مالك و نيمى متوجه مالك ديگر مىگردد .\r\nبه نظر مىرسد كه ضرر احتمالى هم همين حكم دارد ، اگر مال در اختيار من است كه نمىدانم از آنِ زيد است يا عمرو ، اگر تمام آن را به زيد يا عمرو بدهم احتمالًا مال به مالك رسيده و احتمالًا هم مال به مالك نرسيده است ، در اينجا بدون قرعه ، ترجيح يكى بر ديگرى بىترديد جايز نيست ، چون ترجيح بلامرجّح است ، بلكه به نظر مىرسد كه عقلاء قرعه نمىكشند بلكه با تنصيف مال ، رعايت حال هر دو مالك احتمالى را مىكنند ، به نظر مىرسد موارد مختلف كه در باب قضاء ، ارث ،\r\n\r\n","description":"","footnote":"","page_name":" 3021 ","page_number":150},
  {"content":"\r\n\r\nصلح ، وديعه ، حكم به تنصيف شده بر طبق همين قاعده عقلايى است ، و مسأله ارث غرقى و مهدوم عليه حكم تعبّدى ويژه مىباشد .\r\nگفتنى است كه قاعده عقلايى تنصيف از حكم عقلى اقتضائى ناشى شده ، نه از حكم عقلى فعلى ، لذا امكان جعل حكم مخالف از سوى شارع در اين موارد وجود دارد ، گاه شارع با عنايت به مصالح مهم‌تر ، از قاعده تنصيف رفع يد مىكند ، بنابراين اگر حكم شرعى مخالف ، ثابت شود از قاعده اقتضائى فوق دست مىكشيم و گرنه ، اين قاعده متّبع است .\r\nبه هر حال ، به نظر مىرسد كه عقلاء در اين موارد طبق اصل اولى ، تنصيف را بر قرعه مقدم مىدارند ، البته اگر طرفين دعوا خود به قرعه راضى شوند ، بحث ديگرى است . و مشكل خود به خود حل شده است .\r\n\r\n4 ) نتيجه‌گيرى بحث :\r\nدر محل بحث ما نسبت به مهريه ، قاعده تنصيف حكمفرما مىباشد . يعنى در مورد مهر هر يك از دو خواهر ، امر مردّد بين اين است كه اين مهر ملك زوج باشد يا ملك آن خواهر ، بنابراين زوج موظّف است نصف مهر زن را بپردازد .\r\n\r\nب ) بررسى ادامه كلام مصنّف :\r\n\r\n1 ) متن عروه :\r\nثم مقتضى العلم الاجمالى بكون احداهما زوجة وجوب الانفاق عليهما ما لم يطلّق ، و مع الطلاق قبل الدخول نصف المهر لكل منهما ، و ان كان بعد الدخول فتمامه ، لكن ذكر بعضهم انّه لا يجب عليه الّا نصف المهر لهما ، فلكل منهما الربع فى صورة عدم الدخول و تمام احد المهرين لهما فى صورة الدخول و المسألة محل اشكال كنظائرها من العلم الاجمالى فى الماليات\r\n\r\n","description":"","footnote":"","page_name":" 3022 ","page_number":151},
  {"content":"\r\n\r\n\r\n2 ) طرح بحث :\r\nگفتيم كه در موارد دوران يك مال بين دو شخص قاعده عقلايى بر تنصيف مىباشد . لذا اگر به زن دخول نشده باشد ، نصف مهر مردّد بين اين است كه ملك زن باشد يا ملك شوهر ، طبق قاعده تنصيف ، زن مستحق ربع ( نصف النصف ) خواهد بود ، و در صورت دخول ، مهر تنصيف نمىشود . ولى نكته‌اى در اين بحث وجود دارد كه در كلام مصنف مورد توجه قرار نگرفته است ، و آن اين است كه در صورت دخول به دو خواهرى كه يكى از آنها زوجه حقيقى اوست ، هر دو خواهر مستحق مهر هستند ، زوجه حقيقى مستحق مهر المثل و زوجهء غير حقيقى مستحقّ مهر المثل ، چون در وطى به شبهه « 1 » مهر المثل لازم مىگردد .\r\nدر اينجا در مورد هر يك از دو خواهر اگر مهر المسمى با مهر المثل يكى باشد ، حكم مسأله روشن مىباشد ، ولى اگر مهر المسمى با مهر المثل متفاوت باشد مرد موظف به پرداخت اقل الامرين از مهر المسمى يا مهر المثل است ( چون در اقل و اكثر استقلالى اصالة البراءة قطعاً جارى است ) مگر علم اجمالى در كار باشد كه حكم مسأله را تغيير مىدهد .\r\n\r\n3 ) صورتهاى وجود علم اجمالى در مسأله :\r\nچند صورت است كه در اين مسأله نياز به بررسى دارد . « 2 »\r\nصورت اول : در مورد هر دو خواهر مهر المسمى بيشتر از مهر المثل است .\r\nصورت دوم : در مورد هر دو خواهر مهر المثل بيشتر از مهر المسمى است .\r\n\r\n\r\n","description":"","footnote":"\r\n( 1 ) ( توضيح بيشتر ) يعنى شبهه از سوى زن باشد ، خواه از سوى مرد وطى به شبهه باشد يا زنا .\r\n( 2 ) ( توضيح بيشتر ) استاد - مد ظله - ر اين درس صورتهاى اصلى مسأله را بررسى كرده‌اند ، صورتى كه يكى از دو خواهر تنها مدخوله باشد نياز به بحث مستقل دارد .\r\n","page_name":" 3023 ","page_number":152},
  {"content":"\r\n\r\nدر اين دو صورت شوهر چون علم دارد كه به يكى از دو خواهر مديون مهر المسمى و به ديگرى مديون مهر المثل است ، در نتيجه علم اجمالى دارد كه نسبت به هر يك از مهر المسمى يا مهر المثل كه بيشتر بود نيز به يكى از دو خواهر مديون مىباشد ، بنابراين نمىتواند در مورد هر دو به اقل الامرين اكتفاء كند چون مخالفت قطعيه علم اجمالى پيش مىآيد ، در اينجا مازاد از اقل الامرين در مورد هر خواهر مردّد بين وى و شوهر مىباشد ، در نتيجه مقدار مازاد تنصيف مىگردد .\r\nبنابراين ، هر خواهر اقل الامرين از مهر المسمى خود و مهر المثل خود را به علاوه نصف مازاد مستحق مىباشد . « 1 »\r\nصورت سوم : اگر در مورد هر خواهرى مهر المسمى و مهر المثل ، از جهت سنخ متفاوت باشد ، مثلًا مهر المسمى دو دانگ منزل باشد و مهر المثل هزار دينار « 2 » ، در اينجا نصف مجموع مهر المسمى و مهر المثل به زن داده مىشود . « 3 »\r\nسؤال : آيا مرد مىتواند مهر المسمى يا مهر المثل را در اختيار زن بگذارد و به او بگويد كه هر كدام را كه مالك هستى بردار ؟\r\nپاسخ : مجرد اين كار سبب نمىگردد كه مال مالك مهريه او داده شده باشد ، چون اين ايصال به حساب نمىآيد كه كارى انجام گيرد كه مالك هم از آن منتفع نشود چون شرعاً نمىتواند در مال خودش تصرف كند ، بلكه بايد آن را به مالك تمليك كرده يا جواز تصرف مطلق را به او بدهد بگونه‌اى كه حق تملّك داشته باشد ، و با مجرد اجازه اجمالى به تصرف در مال واقعى سبب نمىشود كه ذمه مرد فارغ شود .\r\n\r\n\r\n","description":"","footnote":"\r\n( 1 ) ( توضيح بيشتر ) به بيان روشنتر هر خواهر ميانگين بين مهر المسمى و مهر المثل خود را مستحق مىباشد .\r\n( 2 ) مهر المثل به پول رايج كه مبادلات بر روى آن انجام مىگيرد محاسبه مىگردد .\r\n( 3 ) ( توضيح بيشتر ) در اينجا نمىتوان ماليت مهر المسمى و مهر المثل را در نظر گرفت و اقل را متيقن فرض كرد و نسبت به اكثر برائت جارى كرد ، چون زن علاوه بر ماليت مهر ، خصوصيات فرديه مهر را نيز مالك مىباشد و عين مهر به عهده مرد قرار مىگيرد .\r\n","page_name":" 3024 ","page_number":153},
  {"content":"\r\n\r\n\r\nج ) بررسى مسأله 44 : [ لو اقترن عقد الاختين 
  ]\r\n\r\n1 ) متن مسأله :\r\nلو اقترن عقد الاختين - بان تزوجهما بصيغة واحدة او عقد على احداهما و وكيله على الاخرى فى زمان واحد - به طلا معاً ، و ربما يقال : بكونه مخيّراً فى اختيار ايّهما شاء ، لرواية محمولة على التخيير به عقد جديد ، و لو تزوّجهما و شكّ فى السبق و الاقتران حكم ببطلانهما ايضاً\r\n\r\n2 ) توضيح مسأله و صورتهاى آن :\r\nاگر كسى با دو خواهر در عقد واحد ازدواج كند ، فقهاء مىفرمايند كه عقد هر دو باطل است . مرحوم سيد فرض ديگرى را ذكر كرده كه يكى از خواهران را خودش عقد كند و ديگرى را در همان زمان وكيلش .\r\nالبته در اين مسأله فروض ديگرى هم وجود دارد كه مرحوم سيد ذكر نكرده‌اند ، يك فرض اين است كه شوهر ، دو وكيل دارد و يكى از دو خواهر را يكى از وكيلها عقد كند و خواهر ديگر را وكيل ديگر ، فرض ديگر اين است كه شوهر ، دو ولى دارد و عقد يكى از دو خواهرها را يكى از ولىها و عقد ديگرى را ولى ديگر انجام داده باشد ، همين طور صور ديگر كه يكى از عقدها را اصيل و ديگرى را وكيل يا ولى انجام داده باشند ، يا يكى از عقدها را وكيل و ديگرى را ولى انجام داده باشد ، به هر حال همه اين صورتها داخل در محلّ بحث ما مىباشد .\r\n\r\n3 ) طرح بحث :\r\nدر صورتى كه ازدواج هر دو خواهر با يك عقد باشد ، روايتى در مسأله وجود دارد كه در ميان فقهاء در عمل كردن بدان اختلاف وجود دارد ، ولى در جايى كه ازدواج دو خواهر ، با دو عقد است ، مورد روايت نيست و فقهاء گفته‌اند كه بايد طبق\r\n\r\n","description":"","footnote":"","page_name":" 3025 ","page_number":154},
  {"content":"\r\n\r\nقواعد عمل كرده ، حكم به بطلان هر دو عقد نمود ، چون مرجّحى ثبوتى براى يكى از آنها در كار نيست ، نسبت به واحد لا بعينٍ هم عمومات و اطلاقات ادلّه قاصر است ، چون مصاديق آنها معيّنات مىباشد ، در نتيجه ادله نسبت به شمول هر دو عقد تساقط مىكنند ، لذا حكم به بطلان آنها مىگردد .\r\nالبته در مورد عقد واحد روايتى وارد شده كه زوج را در انتخاب يكى از دو خواهر مخيّر دانسته است .\r\n\r\n4 ) نگاهى به كلمات فقهاء در سند روايت محلّ بحث :\r\nمحقق حلى اين روايت را به علّت ضعف سند نپذيرفته ، صاحب مدارك در نهاية المرام فرموده كه روايت بنابر نقل شيخ طوسى و كلينى به جهت ارسال ضعيف است ، بلكه در نقل شيخ ، على بن السندي واقع است كه مجهول الحال است و توثيق ندارد ، ولى اين روايت را صدوق در فقيه نقل كرده كه نه ارسال دارد و نه ضعف سندى ديگر ، بنابراين روايت از جهت سند صحيحه است . « 1 »\r\nمرحوم آقاى حكيم هم صحّت طريق فقيه را پذيرفته و دربارهء اختلاف نقل آن با كافى و تهذيب بحثى نكرده‌اند ولى مرحوم آقاى خويى متعرّض اين بحث شده‌اند ، ايشان اين اشكال را مطرح ساخته‌اند كه چون روايت مختلف نقل شده ، برخى آن را مرسل و برخى مسند نقل كرده‌اند ، لذا نقل مسند ثابت نمىگردد چون نتيجه تابع اخسّ مقدمتين بوده ، روايت در حكم مرسل شمرده شده و ضعيف محسوب مىگردد .\r\nايشان در پاسخ مىگويند كه نقل مرسل ، در اينجا از درجه اعتبار ساقط است ، چون راوى اين نقل از ابن ابى عمير ، تنها ابراهيم بن هاشم است ، ولى نقل مسند را همين ابراهيم بن هاشم به همراه عده‌اى ديگر نقل كرده‌اند ، لذا وقتى خود ابراهيم بن هاشم به دو گونه مختلف نقل كرده ، نقل مرسل ابراهيم بن هاشم نمىتواند با نقل\r\n\r\n\r\n","description":"","footnote":"\r\n( 1 ) نهاية المرام 1 : 181\r\n","page_name":" 3026 ","page_number":155},
  {"content":"\r\n\r\nمسند ديگران تعارض كند . « 1 »\r\nبنابراين سند صحيح فقيه در اين روايت بىاشكال است .\r\n\r\n5 ) نگاهى به كلمات فقهاء دربارهء روايت مورد بحث :\r\nصاحب مدارك در نهاية المرام فرموده است كه دلالت روايت واضح نيست ، چون ممكن است ، مراد اين باشد كه هر كدام يك از آنها را كه خواست مىتواند با عقد جديد به حباله نكاح خود درآورد كه معناى آن بطلان عقد است . « 2 » نه اينكه مرد اختيار داشته باشد كه بدون عقد جديد هر كدام را كه خواست انتخاب كند .\r\nهمين اشكال را هم ديگران همچون مرحوم سيد مطرح ساخته‌اند .\r\nولى مرحوم آقاى حكيم و مرحوم آقاى خويى فرمودند كه احتمالى كه شما ذكر كرده‌ايد ، مخالف ظاهر روايت است ، ظاهر روايت اين است كه شوهر بدون عقد جديد ، اختيار انتخاب دارد ، و هر احتمالى ( و لو خلاف ظاهر باشد ) سبب نمىشود كه ما از روايت معتبر دست بكشيم و به قواعد مراجعه كنيم ، براى دست كشيدن از قواعد لازم نيست كه روايت ما نصّ باشد ، بلكه همين كه روايت ظاهر باشد كفايت مىكند بخصوص در اين روايت كه ظهور آن كاملًا قوى است .\r\nبررسى بيشتر سند و متن اين روايت را در جلسه آينده خواهيم آورد .\r\n« * و السلام * »\r\n\r\n\r\n","description":"","footnote":"\r\n( 1 ) اگر كسى دو نقل مختلف داشته باشد و ديگرى نقل داشته باشد كه با يكى از آن دو نقل موافق و با نقل ديگر مخالف ، در اينجا عقلاء نقل كسى را كه مختلف سخن گفته از درجه اعتبار ساقط مىدانند و يكى از دو نقل وى را با نقل مخالف شخص ديگر معارض نمىاندازند ، علّت حكم عقلاء هر چه باشد به هر حال در اصل اين حكم ترديدى نيست .\r\n( 2 ) ( توضيح بيشتر ) بنابراين احتمال ، در واقع روايت ناظر به نفى احتمال حرمت ابدى است .\r\n","page_name":" 3027 ","page_number":156},
  {"content":"\r\n\r\n\r\n17 / 2 / 1380 دو شنبه درس شمارهء ( 325 ) كتاب النكاح / سال سوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nكلام در مسألهء بطلان نكاح دو خواهرى است كه هر دو را با يك صيغه عقد كنند .\r\nمرحوم سيد با اشاره به روايتى كه مرد را در انتخاب هر يك از آنان مخير دانسته ، آن را حمل به تخيير با عقد جديد مىكنند . در اين جلسه ابتدا سند روايت مذكور را بررسى مىكنيم و چون احتمال تعدد روايت در نقل صدوق « رحمه الله » با نقل ديگران وجود دارد ، اخذ به روايتى را كه صدوق « رحمه الله » مسنداً نقل كرده ، بلا اشكال مىدانيم و آنگاه به بررسى دلالت پرداخته و وجوهى را كه از موانع اخذ به ظاهر آن ذكر كرده‌اند ، دفع و حكم تخيير بدون نياز به عقد جديد را بلامانع خواهيم دانست .\r\n* * * مرحوم سيد پس از حكم به بطلان عقد دو خواهرى كه آنان را با يك صيغه عقد كرده باشند ، متعرض نظر عده‌اى مىشود كه به دليل روايت جميل بن دراج قائل به تخيير در انتخاب هر يك از آنها شده‌اند و مىفرمايد : اين روايت محمول به تخيير در انتخاب هر يك ، با عقد جديد است .\r\n\r\nالف ) بررسى سند روايت جميل بن دراج :\r\n\r\n1 ) نقل روايت به طرق مختلف :\r\nمتن روايت : محمد بن على بن الحسين باسناده عن ابى ابى عمير ( يعنى به اسناد خود از ايوب بن نوح و ابراهيم بن هاشم و يعقوب بن يزيد و محمد بن عبد الجبار عن ابن ابى عمير ) « 1 »\r\n\r\n\r\n","description":"","footnote":"\r\n( 1 ) مشيخه فقيه 4 : 360\r\n","page_name":" 3028 ","page_number":157},
  {"content":"\r\n\r\nعن جميل بن دراج عن ابى عبد الله « عليه السلام » فى رجل تزوج اختين فى عقدة واحدة قال :\r\nيمسك ايتهما شاء و يخلى سبيل الاخرى . و قال فى رجل تزوج خمساً فى عقدة واحدة قال :\r\nيخلى سبيل ايتهما شاء « 1 »\r\nكلينى و شيخ طوسى ( رحمهما الله ) نيز نظير اين روايت را مرسلًا نقل مىكنند :\r\nمحمد بن يعقوب عن على بن ابراهيم عن أبيه عن ابن ابى عمير عن جميل بن دراج عن بعض اصحابه عن احدهما « 0 » انه قال فى رجل تزوج اختين فى عقدة واحدة قال : هو بالخيار يمسك ايتهما شاء و يخلى سبيل الاخرى .\r\nو محمد بن الحسن الطوسى باسناده عن محمد بن على بن محبوب عن على بن السندى عن ابن ابى عمير مثله « 2 »\r\n\r\n2 ) تقريب مرحوم آقاى خويى براى تصحيح سند روايت :\r\nاولين كسى كه در سند اين روايت مناقشه كرده محقق « رحمه الله » و اولين كسى كه از اعتبار آن دفاع كرده ، شاگرد او فاضل آبى در كشف الرموز است .\r\nمرحوم آقاى خويى با جزم به اينكه اين دو نقل ، يك روايت و يك قضيه بيش نيست ، ابتدا اشكالى را مطرح مىكنند : كه چون اين روايت در نقل صدوق ، مسند و صحيحه ولى در نقل كلينى و شيخ مرسله است ، سند اين دو روايت متعارض مىشود يعنى ما نمىدانيم اين روايت را جميل بن دراج يا روات بعدى مسنداً نقل كرده‌اند يا مرسلًا . لذا هر دو از حجيت ساقط مىشوند .\r\nآنگاه در جواب اين اشكال مىفرمايند : بعد از ثبوت اتحاد روايت ، در واقع اين ابراهيم بن هاشم است كه روايت را به دو شكل نقل كرده است ، يعنى در نقلى كه كلينى آورده او روايت را مرسلًا و در نقلى كه صدوق آورده وى همراه سه تن ديگر از\r\n\r\n\r\n","description":"","footnote":"\r\n( 1 ) وسائل ابواب ما يحرم بالمصاهرة باب 25 ح 1\r\n( 2 ) وسائل ابواب ما يحرم بالمصاهرة باب 25 ح 2\r\n","page_name":" 3029 ","page_number":158},
  {"content":"\r\n\r\nاجلاء مسنداً نقل نموده است . بديهى است اگر كسى مطلبى را به دو گونه نقل كند ، اشتباه را بايد عادة در آن نقلى دانست كه او منفرد است نه آن نقلى كه چند تن ديگر از ثقات نيز با او متفقند . بنابراين طريق صدوق كه همراه ابراهيم بن هاشم ، سه تن ديگر از ثقات از ابن ابى عمير و او از جميل بدون ارسال از امام « عليه السلام » نقل مىكند مقدم است .\r\n\r\n3 ) نقد كلام آقاى خويى « رحمه الله » توسط استاد مد ظله :\r\nاولًا : در تقريرات مرحوم آقاى خويى سهوى واقع شده كه معلوم نيست از سهو قلم مقرر است يا سهو بيان استاد . ايشان يكى از كسانى را كه از ابن ابى عمير روايت مىكند يعقوب بن شعيب شمرده‌اند در حالى كه او هم طبقهء افرادى مانند زراره است و ابن ابى عمير و بلكه افرادى همچون عبد الله ابن بكير و حماد بن عثمان و ابان بن عثمان كه از مشايخ ابن ابى عميرند ، از او روايت مىكنند . لذا نمىتوان او را راوى از ابن ابى عمير شمرد . راوى از او يعقوب پسر يزيد است كه صدوق در مشيخه فقيه او را در طريق خود به ابن ابى عمير همراه سه تن ديگر ذكر مىكند .\r\nثانياً : نسبت اشتباه به ابراهيم بن هاشم در يكى از اين دو نقل در صورتى صحيح است كه وى و آن سه نفر ديگر همه روايت را سماعاً از ابن ابى عمير اخذ كرده باشند . در اين صورت بايد گفت ابراهيم بن هاشم روايت را هم براى مشايخ كلينى و هم براى مشايخ صدوق ، مشافهةً نقل كرده و در يكى از اين دو نقل از او اشتباهى سر زده كه بايد صحيح آن همان نقل باشد كه چند تن ديگر با او همراه بوده‌اند . ولى واقعيت اين چنين نيست . اين چهار نفر افرادى هستند كه صدوق از طريق آنان از كتاب ابن ابى عمير اخذ مىكند . يعنى صدوق اين روايت را بخصوصه از آن چند تن نشنيده ، بلكه وى از كتاب ابن ابى عمير با اجازهء آن اخذ حديث مىكند . شيخ كلينى نيز اين روايت را - همان گونه كه از تكرار اين سند در كافى معلوم مىشود - از مشايخش مشافهةً نشنيده ، بلكه از طريق آنان از كتاب ابن ابى عمير اخذ كرده است .\r\nاما اينكه ابن ابى عمير روايت را مرسلًا نقل كرده يا مسنداً ، مشايخ او كارى به آن ندارند . مثل اينكه ما از كتاب كافى با اجازهء مشايخ متعددى نقل حديث مىكنيم ،\r\n\r\n","description":"","footnote":"","page_name":" 3030 ","page_number":159},
  {"content":"\r\n\r\nآنان تك تك روايات را براى ما نخوانده‌اند بلكه اين اجازات فقط براى اتصال طريق به اصل كتاب است . « 1 » لذا اگر تعداد اجازات بسيار بيش از چهار نفر هم باشد باز تعيين نمىكند كه ابن ابى عمير روايت را مسنداً نقل كرده است .\r\nبنابراين ، چون شيخ صدوق از طريق آن چهار تن از خود كتاب ابن ابى عمير اخذ روايت كرده و احتمال سماع الفاظ روايت بالمشافهة از مشايخ حديث ، با وجود در دست بودن كتاب ابن ابى عمير بعيد است ، و همچنين چون كتاب ابن ابى عمير از كتب معروف بوده و احتمال وجود نسخ مختلف دربارهء آن بعيد است و نمىتوان گفت كلينى از ابراهيم بن هاشم نسخه‌اى داشته و صدوق از او نسخهء ديگرى بدست آورده است ، و از طرف ديگر احتمال اشتباه سهوى از سوى راويان ، خبر بعيد به نظر مىرسد ، چون بعيد است كه راويان از نقل كلينى و شيخ « 2 » مرتكب اشتباه شده ، هم سند روايت را مرسلًا نقل كرده‌اند و هم مروى عنه را « احدهما » گفته باشند يا بر عكس بعيد است كه در نقل صدوق سهواً « بعض اصحابه » حذف شده و « احدهما » به ابى عبد الله « عليه السلام » تبديل شده باشد . لذا منشأ اختلاف اين دو نقل را در جاى ديگرى بايد جستجو كرد .\r\nدر اينجا اين مطلب را مىتوان گفت كه گاهى در اسناد رواياتى كه به يكديگر عطف مىشوند در رواياتى بعد ، ضمايرى به كار مىرود كه در شناخت مرجع آنها اختلاف نظر پيش مىآيد . مثلًا اگر بگويند : عن جميل بن دراج عن بعض اصحابنا\r\n\r\n\r\n","description":"","footnote":"\r\n( 1 ) ( توضيح بيشتر ) اين گونه اجازات ، اجازات عامه مىباشد و ناظر به تصحيح تك تك موارد نقل شده نمىباشد ، اين سخن استاد مد ظله از اهميت ويژه‌اى برخوردار است ، در اين بحث به قواعد مهمى در منبع‌شناسى كتب حديثى اشاره رفته كه تفضيل آن را مجالى ديگر بايد .\r\n( 2 ) مرحوم آقاى خويى متذكر وجود راوى ديگرى از ابن ابى عمير غير از ابراهيم بن هاشم نشده‌اند ، در حالى كه همين روايت را شيخ به طريق على بن سندى از ابن ابى عمير نقل كرده است . شايد دليل عدم تعرض ايشان به نقل شيخ ، مجهول بودن اين راوى باشد .\r\n( توضيح بيشتر ) البته مجهول خواندن اين راوى بر مبناى مرحوم آقاى خويى در معجم رجال است ، ولى استاد مد ظله اشاره كرده‌اند كه اين راوى همان على بن اسماعيل بن عيسى اشعرى است كه قرائنى همچون كثرت روايت اجلاء از وى بر وثاقت وى دلالت مىكند .\r\n","page_name":" 3031 ","page_number":160},
  {"content":"\r\n\r\nعن احدهما قال : قال كذا بعد روايت ديگرى را به آن عطف كرده بگويند : و قال :\r\nسأله رجل فقال كذا . در اينجا مرجع ضمير « و قال » در روايت دوم چندان واضح نيست كه آيا به جميل بر مىگردد يا به بعض اصحابنا ؟\r\nمىتوان گفت صدوق اجتهاداً مرجع ضمير را جميل دانسته و مروى عنه وى را امام صادق « عليه السلام » ( چون او معاصر آن حضرت است ) فرض كرده و روايت خود را به اين شكل : جميل بن دراج عن ابى عبد الله « عليه السلام » نقل كرده است ولى كلينى و شيخ مرجع ضمير را « بعض اصحابنا » مىدانند ( و قهراً مانعى ندارد كه ضمير دوم را به احدهما بازگردانيم ) و در نتيجه روايت مرسل مىشود .\r\nبنابراين ، اختلاف در سند را مىتوان به اجتهاد محدثى كه روايت را از كتابى ( مثلًا كتاب ابن ابى عمير ) اخذ كرده نسبت داد و با وجود چنين اختلاف نظرى نمىتوان به مختار صدوق مطمئن شد و چون نتيجه تابع اخس است بايد روايت را مرسل و غير معتبر دانست .\r\nمگر اينكه قائل به حجيت رواياتى باشيم كه يكى از اصحاب اجماع و بالخصوص ابن ابى عمير در سند آن واقع شده‌اند .\r\nولى به نظر ما نه وقوع اصحاب اجماع در سند ، دليل بر اعتبار و حجيت روايت است و نه حتى كسانى مانند ابن ابى عمير ، زيرا ما تنها مشايخ بلاواسطه او و نيز مرسلات خود او ( و صفوان و بزنطى ) را معتبر مىدانيم و مرسِل اين روايت ، جميل بن دراج است نه ابن ابي عمير . « 1 »\r\n\r\n4 ) تقريب استاد مد ظله براى اعتبار روايت صدوق :\r\nآنچه تاكنون گفته شد بر اساس اتحاد اين دو روايت است . ولى واقعيت اين است\r\n\r\n\r\n","description":"","footnote":"\r\n( 1 ) علامه در مختلف در مقابل اثبات اعتبار اين روايت مىگويد ارسال ابن ابى عمير مضر نيست زيرا فقها به مرسلات او عمل مىكنند . صاحب مدارك در نهاية المرام اشكال كرده مىگويد : اين روايت را ابن ابى عمير ارسال نكرده بلكه از مرسلات جميل است و عمل كردن اصحاب به مرسلات ابن ابى عمير دليل بر اعتبار اين روايت نمىشود . و اين اشكال وارد است .\r\n","page_name":" 3032 ","page_number":161},
  {"content":"\r\n\r\nكه نمىتوان به اتحاد اين دو مطمئن شد . گاهى بعضى از راويان پس از اينكه روايتى را از امامى ، خودشان يا با واسطه مىشنيدند ، به خاطر اطمينان بيشتر يا آزمايش امام بعدى يا به خاطر احتمال تقيه‌اى بودن روايت اول ، دومرتبه همان سؤال را از امام بعدى مىنمودند . ممكن است در اينجا مراد از احدهما امام پنجم باشد و جميل بن دراج يك بار با واسطه از آن امام نقل كرده و بار ديگر خواسته است بدون واسطه يا به خاطر دفع احتمال تقيه ، خودش از امام ششم پرسيده باشد . مجلسى اول نيز در روضة المتقين استظهار تعدد كرده است .\r\nالبته به نظر ما نمىتوان به تعدد دو روايت مطمئن شد زيرا تشابه بسيار زياد الفاظ دو خبر ، و اينكه جميل نگفته من از پدر شما چنين حديثى شنيدم حال شما چه مىفرمائيد و ابن ابى عمير هم در كتابش به آن اشاره‌اى نكرده ، همه اطمينان به تعدد را تضعيف مىكند . ولى در هر حال مجرد احتمال تعدد براى حجيت روايت مسند جميل كافى است .\r\nخلاصه اينكه اگر كسى به اتحاد د روايت مطمئن شد ، از نظر سند دچار مشكل مىشود « 1 » ، اما اگر تعدد را استظهار كرديم يا آن را محتمل دانستيم در هر دو صورت ، روايت جميل بن دراج عن ابى عبد الله « عليه السلام » كه صحيحه است حجت مىشود و مىتوان به آن اخذ كرد .\r\n\r\nب ) بررسى دلالت روايت :\r\n\r\n1 ) بيان وجه مختار عده‌اى كه روايت را حمل به صورت عقد جديد كرده‌اند :\r\nآنچه مسلّم است اينكه نمىتوان اين روايت را به خاطر اعراض مشهور طرح كرد زيرا بسيارى از قدما به آن عمل كرده‌اند : ظاهر نقل كلينى و صدوق اين است كه\r\n\r\n\r\n","description":"","footnote":"\r\n( 1 ) ( توضيح بيشتر ) در تأييد نقل مسند فقيه ، اشاره به اين نكته مفيد است كه در ذيل نقل فقيه ، مسأله ازدواج پنج زن در يك عقد ، وارد شده ، اين قطعه بعينه در كافى 6 : 430 / 5 ، با اين سند نقل شده است . على بن ابراهيم عن أبيه عن ابن ابى عمير عن جميل بن درّاج عن ابى عبد الله « عليه السلام » لذا ممكن است كسى اين نقل را بر فرض اتحاد دو روايت هم مؤيد فهم صدوق از روايت فوق بداند\r\n","page_name":" 3033 ","page_number":162},
  {"content":"\r\n\r\nفتواى آنها با آن مطابقت دارد ، شيخ طوسى در نهايه و تهذيب « 1 » قائل به تخيير شده و دليل آن را همين روايت دانسته است ، ابن جنيد و همچنين ابن براج در مهذب ، فاضل آبى در كشف الرموز ، يحيى بن سعيد در جامع ، و علامه در مختلف و برخى ديگر از متأخرين به آن عمل كرده‌اند .\r\nولى چون ظاهر اين روايت تخيير در انتخاب هر يك از آن دو خواهر به همان عقد سابق است ، التزام به اين حكم بايد مبتنى بر يكى از دو وجه زير باشد :\r\nوجه اول : تخيير مذكور به معناى اين است كه يكى از آن دو زن ثبوتاً به طور غير معلوم زوجهء اوست و اثباتاً با انتخاب مرد ، معين مىشود .\r\nوجه دوم : ثبوتاً هيچ يك از آنان زوجهء او نيستند ، اما در اينجا شارع مقدس نفس اختيار هر يك را از اسباب زوجيت دانسته است . مانند اعتبار معذوريت يكى از دو خبر متعارض كه شارع مقدس به نفس اختيار هر يك ، آن را حجت و معذر قلمداد مىكند .\r\nعده‌اى به وجه اول اشكال تقريباً عقلى وارد مىكنند و مىگويند : اين وجه معقول نيست . زيرا در اين صورت بايد زوجهء واقعى « احدهما لا بعينه » باشد و مكلف دانستن « واحد لا بعينه » به رعايت احكام زوجيت و مستحق عقاب دانستن او در صورت عصيان ، معقول نيست زيرا احكام زوجيت به معيّنات تعلق مىگيرد و شارع مقدس همچنين اعتبار غير معقولى نمىكند .\r\nو مىگويند وجه دوم نيز بسيار مستعد است . و چون روايت جميل صريح در مدعى نيست بلكه اعم از تخيير در انتخاب به نفس عقد سابق است يا به عقد جديد ، لذا آنان - مثل علامه در تذكره و برخى از متأخرين مانند صاحب عروه - روايت را به صورت تخيير با عقد جديد حمل كرده‌اند .\r\n\r\n\r\n","description":"","footnote":"\r\n( 1 ) شيخ طوسى در تهذيب تنها به نقل روايت اكتفا نكرده ، بلكه نخست با عباراتى نظير عبارات روايت بدين مطلب فتوا داده و سپس روايت را بعنوان دليل فتواى خود آورده است ( تهذيب 7 : 285 / 39 )\r\n","page_name":" 3034 ","page_number":163},
  {"content":"\r\n\r\nصاحب جواهر نيز براى دفع استغراب حمل مذكور ، استشهاد به روايت أبو بكر حضرمى مىكند :\r\nمتن روايت : قال قلت لأبي جعفر ( 7 ) رجل نكح امرأة ثم اتى ارضاً فنكح اختها و لا يعلم قال يمسك ايتهما شاء و يخلى سبيل الاخرى الحديث « 1 »\r\nهمان گونه كه در روايت زراره - كه در سابق بحث آن شد - آمده در اينجا قطعاً معقودهء اولى زن اوست و با وجود اولى نمىتواند دومى را به عنوان همسرى اختيار كند بدين جهت ، شيخ طوسى و عده‌اى ديگر اين روايت را به معناى تخيير در امساك اولى و رها كردن دومى يا طلاق اولى و عقد جديد دومى ، حمل نموده‌اند .\r\nگويا مسائل با وقاع به دومى شبههء حرمت ابدى دومى - مانند نكاح در عده - يا شبههء حرمت اولى - مانند زناى به ام و بنت - داشته و حضرت براى دفع اين شبهه فرموده‌اند : او مىتواند هر كدام را خواست و البته از طريق شرعى زوجهء خود قرار دهد ، كه البته طريق شرعى در يك مورد بدون واسطه است ( زوجه اول ) و در مورد ديگر با واسطه است ( زوجه دوم ) ، پس مراد از اختيار داشتن اعم از با واسطه و بىواسطه است .\r\n\r\n2 ) مختار استاد مد ظله در دلالت روايت جميل :\r\nبه نظر ما نه وجه اول ( زوجيت غير معين ) غير معقول است ولى ان شاء الله در وقت مناسبى بحث آن را متعرض مىشويم ، و نه وجه دوم استبعادى دارد . مشابه اين در فقه در مسألهء « من اسلم عن ازيد من اربع نسوة » نيز وجود دارد مانند روايت عقبة بن خالد عن ابى عبد الله « عليه السلام » فى مجوسى اسلم و له سبع نسوة و اسلمن معه كيف يصنع ؟ قال يمسك اربعاً و يطلق ثلاثاً « 2 »\r\nظاهر روايت اين است كه با همان عقد سابق ، چهار زنى كه از بين آنان انتخاب مىكند زن او محسوب مىشوند .\r\n\r\n\r\n","description":"","footnote":"\r\n( 1 ) وسائل ابواب ما يحرم بالمصاهرة باب 26 ح 2\r\n( 2 ) وسائل ابواب ما يحرم باستيفاء العدد باب 6 ح 1\r\n","page_name":" 3035 ","page_number":164},
  {"content":"\r\n\r\nو مانند مسألهء « من عقد على خمس نسوة فى عقدة واحدة » كه در ذيل روايت جميل در نقل صدوق آمده و تخيير آن به همين معناى مذكور است و اصحاب هم به آن فتوى داده‌اند ، حتى ابن حمزه و قطب الدين كيدرى كه در مسألهء ما نحن فيه قائل به بطلان شده‌اند ، در عقد بر پنج زن فتوى به تخيير داده‌اند .\r\nلذا به نظر ما چون ظاهر روايت جميل ، تخيير در انتخاب هر يك با همان عقد سابق است و اين اعتبار نه غير معقول است و نه استبعادى دارد ، و براى آن نظائرى هم در فقه موجود است ، و مشهور بين قدماء نيز همين فتوى است ، اخذ به ظاهر روايت بلااشكال مىباشد . و هر كدام از دو خواهر را كه مرد انتخاب كرد ، زن او محسوب مىشود و نيازى به تجديد عقد نيست .\r\n\r\n3 ) توضيحى دربارهء كلام صاحب جواهر :\r\nمرحوم صاحب جواهر براى دفع استغراب حمل روايت جميل بر مورد امساك به عقد جديد ، به روايت أبو بكر حضرمى استشهاد كرده است ( قبل از ايشان صاحب رياض هم همين مطلب را گفته است ) ، ولى اين حمل در هر دو مورد خلاف ظاهر است ، ( چنانچه صاحب جواهر هم خود بعداً بدان اشاره كرده‌اند « 1 » )\r\nالبته در مورد روايت أبو بكر حضرمى با عنايت به معارضه اين روايت با صحيحه زراره ، ما روايت حضرمى را به جهت جمع بين دو روايت به معناى خلاف ظاهر حمل مىكنيم « 2 » ، ولى روايت جميل هيچ گونه معارض قابل توجهى ندارد و وجهى ندارد كه آن را بر معناى خلاف ظاهر حمل كنيم .\r\nبنابراين عمل به مضمون روايت جميل بىاشكال است . « و السلام »\r\n\r\n\r\n","description":"","footnote":"\r\n( 1 ) جواهر 29 : 385\r\n( 2 ) البته ابن جنيد به مضمون ظاهر روايت حضرمى فتوا داده است ، و به هر حال چه ما ظاهر روايت أبو بكر را بپذيريم يا آن را به خلاف ظاهر حمل كنيم ، مقايسه محل بحث با آن صحيح نيست .\r\n","page_name":" 3036 ","page_number":165},
  {"content":"\r\n\r\n\r\n18 / 2 / 1380 سه شنبه درس شمارهء ( 326 ) كتاب النكاح / سال سوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nبحث دربارهء مسأله 44 از فصل محرمات بالمصاهرة عروة بود . مرحوم سيد پس از فتوى به بطلان عقد مقارن دو خواهر ، فرموده‌اند : ممكن است كسى به استناد روايت ( جميل بن درّاج ) قائل به تخيير - و اختيار زوج در برگزيدن هر يك از دو خواهر بنا بر خواسته خود - گردد .\r\nدر جلسه قبل روى فرض اعتبار سند ، تقريباتى را براى توجيه دلالت روايت مطرح ساختيم . در اين جلسه ، نخست ملازمه بين دو مسأله - جمع الاختين و جمع الخمس از نظر حكم تخيير - را مردود دانسته ، و يادآور خواهيم شد كه اختلاف كيفيت نقل روايت در مسأله ، مربوط به خصوصِ جمع بين الاختين است . آنگاه با نقل روايت عنبسة بن مصعب ، پس از نقل توجيه مرحوم شيخ طوسى ، نظر خود را در مورد جمع بين روايت عنبسة و جميل مطرح خواهيم ساخت . در پايان ، نظر مرحوم آقاى خويى را در مورد عدم شمول دليل توكيل نسبت به تزويج فاسد ، نادرست شمرده ، و تقريب بهترى را براى اثبات صحت عقد اصيل و بطلان عقد وكيل بيان خواهيم نمود كه ناتمامى اين تقريب را نيز اثبات كرده ، در نتيجه بطلان هر دو عقد را ( در غير مورد نص ) نتيجه مىگيريم .\r\n* * *\r\n\r\n","description":"","footnote":"","page_name":" 3037 ","page_number":166},
  {"content":"\r\n\r\n\r\nالف ) بررسى وجود ملازمه يا عدم ملازمه بين جمع دو خواهر و جمع پنج زن به عقد واحد از نظر حكم تخيير :\r\n\r\n1 ) نظر قائلان به ملازمه بين دو مسأله و تقريبى بر تخيير در جمع بين دو خواهر :\r\nمرحوم صاحب حدائق دو مسأله را از يك باب دانسته‌اند « 1 » . مرحوم فاضل مقداد نيز در تنقيح و شيخ مفلح صيمرى در غاية المرام فرموده‌اند : هر كس در مورد جمع پنج زن به عقد واحد قائل به تخيير شده ، در جمع بين الاختين نيز حكم تخيير را پذيرفته است . « 2 »\r\nاگر ما اين ملازمه را بپذيريم ، مىتوانيم براى اثبات حكم تخيير در جمع بين الاختين بدان استناد كنيم ، چون اختلاف نقلى كه بين كافى و تهذيب از يك سو و فقيه از سوى ديگر در اسناد و ارسال روايت جميل وجود دارد ، مخصوص مسأله جمع بين الاختين است . ولى در مسأله جمع پنج زن ، اختلافى در اسناد روايت نيست ، كافى نيز به سند صحيح از ابن ابى عمير عن جميل بن درّاج عن ابى عبد الله « عليه السلام » ، تخيير در اين مسأله را نقل كرده است « 3 » و قطعاً معارضى هم در كار نيست ، بنا بر اين اگر ما در قطعه مربوط به مسأله جمع بين الاختين ، نقل مسند فقيه را به جهت معارضه از كار بيندازيم ، در نتيجه از اين قطعه روايت دليلى بر حكم اين مسأله نفياً و اثباتاً نخواهيم داشت ، ولى با عنايت به ملازمه دو باب ، مىتوان حكم اين مسأله را از مسأله جمع بين پنج زن استفاده كرد .\r\n\r\n2 ) نقد استاد مد ظله :\r\nاولًا : ملازمه بين دو مسأله ثابت نيست و فقهاء هم حكم دو مسأله را يكسان\r\n\r\n\r\n","description":"","footnote":"\r\n( 1 ) حدائق ج 23 ، ص 525 : . . . و المسألتان من باب واحد\r\n( 2 ) تنقيح 3 : 92 ، غاية المرام 3 : 55\r\n( 3 ) كافى 5 : 430 / 5 ، و به نقل از آن در تهذيب 7 : 295 / 1237 / 73\r\n","page_name":" 3038 ","page_number":167},
  {"content":"\r\n\r\nندانسته‌اند ، برخى از فقهاء همچون ابن حمزه در وسيله « 1 » و قطب الدين كيدرى در اصباح « 2 » ، با اين كه در باب جمع بين پنج زن قائل به تخيير شده‌اند ، جمع بين دو خواهر به عقد واحد را باطل دانسته‌اند ، بعضى هم مثل مرحوم علّامه در قواعد در مسأله جمع بين اختين فتوا به بطلان داده « 3 » ولى در مسأله جمع بين پنج زن مردّدند . « 4 »\r\nممكن است وجه تفكيك بين دو مسأله همين باشد كه در مسأله جمع بين پنج زن ، تعارضى از جهت روايات در كار نيست ، بلكه در مسأله مشابهى حكم به تخيير شده است : اگر غير مسلمانى بيش از چهار زن داشته و مسلمان شود ، روايت « 5 » و فتوى بر اين است كه چهار زن را انتخاب و بقيه را رها كند .\r\nثانياً : بر فرض بپذيريم كه فقهاء همگى قائل به ملازمه بين دو مسأله بوده و هيچ كس به دو حكم مختلف در مورد اين دو مسأله فتوا نداده است ، ولى اين اجماع مركب تا به اجماع بسيط بازنگردد اعتبار ندارد ، در مسأله ما در صورتى مىتوان به اجماع فقها استناد جست كه ثابت شود كه دليلى شرعى بدست فقها رسيده كه نبايد بين اين دو مسأله تفرقه قائل شد ، اگر چنين دليلى ثابت شود ، بالطبع اختيار قول سوم و تفصيل دادن بين دو مسأله ، با اجماع ناسازگار است ، ولى چگونه مىتوان چنين دليلى را ثابت كرد ؟ آرى اگر ذوق عرفى بر ملازمه بين دو مسأله حكم مىكرد ،\r\n\r\n\r\n","description":"","footnote":"\r\n( 1 ) در وسيله : 293 درباره ازدواج دو خواهر مىگويد : و ان عقد عليهما عقد مقارنة لم يصح ، ولى در ص 294 آمده : من كان عنده ثلاث ، فعقد على اثنتين اخريين دفعة اختار واحدة ، فان دخل بواحدة زال الخيار و صحّ العقد على المدخول بها\r\n( 2 ) اصباح الشيعة ، ص 399 ، و من عقد على اختين فى حالة واحدة لم ينعقد و روى انّه مخير فى امساك ايهما شاء ولى در ص 400 آمده : من كان عنده ثلاث نسوة و عقد على اثنتين فى عقد واحد امسك ايتهما شاء و خلّى الاخرى و ان عقد عليهما بلفظ واحد ثم دخل بإحداهما ثبت عقدها و خلّى الاخرى .\r\n( 3 ) قواعد 2 : 17 ( چاپ سنگى ) : لو اتحد العقد بطل و قيل : يتخير\r\n( 4 ) قواعد 2 : 18 ، و لو تزوج اثنتين دفعة حينئذ قيل يتخير و قيل يبطل و درباره عبد هم مىگويد : و لو تجاوز العدد فى عقد واحد ففى التخيير او بطلان العقد اشكال كالحرّ\r\n( توضيح بيشتر ) البته علّامه در مختلف 7 : 49 هر دو مسأله را با هم ذكر كرده و فتوا به تخيير داده است .\r\n( 5 ) كافى 5 : 436 / 7\r\n","page_name":" 3039 ","page_number":168},
  {"content":"\r\n\r\nهمين مقدار براى اثبات حكم كافى بود ، « 1 » ولى ذوق عرفى در كار نيست ، البته از مسأله كافرى كه مسلمان شده و بيش از چهار زن دارد ، ممكن است بالملازمه العرفيه حكم مسأله جمع بين پنج زن را استفاده كرد ( كه البته در آن هم تأمل است ) و به هر حال استفاده حكم مسأله جمع بين دو خواهر از مسأله اسلام كافر يا مسأله جمع بين پنج زن ، با ملازمه عرفيه امكان‌پذير نيست .\r\nبنابراين اثبات حكم تخيير در مسأله جمع بين الاختين بايد با همان تقريبى كه در جلسهء قبل آورديم استدلال كرد .\r\nدر ادامه بحث جلسه قبل بررسى روايت عنبسه بن مصعب كه مىتوان به عنوان معارض روايت جميل به شمار آيد لازم است ، البته مشابه آن در نقل دعائم الاسلام به گونه مرسل آمده كه از جهت سندى قابل اعتماد نيست ، ولى نقل عنبسه را مىتوان تصحيح كرد . « 2 »\r\n\r\nب ) بررسى روايت عنبسة بن مصعب :\r\n\r\n1 ) متن حديث :\r\nالحسن بن محبوب عن على بن رئاب عن عنبسة بن مصعب قال سألت أبا عبد الله « عليه السلام » عن رجل كانت له ثلاث نسوة فتزوج عليهن امرأتين فى عقد واحد ( عقدة\r\n\r\n\r\n","description":"","footnote":"\r\n( 1 ) ( توضيح بيشتر ) به عقيده استاد مد ظله ملازمات عرفيه تا دليل معتبرى بر خلاف آن نباشد ، معتبر است و مواردى كه بر خلاف اين ملازمات عرفيه حكم شده همچون روايت ابان بن تغلب در مورد ديه قطع اعضاء ، منافاتى با اعتبار ذاتى اين ملازمات ( لو لا الردع ) ندارد .\r\n( 2 ) ( توضيح بيشتر ) در سند روايت ، تنها عنبسه بن مصعب نياز به بحث دارد ، با عنايت به روايت ابن ابى عمير و صفوان از عنبسه بن مصعب ( فقيه 3 : 420 / 4463 ، كافى 6 : 143 / 9 ، ر . ك . رجال الكشى 291 / 515 ) مىتوان وى را امامى ثقه دانست ، البته در رجال كشى : 365 / 676 وى را از ناووسيه خوانده است كه امام صادق « عليه السلام » را امام قائم مىدانسته‌اند ، ولى با عنايت به نقل كافى 1 : 307 / 7 ( و نيز ر . ك . اعلام الورى 1 : 517 و به نقل از آن در بحار 47 : 14 / 11 ) مىتوان گفت كه وى روايتى از امام باقر « عليه السلام » را بدرستى نفهميده و با توضيح امام صادق « عليه السلام » از قول به قائم بودن و آخرين امام بودن آن حضرت دست كشيده است ، گفتنى است كه روايتى كه در فصول مختاره : 305 در تأييد ناووسيه به نقل از عنبسه بن مصعب آمده از وى ثابت نيست و ممكن است از سوى ناووسيه به وى نسبت داده شده باشد .\r\n","page_name":" 3040 ","page_number":169},
  {"content":"\r\n\r\nواحدة ، فقيه ) فدخل بواحدة منهما ، ثم مات ؟ فقال ان كان دخل بالمرأة الّتى بدأ باسمها و ذكرها عند عقد النكاح ، فانّ نكاحها جائز و لها الميراث و عليها العدّة ، و ان كان دخل بالمرأة الّتى سمّيت و ذكرت بعد ذكر المرأة الأولى فانّ نكاحها باطل و لا ميراث لها و عليها العدّة . « 1 »\r\nفقيه نيز روايت را از طريق ابن ابى عمير از عنبسه بن مصعب نقل كرده است « 2 »\r\n\r\n2 ) تذكرى دربارهء اشتباه جامع الاحاديث :\r\nروايت عنبسة در سه جاى تهذيب نقل شده است . « 3 » در جلد 7 پس از نقل حديث ، عنوانى را براى ورود به مبحث تزويج پنج زن آورده كه از خود مرحوم شيخ است و در دو جاى ديگر از تهذيب ، اين عنوان نيامده است . اما در جامع الاحاديث اشتباهاً آن را به عنوان بخشى از حديث نثل كرده است . البته در چاپ‌هاى جديد تهذيب ، آن قسمت را به طور واضح ، از حديث جدا كرده‌اند .\r\n\r\n3 ) توضيح مختصرى از حديث عنبسة :\r\nمردى سه زن داشته ، با عقد واحد دو زن ديگر را تزويج كرده ، و پس از دخول با يكى از آنان ، از دنيا رفته است . حضرت مىفرمايند . اگر به فردى كه نخست نامش برده شده ، نزديكى كرده ، نكاحش صحيح ، ارث نيز مىبرد و بايد عدهء وفات بگيرد .\r\nولى اگر دخول نسبت به فرد دوم انجام گرديده ، نكاح او باطل ، ارث هم نمىبرد ، و بايد عدّه شبهه نگه دارد . « 4 »\r\nبنابراين ، طبق اين حديث ، ميزان تشخيص زوجهء واقعى از غير او ، عبارت از تقدّم ذكرى و اسبقيت نام در موقع اجراى صيغه عقد است ، كه با تخيير مستفاد از روايت جميل بن درّاج سازگار نبوده و به حسب ظاهر ، دو روايت معارض هستند .\r\n\r\n\r\n","description":"","footnote":"\r\n( 1 ) تهذيب 7 : 295 / 1236 / 72\r\n( 2 ) فقيه 3 : 273 / 4463\r\n( 3 ) تهذيب 9 : 297 / 1063 / 23 و 385 / 1374 / 7\r\n( 4 ) البته در دخول به شبهه هم مهر وجود دارد ولى مهر المثل لازم مىگردد ، ولى دخول به عقد صحيح سبب استقرار تمام مهر المسمى مىگردد .\r\n","page_name":" 3041 ","page_number":170},
  {"content":"\r\n\r\n\r\nج ) جمع دو روايت عنبسه و جميل :\r\nصاحب حدائق نخست مىفرمايد : لا اعرف وجهاً للجمع بينهما « 1 » سپس توجيهى را مطرح فرموده كه ظاهراً همان فرمايش مرحوم شيخ است .\r\n\r\n1 ) فرمايش مرحوم شيخ طوسى در جمع بين دو روايت :\r\nمرحوم شيخ طوسى در نهاية ، و به تبع ايشان ابن برّاج در مهذّب « 2 » ، دو روايت را جمع كرده و مىفرمايد : فان كان قد عقد عليهما بلفظ واحدة ثمّ دخل بواحدة منهما كان عقدها ثابتاً و يخلّى سبيل الاخرى ، فان كان عقد عليهما بلفظتين ثمّ دخل بالّتى بدأ باسمها عقدها صحيحاً و ان دخل ذكرها ثانياً كان النكاح باطلًا و تلزمها العدة لاجل الدخول . « 3 »\r\nايشان روايت تخيير را بر موردى حمل نموده كه عقد واحد بالفظ واحد انجام گرفته ، و البته در صورت نزديكى كردن به يكى از آنها ، تعيّن پيدا مىكند و تخيير از بين مىرود . ليكن مورد اسبقيت را جايى دانسته كه عقد واحد با دو لفظ تحقق يافته است .\r\n\r\n2 ) جمع دو روايت توسط استاد مد ظله :\r\nانشاء صيغه ممكن است به يكى از دو صورت زير انجام گردد :\r\n1 - با تقديم لفظ نكاح مثل : انكحت هنداً و زينبَ\r\n2 - با تأخير لفظ نكاح مانند : هند و زينب انكحتهما او منكوحتان يا هنداً و زينب انكحت\r\nبه نظر مىرسد چنانچه از قبيل نوع اول باشد يعنى انكحت را بگويند سپس اسامى را بياورند ، در اين صورت عقد بر اسمى كه اول برده شده ، واقع مىگردد و عقد دومى باطل است . در مورد پنج زن نيز عقد پنجمى باطل خواهد بود .\r\nاما اگر به صورت دوم باشد يعنى نخست اسامى را ذكر كرده ، سپس انكحت يا\r\n\r\n\r\n","description":"","footnote":"\r\n( 1 ) حدائق - ج 23 - ص 526\r\n( 2 ) ابن برّاج معمولًا در مسائل از شيخ پيروى مىكند .\r\n( 3 ) نهاية\r\n","page_name":" 3042 ","page_number":171},
  {"content":"\r\n\r\nانكحتهما يا منكوحتان - و در مورد پنج زن انكحتهنّ يا منكوحات - را بياورد ، در اين صورت ، تقدم ذكرى تأثير نداشته و با انتخاب ، متعين مىگردد . بنابراين مىتوان روايت عنبسه را حاكى از موردى دانست كه صيغه به صورت اول انشاء شود و طبعاً صحّت عقد مربوط به زنى است كه نامش مقدم ذكر شده است . و روايت جميل را بر مواردى كه به شكل دوم انشاء مىگردد حمل نموده ، تخيير را مخصوص چنين مواردى بدانيم .\r\nبعيد نيست كه منظور مرحوم شيخ نيز از لفظ واحد ، عبارت از صورت دوم باشد كه صيغه عقد با لفظ واحدى مثل انكحتهما يا منكوحتان ، هر دو اسم را در عرض هم شامل مىگردد و اسبقيتى مطرح نيست و منظور از لفظتين نيز صورت اول باشد كه انشاء نكاح نخست بر اسمِ مقدّم داخل گشته ، سپس نام بعدى را شامل مىگردد و طبيعتاً عقد مقدم صحيح و عقد دومى باطل خواهد بود .\r\nان قلت : علقه زوجيت به ايجاب فقط تحقق نمىيابد ، بلكه قبول هم در تحقق آن نقش دارد ، پس وقتى گفته شود : انكحت هنداً و زينبَ ، با مجرّد گفتن « انكحت هنداً » زوجيت تحقق نمىيابد ، بلكه بايد زمان قبول را هم در نظر گرفت .\r\nقلت : اولًا : ممكن است قبول مقدم باشد و دليلى بر بطلان قبول مقدم ندارد ، در جايى كه قبول مقدم باشد ، تماميت عقد با ايجاب متأخر است .\r\nثانياً : مىتوان گفت كه مقتضى براى علقه زوجيت ، همان ايجاب است ، و قبول به منزله شرط متأخر براى تأثير ايجاب است بنابراين مىتوان تقدم و تأخر را فقط در مورد ايجاب به حساب آورد ، و اگر اين امر بر طبق قاعده اوليه هم نباشد ، مىتوان با عنايت به روايت خاصه مسأله به آن ملتزم شد . « 1 »\r\n\r\n\r\n","description":"","footnote":"\r\n( 1 ) ( توضيح بيشتر ) ممكن است گفته شود ايجابى مىتواند جزء العله براى علقه زوجيت باشد كه در محل قابل انجام گرفته باشد و با نفس ايجاب بر خواهر يا بر چهار زن ، خواهر ديگر يا زن پنجم از صلاحيت براى ايجاب مىافتند مگر ايجاب خواهر با يكى از چهار زن حالت صحّت تأهلى خود را از دست دهد ، اين ادّعا اگر بر طبق قاعده هم نباشد ، روايت خاصه مىتواند دليل آن باشد .\r\n","page_name":" 3043 ","page_number":172},
  {"content":"\r\n\r\nبه هر حال اين گونه جمع بين روايت جميل و روايت عنبسه بن مصعب جمعى عرفى است و عرف از قبول آن اباء ندارد ، ولى حمل روايت جميل بر صورت امساك به عقد جديد ، بسيار حمل مستبعدى است و پذيرفتنى نيست ، به ويژه با عنايت به اين كه در مورد مشابه آن در مسأله اسلام كافر ، بىترديد شوهر در اختيار هر يكى از همسران خود مخيّر است و نياز به عقد جديد ندارد .\r\nگفتنى است كه صورتى كه در روايت جميل حكم به تخيير شوهر شده ، صورتى است كه هر دو عقد ، با يك صيغه انجام گرفته باشد « 1 » ، ولى اگر عقدها دو صيغه باشد ، روايت شامل آن نمىگردد و بايد حكم به بطلان هر دو عقد نمود ، لحن كلام سيد اين است كه حكم صورتى كه عقدها با يك صيغه باشد با صورتى كه عقدها با دو صيغه باشد ( يكى توسط خود شخص و ديگرى توسط وكيل او صورت گرفته ) يكسان است يا در هر دو قائل به تخيير مىشويم يا در هر دو صورت قائل به بطلان مىگرديم ، ولى اين مطلب صحيح نيست ، بلكه ما فقط به مورد روايت ( صيغه واحده ) اكتفاء مىكنيم ، در ساير موارد طبق قاعده حكم به بطلان هر دو عقد مىكنيم .\r\n\r\nد ) عدم تعدّى حكم تخيير از اصيل به وكيل :\r\n\r\n1 ) كلام مرحوم آقاى خويى :\r\nايشان فرموده‌اند : اينكه ما تخيير را پذيرفتيم تنها مربوط به جايى است كه تزويج اختين توسط شخص زوج انجام گيرد ، اما اگر عقد يكى از آنان را خودش و عقد ديگرى را وكيل زوج انشاء كند ، چون تخيير خلاف قاعده است ، نمىتوان از مورد نص تعدى نمود بلكه بايد به مورد روايت بسنده كرد . آنگاه مىفرمايند : چون دايرهء\r\n\r\n\r\n","description":"","footnote":"\r\n( 1 ) ( توضيح بيشتر ) ظاهراً فرقى نيست كه صيغه واحده توسط خود زوج انشا شده باشد ، با وكيل او اين كار را انجام داده باشد ، خلاصه فرق مورد روايت با ساير موارد در وحدت صيغه و تعدد آن است ، نه در اصيل يا وكيل بودن صيغه خوان .\r\n","page_name":" 3044 ","page_number":173},
  {"content":"\r\n\r\nوكالت ضيق است و شامل تزويج فاسد نمىگردد ، بنابراين ، بطلان ، اختصاص به عقد وكيل خواهد داشت و عقد زوج بلامزاحم و صحيح خواهد بود . « 1 »\r\n\r\n2 ) نقد استاد مد ظله :\r\nاين قسمت كلام ايشان كه نمىتوان از مورد نصّ تعدى كرد صحيح مىباشد ، ولى اين قسمت كه دايره وكالت ضيق است ، به نظر مىرسد كه مبتنى بر دو مقدمه است كه هر دو مورد قابل مناقشه است :\r\nمقدمه اول : عقد صادر شده از سوى وكيل باطل است و كالعدم\r\nمقدمه دوم : وكالت تنها عقد صحيح را شامل مىگردد\r\nبا توجه به اين دو مقدمه ، مىتوان گفت كه وكالت عقد وكيل را در بر نمىگيرد پس عقد خود زوج بدون مزاحم است .\r\nولى در مورد مقدمه اول مىگوييم كه به چه دليلى عقد صادر شده از سوى وكيل ، كالعدم است ؛ اگر ثبوتاً شارع زوج را مخيّر كرده باشد و او با استفاده از اين حق خود ، زنى را كه وكيل او برايش عقد كرده ، انتخاب كند ، چه دليلى بر بطلان اين عقد وجود دارد .\r\nبه عبارت ديگر ، در اينجا دو عقد همزمان از زوج سر زده ، يك عقد به طور مستقيم و يك عقد به واسطه وكيل او ، آيا مىتوان گفت كه اراده زوج نسبت به عقد با واسطه متوقف بر اين است كه خودش به طور مستقيم عقد نكرده باشد ، با اين كه چه بسا مورد عقد وكيل از جهاتى بهتر از مورد عقد خودش باشد ، در اين صورت آيا مىتوان گفت كه وى حتماً مورد عقد خودش را اراده كرده و مورد عقد وكيل را اراده نكرده است ؟ « 2 »\r\n\r\n\r\n","description":"","footnote":"\r\n( 1 ) مبانى ج 1 ص 426\r\n( 2 ) ( توضيح بيشتر ) در واقع حكم به بطلان وكالت ، يا از اين جهت است كه انشاء وكالت ، قاصر است و مورد را نمىگيرد ، يا از اين جهت كه انشاء وكالت مورد را مىگيرد ولى دليل شرعى تصحيح وكالت ، مورد را نمىگيرد ، در كلام استاد مد ظله هر دو جهت مورد نقد قرار گرفته ، اولًا دليلى نداريم كه زوج ، وكالت خود را مقيد به عدم انجام\r\n","page_name":" 3045 ","page_number":174},
  {"content":"\r\n\r\nدر مورد مقدمه دوم هم گفتنى است كه انشاء توكيل اختصاص به موردى ندارد كه عقد وكيل ، فى علم الله صحيح است ، بلكه اگر وكيل بر طبق موازين ظاهرى رفتار كند ، وكالت عقد وى را شامل مىگردد هر چند اين عقد فى علم الله باطل باشد ، البته اگر پس از انجام عقد از سوى زوج ، وكيل با علم به اين جهت بخواهد خواهر او را بگيرد ، يا زن پنجم را به عقد درآورد ، وكالت زوج ، اين مورد را نمىگيرد چون بر خلاف موازين ظاهرى مىباشد و وكيل از قواعدى كه متعارفاً از سوى زوج قرار داده مىشود تعدى كرده است ، ولى در موردى كه وكيل بر طبق همان قواعد متعارف رفتار كرده باشد ، نمىتوان مورد وكالت را ضيق دانست هر چند در اثر عدم توجه ، همزمان عقدى هم از سوى زوج صورت گرفته باشد .\r\n\r\n3 ) تقريبى از استاد مد ظله در تصحيح عقد اصيل :\r\nما به تقريب ديگرى مىتوانيم عقد اصيل را تصحيح كنيم ، با اين مقدمه كه طبق قواعد اوليه هر عقدى به گونه معيّن صحيح مىباشد ، و صحت « احدهما لا به عين » خلاف قواعد اوليه است ، و ادله هم كه تخيير را ثابت مىكند ( و در نتيجه عقد صحيح ، قبل از اختيار زوج ، ثبوتاً متعيّن نيست ) بر خلاف قواعد اوليه است .\r\nبا توجه به اين مقدمه مىگوييم كه در اينجا چهار صورت عقلًا تصوير مىگردد :\r\n1 - هر دو عقد صحيح باشد ، 2 - هر دو عقد باطل باشد ، 3 - فقط عقد اصيل صحيح باشد ، 4 - فقط عقد وكيل صحيح باشد ، نادرستى صورت اول روشن است ، همچنين صورت چهارم ، چون لازمه آن زيادى فرع بر اصل مىباشد ، اگر قرار باشد شارع يكى از اين دو عقد را تصحيح كرده باشد ، آن عقد ، عقد اصيل است ، نه عقد وكيل ، چون عقد وكيل وجود تنزيلى عقد اصيل است و عرفاً نمىتوان وجود تنزيلى را از وجود\r\n\r\n\r\n","description":"","footnote":"\r\nعقد همزمان از سوى خود نموده باشد ، ثانياً : دليلى نداريم كه انشاء مطلق وكالت از سوى زوج ، در اين مورد از سوى شارع امضاء نشده باشد كلام نخست استاد بيشتر به اين جهت نظر دارد و عبارت ديگر ، به جهت نخست سخن استاد در مورد مقدمه دوم هم قصور انشاء وكالت را نفى مىكند .\r\n","page_name":" 3046 ","page_number":175},
  {"content":"\r\n\r\nحقيقى استوارتر انگاشت ، بنابراين امر مردّد بين دو صورت دوم و سوم است و در هر دو حال ، عقد وكيل قطعى البطلان است و عقد اصيل مشكوك البطلان ، پس مىتوان با اصالة العموم يا اصالة الاطلاق حكم به صحت عقد اصيل كرد چون با توجه به قطعى البطلان بودن عقد وكيل ، اين عقد مشمول عموم يا اطلاق نيست تا تعارضى پيش آيد .\r\n\r\n4 ) بررسى تقريب فوق :\r\nما نظير اين تقريب را در ساير مباحث ذكر مىكرديم ، مثلًا در بحث تعارض ادله در بررسى تعدى يا عدم تعدى از مرجحات منصوصه به غير منصوصه مىگفتيم كه دليل غير ذو المزيه قطعى السقوط است ، پس با اصالة العموم يا اصالة الاطلاق اعتبار دليل ذو المزيه اثبات مىگردد .\r\nولى در آن مورد مىگفتيم كه اين تقريب ، تنها تقريبى صناعى است و عرف متوجه اين گونه تقريبات نيست ، و در اعتبار اصالة الاطلاق يا اصالة العموم به نظر ما اطمينان نوعى شرط است و مجرّد ظن كافى نيست ، شاهد اطمينان نداشتن عرف در اين موارد اين است كه در اين گونه موارد ، عرف متحير مىگردد و سؤال از وظيفه مىكند ، سؤالهاى روات در اخبار علاجيه خود دليلى خوب بر عدم اطمينان عرف مىباشد .\r\nبه هر حال اگر بنا باشد تقريبى بر تصحيح عقد اصيل بشود ، تقريب ما از تقريب مرحوم آقاى خويى بهتر است ، ولى تقريب ما نيز محل اشكال است .\r\nبنابراين در تمام صورتهاى مسأله ( غير از مورد نص ) هر دو عقد باطل است و فرقى بين عقد اصيل و عقد وكيل نيست . « * و السلام * »\r\n\r\n","description":"","footnote":"","page_name":" 3047 ","page_number":176},
  {"content":"\r\n\r\n\r\n19 / 2 / 1380 چهارشنبه درس شمارهء ( 327 ) كتاب النكاح / سال سوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسه پيش درباره ازدواج با دو خواهر در زمان واحد سخن گفتيم ، در اين جلسه به بررسى صورت شك در تقدّم يا تأخر عقد يكى از دو خواهر بر ديگرى مىپردازيم ، در اينجا مسأله ديگرى را هم مطرح ساخته كه اگر دو وكيل ، يك زن را در زمان واحد براى دو مرد عقد كنند هر دو عقد باطل است ، صورت شك در تقدم يا تأخر عقد اين دو مورد موضوع بحث ديگر اين جلسه است ، در اين جلسه تكيه استدلال بر جريان اصاله الصحه يا استصحاب است ، قاعده اصالة الصحة در جايى كه احتمال سبق تنها در يكى از دو عقد مىرود ( ثنائى الاحتمال ) بدون معارض حكم به صحت آن مىكند ولى در جايى كه احتمال سبق در هر دو مىرود ( ثلاثى الاحتمال ) اصالة الصحة در هر دو عقد جارى شده و با تعارض ساقط شده ، با عنايت به اصالة الفساد حكم به بطلان هر دو عقد مىشود ، در مورد استصحاب هم بين معلوم التاريخ و مجهول التاريخ بايد تفصيل قائل شد ، در اينجا توجيهاتى براى كلام سيد ذكر مىكنيم كه مطلقاً حكم به بطلان هر دو عقد نموده و ناتمامى اين توجيهات را اثبات مىكنيم ، در نهايت نظر نهايى خود را در اين دو مسأله بيان نموده ، و حكم مسأله كنونى را هم بر مبناى تخيير در صورت تقارن عقد بر دو خواهر ، روشن مىسازيم .\r\n* * *\r\n\r\n","description":"","footnote":"","page_name":" 3048 ","page_number":177},
  {"content":"\r\n\r\n\r\n1 ) طرح مسأله :\r\nمسأله مورد بحث اين است كه اگر مردى دو خواهر را عقد كرده و نمىداند آيا عقدها مقارن يكديگر واقع شده يا تقدم و تأخر داشته‌اند چه حكمى خواهد داشت .\r\nالبته در فرضى كه علم به تقارن دو عقد داريم ، به نظر مرحوم سيد هر دو باطل مىشوند و به نظر عده‌اى حكم به تخيير خواهد شد و در فرضى كه مىدانيم تقدم و تأخر در كار است ، عقد اول صحيح و عقد دوم باطل خواهد بود ، ما فعلًا بحث در فرض شك است و روى مبناى سيد بحث مىكنيم كه در صورت تقارن قائل به بطلان است ، اما مبناى تخيير بعداً مطرح خواهد شد . اجمالًا مرحوم سيد در صورت شك قائل به بطلان است .\r\nدر ضمن مسأله ديگرى بعد از اين خواهد آمد كه تا حدى شبيه اين مسأله است و آن اينكه دو وكيل زنى را براى دو مرد عقد مىكنند و شك در اقتران يا تقدم و تأخر دو عقد مىكنيم كه مرحوم سيد در اينجا هم حكم به بطلان كرده است . اما بايد معلوم باشد كه بين حكم اين دو مسأله در فرض اقتران دو عقد ملازمه‌اى وجود ندارد . يعنى اگر در مسأله اختين قائل به تخيير شويم لازم نمىآيد كه در مسأله رجلين هم قائل به تخيير شويم چون اصولًا مسأله تخيير بر خلاف قاعده است و لذا مرحوم آقاى حكيم و مرحوم آقاى خويى با اينكه در مسأله اختين قائل به تخيير شده‌اند در مسأله رجلين در فرض اقتران قائل به بطلان شده‌اند . به هر حال ، بحث در فرض شك است و روى مبناى بطلان در فرض اقتران دو عقد صحبت مىكنيم . اين مبنا در مسأله رجلين مورد وفاق است و در مسأله اختين مورد قبول اكثر متأخرين از جمله مرحوم سيد است .\r\n\r\n2 ) فروض مختلف مسأله و نظر مرحوم سيد :\r\nمسأله شك در اقتران يا تقدم و تأخر داراى شقوق مختلفى است كه مرحوم سيد متعرض هيچ‌كدام نشده و لذا از عبارات ايشان در اين بحث و بحث آتى استفاده\r\n\r\n","description":"","footnote":"","page_name":" 3049 ","page_number":178},
  {"content":"\r\n\r\nمىشود كه مطلقاً قائل به بطلان هستند . شقوق مسأله از اين قرارند : گاهى شك ثنائى الاحتمال است مثل اين مثالى كه آقاى حكيم « رحمه الله » زده كه شخص شك مىكند آيا عقد هند و زينب در يك زمان واقع شده يا عقد هند مقدّم بوده ، اما احتمال تقدم عقد زينب را نمىدهد . و گاهى شك ثلاثى الاحتمال است كه علاوه بر آن دو احتمال ، احتمال تقدم عقد زينب را هم مىدهد . على كل التقديرين گاهى هر دو عقد مجهول التاريخ هستند و گاهى يكى معلوم التاريخ و ديگرى مجهول التاريخ است .\r\nمرحوم سيد متعرض اين تفاصيل نشده و ظاهراً در همه شقوق قائل به بطلان هستند . در مورد مجهول التاريخ بودن هر دو عقد يا احدهما مىتوان از خود تعبير ايشان استفاده كرد كه تفصيل نمىدهند ، چون مىفرمايند : اگر شك در سبق و اقتران داشته باشيم حكم به بطلان دو عقد مىكنيم چون يقين به صحّت أحد العقدين نداريم زيرا احتمال مىدهيم مقارن يكديگر واقع شده باشند ، اما اگر سبق أحد العقدين مسلّم باشد و سابق مشكوك باشد ، در اينجا يقين اجمالى به صحّت أحد العقدين داريم ، لذا بايد بين معلوم التاريخ و مجهول التاريخ تفصيل بدهيم . پس ملاحظه مىكنيم كه ايشان تفصيل بين معلوم و مجهول را در مسأله علم به سبق أحد العقدين مطرح كرده كه بلافاصله پس از مسأله شك مىباشد و لذا مىتوان نتيجه گرفت كه در مسأله شك در سبق و اقتران ، بين معلوم و مجهول التاريخ تفصيل نمىدهد . « 1 »\r\nهمچنين در مورد ثنائى يا ثلاثى الاحتمال بودن شك ، به نظر مىرسد ايشان تفصيل نمىدهند و نمىتوان كلام ايشان را مختصّ ثلاثى الاحتمال دانست و الّا بايد\r\n\r\n\r\n","description":"","footnote":"\r\n( 1 ) ( توضيح بيشتر ) استاد مد ظله اطلاق داشتن كلام را در جايى كه متكلم غفلت از صور مختلف مسأله داشته باشد ، يا بدان جاهل باشد منكر مىباشد ، در مسأله ما نحن فيه ، با عنايت به اين كه مصنف بلافاصله بعد از مسأله مورد بحث تفصيل بين معلوم و مجهول التاريخ را مطرح ساخته ، احتمال غفلت از صور مسأله در اين مسأله هم منتفى است ، لذا در اطلاق كلام مصنّف ترديدى بر جاى نمىماند .\r\n","page_name":" 3050 ","page_number":179},
  {"content":"\r\n\r\nبگوييم مرحوم سيد مرتكب دو اشتباه شده است ، يكى اينكه متوجه نشده كه تعبير « شك در سبق و اقتران » هر دو فرض يعنى شك ثنائى الاحتمال و شك ثلاثى الاحتمال را شامل مىشود و اشتباه ديگر اينكه در بيان فروع مسأله فقط به شقوق ثلاثى الاحتمال مىپردازد و متعرض شقوق ثنائى الاحتمال نمىشود با اينكه شك ثنائى الاحتمال فرض نادرى نيست . بنابراين اگر نخواهيم اين دو اشتباه را به مرحوم سيد نسبت دهيم بايد بگوييم كه سيد مطلقاً قائل به بطلان عقدين هستند خواه شك ثنائى الاحتمال باشد و خواه ثلاثى الاحتمال .\r\n\r\n3 ) آغاز بررسى صور مسأله و فرمايش مرحوم آقاى حكيم :\r\nبحث را ابتدا در شك ثنائى الاحتمال مطرح مىكنيم . مثلًا شك داريم كه آيا عقد هند و زينب مقارن يكديگر واقع شده يا عقد هند مقدم بوده است . و همينطور در آن مسأله ديگر اگر شك كرديم عقد زيد و عقد عمرو با اين زن مقارن هم واقع شده‌اند يا عقد زيد مقدم بوده است . در اين مسأله ، آن عقدى كه احتمال سبق او را نمىدهيم روى همه مبانى بلا اشكال باطل است و عقد مقترن هم باطل است ، پس در مورد شك كه نمىدانيم عقد زيد مقدّم بوده يا مقارن ، فقط احتمال صحّت عقد زيد را مىدهيم و عقد عمرو معلوم البطلان است . در آن مسأله اول هم بر مبناى سيد « رحمه الله » همينطور است يعنى چون احتمال تقدم عقد زينب را نمىدهيم قطعاً باطل است و فقط عقد هند است كه احتمال صحّتش را مىدهيم ، اما طبق مبناى آقاى حكيم « رحمه الله » و آقاى خويى « رحمه الله » و بيشتر قدما ، صورت مسأله اين خواهد شد كه شك مىكنيم آيا عقد هند تعييناً صحيح است يا بايد حكم به تخيير كنيم كه شوهر مخيّر باشد در انتخاب يكى از دو خواهر چون اين آقايان در فرض تقارن دو عقد ، مبناى تخيير را قبول دارند . با توجه به اين مقدمه ، بيان آقاى حكيم « رحمه الله » اين است كه ما با دو وجه مىتوانيم صحّت عقد هند را اثبات كنيم ، يكى اصالة الصحّه و ديگرى استصحاب ، يعنى چون شك داريم كه آيا عقد زينب مقارن بوده يا متأخر ،\r\n\r\n","description":"","footnote":"","page_name":" 3051 ","page_number":180},
  {"content":"\r\n\r\nبوسيله استصحاب احتمال مقارنت را نفى كنيم . « 1 »\r\n\r\n4 ) نظر استاد ( مد ظله ) دربارهء فرمايش آقاى حكيم :\r\nدر مورد اصالة الصحة بحث چندانى وجود ندارد . فقط بايد به اين سؤال جواب دهيم كه آيا در مواردى كه خود شخص مىداند متوجه نبوده ، مىتواند در عمل خودش اصالة الصحة جارى كند يا نه ؟ ما قبلًا از كلام مرحوم سيد استفاده كرديم كه اصالة الصحة را در اين صورت جارى نمىداند . البته به نظر ما اينطور آمد كه وقتى پاى شخصى ديگر در كار است ، اصالة الصحة در عمل خود شخص همچون اصالة الصحة در عمل غير است و در آن احتمال تذكّر شرط نيست و در صورت علم به عدم تذكر هم اصالة الصحة جارى مىشود . پس مىتوان در ما نحن فيه با اصالة الصحة نتيجه گرفت كه عقد هند صحيح است .\r\nاما نسبت به استصحاب ، اشكالى كه در بيان آقاى حكيم به ذهن مىآيد اين است كه ايشان و همينطور مرحوم سيد كه بين معلوم التاريخ و مجهول التاريخ فرق مىگذارند چرا در اين مسأله بدون آنكه تفصيل بدهند ، استصحاب را مصحّح عقد هند دانسته‌اند ، با اينكه على القاعده فروض مسأله مختلف است . اگر عقد هند معلوم التاريخ باشد و عقد زينب مجهول التاريخ ، در اين صورت مىتوانيم در عقد زينب استصحاب عدم جارى كنيم و عقد مقارن عقد هند را با استصحاب نفى كنيم و صحّت عقد هند را نتيجه بگيريم . اما در عكس اين فرض كه عقد هند مجهول التاريخ باشد و عقد زينب معلوم التاريخ نمىتوانيم نسبت به عقد زينب استصحاب جارى كنيم چون آقاى حكيم استصحاب در معلوم التاريخ را جارى نمىدانند در فرض مجهولى التاريخ هم به دليل تعارض دستمان از استصحاب كوتاه مىشود ،\r\n\r\n\r\n","description":"","footnote":"\r\n( 1 ) قابل ذكر است كه مرحوم آقاى حكيم در بحث اينجا يعنى جمع بين الاختين فقط تفصيل مربوط به ثنائى الاحتمال و ثلاثى الاحتمال را مورد بحث قرار داده و در بحث بعدى يعنى اجتماع رجلين فقط تفصيل مربوط به معلوم التاريخ و مجهول التاريخ را مطرح كرده‌اند ، در حالى كه به نظر مىرسد اين دو تفصيل در هر دو مسأله بايد مورد بحث قرار گيرد .\r\n","page_name":" 3052 ","page_number":181},
  {"content":"\r\n\r\nپس چگونه است كه آقاى حكيم به طور مطلق مىفرمايد با استصحاب مىتوانيم صحت عقد هند را اثبات كنيم ؟\r\nتوجيهى كه براى سخن آقاى حكيم به نظر مىرسد اين است كه ايشان نمىخواهد در معلوم التاريخ ، استصحاب عدم عقد جارى كند تا با مبناى خودشان مخالفت داشته باشد ، بلكه از كلامشان اينطور بر مىآيد كه مىخواهند استصحاب عدم ازلى جارى كنند به اين بيان كه عقد هند ، قبل از وجود متصف به صفت مقارنت با عقد زينب نبوده ، و نمىدانيم در هنگام وجود به اين صفت متصف شده يا خير ؟ لذا با استصحاب آن را نفى مىكنيم و نتيجه مىگيريم عقد هند كه موجود شده وصف مقارنت نداشته است . بنابراين ، عقد هند مبطلى نداشته است و تفصيل بين معلوم التاريخ و مجهول التاريخ هم وجهى ندارد . « 1 »\r\nولى صحّت اين توجيه متوقف بر اين است كه مبناى استصحاب عدم ازلى را بپذيريم و ليكن به نظر ما استصحاب عدم ازلى عرفى نيست و لذا آن را صحيح نمىدانيم . پس بايد بين معلوم التاريخ و مجهول التاريخ از حيث جريان استصحاب تفصيل دهيم چون ما هم مثل مرحوم سيد و مرحوم آقاى حكيم استصحاب را در معلوم التاريخ جارى نمىدانيم . بله ، تمسك به اصالة الصحة را براى اثبات صحت عقد هند تمام دانستيم .\r\nاينها همه در ثنائى الاحتمال بود . اما در شك ثلاثى الاحتمال شبيه همين بحث مىآيد با اين تفاوت كه اصالة الصحّه در دو عقد با هم تعارض مىكنند و از كار مىافتند ، لذا نوبت به استصحاب مىرسد كه اينجا نيز بايد همان تفصيل بين معلوم\r\n\r\n\r\n","description":"","footnote":"\r\n( 1 ) ( توضيح بيشتر ) اگر مصبّ استصحاب ، عدم تحقّق عقد زينب به گونه مقارن با عقد هند باشد ، اين استصحاب با مفاد كان تامه است و از قسم استصحاب عدم ازلى نيست ولى با فرض معلوم التاريخ بودن عقد زينب ، استصحاب در مورد آن جارى نيست ، ولى اگر موضوع استصحاب عقد هند و محمول آن ، متصف نبودن به تقارن با عقد زينب باشد اين قضيه به مفاد ليس ناقصه است و به نحو سالبه به انتفاء موضوع صادق است ، لذا استصحاب از قسم عدم ازلى است ولى معلوم التاريخ بودن عقد زينب مشكلى در اين بحث نمىآفريند .\r\n","page_name":" 3053 ","page_number":182},
  {"content":"\r\n\r\nالتاريخ و مجهول التاريخ را بدهيم .\r\n\r\n5 ) بررسى كلام مرحوم سيد :\r\nبايد ببينيم چرا مرحوم سيد متعرض هيچ‌يك از تفاصيل نشده است . اينكه در ثنائى الاحتمال جريان اصالة الصحة را مطرح نكرده ، ممكن است بگوييم مورد غفلت ايشان واقع شده ، اما در مورد تفصيل بين معلوم التاريخ و مجهول التاريخ ، نمىتوان احتمال را عنوان كرد ، چون در آن بحثى كه در آخر كتاب النكاح مطرح كرده‌اند پس از طرح مسأله علم به سبق و علم به اقتران ، مسأله شك در سبق و اقتران را مطرح نموده و حكم به بطلان هر دو عقد كرده به اين دليل كه يقين به صحت أحد العقدين نداريم ، لذا اصل را جارى ندانسته‌اند و بعد از آن بلافاصله تفصيل بين معلوم التاريخ و مجهول التاريخ را متعرض شده‌اند كه معلوم مىشود مورد غفلت ايشان نبوده است .\r\nعلى اىّ تقدير ، اشكال واضحى كه به سخن ايشان وارد مىشود و معمولًا آقايان اين اشكال را ذكر كرده‌اند ( از جمله مرحوم آقا سيد أبو الحسن ، آقاى نائينى ، آقاى بروجردى و ديگران ) اين است كه چه لزومى دارد كه يقين به صحّت أحد العقدين داشته باشيم تا بتوانيم استصحاب جارى كنيم . مگر مانعى دارد كه در مجهول التاريخ استصحاب را جارى كنيم و با همين استصحاب ، اقتران و سبق عقد مجهول التاريخ را نفى كنيم و صحت عقد ديگر را نتيجه بگيريم ؟\r\n\r\n6 ) توجيه مرحوم آقاى گلپايگانى نسبت به كلام سيد « رحمه الله » :\r\nاز بين آقايان تنها كسى كه توجيهى براى كلام مرحوم سيد ذكر كرده ، آقاى گلپايگانى است كه بر فرض صحّت اين توجيه ، در مسأله نبايد تفصيل داده شود ، همانطورى كه مرحوم سيد تفصيل نداده است . توجيه ايشان اين است كه اگر احتمال مقارنت دو عقد در كار نباشد ، اشكالى پيش نمىآيد و مىتوان حكم به\r\n\r\n","description":"","footnote":"","page_name":" 3054 ","page_number":183},
  {"content":"\r\n\r\nصحت عقد معلوم التاريخ كرد چون فقط احتمال تقدم و تأخر هر يك از دو عقد را مىدهيم ، لذا در مجهول التاريخ استصحاب جارى مىكنيم و صحّت عقد معلوم التاريخ را نتيجه مىگيريم . ولى بحث مرحوم سيد در جايى است كه احتمال مقارنت دو عقد را هم مىدهيم و لذا براى اينكه حكم به صحت عقد كنيم بايد احتمال مقارنت را نفى كنيم ، اما اين احتمال را نمىتوانيم نفى كنيم چون وجداناً اين احتمال وجود دارد و با اجراى اصل نيز نمىتوانيم آن را نفى كنيم زيرا بطلان دو عقد متقارن از باب حكم عقل است كه ترجيح بلامرجّح را باطل مىداند و مىدانيم كه ادلّه‌اى مثل دليل اصالة الصحّه يا استصحاب فقط ناظر به احكام شرعى هستند ، نه احكام عقلى . لذا با اين قبيل ادلّه و اصول نمىتوانيم به نفى و اثبات امور عقلى بپردازيم و در نتيجه ، چون احتمال مقارنت هيچ دافعى ندارد ، مقتضاى اصالة الفساد اين است كه در همهء فروض حكم به بطلان كنيم ، همانطور كه مرحوم سيد فرموده است .\r\n\r\n7 ) اشكال استاد ( مد ظله ) به مرحوم آقاى گلپايگانى :\r\nاشكال فرمايش آقاى گلپايگانى اين است كه بطلان عقد اختين را از باب حكم عقل دانسته‌اند ، در حالى كه اين مطلب از شئون شارع است و ما آن را از آيه قرآن فهميده‌ايم . اين حكم شرع است كه گفته اگر عقد اختين تدريجى شد دومى باطل است و اگر دفعى و مقارن شد هر دو باطل است ( بر طبق مبناى سيد ) . اگر شارع حكم نداشت ، به هيچ وجه ، حكم به بطلان نمىكرديم . از جهت حكم عقل هيچ مانعى نبود كه هر دو عقد صحيح باشد و بطلان دومى يا بطلان هر دو مستند به حكم شارع است لذا اصالة الصحّه و استصحاب مىتوانند به آن ناظر باشند . بعلاوه ، همانطور كه در مباحث قبلى بيان شد ، حتى در مواردى كه تنزيلى صورت مىگيرد و منزّل عليه امرى عقلى است همين كه منزّل ، امرى شرعى باشد كافى است كه حكم را از شئون شارع بدانيم . مثلًا حجيت قطع به حكم عقل است . اگر بگويند ظن به منزلهء قطع است در حجّيت ، نمىتوانيم بگوييم اين از شئون شارع نيست .\r\n\r\n","description":"","footnote":"","page_name":" 3055 ","page_number":184},
  {"content":"\r\n\r\n\r\n8 ) توجيه استاد ( مد ظله ) نسبت به كلام سيد « رحمه الله » :\r\nشايد نظر مرحوم سيد اين باشد كه بر خلاف مواردى كه علم به تقدم يكى از دو عقد داريم كه در اينجا اصل مفسدى در كار نيست ، در مواردى كه احتمال تقارن دو عقد را مىدهيم اصلى وجود دارد كه مقتضى فساد است و آن استصحاب عدم عقد صحيح است به نحو سالبهء كليه ، يعنى قبلًا عقد صحيحى نسبت به اين دو خواهر واقع نشده بود ، الآن شك مىكنيم ، پس بواسطهء استصحاب ، اين سالبهء كليّه را ابقا مىكنيم و مىگوييم عقد صحيحى واقع نشده است . از سوى ديگر ، اصلى كه صحّت يكى از دو عقد را بالخصوص اثبات مىكرد با استصحاب مذكور « 1 » تعارض مىكند ( تعارض موجبهء جزئيه با سالبهء كليّه )\r\nبنابراين ، در مواردى كه احتمال تقارن دو عقد را مىدهيم ، راهى براى تصحيح أحد العقدين نداريم و بايد حكم به بطلان هر دو بنماييم .\r\n\r\n9 ) نظر استاد ( مد ظله ) نسبت به توجيه اخير و نظر نهايى ايشان :\r\nاولًا : در بعضى فروضى كه اصالة الصحّة جارى مىشود اين ادعا تمام نيست ، چون اصالة الصحّة بر استصحاب تقدم دارد .\r\nثانياً : در مورد تعارض دو استصحاب همانطور كه در بحثهاى قبلى بيان كرديم ، اصلى كه مفاد آن كان ناقصه است بر اصلى كه مفادش ليس تامّه است حكومت مىكند . شخصى كه قبلًا وضو داشته و الآن شك مىكند ، با طهارت استصحابى نماز مىخواند و نمازش هم صحيح است . در اين خصوص ، روايت هم داريم و شكى در اين حكم وجود ندارد . در عين حال ، در همين مسأله ، استصحابى به نحو ليس تامّه وجود دارد كه مىگويد قبلًا نماز صحيحى از شخص صادر نشده بود ، بعد از نماز\r\n\r\n\r\n","description":"","footnote":"\r\n( 1 ) ( توضيح بيشتر ) يعنى با استصحاب عدم در مورد همان عقد ( به نحو سالبه كليه ) ، ولى استصحاب عدم در مورد عقد ديگر طرف معارضه نيست .\r\n","page_name":" 3056 ","page_number":185},
  {"content":"\r\n\r\nشك مىكند ، مقتضاى استصحاب اين است كه نماز صحيحى خوانده نشده است .\r\nبا وجود اين ، هيچ كس اين استصحاب را معارض با استصحاب طهارت نمىداند .\r\nچون شكى كه موضوع اين استصحاب است ، مسبّب از شك در طهارت است و با اجراى اصل در شك سببى ، شكى در ناحيهء مسبّب باقى نمىماند . در ما نحن فيه هم با همين بيان مىگوييم اصلى كه صحّت أحد العقدين را بالخصوص اثبات مىكند اصل سببى است و بر اصل مسبّبى يعنى اصلى كه مىگويد عقد صحيحى واقع نشده ، حكومت مىكند . و چون اصل سببى على المبنى فقط در عقد مجهول التاريخ جارى مىشود و صحّت عقد معلوم التاريخ را نتيجه مىدهد ، لذا باز به همان نقطه اول مىرسيم كه لازم بود بين معلوم التاريخ و مجهول التاريخ تفصيل داده شود و در نتيجه ، اشكال به سيد « رحمه الله » وارد است .\r\nاينها بنا بر مبناى سيد « رحمه الله » بود كه قائل به بطلان دو عقد مقارن است . مثلًا در شك ثلاثى الاحتمال ، اصل را در مجهول التاريخ جارى مىكنيم و تقدم و مقارنت آن را نفى مىكنيم و صحت عقد معلوم التاريخ را نتيجه مىگيريم ، بدون آنكه تخييرى در كار باشد . يا در شك ثنائى الاحتمال كه مثلًا نمىدانيم عقد هند مقدّم است و يا هر دو مقارن با يكديگرند اگر عقد هند مجهول التاريخ باشد استصحاب را در آن جارى مىكنيم و احتمال سبق را نفى مىكنيم ، اما احتمال مقارنت را نمىتوانيم نفى كنيم چون يقين داريم كه عقد هند متأخر نبوده است . ولى مشكلى كه در اين استصحاب وجود دارد اين است كه با نفى احتمال سبق نمىتوان مقارنت را اثبات كرد - مگر بنا بر اصل مثبت - لذا با اين استصحاب نمىتوان تخيير را نتيجه گرفت و در نهايت بايد بر طبق اصل اوّلى ، حكم به فساد عقد زينب كنيم . همچنين در ساير فروض اگر اصل جارى نشد يا مبتلا به معارض بود ، مرجع نهايى اصالة الفساد خواهد بود . « 1 » « * و السلام * »\r\n\r\n\r\n","description":"","footnote":"\r\n( 1 ) بحث را بعد از دههء صفر ( روز سوم ربيع ) دنبال مىكنيم .\r\n","page_name":" 3057 ","page_number":186},
  {"content":"\r\n\r\n\r\n6 / 3 / 1380 يكشنبه درس شمارهء ( 328 ) كتاب النكاح / سال سوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر اين جلسه نخست به بررسى اين مسأله مىپردازيم كه احكام حرمت جمع بين دو خواهر در عقد يا در نزديكى ( در مورد كنيزان ) آيا در جايى كه اخوت از زنا سرچشمه مىگيرد جريان دارد ؟ در اينجا با عنايت به اين كه حديث « الولد للفراش و للعاهر الحجر » متعرض حكم ظاهرى است نه حكم واقعى ، جريان احكام اولاد را در مورد اولاد زنا بىاشكال مىدانيم ، در ضمن عدم دلالت صحيحه حلبى بر نفى احكام نسب را در ولد زنا اثبات مىكنيم ، در ادامه ناتمامى استدلال مرحوم آقاى حكيم را در اين زمينه بيان مىكنيم .\r\nپس از آن به عدم جواز ازدواج با خواهر در طلاق رجعى خواهر وى و جواز ازدواج در طلاق به اين اشاره كرده ، در ادامه به بررسى اين مسأله مىپردازيم كه آيا در عده ازدواج موقت كه به اين است ازدواج با خواهر وى جايز است ، در اين زمينه روايتى بر تحريم نقل شده كه برخى مدعى اعراض اصحاب از مضمون آن شده‌اند كه با ذكر قائلان به تحريم ، نادرستى ادعاى اعراض را اثبات مىكنيم .\r\n* * * \r\nالف ) بررسى مسأله 47 : [ لو كانت الأختان كلتاهما او إحداهما من الزنا 
  ]\r\n\r\n1 ) متن مسأله 47 :\r\nلو كانت الأختان كلتاهما او إحداهما من الزنا ، فالأحوط تحقّق الحكم من حرمة الجمع بينهما فى النكاح ، و الوطء اذا كانتا مملوكتين\r\n\r\n","description":"","footnote":"","page_name":" 3058 ","page_number":187},
  {"content":"\r\n\r\n\r\n2 ) توضيح مسأله :\r\nقبلًا گذشت كه شخص نمىتواند بين دو خواهر در عقد جمع نمايد . و اگر دو خواهر ، مملوكه باشند ، جمع بين آنها در ملكيت اشكال ندارد و ليكن نبايد جمع در وطئ نمايد يعنى نمىتواند هر دو را وطى نمايد . حال بحث در اين مسأله اين است كه آيا اين احكامى كه در مورد جمع بين اختين گفته شد تنها مخصوص ، دو خواهرى است كه هر دو بواسطه عقد و مباشرت حلال متولد شده‌اند يا اينكه اگر هر دو خواهر ، بواسطهء زنا متولد شده باشند و يا اينكه حد اقل يكى از آنها از زنا باشد ، نيز حكم حرمت جمع در عقد و يا حرمت جمع در وطئ ( در صورتى كه مملوكتين باشند ) در اين موارد هم وجود دارد ؟ مرحوم سيد در اين مسأله احتياط فرموده‌اند يعنى احوط اين است كه اين موارد هم مثل صورت حلال باشد . و احكام مترتب شود .\r\n\r\n3 ) كلام مرحوم آقاى حكيم :\r\nمرحوم آقاى حكيم مىفرمايند از ظاهر بعضى از روايات استفاده مىشود كه نسب در باب زنا واقعاً منتفى است يعنى شارع مقدس از اولادى كه بواسطهء زنا متولد شده است ، نفى ولديت كرده است و او را ملحق به پدر ندانسته است . و اگر ما بوديم و تنها اين روايات ، بايد قائل مىشديم كه ولد الزنا ، احكام ولد را ندارد و لذا در اين مسأله كه دو خواهر هر دو از زنا متولد شده‌اند و يا اينكه يكى از آنها بواسطه زنا متولد شده است . حكم حرمت جمع بين اختين ، مترتب نمىشود . و لكن ما بواسطه ادلهء ديگرى كه وجود دارد مىتوانيم ثابت كنيم كه ولد الزنا نيز حقيقتاً ولد شخصى است و احكام ولد ، بر او مترتب است عبارت مرحوم آقاى حكيم در اين باره چنين است « و لكن المستفاد من بعض الروايات و من مذاق الشرع الأقدس : ان حرمة النكاح و الوطء تابعة للنسب العرفى فلاحظ ما ورد فى الاستنكار لأن يكون اولاد آدم قد تزوجوا اخواتهم و ان\r\n\r\n","description":"","footnote":"","page_name":" 3059 ","page_number":188},
  {"content":"\r\n\r\nتحريم النكاح من الاحكام الإنسانية لا من الاحكام الشرعية تعبد « 1 »\r\nراجع به قسمت اول كه فرمودند ظاهر بعضى از روايات اين است كه در باب زنا ، نسب واقعاً ( در مقابل ظاهراً ) منتفى است ، ايشان دو روايت را ذكر مىكنند و بعد مىفرمايند مانند آنها نيز وجود دارد .\r\nيكى از آن دو روايت ، روايت نبوى معروف است كه « الولد للفراش و للعاهر الحجر » « 2 » كه ظاهرش اين است كه از عاهر ( زانى ) ولد واقعاً نفى شده ( عبارت مرحوم آقاى حكيم : « فان الظاهر منه انه وارد فى مقام بيان الحكم الواقعى من نفى النسب عن العاهر واقعاً )\r\nروايت دومى كه ايشان ذكر مىكنند و مىفرمايند ، صريح در نفى نسب است صحيحه حلبى است . عن ابى عبد الله « عليه السلام » قال « أيما رجل وقع على وليدة قوم حراماً ، ثم اشتراها ، فادعى ولدها فانه لا يورّث منه شيء ، فان رسول الله « صلى الله عليه و آله » قال : الولد للفراش و للعاهر الحجر و لا يورّث ولد الزنا الّا رجل يدّعى ابن وليدته .\r\nمرحوم آقاى حكيم مىفرمايند در اين روايت با فرض اينكه « ولد الزنا » است از او احكام منتفى شده است . ( عبارت مرحوم آقاى حكيم : فان قوله « و لا يورث ولد الزنا » كالصريح فى ولد الزنا الواقعى\r\n\r\n4 ) بررسى كلام مرحوم آقاى حكيم توسط استاد مد ظله :\r\nبه نظر ما اين دو روايتى كه مرحوم آقاى حكيم ذكر نموده و فرموده‌اند كه از آنها استفاده مىشود كه احكام ولديّت ، از ولد الزنا واقعاً ، نفى شده است ، نمىتواند دليل بر آن مدعا باشد .\r\n\r\n\r\n","description":"","footnote":"\r\n( 1 ) مستمسك العروة الوثقى 14 / 259\r\n( 2 ) مراد از جمله « للعاهر الحجر » يكى از سه معناى زير مىتواند باشد : 1 - عاهر بايد سنگسار شود كه طبق اين معنا يك قسم از زنا ، كه عبارت است از زناى محصن ، منظور مىباشد 2 - كنايه باشد از اينكه زانى هيچ چيزى بدست نمىآورد ، - سنگى كه بىارزش است بايد به او داد - 3 - كنايه از اين باشد كه زانى بايد مجازات و تنبيه شود . حال هر موردى مجازات مخصوص خود را دارد در بعضى موارد جلد ، رجم و امثال آن .\r\n","page_name":" 3060 ","page_number":189},
  {"content":"\r\n\r\nاما راجع به روايت « الولد للفراش و للعاهر الحجر » به نظر ما اين روايت در مقام بيان حكم ظاهرى است نه در مقام حكم واقعى و قهراً اين روايت مربوط به موارد شك مىشود توضيح اين مطلب اين است كه روايت مشتمل بر دو فقره است يك فقرهء اثباتى و يك فقرهء نفى اى ، در فقرهء اثباتى براى « فراش » ولد اثبات شده است و در فقرهء نفى اى از « عاهر » ولد نفى شده است . اين دو فقره يا هر دو ناظر به بيان حكم واقعى هستند و يا هر دو ناظر به بيان حكم ظاهرىاند و احتمال اينكه يكى حكم واقعى را بيان نمايد و ديگرى حكم ظاهرى را متعرض شود . احتمالى است خلاف ظاهر و خلاف متفاهم عرف .\r\nحال چنين مىگوييم كه : فقرهء اولى از روايات در مقام بيان حكم ظاهرى است نه حكم واقعى ، بدين معنا كه معناى « الولد للفراش » اين نيست كه حتى در مواردى كه ما قطعاً مىدانيم كه بچه متولد شده ، متعلق به زنا است و از زنا متولد شده است ، نيز بايد آن را به « فراش » ملحق نماييم و در نتيجه بگوييم در اين مورد هم ، اين ولد ، مثل ولدِ حلال محسوب مىشود و تمامى احكام ولد حلال را دارد ( ارث مىبرد و . . . ) اين معنا كه قطعاً نمىتواند مراد باشد و كسى هم به آن قائل نيست . پس معناى « الولد للفراش » اين است كه در جايى كه فراشى بوده است و زنايى هم محقق شده است .\r\nشك مىكنيم كه بچه به كدام يك ملحق است . بايد بچه را به فراش ملحق نمائيم و احكام فراش را بر آن مترتب كنيم و اين يعنى حكم ظاهرى .\r\nبنابراين ، حال كه فقرهء اولى در مقام بيان حكم ظاهرى ( موارد شك ) بود فقرهء ثانيه نيز حكم ظاهرى را بيان مىكند و در نتيجه از عاهر نيز ظاهراً ولد نفى مىشود و به عبارت ديگر معناى « و للعاهر الحجر » هم اين نيست كه در مواردى كه قطعاً مىدانيم ( حكم واقعى ) بچه متعلق به زانى است ، بگوييم ولد متعلق به زانى نيست ، و گفتيم كه تفكيك بين دو فقره نيز خلاف ظاهر آن است . پس اين روايت نمىتواند دليل بىنفى نسب واقعاً در باب زنا باشد .\r\n\r\n","description":"","footnote":"","page_name":" 3061 ","page_number":190},
  {"content":"\r\n\r\nو اما راجع به روايت دومى كه مرحوم آقاى حكيم ذكر نموده‌اند ، استدلال به اين روايت ناتمام است\r\nاولًا : بر فرض كه بپذيريم اين روايت در مورد ولد الزناى واقعى است يعنى در موردى است كه مىدانيم قطعاً ولد ، متعلق به زنا است ، آنچه در اين روايت از او نفى شده است « ارث » است نه مطلق احكام متعلّق به ولد ، و البته اين مطلب يعنى ارث نبردن ولد الزنا ، در جاى خود امرى ثابت و مسلم است و روايت متعددى هم بر آن دلالت مىكند « 1 »\r\nپس در اين روايت حكم واقعى ارث از ولد الزنا ، نفى شده است ، آنگاه اينكه حضرت در اين روايت به كلام پيامبر « صلى الله عليه و آله » نيز استشهاد مىكند كه « الولد للفراش و للعاهر الحجر » اين استشهاد صرفاً تشبيه يك حكم واقعى به يك حكم ظاهرى است و براى تقريب به ذهن است چرا كه چنانچه گفتيم روايت نبوى مربوط به صورت شك و بيان كنندهء حكم ظاهرى است .\r\nثانياً : با دقت در خود اين روايت هم معلوم مىشود كه در اين روايت آنطورى كه مرحوم آقاى حكيم مىفرمايند بطور قطع فرض نشده است كه ولد ، متعلق به زنا باشد زيرا در صدر روايت مىفرمايد مردى با جاريه‌اى زنا كرده بعد از خريدن او « فادعى ولدها » ادعايى مىكند . كه ولد متعلق به او است ، تنها صرف ادعا است اما اينكه حتى مطابق با واقع هم هست در او نيست در ذيل روايت هم كه حضرت مىفرمايند : « الّا رجل يدّعى ابن وليدته » يعنى وارث او ، زانى نيست بلكه مالك اصلى است ، از مجموع صدر و ذيل معلوم مىشود كه در اين روايت نيز صورت مسأله ، فرض شك است يعنى بچه‌اى متولد شده است و دو نفر مدعى او شده‌اند ،\r\n\r\n\r\n","description":"","footnote":"\r\n( 1 ) در روايت محمد بن الحسن القمى آمده قال كتب بعض اصحابنا على يدى الى ابى جعفر « عليه السلام » ما تقول فى رجل فجر بامرأة فحملت ثم انه تزوجها بعد الحمل فجاءت بولد و هو اشبه خلق الله به فكتب « عليه السلام » بخطه و خاتمه الولد لغية لا يورّث و از مرحوم والد شنيدم كه ايشان فرمودند ما با مرحوم آقاى خمينى فحصى كرديم دليلى بر نفى واقعى ولد ، از زانى پيدا نكرديم ، تنها مسأله ارث است كه روايت دارم كه ولد الزنا ارث نمىبرد .\r\n","page_name":" 3062 ","page_number":191},
  {"content":"\r\n\r\nدر اين صورت حضرت فرموده‌اند ولد ، متعلق به مالك اولى است ، پس اين هم يك حكم ظاهرى خواهد بود و استشهاد حضرت به روايت نبوى هم ( كه آن هم حكم ظاهر است ) بدين معنا است كه ما نحن فيه هم مصداقى براى همان حكم ظاهرى است . تنها مطلبى كه در اينجا باقى مىماند اين است كه اگر مسأله مربوط به فرض شك است پس چرا حضرت صريحاً به « ولد الزنا » تعبير كرده‌اند ؟ پاسخ اين هم اين است كه با توجه به قرائنى كه ذكر شد مرا د از ولد الزنا در اينجا يعنى ولدى كه پس از زنا متولد شده است . « 1 »\r\nبنابراين حاصل كلام تا به اينجا اين مىشود كه : با توجه به اينكه شارع مقدس در باب « ولد » حقيقت شرعيه‌اى را نياورده است و اصطلاحى را جعل نكرده است و از نظر متفاهم عرفى نيز در مورد ولد الزنا ، عناوين « ولد » و « ابن » و « بنت » و مانند آن صادق است و تنها شارع در مسأله ارث از ولد الزنا ، نفى ارث كرده است . نتيجه اين مىشود كه در مسأله ما نحن فيه يعنى موردى كه هر دو خواهر يا يكى از آنها متولد از زنا باشند حكم حرمت جمع يا وطئ بين اختين مترتب است .\r\nمرحوم آقاى حكيم در پايان كلامشان مىفرمايند و ليكن ما از ادله و راههاى ديگرى مىتوانيم بگوييم كه مسأله ولد تابع عرف است يكى از آن ادله اين است « ان تحريم النكاح من الاحكام الانسانية لا من الاحكام الشرعية تعبداً »\r\nاين كلام مرحوم آقاى حكيم نيز صحيح نيست ، زيرا در مسأله نكاح ، حد و حدودى از ناحيه شارع تعيين شده است . و در مواردى شارع احكام زوجيت و مسائل مربوط به آن را مترتب ندانسته است مثلًا اگر فرض كنيد عرف ، زنى را زوجه حساب مىكند ولى شارع آن را زوجه نمىداند ( مثل خامسة ) در اين مورد احكام\r\n\r\n\r\n","description":"","footnote":"\r\n( 1 ) ( توضيح بيشتر ) ممكن است مصحّح اضافه ولد را به زنا ، اين بدانيم كه احتمال دارد كه اين ولد ناشى از زنا ، باشد ، البته قيد « احتمال » در تفسيرى كه استاد مد ظله ذكر كرده‌اند نيز ملحوظ است و گرنه مجرد ولادت پسر ، پس از زنا ، در صورت قطع به عدم ارتباط آن با زنا ، مصحّح اطلاق فوق نيست و موضوع « ولد الزنا » را محقّق نمىسازد .\r\n","page_name":" 3063 ","page_number":192},
  {"content":"\r\n\r\nزوجيت مترتب نيست و نمىشود گفت مادر او نيز ام الزوجة و حرام ابد است و مانند آن و همچنين حدود ديگرى كه شارع در باب نكاح معتبر دانسته است .\r\nبنابراين ، صرف اينكه تحريم نكاح از احكام انسانى است نمىتواند دليل باشد ، بلكه شارع مىتواند در مواردى احكام خود را اعتبار نكند و به عنوان مثال از ولد الزنا ، به اعتبار احكام نفى ولد نمايد .\r\nدر مورد خود جمع بين اختين ، اگر دو نفر عرفاً خواهر به شمار آيند ، ولى شارع اين اخوّت را امضاء نكرده باشد بىشك جمع بين آن دو مانعى ندارد وقتى در اخوّت مشروع ، ملاك حكم شرع است چطور مىتوان در مورد اخوّت از راه زنا ، ملاك را حكم عرف دانست نه حكم شرع ؟ !\r\nخلاصه در موضوعات همچون اخوّت ، بنوّت ، زوجيت ، در همگى ميزان شرع است نه نظر عرفى كه شرعاً امضا نشده است .\r\nبنابراين ، استدلال صحيح در مسأله همان بود كه در مسأله زنا دليلى نداريم كه شرع بر خلاف نظر عرف حكمى كرده باشد و ادلّه ذكر شده قصور دارد .\r\n\r\nب ) بررسى مسأله 48 : [ اذا تزوّج الأختين ثم طلّقها طلاقاً رجعياً 
  ]\r\n\r\n1 ) متن مسأله :\r\nاذا تزوّج الأختين ثم طلّقها طلاقاً رجعياً ، لا يجوز له نكاح الأخرى الّا بعد خروج الاولى عن العدّة ، و أما اذا كان بائناً بأن كان قبل الدخول ، او ثالثاً او كان الفراق بالفسخ لأحد العيوب ، « 1 » او بالخلع ، او المباراة ، جاز له نكاح الأخرى و الظاهر عدم صحة رجوع الزوجة فى البذل بعد تزويج أختها كما سيأتى الخلع إن شاء الله\r\nنعم ، لو كان عنده إحدى الأختين به عقد الانقطاع و انقضت المدّة ، لا يجوز له - على الأحوط - نكاح أختها فى عدّتها و ان كانت بائنة ، للنص الصحيح ، و الظاهر انه كذلك اذا وهب مدّتها و ان كان مورد النص انقضاء المدّة .\r\n\r\n\r\n","description":"","footnote":"\r\n( 1 ) المناسب ضم « او كان الفراق بالانفساخ » .\r\n","page_name":" 3064 ","page_number":193},
  {"content":"\r\n\r\n\r\n2 ) عدم جواز تزويج با اخت الزوجة مادامىكه خواهر او در عدّهء طلاق رجعى است :\r\nاولين مطلبى را كه مرحوم سيد در اين مسأله بيان مىكنند اين است كه اگر كسى زن خود را طلاق رجعى داد ، تا زمانى كه او از عدهء رجعى خارج نشده است نمىتواند با خواهر او ازدواج نمايد . دليل اين مطلب هم بسيار روشن است زيرا مطلقهء رجعيه يا حقيقتاً زوجه است و يا در حكم زوجه است بنابراين تا وقتى از عده خارج نشده است اگر با خواهر او ازدواج نمايد . لازم مىآيد جمع بين اختين ( حقيقة يا حكماً )\r\n\r\n3 ) جواز تزويج با خواهر مطلّقه بائنه :\r\nمطلب ديگرى كه مرحوم سيد در اين مسأله بيان كرده‌اند اين است كه اگر شخص همسر خود را طلاق بائن بدهد ( طلاق بائن در موارد متعددى است كه مرحوم سيد به چند قسم آن اشاره كرده‌اند مثل طلاق قبل از دخول « 1 » ، طلاق ثالثه ، طلاق خلع و مبارات ) يا به واسطه يكى از موجبات فسخ ، عقد خود را فسخ نمايد ، در اين موارد مىتواند بلافاصله بعد از طلاق ، با خواهر مطلقه ازدواج نمايد و اشكال جمع بين الاختين نيز لازم نمىآيد .\r\nنكته‌اى مرحوم سيد دربارهء طلاق خلع ذكر مىنمايند و آن اين است كه در طلاق خلع پس از آنكه زوجه مهريهء خود را به شوهر بذل كرد و طلاق گرفت مىتواند دوباره رجوع در بذل خود نمايد و با شوهر ازدواج نمايد .\r\nمرحوم سيد مىفرمايند مستفاد از روايات اين است كه رجوع زوجه در بذل در موقعى جايز است كه زوج نيز بتواند رجوع در عقد نمايد يعنى بتواند ازدواج مجدّد\r\n\r\n\r\n","description":"","footnote":"\r\n( 1 ) اين مثالها ، مثالهاى طلاق به اين است كه البته در برخى عده وجود ندارد همچون طلاق قبل الدخول ، كه قهراً بدين جهت از موضوع مسأله بيرون مىباشد .\r\n","page_name":" 3065 ","page_number":194},
  {"content":"\r\n\r\nنمايد . كأَنّ رجوع در بذل يك نحوه معاوضه‌اى است كه زن در بذل خود رجوع مىنمايد و مرد نيز در عقد رجوع مىكند . بنابراين مطلب ، اگر زن پس از ازدواج زوج با خواهر او بخواهد رجوع در بذل نمايد ، چون در اين صورت مرد نمىتواند رجوع به عقد نمايد چرا كه مشكله جمع بين اختين لازم مىآيد . پس نتيجه اين مىشود كه پس از تزويج ، زن حق رجوع در بذل را ندارد .\r\nان قلت : مرد مىتواند با طلاق دادن خواهر اين زن ، به او رجوع كند پس بايد رجوع زن در بذل جايز باشد .\r\nقلت : ظاهر ادله اين است كه مرد بىواسطه بتواند به اين زن رجوع كند نه با واسطه طلاق دادن خواهر او .\r\n\r\n4 ) آيا ازدواج با خواهر ، همسر انقطاعى پس از انقضاء مدت تزويج او و در زمانى كه در عدّه است جايز است ؟ :\r\nمطلب مهم در اين مسأله اين فرع است كه آيا مىتوان با خواهر زوجهء انقطاعى مادامىكه او در عدّه است ازدواج نمود يا اينكه چنين تزويجى اشكال دارد ؟ طبق قواعد اولى اين ازدواج بايد بدون اشكال باشد چرا كه همسر انقطاعى پس از انقضاء مدت ، بائن محسوب مىشود و بر اساس مطلبى كه قبلًا گفته شد در مواردى كه فراق به نحو بائن است و زوج حق رجوع ندارد و لو اينكه زن در عدّه باشد ازدواج با خواهر او اشكالى ندارد . و لكن مرحوم سيد مىفرمايند چون‌كه در اين مورد نصّ صحيح خاصى « 1 » وجود دارد ، لذا ايشان احتياط كرده و مىفرمايند تزويج با خواهر او قبل از اتمام عدّه ، جايز نيست در مقابل عدّه‌اى نيز قائل به جواز شده‌اند .\r\n\r\n\r\n","description":"","footnote":"\r\n( 1 ) روايت صحيح در اين مورد مكاتبه‌اى است كه يونس [ بن عبد الرحمن 
  ] نقل مىكند :\r\nعن يونس قال قرأت كتاب رجل الى ابى الحسن « عليه السلام » : الرجل يتزوج المرأة متعة الى اجل مسمّى فينقضى الاجل بينهما ، هل يحل له ان ينكح اختها من قبل ان تنقضى عدّتها ؟ فكتب : لا يحل له ان يتزوجها حتى تنقضى عدّتها ( وسائل ابواب ما يحرم بالمصاهرة باب 27 / 1 )\r\n","page_name":" 3066 ","page_number":195},
  {"content":"\r\n\r\n\r\n5 ) اقوال علماء در مسأله :\r\nمرحوم آقاى حكيم مىفرمايند اصحاب از اين روايت اعراض كرده‌اند و به آن فتوا نداده‌اند لذا اين روايت از حجيت ساقط است و مقتضى قواعد اوليه در اين مورد جواز است\r\nو لكن ما به فتواى اصحاب مراجعه كرديم ، ملاحظه كرديم كه عدّه زيادى بر طبق همين روايت فتوا داده و قائل به تحريم شده‌اند ، مرحوم صدوق در « مقنع » فتوا به تحريم داده است و در « فقيه » نيز تنها همين روايت را كه دلالت بر عدم جواز است را نقل نموده است و آن كلياتى را كه مىگويد اگر فراق بين زوج و زوجه به نحو بائن بود . زوج مىتواند در زمان عدّه همسر خود ، خواهرش را تزويج نمايد اصلًا نقل نكرده است و از اينجا معلوم مىشود كه فتواى صدوق « رحمه الله » در « فقيه » هم بر عدم جواز است . شيخ طوسى « رحمه الله » نيز در تهذيب و نهايه همين روايت را نقل مىكند و مثل اينكه تمايل بر حرمت دارد عبارت شيخ در تهذيب اين چنين است « فاما المتعة فقد روى فيها انه اذا انقضى اجلها فلا يجوز العقد على اختها الّا بعد انقضاء عدّتها ، و آنگاه روايت را نقل مىكند\r\nقطب الدين كيدرى نيز در « اصباح » و يحيى بن سعيد در « جامع » و صاحب مدارك در « نهاية المرام » فاضل سبزوارى در « كفايه » و صاحب حدائق و فاضل نراقى در « مستند » قائل به تحريم شده‌اند .\r\nنكته‌اى كه در اينجا قابل ذكر است اين است كه صاحب مدارك در نهاية المرام به « مقنعهء » شيخ مفيد نيز نسبت مىدهد كه او هم قائل به تحريم است . مرحوم مجلسى در مرآة العقول نيز همين كلام صاحب مدارك را نقل كرده و حاشيه‌اى نزده است .\r\nو لكن ما سرتاسر « مقنعه » شيخ مفيد را جستجو كرديم ، ولى چنين مطلبى در او نيافتيم . به نظر ما در اينجا اشتباهى رخ داده است و آن اين است كه اين آقايان كلام شيخ طوسى در تهذيب را با كلام « مقنعه » اشتباهى خيال كرده‌اند و آن را نسبت به\r\n\r\n","description":"","footnote":"","page_name":" 3067 ","page_number":196},
  {"content":"\r\n\r\nشيخ مفيد داده‌اند زيرا چنانچه مىدانيد تهذيب شيخ شرح مقنعه مرحوم مفيد است ولى عبارات مفيد در تهذيب به كلمه « قال الشيخ » مشخّص شده ، در تهذيب علاوه بر فتواى مفيد ، فتاوايى از خود شيخ طوسى هم ذكر شده است . آن عبارتى را كه صاحب مدارك از مقنعهء مفيد نقل كرده است عيناً همان عبارت مرحوم شيخ در تهذيب است و به نظر مىرسد در اينجا خلطى صورت گرفته است .\r\nبنابراين معلوم شد كه اعراض مشهورى وجود ندارد و بسيارى بر طبق اين روايت فتوا داده‌اند ، مرحوم آقاى خويى نيز بحثى از اعراض مشهور نكرده‌اند و گفته‌اند روايت صحيح السند است و به آن عمل مىكنيم .\r\nالبته عده‌اى هم در مقابل به اين روايت عمل نكرده‌اند و فتوا به تحريم نداده‌اند ، عمده مطلب اين افراد حول دو محور است بعضى اشكال سندى به روايت كرده‌اند و بعضى ديگر اشكال دلالى .\r\nما در جلسهء آينده متعرض بحث از اين روايت هم از جهت سند و هم از جهت دلالت خواهيم شد . ان شاء الله .\r\n« * و السلام * »\r\n\r\n","description":"","footnote":"","page_name":" 3068 ","page_number":197},
  {"content":"\r\n\r\n\r\n7 / 3 / 1380 شنبه درس شمارهء ( 329 ) كتاب النكاح / سال سوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر اين جلسه به حكم مسألهء ازدواج با خواهر متمتع بها در ايام عده‌اش مىپردازيم . ابتدا ضمن تذكر اينكه اصحاب از روايت يونس دال بر عدم جواز ، اعراض نكرده‌اند به تصحيح سند آن پرداخته ، سپس با تمسك به عموم تعليل در روايت أبو الصباح و حلبى و أبو بصير ، وجود مطلقات دالّ بر جواز را تمام دانسته ، آنگاه به دليل قوت مطلقات در اطلاق و حمل روايت يونس توسط مشهور به كراهت ، و حمل به تقيه توسط مجلسى اول ، در مجموع اخذ به مطلقات را اقوى دانسته قائل به جواز ازدواج و احتياط استحبابى در ترك آن مىشويم . سپس همين حكم را در جايى كه مرد مدت باقىماندهء متمتع بها را ببخشد نيز جارى مىدانيم و بالاخره به مسألهء 49 پرداخته ، ابتدا جواز نكاح با خواهر مزنى بها را در ايام استبراء اثبات مىكنيم سپس به جواز نكاح با خواهر موطوءة شبهةً در ايام عده خواهيم پرداخت و با ذكر اينكه در مورد وطى به شبههء طرفينى نيز روايت زراره و بلكه دليل الغاء خصوصيت مستفاد از روايت بريد عجلى وجود دارد ، بررسى دلالت آنها را به جلسهء آينده موكول خواهيم كرد .\r\n* * * \r\nالف ) بررسى مسأله 48 : [ لو كان عنده احدى الاختين به عقد الانقطاع و انقضت المدة 
  ]\r\n\r\n1 ) متن عروه :\r\n. . . نعم لو كان عنده احدى الاختين به عقد الانقطاع و انقضت المدة لا يجوز له على الاحوط\r\n\r\n","description":"","footnote":"","page_name":" 3069 ","page_number":198},
  {"content":"\r\n\r\nنكاح اختها فى عدتها و ان كانت بائنة للنص الصحيح .\r\n\r\n2 ) طرح مسأله ( يادآورى ) :\r\nمرحوم سيد پس از اينكه ازدواج با خواهر زوجهء مطلقه به طلاق بائن را در ايام عده جايز مىشمرد ، در خصوص زوجهء متمتع بها مىفرمايد : احتياط واجب آن است كه تا انقضاء مدت عده از ازدواج با خواهرش خوددارى كند چون در اين مورد نص خاصى وجود دارد .\r\nمتن روايت : عن يونس قال : قرأت كتاب رجل الى ابى الحسن « عليه السلام » : الرجل يتزوج المرأة متعة الى اجل مسمى فينقضى الاجل بينهما هل يحلّ له ان ينكح اختها من قبل ان تنقضى عدّتها ؟ فكتب لا يحلّ له ان يتزوجها حتى تنقضى عدتها « 1 »\r\nمرحوم آقاى حكيم مىفرمايند اصحاب از اين روايت اعراض كرده و به آن عمل نمىكنند . و ما عرض كرديم فقهاء بسيارى به مفاد همين روايت فتوى داده‌اند .\r\nكسانى هم كه به مدلول آن فتوى نداده‌اند يا اشكال سندى به آن كرده و يا دلالت آن را تمام ندانسته‌اند ، نه اينكه با فرض تماميت سند و دلالت از آن اعراض كرده باشند .\r\nبنابراين به نظر ما اعراض اصحاب از روايت محقَّق نيست و بايد آن را صرف نظر از اين اشكال مورد بررسى قرار دهيم .\r\n\r\nب ) بررسى سند روايت :\r\n\r\n1 ) طرح اشكالات سند :\r\nدو اشكال به سند اين روايت شده است :\r\nاول : شيخ طوسى در استبصار و علامه در مختلف مىگويند : اين حديث را رواة از امام نشنيده‌اند بلكه آنان در نامه‌اى كه مردى به آن حضرت نوشته و جواب گرفته اين مطلب را ديده‌اند و چون آن شخص براى ما مجهول است و ما نمىدانيم آيا رواة\r\n\r\n\r\n","description":"","footnote":"\r\n( 1 ) وسائل 20 : 480 / 26143 ، ابواب ما يحرم بالمصاهرة باب 27 ، ح 1\r\n","page_name":" 3070 ","page_number":199},
  {"content":"\r\n\r\nدر حضور امام « عليه السلام » جواب را ديده‌اند يا نه ؟ لذا نمىتوان به صحت انتساب جوابيه به آن حضرت اعتماد كرد .\r\nدوم : علامه مىگويد در سند ، على بن ابى حمزه واقع شده و او واقفى و ضعيف است و روايتهايش مورد قبول نيست .\r\n\r\n2 ) جواب استاد ( مد ظله ) از دو اشكال مذكور :\r\nهر دو اشكال بىمورد است اما اشكال اول ، به جهت اينكه خط امام « عليه السلام » چيزى نيست كه اصحاب آن حضرت آن را نشناسند . كسانى كه با نسخ خطى سر و كار دارند به خوبى مىدانند كه خط بعضى از علماى سابق به راحتى قابل شناختن است . مثلًا خط علامه مجلسى « رحمه الله » يك خط كاملًا شناخته‌شده‌اى است و هر نسخهء خطى را مىتوان فهميد كه از مجلسى است يا نه ؟ اصولًا شناخت خط افراد امر بسيار آسانى است « 1 » مثلًا هر كس با خط پدر خود آشناست و دست خط او را با يك نگاه تشخيص مىدهد بنابراين در خصوص خط امام « عليه السلام » كه مورد توجه اصحاب نيز بوده ، مىتوان گفت راويان حديث مذكور به طور معمول به انتساب نامه به آن حضرت با ديدن خط مباركشان حتماً اعتماد كرده‌اند .\r\nاما اشكال دوم ، چون اولًا اصحاب ما از واقفه و بخصوص طبقهء اول آنها و كسانى مانند على بن ابى حمزه تنها در ايام استقامتشان اخذ حديث مىكردند و پس از انحراف ، به طور كلى ارتباطشان را با آنان قطع نمودند و چون ابن ابى حمزه قبل از واقفه بودن نقطه ضعفى نداشته ، سند از ناحيهء او اشكالى نخواهد داشت .\r\nو ثانياً : اين روايت را تنها على بن ابى حمزه نقل نكرده بلكه يونس بن عبد الرحمن و حسين بن سعيد نيز آن را نقل كرده‌اند و اگر كسى نقل يونس را به\r\n\r\n\r\n","description":"","footnote":"\r\n( 1 ) ( توضيح بيشتر ) يعنى اگر استنباطى هم در تشخيص خط در كار باشد ، استنباط ساده‌اى است كه مانع از حجيّت شهادت نمىشود . بنابراين اگر اين گونه موارد را هم حدسى تلقى كنيم حدس قريب به حسّ است و همچون موارد حسّى حجت است .\r\n","page_name":" 3071 ","page_number":200},
  {"content":"\r\n\r\nخاطر وجود اسماعيل بن مرار در طريقش معتبر نداند ( كه البته ما او را ثقه مىدانيم ) لكن طريق حسين بن سعيد بىترديد صحيح است و هيچ اشكالى ندارد .\r\n\r\nج ) بررسى دلالت روايت :\r\n\r\n1 ) تقريب اجمالى بر وجود مطلقات دال بر جواز :\r\nمستفاد از ادله اين است كه در ايام عدهء مطلقه رجعيه كه رجوع به او جايز است و او حقيقتاً يا حكماً زوجه محسوب مىشود ، گرفتن خواهرش از باب جمع بين الاختين حرام است امّا هر جا حق رجوع نداشت اين عنوان بر او منطبق نيست و مشمول ذيل آيهء تحريم يعنى  « أُحِلَّ لَكُمْ ما وَراءَ ذلِكُمْ »  مىشود . همچنين مستفاد از جواب امام « عليه السلام » در روايت ابى الصباح الكنانى در خصوص زنى كه او را طلاق خلع داده‌اند كه مىفرمايند « اذا برئت عصمتها و لم يكن له رجعة فقد حل له ان يخطب اختها » اين است كه هر زنى كه حق رجوع به او نبود گرفتن خواهرش و در ايام عده جايز است و اطلاق آن شامل متعه‌اى كه مدتش منقضى شده ولى هنوز در ايام عده به سر مىبرد نيز مىشود .\r\nمتن روايت : محمد بن يعقوب الكلينى باسناده عن ابى الصباح الكنانى عن أبي عبد الله « عليه السلام » قال : سألت عن رجل اختلعت منه امرأته أ يحل له ان يخطب اختها قبل ان تنقضى عدتها ؟ قال : اذا برئت عصمتها منه و لم يكن له رجعة فقد حل له ان يخطب اختها الحديث « 1 »\r\n\r\n2 ) طرح دو اشكال به مطلقات :\r\nاول : شبيه روايت أبو الصباح را حلبى نقل مىكند :\r\nمتن روايت : محمد بن يعقوب الكلينى باسناده عن الحلبى عن ابى عبد الله « عليه السلام » فى رجل طلّق امرأة او اختلعت او بارأت أَ لَهُ ان يتزوج باختها ؟ قال فقال : اذا برئت عصمتها و لم\r\n\r\n\r\n","description":"","footnote":"\r\n( 1 ) وسائل 20 : 481 / 26145 ابواب ما يحرم بالمصاهرة باب 28 ح 1\r\n","page_name":" 3072 ","page_number":201},
  {"content":"\r\n\r\nيك له عليها رجعة له ان يخطب اختها . « 1 »\r\nدر روايت اول ، سائل خود أبو الصباح است و در روايت دوم ، حلبى سائل را مشخص نمىكند كه خود او بوده يا ديگرى و بايد به ملاحظهء تشابه الفاظ ، اين دو ، يك روايت باشند « 2 » با اين تفاوت كه در روايت اول سؤال از خواستگارى شده و در روايت دوم از ازدواج ، ولى پاسخ در هر دو مربوط به خواستگارى است ، در هر حال اشكال استدلال به دو روايت مذكور اين است كه جواز خطبه تلازمى با جواز تزويج كه مورد كلام است ندارد . در روايت اول كه سؤال و جواب هر دو در خصوص خطبه است و در روايت دوم گرچه سؤال از ازدواج است ولى پاسخ آن كه خصوص خطبه را تجويز كرده‌اند اگر مشعر به عدم جواز ازدواج نباشد ، ظهورى در جواز ازدواج ندارد . لذا اين دو روايت يا مجمل است يا مربوط به بحث نيست . بنابراين ما در روايات اطلاقى كه دال بر جواز نكاح و منافى با مدلول روايت خاصه باشد نداريم .\r\nدوم : اين دو روايت در خصوص طلاق خلع وارد شده و تعميم آن به هر طلاق و جدايى كه در آن حق رجوع نباشد وجهى ندارد .\r\nان قلت : در روايت حلبى سؤال اين گونه است : فى رجل طلق امرأة او اختلعت او بانت إله ان يتزوج باختها . . . كلمهء « بانت » شامل هر گونه جدايى از همديگر و لو به انقضاء مدت در متعه نيز مىگردد .\r\nقلت : گرچه در نسخه‌هاى فعلى كافى « بانت » آمده ولى شيخ هم در استبصار و هم در نسخهء بسيار معتبرى از تهذيب كه ما با نسخ متعدد و بسيار معتبر مقابله كرده‌ايم ، به نقل از كلينى به جاى « بانت » « بارأت » نقل كرده و شيخ بايد عادة نسخهء\r\n\r\n\r\n","description":"","footnote":"\r\n( 1 ) وسائل 22 : 270 / 26750 كتاب الطلاق ابواب العدد باب 48 ح 2\r\n( 2 ) ( توضيح بيشتر ) يعنى أبو الصباح كنانى و حلبى هر دو كلام واحدى از امام « عليه السلام » را نقل كرده‌اند ، وحدت و تعدّد روايت گاه به اعتبار وحدت و تعدد راوى است ، در اينجا روشن است كه ما با دو روايت روبرو هستيم ، براى حصول اطمينان يا قطع به صدور روايت اين اعتبار لحاظ مىگردد ، ولى گاه سخن از اين است كه اين راويان آيا يك سخن امام را نقل كرده‌اند يا دو سخن امام را ؟ در اينجا ظاهراً هر دو راوى يك سخن امام را نقل مىكنند و اختلاف الفاظ در نقل از باب نقل به معنى يا اشتباه راويان در ذكر خصوصيات روايت مىباشد .\r\n","page_name":" 3073 ","page_number":202},
  {"content":"\r\n\r\nبهترى از كافى در دست داشته باشد . علاوه بر اينكه در اينجا كلمهء « بارأت » مناسب‌تر است . زيرا راوى سؤال از حكم انواع جدايى به وسيلهء طلاق مىكند و چون طلاق مبارات يكى از آنها است مناسب آن است كه بعد از خلع ، قسم ديگرى از طلاق كه مبارات است و تا حدودى مشابه خلع مىباشد ذكر شود نه مطلق جدايى و بينونت . لذا جدايى به انقضاء مدت در متعه كه طلاق محسوب نمىشود اصلًا از موضوع سؤال خارج است و در نتيجه روايت حلبى به حسب نسخ صحيح مطلق نخواهد بود .\r\n\r\n3 ) دفاع استاد ( مد ظله ) از اطلاق مطلقات و رد دو اشكال مذكور :\r\nپيش از بررسى روايت أبو الصباح كنانى اشاره مىكنيم كه از تعليل در روايتى كه أبو بصير و زراره و ابو اسامة نقل مىكنند مىتوان حكم را مطلقاً در هر جايى كه مرد حق رجوع نداشت جارى دانست .\r\nمتن روايت : عن زرارة و . . . عن ابى بصير و . . . عن ابى اسامة جميعاً عن أبي عبد الله « عليه السلام » قال : المختلعة اذا اختلعت من زوجها و لم يكن له عليها رجعة حلّ له ان يتزوج اختها فى عدتها « 1 »\r\nدر اين روايت قيد « و لم يك له عليها رجعة » احترازى نيست زيرا اصلًا طلاق خلع بر دو قسم نيست كه در يكى حق رجوع باشد و در ديگرى چنين حقى براى مرد نباشد تا اين قيد احتراز از يك قسم آن باشد . پس آوردن اين قيد براى بيان تعليل حكم است بدين جهت در غير طلاق خلع نيز هر جا كه حق رجوع نبود مانند مسألهء ما نحن فيه به دليل عموم تعليل حكم را جارى مىدانيم .\r\nبلكه در روايت ديگر أبو بصير يا روايت أبو الصباح كه سؤال و جواب از خطبه شده نيز مىتوان جواز ازدواج و تعميم آن به غير طلاق خلع را استفاده كرد .\r\nمتن روايت : محمد بن يعقوب الكلينى باسناده عن ابى بصير عن أبي عبد الله « عليه السلام » قال :\r\n\r\n\r\n","description":"","footnote":"\r\n( 1 ) وسائل 22 : 271 / 28573 ، همان باب ، ح 5\r\n","page_name":" 3074 ","page_number":203},
  {"content":"\r\n\r\nسألته عن رجل اختلعت منه امرأته أ يحلّ له ان يخطب اختها من قبل ان تنقضى عدة المختلعة ؟\r\nقال نعم قد برئت عصمتها منه و ليس له عليها رجعة « 1 »\r\nزيرا نوعاً تعليل‌ها را بر اساس مرتكزات ذهنى شنونده القاء مىكنند و وقتى كه جواز خطبه معلل شود به اينكه « قد برئت عصمتها منه و ليس له عليها رجعة » چون شنونده در ارتكازش به ملاحظهء آيه و روايات ، نكاح الاختين را حرام مىداند نه خواستگارى از آنها را ، لذا جواز خطبه را مساوق با جواز نكاح تلقى مىكند يعنى چون مرد حق رجوع ندارد عنوان جمع بين الاختين منطبق نيست و اگر اين عنوان منطبق نبود ، نه تنها خطبه بلكه ازدواج با او هم جايز است . و اين تعليل در غير طلاق خلع هم سارى خواهد بود . خلاصه اينكه لحن اين قيود ، لحن تعليل است و عموم تعليل شامل انقضاء مدت در متعه و لو پيش از انقضاء ايام عده نيز مىگردد ، و رواياتى هم كه خطبه را جايز شمرده نيز دليل بر جواز ازدواج است زيرا تعليل در آنها منزّل به امر مسلّم در مرتكز ذهن افراد ( يعنى حرمت خصوص ازدواج با دو خواهر ) است . « 2 »\r\n\r\n\r\n","description":"","footnote":"\r\n( 1 ) وسائل 22 : 270 / 28569 ، همان باب ، ح 1\r\n( 2 ) ( توضيح بيشتر ) در نگاه نخست اين اشكال به ذهن مىآيد كه استاد ( مد ظله ) در بحثهاى سابق تأكيد مىكرده‌اند كه تعليل ، موضوع حكم را تعميم مىدهد نه خود حكم را ، مثلًا در مثال معروف « لا تشرب الخمر ، لانه مسكر » عموم تعليل ، حرمت شرب را از خمر به مطلق مسكر سرايت مىدهد و نمىتواند حرمت شرب را هم به حرمت مطلق استفاده‌ها تعميم دهد ، در بحث ما نيز جمله روايت چنين است : لا يجوز خطبة المختلعة لانّها رجعية ، مقتضاى عموم تعليل اين است كه ما كبرى كليه « لا يجوز خطبة كل رجعيه » را از جمله فوق استفاده كنيم ، ولى ديگر نمىتوان خصوصيت خطبه را هم از حكم ملغى ساخت .\r\nبنابراين بين روايت زراره و أبو بصير و ابو اسامه و روايت أبو بصير يا أبو الصباح كنانى فرقى وجود دارد ، در روايت نخست حكم مذكور در جمله جواز تزويج است و با عموم تعليل جواز تزويج را در هر بينونت غير رجعى مىتوان نتيجه گرفت ، ولى در روايات دسته دوم حكم معلّل ، جواز خطبه است نه جواز تزويج ، لذا استفاده حكم تزويج از آن با مشكل مواجه مىشود .\r\nپاسخ اين اشكال هم در كلمات گذشته استاد ( مد ظله ) ذكر شده و در اين بحث هم به آن اشاره كرده‌اند محصّل پاسخ اين است كه استفاده تعميم از تعليل به خاطر كشف كبرى كليه مطويه مىباشد ، دايره اين كبرى مطويه را ارتكازات عقلايى يا شرعى كه تعليلات نوعاً به آنها ناظر است تعيين مىكند لذا در جمله « لا تشرب الخمر لانّه مسكر » اگر كبرى عقلايى حرمت هر نوع استفاده از مسكر باشد ( خواه اكل آن ، خواه شرب آن خواه استفاده ديگر ) مىتوان از شراب هم تعدى كرد ، آنچه مانع از تعميم مىگردد ، عدم ثبوت چنين ارتكاز عقلايى يا شرعى عام در اين مثال است .\r\n","page_name":" 3075 ","page_number":204},
  {"content":"\r\n\r\nنتيجه اينكه دلالت مطلقات بر جواز ازدواج با خواهر متمتعه در زمان عده‌اش است .\r\n\r\n4 ) لزوم اخذ به مطلقات و عدم جواز تخصيص آنها در خصوص متعه :\r\nما تا كنون تماميت مطلقات را اثبات كرديم و قاعدةً بايد آنها را به خاطر روايت يونس كه بر عدم جواز ازدواج با خواهر متمتع بها در ايام عده‌اش دلالت مىكند تخصيص زد و در خصوص متعه قائل به عدم جواز شد .\r\nولى با اين حال به نظر ما مىتوان به مطلقات اخذ كرد و در اين مورد نيز قائل به جواز شد . زيرا استثنائى شمردن متعه به اينكه ازدواج با خواهر متمتعه‌اى كه حق رجوع به او ندارد در زمان عده‌اش حرام ولى ازدواج با خواهر زوجهء دائمه مطلّق به طلاق به اين جايز باشد ، امرى غير ارتكازى است . زيرا اصولًا احكام شرع در مورد متمتعه آسان‌تر و موسع‌تر از دائمه است لذا در تعداد زوجات دائمه ، محدوديت عدد  ( مَثْنى وَ ثُلاثَ وَ رُباعَ )  هست كه در متعه نيست ، و يا مدت عدهء دائمه بيش از مدت متمتعه است . با توجه به اين ، تشديد در مورد متمتعه به عدم جواز ازدواج و عدم تشديد در مورد دائمه زيادى فرع بر اصل بوده و به نظر غير ارتكازى مىرسد و اينها باعث قوّت مطلقات مىگردد ، لذا براى تقييد آنها نياز به تعبد قوىترى است ، و به طور كلى ما در باب تقييد اطلاق گفته‌ايم كه دليلى خاص نداريم كه هر مقيدى بر هر مطلقى مقدم است ، بلكه اين امر از باب تقديم اظهر بر ظاهر است كه در تمام موارد جارى نيست از جمله در بحث ما .\r\nاز آن طرف به مشهور نسبت داده شده كه « لا يحل » در روايت يونس را حمل به كراهت كرده‌اند . لذا اين امور در مجموع باعث اظهريت مطلقات در اطلاق نسبت به ظهور دليل خاص در تقييد مىگردد . و ما با اخذ به مطلقات ، قائل به جواز شده ،\r\n\r\n\r\n","description":"","footnote":"\r\nدر بحث ما نيز چون تعليلات ناظر به ارتكازات مىباشد و ارتكاز در درجه نخست در مورد تزويج است و خطبه عنوان مقدمه تزويج مطرح است بنابراين تعميم حكم جواز نسبت به تزويج بىاشكال است .\r\n","page_name":" 3076 ","page_number":205},
  {"content":"\r\n\r\nلزوم صبر تا انقضاء مدت عده را احوط استحبابى مىدانيم .\r\n\r\n5 ) وجهى ديگر براى جمع بين روايات :\r\nمرحوم مجلسى اول روايت يونس را به حسب دلالت حمل بر تقيه مىكند . به اين معنا كه حضرت دستور العمل خاصى داده‌اند تا در عمل براى افراد گرفتارى پيش نيايد . چون امر متعه در جوامع آن روز قاچاق بود و اگر مردى زنى را متعه مىكرد و بعد بلافاصله بعد از جدا شدن بدون منقضى شدن ايام عده ، خواهرش را مىگرفت همه مىفهميدند كه آن زن متعهء وى بوده است . زيرا اطرافيان هر كس نوعاً مطّلع هستند كه اين زن پس از سه بار طلاق از او جدا نشده و بين آنها اختلاف و صرف نظر كردن از مهريه و خلع يا مبارات در كار نبوده و در نتيجه طلاقش رجعى است و مرد نمىتواند خواهر او را پيش از انقضاء عده بگيرد ، با اين حال اگر ببينند با خواهرش در اين مدت ازدواج كرده در مىيابند كه وى زن اول را متعه كرده است . لذا حضرت دستور العمل داده‌اند كه هر كس به آن عمل كند برايش اين گرفتارى پيش نيايد ، نه اينكه در مقام بيان حكم واقعى مسأله باشند . مانند اينكه در بعضى روايات دستور داده‌اند شيعيان متعه را مخفيانه انجام دهند مانند روايت مفضل قال سمعت أبا عبد الله « عليه السلام » يقول فى المتعة : دعوها اما يستحيى احدكم ان يرى فى موضع العورة فيحمل ذلك على صالحى اخوانه و اصحابه . « 1 » و يا اينكه اگر چهار زن دائمه دارند ديگر متعه نكنند مانند روايت بزنطى از امام رضا « عليه السلام » كه فرمودند : قال أبو جعفر « عليه السلام » اجعلوهن من الاربع « 2 » با اينكه اين قيود مسلّماً جزء شرايط متعه نيست .\r\nدر واقع مرحوم مجلسى اول جهت صدور را تقيه ندانسته بلكه ايشان جمع دلالى كرده به اين نحو كه اطلاق عدم حليت ، به صورت خاص آن زمان كه فاش\r\n\r\n\r\n","description":"","footnote":"\r\n( 1 ) وسائل 21 : 22 / 26422 ابواب المتعه باب 5 ح 3\r\n( 2 ) وسائل 21 : 20 / 2614 ابواب المتعه باب 4 ح 9\r\n","page_name":" 3077 ","page_number":206},
  {"content":"\r\n\r\nشدن متعه براى افراد ، غالباً « 1 » مشكله‌اى ايجاد مىكرده ، مقيد مىشود و گرنه اين مسأله ذاتاً اشكالى ندارد .\r\nبه نظر ما اين كلام هم وجه خوبى است .\r\nنتيجه اينكه ازدواج با خواهر متمتعه در ايام عدهء او در اين شرايط فعلى ذاتاً جايز است هر چند احتياط مستحب در ترك آن است .\r\n\r\nد ) توضيح مسأله 48 : [ و الظاهر انه كذلك اذا وهب مدتها و ان كان مورد النص انقضاء المدة 
  ]\r\n\r\n1 ) متن عروه :\r\nو الظاهر انه كذلك اذا وهب مدتها و ان كان مورد النص انقضاء المدة\r\n\r\n2 ) توضيح مسأله :\r\nاگر در صورت انقضاء مدت قائل به لزوم احتياط و عدم جواز ازدواج با خواهر متمتعه در ايام عده شويم ، عرف بين اين صورت و جايى كه مرد مدت باقى مانده را ببخشد و از او جدا شود ، فرقى نمىگذارد و حكم عدم جواز را در اين مورد هم سارى مىداند لذا مرحوم سيد در هر دو مورد احتياط كرده ، ولى ما در هر دو مورد به مطلقات تمسك مىكنيم و قائل به جواز مىشويم\r\n\r\nه ) بررسى مسأله 49 : [ اذا زنى باحدى الاختين جاز له نكاح الاخرى فى مدة استبراء الاولى 
  ]\r\n\r\n1 ) متن عروه :\r\nاذا زنى باحدى الاختين جاز له نكاح الاخرى فى مدة استبراء الاولى\r\n\r\n\r\n","description":"","footnote":"\r\n( 1 ) ( توضيح بيشتر ) كلمه « غالباً » در كلام استاد ( مد ظله ) ناظر به دفع اين اشكال است كه گاه گفته مىشود حمل روايات بر صورت ضرورت ، صحيح نيست و پاسخ آن اين است كه در جايى كه ضرورت فرد نادر مطلق باشد حمل مطلق بر آن ، با اشكال حمل مطلق بر فرد نادر روبروست ، ولى اگر ضرورت ، فرد شايع و بلكه غالب باشد ، حمل مطلق بر ضرورت ، هيچ مشكلى ندارد .\r\n","page_name":" 3078 ","page_number":207},
  {"content":"\r\n\r\n\r\n2 ) توضيح مسأله :\r\nاگر مردى با زنى زنا كرد و هنوز مدت استبراء آن زن نگذشته ، مىتواند با خواهرش ازدواج كند زيرا نه شبههء جمع در نكاح الاختين در او وجود دارد و نه مدت استبراء مزنى بها جزء ايام عدهء مطلقه شمرده مىشود تا ادله‌اى كه از ازدواج با خواهر مطلقه در ايام عده‌اش منع كرده شامل آن شود .\r\n\r\n3 ) ادامه متن عروه :\r\n. . . و كذا اذا وطئها جاز له نكاح اختها فى عدتها لانها بائنة نعم الاحوط اعتبار الخروج عن العدة خصوصاً فى صورة كون الشبهة من طرفه و الزنا من طرفها من جهة الخبر الوارد فى تدليس الاخت التى نامت فى فراش اختها بعد لبسها لباسها .\r\n\r\n4 ) توضيح مسأله :\r\nچون عدهء زنى كه مورد وطى به شبهه قرار گرفته مانند عدهء بائنه است بايد بر حسب قواعد بتواند خواهرش را در آن ايام بگيرد . سيد مىفرمايد : ولى احتياط استحبابى در اين است كه تا پايان عدهء او صبر كند خصوصاً اگر شبهه از ناحيهء مرد باشد و از طرف زن زنا واقع شده باشد چون در اين مورد روايتى وارد شده است .\r\nمرحوم آقاى خويى مىفرمايند مراد سيد « رحمه الله » از خبر مذكور روايت بريد عجلى است .\r\nمتن روايت : محمد بن يعقوب الكلينى باسناده عن بريد العجلى قال : سألت أبا جعفر « عليه السلام » عن رجل تزوج امرأة فزفّتها اليه اختها و كانت اكبر منها فادخلت منزل زوجها ليلًا فعمدت الى ثياب امرأته فنزعتها منها و لبستها ثم قعدت فى حجلة اختها و نحّت امرأته و اطفأت المصباح و استحيت الجارية ان تتكلم فدخل الزوج الحجلة فواقعها و هو يظن آنها امرأته التى تزوجها فلمّا ان اصبح الرجل قامت اليه امرأته فقال : انا امرأتك فلانة التى تزوّجت و انّ اختى مكرت بى فاخذت ثيابى فلبستها و قعدت فى الحجلة و نحّتنى فنظر الرجل فى ذلك فوجد كما ذكر فقال : ارى ان لا مهر للتى دلّست نفسها و أرى ان عليها الحد لما فعلت حدّ\r\n\r\n","description":"","footnote":"","page_name":" 3079 ","page_number":208},
  {"content":"\r\n\r\nالزانى غير محصن و لا يقرب الزوج امرأته التى تزوج حتى تنقضى عدة التى دلّست نفسها فاذا انقضت عدتها ضم اليه امرأته « 1 »\r\nايشان مىفرمايند غير از اين روايت ، صحيحهء زراره نيز وجود دارد\r\nمتن روايت : محمد بن يعقوب الكلينى باسناده عن زرارة بن اعين قال : سألت أبا جعفر « عليه السلام » عن رجل تزوج امرأة بالعراق ثم خرج الى الشام فتزوج امرأة اخرى فإذا هى اخت امرأته التى بالعراق قال يفرّق بينه و بين المرأة التى تزوجها بالشام و لا يقرب المرأة العراقية حتى تنقضى عدة الشامية الحديث « 2 »\r\nاطلاق اين روايت شامل وطى به شبههء از ناحيهء مرد و وطى به شبهه از دو طرف ، هر دو مىشود بلكه شايد اختصاص به اين صورت داشته باشد و در هر حال شمولش نسبت به شبههء طرفينى واضح‌تر از شبههء يك طرفى است . لذا اگر دلالت روايت بريد تمام باشد بايد گفت وجود دليل تنها منحصر به مورد وطى به شبههء از ناحيهء مرد نيست ، پس ذكر كلمه « خصوصاً » در اين مورد بىوجه است چون خصوصيتى ندارد .\r\nبه نظر ما در مورد شبههء طرفينى به خود روايت بريد نيز مىتوان با الغاء خصوصيت عرفى استناد كرد زيرا لزوم پرهيز از وطى در زمان عده به خاطر احترام ماء مرد است كه نطفه‌اش در رحم دو خواهر در يك زمان جارى نشود . بديهى است عرف براى شبههء يك طرفى از اين جهت مذكور احتمال خصوصيتى نداده ، لذا اين احترام را در شبههء طرفينى هم لازم مىداند . پس اگر دلالت روايت بريد تمام باشد نفس اين روايت براى اثبات حكم در شبههء طرفينى نيز كافى است .\r\nادامهء بحث ان شاء الله در جلسه آينده . « * و السلام * »\r\n\r\n\r\n","description":"","footnote":"\r\n( 1 ) وسائل 21 : 222 / 26943 ، كتاب النكاح ، ابواب العيوب و التدليس باب 9 ح 1\r\n( 2 ) وسائل 20 : 478 / 26141 ، ابواب ما يحرم بالمصاهرة باب 26 ح 1\r\n","page_name":" 3080 ","page_number":209},
  {"content":"\r\n\r\n\r\n8 / 3 / 1380 سه شنبه درس شمارهء ( 330 ) كتاب النكاح / سال سوم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nبحث در ذيل مسأله 49 عروه بود . مرحوم سيد فرموده‌اند : اگر كسى شبهةً با زنى مباشرت كند ، در خلال عدّه‌اش مىتواند با خواهر وى ازدواج نمايد . ولى بنابر احتياط مستحب بايد تا پايان ايّام عدّه ، خصوصاً در صورتى كه شبهه از طرف مرد ، و زنا از سوى زن باشد صبر نمايد . زيرا بر اساس مفاد روايت بريد عجلى - كه در خصوص اين مورد وارد شده ، و در جلسه قبل آن را نقل كرديم - مرد بايد از مقاربت با زوجه خود تا پايان ايّام عدّهء خواهرش خوددارى نمايد .\r\nدر اين جلسه نخست فرمايش آقاى خويى پيرامون الغاء خصوصيت از مورد روايت بريد به دليل روايت زراره را نقل نموده ، توجيهى براى خصوصيت داشتن روايت بريد مطرح خواهيم كرد . سپس سبب فتوى ندادن مرحوم سيد را مورد بررسى قرار داده ، ضمن نادرست شمردن نسبتِ اعراض به اصحاب از رويت بريد ، تعارضِ روايات جميل بن صالح و محمد بن مسلم و حلبى را با دو روايت بريد و زراره مردود خواهيم شمرد . آنگاه نظر مشترك مرحوم آقاى حكيم و مرحوم آقاى خويى را پيرامون بيگانه بودن روايت بريد از محل بحث ، مورد تأييد قرار داده ، و استدلال به آن را بر اساس تسلّم بر يك كبراى كلّى نيز نادرست خواهيم دانست . در پايان با طرح مسأله 50 ادامه بحث را به جلسه آينده واگذار مىنماييم .\r\n\r\n","description":"","footnote":"","page_name":" 3081 ","page_number":210},
  {"content":"\r\n\r\n\r\nالف ) الغاء خصوصيت از مورد روايت بريد :\r\n\r\n1 ) نظر مرحوم آقاى خويى :\r\nهمانطور كه عرض كرديم مرحوم سيد فرموده‌اند : به دليل روايت بريد عجلى بنا بر احتياط مستحبّ مرد بايد در خلال ايّام عدهء زنى كه با او شبهةً مقاربت نموده ، از ازدواج با خواهرش بپرهيزد . خصوصاً اگر شبهه ، تنها از سوى مرد باشد .\r\nمرحوم آقاى خويى مىفرمايند : شايد وجه خصوصيت اين باشد كه دليل مسأله را تنها روايت بريد « 1 » پنداشته‌اند ، درحالىكه دليل منحصر به آن نبوده ، و روايت زراره نيز - كه مطلق است و مصداق ظاهر و روشن آن موردى است كه شبهه طرفينى باشد - يكى از ادلهء مسأله است . از اين رو چنانچه اصل حكم را بپذيريم ، وجهى براى خصوصيت نخواهيم داشت . « 2 »\r\n\r\n2 ) پاسخ استاد ( مد ظله ) :\r\nخصوصيتى كه مرحوم سيد قائل شده‌اند - بر خلاف احتمال مرحوم آقاى خويى - ممكن است سبب ديگرى داشته باشد . و آن اينكه : سند روايت زرارة به حسب نقل شيخ در تهذيب در استنباط چنين است : . . . عن الحسن بن محبوب عن ابن بكير عن على بن رئاب . . . يعنى ابن بكير ، بين حسن بن محبوب و على بن رئاب واسطه شده است . لذا روايت بر اساس نقل اين دو كتاب موثقه است . و چون دربارهء عمل به موثقات ، اجمالًا اشكالاتى فرض مىشود و به اصطلاح ، « ان قلت » دارد ، گرچه اين اشكالات قابل جواب است ليكن با توجه به اينكه در مورد روايت بريد اين نوع اشكال و جواب‌ها وجود ندارد ، همين امر مىتواند سبب خصوصيتى براى روايت بريد گردد . مرحوم سيد نيز ممكن است به همين جهت براى عمل به روايت بريد نوعى خصوصيت قائل شده باشد .\r\n\r\n\r\n","description":"","footnote":"\r\n( 1 ) وسائل 21 : 222 / 26943 ، كتاب النكاح ، ابواب العيوب و التدليس ، باب 9 ح 1\r\n( 2 ) مبانى - كتاب النكاح - ج 1 - ص 441\r\n","page_name":" 3082 ","page_number":211},
  {"content":"\r\n\r\nالبته طبق نظر صحيح ، همانطور كه در كافى ( منبع نقل تهذيبين ) آمده ، سند و روايت زرارة بايد به اين صورت باشد : . . . عن الحسن بن محبوب عن ابن بكير و على بن رئاب جميعاً عن زرارة بن اعين .\r\nزيرا حسن بن محبوب هميشه بلاواسطه از على بن رئاب نقل مىكند و نيز ابن بكير راوى مستقيم از زراره است و نبايد بين آنها واسطه بيايد ، در خيلى موارد على بن رئاب بر ابن بكير عطف شده است . و اين اشتباه ممكن است سهوالقلمى از سوى مرحوم شيخ و يا مربوط به خطاى نسخه‌اى باشد كه در اختيار ايشان بوده است .\r\n\r\nب ) بررسى سبب فتوى ندادن مرحوم سيد :\r\n\r\n1 ) كلام مرحوم آقاى حكيم در مورد اعراض اصحاب از روايت بريد :\r\nايشان نخست مىفرمايند : از اينكه صاحب متعرّض مضمون روايت بريد نشده‌اند معلوم مىشود كه از مضمون آن اعراض كرده‌اند . لذا نمىتوان به مفاد آن فتوى داد . « 1 »\r\n\r\n2 ) نقد استاد ( مد ظله ) :\r\nبر خلاف آنچه كه مرحوم آقاى حكيم فرموده‌اند ، كسانى كه قبل از مرحوم علامه مسأله را مطرح كرده‌اند ، جز ابن ادريس ، همگى به مفاد اين روايت فتوى داده‌اند پس از علامه نيز قائلين به لزوم صبر تا انقضاء عدّه ، كمتر از قائلان به عدم لزوم نيستند .\r\nفرمايش مرحوم ابن فهد در مهذب البارع نيز - كه قول به عدم لزوم صبر را به مشهور نسبت داده - نادرست است . زيرا فتاواى تعداد زيادى از فقهاء به مفاد روايت بريد ، نه تنها مشهور بودن قول به عدم لزوم صبر را مخدوش مىسازد . بلكه به طريق اولى نادرستىِ نسبت اعراض به اصحاب را نيز - كه ظاهرش اين است كه هيچ كس\r\n\r\n\r\n","description":"","footnote":"\r\n( 1 ) مستمسك - ج 14 - ص 262\r\n","page_name":" 3083 ","page_number":212},
  {"content":"\r\n\r\nمتعرّض مضمون آن نشده يا قائل به آن نادر كالمعدوم است - به اثبات مىرساند .\r\nدر اينجا نام چند تن از فقها را كه به مفاد روايت بريد فتوى داده‌اند يادآور مىشويم :\r\nمرحوم شيخ در نهاية ، ابن برّاج در مهذّب ، ابن حمزه در وسيله « 1 » ، كيدرى در اصباح ، يحيى بن سعيد در جامع ، و ظاهر كلام مرحوم صدوق در كتاب فتوائيش فقيه كه تنها اين روايت را نقل كرده است .\r\nابن ادريس نيز به خاطر مبناى خودش - كه به خبر واحد جز در مواردى كه با اصول و قواعد كلّى منطبق باشد عمل نمىكند ، و مورد بحث را مصداق جمع بين اختين ندانسته - بر خلاف مفاد روايت و بر طبق عمومات جواز ، فتوى داده است .\r\nالبته غير از او نيز پنج نفر ديگر قائل به جواز شده‌اند : مرحوم علامه در قواعد و تحرير ، ولى در مختلف ، روايت بريد و زراره را حمل بر كراهت كرده است . مرحوم نراقى نيز در مستند مانند مختلف ، اين دو روايت را حمل بر كراهت كرده است . « 2 » ابن فهد در مهذّب ، محقّق كركى در جامع المقاصد ، و فاضل هندى در كشف اللثام .\r\nغير از سابقين برخى از كسانى كه به مفاد روايت فتوى داده‌اند ، عبارتند از :\r\nصاحب مدارك ، مجلسى اول در روضة المتقين ، شيخ حرّ كه عنوان باب را عدم جواز مباشرت قبل از انقضاء عده قرار داده ، صاحب حدائق ، و ظاهر فيض در وافى كه معمولًا در ذيل رواياتى كه مطابق اصول نيست و اشكالاتى در آنها مطرح است بيانى دارد ليكن در اينجا با سكوت از كنار روايات ردّ شده است .\r\nبنابراين با توجه به اينكه قائلين به تحريم از نظر تعداد تقريباً با مجوّزين در يك سطح مىباشند ، نسبت اعراض به اصحاب از روايت بريد صحيح نخواهد بود . بلكه شهرت قدماء كه ارزشمند است بر طبق اين روايت است .\r\n\r\n\r\n","description":"","footnote":"\r\n( 1 ) در حدائق اشتباهاً به جاى ابن حمزه ، ابن زهره نوشته شده كه ظاهراً سهو القلم از ناحيه صاحب حدائق است : ج 23 - ص 518\r\n( 2 ) البته در آنجا به خاطر سهو القلم ، به جاى مختلف ، قواعد نوشته است . ج 16 - ص 312\r\n","page_name":" 3084 ","page_number":213},
  {"content":"\r\n\r\n\r\n3 ) تعارض روايات جميل بن صالح و محمد بن مسلم و حلبى با روايات بريد و زرارة :\r\nممكن است علّت فتوى ندادن مرحوم سيد ، تعارض روايات جميل بن صالح و محمد بن مسلم و حلبى با روايات بريد و زرارة باشد .\r\nمتن روايت جميل بن صالح : روى الحسن بن محبوب عن جميل بن صالح انّ أبا عبد الله « عليه السلام » قال فى اختين اهديتا لاخوين فادخلت امرأة هذا على هذا و امرأة هذا على هذا قال : لكل واحدة منهما الصداق بالغشيان و ان كان وليّهما تعمّد ذلك اغرم الصداق و لا يقرب واحد منهما امرأته حتّى تنقضى العدة فاذا انقضت العدّة صارت كلّ امرأة منهما الى زوجها الاوّل بالنكاح الاوّل . . . « 1 »\r\nدو برادر با دو خواهر ازدواج كرده‌اند و هر يك از آنان با زن ديگرى مباشرت كرده است . حضرت مىفرمايند : شوهران در خلال عده بايد از مباشرت با زوجه خود پرهيز نمايند . يعنى هر خواهر فقط بايد براى وطى شبهه خودش عدّه نگه دارد . مقنع نيز اين روايت را نقل كرده و به مفاد آن فتوى داده است .\r\nمتن روايت محمد بن مسلم : محمد بن على بن الحسين باسناده عن العلاء عن محمد بن مسلم عن ابى جعفر « عليه السلام » ، قال : سألته عن رجلين نكحا امرأتين فاتى هذا امرأة هذا و هذا امرأة هذا ؟ قال : تعتدّ هذه من هذا و هذه من هذا ثمّ ترجع كلّ واحدة الى زوجها . « 2 » سند اين روايت معتبر است .\r\nمتن روايت حلبى : محمد بن الحسن باسناده عن الحسين بن سعيد عن ابى ابى عمير عن حمّاد عن الحلبىّ عن ابى عبد الله « عليه السلام » قال : سألته عن رجلين نكحا امرأتين فأتى هذا بامرأة ذا هذا بامرأة ذا ؟ قال : تعتدّ هذه من هذا و هذه من هذا ثمّ ترجع كلّ واحدة مهما الى زوجها . « 3 »\r\n\r\n\r\n","description":"","footnote":"\r\n( 1 ) فقيه - ج 3 ج ص 275 - باب ما احلّ الله عزّ و جلّ من النكاح و ما حرم منه - ح 4469 و كافى - ج 5 - ص 407 - باب المدالسة فى النكاح - ح 11 ، وسائل 20 : 513 / 26233 ، كتاب النكاح ، ابواب ما يحرم بالمصاهرة باب 49 ، ح 2\r\n( 2 ) وسائل 20 : 513 / 26232 ، باب 49 از ابواب ما يحرم بالمصاهرة ح 1\r\n( 3 ) وسائل 21 : 222 / 26944 ، باب 9 از ابواب العيوب و التدليس ح 2\r\n","page_name":" 3085 ","page_number":214},
  {"content":"\r\n\r\nمضمون اين روايت با روايت محمد بن مسلم يكى است و اطلاق دو روايت شامل اختين نيز مىشود .\r\nاكنون با اينكه ممكن است مدت دو عدّه برابر نباشد و طبعاً پايان دو عدّه نيز هم زمان نخواهد بود ، اما طبق اين روايات ، همين كه هر يك از دو خواهر عدّه وطى شبهه خود را به سر آورد ، مباشرت شوهرش با او جايز خواهد شد بدون اينكه لازم باشد تا پايان عدّهء خواهر ديگر - كه با او مباشرت كرده - صبر كند ، در حالى كه بر اساس روايات بريد و زرارة ، تنها پس از انقضاء هر دو عدّه مىتواند با خواهرش ازدواج نمايد . لذا اين دو دسته روايات معارض يكديگر بوده ، و قول به كراهت نمىتواند وجه جمعى براى آنها باشد .\r\n\r\n4 ) نظر استاد ( مد ظله ) :\r\nفرض تعارض بين اين دو دسته روايت ، بىمورد است ، زيرا : روايت جميل بن صالح از نظر سند مورد اشكال است . زيرا در كافى آن را مرسلًا به اين صورت نقل كرده است : . . . عن الحسن بن محبوب عن جميل بن صالح عن بعض اصحاب أبي عبد الله « عليه السلام » . « 1 » و نقل ابن محبوب نيز به عنوان يكى از اصحاب اجماع براى تصحيح سند ، كافى نيست . دو روايت محمد بن مسلم و حلبى نيز در مورد اختين نيست . گرچه اطلاق آنها شامل اختين مىشود ، ليكن با اطلاق نمىتوان آنها را معارض روايات بريد و زراره دانست . ضمن اينكه موضوع آن روايات ، يكى معقوده و ديگرى اجنبيه است و لااقلّ با موضوع روايت زراره متفاوت است . زيرا موضوع روايت زراره دو معقوده است و بعيد نيست شارع مقدس براى عقد باطلى كه به تخيّل صحّت انجام گرفته ، اثرى قائل شده « 2 » و بر اساس آن ، رعايت عدّه را لازم\r\n\r\n\r\n","description":"","footnote":"\r\n( 1 ) كافى - ج 5 - ص 407 - باب المدالسة فى النكاح - ح 11\r\n( 2 ) لذا ابن جنيد قائل است اگر با دو معقوده دخول صورت گرفته باشد ، زوج مختار است حتى دومى را اختيار كند و طبعاً معقوده اول محكوم به بطلان خواهد بود .\r\n","page_name":" 3086 ","page_number":215},
  {"content":"\r\n\r\nفرموده باشد . لذا از نظر حكم ، ملازمه‌اى بين دو صورت نيست ، و هر دسته از روايات ، متعرض يكى از دو صورت مىباشد . و به هر حال ، روايات بريد و زراره بدون معارض بوده ، و تمسك به آنها در موارد خودشان بىمانع است ، و وجهى براى حمل آنها بر كراهت ديده نمىشود .\r\n\r\n5 ) كلام مشترك مرحوم آقاى خويى و مرحوم آقاى حكيم در مورد بيگانه بودن روايات بريد و زراره از محل بحث :\r\nمرحوم آقاى حكيم پس از اشاره به مسأله اعراض اصحاب ، مشتركاً با مرحوم آقاى خويى ، علّت فتوى ندادن مرحوم سيد را بيگانه بودن روايات بريد و زراره از مسأله مورد بحث دانسته‌اند . زيرا موضوع اين دو روايت ، وطى است در حالى كه موضوع مسأله مورد بحث ما تزويج مىباشد . « 1 »\r\n\r\n6 ) نظر استاد ( مد ظله ) :\r\nهمانطور كه اين دو بزرگوار فرموده‌اند ، اين دو روايت مبيّن حكم ما نحن فيه نبوده ، و از محل بحث خارج است . البته بعضى خواسته‌اند با استفاده از تسلّم بر يك كبراى كلّى ، حكم مسأله مورد بحث را از اين دو روايت اخذ نمايند ، بدين صورت كه : اين مسأله مورد تسلّم فقها است كه در هر مورد كه براى شوهر ، بقاءً مباشرت با زوجه‌اش جايز نباشد ، حدوثاً نيز عقد وى جايز نخواهد بود ، لذا مىتوان با استفادهء حكمِ عدم جواز مباشرت از اين دو روايت ، حكم عدم جواز تزويج را نيز نتيجه‌گيرى كرد .\r\nاما اين استدلال نيز تمام نيست . زيرا همانطور كه سابقاً عرض كرده‌ايم ، چنانچه حرمت مباشرت ، الى الابد باشد ، عرفاً مىتوان به مفاد اين كبرى ملتزم شد ، ليكن اگر حرمت ، موقّت باشد - كما اينكه مباشرت مرد با زوجه‌اش در ايام حيض موقّتاً جايز\r\n\r\n\r\n","description":"","footnote":"\r\n( 1 ) مبانى - كتاب النكاح - ج 1 - ص 441 و مستمسك - ج 14 - ص 626\r\n","page_name":" 3087 ","page_number":216},
  {"content":"\r\n\r\nنيست ، و اين عدم جواز ، هيچ ملازمه‌اى با عدم جوازِ احداث زوجيّت ندارد و عقد وى حدوثاً بىمانع است - كبراى مذكور بر آن صادق نخواهد بود . بنابراين نمىتوان با استفاده از اين دو روايت قائل به تحريم تزويج شد . ليكن با توجه به اينكه بسيارى از فقها به آن فتوى داده‌اند ، احتياط استحبابى مرحوم سيد از نظر ما نيز مقبول مىباشد .\r\n\r\nج ) بررسى حكم جمع بين دو بانوى فاطمى :\r\nمتن عروه : مسأله 50 : الاقوى جواز الجمع بين فاطميتين على كراهة . . .\r\nدر يك روايت وارد شده كه جمع بين فاطميتين بر حضرت زهرا « عليها السلام » عرضه مىگردد و آن حضرت از اين امر اذيّت مىشوند لذا جمع بين دو بانوى فاطمى جايز نيست .\r\nمتن روايت : محمد بن الحسن باسناده عن على بن الحسن عن السندى بن الربيع عن محمد بن ابى عمير عن رجل من اصحابنا قال : سمعته يقول : لا يحلّ لأحدٍ أن يجمع بين ثنتين من ولد فاطمة « عليها السلام » ، انّ ذلك يبلغها فيشقّ عليها ، قلت : يبلغها ؟ قال : إي و الله . « 1 »\r\nدر اينجا چند مسأله مورد بحث است :\r\n1 - آيا لا يحلّ يك حكم تنزيهى است يا دلالت بر تحريم دارد ؟\r\n2 - در صورت دلالت بر حرمت ، آيا بر بطلان هم دلالت دارد يا نه ؟ كه مرحوم سيد و نيز مرحوم آقاى خويى قائل به عدم دلالت بر بطلان هستند .\r\n3 - آيا اين حكم اختصاص به كسانى دارد كه از طريق پدر به حضرت زهرا « عليها السلام » منتسب هستند يا اينكه شامل اولاد دخترى نيز مىشود ؟\r\nادامه بحث را به جلسه آينده وامىگذاريم .\r\n« * و السلام * »\r\n\r\n\r\n","description":"","footnote":"\r\n( 1 ) وسائل 20 : 26205 ژ 503 / 6 ، باب 40 از ابواب ما يحرم بالمصاهرة و نحوها - ح 1\r\n","page_name":" 3088 ","page_number":217},
  {"content":"\r\n\r\n\r\n9 / 3 / 1380 چهارشنبه درس شمارهء ( 331 ) كتاب النكاح / سال سوم\r\n\r\nخلاصهء درس قبل و اين جلسه :\r\nدر اين جلسه به بررسى مسأله 50 يعنى حكم جمع بين فاطميتين مىپردازيم در اين زمينه روايتى نقل شده كه سند آن را در تهذيب مورد بحث قرار داده ، با تذكر اشتباه نجاشى درباره سندى بن الربيع ، در صحت اين سند مناقشه مىكنيم ، در ادامه صحت سند علل را اثبات كرده ، وثاقت و صحت مذهب ابان بن عثمان و محمد بن على ماجيلويه را ثابت مىكنيم .\r\nدر ادامه خواهيم گفت كه اين مسأله نخستين بار توسط گروهى از اخباريان در قرن يازدهم مطرح شده است و نسبت قول به تحريم بين فاطميتين از جهت وضعى صحيح است و همين امر ناراحتى حضرت زهرا « عليها السلام » را به همراه دارد .\r\nبررسى دلالت روايت بحث بعدى اين جلسه است . نكته مهم در انكار دلالت روايت بر تحريم ، تعليل روايت نيست ، بلكه اين قرينه خارجى كه در مسائل مورد ابتلاء اگر حكم شرعى تحريم باشد در روايات بسيار مطرح شده و فتاواى لااقل جمعى از قدماء بر طبق آن خواهد بود و قطعاً مسأله جمع بين فاطميتين چنين نيست پس نمىتوان روايت را دالّ بر تحريم دانست .\r\nدر خاتمه جلسه متذكر مىشويم كه بر فرض قول به تحريم ، اين امر اختصاص به زنانى دارد كه از جانب پدر به حضرت زهرا انتساب مىيابند .\r\n* * *\r\n\r\n","description":"","footnote":"","page_name":" 3089 ","page_number":218},
  {"content":"\r\n\r\n\r\nالف ) طرح مسأله : [ الاقوى جواز الجمع بين فاطميتين على كراهة 
  ]\r\n\r\n1 ) متن عروه :\r\n« مسأله 50 الاقوى جواز الجمع بين فاطميتين على كراهة ، و ذهب جماعة من الاخباريّه الى الحرمة و البطلان بالنسبة الى الثانية ، و منهم من قال بالحرمة دون البطلان فالاحوط الترك .\r\nو لو جمع بينهما فالاحوط طلاق الثانية او طلاق الأولى و تجديد العقد على الثانية بعد خروج الأولى عن العدّة و ان كان الاظهر على القول بالحرمة عدم البطلان لانّها تكليفيه فلا تدلّ على الفساد . ثمّ الظاهر عدم الفرق فى الحرمة أو الكراهة بين كون الجامع بينهما فاطمياً او لا ، كما انّ الظاهر اختصاص الكراهة او الحرمة به من كانت فاطمية من طرف الأبوين او الأب فلا تجرى فى المنتسب اليها ( صلوات اللَّه عليها ) من طرف الامّ خصوصاً اذا كان انتسابها اليها باحدى الجدّات العاليات ، و كيف كان فالأقوى عدم الحرمة و ان كان النصّ الوارد فى المنع صحيحاً على ما رواه الصدوق فى العلل باسناده عن حمّاد « قال : سمعت أبا عبد الله « عليه السلام » يقول : لا يحلّ لأحدٍ ان يجمع بين اثنتين من ولد فاطمة « عليها السلام » انّ ذلك يبلغها فيشقّ عليها . قلت يبلغها ؟\r\nقال « عليه السلام » اى و اللَّه » و ذلك لاعراض المشهور عنه مع انّ تعليله ظاهرٌ فى الكراهه اذا لا تسلّم انّ مطلق كون ذلك شاقاً عليها ايذاءً لها حتى يدخل فى قوله « صلى الله عليه و آله » : من آذاها فقد آذانى . »\r\n\r\n2 ) توضيح نظر سيد « رحمه الله » :\r\nمرحوم سيد در اين مسأله جمع بين فاطميتين كراهت را اختيار مىكنند و مىفرمايند هر چند روايتى كه نهى كرده صحيحه است اما مشهور از آن اعراض كرده‌اند و به علاوه از تعليل روايت هم كراهت استفاده مىشود .\r\nالبته اين دو دليلى كه ايشان مطرح كرده در عرض هم نيستند بلكه در طول هم هستند يعنى اگر كسى ظهور روايت در كراهت را قبول كند ديگر نمىتواند به اعراض مشهور تمسك كند ، لذا توجيه كلام سيد اين است كه بگوييم روايت ظاهر در كراهت است و لو سلّم كه ظهور در حرمت دارد به سبب اعراض مشهور از حجيّت ساقط مىشود .\r\n\r\n","description":"","footnote":"","page_name":" 3090 ","page_number":219},
  {"content":"\r\n\r\n\r\nب ) بررسى سند روايت :\r\n\r\n1 ) لزوم بررسى سندى :\r\nنزاع بر سر دلالت روايت بر حرمت يا كراهت متوقف بر اين است كه سند روايت اشكالى نداشته باشد و الّا سند روايت اشكال داشته باشد نه حرمت و نه كراهت قابل اثبات نخواهد بود ، چون مبناى تسامح در ادلهء سنن حد اكثر استحباب ترك را اثبات مىكند ، و اثبات استحباب ترك مستلزم اثبات كراهت به اين معنى كه شىء حزازتى داشته باشد كه مانع قبول خيلى از اعمال شود ، نيست و اگر مبناى تسامح در ادلهء سنن را منكر شديم به طريق اولى كراهت ثابت نمىشود . اينك به بررسى سند روايت مىپردازيم .\r\n\r\n2 ) بررسى سند تهذيب و تقريب اعتبار آن :\r\nاين روايت هم در تهذيب و هم در علل نقل شده است . سند آن در تهذيب چنين است : على بن الحسن عن السّندى بن ربيع عن محمد بن ابى عمير عن رجلٍ من اصحابنا قال :\r\nسمعت أبا عبد الله « عليه السلام » بنابر سند مذكور در نگاه اول مىتوان روايت را موثّقه دانست به لحاظ اينكه على بن الحسن كه در سند واقع شده ، على بن الحسن بن فضّال است كه فطحى مذهب است هر چند در وثاقت او هيچ تأملى نيست . از ناحيهء ارسال روايت هم اشكالى وجود ندارد چون مرسلات ابن ابى عمير را معتبر مىدانيم به اين معنى كه حكم به وثاقت و امامى بودن مروىّ عنه مىكنيم . در مورد سندى بن ربيع هم اشكالى نيست چون نجاشى تعبير مىكند كه كتاب سندى بين ربيع را صفوان و غير او روايت كرده است و اين صفوان بر قرينهء طريقى كه نجاشى ذكر كرده « 1 » صفوان بن يحيى است و صفوان بن يحيى هم جزء كسانى است كه لا يروون\r\n\r\n\r\n","description":"","footnote":"\r\n( 1 ) رجال نجاشى 187 / 496 « محمد بن عبد الجبّار و على بن اسماعيل [ بن عيسى 
  ] عن صفوان عن السندى بكتابه » محمد بن عبد الجبار و على بن اسماعيل دو راوى عمده صفوان بن يحيى مىباشند .\r\n","page_name":" 3091 ","page_number":220},
  {"content":"\r\n\r\nو لا يرسلون الّا عن ثقه . لذا وثاقت و امامى بودن سندى بن ربيع هم ثابت مىشود .\r\n\r\n3 ) مناقشه در صحت طريق تهذيب و تذكر اشتباه نجاشى :\r\nاما نگاه دقيق‌تر اقتضا مىكند كه نتوانيم به اين سند اعتماد كنيم . بر خلاف آنجه مشتهر شده و افراد مبتدى تصوير مىكنند ، نجاشى اشتباهات زيادى در مسائل رجالى دارد ، در عين حال كه كتاب رجال او بهترين كتاب رجالى موجود است . يكى از اشتباهات او همين‌جاست ، چون سندى بن ربيع در طبقه‌اى نيست كه صفوان از او روايت كند . سندى بن ربيع روايات خود را گاه از كسانى اخذ كرده كه يك يا دو طبقه از صفوان متأخرند « 1 » ، لذا چنين كسى نمىتواند جزء مشايخ صفوان باشد . در ضمن ، صفوان معاصر با ابن ابى عمير است و بلكه اندكى تقدم دارد ، لذا بسيار مستبعد است كه از كسى ( سندى بن ربيع ) روايت كند كه او در اين روايت از ابن ابى عمير نقل مىكند . شاهد ديگر اين است كه صفوان مقدارى بر بزنطى تقدم دارد و حتى از كسانى روايت مىكند كه در زمان حيات آنها هنوز بزنطى متولد نشده بود . از طرف ديگر ، يكى از كسانى كه سندى بن ربيع از آنها روايت مىكند پسر بزنطى است . لذا انسان مطمئن مىشود كه صفوان نمىتواند از سندى بن ربيع روايت كرده باشد و آنچه نجاشى گفته اشتباهى است كه براى او رخ داده است . در واقع ، آنكه كتاب سندى بن ربيع را روايت كرده ، صفّار است نه صفوان و نقل صفار از سندى بن ربيع موارد ديگرى نيز دارد . به علاوه روات ديگرى كه از سندى بن ربيع روايت كرده‌اند ، مثل على بن حسن بن فضّال و محمد بن احمد بن يحيى ، اينها با صفّار هم طبقه هستند . لذا صحيح همان است كه شيخ طوسى « رحمه الله » نوشته كه كتاب سندى بن ربيع را صفّار روايت كرده است . « 2 » و نجاشى به اشتباه طريق خود به كتب و\r\n\r\n\r\n","description":"","footnote":"\r\n( 1 ) ( توضيح بيشتر ) همچون أبو عبد الله محمد بن خالد برقى ( تهذيب 4 : 114 ، 6 : 144 ) و على بن احمد بن محمد بن ابى نصر بزنطى پسر بزنطى معروف ( تهذيب 3 : 329 / 1031 ، 10 : 51 / 191 )\r\n( 2 ) فهرست شيخ طوسى 229 / 343\r\n","page_name":" 3092 ","page_number":221},
  {"content":"\r\n\r\nروايات صفوان را جايگزين طريق خود به صفار كرده است . « 1 » و بنابراين چون دليلى بر وثاقت مشايخ صفار نداريم ، لذا اين روايت با اين سند قابل اعتماد نيست .\r\n\r\n4 ) بررسى سند روايت در علل ( بررسى حال ابان بن عثمان و محمد بن على ماجيلويه ) :\r\nآقايان به روايت علل تمسك كرده‌اند . سند روايت در علل بدين گونه است :\r\nمحمد بن على ماجيلويه عن محمد بن يحيى عن احمد بن محمد عن أبيه عن ابى ابى عمير عن ابان بن عثمان عن حمّاد قال : سمعت أبا عبد الله « عليه السلام » » غير از ابان بن عثمان و محمد بن على ماجيلويه بقيه سند بىترديد از اجلّاء ثقات مىباشند در اين سند از ناحيهء ابان بن عثمان نيز اشكالى نيست و اينكه بعضى نسبت فطحى بودن يا ناووسى بودن به او داده‌اند تمام نيست . شايد وجه اينكه نسبت ناووسى بودن به او داده‌اند مطلبى است كه از فخر رازى نقل گرديده كه اصطلاح ناووسى گاهى در مورد كسى استعمال مىشود كه معتقد به بعضى اعتقادات ولايتى مثل علم غيب امام يا افضل بودن او باشد ؛ اعتقادى كه در زمان ائمه ، نامتعارف و غلوّ به حساب مىآمده است ، چون خود فرقهء ناووسيه كه حضرت صادق « عليه السلام » را امام آخر و امام غيب و حىّ\r\n\r\n\r\n","description":"","footnote":"\r\n( 1 ) ( توضيح بيشتر ) يكى از روشهايى كه در نزد قدماء معمول بوده تلفيق دو سند و ايجاد سند ديگر بوده است ، مثلًا شيخ صدوق روايتى را كه با نام « احمد بن محمد » آغاز مىشده از كافى برگرفته و چون مراد از وى را احمد بن محمد بن عيسى دانسته طريق خود را به احمد بن محمد بن عيسى بر سر اين سند قرار مىدهد ، اين گونه تلفيق سند كه مبتنى بر نوعى تبديل در اسناد بوده روش شايعى در نزد شيخ كلينى ، شيخ صدوق ، أبو العباس نجاشى ، شيخ طوسى بوده ، حال اگر در تعيين مراد از احمد بن محمد ( در مثال فوق ) اشتباه رخ دهد يا اساساً احمد بن محمد مصحّف محمد بن احمد باشد ، قهراً دو سند غير مرتبط به هم متصل شده‌اند ( ر . ك . علل 2 : 389 / 1 ( كافى 4 : 169 / 2 ، احمد بن محمد در كافى احمد بن محمد عاصمى است ولى صدوق وى را احمد بن محمد بن عيسى پنداشته و طريق خود را به او جايگزين كرده است . در بحث ما نمونه‌اى از اين امر رخ داده ، ظاهراً نجاشى در جايى ديده است كه صفوان از سندى بن الربيع كتاب او را روايت مىكند كه در واقع صفوان مصحّف صفار بوده است و نجاشى متوجه نشده ، طريق عام خود را كه تمام مرويات صفوان ( بن يحيى ) را شامل مىگردد بر سر اين سند قرار داده ، لذا سند تلفيقى فوق پديد آمده است كه كاملًا عجيب مىنمايد .\r\nشناخت اسناد تلفيقى و روش تعويض اسناد در بحثهاى رجالى اهميت فوق العاده‌اى دارد كه توضيح آن در اينجا نمىگنجد .\r\n","page_name":" 3093 ","page_number":222},
  {"content":"\r\n\r\nمىدانستند به يك معنى غالى بوده‌اند و عقيده‌اى بيش از عقيده متعارف آن زمان نسبت به امام صادق « عليه السلام » داشته‌اند . لذا ناووسى بودن ابان به معنايى كه از فخر رازى نقل شده ، نقطه ضعفى براى وى نيست و او عدل امامى است و همان اعتقاداتى را داشته كه ما در اين زمان داريم و آنها را غير متعارف نمىدانيم ، به هر حال ابان بن عثمان كه از اصحاب اجماع هم هست بىترديد عدل امام است .\r\nتنها شبهه‌اى كه در اين سند باقى مىماند ، از ناحيهء محمد بن على ماجيلويه است . آقاى خويى « رحمه الله » اشكال مىكنند كه اعتماد صدوق « رحمه الله » به اين شخص و اينكه او شيخ و استاد صدوق بوده دليل وثاقتش نيست چون مبناى قدماء اصالة العداله بوده يعنى در مورد افراد مشكوك ، بنا را بر عدالت مىگذاشته‌اند . همچنين شاهد مىآورند كه مرحوم صدوق حتى از نواصب روايت مىكند و گاهى خودش تصريح كرده كه « و لم أر انصب منه » لذا معلوم مىشود كه بناى وى مسامحه در احاديث بوده است . اما همانگونه كه مكرراً بيان كرده‌ايم قدماء ( به استثناى نادرى از آنها كه با جمله « يروى عن الضعفاء و يعتمد المراسيل » در ترجمه احوالشان مشخص شده‌اند ) قائل به اصالة العدالة نبوده‌اند . شيخ صدوق و استادش ابن وليد و امثال آنها نه تنها اهل مسامحه نبوده‌اند بلكه در احاديث سختگيرى مىكرده‌اند . اينها حتى متن‌شناسى مىكرده‌اند و نقل رواياتى را كه مثلًا مخالف اصول مذهب باشد ، جايز نمىدانسته‌اند . شواهدى هم آقاى خويى مطرح كرده تمام نيستند . اگر مرحوم صدوق در جايى به روايت كسى كه انصب نواصب است تمسك كرده ، تمسك به جايى بوده است . مثلًا اگر شخص ناصبى ، فضيلتى را در مورد اهل بيت « عليهم السلام » نقل كند ، اعتبار اين نقل حتى بيشتر از اعتبار روايتى است كه شخص بسيار عادل نقل مىكند ، نه از باب اعتبار ذاتى شخص ناصبى ، بلكه از باب قرينه بسيار قوى كه بر صدق روايتش وجود دارد ، چون با وجود اينكه ناصبى ، داعى بر نقل فضايل اهل بيت ندارد ، اما همين كه فضيلتى نقل كرد اطمينان بسيار قوى بر صحت روايتش\r\n\r\n","description":"","footnote":"","page_name":" 3094 ","page_number":223},
  {"content":"\r\n\r\nحاصل مىشود . مرحوم صدوق هم اگر گاهى از نواصب روايت كرده ، در موارد خاصى از اين قبيل بوده « 1 » ( الفضل ما شهدت به الاعداء ) ، نه اينكه احكام الهى را از نواصب اخذ كند .\r\nبنابراين ، صحّت روايات محمد بن على ماجيلويه جاى ترديد نيست ، بويژه با توجه به اين كه وى از مشايخ عمده صدوق بوده و در طريق وى به كتب و روايات بسيارى از راويان واقع است ، مهمترين استاد صدوق ، پدرش و پس از وى ابن وليد بوده و از اين دو كه بگذريم نوبت به امثال محمد بن على ماجيلويه مىرسد ، پس در وثاقت وى ترديد نيست .\r\n\r\nج ) مرورى بر تاريخچه مسأله :\r\n\r\n1 ) قائلان به تحريم جمع بين فاطميتين يا متوقفين در مسأله :\r\nبا مراجعه به تاريخچه مسأله معلوم مىشود كه اين مسأله در كتب سابقين اصلًا معنون نبوده و از قرن يازدهم توسط اخباريين مطرح شده و طى اين قرن و قرن دوازدهم به طور جدى دنبال شده است .\r\nاولين كسى كه طرح اين مسأله از او نقل گرديده و قائل به حرمت جمع بين فاطميتين شده شيخ جعفر بن كمال الدين بحرانى از مشايخ سيد نعمة الله جزايرى و ظاهراً از مشايخ سيد على خان مدنى است كه در سال 1014 قمرى متولد شده و در سال 1088 يا 1091 وفات يافته است .\r\n\r\n\r\n","description":"","footnote":"\r\n( 1 ) ( توضيح بيشتر ) شيخ صدوق از أبو نصر احمد بن الحسين الضبى حديثى نقل كرده مىگويد : و ما لقيت انصب منه و بلغ من نصبه انّه كان يقول اللهم صل على محمد فرداً و يمتنع من الصلاة على آله ( عيون 2 : 279 / 31 ) روايت مذكور روايتى است در كرامتى از قبر حضرت امام رضا « عليه السلام » ، همچنين صدوق در علل 1 : 134 / 1 و معانى الاخبار 56 / 4 در معانى اسماء خمسه طاهره « عليهم السلام » و وجه تسميه ايشان از أبو نصر احمد بن الحسين بن احمد بن عبيد النيسابورى ) المروانى ( كه ظاهراً با الضبى متحد است ) نقل كرده مىگويد : و ما لقيت [ احداً 
  ] انصب منه ، شيخ صدوق در ذيل سندى از عيون ( 1 : 204 ) كه در آن على بن محمد بن الجهم واقع است و در فضائل اهل بيت مىباشد آورده : هذا الحديث غريب من طريق على بن محمد الجهم مع نصبه و بغضه و عداوته لاهل البيت « عليهم السلام »\r\n","page_name":" 3095 ","page_number":224},
  {"content":"\r\n\r\nشخص ديگرى كه صاحب حدائق « رحمه الله » قول به حرمت را به او نسبت داده ، شيخ حرّ عاملى است كه متولد 1033 و متوفاى 1104 مىباشد . البته در اين نسخهء وسائل كه در اختيار ماست از عنوانى كه شيخ حرّ اخذ كرده ، استفاده مىشود كه ايشان نمىخواهد حكم به حرمت بكند چون عنوان باب را « حكم الجمع بين الفاطميتين » قرار داده نه « حرمة الجمع بين الفاطميتين » و قاعدهء ايشان اين است كه مختاراتش را در عناوين اخذ مىكند . پس شيخ حرّ قائل به عدم حرمت بوده و يا در حكم مسأله ترديد داشته است . از اين گذشته ، سيد عبد الله جزايرى مفصلًا بحث كرده كه شيخ حرّ در وسائل الشيعة به سبب اشكالى كه در دلالت روايت داشته ، كراهت را اختيار كرده است . صاحب حدائق به سيد عبد الله جزايرى اشكال مىكند كه در وسائل چنين چيزى نيست كه قائل به كراهت شده باشد و شايد سهوى براى سيد عبد الله جزائرى واقع شده و مثلًا حاشيه‌اى را با متن وسائل اشتباه گرفته و يا اينكه نسّاخ اشتباه كرده‌اند و در نسخه‌اى كه در دست سيد عبد الله بوده ، حاشيه را در متن داخل كرده‌اند . لذا صاحب حدائق قول به حرمت را به شيخ حرّ نسبت مىدهد . اما به نظر مىرسد اشكال صاحب حدائق وارد نباشد چون شيخ حرّ سه نوبت وسائل را نوشته و گاهى خودش حاشيه بر وسائل زده ، لذا صاحب حدائق در صورتى مىتواند ادعا كند كه شيخ حر قائل به كراهت نشده كه تمام اين نسخه‌ها را ديده باشد و آنگاه مىتواند بگويد كه سيد عبد الله اشتباه كرده است . على اىّ تقدير ، نسبتى كه صاحب حدائق به شيخ حرّ داده كه ايشان قائل به تحريم است ، ثابت نيست .\r\nيكى ديگر از اخباريين كه متمايل به تحريم شده ، يكى از اساتيد شيخ سليمان بحرانى است . شيخ سليمان متولد 1075 و متوفاى 1121 مىباشد كه قهراً استاد وى در اواخر قرن يازدهم و معاصر شيخ حرّ بوده است ، چون شيخ حرّ هم در طبقه مشايخ شيخ سليمان بوده است . شيخ سليمان مىگويد بعض مشايخ ما به تحريم\r\n\r\n","description":"","footnote":"","page_name":" 3096 ","page_number":225},
  {"content":"\r\n\r\nميل پيدا كرده‌اند . خود شيخ سليمان بحرانى در مسأله توقف كرده و قائل به احتياط شده است . البته بعضى گفته‌اند عبارت شيخ سليمان مختلف نقل شده ولى به نظر ما ايشان توقف و احتياط كرده است .\r\nشيخ عبد الله صالح سماهيجى شاگرد شيخ سليمان بحرانى و از افراد بسيار متعصّب و سرسخت در اخباريت بوده است . او هم در اين مسأله توقف و احتياط كرده است .\r\nيكى ديگر از اخباريين كه مايل شده به تحريم ، شخصى به نام شيخ محمد جعفر بن محمد طاهر كرمانى اصفهانى خراسانى و معروف به كرباسى است كه ولادتش در سال 1080 و وفاتش در سال 1175 بوده و حاشيه‌اى هم بر كفايه مرحوم سبزوارى دارد . وى صوفى مآب بوده و آراء شاذّى دارد .\r\nيكى ديگر از اشخاصى كه قائل به تحريم شده ، سيد عبد الله جزائرى است كه ولادتش ظاهراً در سال 1107 و وفاتش در سال 1173 بوده است .\r\nيكى ديگر از قائلين به حرمت ، صاحب حدائق است . وى علاوه بر بحث مفصل در حدائق رساله‌اى هم در حرمت جمع بين فاطميتين نوشته است كه صاحب جواهر از آن رساله نقل مىكند . صاحب حدائق مىگويد : من اين رساله را به بعضى از معاصرين دادم و او هم نظر مرا قبول كرد . لذا اين شخص معاصر صاحب حدائق كه نمىدانيم كيست ، او هم جزء قائلين به حرمت است . خلاصه اينكه اين مسأله قبل از قرن يازدهم اصلًا معنون نبوده و توسط همين عده از اخباريها شرح و بسط يافته است .\r\n\r\n2 ) نسبت قول به تحريم به شيخ صدوق :\r\nالبته صاحب حدائق براى تثبيت مطلب ادعا مىكند كه شيخ صدوق متوفاى 381 هم قائل به حرمت است چون روايت را در علل نقل كرده و به آن اشكال نكرده با اينكه دأب صدوق در تمام كتابهايش اين است كه وقتى روايتى را نقل مىكند اگر\r\n\r\n","description":"","footnote":"","page_name":" 3097 ","page_number":226},
  {"content":"\r\n\r\nبر خلاف فتوايش باشد نقدش را همراهش ذكر مىكند و هر جا كه حاشيه نزند معنايش اين است كه بر طبق آن فتوى مىدهد . بعد مواردى را از علل و عيون و فقيه ذكر مىكند كه در آنها صدوق بر روايات تعليقه زده تا نشان دهد رويه مرحوم صدوق اين گونه بوده است .\r\n\r\n3 ) ادامه كلام صاحب حدائق :\r\nايشان اين نكته را هم مطرح مىكند كه اگر مسأله‌اى در دوره‌هاى قبل اجماعى باشد اشكالى ندارد كه فقهاى طبقه بعد مخالفت كنند ، چه رسد به مسائلى كه در دوره‌هاى قبل مسكوت بوده و اصلًا مطرح نشده است . لذا حتى اگر مرحوم صدوق قائل به تحريم نباشد مضرّ نخواهد بود و ما مىتوانيم صرفاً بر اساس روايت فتوى بدهيم .\r\nصاحب حدائق در مقام بيان نظر خود مىفرمايد : يك وقتى اين قضيهء جمع بين فاطميتين واقع شده بود . سليمان بن على بحرانى موسوم به محقق بحرانى فرموده بود يكى را طلاق بدهد . بعضى ديگر از اخباريين هم همين را گفته بودند . امر به طلاق يكى از دو زن معنايش اين است كه اينها جمع بين فاطميتين را تكليفاً حرام مىدانسته‌اند اما وضعاً هر دو عقد را صحيح مىدانسته‌اند . اما خود صاحب حدائق مىگويد : حق اين است كه اين مسأله مثل مسأله جمع بين الاختين است يعنى بايد حكم به بطلان عقد دوم بكنيم و نياز به طلاق ندارد . « 1 »\r\n\r\nد ) نظر استاد ( مد ظله ) در مسأله : در اينجا چند جهت وجود دارد كه بايد روشن شود .\r\n\r\n1 ) حكم وضعى در مسأله :\r\n\r\n\r\n","description":"","footnote":"\r\n( 1 ) صاحب حدائق 5 / 16 صفحه در حدائق راجع به اين مسأله بحث كرده و شرح و تفصيل داده كه حاوى اطلاعات زيادى است ( ج 23 : 542 - 559 )\r\n","page_name":" 3098 ","page_number":227},
  {"content":"\r\n\r\nظاهراً غير از صاحب حدائق هيچ‌كس قائل به بطلان عقد دوم نشده است .\r\nمرحوم سيد هم در عروه مىفرمايد : حتى اگر قائل به حرمت شويم ، عقد دوم را باطل نمىدانيم و حق با ايشان است . وجه اين مطلب همانگونه كه آقاى خويى فرموده اين است كه اگر بنا بر بطلان عقد باشد ، ديگر معنا ندارد كه امام « عليه السلام » بفرمايد جمع بين فاطميتين حضرت فاطمه « عليها السلام » را به مشقت و ناراحتى مىاندازد .\r\nچون فرض اين است كه عقد دوم اثرى ندارد ، لذا مشكلى پيش نمىآيد تا حضرت ناراحت شود . پس نفس اين تعبير كه حضرت به مشقت مىافتد كاشف از اين است كه هر دو عقد صحيح است و انواع مشكلات و دعوا و مرافعه‌هايى كه ممكن است پيش بيايد باعث ناراحتى حضرت مىشود .\r\n\r\n2 ) شيخ صدوق « رحمه الله » و قول به حرمت :\r\nاينكه صاحب حدائق به شيخ صدوق نسبت داده كه قائل به حرمت است ، نسبت درستى نيست . اولًا به لحاظ كبروى نمىتوانيم بگوييم هر جا صدوق حاشيه نزده معنايش اين است كه بر طبق روايت فتوى مىدهد . بين قبول روايت و ردّ روايت يك حدّ وسطى وجود دارد كه صاحب حدائق به آن توجه نكرده است . ما اين مقدار را مىتوانيم قبول كنيم كه اگر روايتى از نظر صدوق « رحمه الله » ، باطل و غير قابل اسناد به معصوم باشد ، ايشان حاشيه مىزند ، لذا از حاشيه نزدن مىتوانيم بفهميم كه حكم به بطلان روايت نمىكند اما اينكه حكم به صحت هم مىكند و بر طبق آن فتوى مىدهد ، اين قابل اثبات نيست . چه بسا مواردى كه براى ايشان مشكوك بوده ، نه اعتقاد به بطلان آنها داشته و نه اعتقاد به صحت آنها و در عين حال ، آنها را نقل مىكند . مثلًا چطور مىتوانيم بگوييم تمام عللى را كه صدوق در علل ذكر كرده معتقد به صحت آنها بوده است . البته در عيون « 1 » گاهى تعبير مىكند اين روايت را\r\n\r\n\r\n","description":"","footnote":"\r\n( 1 ) عيون ، ح 2 ، باب 30 ، ح 45 در ذيل روايتى كه در آن محمد بن عبد الله مسمعى واقع است : كان شيخنا محمد بن الحسن بن احمد بن الوليد « رضى الله عنه » سيئ الرأى فى محمد بن عبد الله المسمعى - راوى هذا الحديث -\r\n","page_name":" 3099 ","page_number":228},
  {"content":"\r\n\r\nاستادم ابن وليد ردّ نكرده و لذا من آن را نقل مىكنم و صاحب حدائق از اين مطلب نتيجه مىگيرد كه صدوق در همه كتابهايش مقيد بوده فقط رواياتى را كه به آنها معتقد است نقل كند . در حالى كه كتاب عيون اخبار الرضا با توجه به عنوان آن « 1 » ، اختصاص به روايات صحاح داشته و نمىتوان مطلبى را كه صدوق در مورد خصوص اين كتاب گفه به كتابهاى ديگرش سرايت داد . بعلاوه ، آنچه از تعبير مذكور استفاده مىشود ، اين گفته كه رواياتى را كه ابن وليد رد كرده ، نقل نمىكند ، اما اين استفاده نمىشود كه هر آنچه او نقل كرده مورد قبول استادش يا خودش بوده است و هيچ شكى در صحت آنها نداشته است .\r\nثانياً : به لحاظ صغروى مىتوان به صاحب حدائق اشكال كرد ، يعنى به فرض اينكه قبول كنيم كبروياً هر چه صدوق نقل كرده و حاشيه نزده قبول داشته است ، از كجا بفهميم كه صدوق از خصوص روايت ما نحن فيه حرمت فهميده است ؟ شايد ايشان هم همانطور كه صاحب جواهر و سيد و ديگران فهميده‌اند ، از لحن روايت ، كراهت استفاده كرده است و مىتوان گفت اصلًا در آن دوره‌ها از اين تعبير ، حرمت استفاده نمىكرده‌اند ، لذا حاشيه نزدن ، با قول به كراهت هم مىسازد و نمىتواند قرينه باشد بر اينكه ايشان قائل به تحريم بوده است .\r\n\r\n3 ) بررسى دلالت روايت :\r\nدر اينجا چند مطلب وجود دارد كه بايد آنها را بررسى كنيم .\r\nمطلب اول اين است كه ببينيم آيا روايت فى نفسها دلالت بر حرمت دارد يا نه ؟\r\nمرحوم سيد مىفرمايد : در روايت تعليل آورده شده كه « انّ ذلك يبلغها فيشقّ عليها » و\r\n\r\n\r\n","description":"","footnote":"\r\nو انّما اخرجت هذا الخبر فى هذا الكتاب ، لانّه كان فى كتاب الرحمة و قد قرأته عليه فلم ينكره و رواه لى .\r\n( 1 ) ( توضيح بيشتر ) در لسان العرب در ماده عين آورده : عين كل شىء خياره نظير اين مطلب در ساير كتب لغوى همچون صحاح و قاموس هم آمده است ، و خيار در باب احاديث به تناسب حكم و موضوع به معناى احاديث صحاح و معتبره خواهد بود .\r\n","page_name":" 3100 ","page_number":229},
  {"content":"\r\n\r\nمشقت داشتن غير از ايذاء است ، لذا داخل در عموم « من آذاها فقد آذانى » نمىشود و به اين لحاظ ، حرمت استفاده نمىشود ، آقاى حكيم هم مفصّل بحث مىكند كه مشقت داشتن چه بسا موجب طيب نفس و انبساط روحى شخص است مثلًا شخصى كه از ميهمان با طيب نفس پذيرايى مىكند و در عين حال ، در زحمت و مشقت مىافتد يا كسى كه با وجود سختى و فشار جنگ با شور و اشتياق در جهاد شركت مىكند . لذا تعبير مشقت را نمىتوان دالّ بر حرمت دانست و همين تعبير قرينه مىشود كه كلمهء « لا يحلّ » را بر شدّت كراهت حمل كنيم . البته شواهدى كه ايشان مطرح كرده قابل مناقشه است . درست است كه خيلى از اوقات ، انسان به خاطر يك هدف مهمتر كه انبساط روحى در پى دارد - مثلًا براى تحصيل ثواب - جسم خود را به تعب و زحمت مىاندازد ، اما اين فرق دارد با ما نحن فيه كه حضرت فاطمه « عليها السلام » به لحاظ روحى در مشقت مىافتند و در مقابلش چيزى نيست كه اين ناراحتى را جبران نمايد . لذا مطلبى كه آقاى حكيم فرموده در اينجا اصلًا مصداق ندارد نمىتوانيم بگوييم حضرت از اينكه اولادشان دچار دعوا و مرافعه شوند انبساط و لذّت روحى پيدا مىكنند . اما در تأييد اصل مطلب مىتوان اين بيان را اضافه كرد كه اگر در مقام تعليل يك حكم ، علّتى ذكر كنند كه جامع بين حرمت و كراهت باشد يعنى يك قسم تحريمى و يك قسم تنزيهى داشته باشد ، اين نشانهء آن است كه قسم مكروه مراد است . مثلًا اگر گفتند فلان كار را نكنيد چون كار خوبى نيست از اين تعبير كراهت استفاده مىشود ، هر چند كار خوب نبودن اعم از حرمت و كراهت است ، زيرا اگر قسم حرام ، مورد نظر باشد بايد تعليلى آورده شود كه اختصاص به قسم حرام داشته باشد ، لذا روايت ما نحن فيه كه در آن تعليل به مشقت شده و مشقت يك قسم حرام و يك قسم مكروه دارد ، حمل بر حكم كراهتى مىشود .\r\nالبته يك بحث ديگرى در اينجا وجود دارد كه ممكن است كسى بگويد مشقت حتى اگر مشقت ايذائى باشد نمىتوانيم از روايت ، حرمت استفاده كنيم چون مثلًا\r\n\r\n","description":"","footnote":"","page_name":" 3101 ","page_number":230},
  {"content":"\r\n\r\nايذاء مؤمن مسلماً حرام است و در عين حال اگر كسى زنى داشته باشد و بخواهد بدون قصد ايذاء ، زن ديگرى بگيرد با اينكه زن اول اذيت مىشود ، هيچ‌كس نمىگويد اى ازدواج دوم حرام است . لذا اين نوع از ايذاءها را نمىتوان حرام دانست .\r\nو لكن نبايد فراموش كرد كه در ما نحن فيه نكته خاصى وجود دارد كه باعث مىشود نتوانيم آن را به ساير موارد ايذاء قياس كنيم و آن اينكه بعيد نيست با توجه به ادله‌اى كه در مورد ايذاء حضرت فاطمه « عليها السلام » وارد شده بتوانيم بگوييم امورى كه باعث ايذاء ايشان مىشود حرام است حتى اگر ايذاء ديگران در موارد مشابه حرام نباشد . مطلب دوم اين است كه بر فرض اينكه روايت دالّ بر حرمت باشد ما نمىتوانيم قائل به حرمت شويم چون با توجه به قاعدهء « لو كان لَبان » يك مطلبى كه محل ابتلاء عموم بوده و ازدواج با اولاد معصومين « عليهم السلام » رواج داشته و اشخاص افتخار مىكرده‌اند كه به خاندان پيامبر « صلى الله عليه و آله » منتسب شوند و تعدّد زوجات هم كه فى نفسه امر رايجى بوده ، اگر جمع بين فاطميتين حرام بود بايد مورد بحث قرار مىگرفت و روايات متعدد در مورد آن وارد مىشد . با اين همه ، مسأله جمع بين فاطميتين قرنها مطرح نشده تا اينكه در قرن يازدهم عده‌اى اين بحث را مطرح كرده‌اند و اين باعث خدشه در روايت مىشود ، حتى اگر هيچ اشكال سندى و دلالى نداشته باشد ( به تعبير آقايان در بحث اعراض مشهور : كلّما ازداد قوةً ازداد ضعفاً ) .\r\nمطلب سوم اين است كه خواه قائل به كراهت شويم يا حرمت ، بايد ببينيم مقصود از ولد فاطمه چيست ؟\r\nمرحوم سيد مىفرمايد : انتساب زنها به حضرت فاطمه « عليها السلام » بايد از طرف پدر يا پدر و مادر باشد ، نه از طرف مادر تنها چون بر قسم اخير فاطميّه صدق نمىكند ، همانطور كه در صدق عناوين ديگرى مثل حسينى يا حسنى ، پدر معيار است نه مادر ، مخصوصاً اگر يكى از جدّات با واسطه از اولاد فاطمه « عليها السلام » باشد .\r\n\r\n","description":"","footnote":"","page_name":" 3102 ","page_number":231},
  {"content":"\r\n\r\nآقاى حكيم « رحمه الله » و آقاى خويى « رحمه الله » ( و همينطور صاحب جواهر ) اينها اشكال مىكنند كه در روايت عنوان فاطمى اخذ نشده تا ما بگوييم بر كسى كه از طرف مادر به حضرت منتسب مىشود ، فاطمى صدق نمىكند ، بلكه تعبير ولد فاطمه در روايت وارد شده و در صدق اين تعبير فرقى نمىكند كه انتساب از طريق اناث يا ذكور باشد چون ولد فاطمه بر همه صدق مىكند . ولى به نظر مىرسد نتوانيم حكم را به اين عموميت بپذيريم . اگر بنا باشد ولد فاطمه را عام بگيريم لازم مىآيد اكثر موارد تعدّد ازدواج را از مصاديق جمع بين فاطميتين بدانيم چون در محيطهايى مثل مكه و مدينه و ساير اماكن مذهبى كمتر كسى پيدا مىشود كه در سلسلهء اجداد يا جدّات او كه مثلًا با چهل واسطه به زمان حياط حضرت زهرا « عليها السلام » مىرسند ، يكى از اولاد حضرت نباشد ، پس همين قرينه خارجى كفايت مىكند كه مراد از \" ولد فاطمه \" همان فاطمى گرفته شود هر چند ذاتاً ولد فاطمه اختصاص به منتسب به حضرت از طرف پدر نداشته باشد .\r\nنتيجه اين بحث اين است كه جمع بين فاطميتين مكروه است و بر فرض حرمت اختصاص به منتسب به آن حضرت از طرف پدر دارد و بطلان عقد را هم به دنبال ندارد .\r\n« * و السلام * »\r\n\r\n","description":"","footnote":"","page_name":" 3103 ","page_number":232},
  {"content":"\r\n\r\n\r\n24 / 6 / 1380 شنبه درس شمارهء ( 332 ) كتاب النكاح / سال چهارم\r\nبِسْمِ اللَّهِ الرَّحْمنِ الرَّحِيمِ\r\n\r\nفصل فى العقد و أحكامه\r\nمسئلة 1 : يشترط فى النكاح الصيغة بمعنى الايجاب و القبول اللفظيين فلا يكفى التراضى الباطنى و لا الايجاب و القبول الفعليين .\r\nبحث در اين است كه سبب انعقاد نكاح چيست ؟ آيا لفظ معتبر است يا نه ؟ و اگر معتبر است آن لفظ چيست ؟\r\n\r\n1 ) عدم كفايت تراضى باطنى :\r\nأصل اينكه تراضى باطنى كافى نيست و نكاح محتاج انشاء است از بديهيات است و اين مطلب اختصاص به نكاح ندارد . تراضى باطنى براى تحقق هيچ كدام از عقود كافى نيست . فرض كنيد مردى مىخواهد ازدواج كند ، فقط يك همسر واجد شرايط وجود دارد ، و با مهرى حاضر به ازدواج مىشود كه اين شخص تمكّن پرداخت آن را دارد زن هم به شرايط اين مرد راضى است آيا مجرّد تراضى طرفين كافى است براى اينكه اين دو ، زن و شوهر شوند ؟ ! اين خلاف ضرورت فقهى و قوانين عقلائى است . بنابراين در تحقق نكاح ، انشاء معتبر است .\r\nاكنون بحث در اين است كه آيا انشاء بايد لفظى باشد يا آن كه انشاء فعلى هم كافى است ؟ در باب بيع خيلى از متأخرين انشاء فعلى [ بيع معاطاتى 
  ] را كافى دانسته‌اند هر چند بين قدماء مسأله محلّ خلاف بوده است .\r\n* در تقريرات مرحوم حاج شيخ عبد لكريم حائرى قدس سرّه هست كه « بعضى من عاصرناه » گفته‌اند كه اگر كسى به قصد زوجيت وقاع كند زوجيت با آن محقق مىشود « 1 » معلوم مىشود در طبقهء مثلًا اساتيد ايشان كسى بوده كه ايشان عصر او را\r\n\r\n\r\n","description":"","footnote":"\r\n( 1 ) كتاب النكاح / تقريرات مرحوم آشتيانى ، ص 183 .\r\n","page_name":" 3104 ","page_number":233},
  {"content":"\r\n\r\nدرك كرده و آن شخص فتوا به اين مطلب داده است . براى اين مطلب نظائرى هست مانند انشاء فسخ با فعل ، مولايى كنيز خود را به هبهء جايزه به ديگرى بخشيده و اختيار فسخ دارد يا او را براى ديگرى تحليل يا تزويج كرده است اگر مولا قصد مباشرت با اين كنيز را دارد گاهى حراماً مىخواهد با او مباشرت كند يعنى با اينكه اين كنيز ، كنيز يا زن يا معلَّلهء ديگرى است مىخواهد با او مباشرت كند اين سفاح و زنا است .\r\nو گاهى به قصد اينكه كنيز را از تحليل يا ملكيت يا زوجيت ديگرى خارج كند با او مباشرت مىكند يعنى با اين فعل ، آن تحليل و تزويج و تمليك را فسخ و باطل مىكند آيا در باب عقد نكاح نيز مىتوان با فعل ، عقد نكاح را انجام داد .\r\n\r\n2 ) كلام مرحوم شيخ انصارى قدس سرّه در مقام :\r\nمرحوم شيخ انصارى در بحث اعتبار صيغه در نكاح مىگويند :\r\n« اجمع علماء الاسلام - كما صرح به غير واحد - على اعتبار اصل الصيغة فى عقد النكاح و ان الفروج لا تباح بالإباحة و لا بالمعاطاة و بذلك يمتاز النكاح عن السفاح ، لان فيه التراضى أيضاً غالباً « 1 » »\r\nظاهر بدوى فرمايش شيخ اين است كه فارق نكاح از سفاح در داشتن و نداشتن لفظ است اگر وطى با لفظى همراه باشد نكاح و الّا سفاح است ، و اگر ما در نكاح لفظ را لازم ندانيم فرقى بين نكاح و سفاح نمىماند چون وطى اى كه مقترن به لفظ نباشد همان سفاح است . اين ظاهر بدوى اشكال روشنى دارد و آن اين كه چنين نيست كه سفاح وطى بدون لفظ باشد بلكه بسيارى از افراد كه مرتكب فحشاء مىشوند قرار قبلى و مقاولهء لفظى دارند يعنى با لفظ تحليل بضع مىكنند و اين باعث نمىشود كه سفاح نبوده بلكه نكاح باشد .\r\n\r\n\r\n","description":"","footnote":"\r\n( 1 ) كتاب النكاح للشيخ الانصارى / 77 .\r\n","page_name":" 3105 ","page_number":234},
  {"content":"\r\n\r\nلكن اين مطلب واضح البطلان است و مقام شيخ اقتضاء مىكند سخن ايشان مطلب ديگرى باشد .\r\n\r\n3 ) جواب مرحوم آقاى حكيم به فرمايش شيخ رحمه الله :\r\nاز خصوصيات آقاى حكيم اين است كه ايشان خيلى در تعبيرات مؤدّب هستند ايشان ديده‌اند ذيل كلام مرحوم شيخ به حسب ظاهرش سخن ناجورى است لذا با آنكه قسمت اول كلام شيخ را نقل كرده‌اند ذيل كلام ايشان « و بذلك يمتاز النكاح عن السفاح » را نقل نكرده‌اند اما مطلب آن را جواب داده‌اند .\r\nمرحوم آقاى حكيم مىفرمايند : السفاح الوطء لا بعنوان الزوجية و فى النكاح الوطء بعنوان الزوجية و ان لم يكن إنشاؤها باللفظ كما فى نكاح بعض أهل الشرايع الباطلة فانه نكاح و ليس بسفاح و ان كان « 1 » به غير لفظ « 2 »\r\nايشان مىفرمايند : فارق بين نكاح و سفاح اعتبار و عدم اعتبار لفظ نيست بلكه فارق اين است كه مباشرتى كه در نكاح هست همراه با قصد زوجيت است و مباشرتى كه در سفاح هست به عنوان زوجيت نيست پس اگر در نكاح اصلًا انشاء - لفظى و غير لفظى - لازم نباشد لازمه‌اش اين نيست كه فرقى بين نكاح و سفاح نباشد بعلاوه اگر ما در نكاح ، انشاء لفظى را معتبر ندانيم لكن اصل انشاء زوجيت كه لازم است ؛ پس فارق دوم نكاح و سفاح اين است كه مباشرتى كه در نكاح هست مسبوق به انشاء زوجيت است هر چند انشاء فعلى است بر خلاف سفاح كه مسبوق به انشاء زوجيت نيست پس لازمهء عدم اعتبار انشاء لفظى اين نيست كه اصلًا فرقى بين نكاح و سفاح نباشد .\r\n\r\n4 ) توجيه فرمايش شيخ انصارى قدس سرّه :\r\nمقام شيخ انصارى أجلّ از اين است كه بفرمايد : اگر لفظى در كار بود بدون اينكه هيچ قيد و شرطى در كار باشد چه قصد زوجيت بكند چه نكند اين نكاح باشد اما اگر لفظ در كار نبود سفاح مىشود اين مطلب را يك طلبهء عادى هم بر زبان جارى نمىكند چه برسد به شيخ انصارى با آن عظمت .\r\nبه نظر مىرسد مراد شيخ اين است كه اگر قبلًا انشاء لفظى باشد و مقدمات و\r\n\r\n\r\n","description":"","footnote":"\r\n( 1 ) يعنى و ان كان إنشاؤها به غير لفظ .\r\n( 2 ) مستمسك العروة 14 / 368 .\r\n","page_name":" 3106 ","page_number":235},
  {"content":"\r\n\r\nشرايط قبلًا محقق شده باشد و بعد بخواهد وقاع كند اين در شرع مقدس و ارتكاز متشرعه زنا نيست ولى اگر قبلًا انشاء لفظى نشده باشد و الآن بخواهد با وقاع انشاء زوجيت كند اين مصداق زناست . و در ارتكاز متشرعه بين دو صورت فرق است شخص نمىتواند با وقاع قصد زوجيت كند . و اگر چنين كرد سفاح و زنا مىباشد .\r\nو بذلك يمتاز النكاح عن السفاح ؛ يعنى در ارتكاز متشرعه چنين است : وطى كه نقطهء مشترك بين نكاح و سفاح است چنانچه مسبوق به صيغهء قبلى باشد وطى نكاحى است و اگر با خود مباشرت انشاء زوجيت كنند وطى سفاحى است . پس صيغهء خواندن ، وطى را از زنا بودن جدا مىكند . اين مطلب اگر مراد شيخ باشد واضح البطلان و عجيب نيست و اگر در عبارت خللى هم هست به هر حال مراد شيخ ظاهراً همين است .\r\n\r\n5 ) اشكال استاد مد ظلّه به تقريب أخير كلام شيخ انصارى رحمه الله :\r\nاشكالى كه بر اين تقريب ممكن است وارد شود اين است كه :\r\nدرست است كه ارتكاز متشرعه اين است كه وقاع بايد بعد از انشاء عقد باشد و نمىشود با وقاع ، انشاء عقد كرد ولى لازمهء اين سخن اين نيست كه هميشه وسيلهء انشاء عقد بايد لفظ باشد همانطور كه در باب عقد بيع هر چند انشاء لازم است ليكن مىتواند بيع معاطاتى و انشاء فعلى باشد .\r\nدر باب نكاح هم چه مانعى دارد كه زن را با تسليم كردن نه با عقد لفظى ، به ازدواج ديگرى در آورند يعنى هنگامى كه زن را به قصد تحقق زوجيت تسليم كنند بدين وسيله عقد نكاح انشاء شود و براى اينكه مقدمهء حرامى هم مرتكب نشوند مثلًا دستكش به دست كند كه قبل از تحقق زوجيت به نامحرم دست نزده باشد « 1 » و وقتى انشاء زوجيت با تسليم انجام شد زن بر او حلال شود چنين كارى با ارتكاز متشرعه غرابت آن چنانى كه شيخ فرموده ندارد . نتيجه آن كه : براى خروج از سفاح لازم نيست فقط انشاء لفظى در كار باشد .\r\n\r\n\r\n","description":"","footnote":"\r\n( 1 ) هر چند حرام بودن اين اسباب منافات با صحت و تأثير آنها در تحقق علقهء نكاح ندارد .\r\n","page_name":" 3107 ","page_number":236},
  {"content":"\r\n\r\n\r\n6 ) دليل بر لزوم اعتبار لفظ در انشاء عقد نكاح\r\n( اجماع بلكه تسلّم بين الفريقين ) :\r\nليكن آنچه مانع است از اينكه ما مطلق انشاء را كافى بدانيم تسلّم و ضرورت بين المسلمين است كه از اول ما هر چه نگاه كرديم ببينيم از سابقين كسى قائل به كفايت انشاء معاطاتى شده است يا نه ؟ كسى را پيدا نكرديم بلكه اصلًا بحث معاطاة قبل از مرحوم شيخ مطرح نشده است تا بگويند معاطات جايز نيست يا جايز است .\r\nعده‌اى از فقهاء گفته‌اند كه در انشاء نكاح لا بدّ من الصيغة ( و ظاهر آن صيغهء لفظى است ) لكن همه ، حتّى كسانى كه تصريح نكرده‌اند در انشاء و نكاح صيغه لازم است .\r\nمفروغ عنه گرفته‌اند كه براى انشاء ، لفظ لازم است و بحثها همه در خصوصيات الفاظ است كه آيا ماضى بايد باشد يا نه ؟ تقدم ايجاب بر قبول لازم است يا نه ؟ و مانند آن ، اما اعتبار لفظ براى انشاء ، مورد اتفاق و تسلّم خاصه و عامّه است و اين مسأله از مسائل عامّ البلوى است اگر خلاف اين طريق ، طريق ديگرى بود بر ملاء و ظاهر مىشد .\r\n\r\n7 ) استدلالى ديگر از مرحوم آقاى خويى به اعتبار لفظ در انشاء عقد :\r\nمرحوم نراقى در مستند « 1 » يك مطلبى را به عنوان تأييد ذكر كرده و مرحوم آقاى خويى به عنوان استدلال ذكر كرده‌اند كه در صحيحهء بريد عجلى چنين آمده است :\r\nقال : سألت أبا جعفر عليه السلام عن قول الله عزّ و جلّ :  « وَ أَخَذْنَ مِنْكُمْ مِيثاقاً غَلِيظاً »  [ النساء / 21 
  ] قال : الميثاق هى الكلمة التى عقد بها النكاح و أمّا قوله :  « غَلِيظاً »  فهو ماء الرجل يفضيه اليها « 2 »\r\nصدر آيه شريفه چنين است : «  وَ كَيْفَ تَأْخُذُونَهُ وَ قَدْ أَفْضى بَعْضُكُمْ إِلى بَعْضٍ وَ أَخَذْنَ مِنْكُمْ  الآية »\r\n\r\nچند نكته :\r\n\r\nنكتهء 1 :\r\nدر كافى ( تصحيح آقاى غفارى ) « 3 » و پاورقى آن به جاى أخذن ، أخذنا دارد .\r\n\r\n\r\n","description":"","footnote":"\r\n( 1 ) مستند الشيعة 16 / 84 .\r\n( 2 ) وسائل الشيعة 20 / 262 باب 1 من أبواب عقد النكاح و اولياء العقد ، ح 4 .\r\n( 3 ) فروع الكافى 5 / 560 ، حديث 19 .\r\n","page_name":" 3108 ","page_number":237},
  {"content":"\r\n\r\n\r\nنكتهء 2 :\r\nاين روايت هم در كافى و هم در تفسير عياشى « 1 » و تفسير برهان آمده است لكن به جاى بريد العجلى در تفسير عياشى يوسف العجلى آمده است و در تفسير برهان « 2 » يونس العجلى آمده است . لكن هر دو تصحيف بريد العجلى است چون كتابت اينها به هم شبيه است .\r\n\r\nنكتهء 3 :\r\nچرا در روايت غليظ به ماء الرجل تفسير شده است ؟ در حالى كه غليظ صفت ميثاق است ، ماء الرجل چه ربطى به ميثاق دارد ؟ به نظر مىرسد مراد حضرت اين است كه آيه مىخواهد بفرمايد كه شما چگونه مهر را مىگيريد با آنكه تمام مراحل را گذرانده‌ايد هم عقد نكاح بسته شده و ميثاق از شما گرفته شده است و هم انتفاع خارجى بريده‌ايد و انزال شده است و مرحلهء التذاذ هم سپرى شده است با اين حال شما مىخواهيد مهر را از زن پس بگيريد . اين خيلى قبيح است . « 3 » اين تعبير هم در كلمات هست كه لا قول الّا به عمل و اين قولى است كه عمل هم همراه آن بوده است پس اين ميثاق رسميّت تام پيدا كرده است . بنابراين انزال به آن عقد استحكام بيشترى مىبخشد .\r\n* به هر حال اين روايت صحيحه است و صاحب مستند آن را مؤيد قرار داده و مرحوم آقاى خويى آن را دليل دانسته‌اند . « 4 »\r\n\r\n9 ) بررسى اين استدلال يا تأييد :\r\nبه نظر مىرسد تعبير تأييد كه در مستند آمده تعبير بهترى باشد . علت اينكه مرحوم نراقى در استدلال به اين صحيحه شبهه كرده است يكى از دو وجه مىتواند باشد .\r\n\r\n\r\n","description":"","footnote":"\r\n( 1 ) تفسير العياشى 1 / 229 حديث 68 .\r\n( 2 ) تفسير البرهان 2 / 49 ، حديث 2233 .\r\n( 3 ) نگارنده : استقرار تمام مهر به دخول است اما اگر دخول واقع نشود تنها نصف مهر ثابت است پس انزال در روايت شريف براى اشاره به دخول كه سبب استقرار تمام مهر است مىباشد .\r\n( 4 ) مبانى العروة ، ج 2 / 160 .\r\n","page_name":" 3109 ","page_number":238},
  {"content":"\r\n\r\nوجه اول ، اينكه آيهء شريفه فرد متعارف را بيان مىكند و گرنه اينطور نيست كه در هر عقدى تمام اين مراحل طى شده باشد  وَ قَدْ أَفْضى بَعْضُكُمْ إِلى بَعْضٍ  در كار باشد و يا انزال الماء شده باشد .\r\nروايت شريفه هم كه ميثاق را به صيغهء عقد و انشاء لفظى تفسير كرده است ممكن است ناظر به فرد متعارف بوده زيرا انشاء عقد به طور متعارف با لفظ انجام مىگيرد و با فعل واقع نمىشود . لذا اگر زوج اخرس هم باشد و با اشاره انشاء نكاح كرده باشد نه با لفظ باز نمىتواند مهر را پس بگيرد . به هر حال چون روايت طريق انشاء را منحصر در لفظ نمىكند بلكه تنها به فرد متعارف انشاء عقد ناظر است استدلالى به روايت بر مطلوب نمىتوان كرد ، پس روايت مؤيّد است نه دليل .\r\nوجه دوم ، اينكه در بسيارى از آيات و روايات كلمه بر موجودات تكوينى اطلاق شده است تعبير الكلمات التامة بر موجودات تكوينى در روايات اطلاق شده است در قرآن كريم « 1 » هم به حضرت عيسى « كلمه » اطلاق شده است كه مراد مخلوق و موجود تكوينى است . و شايد اطلاق كلمه به اين لحاظ باشد كه در خلق موجودات  « إِذا أَرادَ شَيْئاً أَنْ يَقُولَ لَهُ كُنْ فَيَكُونُ »  . لذا مخلوقات كلمهء الهى هستند . خلاصه آن كه استعمال كلمه در معناى مخلوقات الهى استعمالى شايع است .\r\nدر مقام هم ممكن است مراد از كلمه ، آن موجودى باشد كه به وسيلهء آن موجود شما عقد مىكرديد چه لفظ باشد و چه غير لفظ باشد نه خصوص كلمهء لفظى و چون احتمال چنين معنايى در روايت احتمالى عقلايى است ، استدلال به روايت نمىتوان كرد و روايت مؤيّد محسوب مىشود .\r\n\r\n10 ) استدلال مرحوم آقاى خويى قدس سرّه به روايات باب متعه :\r\nمرحوم آقاى خوئى به روايات باب متعه از جمله روايت ابان بن تغلب كه راوى مىگويد : كيف أقول لها اذا خلوت بها ؟ قال نقول أتزوجك متعة . . . فاذا قالت نعم فقد رضيت\r\n\r\n\r\n","description":"","footnote":"\r\n( 1 ) قال تعالى :  إِنَّمَا الْمَسِيحُ عِيسَى ابْنُ مَرْيَمَ رَسُولُ اللَّهِ وَ كَلِمَتُهُ  ( النساء / 171 ) انظر آل عمران / 45 ، 39 أيضاً .\r\n","page_name":" 3110 ","page_number":239},
  {"content":"\r\n\r\nالحديث « 1 » و مانند اين روايت تمسك كرده‌اند . وجه استدلال اين است كه وقتى از اين روايات اعتبار لفظ در باب متعه و عقد انقطاعى استفاده شود به طريق اولى در باب عقد دائم لفظ براى انشاء عقد معتبر است چون نكاح دائم هميشگى است اما نكاح منقطع ، موقت است .\r\n\r\nنقد استدلال مرحوم آقاى خوئى قدس سرّه توسط استاد مد ظله :\r\nبه نظر مىرسد استفاده اولويت مشكل است زيرا در باب متعه بعضى قيود و مقرراتى هست كه آن قيود در باب نكاح دائم نيست مثلًا در باب عقد دائم اگر مهر تعيين نشد عقد باطل نيست بلكه مهر المثل بايد بدهد اما در عقد منقطع تعيين مهر شرط صحت عقد است و اگر مهر تعيين نشود ، عقد باطل است بنابراين تعدى از منقطع به دائم نمىتوان كرد پس اين روايات نيز دليل نيست بلكه تنها مؤيد است .\r\n\r\n11 ) عمده دليل در اعتبار لفظ در باب انشاء عقد نكاح :\r\nبه نظر مىرسد عمده دليل همان تسلّم بين المسلمين من الامامية و العامة است كه همه اعتبار لفظ را مفروغ عنه گرفته‌اند و سراغ شرايط صيغه رفته‌اند .\r\nبعلاوه چه دليلى داريم كه با فعل بتوانيم انشاء نكاح بكنيم ؟ در باب رجوع مولى دليل داريم كه مىتواند با تصرف ، هبه يا تحليل يا تزويج أمهء خودش براى غير را فسخ كند يعنى با فسخ عملى مىتواند كنيز خود را برگرداند اما چنين دليلى در مقام نداريم كه شخص بتواند با فعل نكاح را انشاء كند ، نه روايتى از عامه و نه از خاصه بر جواز اين مطلب به ما نرسيده است .\r\nبه بيانى ديگر : ما دليلى نداريم كه از هر طريق مىتوان انشاء عقد كرد مثلًا دست تكان داده يا اشاره و يا حلقه بدست كرده و مراسم جشن گرفتن مىتوان انشاء عقد\r\n\r\n\r\n","description":"","footnote":"\r\n( 1 ) وسائل الشيعة ، ج 21 / 43 باب 18 من ابواب المتعة ، حديث 1 .\r\n","page_name":" 3111 ","page_number":240},
  {"content":"\r\n\r\nكرد يك دليل عام و يا اطلاقى نداريم كه كل انشاءٍ سببٌ لعقد النكاح بنابراين اكتفاء به انشاء غير لفظى خلاف شرع است . در باب بيع باز اطلاق احل الله البيع را براى بيع معاطاتى داريم ، بين عقلاء هم بيع معاطاتى مرسوم و رايج است . در باب صيغهء نكاح هم اگر يك بناء عام عقلائى بود آيهء شريفه انكحوا الايامى يا عدم ردع شارع آن را امضاء كرده بود ولى چنين بناء عامّى در صيغهء نكاح نداريم .\r\nخلاصه صحت نكاح معاطاتى بر خلاف تسلّم بين فقهاء است و بعلاوه اثباتاً دليلى بر صحت آن نداريم . نتيجهء بحث آن كه ، نكاح معاطاتى باطل است .\r\nبحث بعدى ، بحث شرائط صيغه است كه در جلسه آينده آن را مطرح مىكنيم .\r\n« * و السلام * »\r\n\r\n","description":"","footnote":"","page_name":" 3112 ","page_number":241},
  {"content":"\r\n\r\n\r\n25 / 6 / 1380 يكشنبه درس شمارهء ( 333 ) كتاب النكاح / سال چهارم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسه قبل درباره اعتبار اصل لفظ در صيغه نكاح سخن گفتيم . در اين باره با توجه به تسلم مسأله در ميان فقهاء از جهت فتوايى بحث نيست ، ولى بايد درباره ادله مسأله كه در كلمات برخى فقهاء آمده بحث شود ، در اين جلسه به ادامه توضيح كلام شيخ انصارى در اين زمينه پرداخته ، به ناتمامى اشكال مرحوم آقاى خويى پرداخته با توجيهى در كلام ايشان اصل ناظر بودن اين كلام را به بحث اشتراط لفظ در صيغه نكاح انكار مىكنيم ، در ادامه به بررسى رواياتى كه در اين زمينه به آنها استدلال شده مىپردازيم و از جمله قصه حولاء كه سبب استحلال فروج را  « كَلِمَةُ اللَّهِ »  دانسته ولى با توجه به تفسير « كلمات الله » در معانى الاخبار روايت به مسأله اشتراط لفظ در صيغه نكاح ربطى ندارد . در ادامه به بررسى روايات ابان بن تغلب مىپردازيم ، اين روايت بر خلاف نظر مرحوم آقاى خويى ، بر عدم اشتراط لفظ دلالت دارد و تمام ملاك را در صحت نكاح ابراز رضايت ( با هر مبرزى ) مىداند ولى چون از جهت سندى صحيح نيست نمىتواند در اين بحث نفياً و اثباتاً به آن استدلال كرد .\r\n* * * \r\nالف ) بررسى كلام شيخ انصارى در اشتراط لفظ در عقد كلام :\r\n\r\n1 ) طرح بحث ( يادآورى ) :\r\nدر جلسه قبل با عنايت به تسلّم اشتراط لفظ در بين فقهاء ، بر لزوم لفظ در عقد نكاح تأكيد كرديم ، استدلال ديگرى از كلام مرحوم شيخ انصارى استفاده شده كه در\r\n\r\n","description":"","footnote":"","page_name":" 3113 ","page_number":242},
  {"content":"\r\n\r\nجلسه قبل بدان اشاره شد كه حاصل آن اين است كه اگر در نكاح ، صيغه شرط نباشد فرقى بين نكاح و سفاح باقى نمىماند ، در جلسه قبل به اشكال مرحوم آقاى حكيم اشاره كرديم كه فارق بين نكاح و سفاح در لفظ نيست ، بلكه در نكاح بايد قصد زوجيت وجود داشته باشد و اين امر در سفاح نيست و خواه انشاء نكاح با لفظ صورت بگيرد ، يا نگيرد . به هر حال با سفاح فرق دارد ، اگر به قصد تحقق نكاح ، با فعلى انشاء شده باشد و بعد مباشرت صورت گيرد ، اين مباشرت سفاح نيست و لو آن فعل كافى نباشد و عقد نكاح در واقع باطل باشد . « 1 »\r\n\r\n2 ) بررسى كلام مرحوم آقاى خويى :\r\nمرحوم آقاى خويى بر كلام مرحوم آقاى حكيم اين مطلب را هم افزوده‌اند كه در سفاح هم ممكن است لفظ در كار باشد ، چون غالباً زنا با گفتگوهاى مقدماتى همراه است ، پس بين مورد نكاح و سفاح از جهت اشتمال بر لفظ عموم و خصوص من وجه مىباشد .\r\nولى اين افزوده صحيح به نظر نمىرسد ، زيرا مراد مرحوم شيخ انصارى از « اعتبار اصل الصيغة » در عقد نكاح ، مطلق صيغه و لفظ نيست ، زيرا\r\nاولًا : روشن است كه هر لفظى در عقد نكاح كفايت نمىكند ، آيا مىتوان صيغه عقد بيع ، را در عقد نكاح كافى دانست ، قطعاً كسى چنين چيزى نمىگويد ، بلكه مراد صيغه‌اى است كه براى انشاء علقه زوجيت به كار مىرود .\r\nثانياً : در عبارت شيخ انصارى ، كلامى است كه مراد از صيغه را روشن مىسازد ، ايشان در ادامه اعتبار اصل صيغه مىافزايند كه « ان الفروج لا تباح بالاباحة و لا بالمعاطاة ، و بذلك يمتاز النكاح عن السفاح » يعنى دو صورت وجود دارد كه عقد نكاح به واسطه آنها تحقق نمىپذيرد يكى اباحه و ديگرى معاطاة ، اباحه معمولًا با لفظ\r\n\r\n\r\n","description":"","footnote":"\r\n( 1 ) ( توضيح بيشتر ) يعنى در صورت عدم علم طرفين به بطلان عقد نكاح ، مباشرتى كه به عنوان زوجيت صورت مىگيرد سفاح نيست ، بلكه وطى به شبهه مىباشد .\r\n","page_name":" 3114 ","page_number":243},
  {"content":"\r\n\r\nهمچون « اذنت » يا « اجازه دادم » صورت مىگيرد پس مراد از صيغه‌اى كه در نكاح شرط است هر لفظى نيست كه بر اباحه فرج دلالت كند كه معمولًا در سفاح چنين لفظى وجود دارد ( خواه اباحه مجانى يا در مقابل پول ) بلكه مراد خصوص صيغه عقد نكاح است كه با آن انشاء زوجيت مىشود و اين صيغه در موارد سفاح وجود ندارد و اگر صيغه نكاح باطل هم باشد باز مباشرتى كه به حساب زوجيت انجام مىگيرد « 1 » سفاح نمىباشد ، بنابراين ايراد مرحوم آقاى خويى وارد نيست و اگر ايرادى وارد باشد ايراد مرحوم آقاى حكيم است كه قوام نكاح به وجود لفظ نيست ، بلكه به انشاء زوجيت است هر چند اين انشاء با فعلى همچون كتابت صورت گرفته باشد .\r\n\r\n3 ) تفسير استاد مد ظله در مورد عبارت مرحوم شيخ انصارى قدس سرّه :\r\nبه نظر ما ممكن است عبارت مرحوم شيخ را به گونه‌اى تفسير كنيم كه اشكال مرحوم آقاى حكيم نيز بر آن وارد نباشد ، با اين بيان كه كلمه « بذلك » در عبارت مرحوم شيخ ( و بذلك يمتاز النكاح عن السفاح ) اشاره باشد به همين قسمت اخير كه فرمود با معاطاة و اباحه بُضع زن حلال نمىشود ، يعنى اينطور نيست كه همانگونه كه زن مىتواند با اباحه كردن اموال خود به ديگران ، موجب مباح بودن تصرف آنها در اموال خود شود ، با اباحه نمودن بُضع خود براى مردى ، استمتاع از آن براى آن مرد مباح و جايز باشد بلكه در اين صورت يعنى وقتى كه وطى تنها بواسطه اباحه صورت گرفته باشد ، اين وطى مصداق سفاح خواهد بود نه مصداق براى نكاح ، طبق اين تفسير در كلام شيخ هيچ‌گونه اشاره‌اى به اينكه مايز و فارق ميان نكاح و سفاح تنها وجود لفظ در انشاء عقد نكاح است ، نشده است و لذا اشكال و نقض مرحوم آقاى حكيم نيز به مرحوم شيخ وارد نيست .\r\n\r\n\r\n","description":"","footnote":"\r\n( 1 ) ( توضيح بيشتر ) قهراً تنها در صورتى جهل طرفين به بطلان صيغه نكاح ، مىتوانند به عنوان زوجيت مباشرت كنند كه وطى در اين صورت وطى به شبهه مىباشد .\r\n","page_name":" 3115 ","page_number":244},
  {"content":"\r\n\r\n\r\nب ) بررسى رواياتى كه براى اثبات اعتبار لفظ در انشاء عقد نكاح به آنها تمسك شده است .\r\nبحث اصلى ما بررسى رواياتى است كه به آنها براى اعتبار لفظ در انشاء عقد نكاح تمسك شده است .\r\n\r\n1 ) روايت قصهء « حولاء » و تقريب استدلال به آن :\r\nيكى از رواياتى كه مرحوم آقاى خويى ذكر نكرده‌اند ولى مرحوم سيد مرتضى أعلى الله مقامه در كتاب « انتصار » در مقام ردّ و معارضه با سنىها به آن اعتبار لفظ در انشاء عقد نكاح استدلال نموده‌اند « 1 » ، روايتى است بسيار مفصّل كه دربارهء قصّه « حولاء » كه زنى است كه شوهرش از دست او راضى نبوده است خدمت حضرت رسول صلى الله عليه و آله مىرسد و پيامبر صلى الله عليه و آله حقوق شوهر بر زن را بطور مفصّل بيان مىكنند .\r\nسپس او مىپرسد كه حقوق زن بر شوهر را نيز بيان فرماييد كه حضرت پاره‌اى از حقوق زن بر شوهر را نيز ذكر مىكنند در قسمتى از اين روايت چنين آمده است « 2 » « كه پيامبر صلى الله عليه و آله مىفرمايند : « اخبرنى أخى جبرائيل . . . أخذتموهن على أمانات اللّه عزّ و جلّ ما ( خ ل « لما » ) استحللتم من فروجهنّ بكلمة اللّه و كتابه . . . » « 3 » محل استدلال در اين روايت جمله « بكلمة اللّه » است كه مرحوم سيد مرتضى مىفرمايند مراد از كلمة اللّه همان است كه مروّج بگويد « زوجّت » و متزوج نيز « تزوّجت » بگويد . سپس خود مرحوم سيد مرتضى اشكالى را به اين صورت طرح مىكنند كه : فان قيل انما اراد بكلمة الله قوله تعالى  « وَ أَنْكِحُوا الْأَيامى مِنْكُمْ »  و ما جرى مجراه من الالفاظ المبيحة للعقد على النساء\r\nكه حاصل اين است كه شايد مراد از كلمة الله عبارت از آيات قرآنى اى كه بطور\r\n\r\n\r\n","description":"","footnote":"\r\n( 1 ) الانتصار للسيد المرتضى رحمه الله / 119 .\r\n( 2 ) استاد مد ظله اين روايت را مرحوم نورى در مستدرك الوسائل 14 / 238 آورده‌اند ، ايشان در سند اين روايت چنين مىگويد « وجدت فى مجموعة عتيقة به خط بعض العلماء ، و فيها بعض الخطب ، و يظهر من بعض القرائن أنّه اخذه من كتاب الخطب لأحمد بن عبد العزيز الجلودى . . .\r\n( 3 ) مستدرك الوسائل 14 / 252 - 253 .\r\n","page_name":" 3116 ","page_number":245},
  {"content":"\r\n\r\nكلى امر به ازدواج و استفاده بردن از همسران است بوده باشد و بنابراين ، اين قسمت از روايت دلالت بر لزوم وجود لفظ در انشاء عقد نكاح ندارد . مرحوم سيد مرتضى در مقام پاسخ از اين اشكال چنين مىفرمايند : « قلنا : تحليل الفرج لم يحصل بهذا القول و لو كان حاصلًا به لاستغنى عن العقد فى الإيجاب و القبول فى الإباحة ، و انما آيات القرآن استفيد منها الأذن فيما يقع به التحليل و الإباحة و هو العقد و الايجاب و القبول » خلاصه جواب مرحوم سيد مرتضى اين است ، در روايت مورد بحث تعبير اين است كه فروج نساء با اين كلمات الهى براى شما حلال مىشود . و پر واضح است كه صرف وجود آياتى از قبيل  وَ أَنْكِحُوا الْأَيامى مِنْكُمْ  . . . موجب حلّيت فروج نساء براى مردان نمىشود چرا كه مسلم است كه در عقد نكاح ايجاب و قبول معتبر است و اگر وجود اين آيات براى اباحه و حليت كافى بود ، ديگر نيازى به شرط كردن اين كه در عقد نكاح ايجاب و قبول معتبر است نبوده ، پس بنابراين معناى آيات آمرهء به نكاح اين است كه خداوند متعال براى بشر اجازهء اينكه با اسباب خاصى همچون عقد و ايجاب و قبول ، نكاح را تحقق بدهند ، داده است .\r\n\r\n2 ) جواب استاد مد ظلّه از استدلال به اين روايت :\r\nاين روايت علاوه بر اينكه از نظر سند اشكال دارد ، از نظر دلالت هم محل اشكال است و نمىتواند با تمسك به فقرهء « اخذتموهن على امانات الله عز و جل ما استحللتم من فروجهن بكلمة الله » گفت كه مراد از « كلمة الله » همان الفاظ « زوجّت » و « انكحت » هستند كه بايد عقد نكاح بواسطهء آنها انشاء شود ، زيرا مرحوم صدوق در كتاب « معانى الأخبار » در ذيل بابى كه به همين عنوان مطرح كرده است يعنى « بابُ معنى قول النبى صلى الله عليه و آله « اخذتموهن بأمانة الله و استحللتم فروجهن بكلمات اللّه » روايتى را در معناى مراد از « كلمات الله » اينطور نقل مىكند : ابى - رحمه الله - قال : حدثنا سعد بن عبد الله عن قاسم بن محمد عن سليمان ابن داود يرفع الحديث قال ، قال رسول الله صلى الله عليه و آله « أخذتموهن بامانة الله و استحللتم فروجهن بكلمات اللّه » فاما الأمانة فهى التى اخذ الله عزّ و جلّ على آدم\r\n\r\n","description":"","footnote":"","page_name":" 3117 ","page_number":246},
  {"content":"\r\n\r\nحين زوّجه حوّاء و أما الكلمات فهى الكلمات التى شرط الله عزّ و جلّ بها على آدم أن يعبده و لا يشرك به شيئاً و لا يزنى و لا يتخذ من دونه وليّا » « 1 » طبق اين روايت مراد از كلمة يا كلمات الله كه موجب اباحه و حليت فروج نساء براى شوهرانشان مىشود همان شرائطى است كه خداوند بر حضرت آدم نموده است . در بعضى از روايات معتبرهء ديگر هم آمده است كه بما گفته‌اند تزويج نمائيد ، به شرط اللّه كه شرط خداوند همين مواردى است كه در اين روايت ذكر شده است و لذا اين روايت نمىتواند دليل بر اعتبار لفظ در انشاء عقد نكاح باشد .\r\nروايت ديگر در اين بحث روايت بريد عجلى است كه در جلسه قبل بررسى گرديد .\r\n\r\n3 ) تمسك به روايات باب « متعه » ( روايت ابان بن تغلب ) :\r\nدر جلسه قبل گفتيم كه عدّه‌اى من جمله مرحوم آقاى خوئى ، بر اساس تقريبى كه در اول بحث بيان كرديم ، از روايات وارده دربارهء كيفيت اجراى صيغهء عقد انقطاعى ، استفاده نموده‌اند كه پس اصل نياز به لفظ در انشاء عقد انقطاعى پيش سائل و امام عليه السلام معلوم بوده است و در نتيجه بواسطه اولويت نتيجه گرفتند كه پس در انشاء عقد دائم نيز لفظ معتبر است . در اين جلسه يكى از رواياتى را كه مرحوم آقاى خوئى اعتناء بيشترى به آن نموده و مىفرمايند كه در اثبات اعتبار لفظ دلالت روشنى دارد را ذكر مىكنيم و خواهيم گفت كه اين روايت درست شاهد بر خلاف حرف آقاى خويى رحمه الله است .\r\nو اما روايت : محمد بن يعقوب ، عن علىّ بن ابراهيم ، عن أبيه ، عن عمرو بن عثمان ، عن ابراهيم بن الفضل ، عن ابان بن تغلب و عن على بن محمد ، عن سهل بن زياد ، عن اسماعيل بن مهران و محمد بن اسلم عن ابراهيم بن الفضل عن ابان بن تغلب قال : قلت لأبى عبد الله عليه السلام :\r\nكيف اقول لها اذا خلوت بها ؟ قال : نقول : أتزوجك متعة على كتاب الله و سنتى نبيّه لا وراثة و\r\n\r\n\r\n","description":"","footnote":"\r\n( 1 ) معانى الاخبار ، ص 212 ، طبع جامعة المدرسين .\r\n","page_name":" 3118 ","page_number":247},
  {"content":"\r\n\r\nلا مورثة كذا و كذا يوماً ، بكذا و كذا درهماً ( الى ان قال ) فاذا قالت ، نعم ، فقد رضيت و هى امرأتك و انت اولى الناس بها » « 1 » عبارت مرحوم آقاى خويى اينچنين است ( اذا قالت نعم فقد رضيت . . . ) هو ظاهر الدلالة فى عدم كفاية الرضا الباطنى و اعتبار اللفظ بحيث لو لا قولها « نعم » لما تحقق الزوجية و لما كان الرجل اولى الناس بها\r\n\r\n4 ) پاسخ استاد مد ظله از استدلال به روايت ابان بن تغلب :\r\nبه نظر ما استدلال به اين روايت براى اثبات اعتبار لفظ در عقد نكاح ، صحيح نيست زيرا\r\nاولًا : اين روايت از جهت سند ، مشكل دارد ، چرا كه « ابراهيم بن الفضل » كه در هر دو طريق ، در سند اين روايت قرار گرفته است ، در كتب رجالى توثيق نشده است « 2 » .\r\nو ثانياً : قطع نظر از اشكال سندى ، دلالت روايت نيز بر اعتبار لفظ تمام نيست بلكه به عقيدهء ما اين روايت دلالت دارد بر اينكه در باب انشاء عقد معتبر ، ابراز رضايت است حال ابراز آن بواسطهء لفظ و قول باشد يا بواسطه هر چيز ديگر فرقى ندارد . اما اينكه بر اعتبار لفظ دلالت ندارد چون‌كه با دقّت در اين روايت معلوم مىشود كه بسيارى از خصوصياتى كه براى انشاء عقد ذكر شده است از باب مثال است و دخالتى در ماهيت و حقيقت انشاء ندارد . بطور مثال در اين روايت مهر را در عقد متعه فلان مقدار از درهم ذكر نموده با اينكه بلا شك غير از درهم نيز چيزهاى ديگر مثل دينار يا حتى افعال خارجى و يا تعليم قرائت قرآن و مانند آن مىتواند به عنوان مهر قرار داده شوند . پس ذكر درهم به خاطر حساب متعارف و غالب است\r\n\r\n\r\n","description":"","footnote":"\r\n( 1 ) الوسائل ، ج 21 ، كتاب النكاح ، ابواب المتعه ، ب 18 ، ح 1 .\r\n( 2 ) ( توضيح بيشتر ) مرحوم آقاى خويى از روايت فوق به عنوان صحيحه ابان بن تغلب تعبير كرده‌اند كه وجه آن معلوم نيست ، آرى بر طبق مبانى غير ايشان مىتوان با عنايت به روايت جعفر بن بشير از ابراهيم بن الفضل ( فقيه 2 : 265 / 2388 ) وثاقت وى را اثبات كرد ، ولى مرحوم آقاى خويى خود وثاقت مشايخ جعفر بن بشير را قبول ندارد ، از سوى ديگر ايشان در معجم الرجال 2 : 268 درباره اين روايت اختلاف نسخه را نقل كرده و نسخهء ابراهيم بن المفضّل را ترجيح داده‌اند .\r\n","page_name":" 3119 ","page_number":248},
  {"content":"\r\n\r\nو يا همچنين در ذكر مدت كه در عقد انقطاعى لازم است گفته شده است « بكذا و كذا يوماً و ان شئت كذا و كذا سنة » با اينكه بىترديد مدت زمان عقد انقطاعى مىتواند يك هفته يا چند هفته و يا حتى چند ماه باشد حتى در قبول نيز تنها كلمه نعم معتبر نيست و الفاظ قبلت و مانند آن نيز جايز است . بر اين اساس در جمله مورد استدلال آقاى خوئى يعنى عبارت « فاذا قالت « نعم » فقد رضيت » . احتمال بسيار قوى هست كه اعتبار قول هم از باب مثال و ذكر فرد متعارف و شايع باشد ، خصوصاً با توجه به اينكه مسأله كتابت در آن زمان در ميان مردم بالاخص زنان بسيار نادر الوجود بوده است . پس صرف اينكه حضرت مىفرمايند « فاذا قالت نعم » دليل بر اعتبار قول و لفظ در انشاء نمىباشد .\r\nبلكه ادعاى ما اين است كه اينكه حضرت مسأله رضايت را هم پس از گفتن « نعم » بر آن مترتب مىكنند ( با فاء ) « 1 » اين خود دليل بر اين است كه شما كانّ در باب انشاء عقد رضايت مبرز مىخواهيد ، اين امر با گفتن نعم حاصل است پس كأَنّ تمام ملاك ابراز رضايت است اما مُبرز لفظ باشد يا غير لفظ تفاوتى ندارد و ذكر لفظ در اينجا عنوان طريقيت دارد . با اين بيان ، اين روايت درست شاهد بر خلاف مدعاى آقاى خوئى رحمه الله خواهد بود . ادامه بحث در رابطهء استدلال به روايت باب متعه را در جلسات آينده دنبال خواهيم كرد . ان شاء الله\r\n« * و السلام * »\r\n\r\n\r\n","description":"","footnote":"\r\n( 1 ) استاد مد ظله در جلسات آينده بيانى ديگر در جواب از استدلال به اين روايت ذكر خواهند نمود كه طبق آن بيان چنانچه خودشان هم تصريح نمودند جملهء « فقد رضيت » با فاء باشد يا به صورت واو عطف تفاوتى ندارد .\r\n","page_name":" 3120 ","page_number":249},
  {"content":"\r\n\r\n\r\n26 / 6 / 1380 دوشنبه درس شمارهء ( 334 ) كتاب النكاح / سال چهارم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nبحث در اعتبار لفظ در عقد نكاح بود ، روايات مسأله را بررسى مىكرديم . در اين جلسه ابتدا با طرح بقيهء روايات ، آنها را براى اعتبار لفظ كافى ندانسته و براى اثبات اعتبار آن به اجماع و استصحاب تمسك مىكنيم ، آنگاه فرع ديگرى از عروة را ( كه آيا لفظ متعه براى عقد دائم كافى است يا نه ؟ ) مورد بررسى قرار مىدهيم .\r\n* * * \r\nالف ) بررسى روايات در اشتراط لفظ در عقد نكاح :\r\n\r\n1 ) روايت ابان بن تغلب « 1 » :\r\nدر جلسه گذشته عرض شد كه مرحوم آقاى خويى عبارت « فإذا قالت نعم فقد رضيت » در اين روايت را ظاهر در اعتبار لفظ براى تحقق عقد دانسته‌اند . « 2 »\r\nولى به نظر ما استدلال به اين روايت تمام نيست ؛ بلكه حديث ظاهر در خلاف آن ( عدم اعتبار لفظ ) مىباشد ، چون اوّلًا : عبارت به صورت « و قد رضيت » نيست تا موهم اين معنا باشد كه زن در حالى كه راضى است بايد بله هم بگويد و اين را قرينه بر اعتبار لفظ بدانيم ، بلكه عبارت به شكل « فقد رضيت » است و اين بدان معناست كه آن رضايتى كه ملاك براى صحت ازدواج است با اين لفظ كشف شده و موضوع - اثباتاً و ثبوتاً - با آن محقق مىگردد .\r\n\r\n\r\n","description":"","footnote":"\r\n( 1 ) وسائل ، ج 21 ، ص 43 ، باب 18 از ابواب متعه ، ح 1 .\r\n( 2 ) كتاب النكاح ، ج 2 ، ص 160 .\r\n","page_name":" 3121 ","page_number":250},
  {"content":"\r\n\r\nثانياً : اگر عبارت « و قد رضيت » هم بود استظهار اعتبار لفظ نمىشد ، چون عبارت « اذا قالت نعم » به حسب تفاهم عرفى كنايه است . مثل اينكه در عرف مىگويند : فلانى هنوز بله نگفته ، اگر بله بگويد كار تمام است ، يعنى خصوصيتى براى بله نيست ، بلكه با هر چيزى موافقتش را اظهار كند چه بگويد « نعم » يا « قبلتُ » يا « اوافق ذلك » يا مثلًا پاى ورقه را امضاء كند « 1 » تمام اينها را عرفاً به معناى گفتن « بله » به حساب مىآورند و كافى است و اگر ذاتاً همچنين تفاهم عرفى را نپذيريم و بگوييم از روايت خصوصيت فهميده مىشود به جهت قرينهء خارجى بايد از اين خصوصيت رفع يد كنيم زيرا از نظر فقهى مسلم است كه « قبلت » كافى است پس خصوصيتى براى « نعم » نيست . از اين رو لفظ بما هو موضوعيتى ندارد و نعم كنايه از چيزى است كه زن با آن موافقت خودش را ابلاغ مىكند . وقتى كنايه شد ، اين روايت كافى نبودن اشاره و كتابت را نفى نمىكند .\r\n\r\n2 ) روايت ثعلبة :\r\nو عن على بن ابراهيم عن أبيه عن ابن ابى بصير عن ثعلبه قال : تقول : أتزوّجكِ متعةً على كتاب الله و سنة نبيه نكاحاً غير سفاح ، و على أن لا ترثينى و لا ارثك ، كذا و كذا يوماً بكذا و كذا درهماً ، و على أنّ عليك العدّة . « 2 »\r\nبعضى خواسته‌اند به اين روايت استدلال كنند كه در عقد نكاح لفظ معتبر است .\r\nلكن\r\nاوّلًا : به قرينه اينكه تمام آنچه در تحقق نكاح معتبر است - مثل قبول زوجه كه تا او قبول نكند عقد محقق نمىگردد - در روايت نيامده ، همچنين چون متعه از موارد عمومى بناى عقلاء و امر رايجى نبوده ، بلكه شرع مقدس اسلام آن را آورده ، از\r\n\r\n\r\n","description":"","footnote":"\r\n( 1 ) يكى از برادران مىگفت : وقتى خواستم ازدواج كنم مادر عيالم موافقت نمىكرد ، با او صحبت كردم . بعد رفت و شيرينى آورد و جلوى من گذاشت و به اين طريق رضايت خود را ابراز كرد .\r\n( 2 ) وسائل ، ج 21 ، ص 43 ، باب 18 از ابواب متعه ، ح 2 .\r\n","page_name":" 3122 ","page_number":251},
  {"content":"\r\n\r\nطرفى روايت ، احكامى را متذكر شده كه ذكر آنها در صيغه نكاح مسلّماً معتبر نيست مثلًا ارث نمىبرد ، عده دارد ، و اين كه بر خلاف نظر عامه متعه از قبيل نكاح است نه زنا ، لذا احتمال قوى داده مىشود كه روايت ناظر به مذاكرات مقدماتى است كه بايد با زن قرار بگذارند و خصوصيات و احكام متعه را متذكر شود نه اين كه ذكر تمام امورى كه در اين روايت آمده در صيغه نكاح لازم باشد تا بتوان به اين روايت استدلال نمود .\r\nصاحب وسائل نيز همين احتمال را داده كه بعضى از اينها جنبه مقاوله و صحبت‌هاى مقدماتى قبل از عقد را داشته باشد . « 1 »\r\nثانياً : با توجه به اينكه عقد ازدواج منحصر به صورت مذكور در روايت نيست ، محتمل است صيغهء ياد شده از باب مثال باشد ، خصوصاً چون زنان در آن زمان معمولًا كتابت نمىدانستند ، ممكن است انشاءهاى لفظى رايج و متعارف را به عنوان مثال روشن متذكر شده باشند ، نه اينكه لفظ موضوعيتى داشته باشد . و طبعاً ظهور خاصى كه بتوان به آن استدلال نمود نخواهد داشت .\r\nبه عبارت و بيانى ديگر : وقتى فهميديم يك چيزى موضوعيت ندارد و مثال است و نفهميديم مثالى است كه مُمثّل آن 4 ، 5 فرد دارد يا مثلًا 20 فرد ، نمىتوانيم به سلسله مراتب در آن اخذ كرده ، آن را به سلسله مراتب توسعه دهيم . در اينجا نيز احتمالات مختلفى وجود دارد ، زيرا ممكن است روايت مثال براى بيان اين باشد كه با هر لفظ على نحو الحقيقه مىشود انشاء كرد ، و ممكن است مثال باشد براى بيان اينكه با هر لفظى كه عرفاً دال بر معنى است و لو با قرينه عقد صحيح است . كما اينكه ممكن است مثال باشد براى توضيح اينكه با هر شىء مبرز و لو با قرينه ، چه آن شيء لفظ باشد يا كتابت يا فعل ، عقد صحيح مىباشد . از اينرو مبتنى كردن صحت\r\n\r\n\r\n","description":"","footnote":"\r\n( 1 ) عبارت وسائل : و بعض هذه الاخبار يحتمل الحمل على أنّه كلام سابقٌ على العقد بقرينة ما يأتى - وسائل ، ج 21 ، ص 45 .\r\n","page_name":" 3123 ","page_number":252},
  {"content":"\r\n\r\nعقد تنها بر صورت ياد شده در روايت ، نادرست خواهد بود .\r\nبا اين بيان وجه ضعف در كلام مرحوم آقاى خويى روشن مىشود كه مىفرمايند :\r\nاگر ما بوديم و اين احاديث به لفظ تزويج اقتصار كرده ، مىگفتيم لفظ نكاح نيز كافى نيست ولى چون اجماع داريم كه نكاح و زواج يكى است اين مقدار را توسعه مىدهيم ، امّا ظواهر ديگر حديث را با همان خصوصيت مضيّق اخذ مىكنيم .\r\nهمانطور كه بيان شد بعد از اين كه و لو به كمك قرائن فهميديم اينها از باب مثال باشد و خصوصيتى براى اينها نيست وجهى براى ابتناء نمىماند . ما اين مطلب را عيناً در باب عام و خاص قائل هستيم ، در آنجا كه مىگويند : اذا تعذّرت الحقيقة بايد به اقرب مجازات اخذ كرد و هر چه مجاز به حقيقت نزديكتر باشد مقدّم است .\r\nبه نظر ما - همانطور كه مرحوم آخوند نيز مىگويند - اين حرف نادرستى است و اقربيت به حسب ظهور را بايد در نظر گرفت نه اقربيت تكوينى كمّى خارجى را . مثلًا اگر گفتند : هزار نفر به ملاقات ما آمدند و شمرديم هزار نفر نبودند ، معلوم مىشود عدد حقيقى نيست و مراد استغراق عرفى است و لذا نبايد گفت حال كه هزار نشد 999 و اگر اين هم نشد 998 و همين طور به تدريج عدد به عدد پايين بياييم ، بلكه وقتى معناى آن ، هزار عرفى نبود 999 با 990 و بقيه مصاديق استغراق عرفى فرقى ندارد و هيچ كدام اولويتى بر ديگرى ندارد .\r\nدر مثال ما هم همين طور است وقتى فهميديم موارد ذكر شده در حديث از باب مثال است ديگر عدم تجاوز از آن را نبايد مطرح كرد و يا اينكه سلسله مراتبى در نظر گرفت .\r\nخلاصه اين روايت هم شاهد بر اعتبار لفظ نيست .\r\n\r\n3 ) صحيحه هشام بن سالم :\r\nو عن محمد بن يحيى عن عبد الله بن محمد عن ابن ابى عمير عن هشام بن سالم قال : قلت :\r\nكيف يتزوّج المتعة ؟ قال : يقول : أتزوّجك كذا و كذا يوماً ، بكذا و بكذا درهماً . فإذا مضت تلك\r\n\r\n","description":"","footnote":"","page_name":" 3124 ","page_number":253},
  {"content":"\r\n\r\nالايام كان طلاقها فى شرطها و لا عدّة لها عليك . « 1 »\r\nاين حديث كيفيت تزويج متعه را بيان مىكند كه وقتى مدّت عقد سپرى شد خودبخود جدا مىشوند و احتياج به طلاق ندارد .\r\nدر عبارت « لا عدّة لها عليك » دو احتمال هست : اول اينكه در بعضى روايات آمده كه مرد هم بايد براى احترام زن - در فوت يا طلاق او - عدّه نگهدارد . و اين از آداب و سنن مىباشد و در اين حديث مىفرمايد : در متعه چنين عده‌اى و لو به نحو استحباب به عهدهء مرد نيست .\r\nو ممكن است مراد جواز نكاح با مثل خواهر زن - به مجرّد تمام شدن وقت متعه - باشد و براى مرد لازم نباشد تا اتمام عدّه صبر كند . چون عدّه متعه بائن است و مرد بعد از آن وظيفه و محذورى ندارد . احتمال اقوى همين احتمال است هر چند بر خلاف اين احتمال روايتى هم وارد شده است .\r\nبه هر حال : اين روايت نيز براى اعتبار لفظ در عقد قابل استدلال نيست ، چون دو احتمالى كه در روايت قبل بيان شد در اينجا نيز مىآيد .\r\n\r\n4 ) موثقه سماعه عن ابى بصير :\r\nعن محمد بن الحسين و عن عدّة من اصحابنا عن احمد بن محمد عن عثمان بن عيسى عن سماعة عن ابى بصير قال : لا بدّ من أن يقول فيه هذه الشروط : أتزوجك متعة كذا و كذا يوماً بكذا و كذا درهماً ، نكاحاً غير سفاح على كتاب الله و سنة نبيّه و على أن لا ترثينى و لا ارثك و على ان تعتدى خمسة و اربعين يوماً . و قال بعضهم حيضة « 2 »\r\nاين روايت موقوف است زيرا از امام نقل نشده و ظاهراً فتواى ابى بصير مىباشد .\r\nاما ذيل حديث « قال بعضهم حيضة » ظاهراً اين كلام سماعه يا روات بعدى است سماعه يا روات بعدى مىگويند : ابى بصير چنين مىگويد و بعضى از علماء به جاى\r\n\r\n\r\n","description":"","footnote":"\r\n( 1 ) وسائل ، ج 21 ، ص 44 ، باب سابق ، ح 3 .\r\n( 2 ) وسائل ، ج 21 ، ص 44 ، باب سابق ، ح 4 .\r\n","page_name":" 3125 ","page_number":254},
  {"content":"\r\n\r\n45 روز يك حيض تعبير كرده‌اند .\r\nصاحب حدائق تمايل دارد كه مراد ، بعض الائمه عليهم السلام باشند و در نتيجه معنا چنين مىشود كه ابى بصير گويد : فتواى من اين است و بعضى ائمه چنين گويند يعنى من در مقابل آنها نظر دارم كه اين بسيار مستبعد است .\r\nدر اين حديث نيز دو احتمال مقاوله و انشاء عقد هست :\r\nاگر مقاوله باشد - كه احتمال آن بيشتر است - در حديث تفاوت‌هاى عقد دائم و متعه و بعضى خصوصيات متعه را به طرف مىفهماند كه بداند بر خلاف تبليغات سنىها اين زنا نيست و مطابق كتاب خدا و سنت پيامبر است ، ارث ندارد و خلاصه مرزها را مشخص مىكند ، و گويا دو التزام لازم است كه در كلمات بعضى فقهاء به دو شرط تعبير شده يعنى يك التزام مقاوله‌اى - براى تعيين حدّ و مرز آن ، بخصوص در متعه كه عموماً بىاطلاع بودند - و بعد هم يك التزام براى انشاء عقد . يعنى اوّل مرزها را مشخص مىكند و بعد ازدواج مىكند .\r\nو اگر انشاء عقد باشد از اين كه خصوصياتى در آن ذكر شده لازم نيست معلوم مىشود كه اين صيغه از باب مثال است و نمىتوانيم تضييقى را كه مرحوم آقاى خويى قائل است كه لفظ خاص معتبر باشد ، استفاده كنيم .\r\n\r\n5 ) روايت احول :\r\nعن محمد بن احمد بن يحيى ، عن العباس بن معروف عن صفوان عن القاسم بن محمّد عن جبير ابى سعيد المكفوف ، عن الاحول ، قال : سألت ابا عبد الله عليه السلام قلت : ادنى ما يتزوج الرجل به متعة ؟ قال : كفّ من برّ يقول لها : زوجينى نفسك متعة على كتاب الله و سنّة نبيّه نكاحاً غير سفاح ، على أن لا أرثك و لا ترثينى ، و لا اطلب ولدك الى اجل مسمّى فإن بدا لي زدتك و زدتنى . « 1 »\r\nدر باب متعه حتى عزل كراهت هم ندارد ، لذا توقع فرزند در آن نيست .\r\n\r\n\r\n","description":"","footnote":"\r\n( 1 ) وسائل ، ج 21 ، ص 44 ، باب سابق ، ح 5 .\r\n","page_name":" 3126 ","page_number":255},
  {"content":"\r\n\r\nبعضى جمله « زوجينى نفسك » را انشاء قبولِ مقدم دانسته و خواسته‌اند اعتبار لفظ در صيغه عقد را از حديث استظهار نمايند ، و لكن اين خلاف ظاهر است و اين درخواست محض از زن و مذاكرات مقدماتى است و اصلًا در مقام انشاء نيست .\r\nحتى اگر مقاوله نبود و در مقام انشاء هم بود باز دلالت بر خصوصيت لفظ نداشت ، به همان وجهى كه در احاديث گذشته بيان شد .\r\n\r\n6 ) روايت هشام بن سالم الجواليقي :\r\nمحمد بن الحسين عن موسى بن سعدان عن عبد الله بن القاسم عن هشام بن سالم الجواليقى عن ابى عبد الله عليه السلام فى حديث قال : قلت : ما اقول لها ؟ قال : تقول لها : أتزوجك على كتاب الله و سنة نبيه و الله وليّى و وليك ، كذا و كذا شهراً بكذا و كذا درهماً على أنّ لى الله عليك كفيلًا ليفين لى ، و لا اقسّم لك ، و لا اطلب ولدك ، و لا عدّة لك علىّ ، فاذا مضى شرطك فلا تتزوّجى حتى يمضى لك خمسة و اربعون يوماً و إن حدث بك ولد فاعلمينى . « 1 »\r\nاين روايت نيز مانند احاديث گذشته اوّلًا ظهورى ندارد كه اين مطالب را در مقام انشاء عقد بگويد بلكه صحبت‌هاى قبل از عقد است . ثانياً اگر در مقام انشاء هم باشد ذكر بسيارى از قطعات حديث لازم نيست و اين الفاظ خصوصيتى ندارد و لذا استفاده اعتبار لفظ از اين حديث نيز نمىشود .\r\n* نتيجه بحث : اعتبار لفظ در اجراى عقد نكاح را نمىتوان از احاديث استظهار كرد ، در عين حال اين مسأله به دو دليل مسلّم و تمام است :\r\nاوّل : اجماع ، چون اين از مسائلى است كه از قديم محل ابتلاء عموم بوده و با مراجعه به فتاواى فقهاء از ابن جنيد و ابن ابى عقيل ( اوائل قرن چهارم ) و صدوق ( قرن چهارم ) و آنچه فتوى از قدماء در دست است در مىيابيم كه هيچ اختلافى مطرح نشده كه اختياراً عقد با فعل يا كتابت جايز باشد و از اوّل جزء مسلّمات بين مسلمين بوده كه در حال عادى لفظ معتبر است . و مثلًا به مجرّد فرستادن چيزى به\r\n\r\n\r\n","description":"","footnote":"\r\n( 1 ) وسائل ، ج 21 ، ص 45 ، باب سابق ، ح 6 .\r\n","page_name":" 3127 ","page_number":256},
  {"content":"\r\n\r\nمنزل زن ( رضايت عملى ) زوجه او محسوب نمىشود ، و اگر جز اين بود نقل و آشكار مىگشت . بله بعضى از متأخرين كتابت را مطرح كرده‌اند .\r\nدوّم : استصحاب عدم زوجيت :\r\nاگر اطلاقاتى داشتيم كه اقتضاء كند با فعل يا كتابت عقد صحيح است در آن صورت بايد دنبال دليل مىرفتيم ( اجماع يا روايت ) و صحبت مىكرديم كه آيا آن ادله جلو اطلاقات را مىگيرد يا نه ؟ ولى حال كه اطلاقى نداريم ، استصحاب عدم تحقّق زوجيت كافى است كه با آن حكم به عدم انتقال كرده و با اصالة الفساد كه در باب عقود هست حكم به فساد و بطلان عقد مىنماييم . اين بحث را در فروع آتى مورد بررسى بيشتر قرار مىدهيم .\r\n\r\nب ) آيا به كار بردن مادهء « متعه » در عقد نكاح دائم كافى است ؟\r\nمتن عروة : و أن يكون الايجاب بلفظ النكاح او التزويج على الاحوط ، فلا يكفى بلفظ المتعة فى النكاح الدائم و ان كان لا يبعد كفايته مع الاتيان بما يدلّ على ارادة الدوام .\r\nدر وقوع عقد نكاح با انكحت و زوّجت اختلافى نيست . مورد بحث اين است كه آيا با « متّعت » عقد نكاح دائم واقع مىشود يا نه ؟\r\nمرحوم سيد با قرينه دال بر دوام آن را كافى مىدانند ولى بعضى اشكال كرده‌اند :\r\nوجه اشكال : كلمه متعه در لغت به معناى تمتع و منتفع شدن از هر چيزى است ولى معناى خاص آن در باب عقد نكاح ، اختصاص به عقد انقطاعى دارد و اينكه بعضى متعه را به معناى اعم و جامع گرفته و گفته‌اند با ذكر مدّت و عدم ذكر آن تخصص پيدا مىكند صحيح نيست ، همانطور كه از استعمالات در قرآن و روايات ( كه بعضى از آنها را خوانديم ) معلوم مىشود كه متعه به معناى مطلق تمتع و بهره‌ورى نيست ، تا بتوانيم آن را در صيغهء نكاح دائم به كار ببريم . و بگوييم « امتّعك دائماً » ، كه در مبناى مطلق تمتع به كار رفته باشد و از قيد دائماً ازدواج دائم را بفهميم بلكه « متعه » و مشتقات آن حقيقت شرعيه در عقد انقطاع پيدا كرده است . حال اگر\r\n\r\n","description":"","footnote":"","page_name":" 3128 ","page_number":257},
  {"content":"\r\n\r\nبخواهيم اين لفظ را در عقد دائم به كار بريم مرتكب مجاز شده‌ايم و تجوّز در عقود لازم جايز نيست .\r\nجواب اشكال : گرچه بعضى صغرى را منع كرده‌اند يعنى استعمال كلمه متعه در عقد دائم را مجاز ندانسته‌اند ، و لكن به نظر ما صغرى مسلّم و بحث در كبراى قضيه است : زيرا دليلى وجود ندارد كه در عقود لازم بايد تنها از الفاظى كه ازدواج دائم موضوعٌ له حقيقى آنها است استفاده كرد و تجوّر كافى نيست . در اين كه بايد لفظ دال بر معنى باشد حرفى نيست ولى دليلى بر اينكه اين دلالت حتماً بايد بدون قرينه باشد نداريم . و اينكه بعضى از متأخرين اين را گفته يا ادعا كرده‌اند دليل اجماعى بودن آن نمىگردد چون اين مطلب از مسائلى نيست كه بگوئيم از زمان ائمه عليهم السلام براى نقل و انتقال ، به كار بردن الفاظ با قرائن كافى نبوده است .\r\n\r\n* تقريب اشكال از مرحوم آقاى خويى و نقد استاد - مد ظلّه -\r\nايشان مىفرمايند : روايات لفظ خاص تزويج را ميزان قرار داده و ما از آن مقدار كه دليل قطعى بر آن داريم تعدى كرده و انكحت را نيز كافى مىدانيم ولى براى تعدى به غير آن لفظ دليلى نداريم و متعت كافى نيست .\r\nما عرض كرديم كه دلالت اين روايات بر اعتبار لفظ در انشاء عقد تمام نيست ، بعلاوه اينها مثال است و روشن نيست مثال براى چيست .\r\nبلى در زمينهء تمسك به اصل عدم زوجيت و عدم وجود اطلاقات بحثى است كه در فروع ديگر مسأله ( مثل كفايت يا عدم كفايت عقد به غير زبان عربى ) نيز جارى است و ما در جلسه آينده آن را مورد بررسى قرار مىدهيم .\r\n« * و السلام * »\r\n\r\n","description":"","footnote":"","page_name":" 3129 ","page_number":258},
  {"content":"\r\n\r\n\r\n27 / 6 / 1380 سه‌شنبه درس شماره ( 335 ) كتاب نكاح سال چهارم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصه درس قبل و اين جلسه :\r\nدر جلسه قبل درباره الفاظ صيغه نكاح سخن گفته ، بررسى كفايت لفظ « متعت » را در عقد دائم آغاز كرديم ، در اين جلسه ساير ادله عدم كفايت « متعت » را نقل و نقد مىكنيم ، در ضمن عدم تماميت اطلاق لفظى در باب صيغه نكاح را اثبات نموده ولى اطلاق مقامى را مىپذيريم ، همچنين اشاره مىكنيم كه از ادله‌اى كه لفظ خاصى را براى نكاح ذكر كرده ، خصوصيتى فهميده نمىشود و مطلق لفظ ، ظاهر در انشاء مفاد تزويج - به تفاهم عرفى از اين روايات - كافى مىباشد .\r\nدر ادامه به بررسى اشتراط عربيت در صيغه نكاح پرداخته ، ادعاى اجماع در مسأله را ناتمام دانسته همچنين ساير ادله همچون انصراف عقود به عربيت و نبودن اطلاق در مسأله را نقد مىكنيم و در پايان عدم اشتراط عربيت را در صيغه نكاح نتيجه مىگيريم .\r\n\r\nالف ) ادامه بررسى كفايت « متعت » در صيغه عقد دائم\r\n\r\n1 - طرح ادله ( يادآورى و تكميل )\r\nدر جلسه قبل دو دليل بر عدم كفايت « متعت » در صيغه عقد دائم را نقل و نقد كرديم ، دليل اوّل : استعمال « متعت » در عقد دائم مجاز است و مجاز در صيغه عقود لازم كافى نيست ، ما صغراى قضيه را پذيرفته ولى كبراى آن را انكار ورزيديم .\r\nدليل دوم : از روايات ، اعتبار لفظ خاصّ در صيغه نكاح استفاده مىگردد ، لذا بايد به قدر متيقن كه لفظ نكاح و زواج است اقتضاء كنيم .\r\nدر پاسخ اين دليل گفتيم كه اولًا : روايات ظهور در اين كه در مقام بيان صيغه نكاح باشد ندارد و ممكن است به الفاظ مقاوله ناظر باشد ، با عنايت به اين كه لازم است مفاد\r\n\r\n","description":"","footnote":"","page_name":" 3130 ","page_number":259},
  {"content":"\r\n\r\nصيغه و مضمون انشاء روشن شود ، اين روايات تأكيد مىكند كه ماهيت نكاح موقت بايد به زوجه تفهيم گردد .\r\nالبته روايت ابان بن تغلب در مقام بيان صيغه نكاح مىباشد ولى از جهت سندى ضعيف است .\r\nثانياً : اگر روايات در مقام بيان صيغه نكاح هم باشد ذكر الفاظ خاصه از باب مثال است و نمىتوان بر خصوص الفاظ اين روايات بسنده كرد .\r\nدر اين جلسه به ساير ادله عدم كفايت متعت مىپردازيم .\r\nدليل سوم ( كه شبيه دليل اول است ) : متعت در عقد دائم صراحت ندارد ، و لفظ عقود لازم بايد صريح باشد .\r\nاين استدلال هم از جهت صغروى و هم از جهت كبروى ممنوع است ، ما پذيرفتيم كه « متعت » در عقد دائم مجاز است ، ولى مجاز ملازم با غير صريح نيست ، نسبت به مجاز و غير صريح عموم و خصوص من وجه است ، ممكن است لفظى غير صريح باشد و مجاز نباشد بلكه حقيقت باشد و از سوى ديگر ممكن است لفظى مجاز باشد ولى در افاده مراد با عنايت به قرينه صريح باشد .\r\nاز جهت كبروى هم دليل نداريم كه بايد صيغه عقد لازم ، صريح باشد ، بلكه ظهور هم كفايت مىكند ، هم چنان كه دليلى نداريم كه حتماً دلالت لفظ مبتنى بر وضع باشد بلكه دلالت با تكيه بر قرائن مكتنفه به كلام - خواه مقالى و خواه مقامى - كافى است .\r\nدليل چهارم : ما اطلاقى بر صحّت هر عقد نكاحى نداريم ، دليل خاصى هم بر صحّت عقد نكاح دائم با لفظ « متعت » در كار نيست ، بنابراين مقتضاى الفساد در باب معاملات ( استصحاب عدم ترتّب اثر ) حكم به عدم تحقق زوجيت در نكاحى كه با لفظ « متعت » خوانده شود مىكنيم .\r\nدرباره اين دليل دو مطلب بايد بررسى شود : مطلب اوّل : آيا اطلاق براى صحت هر عقد نكاح در كار است ؟ ، مطلب دوم : آيا دليل خاص بر صحت عقد نكاح با لفظ « متعت » در كار نيست ؟\r\n\r\n","description":"","footnote":"","page_name":" 3131 ","page_number":260},
  {"content":"\r\n\r\n\r\n2 - بررسى وجود اطلاقات در باب عقد نكاح\r\nدر باب عقد نكاح دو دسته اطلاقات مىتواند مطرح گردد . دسته اوّل : اطلاقات مربوط به تمام عقود ، در مورد اين اطلاقات پيشتر بحث كرده و ناتمامى آنها را ثابت كرديم « 1 » و تنها اطلاق  « أَحَلَّ اللَّهُ الْبَيْعَ »  را پذيرفتيم كه اختصاص به بيع دارد .\r\nدسته دوم : روايات آمره به نكاح و انكاح همچون  « وَ أَنْكِحُوا الْأَيامى مِنْكُمْ وَ الصَّالِحِينَ مِنْ عِبادِكُمْ وَ إِمائِكُمْ  « 2 »\r\nاين دسته ادله تنها بر استحباب تزويج مجردها دلالت دارد و امّا اين كه نكاح كه امرى است اعتبارى با چه وسيله محقق مىگردد و در تحقق آن شرطى وجود دارد يا ندارد ؟ به آن ناظر نيست .\r\nدر توضيح اين مطلب مىگوييم وقتى گفته مىشود : « اكرم العلماء » اين جمله روشن نمىكند كه مصداق اكرام كدام است ، ولى چون اكرام مفهومى است عرفى با هر چه در عرف مصداق اكرام تلقى مىگردد . اين امر امتثال مىگردد ، ولى در باب نكاح ، سبب تحقق علقه زوجيت بين دو نفر كه با اين سبب دو نفر كه با يكديگر رابطه خاص نداشته‌اند رابطه پيدا مىكنند ( كه اين رابطه احكام خاصه‌اى را هم بدنبال دارد ) امرى است شرعى و بايد از شرع فهميد كه چه چيزى را شارع سبب قرار داده است و از خود اوامرى كه به نكاح امر كرده ، چيزى در اين زمينه استفاده نمىگردد ، عرف هم در اين زمينه نمىتواند راهگشا باشد چه ملل مختلف هر يك تشريفات بخصوصى درباره عقد نكاح دارند و براى تعيين تشريفات دين اسلام در اين زمينه بايد از خود شرع ، دليل خاص يا عام وارد گردد .\r\nخلاصه اين كه ما اطلاقى در باب اسباب تحقّق علقه زوجيت نداريم ، اين امر در بحثهاى بسيارى مؤثر است لذا بسيارى از بزرگان همچون محقق كركى ، صاحب رياض و مرحوم نراقى در مستند با توجه به فقدان اطلاق ، با توجه به اصالة الفساد در مسأله ما و\r\n\r\n\r\n","description":"","footnote":"\r\n( 1 ) در جلسات آينده ( درس شماره 337 ) توضيح بيشترى در اين زمينه خواهد آمد و نيز ر . ك : جلسه شماره 289 .\r\n( 2 ) نور / 33 .\r\n","page_name":" 3132 ","page_number":261},
  {"content":"\r\n\r\nمسائل مشابه حكم به لزوم اقتصار بر قدر متيقن نموده‌اند .\r\n\r\n3 - تقريبى ديگر براى اثبات اطلاق « 1 »\r\nما اگر چه اطلاق لفظى را در اين مسأله قبول نداريم ، ولى همچون بسيارى از مسائل مشابه اطلاق مقامى غير قابل انكار است ، در توضيح اين مطلب مىگوييم كه بسيارى از آيات قرآن كه به نماز ، روزه ، حج ، عبادات و ساير به گونه مطلق امر كرده يا در معاملات همچون بيع ، وصيت ، وارد شده است ، اين آيات در مقام بيان تمام اجزاء و شرائط اين عبادات و معاملات نيست ، لذا ادله‌اى كه شرايط يا اجزاء اين اعمال را بيان مىكند به منزله مقيّد اين آيات بشمار نمىروند ، ولى نكته‌اى كه در اين زمينه وجود دارد اين است كه به هر حال اگر اين اعمال داراى اجزاء و شرايطى باشند بايد اين اجزاء و شرايط تا وقت عمل بيان شده باشد و در مورد مسائل مورد ابتلاء ، چنانچه بيانى در اين زمينه صادر شده باشد ، لاجرم به ما و اصل مىگردد ، پس از عدم وصول كشف از عدم صدور چنين بيانى نموده و بالتبع عدم اعتبار جزء يا شرط مشكوك را نتيجه مىگيريم .\r\nنظير اين بيان در بحث ما نيز مطرح است ، اگر در صيغه نكاح ، لفظ خاص يا شرايط مخصوص معتبر باشد ، بايد اين شرايط تا وقت عمل بيان شده باشد ، البته اگر يك سيره عملى متعارف مسلمين بر نحوه خاصى از صيغه وجود داشته باشد يا فتواى فقهاى عامه معاصر ائمه همگى بر يك شكل خاص باشد يا در اشباه و نظاير اين عقد همچون ساير معاملات شكل بخصوصى مرسوم باشد ، مشكل است بتوان به اطلاق مقامى تمسّك جست .\r\nدر بحث صيغه نكاح هيچ لفظ خاصى كه مورد اتفاق همه مسلمانان عملًا يا قولًا باشد وجود ندارد و نيز در ساير معاملات روش بخصوصى معمول نيست ، بلكه همين مقدار كه انشاء دال بر مفاد معامله صورت گيرد كفايت مىكند ، بنابراين طبق قاعده بايد\r\n\r\n\r\n","description":"","footnote":"\r\n( 1 ) - اين قسمت با عنايت به كلمات استاد - مد ظلّه - در خارج بحث با افزودن برخى توضيحات از ساير بحثهاى ايشان تنظيم گرديد ، در بحثهاى آينده كه استاد - مد ظلّه - اطلاق را در مسأله انكار مىكنند مراد اطلاق لفظى است نه اطلاق مقامى .\r\n","page_name":" 3133 ","page_number":262},
  {"content":"\r\n\r\nدر نكاح هم مطلق لفظ كافى باشد .\r\n\r\n4 - روايت خاص در مسأله\r\nبه نظر ما از روايات خاصه‌اى كه در آنها وارد شده كه براى عقد نكاح « اتزوجك » و مانند آن را بگويد به تفاهم عرفى اين مطلب استفاده مىگردد كه اگر اين مطلب با اين الفاظ يا مترادفات آنها كه همين مفاد را برساند گفته شود عقد واقع مىشود ، به نظر عرف نفس الفاظ خصوصيت ندارد بلكه جنبهء طريقيت براى ابراز ارتباط برقرار كردن دارد ، قهراً اگر كسى عرب است اين معانى را بالطبع با لغت عربى بيان مىكند و اگر فارس است با الفاظ فارسى مىگويد ولى ويژگىهاى زبانى به نظر عرف خصوصيت ندارد و اگر شارع خصوصيت خاصى را معتبر بداند ، بايد تصريح كند و گرنه هر لفظ ظاهر يا صريح كفايت مىكند و اگر ما از اين الفاظ واقع در روايات ( كه برخى از آنها قطعاً از باب مثال است همچون لفظ « نعم » در قبول زن ) به مطلق مبرز تعدى نكنيم و فعل را هم كافى ندانيم ، لااقل مطلق لفظ به نظر عرف كافى است . « 1 »\r\nدر نتيجه به نظر مىرسد كه هر لفظى از جمله لفظ « متعت » در عقد ازدواج دائم كافى است . برخى براى كفايت لفظ « متعه » به رواياتى تمسك جسته‌اند كه اگر كسى در عقد موقت اجل را ذكر نكرد تبديل به عقد دائم مىگردد و نتيجه گرفته‌اند كه صيغه « متعت » براى عقد دائم هم صلاحيت دارد ، توضيح اين استدلال و نقد آن را در جلسه آينده خواهيم آورد .\r\n\r\nب ) اعتبار عربيت در صيغه نكاح\r\n\r\n1 - متن عروه :\r\n\r\n\r\n","description":"","footnote":"\r\n( 1 ) ( توضيح بيشتر ) استاد - مد ظلّه - در ظهور رواياتى كه لفظى را براى ازدواج ذكر كرده‌اند مناقشه نموده و احتمال ناظر بودن آنها به الفاظ مقاوله ( نه صيغه نكاح ) را مطرح ساخته‌اند . و تنها دلالت روايت ابان بن تغلب را پذيرفتند كه آن هم از جهت سندى ناتمام مىباشد لذا به نظر مىرسد كه اين دليل ، تنها بر مبناى بزرگانى كه ظهور روايات فوق را در ناظر بودن به صيغه عقد پذيرفته‌اند تمام است و استدلال استاد - مد ظلّه - نوعى استدلال جدلى است . به هر حال عمده اتكاء استاد در مسأله به اطلاق مقامى مىباشد .\r\n","page_name":" 3134 ","page_number":263},
  {"content":"\r\n\r\n. . . و يشترط العربية مع التمكن منها و لو بالتوكيل على الاحوط . نعم مع عدم التمكّن منها و لو بالتوكيل على الاحوط ، يكفى غيرها من الالسنة اذا اتى بترجمة اللفظين من النكاح و التزويج .\r\n\r\n2 - توضيح عبارت مصنف\r\nدر عبارت « على الاحوط » در كلام مصنف دو احتمال وجود دارد احتمال اوّل : مربوط به اصل اشتراط عربيت باشد ، احتمال دوم : اصل اشتراط عربيت به نظر مرحوم سيد مسلّم باشد ، ترديد در اشتراط عربيت براى كسى است كه خود از عربى خواندن ناتوان است ولى مىتواند ديگرى را وكيل كند كه عقد را به عربى بخواند كه در اينجا احتمال دارد كه توكيل بر اجزاء مباشرى صيغه به غير عربى مقدّم باشد ، لذا احتياط شده است .\r\nمظنون احتمال دوم است ، زيرا بنابر احتمال اول مناسب بود كه قيد « على الاحوط » پس از مع التمكن منها ذكر مىشد نه به دنبال « و لو بالتوكيل » ، به هر حال عبارت خالى از ابهام نيست .\r\n\r\n3 - ادله اعتبار عربيت در صيغه نكاح\r\nبراى اعتبار عربيت در صيغه نكاح به ادله‌اى استناد شده است .\r\nدليل اوّل : اجماع ،\r\nعلامه حلى در تذكره 2 : 582 ( چاپ سنگى ) مىگويد : مسأله : لا ينعقد الّا بلفظ العربية مع القدرة ، فلو تلفظ باحد اللفظين بالفارسية او غيرها من اللغات غير العربية ، مع تمكنه و معرفته بالعربية لم ينعقد عند علماءنا ، و هو [ احد 
  ] قولى الشافعى و احمد . . .\r\nشيخ طوسى در مبسوط 4 : 194 درباره عقد نكاح مىگويد : فان عقدا بالفارسية فان كان مع القدرة على العربية فلا ينعقد بلا خلاف و ان كان مع العجز فعلى وجهين احدهما يصحّ و هو الاقوى و الثانى لا يصحّ . . .\r\nتعبير شيخ طوسى ( بلا خلاف ) از تعبير علامه حلى ( عند علماءنا ) قوىتر است ، چه « بلا خلاف » در مبسوط تنها ناظر به فتواى اماميه نيست ، بلكه عدم اختلاف در مسأله در\r\n\r\n","description":"","footnote":"","page_name":" 3135 ","page_number":264},
  {"content":"\r\n\r\nميان تمام مسلمانان را مىرساند .\r\nان قلت : در اجماع شرط است كه تمام فقهاء موافق آن باشند ، بنابراين اگر برخى از فقهاء اصلًا متعرض مسأله نشده باشند ، ادعاى اجماع صحيح نيست ، ولى ادعاى « بلا خلاف » صحيح است ، پس « بلا خلاف » از اين جهت ضعيف‌تر از اجماع مىباشد .\r\nقلت : اين مطلب در مسائل غير اصلى مىتواند مطرح باشد كه ممكن است فقهاء توجه به مسأله نداشته باشند ، ولى در مسائل اصلى ، فقهاء قهراً فتوايى نسبت به مسأله - نفياً يا اثباتاً - دارند ، پس « بلا خلاف » در اين گونه مسائل از اين جهت در حكم اجماع است .\r\nبه هر حال فقهاى بسيار زيادى فتوا به اعتبار عربيت داده‌اند و برخى به اجماع در اين مسأله تمسك جسته‌اند .\r\nدليل دوم : دليلى كه آقاى خويى از محقق كركى نقل كرده‌اند كه به صيغه غير عربى عقد صدق نمىكند ، ما اين مطلب را در جامع المقاصد نيافتيم . نه در باب بيع و نه در باب نكاح و كسى را هم نديده‌ايم كه چنين مطلبى را از محقق كركى نقل كند و نمىدانيم كه آقاى خويى آن را از كجا اخذ كرده‌اند ، خود اين دليل هم واضح البطلان است و نياز به بحث ندارد و چنانچه مرحوم آقاى خويى اشاره كرده‌اند بر فرض صحت نبايد بين قادر و عاجز در اشتراط عربيت فرق گذاشت چه معنا ندارد كه در مورد قادر بر لفظ غير عربى ، عقد صدق نكند ، ولى در مورد عاجز ، بر غير عربى عقد صدق كند .\r\nكلام جامع المقاصد چيز ديگرى است كه در ادامه ، نقل و بررسى مىگردد .\r\nدليل سوم ( از صاحب جواهر ) : انصراف عقود به عربيت\r\nدليل چهارم ( از محقق كركى ) : نبودن اطلاق در مسأله و حكم به فساد عقد با توجه به اصالة الفساد .\r\n\r\n4 - بررسى اجماع در مسأله\r\nكلام شيخ طوسى كه اشتراط عربيت را براى قادر « بلا خلاف » ( بين مسلمين ) ، عنوان\r\n\r\n","description":"","footnote":"","page_name":" 3136 ","page_number":265},
  {"content":"\r\n\r\nكرده ، صحيح نيست ، چه اين مسأله كاملًا در بين مسلمانان خلافى است ، « 1 » در ميان اماميه هم تا زمان محقّق حلّى غير از شيخ طوسى در مبسوط و قطب الدين كيدرى كه در اوائل قرن هفتم فوت كرده ، كسى نيافته‌ايم كه عربيت را معتبر بداند ، آرى پس از محقق ، قول به اشتراط عربيت اشتهار يافته است .\r\nقبل از محقق ، ابن حمزه در وسيله ، فاضل آبى در كشف الرموز عربيت را شرط نمىدانند و نيز عدم اشتراط از ، صاحب كتاب الرائع ( كه ظاهراً مراد قطب راوندى است نه ابن حمزه ) حكايت شده است . پس از محقق هم فيض در مفاتيح ، سبزوارى در كفايه .\r\nو نيز صاحب مدارك و صاحب حدائق به اين قول مايل شده ، هر چند در آن ترديد كرده‌اند و نيز شهيد ثانى مردّد است و از علماء اعصار اخير ، مرحوم آقاى نايينى ، مرحوم آقاى حكيم ، مرحوم آقاى خويى ، عربيت را شرط نمىدانند .\r\nپس نمىتوان ادعاى اجماع را در مسأله پذيرفت .\r\n\r\n5 - نقل و توضيح كلام صاحب جواهر ( دليل سوم بر اعتبار عربيت )\r\nصاحب جواهر مىفرمايد كه چون پيامبر و ائمه و سائلين از ايشان همگى عرب بوده‌اند ، احكامى كه بر الفاظ بار شده ، انصراف به الفاظ عربى پيدا مىكند چون زبان مخاطِب و مخاطَب و قرآن همگى عربى است .\r\nدر توضيح اين دليل مىافزاييم خطابات قران و روايات را معمولًا مخصوص مشافهين داشته و براى تعميم خطاب نسبت به ديگران به قاعده اشتراك تمسك مىشده است ، در مورد قاعده اشتراك بايد ديد كه مخاطبين از لفظ حديث يا آيه چه حكمى مىفهميده‌اند . با قاعده اشتراك همان حكم براى ما هم ثابت مىگردد ، مثلًا رطل داراى اطلاقات مختلف بوده ، همچون رطل مكى ، رطل مدنى ، رطل عراقى ، براى فهم رواياتى كه در آن واژهء رطل به كار رفته بايد با توجه به سائل يا متكلم مراد از رطل را در نزد\r\n\r\n\r\n","description":"","footnote":"\r\n( 1 ) ( توضيح بيشتر ) ابو حنيفه و اصحاب وى و شافعى در يكى از دو قول عقد به غير عربى را براى قادر به عربى صحيح مىدانند ولى قول ديگر شافعى و احمد بر بطلان عقد است . ر . ك : تذكره 2 : 582 ( چاپ سنگى ) .\r\n","page_name":" 3137 ","page_number":266},
  {"content":"\r\n\r\nمخاطبين روشن ساخت ، بعد حكم افراد ديگر همچون فارسى زبانها را معيّن كرد . در اين بحث هم گفته‌اند چون احكامى كه در شرع روى الفاظ رفته در نزد مخاطبين منصرف به لفظ عربى است ، بنابراين براى غير عربها هم حكم همين گونه است .\r\n\r\n6 - نقد كلام صاحب جواهر قدس سرّه توسط استاد مد ظله\r\nاستدلال فوق ، استدلال عجيبى است ، زيرا انصرافات مزبور ، انصراف تصوّرى غير مستقر است ، آنچه ملاك ظهور است انصراف تصديقى است . براى توضيح اين مطلب ذكر يك مثال مفيد است ، در زمان كودكى ما يك معمايى مطرح بود كه حلّ آن بسيار دشوار بود ، اين معمّا در زمانهاى كنونى كه مطرح مىگردد آن دشوارى را ندارد ، معما اين بود كه دو نفر در كوچه به دو نفر ديگر مىرسند يكى از آنها از فرد مقابل خود مىپرسد :\r\nهمراه تو با تو چه نسبتى دارد ، او مىگويد : او پدر من است ولى من پسر او نيستم ، فرد مقابل از او مىپرسد : تو بگو كه همراه تو با تو چه نسبتى دارد ؟ او مىگويد : او برادر من است ولى من برادر او نيستم .\r\nجواب اين معمّا اين بود كه گروه اوّل پدر و دختر بوده و گروه دوم برادر و خواهر ، در زمان كودكى ما ، چون زنها كمتر در سطح جامعه ظاهر مىشدند ، در ذهن انسان از كلمه « دو نفر » ، دو مرد تبادر مىكرد ، البته در همان زمان ، من اين معما را از برخى از دختر بچه‌ها پرسيدم به سرعت جواب دادند ، وجه اين امر آن است كه براى دخترها اين انصراف وجود ندارد ، بلكه آنها از همان اوّل همجنسهايشان به ذهنشان خطور مىكند .\r\nغرض از ذكر اين مثال اين بود كه اين گونه انصرافات كه در اين موارد مشاهده مىگردد انصرافات تصوّرى است كه ذهن انسان ابتداء به محسوسات عادى خود متوجه مىگردد ، اين انصراف منشأ اثر نيست ، بلكه انصراف تصديقى ملاك است يعنى بايد مراد از لفظ بگونه‌اى باشد كه اگر متكلم را متوجه فرد خاصى بكنند ، او بگويد مراد من اين فرد نيست .\r\nبراى روشن شدن نادرستى ادعاء انصراف مىگوييم در شرع مقدس احكام بسيارى\r\n\r\n","description":"","footnote":"","page_name":" 3138 ","page_number":267},
  {"content":"\r\n\r\nبر روى الفاظ رفته همچون دروغ ، فحش ، غيبت ، سبّ ، كفر ، آيا اين الفاظ تنها به دروغ عربى ، فحش عربى و . . . انصراف دارد ؟ سرّ قضيه در اين است كه هر چند عرب زبان از دروغ - مثلًا - در نگاه تصورى بدوى الفاظ عربى به ذهنشان خطور مىكند ولى اگر از آنها بپرسند ، آيا دروغ به فارسى هم اشكال دارد ، بىترديد پاسخ مىدهد كه فرقى بين عربى و فارسى در كار نيست . « 1 »\r\nبنابراين ادعاى انصراف به لفظ عربى بلا وجه است .\r\n\r\n7 - كلام محقق كركى و اشكال مرحوم آقاى خويى بدان\r\nدر جامع المقاصد ، همچون مسائل مشابه ، با توجه به انكار اطلاق در مسأله نكاح ، بر لزوم اقتصار به قدر متيقن تكيه كرده فرموده است ، ائمه صيغ عقود را با عربى مىخوانده‌اند ، لذا مسلّم است كه قادر بر عربى اگر عقد را با عربى بخواند مجزى است ، ولى صحّت عقد با زبان غير عربى مشكوك است ، مقتضاى اصالة الفساد ( استصحاب عدم ترتب اثر ) اين است كه در عقد غير عربى احكام زوجيت را بار نكنيم .\r\nمرحوم آقاى خويى در پاسخ آورده‌اند كه ما به اطلاقات تمسّك كرده ، اشتراط عربيت را نفى مىكنيم .\r\nاين كلام از ايشان مايه شگفتى است ، چه ايشان از روايات چنين استنباط كرده‌اند كه در نكاح لفظ خاصّ معتبر است ، حتى تعدى از لفظ « زوجّت » به لفظ « انكحت » را مستند به اتفاق و قطع خارجى مىداند و گرنه مقتضاى جمود بر ظاهر روايات را اين مىداند كه بر لفظ تزويج اقتصار شود ، و با اين استدلال لفظ « متّعت » را در نكاح دائم كافى نمىدانند ، يعنى ايشان اطلاقات صحّت معاملات و صحت نكاح را با توجه به ادله اعتبار لفظ خاص تخصيص خورده و تقييد شده مىدانند ، با اين حال چگونه در مورد\r\n\r\n\r\n","description":"","footnote":"\r\n( 1 ) ( توضيح بيشتر ) انصراف الفاظ در نزد عرف بيشتر تابع تناسبات حكم و موضوع است ، در مسأله انشاء عقود به نظر عرفى آنچه مطرح است افهام معناى مورد نظر در صيغه انشاء با هر طريقى كه باشد و بيشتر از آن اعتبار ندارد .\r\n","page_name":" 3139 ","page_number":268},
  {"content":"\r\n\r\nعدم اشتراط عربى بودن به همان اطلاقات اوليه استناد مىكنند ؟ ! وجه اين مطلب براى ما روشن نيست .\r\n\r\n8 - نظر استاد - مد ظلّه - در مسأله\r\nبه نظر ما با توجه به اطلاق مقامى و عدم فهم خصوصيت از رواياتى كه صيغه نكاح را بيان كرده‌اند ، على القاعده بايد حكم به صحت عقد نكاح با هر لفظى نمود و اشتراط عربيت را نفى كرد .\r\nبلكه ممكن است كسى احتياط استحبابى كرده كه هر كس به همان زبان متعارف هم عقد را جارى كرده به الفاظ عربى اكتفاء نكند ، چه در متعارف محيطها عقود و ايقاعات با الفاظ همان زبان جارى مىگردد ، ممكن است كسى بگويد كه ادله منصرف به متعارف ( صيغه نكاح به الفاظى به تناسب محل عاقدين ) دارد . « 1 » البته اين مطلب تنها يك احتياط استحبابى است و گرنه اين مطلب لازم نيست .\r\nبه هر حال اشتراط عربيت در صيغه نكاح بنابر احتياط استحبابى است .\r\n( * و السلام * )\r\n\r\n\r\n","description":"","footnote":"\r\n( 1 ) مرحوم آقاى والد از مرحوم آقاى حجّت نقل كردند كه « ايشان با مرحوم آقاى انگجى عقدى را در تبريز اجرا مىكردند ، مرحوم آقاى انگجى كه در طبقه مقدم بر مرحوم آقاى حجت بوده ايجاب را به عربى مىخواند و آقاى حجت قبول را مىگويد ، آقاى انگجى ايجاب را به فارسى هم مىخواند ، آقاى حجت سكوت مىكند ، آقاى انگجى مىپرسد : چرا سكوت كرديد : ايشان مىگويد : عقد به فارسى وجهى ندارد ، اگر ملاك زبان معصومين عليهم السلام باشد بايد به عربى خواند كه ما خوانديم ، اگر ملاك زبان متعارف اهل عقد باشد بايد به تركى خواند ، فارسى خواندن وجهى ندارد . »\r\nمن به ذهنم مىآمد كه احتياط كامل در امثال تبريز اين است كه هم به عربى ، هم به فارسى ، هم به تركى خوانده شود چون زبان رسمى كشور در سرتاسر آن حتى در محيط ترك زبانها ، فارسى است ، و چون ازدواج هم امرى رسمى است ( كه در دفاتر ازدواج و طلاق هم كه به فارسى است ثبت مىگردد ) لذا اجراء صيغه در آذربايجان به لفظ فارسى هم بىوجه نيست . به هر حال اين مطالب همه احتياطات استحبابى است و زبان به طور كلى شرط نيست .\r\n","page_name":" 3140 ","page_number":269},
  {"content":"\r\n\r\n\r\n28 / 6 / 1380 چهارشنبه درس شمارهء ( 336 ) كتاب النكاح / سال چهارم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nكلام در صيغ عقد نكاح بود ، بحث جلسه گذشته را كفايت « متعت » در صيغه عقد دائم بود . در اين جلسه بحث جلسه گذشته را پى مىگيريم و همانطور كه صاحب شرايع و عدّه‌اى اختيار كرده‌اند ، كفايت لفظ متّعت را به ضميمهء قرينه اختيار نموده و بعض اشكالات را پاسخ خواهيم داد .\r\nدر ادامه ، به بحث ديگرى مىپردازيم و آن اشتراط ماضويت در انشاء عقد است .\r\n* * * \r\nالف ) كفايت يا عدم كفايت لفظ متّعت :\r\n\r\n1 ) استدلالى بر كفايت لفظ « متّعت » :\r\nاين استدلال را صاحب شرايع و عدّه‌اى مطرح كرده‌اند و حاصل آن اين است كه در بعض احاديث كه مشهور بر طبق آنها فتوى داده‌اند آمده است كه اگر كسى در عقد متعه قيد اجل را ذكر نكرد ، عقد منقلب مىشود به عقد دائم . از همين جا معلوم مىشود كه لفظ متّعت صلاحيت ايجاد عقد دائم را دارد و الّا اگر صلاحيت نداشت وجهى براى انقلاب به عقد دائم نبود ، بلكه بايد رأساً باطل مىشد ، چون مفروض اين است كه فاقد شرط صحّت يعنى ذكر اجل است .\r\n\r\n2 ) اشكال آقاى خويى رحمه الله به استدلال مذكور :\r\nاشكال آقاى خويى رحمه الله با مقدارى توضيح و تغيير اين است كه اين روايت اصلًا ناظر به اين جهت نيست . اين روايت صرفاً در مقام بيان اين مطلب است كه اگر\r\n\r\n","description":"","footnote":"","page_name":" 3141 ","page_number":270},
  {"content":"\r\n\r\nصيغه عقد صلاحيت ذاتى براى عقد دائم و عقد انقطاعى داشته باشد ، در چنين فرضى عدم ذكر اجل موجب انقلاب عقد به عقد دائم مىشود ، يعنى عقد انقطاعى احتياج به ذكر أجل دارد اما عقد دائم احتياج به ذكر قيد دوام ندارد . مفاد روايت اين نيست كه ساير شرايط دوام الغا شده باشند و به صرف اينكه اجل ذكر نشد بدون هيچ شرط ديگرى ، عقد دائم شود ، بلكه ساير شرايط مفروغٌ عنه مىباشند . نظير اينكه مىگوييم نماز جماعت قصد جماعت مىخواهد و اگر قصد جماعت نكرد نماز فرادى مىشود هر چند قصد فرادى نكند . معناى اين سخن آن نيست كه نماز فرادى هيچ شرط ديگرى ندارد بلكه در مقام بيان ساير شرايط نيست .\r\nآقاى خويى رحمه الله براى اين مطلب شاهد مىآورند كه مثلًا اگر كسى چهار زن دائم دارد و بخواهد با زن ديگرى عقد انقطاعى كند اگر در اين عقد انقطاعى اجل را ذكر نكند نمىتوان ملتزم شد كه اين عقد مبدّل به عقد دائم شود تا در نتيجه اين شخص پنج زن دائمى داشته باشد . همچنين بنابر مشهور كه ازدواج دائم با اهل كتاب صحيح نيست و فقط ازدواج انقطاعى با آنان صحيح است ، اگر كسى با زن غير مسلمان عقد انقطاعى كرد اما اجل را ذكر نكرد نمىتوان از روايات مورد بحث استفاده كرد كه در اينجا هم عقد انقطاعى مبدّل به عقد دائم مىشود . همين طور بنابر رأى كسانى كه اذن ولىّ دختر را در عقد دائم شرط مىدانند اما در عقد انقطاعى شرط نمىدانند ، اگر بدون اذن عقد انقطاعى كرد ولى اجل را ذكر نكرد ، انقلاب عقد به عقد دائم قابل التزام نيست و الّا بايد در همهء اين موارد و موارد مشابه ملتزم به تخصيص شويم كه اين خلاف متفاهم عرفى است .\r\nخلاصه اينكه اين روايات ناظر به ساير شرايط نيستند و مفادشان صرفاً اين است كه در عقد موقت ذكر اجل شرط است و در عقد دائم شرط نيست . پس در فرض صلاحيت عقد براى منقطع بودن و دائم بودن ، عدم ذكر اجل مستلزم دوام است .\r\nبنابراين ، در ما نحن فيه كه شك داريم آيا لفظ « متّعت » صلاحيت براى انشاء عقد دائم دارد ، با اين روايات نمىتوان صلاحيت را اثبات كرد .\r\n\r\n","description":"","footnote":"","page_name":" 3142 ","page_number":271},
  {"content":"\r\n\r\n\r\n3 ) نظر استاد مدّ ظله در مورد اشكال آقاى خويى رحمه الله :\r\nاين اشكال آقاى خويى رحمه الله نسبت به بعضى از روايات محل بحث تمام است اما يكى از روايات ( روايت ابان بن تغلب ) ظاهرش همان مطلبى است كه صاحب شرايع و ديگران فهميده‌اند . در اين روايت از حضرت سؤال مىكند كه در موقع عقد انقطاعى چه بگويم . حضرت مىفرمايد : بگو اتزوّجك متعةً به ضميمهء ذكر اجل و ساير شرايط . راوى مىپرسد : من حيا مىكنم كه مدّت را ذكر كنم . حضرت مىفرمايد : اگر مدّت را ذكر نكنى به ضرر خودت تمام مىشود . چون تمام احكام عقد دائم مترتب مىشود . ظاهر اين روايت آن است كه در همان مفروض كلام كه گفته « اتزوجك متعةً » اگر اجل را ذكر نكرد عقد دائم خواهد شد لذا صلاحيت اين تعبير كه عبارة اخراى لفظ « متّعت » است براى عقد دائم استفاده مىشود .\r\n« محمد بن يعقوب عن على بن ابراهيم عن أبيه عن عمرو بن عثمان عن ابراهيم بن الفضل عن ابان بن تغلب و عن على بن محمد عن سهل بن زياد عن اسماعيل بن مهران و محمد بن اسلم عن ابراهيم بن الفضل عن ابان بن تغلب قال قلت لأبي عبد الله عليه السلام : كيف اقول لها اذا خلوتُ بها ؟ قال : تقول : أتزوجك متعة على كتاب الله و سنة نبيّه . لا وارثة و لا موروثة ، كذا و كذا يوماً . . . قلت : فانى استحيى أن أذكر شرط الايّام قال : هو اضرّ عليك قلت : و كيف ؟ قال : لأنك ان لم تشرط كان تزويج مقام و لزمتك النفقة فى العدة و كانت وارثاً . . . » « 1 »\r\nمنتهى اشكالى كه وجود دارد راجع به سند روايت است چون ابراهيم بن فضل در طريق آن واقع شده كه توثيق ندارد ، لذا اين روايت قابل استناد نيست .\r\n\r\n4 ) استدلال ابن ادريس رحمه الله بر عدم كفايت لفظ « متّعت » :\r\nبيان ابن ادريس آن است كه انقلاب عقد به عقد دائم در صورتى است كه با صيغهء انكحت يا زوّجت و مانند آن عقد كرده باشد و اجل را ذكر نكرده باشد ، اما اگر از صيغه‌هاى ديگرى مثل متّعت استفاده كرده باشد اين صيغه‌ها اصلًا صلاحيت\r\n\r\n\r\n","description":"","footnote":"\r\n( 1 ) وسائل 21 / 43 و 47 ، ابواب متعه باب 18 ، ح 1 و باب 20 ، ح 1 .\r\n","page_name":" 3143 ","page_number":272},
  {"content":"\r\n\r\nبراى انشاء عقد دائم ندارند و لذا ترك ذكر اجل باعث انقلاب عقد به عقد دائم نمىگردد . شاهد اين ادّعا آن است كه اگر كسى از صيغه انكحت يا زوّجت استفاده كرد ولى مهر را تعيين نكرد عقدش بالاتفاق صحيح است هر چند مهر المثل متعين مىشود . اما كسى كه به قصد عقد منقطع از صيغهء متّعت استفاده مىكند ولى هيچ‌يك از مهر و اجل را ذكر نمىكند عقدش بالاتفاق باطل است با اينكه اگر متّعت با انكحت مرادف بود بايد در اين فرع اخير قائل به انقلاب عقد به عقد دائم و لزوم مهر المثل مىشدند . لذا معلوم مىشود كه متّعت اصلًا براى عقد دائم صلاحيت ندارد و انقلاب به عقد دائم اختصاص به جايى دارد كه با لفظ انكحت يا زوّجت عقد خوانده و اجل را ذكر نكرده باشد ، اما اگر با صيغهء متّعت عقد خوانده و اجل را ذكر نكرده باشد عقدش باطل است هر چند مهر را ذكر كرده باشد .\r\nناگفته نماند كه عدّه‌اى از بزرگان و از جمله ، علّامه رحمه الله در تلخيص نيز اين شاهد را مطرح كرده‌اند كه در عقد منقطع ، عدم ذكر مهر و اجل باعث بطلان عقد است .\r\n\r\n5 ) پاسخ استاد مد ظلّه به استدلال ابن ادريس رحمه الله :\r\nدر پاسخ به اين استدلال مىتوان گفت شاهدى كه ايشان اقامه كرده ، عدم صلاحيت لفظ متّعت براى انشاء عقد دائم را نتيجه نمىدهد . چون ممكن است بگوييم متّعت و انكحت و زوّجت هر سه براى عقد دائم صلاحيت دارند ، منتهى اين تفاوت وجود دارد كه استعمال انكحت و زوّجت در عقد دائم ، حقيقى است ، در حالى كه استعمال متّعت مجازى است و محتاج قرينه است . لذا مىتوان گفت شارع مقدس مسأله انقلاب عقد منقطع به عقد دائم را كه امرى بر خلاف قاعده است در فرض استعمال انكحت و زوّجت كه حقيقت در دوام هستند پذيرفته است اما در فرض استعمال متّعت نپذيرفته است . آيا از اين مطلب مىتوان نتيجه گرفت كه در جايى كه مسأله انقلاب در كار نيست و از اول قصدش اين است كه با متّعت به ضميمهء قرينه عقد دائم را انشاء كند مثلًا بگويد « متعتك دائماً » بازهم متّعت صلاحيت نداشته باشد ؟ ظاهراً دليلى بر عدم صلاحيت وجود ندارد . لذا به نظر\r\n\r\n","description":"","footnote":"","page_name":" 3144 ","page_number":273},
  {"content":"\r\n\r\nمىرسد همانطور كه صاحب شرايع و عدّه‌اى از فقها فرموده‌اند با لفظ متّعت هم مىشود عقد دائم را انشاء كرد هر چند اين استعمال مجازى و محتاج قرينه است .\r\n( البته بعضى خواسته‌اند بگويند استعمال متّعت هم حقيقى است ولى ما آن را مجازى مىدانيم . )\r\nنتيجه آن كه به نظر مىرسد همانطورى كه عده‌اى از فقهاء چون محقق حلى گفته‌اند ، با « متعت » مىتوان عقد دائم را انشاء نمود هر چند استعمال آن استعمال مجازى باشد .\r\n\r\nب ) حكم اشتراط يا عدم اشتراط صيغهء ماضى در انشاء عقد نكاح :\r\nوجوهى براى اشتراط صيغهء ماضى مطرح شده كه در اين جلسه به دو وجه اشاره مىكنيم .\r\n\r\n1 ) اخذ به قدر متيقن :\r\nمفاد اين وجه آن است كه تحقق نكاح به يك سبب قطعى نياز دارد و الا استصحاب اقتضاء مىكند نكاح محقق نشده باشد لذا بايد به قدر متيقن يعنى صيغهء ماضى در ما نحن فيه اخذ كرد تا يقين به ارتفاع حالت سابقه حاصل شود . بر طبق اين وجه كانّه اينطور فرض شده كه اطلاقاتى در ميان نيست و لذا نوبت به قدر متيقن مىرسد .\r\n\r\n2 ) اجتناب از بىقيد و بند شدن ازدواج :\r\nصاحب شرايع رحمه الله در استدلال بر اعتبار ماضوّيت تعبيرى دارد كه معنايش خيلى روشن نيست . ايشان مىفرمايد : « لا بدّ من وقوعهما بلفظ الماضى . . . تحفّظاً من الاشتمار المشبه للاباحه » در معناى اين عبارت دو وجه مطرح است : يك وجه كه به نظر ما رسيد و ظاهراً شهيد ثانى رحمه الله در مسالك هم همين معنى را بيان مىكنند . اين است كه اشتمار به معناى مطلق و رها بودن است همانطور كه شمّرت الدّابة به\r\n\r\n","description":"","footnote":"","page_name":" 3145 ","page_number":274},
  {"content":"\r\n\r\nمعناى أرسلتها و اطلقتها است . بر طبق اين وجه ، صاحب شرايع مىخواهد بفرمايد ما نمىتوانيم از ماضويّة و ساير ويژگيهاى عقد كه در زمان ائمه معصومين عليهم السلام رايج بوده تعدّى كنيم چون تعدّى كردن مستلزم تالى فاسدى است كه كسى به آن ملتزم نمىشود و آن اين كه نكاح مثل اباحه مال باشد كه هيچ قيد و شرطى ندارد و فقط انشاء رضا در آن كافى است « 1 » يعنى نه ماضويت و نه ساير شروط هيچ‌كدام معتبر نباشد در حالى كه اين امر قطعاً باطل است و عقد نكاح بالاجماع و بالضرورة حدّ و مرز دارد .\r\nشهيد ثانى رحمه الله هم كه مىخواهد به استدلال محقق رحمه الله پاسخ دهد ظاهراً عبارت شرايع را مثل ما معنا كرده است چون مىفرمايد : ماضويت معتبر نيست و مىتوان قائل به توسعه شد ولى لازمهء توسعه دادن اين نيست كه هيچ مرزى قائل نشويم چرا كه ممكن است فقط از نظر صيغه ، قائل به توسعه شويم ، اما از نظر مادّه توسعه ندهيم و مادّهء نكاح يا تزويج را معتبر بدانيم .\r\nشيخ مفلح صيمرى صاحب غاية المرام معناى ديگرى براى عبارت شرايع ذكر كرده است . ايشان اشتمار را تعدّد و تكثّر جهات معنى كرده و مىگويد اشتراط ماضويت به دليل اين است كه محلّل قطعى و دليل صريح در اباحه داشته باشيم يعنى لفظ صريح در انشاء نكاح داشته باشيم چون صيغه ماضى و لو به قرينهء مقاميّه صريح در انشاء است پس محلّل قطعى است . اما غير صيغهء ماضى صراحت در انشاء ندارد چون ممكن است با وعد يا غير آن مشتبه شود . لذا « تحفظاً من الاشتمار المشبه للاباحه » معنايش اين خواهد شد كه به خاطر تحفّظ از تعدد جهات كه اباحه را مشتبه مىسازد ، بايد با صيغهء ماضى عقد را انشاء كنيم .\r\nاما اين معنى به نظر ما خلاف ظاهر است و اشتمار همان رفض قيود و رها كردن است نه تعدد جهات .\r\nادامه اين بحث را به جلسهء آتى موكول مىكنيم . « * و السلام * »\r\n\r\n\r\n","description":"","footnote":"\r\n( 1 ) سيد على محمد باب به خاطر بىسوادى عبارات عربى را غلط مىخوانده ، و در جواب معترضين مىگفته اعرابها ملك‌هاى محبوسى بودند كه من آن‌ها را آزاد كردم .\r\n","page_name":" 3146 ","page_number":275},
  {"content":"\r\n\r\n\r\n31 / 6 / 1380 شنبه درس شمارهء ( 337 ) كتاب النكاح / سال چهارم\r\n\r\nخلاصهء درس قبل و اين جلسه :\r\nكلام در شرايط صيغهء نكاح بود ، در ادامهء بحث اشتراط عربيت در صيغهء نكاح در اين جلسه به بررسى اجماع بر اشتراط عربيت مىپردازيم . پس از آن به بررسى روايت « كل طلاق بكل لسان فهو طلاق » و روايات « لكل قوم نكاح » براى عدم اشتراط عربيت پرداخته ، در پايان به اين نتيجه مىرسيم كه عربيت در صيغه نكاح معتبر نيست . و سپس ادلهء چهارگانه اشتراط ماضويت در صيغه نكاح را نقل كرده به دليل اول ( اخذ به قدر متيقن ) و پاسخ آن ( وجود اطلاقات اوفوا بالعقود و المؤمنون عند شروطهم ) را بررسى مىكنيم . ان شاء الله تعالى\r\n* * * \r\n1 - بررسى تحقق اجماع در اعتبار عربيت در صيغهء نكاح\r\nشيخ طوسى رحمه الله در مبسوط مىگويد : لا خلاف در اشتراط عربيت در صيغه نكاح ، و ظاهر عدم خلاف شيخ ، اتفاق جميع المسلمين است . اين مطلب كه اشتراط عربيت بين خاصه و عامه مورد اتفاق مىباشد بلاشك باطل است . ابو حنيفه در صيغه نكاح عربى بودن را شرط نمىداند ، كلمات شافعى در اعتبار و عدم اعتبار عربيت مختلف است . بلى احمد حنبل عربى بودن را شرط مىداند . پس « بلا خلاف » مرحوم شيخ تمام نيست . اصولًا در مورد مسائلى كه با از مراجعه به كلمات متقدمين مىبينيم ، هيچ در كلمات آنها عنوان نشده است از طرف ديگر مىبينيم بزرگانى چون سيد مرتضى و شيخ طوسى و ابن زهره ادعاى اجماع كرده‌اند اين\r\n\r\n","description":"","footnote":"","page_name":" 3147 ","page_number":276},
  {"content":"\r\n\r\nاجماعات ادعا شده باعث نمىشود كه ما از مقتضاى ادله اوليه رفع يد كنيم چون اين اجماعات با مراجعه به فتاوى علماء به دست نيامده و نقل حسّى فتواى علماء نيست بلكه اجماعات مستنبط است كه از روى قواعدى كه مورد پذيرش فقهاء فتوايى را به آنها نسبت داده‌اند مثلًا ديده‌اند فقهاء خبر واحد را حجت مىدانند وقتى خبر واحدى در مسأله بوده ، در آن مسأله ادعاى اجماع كرده‌اند . لذا در كتاب خلاف مىبينيم شيخ طوسى رحمه الله مىفرمايد در اين مسأله روايتى هست و معارض ندارد فدلّ على اجماعهم على ذلك ، پذيرش مقدمات ( حجيت خبر واحد ) را به عنوان شهادت اجمالى بر نتايج ( فتاوى ) مىدانسته‌اند و لذا مىبينيم در مسأله‌اى كه اصلًا در كلمات قدماء عنوان نشده است ادعاى اجماع شده است يا اين كه در مورد مسأله‌اى كه به طور جدى محل اختلاف است ادعاى اجماع شده است بلكه در مسأله‌اى كه شهرت محقق بر خلافت آن است ادعاى اجماع شده و در برخى از مسائل هر دو قول مخالف يكديگر ادعاى اجماع شده است ، در برخى از كلمات فقهاء ديده‌ايم كه شهيد ثانى رحمه الله رساله‌اى نوشته و هفتاد مسأله از مسائلى را كه شيخ طوسى ادعاى اجماع در آنها كرده در عين حال خودش در جاى ديگر بر خلاف آن فتوى داده است نقل مىكند . حالا ببينيم در مورد اعتبار عربيت بين خاصّه اجماعى هست ؟ ما كه تتبّع كرديم ن از فقهاء ما اول كسى كه اعتبار عربيت را مطرح كرده است شيخ طوسى رحمه الله است و در كلمات پيشينيان اثرى از آن نيست ، بعد از شيخ نيز ابن حمزه و احتمالًا قطب راوندى قرن ششم عربيت را معتبر نمىداند ، قطب الدين كيدرى كه اوايل قرن هفتم را هم درك كرده ، عربيت را شرط مىداند ، از زمان محقق به بعد اعتبار عربيت شهرت بيشترى پيدا كرده است در عين حال بين متأخرين نيز تسلّم ندارد ، مفاتيح فيض و شارح مفاتيح و سبزوارى در ذخيره و آقاى نائينى و آقاى حكيم و آقاى خويى عربى بودن را معتبر نمىدانند . صاحب حدائق و صاحب مدارك تمايل به عدم اعتبار دارند ، يعنى مقتضاى ادلّه را عدم اشتراط دانسته ،\r\n\r\n","description":"","footnote":"","page_name":" 3148 ","page_number":277},
  {"content":"\r\n\r\nاحترازاً من مخالفة المشهور فتوى نداده‌اند ، شهيد ثانى در مسالك ادله طرفين را ذكر كرده و هيچ طرف را انتخاب نكرده است . خلاصه اشتراط عربيت اجماعى نيست و بايد ببينيم مقتضاى ادله ديگر چيست ؟\r\n\r\n2 - بررسى روايات در اعتبار عربيت در صيغه نكاح\r\n\r\n1 / 2 - روايت أبو البخترى\r\n« محمد بن الحسن باسناد عن محمد بن احمد بن يحيى عن ابى جعفر عن أبيه عن وهب بن وهب عن جعفر عن أبيه عن على عليه السلام قال : كل طلاق و بكل لسان هو طلاق . « 1 »\r\n\r\nسند روايت :\r\nدر سند اين روايت أبو البخترى « وهب بن وهب » واقع شده و دربارهء او نجاشى مىگويد : « و كان كذّاباً له احاديث مع الرشيد فى الكذب » ولى از دو جهت ديگر به مرويات كتابش بايد اعتماد كرد چون نجاشى مىگويد : « له كتاب يرويه جماعة » چون فرزند عيال حضرت صادق عليه السلام بوده در اثر ملازمت با حضرت كتابى را از احاديث حضرت نقل مىكند و اين كتاب را جماعتى نقل مىكنند ، روش متعارف محدثين اين نبوده كه از كتابى كه قرائن صدق بر آن نيست نقل روايت كنند ، يا بايد راوى ثقه باشد يا قرينهء خارجى بر حجّت مرويات كتاب باشد ، كثرت نقل جماعتى از محدثين علامت اعتماد آنهاست لذا تعبيرى را كه علامه از ابن غضائرى دربارهء او نقل مىكند اين است كه « كان قاضياً عامياً الا ان له احاديث عن جعفر بن محمد عليه السلام كلها يوثق بها » در برخى از نسخ « لا يوثق بها » آمده و مسلّم غلط است و با تعبير « الّا أنّ . . . » نمىسازد . معناى اين استدراك اين است كه خودش آدم خوبى نيست ولى كتابش مورد اعتماد است .\r\n\r\n\r\n","description":"","footnote":"\r\n( 1 ) رسائل ، ج 22 ، ص 43 ، كتاب الطلاق ، باب 17 از ابواب مقدمات طلاق ، ج 1\r\n","page_name":" 3149 ","page_number":278},
  {"content":"\r\n\r\n\r\nدلالت روايت\r\nاگر انشاء طلاقى كه شرائط آن سخت‌تر است و مشروط به حضور دو عادل است و شارع مقدس مىخواهد حتى المقدور واقع نشود ، به لفظ غير عربى صحيح باشد .\r\nانشاء نكاح كه ترغيب فراوان دربارهء آن شده با لفظ غير عربى بالا العرفيه الوفية صحيح است .\r\n\r\n2 / 2 - روايات لكل قوم نكاح\r\nبرخى به روايات « لكل قوم نكاح » استدلال كرده‌اند كه انشاء به غير عربى هم كافى است . اين روايات به طرق متعدد نقل شده و در اعتبار سند آن بحثى نيست ، اما از نظر دلالت محل تأمل است . زيرا ظاهراً مراد از قوم ، اهل مذهب باشد ، يعنى پيروان هر مذهبى مطابق مذهب خودشان آداب و رسوم خاصى براى ازدواج دارند ن پس اگر يك نفر ارمنى يا يهودى مطابق آيين خودش نكاحى انجام داده بود اولادشان ولد الزنا نيستند و اگر زن و شوهر مسلمان شدند نكاحشان باقى است و اين روايات در مورد پيروان اديان مختلف وارد شده است . و اگر مربوط به مليت‌هاى مختلف هم باشد و بگوييم اين روايات نكاح مرسوم و مشروع در مليت‌هاى مختلف را تصحيح مىكند باز استدلال به اين روايات مشكل است زيرا ثابت نيست كه نكاح مرسوم مليت‌هاى مختلف مسلمان غير عربى باشد ، مثلًا ايرانىهاى مسلمان ، زبانشان فارسى است لكن انشاء نكاحشان عربى است ، ترك‌هاى مسلمان تا آنجا كه ما سراغ داريم زبانشان تركى است و لى صيغهء نكاحشان عربى است . نتيجه آن كه : با « لكل قوم نكاح » نمىشود اثبات كرد كه با هر زبانى بشود نكاح كرد و بگوييم چون زبان متداول ايرانىها فارسى است بتوانند با صيغه فارسى نكاح بخوانند هر چند بتوانند - و لو با توكيل - با صيغهء عربى عقد بخوانند .\r\n\r\n","description":"","footnote":"","page_name":" 3150 ","page_number":279},
  {"content":"\r\n\r\n\r\n3 ) جمع‌بندى نهايى مسأله\r\nبه اشباه و نظاير مسأله يعنى ساير عقود هم كه مراجعه مىكنيم عربيت در آنها شرط نيست . باب نكاح مثل بابهاى ديگر است مثلًا اگر كسى بخواهد عبدى را تملّك كند مىتواند با هر زبانى آن عبد را بخرد و سپس مىتواند آن عبد را با هر زبانى آزاد كند در باب نكاح و طلاق اگر نگفتند صيغه نكاح بايد عربى باشد آنچه كه به ذهن متعارف اشخاص مىآيد اين است كه به همين روشى كه در ساير عقود عمل مىكنند مىتوانند انشاء نكاح نمايند . و چون از نظر عرفى براى صيغه ، طريقت مىفهمند لذا رواياتى كه مىفرمايد : « تقول أتزوجك . . . » متعارف اشخاص ، مىفهمند چون مخاطبين عرب بوده‌اند تبادل افكار و تصميمات آنها با زبان عربى صورت مىگرفته و خصوصيتى از آن استفاده مىكنند و اگر خصوصيت داشته باشد بايد تصريح كنند .\r\nقابل ذكر است كه اين مطلب با اعتبار لفظ و صيغه در باب نكاح نقض نمىشود و نمىتوان گفت : اصل اعتبار لفظ هم طريقت دارد پس چرا قائل نشويم كه معاطات در باب نكاح صحيح است ؟\r\nزيرا قبلًا گذشت كه مسئلهء اعتبار لفظ مورد تسلّم است و مسئلهء معاطات اصلًا معنون نبوده است مگر در اين اواخر كه بعضى آن را مطرح كرده‌اند . همه از اول دنبال شرايط صيغه رفته‌اند دعواى اجماع هم كه بر اعتبار صيغه زياد شده است .\r\nنتيجهء نهايى اينكه عربيت در اجراى صيغه شرط نيست اما از اصل اعتبار صيغه نمىتوان رفع يد كرد .\r\n\r\n4 ) تكميل بحث اعتبار ماضويت در صيغهء نكاح\r\nدر مستمسك مرحوم آقاى حكيم رحمه الله و كتابهاى سابق بر آن هم هست كه چهار دليل ذكر كرده‌اند .\r\n\r\n","description":"","footnote":"","page_name":" 3151 ","page_number":280},
  {"content":"\r\n\r\n\r\n5 ) ادلهء اعتبار ماضويت در صيغهء نكاح و بررسى آن\r\nيكى اينكه : ماضى صريح در انشاء است اما مستقبل و امر صريح در انشاء نكاح نيست . امر هر چند انشاء است ولى انشاء طلب است نه انشاء علقهء نكاح .\r\nدوم اينكه : در مضارع احتمال وعده هست اما در ماضى احتمال وعده نمىرود شايد كسى كه مىگويد تزويج مىكنم مىخواهد وعده بدهد كه بعداً تزويج مىكند نه اينكه الآن تزويج واقع شده باشد .\r\nسوم : قدر متيقن عبارت از ماضى است .\r\nچهارم : اگر ما تعدى از ماضى كنيم لازم مىآيد صيغه اشتمار و انتشار پيدا كند و متوقف بر حدّ معينى نباشد . دليل سوم و چهارم در شرايع آمده است .\r\nاين چهار وجه ذكر شده است دو وجه از اين چهار وجه به يك وجه بر مىگردد وجه ثابتى كه احتمال وعده در مضارع است متمّم وجه اول است كه مىگويد ماضى صريح است ولى مضارع و امر صريح نيست . چرا مضارع صريح نيست ؟ چون احتمال وعده در آن هست پس احتمال دارد انشاء نباشد . سپس ادله منحصر به سه وجه مىشود يكى اينكه ماضى صراحت دارد بخلاف مضارع و امر و ديگر اينكه اقتصار به قدر متيقن مىكنيم و سوم اينكه اگر بخواهيم از ماضى تعدى كنيم بايد يك معنايى را ملتزم شويم كه اجماع بر خلافش قائم است . يعنى بايد ملتزم شويم كه با هر صيغه‌اى كه دال به رضاست نكاح واقع مىشود و اين خلاف اجماع است .\r\nقبلًا گذشت كه عبارت شرايع چنين است : تحفظاً من الاشتمار المشبه للإباحة يعنى براى اينكه لفظ باب نكاح بىقيد و بيش رط نباشد اگر ماضويت را شرط ندانيم لازم مىآيد كه چيزى كه دال باشد به انشاء رضا - حال چه ايجاب باشد و چه قبول باشد - كفايت كند سپس بايد عقد نكاح را مثل اباحه بدانيم كه شخص بخواهد مال خودش را به ديگرى اباحه كند اين امر قيد و شرط ندارد با فعل هم مىتواند اباحه\r\n\r\n","description":"","footnote":"","page_name":" 3152 ","page_number":281},
  {"content":"\r\n\r\nكند با لفظ - اىّ لفظ كان - نيز مىتواند اباحه كند . و اين امر بالاجماع منتفى است .\r\n* قبلًا گذشت كه شيخ مصلح الدين صيمرى اين عبارت را جور ديگر معنا كرده و اشتمار را به ذو وجوه بودن معنا كرده و اينكه ذهن شخص يك وقت محدود به يك وجه است و يك وقت ذهن شخص به اين طرف و آن طرف مىرود مثل دابه‌اى كه اگر رهايش كردند به هر طرف مىرود مىگويد : اگر ما دست از ماضويت برداريم .\r\nصيغه‌هاى غير ماضى صريح نيست كه در اين تفسير وجه به وجه عدم صراحت غير ماضى كه يكى ديگر از استدلالات است بر مىگردد .\r\nطبق اين توجيه المشبه للإباحة را از باب تشبيه به معناى تلبيس بگيريم يعنى لازم مىآيد لفظ موجب تلبيس شود كه آيا مىخواهد مباح كند يا آنكه نمىخواهد مباح كند بلكه مىخواهد مثلًا وعده بدهد يا انشاء طلب كند ، بنابراين اين جمله عبارةٌ اخراى اين است كه ما به خاطر اينكه صيغه انشاء صريح باشد ماضويت را اعتبار مىكنيم .\r\n* البته اين توجيه خلاف ظاهر است براى خاطر اينكه بهتر بود بگويد : المشبه للزوجية ؛ زوجيت مشتبه و مورد تلبيس واقع مىشود و اينكه بگويد اباحه مشتبه مىشود اين خلاف ظاهر است بايد بگويد : چون صريح در زوجيت نيست زوجيت مشتبه و مورد تلبيس واقع مىشود . بنابراين همان توجه اول كه گفتيم و در مسالك و غير آن آمده بهتر است .\r\n\r\n6 ) بررسى ادله اعتبار ماضويت\r\n* از اخذ به قدر متيقن جواب داده‌اند كه قدر متيقن با وجود اطلاق اعتبارى ندارد .\r\nليكن ما قبلًا گفته‌ايم « 1 » كه المؤمنون عند شروطهم نمىخواهد بگويد : مؤمن هر قرارى ببندد بايد عمل كند هر ند قرار او از محرّمات باشد سپس بگوييم نسبت به\r\n\r\n\r\n","description":"","footnote":"\r\n( 1 ) به جزوه درس 289 مراجعه شود .\r\n","page_name":" 3153 ","page_number":282},
  {"content":"\r\n\r\nمحرمات اين عموم تخصيص خورده است .\r\nاين روايت از اول الزام بما هو المشروع است يعنى چيزى كه شما شرط كرديد و صل جوازش را احراز كرده‌ايد بايد به آن متعهّد باشيد . و اينكه بگوييم از اول مطلق است و شامل همهء قرارها و شرطها مىشود سپس نسبت به التزام به محرّمات مرتب تخصيص خورده است اين خلاف ظاهر است .\r\nدر اوفوا بالعقود هم ما احتمال مىداديم كه الف و لام آن الف و لام عهد باشد يعنى آن عقودى كه با خدا در عالم ذر بسته‌اند كه  « أَ لَسْتُ بِرَبِّكُمْ قالُوا بَلى »  با خداوند متعال عهد كرده‌اند كه گناه نكنند و چه نكنند ، باشد ، چون در ذيل آيهء اوفوا بالعقود مىفرمايد :   « أُحِلَّتْ لَكُمْ بَهِيمَةُ الْأَنْعامِ »   ( المائده / 1 ) كه دنبال اوفوا حلال و حرام‌هايى را ذكر مىكند . ارتباط صدر با ذيل اقتضاء مىكند كه يا خصوص پيمان انسان با خداوند متعال باشد و يا اعم از پيمانهاى با خداوند متعال و پيمانهاى مشروع انسان‌ها با يكديگر مراد باشد در اينكه اعم مراد باشد ما ترديد داريم . و اگر شامل پيمانهاى بشرى هم بشود يك نحو تقييدى لازم داشت و آن اينكه مراد وفاء بما هو المشروع است اما اگر مراد پيمان الهى باشد احتياج به اين تقييد هم ندارد . بنابراين به اوفوا بالعقود و المؤمنون عند شروطهم نمىتوان اثبات اطلاق نمود .\r\n« و السلام »\r\n\r\n","description":"","footnote":"","page_name":" 3154 ","page_number":283},
  {"content":"\r\n\r\n\r\n1 / 7 / 1380 يكشنبه درس شمارهء ( 338 ) كتاب النكاح / سال چهارم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\n* * * بحث در اعتبار ماضويت در صيغهء نكاح بود ، در ادامه بحث ، در اين جلسه خواهيم گفت كه استدلال به مطلقات اوفوا بالعقود و المؤمنون عند شروطهم و انكحوا الايامى براى عدم اعتبار ماضويت صحيح نيست و سپس به بررسى استدلال به روايات باب متعه و پس از آن صريح بودن ماضى در انشاء نكاح را بررسى مىكنيم و به اين نتيجه مىرسيم كه ماضويت در صيغه نكاح معتبر نيست .\r\nمسأله دوم اين جلسه صحت نكاح با جملهء اسميه است و در پى بىآن بحث تقديم قبول بر ايجاب را مطرح كرده ، توضيحى براى حقيقت قبول و ايجاب ارائه مىنماييم ان شاء الله تعالى .\r\n\r\nالف ) : عدم وجود اطلاق يا عموم ، در باب كيفيت اجراى صيغه عقد نكاح\r\nبحث در رابطه با اين بود كه آيا در باب صيغه عقد نكاح عمومات و يا اطلاقاتى داريم كه با تمسك به آنها در موارد شك در اعتبار قيدى در صيغه عقد مثل اينكه صيغه بايد حتماً به صورت ماضى باشد يا غير ماضى نيز كفايت مىكند ؟ قائل به عدم اعتبار آن قيود شويم يا اينكه دليل عام يا مطلقى وجود ندارد ؟ گفته شد كه بعضى آيه شريفه  « وَ أَنْكِحُوا الْأَيامى مِنْكُمْ . . . »  را دليل مطلق در باب نكاح دانسته‌اند و با تمسك به اين آيه گفته‌اند كه قيد ماضويت در صيغهء عقد نكاح معتبر نيست و لكن به نظر ما اين حرف تمام نيست و چنانچه بارها نيز گفته‌ايم بسيارى از اين عمومات و\r\n\r\n","description":"","footnote":"","page_name":" 3155 ","page_number":284},
  {"content":"\r\n\r\nاطلاقاتى كه معمولًا آقايان به آنها براى نفى اعتبار شرطى از شرائط تمسك مىنمايند ، عمومات و اطلاقاتى نيست كه بشود به آنها استدلال نمود . به نظر ما آيهء شريفهء  « وَ أَنْكِحُوا الْأَيامى مِنْكُمْ . . . »  در مقام ترغيب به نكاح مشروع است . يعنى پس از آنكه از خارج دانستيم كه نكاح داراى اقسامى است ، بعضى صحيح و مشروع هستند و بعضى فاسد و باطل مىباشند ( مثل نكاح در عدّه ، نكاح در حال احرام و . . . ) ظاهر اين آيهء شريفه اين است كه به نكاحهاى مشروع و صحيح ترغيب مىنمايد . وقتى به شما مىگويند براى فرزندانتان همسر قرار دهيد از ابتدا اين معنا به ذهن مىآيد كه يعنى به واسطه عقد صحيح و مشروع آنها را به ازدواج درآوريد .\r\nنمىخواهد بگويد هيچ شرطى براى نكاح نيست تا ادلهء شرايط نكاح استثناء از اين آيه شريفه باشد ، در اين مقام نيست . بله اگر ما ندانيم كه نكاحهاى موجود در عالم بعضى باطل و فاسد است بلكه چنين فكر كنيم كه هر چه در عالم هست صحيح و مشروع است ، در اين صورت مىتوانيم بگوييم كه به مطلق نكاح دستور داده است و به عبارت ديگر آيهء شريفه در مقام اين نيست كه به هر آنچه كه در عالم به آن اطلاق نكاح مىشود اعم از صحيح و فاسد ترغيب نمايد و بعد به واسطه تخصصات و مقيّدات خارجى و منفصل تمامى نكاحهاى فاسد و باطل را از تحت آن خارج نماييم ، بلكه از ابتدا آيه ناظر به نكاحهاى مشروع است . نظير اين مطلب را ما در آيهء شريفهء   « أَوْفُوا بِالْعُقُودِ »   يا در حديث « المؤمنون عند شروطهم » گفته‌ايم كه مراد از اينها الزام ما هو المشروع است نه الزام بر عقد و پيمانى كه طرفين با همديگر قرار مىگذارند و در خصوص   « أَوْفُوا بِالْعُقُودِ »   اين احتمال نيز مطرح است كه مراد پيمانهايى باشد كه در عالم ذرّ خدا با بندگان بسته است كه حلال خدا را حلال و حرام خدا را حرام بداند .\r\nنتيجه آن كه ، در ما نحن فيه كه شك داريم آيا ماضويت در صيغهء عقد معتبر است يا نه ؟ نمىتوان با تمسك به اطلاق آيهء شريفه  « وَ أَنْكِحُوا الْأَيامى . . . »  نفى اعتبار ماضويت نمود .\r\n\r\n","description":"","footnote":"","page_name":" 3156 ","page_number":285},
  {"content":"\r\n\r\n\r\nب ) : ادلّه عدم اعتبار ماضويت در صيغهء عقد\r\n\r\n1 ) : نفى اعتبار « ماضويت » در صيغه عقد نكاح با تمسك به سيرهء عقلاء و متشرعه\r\nبه نظر ما براى نفى اعتبار قيد « ماضويت » در صيغهء عقد نكاح دليل ديگرى داريم و آن تمسك به سيرهء عقلائيه و لااقل متشرعه است . در بين عقلا ما نديديم و نشنيديم كه در مقام اجراى صيغهء عقد نكاح و غير آن حتماً به صورت ماضى صيغه را جارى نمايند و اگر بناء عقلا را نپذيرفتيد ، سيرهء متشرعه قطعاً بر عدم اعتبار ماضويت است ، مسلمين اعم از سنى و شيعه در مقام عمل و اجراى عقد اينطور نبوده كه حتماً به لفظ ماضى ، صيغه را بخوانند و صيغه مضارع مثلًا نداشته‌اند بلكه چنانچه در مباحث آينده نيز خواهد آمد بعضى از مصاديق قبول به واسطهء صيغهء امر بوده است . خلاصه اينكه بناى مسلمين و سيرهء متشرعه بر عدم اعتبار است و به قول مرحوم آقاى بروجردى همانطورى كه اگر سيرهء عقلائيه ردع نشد ، علامت امضاء آن نزد شارع است ، اگر مطلبى نيز بين مسلمين و متشرعه به عنوان سيره وجود داشت و توسط شارع از آن ردعى نشد دليل بر امضاء آن است .\r\n\r\n2 ) : نظر استاد مد ظله در مورد استدلال به روايات باب متعه براى عدم اعتبار ماضويت در صيغهء عقد\r\nمرحوم آقاى خوئى يكى از استدلالهاى خود بر عدم اعتبار ماضويت را تمسك به روايات باب متعه قرار داده‌اند و فرموده‌اند ؛ با توجه به اينكه در روايات انشاء عقد متعه به واسطه صيغه غير ماضى نيز صورت گرفته است لذا در مورد عقد دائم نيز ما مىتوانيم به عدم اعتبار ماضويت در انشاء عقد بشويم . زيرا واضح است كه فرقى بين عقد منقطع و دائم از اين جهت نيست و ليكن به نظر ما تمسك به روايات باب متعه تنها به عنوان تأييد مطلب ممكن است نه به صورت استدلال ، زيرا شارع مقدس در مورد عقد دائم برخى سمت‌گيرىهايى كرده كه در باب متعه نكرده ، مثلًا\r\n\r\n","description":"","footnote":"","page_name":" 3157 ","page_number":286},
  {"content":"\r\n\r\nازدواج دائم با كفار را حرام دانسته ولى ازدواج موقت با آنها را جايز دانسته است ، اين مطلب را خود مرحوم آقاى خويى نيز قبول دارند ، ايشان در باب اينكه در مورد انشاء عقد دائم نيازمند لفظ هستيم يا نه ؟ بالاتر از اين مىگويند ، ايشان مىفرمايند ؛ چون شارع مقدس در باب متعه لفظ را معتبر دانسته است پس بالاولوية در عقد دائم نيز لفظ معتبر مىباشد . يعنى مجموع احكام شارع و تضييقات او در مورد عقد دائم بيشتر است « 1 » . بر اين اساس نمىتوان گفت اگر شارع مقدس در مورد عقد متعه تسهيلى را قائل شده و فرموده است كه لفظ ماضى معتبر نيست پس در عقد دائم نيز ، لفظ ماضى اعتبار ندارد . بله تمسك به روايات باب متعه براى عدم اعتبار لفظ ماضى ، به عنوان تأييد و اينكه نشان دهندهء قسمتى از سيرهء متشرعه باشد ، خوب است . اما به عنوان استدلال نمىتوان به آنها استدلال كرد .\r\n\r\n3 ) دليل ديگر بر اعتبار لفظ ماضى در صيغهء عقد ، صراحت لفظ ماضى در انشاء :\r\nيكى ديگر از استدلالهايى كه براى اعتبار صيغه ماضى شده است اين است كه گفته‌اند صيغهء ماضى صريح در انشاء است ، بخلاف ساير صيغه‌هاى ديگر ، لذا در مقام انشاء عقد بايد از صيغهء ماضى استفاده نماييم .\r\nصاحب مدارك از اين استدلال بسيار تعجب نموده و مىفرمايد اولًا : اينكه مىگويند ماضى صريح در انشاء است بخلاف صيغه ديگر ، اين حرف صحيحى نيست بلكه ماضى نيز مانند مضارع براى اخبار وضع شده است و استعمالش در مقام انشاء نيازمند قرينه است و بنابراين مضارع نيز مىتواند با قرينه در مقام انشاء به كار رود و ثانياً : اصل اين كبرى كه در مقام انشاء عقود حتما بايد از الفاظ صريح در انشاء استفاده نمود و لفظ ظاهر كفايت در انشاء عقد نمىكند ، محل اشكال بلكه منع است و دليلى بر آن وجود ندارد .\r\n\r\n\r\n","description":"","footnote":"\r\n( 1 ) هر چند در مباحث گذشته گفتيم اين اولويت محل مناقشه است لكن اصل اين كه برخى تضييقات در باب دائم هست كه در باب متعه نيست على نحو الاجمال مسلم است .\r\n","page_name":" 3158 ","page_number":287},
  {"content":"\r\n\r\n\r\n4 ) توجيه استاد مد ظله در صراحت ماضى در انشاء :\r\nاين مطلبى كه آقايان گفته‌اند كه ماضى صريح در انشاء است ، به حسب ظاهر واضح البطلان است و همانطورى كه گفته شد اصل وضع ماضى در اخبار است و ارادهء انشاء از او احتياج به قرينه دارد . به نظر مىرسد مراد كسانى كه گفته‌اند ماضى صريح در انشاء است ، خصوص مقام معامله و عقد نكاح است يعنى در مقامى كه كسى براى خريدن يا فروختن كالايى قرار مىگيرد و يا در ما نحن فيه در مقام ازدواج ، اگر لفظ ماضى به كار برده ، احتمال اينكه مقصود او اخبار از ما سبق باشد بسيار مستبعد و بلكه كلام بىمعنايى است ، چون با فرض عدم تحقق نكاح ، اخبار از نكاح قبلى كلام لغوى است يعنى اين كه در مقام عقد بيع يا عقد نكاح قرار مىگيرند صراحت دارد در اين كه عقدى صورت نگرفته و اين فضا ، قرينهء حاليهء قطعيه‌اى است كه لفظ ماضى را از اخبارى بودن خارج كرده ، صريح در معناى انشاء مىكند .\r\nبه خلاف استعمال صيغهء مضارع كه احتمال اينكه وعدهء بر معامله يا نكاح قريب الوقوع باشد و جنبهء مقاوله و صحبت‌هاى پيش از عقد را داشته باشد در آن وجود دارد . بنابراين ، به نظر مىرسد مراد كسانى كه گفته‌اند لفظ ماضى صريح در انشاء عقد است ، مقصود استعمال لفظ ماضى در خصوص مقام انشاء عقد باشد نه مطلقاً و در هر مقام . البته كبراى مطلب جاى مناقشه است . ما دليلى نداريم كه الفاظى كه در انشاء عقود به كار مىرود بايد صريح باشد بلكه اگر ظهور عرفى داشته باشد كافى است .\r\nدليل ديگرى كه براى اعتبار ماضويت ذكر شده است همان كلام مرحوم محقق در شرايع بوده كه فرموده بود « تحفظا من الاشتمار المشبه للاباحة » كه در جلسات قبل توضيح اين جمله را ذكر نموده‌ايم .\r\nجواب از اين دليل هم اين است كه از عدم اعتبار ماضويت در صيغهء عقد نكاح ، آن بىقيد و شرطى كه در باب اباحه وجود دارد كه همانطورى كه شخص بدون هيچ قيد و شرطى مىتواند مالش را به ديگران اباحه نمايد ، بتواند عقد نكاح را جارى\r\n\r\n","description":"","footnote":"","page_name":" 3159 ","page_number":288},
  {"content":"\r\n\r\nكند لازم نمىآيد بلكه تنها قائل مىشويم كه ماضويت معتبر نيست ولى ساير شرائط ديگرى كه در انشاء عقد معتبر است لازم العمل مىباشد .\r\nبنابراين ، نتيجه اين مباحث به نظر ما اين شد كه ماضى بودن صيغه عقد لزومى ندارد و از غير ماضى هم مىتوان در مقام انشاء عقد استفاده نمود .\r\n\r\nج ) [ فالأحوط اعتبار الماضوية 
  ]\r\n\r\nمتن عروة :\r\nفالأحوط اعتبار الماضوية و ان كان الاقوى عدمه ، فيكفى المستقبل و الجملة الخبريّة كان يقول : ازوّجك او انا مزوّجك فلانة .\r\nمرحوم سيد مىفرمايند كه اقوى اين است كه ماضويت معتبر نيست و صيغهء استقبال ( مضارع ) و جملهء خبريه نيز در مقام انشاء عقد كفايت مىكند اگر چه ، احتياط در مسأله اين است كه صيغه ماضى باشد .\r\nمرحوم آقاى حكيم در ذيل اين جمله كه اقوى اين است كه جمله اسميّهء خبريّه نيز در مقام انشاء كفايت مىكند ، مىفرمايند ؛ ظاهر استعمال كلمهء « اقوى » در مواردى است كه كأنّ در مسأله تأملات و اشكالاتى وجود دارد و ليكن اقوى اين است كه جمله اسميه نيز كفايت مىكند يعنى هيچ‌گاه در مسائل اتفاقى نمىگويند اقوى ، مثلًا هيچ وقت نمىگويند ، اقوى اين است كه نماز ظهر چهار ركعت است و حال آنكه تمامى علماء اجماع دارند كه در باب عتق و طلاق استعمال جمله اسميه مثل « انت حرّ » و « انتِ طالق » صحيح است و كفايت مىكند . پس چه شده است كه در محل بحث يعنى صيغه عقد نكاح ، كفايت جمله خبريه را مورد تأمل و ترديد دانسته‌اند .\r\nو ليكن به نظر مىرسد قياس مرحوم آقاى حكيم ، محل بحث را به باب طلاق و عتق ، صحيح نباشد . اينكه آقايان در آن دو باب بالاتفاق قائل به صحت استعمال جمله اسميه خبريه هستند به خاطر وجود رواياتى است كه در آنها صيغه طلاق و عتق به صورت جمله خبريه ذكر شده است ، بلكه حتى در آن روايات خبرى از\r\n\r\n","description":"","footnote":"","page_name":" 3160 ","page_number":289},
  {"content":"\r\n\r\nجمله فعليه نيست . بنابراين ، نمىتوان گفت كه در محل كلام ما نيز بلا اشكال و بدون هيچ ترديدى ، جمله خبريّه كفايت مىكند . در ما نحن فيه حتى يك روايت نيز كه در آن صيغه عقد نكاح به صورت جمله خبريّه باشد وجود ندارد . لكن ممكن است بگوييم با توجه به اين كه شرايطى كه در باب طلاق لازم است سخت‌تر از باب نكاح است اگر انشاء صيغهء طلاق با جمله اسميه صحيح باشد بالاولويه انشاء صيغه نكاح با جمله اسميه نيز صحيح خواهد بود .\r\n« كما ان الاحوط تقديم الايجاب على القبول و ان كان الاقوى جواز العكس ايضاً »\r\n\r\nد ) ادله جواز تقديم قبول بر ايجاب\r\nمرحوم سيد مىفرمايند احتياط اين است كه ايجاب مقدم بر قبول باشد اگر چه اقوى اين است كه تقديم قبول بر ايجاب نيز جايز است . بايد توجّه داشت كه اين مسأله با بحثى كه در فقرهء بعدى مطرح است ( كه آيا ايجاب حتماً از ناحيهء زن بايد باشد يا اينكه مرد نيز مىتواند ايجاب را بگويد و زن قبول نمايد ) متفاوت مىباشد ، فعلًا بحث در اصل تقديم قبول بر ايجاب است ، از كسى كه مىتواند متكفل اجراء قبول شود اما اين كه قابل مرد باشد يا زن ناظر به آن نيست .\r\n\r\n1 ) اطلاقات :\r\nدليل بر جواز تقديم قبول بر ايجاب ، يكى تمسك به اطلاقات است كه به نظر ما چون اطلاقات ناظر به اين كه چه چيزهايى در عقد صحيح است و چه امورى جايز نيست ، نمىباشد ، لذا نمىتوان به آنها در جواز تقديم قبول بر ايجاب تمسك نمود .\r\n\r\n2 ) روايات مربوط به عقد متعه :\r\nدليل ديگرى كه ذكر نموده‌اند ، روايات باب متعه است كه در آنها زوج صيغهء « أتزوّجك » را به كار برده است ، گفته‌اند اين روايات\r\n\r\n","description":"","footnote":"","page_name":" 3161 ","page_number":290},
  {"content":"\r\n\r\nناظر به بحث تقديم قبول بر ايجاب است . چون‌كه صيغه أتزوّجك كه از باب تفعّل است به معناى قبول مىباشد . پس بنابراين ، در عقد متعه كه تقديم قبول بر ايجاب جايز دانسته شده است در عقد دائم نيز تقديم قبول جايز است ، زيرا تفاوتى بين عقد منقطع و دائم از اين جهت نيست .\r\n\r\n3 ) آيا صيغهء « أتزوّجكِ » مصداق قبول متقدم است يا اينكه صيغهء ايجاب است ؟ ( كلام مرحوم حكيم و نظر استاد مد ظلّه )\r\nهمانطورى كه گفته شد عده‌اى با تمسك به روايات عقد متعه كه در آنها صيغهء « اتزوجك » مقدم شده است آن را مثال براى بحث تقديم قبول بر ايجاب دانسته‌اند .\r\nحال بحث اين است كه آيا حقيقتاً صيغهء « أتزوّجك » قبول متقدم است يا اينكه ايجابى است كه زوج آن را انجام داده است . معمولًا از مرحوم شهيد ثانى به بعد آقايان قائل شده‌اند كه اين صيغه ، مثال براى تقديم ايجاب بر قبول نيست بلكه « أتزوجك » مثال براى ايجاب است حتى در كلمات مرحوم شهيد ثانى و مرحوم حكيم هم هست كه شايد نزاع ميان قائلين به جواز تقديم قبول بر ايجاب و عدم جواز آن ، نزاعى لفظى باشد « 1 » خلاصه اگر انشاء نكاح به لفظ « تزوجت » يا « نكحت » باشد عده‌اى با اينكه در حقيقت اين الفاظ ، صيغه ايجاب هستند ، نام آنها را قبول متقدم گذاشته‌اند و ليكن حقيقت اين است كه اين الفاظ ايجاب مقدم بر قبول است پس نزاع لفظى است .\r\n\r\n\r\n","description":"","footnote":"\r\n( 1 ) به اين بيان هر دو طرف قبول دارند اگر قبول به لفظ « قبلت » باشد تقديم آن بر ايجاب جايز نيست و اگر به لفظ تزوجت و نكحت » باشد تقديم آن جايز است و كسانى كه مىگويند تقديم قبول جايز نيست منظورشان تقديم « قبلت » است و كسانى كه مىگويند تقديم قبول بر ايجاب جايز است منظورشان « تزوجت » و مانند آن است و الا اينها هم قبول دارند كه تقديم « قبلت » جايز نيست همچنان كه گروه اول هم قبول دارند كه تقديم « تزوجت » و مانند آن جايز است پس نزاع در اين مسأله نزاعى لفظى است .\r\n","page_name":" 3162 ","page_number":291},
  {"content":"\r\n\r\n\r\nكلام مرحوم صاحب مدارك رحمه الله :\r\nمرحوم صاحب مدارك بيانى در محل كلام دارند كه با توجه به بيان ايشان ، نزاع تنها نزاع لفظى نخواهد بود بلكه اختلاف حكمى است . بيان ايشان اين است كه مىفرمايند : اگر لفظ « قبول » تنها و بدون ذكر متعلّق به كار برده شود بلا اشكال تقديم آن بر ايجاب جايز نيست ولى اگر متعلق قبول ذكر شود مثلًا بگويد « قبلت التزويج المتأخر » در اين صورت جواز تقديم قبول بر ايجاب محل خلاف است هر چند به نظر صاحب مدارك جايز است . حال بحث اين است كه اگر صيغه « اتزوجك » به كار رفت آيا مصداق براى ايجاب است يا مانند قبلت همراه با ذكر متعلق بوده مصداق قبول مقدمى است كه صحت آن محل خلاف است ؟\r\n\r\nكلام مرحوم آقاى خويى رحمه الله :\r\nمرحوم آقاى خويى قائل هستند كه « اتزوجك » چون از باب تفعّل است ، و هيأت تفعل به معناى قبول است لذا اين صيغه مثال براى قبول متقدم است ولى قبول بودن آن از هيأت تفعل استفاده مىشود بر خلاف « قبلت » كه ماده آن دلالت بر قبول دارد . پس بنابراين ، طبق نظر مرحوم آقاى خويى ، واقع قضيه اين است كه صيغهء « أتزوجك » مصداق قبول است . حال ديگران اسم آن را ايجاب مىگذارند ، آن حرف ديگرى است .\r\n\r\nكلام مرحوم آقاى حكيم رحمه الله :\r\nمرحوم حكيم بر خلاف آقاى خويى رحمه الله قائل هستند كه صيغه « اتزوجك » حقيقتاً ايجابى است كه مرد آن را خوانده است ، زيرا هر باب تفعّلى معنايش قبول مصطلح مورد بحث نيست . مراد از قبول مصطلح مورد بحث ما قبولى است كه در برابر ايجاب شخص ديگر واقع شود يعنى قابل رضايت خود را به اعتبار و انشائى كه طرف مقابل كرده است ابراز مىنمايد امّا « أتزوّجك » كه با آن علقهء نكاح اعتبار و انشاء مىشود ايجاب است نه قبول مصطلح .\r\n\r\n","description":"","footnote":"","page_name":" 3163 ","page_number":292},
  {"content":"\r\n\r\nعبارت آقاى حكيم اين است « . . . ان القبول العقدى ، اعنى ما يقابل الايجاب مختص بما يتعلق بالايجاب الماضى ، فيكون معنى القبول المقابل للإيجاب هو الرضا بما جعل و أنشئ .\r\nأما الرضا بما يجعل و ينشأ فلا يكون قبولًا بالمعنى المقابل للايجاب فلو تقدّم القبول لم يكن قبولًا بذلك المعنى » « 1 »\r\n\r\nنظر استاد مد ظلّه\r\nبه نظر ما نيز حق با مرحوم حكيم است . توضيح اين كه ، يك وقت انسان در موقع حيازت مباحات و اعلام رضايت باطنى خودش به مالك بودن مالى مىگويد « تملّكت هذا المال » در اين موارد صيغه باب تفعّل اگر چه دلالت بر قبول و مطاوعه مىكند و ليكن اين قبول ، پذيرش ايجاب و انشاء غير نيست ، اين طور نيست كه كسى انشاء ملكيت نموده باشد و آنگاه شخص با گفتن « تملكت » آن ايجاب را قبول كند بلكه معناى تملكت در اين موارد اعلام رضايت باطنى نسبت به ملكيت آن مال است . يعنى پذيرش اعتبار ملكيت آن مال را ، ابراز داشته است . و اما آنچه مورد بحث ما است تقديم « قبول » در مقابل « ايجاب » است ، يعنى شخص با گفتن « قبلت » مقدّم موافقت خود را با اعتبار و انشائى كه طرف مقابلش انجام داده است كه همانا اعتبار زوجيّت است ، اعلام مىدارد : دقيقاً مثل امضايى كه براى تأييد مفاد يك قرارداد انجام مىگيرد . نه اينكه معناى « قبلت » گفتن اين باشد كه من با اصل ازدواج با اين زن موافق هستم . بنابراين « أتزوجك » كه در روايات باب متعه ذكر شده است مراد از آنها قبول مصطلح در انشاء عقد نيست بلكه مثل « تملكت » گفتن در موقع حيازت مباحات است .\r\n« * و السلام * »\r\n\r\n\r\n","description":"","footnote":"\r\n( 1 ) مستمسك العروة الوثقى ، 14 / 370 .\r\n","page_name":" 3164 ","page_number":293},
  {"content":"\r\n\r\n\r\n2 / 7 / 1380 دوشنبه درس شمارهء ( 339 ) كتاب النكاح / سال چهارم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر اين جلسه ، ابتدا پس از ذكر دو نكته : تعيين شارح كتاب مفاتيح فيض ، و ذكر رواياتى كه صيغهء طلاق و عتق را با جمله اسميه اجرا كرده‌اند ، به پىگيرى مسألهء جواز تقديم قبول بر ايجاب پرداخته ، با نقد كلام مرحوم آقاى خويى و با بيان اين كه در صحت انشاء عقد غير از توافق طرفين نيازى به تعيين موجب و قابل نيست و هر دو طرف مىتوانند موجب و اصيل باشند ، تقديم را بلامانع و در خصوص « قبلت » تفصيل صاحب مدارك را اختيار مىكنيم .\r\n* * * \r\nالف ) تذكر دو نكته راجع به درس‌هاى گذشته :\r\n1 - در مباحث گذشته ، در بحث اعتبار عربيت در صيغهء نكاح به مرحوم وحيد بهبهانى نسبت داديم كه ايشان در شرح مفاتيح قائل به عدم اعتبار عربيت شده‌اند ، مبناى نسبت ما ، كلام مرحوم نراقى در مستند بود . ايشان گفته‌اند : « و اختاره [ عدم اعتبار العربيّة 
  ] فى المفاتيح و شرحه » « 1 » شرح مفاتيح على وجه الاطلاق - همان طورى كه مرحوم آقاى شيخ آقا بزرگ نيز نوشته‌اند - شرح وحيد بهبهانى است ، با مراجعه به شرح وحيد معلوم شد كه اين كلام از ايشان نيست چون وحيد فقط عبارات مفاتيح را شرح كرده است ، در بين شرحهاى ديگر مفاتيح ، دو شرح محتمل است كه مراد مرحوم نراقى باشد الف : شرح مرحوم شبّر كه تمام مفاتيح را شرح كرده است . ب :\r\n\r\n\r\n","description":"","footnote":"\r\n( 1 ) مستند 16 / 94 .\r\n","page_name":" 3165 ","page_number":294},
  {"content":"\r\n\r\nشرح ملا محمد هادى كاشانى نوادهء برادر فيض كه در زمان مرحوم فيض اين شرح را مىنوشته و توضيحاتى نيز از مرحوم فيض در آنجا نقل مىكند و اين مطلب مربوط به شرح ايشان است ، مىگويد : اكثر علماء قائل به اشتراط عربيت در صيغهء نكاح شده‌اند ولى حق و اصحّ عدم اشتراط است .\r\n2 - مرحوم آقاى حكيم پس از نقل اجماع بر جواز عتق و طلاق با جملهء اسميه ( انت حر - انت طالق ) و وجود اشكال در صحت آن با جملهء فعليه ( اعتقتك - طلقتك ) با تعجب مىفرمايند ؛ به چه وجهى مرحوم سيد در باب نكاح بدون تأمل حكم به جواز آن با جملهء اسميه ننموده و مىفرمايد احوط استحبابى عدم اجراء صيغه با جملهء اسميه است .\r\nما در جلسه گذشته گفتيم به احتمال قوى به علت وجود نصوص متعدد و معتبر هم در باب عتق و هم در باب طلاق ، و وجود اجماع ، علما در آن دو باب بلا اشكال صيغهء طلاق و عتق را با جملهء اسميه صحيح دانسته‌اند اما در باب نكاح چنين نصى و اجماعى وجود ندارد ، لذا مورد بحث و اشكال قرار گرفته است . اينك بعضى از اين نصوص را نقل مىكنيم :\r\nمحمد بن يعقوب الكلينى باسناده عن الحلبى عن ابى عبد الله عليه السلام . . . قال : الطلاق ان يقول لها « اعتدّي » او يقول لها « انت طالق » . « 1 »\r\nو عنه باسناده عن محمد بن مسلم انه سال ابا جعفر عليه السلام . . . الى ان قال عليه السلام : انما الطلاق ان يقول لها فى قبل العدة بعد ما تطهر من محيضها قبل ان يجامعها ، « انت طالق » او « اعتدى » يريد بذلك الطلاق و يشهد على ذلك رجلين عدلين . « 2 »\r\nمحمد بن على بن الحسين قال : دخل أبو جعفر الباقر عليه السلام الخلاء فوجد لقمة خبز فى القذر فاخذها و غسلها و دفعها الى مملوك معه و قال : تكون معك لآكلها اذا خرجت فلما خرج قال\r\n\r\n\r\n","description":"","footnote":"\r\n( 1 ) وسائل ، كتاب الطلاق ، ابواب مقدماته و شرائطه ، باب 16 ، ح 4 .\r\n( 2 ) وسائل ، كتاب الطلاق ، ابواب مقدماته و شرائطه ، باب 16 ، ح 3 .\r\n","page_name":" 3166 ","page_number":295},
  {"content":"\r\n\r\nللمملوك اين اللقمة فقال اكلتها يا بن رسول الله صلى الله عليه و آله فقال عليه السلام : انها ما استقرت فى جوف احد الا وجبت له الجنة فاذهب فانت حر فانى اكره ان استخدم رجلًا من اهل الجنة « 1 »\r\n\r\nب ) پىگيرى بحث جواز تقديم قبول بر ايجاب :\r\nمرحوم سيد فرمودند : « كما ان الاحوط تقديم الايجاب على القبول و ان كان الاقوى جواز العكس أيضاً »\r\n\r\n1 ) نقل كلام مرحوم آقاى حكيم :\r\nايشان مىفرمايند : مفهوم « قبول » بدون اين كه پيش از آن ايجابى صورت گرفته باشد بىمعنا است . بايد ابتدا از ناحيهء طرف مقابل ايجابى صورت گرفته باشد تا مفهوم قبولِ عقدى معنا پيدا كند « 2 » بنابراين ، تقديم قبول بر ايجاب صحيح نيست . و اما جواز تقديم « اتزوجك . . . » كه در روايت ابان بن تغلب براى بيان كيفيت اجراء صيغهء متعه آمده است ، از باب تقديم قبول نيست بلكه از باب انشاء ايجاب توسط كسى است كه وظيفهء او قبول بوده است و ربطى به مسألهء تقديم قبول بر ايجاب ندارد .\r\n\r\n2 ) نقد مرحوم آقاى خويى بر كلام مذكور :\r\nايشان مىفرمايند صيغهء « اتزوجك » از باب تفعل است و باب تفعل براى قبول مادهء فعل بوده و نمىتواند براى انشاء ايجاب به كار رود پس استعمال اين ماده در باب تفعل براى انشاء قبول است و روايت مذكور دلالت بر جواز تقديم قبول مىكند نه بر جواز ايجاب به لفظ مذكور .\r\n\r\n\r\n","description":"","footnote":"\r\n( 1 ) وسائل كتاب العتق - ابواب العتق ، باب 28 ، ح 1 .\r\n( 2 ) مراد از قبول در اينجا قبولى است كه هنگام پذيرش قرارداد و تمام كردن عقد اظهار مىشود نه قبولى كه به معناى رضايت درونى شخص بوده و نظر به ايجاب ندارد .\r\n","page_name":" 3167 ","page_number":296},
  {"content":"\r\n\r\n\r\n3 ) نقد استاد - مد ظله - بر كلام مرحوم آقاى خويى :\r\nقبولى كه محل بحث ما است هرگونه قبولى نيست بلكه بحث در اين است كه تقديم قبول عقدى يعنى قبولى كه در مقابل ايجاب است صحيح است يا خير ؟ و ميزان براى صدق مفهوم چنين قبولى تنها پذيرش مادهء فعل و اعلان رضايت به آن نيست بلكه به اين معنى است كه قابل التزام و اعتبارى را كه طرف مقابل كرده است ، بپذيرد و امضا كند ، در حالى كه مادهء تفعّل كه در « أتزوّجك متعة » به كار رفته است ممكن است براى پذيرش اصل نكاح باشد نه پذيرش ايجابى كه از موجب صادر مىگردد ، لذا اگر كسى - مثلًا - كنيزى را كه در دار الحرب است به قصد ملكيت حيازت كند ، صحيح است كه بگويد « تملّكت هذه الامة » ، در حالى كه هيچ گونه التزامى از كسى صادر نشده است ، و اين عبارت به معناى پذيرش ملكيت است نه پذيرش التزام و اعتبارى كه از كسى صادر شده است و قبولى كه در بحث تقديم قبول بر ايجاب مورد بحث است ، قبول انشاء و التزام موجب است ، و در روايت ابان بن تغلب « كيف اقول لها اذا خلوت بها ؟ قال : تقول : أتزوجكِ متعةً » هيچ گونه ايجابى فرض نشده است و مرد زوجيت را مىپذيرد نه التزام زوجيتى را كه از زن صادر شده است .\r\nپس « أتزوجك در روايت » قبول مصطلح مقدم شده ، نيست .\r\n\r\n4 ) عدم لزوم ايجاب و قبول در عقود :\r\nآنچه كه در عقود ( كه قائم به دو طرف است ) لازم است ، تنها توافق طرفين التزام و انشائى است كه به جهت حاصل شدن امر اعتبارى مورد نظر بايد از جانب آن دو انجام گيرد . اما اينكه يكى از اين دو التزام بايد اصيل و ديگرى تابع او باشد و مفهوم موجب و قابل صدق كند ، دليل متقنى براى آن وجود ندارد . لذا اگر در بيع متعاقدين جنسى را با جنسى ديگر مبادله كنند ( تاخت زدن ) كه نمىتوان يكى از آن دو را موجب و ديگرى را قابل دانست ، اين معامله بلا اشكال عرفاً و شرعاً صحيح است در باب عقد نكاح هم اگر طرفين بدون اين كه ايجاب و قبول در كار باشد بر همسر\r\n\r\n","description":"","footnote":"","page_name":" 3168 ","page_number":297},
  {"content":"\r\n\r\nبودن توافق كنند و صيغه را به همين شكل اجرا كنند ، ادله امضاء عقود شامل آن مىشود . لذا اگر كسى از جانب مرد و زن هر دو ولايت يا وكالت مطلق داشت مىتواند با يك صيغه ، عقد را اجرا كند ، ولى اگر قائل شويم كه در عقد نكاح بايد يكى اصيل ( موجب ) و ديگرى تابع ( قابل ) باشد ، طبيعتاً عقد را هر چند يك نفر اجرا كند اما بايد با دو انشاء جداى از يكديگر ( ايجاب و قبول ) برگزار كند . چون شىء واحد نمىتواند هم اصل باشد و هم فرع ، بنابراين ، نه تنها وكيل و ولىّ بلكه اگر مالك هم بخواهد كنيزش را به عقد ازدواج عبدش درآورد ، بايد ايجاب و قبول داشته باشد .\r\nبر اين اساس ، در صورتى كه مرد بگويد « تزوجت » و زن پس از او بگويد « زوجت » بر خلاف مرحوم آقاى حكيم كه قول اولى را موجب مىدانند و يا مرحوم آقاى خويى كه اولى را قابل و دومى را موجب مىدانند ، به نظر ما هر دو موجب هستند و يا اگر اصطلاح « موجب » تنها در مقابل « قابل » به كار رود ، مىگوييم هر دو اصيلند نه اين كه يكى اصيل و ديگرى تابع و فرع آن باشد .\r\n\r\nج ) آيا مىتوان « قبلت » را بر ايجاب مقدم داشت :\r\nآنچه تاكنون گفتيم راجع به عبارت « تزوجت » كه مصداق صريح « قبول » نيست بود كه اگر بر « زوجّت » يا « قبلت » مقدم شود در واقع ايجاب مقدم است نه قبول مقدم ، اينك مسألهء تقديم عبارت « قبلت » را بر ايجاب بررسى مىكنيم :\r\n\r\n1 ) بيان كلام مرحوم صاحب مدارك :\r\nايشان قائل به تفصيل شده مىفرمايد : اگر تقديم « قبلت » با ذكر اين قيد باشد كه قبول او مربوط به التزامى است كه طرف مقابل بعداً انجام مىدهد ، اشكالى ندارد ، اما اگر بدون ذكر اين قيد بود صحيح نيست .\r\n\r\n","description":"","footnote":"","page_name":" 3169 ","page_number":298},
  {"content":"\r\n\r\n\r\n2 ) توضيح تفصيل مذكور توسط استاد - مد ظله - و مختار ايشان\r\nهرگاه كسى در مقام انشاء بدون ذكر قيدى « قبلت » بگويد ، متفاهم عرفى اين است كه او پذيرش خود را نسبت به كارى كه انجام گرفته اعلام مىكند ، لذا بايد در اين فرض قبول او پس از ايجاب طرف مقابل واقع شود . و اگر در « قبلت » قبول خود را اعتبار نكاحى كه طرف مقابل مىخواهد بعداً انشاء كند مبتنى كند و به اين مطلب هم در كلام خود تصريح كند و يا اگر صريحاً به زبان نمىآورد ، قرائن حاليه و مقاميه دلالت بر وجود آن قيد بكند ، باز صحت آن بعيد نيست . شبيه آن كه ، اگر كسى بگويد من « يقين دارم زيد عادل است » ، كه اقتضاى اطلاق آن عدالت بالفعل زيد بوده و استعمال اين قضيه در موردى كه زيد قبلًا عادل بوده يا بعداً عادل مىشود ، صحيح نيست ولى اگر همين قضيه را با ذكر قيد در اين دو مورد اخير استعمال كند و بگويد « من يقين دارم كه زيد سال گذشته عادل بود يا سال آينده مجتهد مىشود » ، اشكالى ندارد . پس به نظر مىرسد كه تفصيل صاحب مدارك صحيح و تقديم « قبلت » مقيّداً به اين كه مربوط به التزام و اعتبارى است كه بعداً انجام مىگيرد بلا مانع است و الله العالم .\r\n« * و السلام * »\r\n\r\n","description":"","footnote":"","page_name":" 3170 ","page_number":299},
  {"content":"\r\n\r\n\r\n3 / 7 / 1380 سه‌شنبه درس شمارهء ( 340 ) كتاب النكاح / سال چهارم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر جلسه گذشته ، مسأله جواز تقديم قبول بر ايجاب را مورد بحث و بررسى قرار داده و ضمن نقل اقوال علماء ، تقديم قبول بر ايجاب را بلا مانع دانستيم . در اين جلسه يكى ديگر از مسائل عروة را ( ايجاب از ناحيهء زوجه و قبول از جانب زوج ) مورد بررسى قرار داده و آراء فقهاء را در اين مسأله مورد تجزيه و تحليل قرار خواهيم داد .\r\n* * * مرحوم سيد رحمه الله مىفرمايند : « و كذا الاحوط ان يكون الايجاب من جانب الزوجة و القبول من جانب الزوج و ان كان الاقوى جواز العكس »\r\nآيا مرد مىتواند موجب باشد ؟\r\n\r\n1 - كلام مرحوم آقاى گلپايگانى رحمه الله\r\nمرحوم سيد مىفرمايند : اقوى اين است كه مرد مىتواند متكفل ايجاب در عقد نكاح گردد ولى احتياط مستحب اين است كه فقط زن موجب باشد . مرحوم آقاى گلپايگانى مىفرمايند : اقوى اين است كه زن ايجاب را انجام دهد نه مرد ، زيرا حقيقت نكاح به حسب عرف و شرع عبارت است از اعتبار علقه‌اى كه مستلزم يك نحوه تسلط شوهر و قيموميت او بر زن باشد و موجب اين سلطه را براى مرد اعتبار مىكند بنابراين بايد اين واگذارى حتماً از جانب زن صورت گيرد چون زن بر خودش مسلط است و اختيار خودش را دارد و مىتواند مرد را بر خودش مسلط كند ولى مرد\r\n\r\n","description":"","footnote":"","page_name":" 3171 ","page_number":300},
  {"content":"\r\n\r\nكه اختياردار زن نيست تا بگويد زن را تحت قيموميت خود درآوردم ، به تعبير ديگر :\r\nاز فروع سلطنت زن بر خودش اين است كه بتواند قيموميت خود را به ديگرى واگذار كند و مرد اگر بخواهد چنين قيموميتى را اعتبار كند بايد بر ديگران سلطنت داشته باشد و قبل از ازدواج چنين قيموميتى براى مرد نيست تا مصحّح انشاء نكاح باشد .\r\n\r\n2 - مناقشهء استاد - مد ظله -\r\nسلطه‌اى كه مرد با عقد پيدا مىكند با مجرد ايجاب حاصل نمىگردد بلكه براى فعليت آن نياز به قبول آن ايجاب هم هست . پس بايد زن و شوهر بر علقهء نكاح توافق كنند تا مرد بر زن قيموميت پيدا كند ، و وقتى فعليت اين امر اعتبارى وابسته به توافق دو طرف شد ديگر فرقى نمىكند كه زن بگويد من خود را زوجهء تو يا تو را شوهر خودم قرار دادم و مرد قبول كند يا مرد بگويد تو را زن خود ، يا خود را شوهر تو قرار دادم و زن آن را بپذيرد ، همهء اين صور براى حصول آن امر اعتبارى كافى است . همانطورى كه در سائر عقود نيز چنين است ، وقتى كالائى در معرض فروش قرار مىگيرد ، هم مالك كالا مىتواند بگويد اين كتاب را به ده تومان فروختم و ديگرى قبول كند و هم خريدار مىتواند بگويد آن كتاب را به ده تومان خريدم و صاحب كتاب آن را قبول كند ، و در ما نحن فيه اگر ايشان مىفرمايند ايجاب توسط مرد اصلًا صحت تأهّلى ندارد كه صحيح نيست و اگر مىفرمايند صحّت فعلى ندارد مىگوييم صحت فعلى لازم نيست و اگر زن هم موجب باشد ايجاب او صحت فعلى ندارد ، خلاصه از اين جهت فرقى نيست كه علقهء نكاح را مرد انشاء كند و زن انشاء او را بپذيرد يا بالعكس .\r\n\r\n3 - كلام مرحوم آقاى حكيم :\r\n\r\n","description":"","footnote":"","page_name":" 3172 ","page_number":301},
  {"content":"\r\n\r\nايشان مىفرمايند زوجيت باب نكاح در مقابل فرديت است « 1 » و هر يك از مرد يا زن كه به تنهائى فردند با انضمام ديگرى به او از تجرد درآمده زوج مىشوند ، پس وقتى مىگوييم اين مرد زوج شده است يعنى از تجرد بيرون رفته و زن به او منضمّ شده است و وقتى مىگوييم اين زن زوجه شده است يعنى از تجرد بيرون رفته به او منضم شده است و چون عرفاً و شرعاً براى مردان شرافتى بيش از زنان است  ( لِلرِّجالِ عَلَيْهِنَّ دَرَجَةٌ )  و ضميمه به حساب معمول و متعارف يك نحوه تابعيتى دارد و منضم اليه اشرف از اوست ، پس انشاء زوجيت بايد به گونه‌اى به كار رود كه زن ضميمه و تابع مرد باشد و لذا مناسب است كه با صيغهء نكاح ، زوج شدن مرد يعنى ضميمه شدن زن به او ، انشاء گردد ، پس اگر ايجاب نكاح با « زوّجتك نفسى » باشد بايد اين صيغه را زن اجرا كند و بگويد تو را زوج خود قرار دادم به اين معنى كه با ضميمه كردن خودم به تو ، تو را از مجرد بودن بيرون آوردم . و اگر مرد بگويد « زوجتك نفسى » يعنى تو را زوجه كردم و خودم را به تو ضميمه كردم ، خلاف شرافت مرد و مذاق شرع است و در صورتى كه ايجاب نكاح با صيغهء « تزوّجتك » باشد يعنى از ناحيهء تو زوج شدم ، بايد ايجاب را مرد بخواند تا به جهت منضم شدن زن به او ، زوج شده باشد و اگر زن بگويد به جهت ضميمه شدن تو زوجه شدم اين خلاف مذاق شرع است پس مناسب است ايجاد با لفظ » تزوجتك » را مرد اجرا كند . نتيجه آن كه ايجاب با « زوجتك نفسى » را اگر زن اجرا كند بلا اشكال صحيح است و اگر مرد اجرا كند شبهه ناك است و ايجاب با « تزوّجتك » را اگر مرد اجرا كند بلااشكال صحيح است و اگر زن آن را اجرا كند صحّت آن محل شبهه است . البته اين تفصيل\r\n\r\n\r\n","description":"","footnote":"\r\n( 1 ) معناى زوجيت باب نكاح ، زوجيت عددى كه با تركيب دو عدد به گونه‌اى كه قابل تنصيف باشد ، نيست ، بلكه مراد اين است كه دو نفر كه هر دو به تنهائى فردند با ازدواج از تجرد و فرديت در مىآيند . زوجيت عددى وصف مجموع است يعنى وقتى مىگوئيم عدد دو ، زوج است به اين معنى است كه عدد يك به عدد يك ضميمه شده و مجموع آن وصف زوجيت پيدا كرده بر خلاف زوجيت باب نكاح ، وقتى مرد مجرّد به زن مجرّد منضم مىشود ، هر كدام متصف به عنوان زوجيت مىشوند نه اين كه زوجيت وصف مجموع دو نفر باشد .\r\n","page_name":" 3173 ","page_number":302},
  {"content":"\r\n\r\nمخصوص ماده تزويج يا زوّجت و مشتقات آن است و اگر علقهء نكاح را با مادهء نكح مانند « انكحتك انشاء كنند چون معناى انضمام و تابعيت و متبوعيت ملحوظ نيست ، هم مرد مىتواند صيغه ايجاب را بخواند و هم زن و هر دو استعمال بدون تجوّز در آيات شريفه آمده است آيهء شريفهء  « لا تَنْكِحُوا ما نَكَحَ آباؤُكُمْ »  « 1 » ناظر به ايجاب از ناحيهء مرد است و آيهء شريفهء  « حَتَّى تَنْكِحَ زَوْجاً غَيْرَهُ »  « 2 » ناظر به ايجاب از ناحيهء زن است .\r\nان قلت : اگر كسى كه وصف زوجيت پيدا مىكند يك نحوه اصالتى دارد ( چون ديگرى به او ملحق شده است ) بايد اطلاق زوجه بر زن صحيح نباشد ، در حالى كه در آيات و روايات و استعمالات متشرعه فراوان بر زن اطلاق زوج شده است .\r\nقلت : اطلاق زوجيت بر زن اطلاقى تبعى است ، يعنى پس از آن كه مرد به خاطر ضميمه شدن زن از تجرد بيرون رفته زوج شد ، بالتبع زن نيز از مجرد بودن بيرون رفته است لذا اطلاق زوجه بر زن منافاتى با شرافت مرد ندارد .\r\n\r\n4 - مناقشهء استاد - مد ظله - بر كلام مرحوم آقاى حكيم\r\nاولًا : اينكه ايشان خروج از فرديت و قرار گرفتن تحت عنوان « زوجيت » را تنها متوقف بر منضم شدن شيئى به او ( به زوج ) دانسته‌اند و بدون اقامهء دليلى بر آن ، آن را مطلب مسلّمى گرفته‌اند صحيح نيست . زيرا در « انضمام » كه باعث خروج شىء از تجرد مىگردد . چنين مفهومى ملاحظه نشده است كه اين به ديگرى منضم شده يا ديگرى به او يا هر دو به يكديگر ، بلكه معناى زوجيت صرف خروج از تجرد است و زوجيت عنوانى است كه به نسبت مساوى به طرفين نسبت داده مىشود ، وقتى بين زن و مرد زوجيت حاصل مىشود يعنى اين دو به يكديگر منضم شده‌اند و هر دو از تجرد بيرون رفته‌اند ، و به طور مساوى به طرفين نسبت داده مىشود و معناى آن اين\r\n\r\n\r\n","description":"","footnote":"\r\n( 1 ) النساء / 22 .\r\n( 2 ) البقرة / 230 .\r\n","page_name":" 3174 ","page_number":303},
  {"content":"\r\n\r\nنيست كه مرد به زن منضم شده يا بالعكس ، وقتى دو آجر كه فرد هستند به يكديگر منضم مىشوند مىگوييم زوج شده‌اند يعنى انضمامى در اين ميان رخ داده است اما اين كه آجر الف به آجر ب پيوسته يا آجر ب به آجر الف پيوسته يا هر دو به طرف يكديگر رفته‌اند و به هم پيوسته‌اند . هيچ يك از اين عنايتها در مفهوم زوج شدن ، ملاحظه نشده است .\r\nو ثانياً : اگر در معناى زوج شدن چنين نكته‌اى هم نهفته باشد كه ديگرى به او منضم شده و لذا اين از تجرد بيرون رفته است ، لكن لازمهء اين امر آن نيست كه اين شخص اصيل و متبوع و شخص ديگر فرع و تابع باشد .\r\nتوضح آن كه : در استعمالات گاهى مىگوييم اين شخص ضميمه و چسبيده به فلانى است يعنى او اصل است و اين فرع و تابع ، لكن اگر معناى زوجيت باب نكاح « انضمام ديگرى به او » هم باشد به معناى اشرف بودن اين شخص و تابع بودن شخص ديگر نيست ، بلكه فقط به اين جهت است كه از تجرّد در آمده و لذا به زن نيز كه جنبهء متبوعيت نداشته و آن شرافت خاص را دارا نيست ، بدون تجوّز اطلاق زوجه صحيح است و شاهد اين مطلب استعمالات فراوانى است كه در قرآن و حديث و تاريخ بدون عنايت به زنان اطلاق زوج و ازواج شده است ، پس معناى « زوجتك نفسى » ( تو را زوج خود قرار دادم ) اين نيست كه تو اصل هستى و من خودم را به تو چسبانيده‌ام و شاهد ديگر اين مطلب آن است كه اگر معناى « زوج خود » اين باشد كه زوج اصل است و مضاف اليه ( خود ) فرع ، نبايد اطلاق  « أَزْواجُكُمْ » *  در مورد زنان صحيح باشد چون لازمهء آن اين است كه زنان اشرف بوده و شوهرانشان تابع آنها باشند . در حالى كه در موارد متعدد در قرآن و سنت از همسران پيامبر با تعبير « ازواج النبى » ياد شده است ، آيا معناى ازواج النبى به اين عنايت است كه آنها اشرف هستند و پيامبر تابع آنها ؟ روشن است كه در اين استعمالات نه پيامبر تابع فرض شده و نه عنايت و تجوزى در آن هست بلكه بر خلاف .\r\n\r\n","description":"","footnote":"","page_name":" 3175 ","page_number":304},
  {"content":"\r\n\r\nبلكه بر خلاف نظر ايشان كه معناى متبوعيت را در زوج ملحوظ مىدانند مىتوان گفت وقتى « زوج » را به كسى اضافه مىكنند ، به لحاظ اصالت و اعرفيت مضاف اليه آن است . هرگاه بگويند اين زن فلانى است ، به لحاظ اعرف بودن آن مرد است و يا اگر بگويند اين مرد شوهر فلان زن است به لحاظ اين است كه آن زن به گونه‌اى اعرف و يا مهم‌تر از اوست « 1 » مثلًا اگر بخواهند برادر علامهء مجلسى را معرفى كنند طبيعتاً او را با اعرفيت علامه مجلسى معرفى كرده مىگويند فلانى برادر علامه مجلسى است نه اينكه بگويند علامه برادر اوست . لذا اگر به همسران پيامبر بگويند « ازواج النبى » نه تنها در مفهوم « ازواج » ( چنان كه توضيح داديم ) اشرفيتى نيست بلكه اصالت و اشرفيت در « النبى » است كه مضاف اليه ازواج قرار گرفته است .\r\nثالثاً : لازمهء فرمايش مرحوم آقاى حكيم اين است كه اگر زن بگويد « زوجتك نفسى » يعنى تو را زوج خود قرار دادم ، اين عقد صحيح است ولى اگر بگويد :\r\n« زوجت نفسى اياك » يعنى خودش را زوج مرد قرار دهد صحيح نيست و اگر مرد بگويد « زوجت نفسى اياك » كه جعل زوجيت براى خود كند صحيح و اگر بگويد « زوجتك نفسى » تا براى زن جعل زوجيت كند اشكال داشته باشد و بعيد مىدانم ايشان به اين امر ملتزم باشند « 2 » در هر حال اين گونه تفكيك‌ها دليلى ندارد و در مفهوم « زوجيت » تقدمى براى مرد نسبت به زن نيست و در اجراى صيغه چه از\r\n\r\n\r\n","description":"","footnote":"\r\n( 1 ) شخصى مىخواست براى عالمى پيش كسى توصيه‌اى كند اما آن كس اين عالم را نمىشناخت و با پدر زنش كه او نيز از علما ولى مقام علمى كمترى داشت آشنا بود . لذا در توصيه‌نامه نوشت : فلانى كه داماد فلان آقا است نزد شما مىآيد ، سپس تصريحاً نوشت : اينكه گفتم « داماد فلان آقا » به علت اين است كه شما او را نمىشناسيد و با پدر زنش آشنا هستيد و گرنه صحيح‌تر اين بود كه بنويسم « فلان آقا پدر زن اين شخص است » .\r\n( 2 ) توضيح بيشتر : « تزويج » از افعال دو مفعولى است . از عبارت مرحوم آقاى حكيم كه مىگويند اگر زن موجب باشد و بگويد « زوجتك نفسى » صحيح ، و اگر مرد به همين ترتيب ايجاب كند باطل است ، استفاده مىشود كه ايشان مفعول به اول را ( زوج ) و مفعول به دوم را كسى كه تابع زوج است ( زن ) دانسته‌اند . لذا اگر زن بگويد « زوجت نفسى اياك » بايد به اين معنا باشد كه زن خود را زوج مرد قرار مىدهد .\r\n","page_name":" 3176 ","page_number":305},
  {"content":"\r\n\r\nجانب زن ايجاب شود و چه از جانب مرد ، همهء موارد صحيح است .\r\nرابعاً : ايشان مىفرمايند اطلاق زوج به زن اطلاقى تبعى است . دليل اين تبعيت چيست ؟ چرا بالاصالة نباشد ؟ وجداناً در اطلاق زوج بر مرد و زن هيچ گونه تفاوتى احساس نمىشود كه اطلاق يكى اصلى و ديگرى تبعى باشد و در اطلاق زوج به زن هيچ گونه مجازيت و عنايتى احساس نمىشود . و اگر برخى از مفاهيم اطلاق اصلى و تبعى داشته باشد ، اين امر بر زوجيتى كه ايشان مىگويند قطعاً قابل تطبيق نيست و اين كه ايشان مىگويند در مفهوم زوجيت تابع بودن ديگرى ملاحظه شده است ، معقول نيست . زنى كه تابع مرد است و به اين لحاظ به مرد زوج گفته مىشود بالتبع زن زوجه شود يعنى مرد تابع او گردد ، صحت اطلاق زوج بر مرد و زن شاهد قطعى آن است كه تابعيت و متبوعيتى در مفهوم زوجيت ملاحظه نشده است ، به بيانى ديگر در مواردى كه اطلاق مفهوم بر يك طرف ملازم با اطلاق همان مفهوم بر طرف ديگر باشد ، درج مفهوم اشرفيت و تبعيت در آن مفهوم معقول نيست ، چون لازمه‌اش اين است كه متبوع تابع باشد و هو واضح البطلان .\r\nنتيجه آن كه ، چون نسبت مفهوم همسرى به مرد و زن مساوى است و تقدّمى براى مرد در اين مفهوم ملاحظه نشده است ، ايجاب صيغهء نكاح مىتواند از مرد صادر شود و مىتواند از زن صادر گردد خواه به لفظ « زوّجتك نفسى » باشد يا « زوّجت نفسى اياك » باشد يا « تزوّجتك » و هيچ كدام از اين استعمالات در عرف مستنكر نيست .\r\n« * و السلام * »\r\n\r\n","description":"","footnote":"","page_name":" 3177 ","page_number":306},
  {"content":"\r\n\r\n\r\n4 / 7 / 1380 چهارشنبه درس شمارهء ( 341 ) كتاب النكاح / سال چهارم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nبحث در تقديم قبول بر ايجاب و تصدّى ايجاب عقد نكاح از جانب مرد بود كه با بررسى اجماع در اين دو مسأله صحّت هر دو را پذيرفته ، و فرع ديگرى از عروة را كه عقد نكاح به لفظ امر باشد مطرح ، و با نقل دو روايت در مسأله ، بررسى آن را به جلسه بعد موكول مىكنيم .\r\n* * * اگر در عقد نكاح قبول بر ايجاب مقدم گردد و يا ايجاب را زوج انجام دهد ، آيا عقد صحيح است ؟ اين دو مسأله مورد بحث بود ، حال به بررسى فتاوى و اقتضاى قاعده اوليه در اين دو فرع مىپردازيم :\r\n\r\nالف ) بررسى اجماع در دو مسأله :\r\n\r\n1 ) آيا تقديم قبول بر ايجاب صحيح است ؟\r\nشهرت بسيار قوى بر جواز تقديم داريم ، شهيد ثانى در مسالك جواز تقديم را نظر « اكثر اصحابنا » تعبير مىكند . فاضل مقداد در تنقيح ، و صاحب مدارك در نهاية المرام ، و سبزوارى در كفاية و صاحب حدائق و رياض ، نسبت به « مشهور » داده‌اند ، كه البته دلالت مشهور از اكثر الاصحاب بالاتر و بيشتر است . فيض در مفاتيح قول مخالف را « شاذ » دانسته و مىنويسد : تقدّم قبول بر ايجاب مانعى ندارد « خلافاً لمن شذّ » .\r\n\r\n","description":"","footnote":"","page_name":" 3178 ","page_number":307},
  {"content":"\r\n\r\nابن ادريس در سرائر مىگويد : « عندنا » تقديم جايز است و تذكرة « عند علمائنا » مىنويسد . شيخ در مبسوط « بلا خلاف » تعبير مىكند . يعنى بلا خلاف بين المسلمين و با مراجعه به فتاواى فقهاء نيز مسلم است كه شهرت بسيار قوى بر اين است كه تقديم ايجاب بر قبول شرط نيست و بر عكس آن نيز جايز است .\r\n\r\n2 ) آيا مرد مىتواند در عقد نكاح متصدّى ايجاب شود ؟\r\nتا آنجا كه ما بررسى نموديم حتى يك نفر را پيدا نكرديم كه صدور ايجاب از طرف مرد و قبول از ناحيه زن را جايز بداند . تمام مثال‌هائى كه زده‌اند بر خلاف آن است . بعضى همچون مرحوم نراقى در مستند تصريح فرموده‌اند كه ايجاب بايد از ناحيه زن باشد و مرد حق ايجاب ندارد . « 1 »\r\nاز بعضى عبارت‌ها نيز شبيه به تصريح استفاده مىشود مثل فاضل مقداد در تنقيح ، كه مسأله را مسلّم دانسته مىگويد : اگر به خصوص براى تأخير ايجاب اجازه داده نشده بود ، مىگفتيم : ايجاب بايد مقدم بر قبول مرد باشد ، امّا اين تأخير را به جهت حياء زن از مبادرت به ازدواج ، تجويز كرده‌اند .\r\nگويا ايشان اين مطلب را مسلّم دانسته‌اند كه ايجاب بايد از ناحيهء زن باشد ، لذا تنها جواز تأخير آن را به خاطر وجود دليل مطرح كرده‌اند .\r\nاز بعضى تعبيرات فقهاى ديگر نيز شبيه همين مطلب استفاده مىشود .\r\n\r\nب ) نظر استاد - مد ظلّه - :\r\nاين فتاوى معنايى را كه ما در صدد آن هستيم اثبات نمىكند ، زيرا با مراجعه و تأمل در اقوال آنان چنين به دست مىآيد كه آنها معيار براى ايجاب و قبول را فعل زن و عمل مرد در انشاء عقد دانسته‌اند ، نه استعمال لفظى خاص ، يعنى هر چه زن\r\n\r\n\r\n","description":"","footnote":"\r\n( 1 ) يجب ان يكون الايجاب من جانب الزوجة و القبول من جانب الزوج مستند الشيعة ، ج 16 ، ص 98 .\r\n","page_name":" 3179 ","page_number":308},
  {"content":"\r\n\r\nبگويد ايجاب است و لو « قبلتُ » باشد و هر آنچه مرد بگويد قبول است و لو « أنكحتُ » و متقدم باشد .\r\nمثلًا علامه در مختلف چنين مىنويسد : و يجوز تقديم القبول بصيغة الماضى فيقول الرجل : تمتّعت بك مدّه كذا بكذا و تقول المرأة : قبلتُ . . .\r\nايشان « تمتّعت بكِ . . . » كه قول مرد است را قبول ، و « قبلتُ » زن را ايجاب دانسته‌اند .\r\nمسالك مىنويسد : إنّما الكلام فيما وقع بلفظ تزوّجت أو نكحت . . . بعد مىفرمايد : اين يك اصطلاح است كه به اين الفاظ از ناحيه مرد قبول مىگويند . يعنى به قول مرد - چه متقدم و چه متأخر - با هر لفظى باشد قبول گويند .\r\nنهاية المرام نيز شبيه همين را مىگويد كه : تزوّجت و نكحت و أتزوّجكِ همه اينها قبولِ متقدم است .\r\nدر اين عبارات در واقع اسم ايجاب را قبول گذاشته‌اند . لذا بنابراين اصطلاح اصلًا ايجاب از ناحيه مرد قابل تصور نيست ، تا مسأله به اين صورت در كلام فقهاء معنون باشد زيرا هر چه مرد بگويد قبول است ، چه متقدم و چه متأخر .\r\nدر منشأ اين اصطلاح كه بين قدماء مطرح بوده ممكن است چنين گفته شود كه چون زن صاحب متاع ( بايع ) و مرد خريدار است و به حسب متعارف ايجاب از بايع و قبول از مشترى است ، روى اين جهت اين مطلب يك نحو اصطلاح شده ، در احاديث نيز آمده كه : إنّما يشتريها بأغلى الثمن\r\nالبته چون بحث‌هايى كه متأخرين در اين زمينه دارند مطابق اين اصطلاح نيست و در مباحث بايد واقع قضيه را مدّ نظر قرار داد لذا صورت مسأله را بايد چنين مطرح كرد كه اگر مرد بخواهد كار را انجام دهد يعنى انشاء ازدواج نمايد و زن فقط قبول كند چه حكمى دارد ؟ بر همين اساس به بررسى نظرات در اين زمينه مىپردازيم :\r\n\r\n","description":"","footnote":"","page_name":" 3180 ","page_number":309},
  {"content":"\r\n\r\n\r\n1 ) نظر مرحوم آقاى حكيم رحمه الله :\r\nايشان مىفرمايند : هر كس مىتواند متصدى ايجاب شود و ميزان اين نيست كه از ناحيه مرد يا زن باشد ، بلكه بايد ديد چه كسى زوج قرار داده مىشود ، زيرا زوجيت مقابل فرديت است و با تزويج ، يكى به ديگرى منضم شده ، و آنكه اصل است و انضمام بر او واقع مىشود زوج محسوب مىگردد ( كلمه زوج در اينجا اعم از زوج و زوجه است ) و اين انضمام براى هر دو ممكن است و لكن چون مرد به متبوعيت اولى است ، شرافت او اقتضاء مىكند كه زن به مرد منضم گردد . بنابراين اگر براى مرد اثبات زوجيت شود عقد صحيح است . چه خود ، اثبات زوجيت براى خود كند و چه زن اين كار را انجام دهد و فرقى ندارد متقدم يا متأخر باشد ، مرد به زن بگويد زوّجت نفسى اياك ، يا زن به مرد بگويد زوّجتك نفسى ، فرقى ندارد .\r\nاما اگر اثبات زوجيت براى زن باشد يا زن خود را زوج قرار دهد حتى اگر ايجاب متقدم باشد اين صحيح نيست .\r\n\r\n2 ) نظر مرحوم آقاى گلپايگانى رحمه الله :\r\nايشان مىفرمايند : مرد حق ايجاب ندارد و تفصيلى هم در مسأله نيست ، تقديم و تأخير نيز فرقى ندارد و ايجاب مخصوص زن است ، چون او مىخواهد سلطه‌اى را كه بر نفس خود قبل از نكاح دارد با انشاء زوجيت و عقد به زوج خود واگذارد .\r\n\r\n3 ) نظر استاد - مد ظلّه - :\r\nهمانطور كه در جلسه گذشته عرض كرديم بين الفاظ تفاوتى ، نيست زوّجت و أنكحت و نكحت فرقى ندارد . مرد بگويد : من تو را زن خود قرار دادم ، يا خودم را شوهر تو قرار دادم ، يا زن بگويد : تو را شوهر خود قرار دادم يا خود را زن تو قرار دادم عرفاً هيچ تفاوتى در اين جهات نيست و تفاصيل مذكور دليل قابل ملاحظه‌اى ندارد .\r\n\r\n","description":"","footnote":"","page_name":" 3181 ","page_number":310},
  {"content":"\r\n\r\nاز آنجا كه قوام عقد به طرفين است ، دو نفر لازم دارد و ملاك تشخيص موجب از قابل اين است : آن كس كه متصدى اصل كار است و نكاح را اعتبار مىكند موجب و ديگرى كه اعتبار او را مىپذيرد قابل است ، و زوج و زوجه هر دو مىتوانند موجب يا قابل باشند .\r\n\r\nج ) اتيان عقد نكاح به لفظ امر :\r\nمتن عروة : و الاقوى كفاية الاتيان بلفظ الامر كأن يقول « زوّجنى فلانة » فقال « زوّجتكها » و ان كان الاحوط خلافه .\r\n\r\n1 ) توضيح مسأله با بيان يك مثال رايج :\r\nبحث در اين است كه آيا مىشود به امر اكتفا كرد و آثار عقد را مترتب نمود . با اينكه به حسب ظاهر قبولى در كار نيست ؟\r\nمرحوم سيد مراد از امر را توضيح نداده فقط مثال مىزنند . مثال متعارفى كه علماء براى اين مسأله بيان مىكنند اين است كه شخصى به ولىّ زن به قصد انشاء مىگويد : « زوّجنى بنتك » او هم مىگويد « زوّجتكها » ، يا به خود زن مىگويد : « زوّجنى نفسكِ » او هم مىگويد : « زوّجتك نفسى » بدون اين كه « قبلت » دنبال آن بيايد .\r\nاما به نظر ما مثال ديگرى دارد كه آقايان عنوان نكرده‌اند و مثال رايجى است كه در عقود و معاملات نيز به كار مىبرند ، و اين مثال بهتر است : مرد به قصد انشاء بگويد : تو زن من باش او هم بگويد : بسيار خوب . يا زن بگويد : تو شوهر من باش و مرد بگويد : بسيار خوب . يك امر به همان معناى  « كُنْ فَيَكُونُ » *  كه نسبت به حق تعالى است ، منتها « كُن » خداوند احتياج به قبول كسى ندارد ، امّا اين امر اگر بخواهد اثر داشته باشد بايد آن طرف هم موافقت خودش را اظهار كند .\r\nهمانطور كه در فروش مال به قصد انشاء و ايجاد مىگويند : اين مال ، براى من باشد يا براى تو باشد ، ديگرى هم مىگويد : بسيار خوب ، و اين الفاظ را بايع و مشترى به جاى فروختم و قبول كردم مىگويند . و اين كار رايجى است كه در مقام انشاء به كار مىبرند .\r\n\r\n","description":"","footnote":"","page_name":" 3182 ","page_number":311},
  {"content":"\r\n\r\nمسأله تزويج نيز همين طور است با گفتن تو زوج من باش ، قصد انشاء و ايجاد مىكند و اين امر يك امر واقعى و در واقع امر به نتيجه است ( نه سبب ) كه به كلمه باش وجود پيدا مىكند .\r\n\r\n2 ) نظر فقهاء در مسأله :\r\nاكثر علماء قائل به جواز هستند ، اولين كسى كه از اماميه صريحاً به آن فتوى داده شيخ طوسى است كه مىفرمايد : اگر مردى به صيغه امر گفت : زوّجينى نفسكِ و بعد زوجه ايجاب نمود كفايت مىكند ، و ديگر احتياج به قبول ندارد .\r\nايشان قبول مرد را قبول متقدم دانسته‌اند .\r\nقبل از مرحوم شيخ ، در ميان عامه ابو حنيفه نيز قائل به جواز شده و به روايت سهل ساعدى تمسك كرده است .\r\nشهيد ثانى مىفرمايد : اين روايت را عامه و خاصه به طريق صحيح نقل كرده‌اند .\r\nفرمايش مرحوم شهيد نسبت به عامه ممكن است به اين معنا باشد كه طريق آنها بر مبناى خودشان درست است و روايت بر همين اساس صحيح عند العامه مىباشد ولى آنچه در طرق ما مىباشد بر خلاف نظر ايشان مرسل است و صاحب مدارك نيز ( كه نوهء شهيد ثانى است و در حيات او به دنيا آمده با او متقارب العصر است ) مىگويد : چنين روايتى به طريق صحيح نداريم ، بله به همين مضمون يك روايت صحيح داريم كه آن صحيحه محمد بن مسلم است .\r\n\r\n3 ) بررسى روايات مسأله :\r\nاوّل : روايت سهل ساعدى : إنّ امرأة أتت رسول الله صلى الله عليه و آله ، فقالت يا رسول الله ، و هبت نفسى لك و قامت قياماً طويلًا ، فقام رجل و قال : يا رسول الله زوّجنيها إن لم يكن لك فيها حاجة ، فقال رسول الله صلى الله عليه و آله : هل عندك من شىء تصدّقها اياه ؟ فقال : ما عندي الّا ازارى . فقال\r\n\r\n","description":"","footnote":"","page_name":" 3183 ","page_number":312},
  {"content":"\r\n\r\nرسول الله صلى الله عليه و آله : إن اعطيتها ازارك جلست و لا ازار لك ، اجلس التمس و لو خاتماً من حديد ، فلم يجد شيئاً . فقال رسول الله صلى الله عليه و آله و هل معك من القرآن شىء ؟ قال : نعم ، سورة كذا و سورة كذا ، السور سمّاها ، فقال رسول الله صلى الله عليه و آله : زوّجتك ( زوّجتكها ) بما معك من القرآن . « 1 »\r\nدر طرق ، اصل روايت را ابن ابى جمهور احسائى در كتاب عوالى اللآلى آورده و جز او كسى نقل نكرده است ، مستدرك نيز از او نقل مىكند ، روايت مرسل است و از نظر ما قابل استناد نيست ولى شيخ طوسى و ديگران به آن تمسك كرده‌اند .\r\nعبارت « وهبت نفسى لك » محتمل است متضمّن همان هبه‌اى باشد كه از اختصاصات پيامبر صلى الله عليه و آله است كه در قرآن نيز آمده كه اگر زنى خود را به پيامبر صلى الله عليه و آله بخشيد و آن حضرت قبول فرمود ، زوجه او حساب مىشود .\r\nو محتمل است « و هبت نفسى لك » به اين معنا باشد كه من در اختيار شما هستم به هر كس شما بخواهيد تزويج نماييد كه در اين صورت معناى آن با صحيحه محمد بن مسلم ( كه ابتداءً زن عرض كرد : يك شوهر براى من پيدا كنيد ) يكى مىشود و اين معنا وجه جمعى براى دو روايت خواهد بود .\r\nدوّم : صحيحه محمد بن مسلم :\r\nمحمد بن يعقوب ، عن محمد بن يحيى ، عن احمد بن محمد عن على بن الحكم عن العلاء بن رزين عن محمد بن مسلم عن ابى جعفر عليه السلام قال : جاءت امرأة الى النبى صلى الله عليه و آله فقالت :\r\nزوّجتى ، فقال رسول الله صلى الله عليه و آله : من لهذه ؟ فقام رجل فقال : أنا يا رسول الله ، زوّجنيها ، فقال : ما تعطيها ؟ فقال : مالى شىء ، قال : لا فأعادت ، فأعاد رسول الله صلى الله عليه و آله الكلام ، فلم يقم احدٌ غير الرجل ، ثم اعادت ، فقال رسول الله صلى الله عليه و آله فى المرّة الثالثة : أ تحسن من القرآن شيئاً ؟ قال نعم ، قال :\r\nقد زوّجتكها على ما تحسن من القرآن فعلّمها ايّاه . « 2 »\r\n\r\n\r\n","description":"","footnote":"\r\n( 1 ) روايت سهل ساعدى در مستدرك ، ج 15 ، ص 61 ، باب 2 از ابواب مهور ، ح 2 از كتاب عوالى اللآلى آمدهاست و متن آن با آنچه ذكر شد تفاوت دارد ولى مضمون هر دو يكى است و بعضى مطالب استاد مبتنى بر آن نقل است .\r\n( 2 ) وسائل ، ج 21 ، ص 242 ، باب 2 ، از ابواب مهور - به نقل از كافى و تهذيب .\r\n","page_name":" 3184 ","page_number":313},
  {"content":"\r\n\r\nممكن است مفهوم « زوّجنى » اعم از اين باشد كه براى خودتان يا براى ديگرى ، در نتيجه مفهوم آن با عبارت « و هبت نفسى لك » در روايت سهل ساعدى ، يكى مىشود .\r\nعده‌اى به اين روايت استدلال كرده‌اند قبول كه يك ركن عقد است ، ممكن است با لفظ امر نيز واقع شود ، چون در هيچ‌كدام از نقل‌ها نيست كه مرد بعد از قد زوّجتكها « قبلتُ » گفته باشد بلكه همان زوّجنيها به منزلهء قبول است .\r\nگروهى چون علامه و به دنبال ايشان فخر المحققين و شهيد اول در استدلال به آن مناقشه نموده‌اند . بررسى روايات را به جلسه آينده موكول مىكنيم .\r\n« * و السلام * »\r\n\r\n","description":"","footnote":"","page_name":" 3185 ","page_number":314},
  {"content":"\r\n\r\n\r\n7 / 7 / 1380 شنبه درس شمارهء ( 342 ) كتاب النكاح / سال چهارم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصه درس قبل و اين جلسه :\r\nدر جلسه گذشته اين بحث را مطرح كرديم كه آيا تقديم قبول بر ايجاب صحيح است يا خير ؟ و آيا مرد مىتواند در عقد نكاح متصدّى ايجاب شود و همچنين آيا اتيان عقد نكاح به لفظ امر صحيح است يا نه ؟\r\nدر اين جلسه ابتداء ، تتمهء بحث روز گذشته را ( كفايت انشاء نكاح به صيغهء امر ) دنبال كرده و مناقشات چهارگانه شهيد اول را طرح و اجوبهء شهيد ثانى به مناقشات مطروحه را نقل و مورد بررسى قرار خواهيم داد . « 1 »\r\n\r\n1 - كفايت انشاء نكاح با « زوّجتكها » در پاسخ « زوّجنى فلانة »\r\nبراى كفايت امر « زوّجنى فلانة » به ضميمهء « زوّجتكها » از قديم به روايت سهل ساعدى استدلال شده است و با اين روايت قائل شده‌اند كه مىتواند قبول نكاح صيغهء امر باشد و همچنين تقدم قبول بر ايجاب در نكاح جايز است . متن روايت را در جلسه گذشته نقل كرديم . مفاد روايت اين است كه سهل ساعدى به پيامبر اكرم صلى الله عليه و آله عرض مىكند كه شما اين زن را به من تزويج كنيد ( زوّجنيها ) پيامبر نيز با گفتن « زوجتك » صيغهء عقد را خوانده‌اند ، « زوّجتك » ايجاب و « زوّجنى » كه صيغهء امر است قبول مقدم است و همين مضمون در روايت صحيحهء محمد بن مسلم عن ابى جعفر عليه السلام نيز آمده است .\r\nاين استدلالى است كه شيخ طوسى رحمه الله و تابعين ايشان كرده‌اند و شهيد اول با\r\n\r\n\r\n","description":"","footnote":"\r\n( 1 ) تذكر : اعتذاراً ، در جزوه شمارهء 340 صفحهء 6 از سطر اول تا سطر نهم ( . . . به خاطر آن است ) اضافى است و بايد حذف گردد .\r\n","page_name":" 3186 ","page_number":315},
  {"content":"\r\n\r\nچشم‌پوشى از اشكال سندى روايت سهل ساعدى دو اشكال دلالى را مطرح مىكنند و با فرض تماميت هر يك از اين دو اشكال ، استدلال به اين روايت بر جواز انشاء قبول عقد به صيغهء امر ناتمام خواهد بود .\r\n\r\n2 - مناقشات شهيد اول رحمه الله به استدلال به روايت :\r\nاشكال اول : با توجّه به ولايت مطلقهء پيامبر اكرم صلى الله عليه و آله كه از آيهء شريفهء  « النَّبِيُّ أَوْلى بِالْمُؤْمِنِينَ مِنْ أَنْفُسِهِمْ »  « 1 » استفاده مىشود ، احتمال مىدهيم حضرت اين تزويج را از باب ولايتى كه داشته‌اند ، انجام داده‌اند و اين جزء اختصاصات حضرت باشد كه اگر آن مرد تقاضاى ازدواج نيز نكرده بود بازهم حضرت مىتوانستند آن دو را با يكديگر تزويج كنند ، و در زمينهء ثبوت چنين ولايتى نيازى به قبول نيست و اگر درخواست آن مرد هم نبود « زوّجتك » پيامبر به تنهايى براى حصول علقهء نكاح كافى بود . بنابراين مىتوانيم از كفايت صيغهء امر در مورد روايت نتيجه بگيريم كه صيغهء امر مطلقاً مىتواند قبول مقدم باشد .\r\nاين فرمايش شهيد رحمه الله را مىتوانيم به مورد ولايت پدر بر عقد فرزند نابالغش تنظير كنيم ، اگر دختر يا پسر نابالغى از پدرش تقاضاى ازدواج كند ، و پدر بر اساس ولايتى كه بر فرزند دارد او را تزويج كرد ، چنانچه شارع مقدس تزويج پدر را در اين مورد صحيح بداند چون تقاضاى كودك هيچ نقشى در صحت عقد ندارد .\r\nنمىتوانيم نتيجه بگيريم كه تقاضا نقش ايجاب يا قبول را ايفا مىكند . پس اگر جوان بالغى از پدر دختر تقاضا كرد « زوّجنى بنتِك » بگوييم اين قبول مقدم است . خلاصه اشكال آن كه پيامبر اكرم چون ولايت مطلقه دارند ، ممكن است كفايت امر به ضميمهء « زوّجنى » به خاطر ولايت پيامبر باشد و جنبهء اختصاصى داشته باشد و حد اكثر به اولياء ديگر كه ولايتشان ثابت است بتوانيم تعميم بدهيم ، اما تعميم آن به\r\n\r\n\r\n","description":"","footnote":"\r\n( 1 ) احزاب / 6 .\r\n","page_name":" 3187 ","page_number":316},
  {"content":"\r\n\r\nساير موارد صحيح نيست .\r\nاشكال دوم : امام عليه السلام كه اين قضيه را از پيامبر نقل مىكنند اگر در مقام نقل همهء خصوصيات قضيه باشند مىتوان استدلال كرد كه قبول متأخرى در كار نبوده ، پس تقاضاى مقدّم ، قبول به حساب مىآيد ، ليكن احراز اين مطلب مشكل است و از ملاحظهء روايت به دست مىآيد كه عنايت عمدهء حضرت به اين جهت بوده كه عملى مانند تعليم قرآن نيز مىتواند مهريه قرار بگيرد و لازم نيست مهريه عين خارجى باشد و چون در مقام بيان سبب حصول زوجيت نبوده‌اند شايد مرد بعد از « زوّجتك » پيامبر « قبلت » گفته باشد و حضرت در مقام نقل آن نبوده‌اند ، پس روايت دلالت نمىكند كه تقاضاى آن مرد قبول مقدم است .\r\n\r\n3 - مناقشات ديگرى از شهيد ثانى به استدلال به روايت :\r\nشهيد ثانى پس از نقل آن دو مناقشه ، مناقشات ديگرى را نيز اضافه مىكنند :\r\nاشكال سوم : بين ايجاب و قبول موالات معتبر است و اگر تقاضاى آن مرد را قبول مقدّم و « زوّجت » را ايجاب مؤخر بدانيم لازم مىآيد موالات از بين رفته باشد چون بين اين دو ، گفتگوهايى بين آن مرد و پيامبر اكرم صلى الله عليه و آله راجع به مهريه شده است ، اگر كسى سلام كند ، ديگرى بعد از پنج دقيقه بگويد « عليكم السلام » اين جواب آن سلام شمرده نمىشود و اين فصل طويل قرينه مىشود كه تقاضاى مرد قبول مقدم نبوده است و براى اين كه اين ماجرا طبق ضوابط باشد بايد بگوييم بعد از ايجاب پيامبر صلى الله عليه و آله آن مرد « قبلت » گفته است . نتيجه آن كه : روايت دلالت نمىكند كه تقاضاى مرد قبول مقدم است .\r\nاشكال چهارم : بين ايجاب و قبول تطابق معتبر است . اگر آن مرد گفته بود يا رسول الله ، « زوّجنى بتعليم القرآن » و پيامبر صلى الله عليه و آله مىفرمود « زوّجتك بما معك من القرآن » تطابق حاصل بود ، لكن آن مرد اصلًا متوجه نبود كه تعليم قرآن نيز مىتواند مهريه قرار گيرد ، از اين رو گفت من چيزى جز اين ازار ندارم . پس براى رعايت بين ايجاب و\r\n\r\n","description":"","footnote":"","page_name":" 3188 ","page_number":317},
  {"content":"\r\n\r\nقبول بايد بگوييم بعد از ايجاب پيامبر صلى الله عليه و آله آن مرد « قبلت » گفته است و در قبلت متأخر ذكر خصوصيات ايجاب لازم نيست .\r\n\r\n4 - پاسخ شهيد ثانى رحمه الله به مناقشات چهارگانه :\r\n\r\nپاسخ اشكال اول :\r\nهر چند براى پيامبر ولايت مطلقه و يك سلسله احكام اختصاصى ثابت است .\r\nليكن اين دليل نمىشود كه ما اين قضيه را از اختصاصات پيامبر اكرم صلى الله عليه و آله بدانيم . زيرا آيه شريفه براى حضرت اثبات ولايت بر اشخاص كرده است نه ولايت بر اسباب ، توضيح آن كه : اجماعى است كه عقد نكاح ايجاب و قبول مىخواهد ، وقتى براى پدر - مثلًا - اثبات ولايت مىشود يعنى لازم نيست خود زوج و زوجه صيغهء عقد را بخوانند بلكه پدر نيز مىتواند ولايتاً اين ايجاب و قبول را جارى كند ، پيامبر اكرم صلى الله عليه و آله نيز ولايت دارند ، غاية الامر ولايت ايشان مطلق است و مخصوص مورد خاصى نيست و آيه شريفه هم اصل ولايت را اثبات مىكند اما دلالت ندارد اگر در صيغهء عقد ، ايجاب و قبول معتبر باشد . پيامبر صلى الله عليه و آله به خاطر ولايتشان مىتوانند آن را نقض كنند بلكه آيه دلالت دارد كه اختيارش به دست مولّى عليه بود ، پيامبر از باب ولايت مىتواند انجام دهد ، همانطورى كه اگر مولّى عليه مىخواست عقد نكاح را اجرا كند مىبايست ايجاب و قبول بخواند ، پيامبر اكرم صلى الله عليه و آله نيز اگر بخواهند عقد بخوانند بايد ايجاب و قبول را اجرا كنند . نتيجه آن كه ، چون آيهء شريفه ولايت بر اسباب را اثبات نمىكند ، در ماجراى پيامبر صلى الله عليه و آله ، تقاضاى مرد جانشين قبول شده است .\r\nان قلت : مسلّم است كه پيامبر اكرم صلى الله عليه و آله حق تشريع دارند ، شايد پيامبر اكرم صلى الله عليه و آله بر اساس حق تشريعشان در اجراى صيغهء عقد ، فقط به ايجاب اكتفا كرده باشند ، پس روايت دليل نيست كه در مورد اشخاص ديگر هم تقاضاى مقدّم كفايت از قبول مىكند .\r\nقلت : تشريع به معناى جعل قانون كلى است كه در حق همگان ثابت است و اگر\r\n\r\n","description":"","footnote":"","page_name":" 3189 ","page_number":318},
  {"content":"\r\n\r\nپيامبر صلى الله عليه و آله چنين قانونى را تشريع كرده باشند ، ديگر از اختصاصات پيامبر نخواهد بود و ديگران نيز مىتوانند براى قبول به تقاضاى مقدم اكتفا كنند و شهيد اول نيز ناظر به بحث تشريع نيستند بلكه مسأله ولايت پيامبر صلى الله عليه و آله بر اشخاص را مطرح مىكنند و مىخواهند اين را از اختصاصات پيامبر صلى الله عليه و آله به شمار آورند .\r\nاما اين كه گفته‌اند شايد اين قضيه جزء احكام اختصاصى پيامبر صلى الله عليه و آله باشد به دو جهت تمام نيست اولًا : احكام اختصاصى پيامبر را در اول بسيارى از كتب فقهى قدماء مطرح كرده‌اند و تا حدود هفتاد خصيصه ذكر كرده‌اند و حال آن كه انشاء نكاح با تقاضا و ايجاب را از احكام اختصاصى حضرت نشمرده‌اند و ثانياً : اگر ما شك كرديم كه چيزى جزء احكام اختصاصى پيامبر بوده يا نه ؟ طبق قاعده بايد بگوييم از احكام اختصاصى نيست زيرا فعل پيامبر صلى الله عليه و آله براى ما حجت است و لكم فى رسول الله اسوة حسنة « 1 » و اطلاق حجيت فعل پيامبر صلى الله عليه و آله دلالت بر ثبوت چنين قاعده‌اى مىكند كه احكام مشترك بين پيامبر و امت است مگر خلافش ثابت شود . نتيجه آن كه ، شهيد ثانى مىگويند : چون بالاجماع صيغهء عقد ايجاب و قبول مىخواهد و آيهء شريفه براى پيامبر ولايت بر اسباب را اثبات نمىكند و بعداً خواهيم گفت كه چون روايت تمام ماجراى عقد نكاح را نقل كرده است و مرد پس از ايجاب پيامبر صلى الله عليه و آله « قبلت » نگفته است ، بايد بگوييم تقاضاى مرد قبول مقدم است . زيرا آن چه در قبول معتبر است اين است كه با لفظى رضايت مرد به نكاح ابراز شود ( مگر در مورد اخرس ) ، و اين مطلب خلاف اجماع هم نيست ، چون جماعتى بر طبق آن فتوا داده‌اند .\r\n\r\nپاسخ اشكال دوم :\r\nاولًا : مرد تقاضاكننده پس از اين قضيه ، همسردار شده و در اين همسرى « زوجتكها » كه پيامبر فرموده ، حتماً دخيل بوده ، ولى آيا « قبلت » صادرهء از زوج نيز در تحقق نكاح دخيل بوده است ؟ مشكوك است و اصل اين است كه چيز ديگرى در\r\n\r\n\r\n","description":"","footnote":"\r\n( 1 ) احزاب / 21 .\r\n","page_name":" 3190 ","page_number":319},
  {"content":"\r\n\r\nسببيّتِ نكاح دخيل نباشد .\r\nثانياً : در هيچ يك از طرقى كه اين روايت را نقل مىكنند ، چه طريق اماميه و چه طريق عامه ، نيامده است كه بعد از ايجاب پيامبر صلى الله عليه و آله مرد گفت « قبلت » . و از اينجا انسان ظن پيدا مىكند كه غير از آنچه نقل شده ، چيزى نبوده است . ايشان مىفرمايند : البته جواب اول كافى است و نيازى به جواب دوم نيست .\r\n\r\nپاسخ اشكال سوّم :\r\nباب عقد نكاح مثل نماز نيست كه بين اجرائش توالى معتبر باشد و يا مثل سلام و جواب آن كه توالى در آن معتبر باشد و دليلى بر اعتبار موالات بين ايجاب و قبول در باب نكاح نداريم . فقط آنچه معتبر است اين است كه قبول ، قبول آن ايجاب محسوب شود ، پس فاصله‌هايى مربوط به خود مسئلهء نكاح و متعلّقات آن و مصالح عقد باشد مانعى ندارد . چنانچه از قضيهء عقد امام جواد عليه السلام استفاده مىشود . اين فاصله‌ها مضرّ به اين كه ايجاب و قبول به هم مرتبط باشد نيست . بلكه از كلام علّامه در تذكره استفاده مىشود كه « اگر فاصله به امورى كه مربوط به عقد نيست بيفتد نيز مضرّ نيست بلكه معتبر وقوع ايجاب و قبول در مجلس واحد است ، هر چند مجلس طولانى باشد » . پس مسئلهء فصل و عدم توالى نيز يك امرى كه خرق اجماع و خلاف ضوابط مسلم باشد نيست .\r\n\r\nپاسخ اشكال چهارم :\r\nاز تقاضاى آن مرد استفاده مىشود كه وكالت مطلق داده بود و قدر مسلّم اين كه مهريه تعليم قرآن قرار گيرد يقيناً در وكالت او داخل است . زيرا تعليم قرآن يك امرى است كه مؤونه براى شخص ندارد . بله وكالت از قرار دادن مهريّهء سنگينى كه خارج از توان شخص است انصراف دارد . پس توكيل او مطلق است و شامل مهريه‌هاى معمول خصوصاً مهريه‌اى در حدّ تعليم قرآن مىشود . از اين رو اشكال عدم تطابق\r\n\r\n","description":"","footnote":"","page_name":" 3191 ","page_number":320},
  {"content":"\r\n\r\nبين ايجاب و قبول هم وارد نيست . « 1 »\r\nآنچه تا حال نقل كرديم فرمايشات شهيد اول و شهيد ثانى بود .\r\n\r\n4 - مناقشهء مرحوم آقاى حكيم قدس سرّه در كلام شهيد ثانى قدس سرّه :\r\nمرحوم آقاى حكيم در جواب شهيد ثانى از اشكال اول مناقشه مىكند و مىفرمايد : اولًا : شما دعواى اتفاق كرديد كه اولياء حتماً بايد دو صيغهء ايجاب و قبول به كار ببرند و اكتفاء به صيغهء واحده نمىتوانند بكنند و پيامبر صلى الله عليه و آله اولويت بر أنفس دارد نه بر اسباب عقود و ايقاعات ، چگونه اعتبار ايجاب و قبول براى اولياء مورد اتفاق باشد و حال آن كه شهيد اوّل ، كلام پيامبر - نقل شده در روايت - را قائم مقام ايجاب و قبول مىداند و تعدد ايجاد و قبول را لازم نمىداند . البته اين نحو مناقشه به نظر مىرسد تمام نباشد زيرا مراد شهيد ثانى اين است كه غير از شهيد اول كسى چنين مطلبى نگفته پس شهيد اول خرق اجماع كرده است .\r\nسپس مرحوم آقاى حكيم مناقشهء دوّمى مطرح مىكنند و آن اين كه ، غير از شهيد اول جماعتى در باب عبد و أمه فتوايى داده‌اند كه از آنجا استفاده مىشود كه اعتبار دو لفظ در باب اولياء اجماعى نيست و آن مسأله اين است كه اگر مالكى ، عبد و امه‌اى دارد و بخواهد بين اين دو مملوك خود تزويج كند ، به مجرّد اينكه زوّجت يا انكحت را بخواند ، گفته‌اند اين عقد صحيح است و قبول ديگرى لازم نيست كه عبد يا امه يا مولا از طرف آنها « قبلت » بگويد و مقتضاى تحقيق هم در آن مسأله همين است . پس دليلى نداريم كه به طور كلى همه جا ايجاب و قبول حتى در مورد اولياء معتبر است و اين امر اجماعى نيست . و بر طبق قاعدهء اوليه هر كسى كه اختيار داشته باشد براى طرفين عقد صيغهء نكاح را جارى كند مىتواند به صيغهء واحده اكتفا كند ، خواه مالك زوجين باشد يا ولىّ يا وكيل آنها . و بهتر بود شهيد روايت را به اين مطلب حمل مىكردند كه وكيلِ از ناحيهء دو طرف ، ايجابش ما را از قبول بىنياز مىكند . چه\r\n\r\n\r\n","description":"","footnote":"\r\n( 1 ) مسالك الافهام 7 / 92 - 90 .\r\n","page_name":" 3192 ","page_number":321},
  {"content":"\r\n\r\nوكيل پيامبر صلى الله عليه و آله باشند يا غير پيامبر . و مسأله از اختصاصات پيامبر نيست ، عدم احتياج به قبول طبق قاعده است . « 1 »\r\n\r\n5 - توضيح استاد مد ظلّه و تكملهء ايشان بر كلام مرحوم آقاى حكيم در مسئلهء تزويج مالك بين دو مملوك خود\r\nمسئلهء كفايت ايجاب مولى از قبول در آن مسئلهء تزويج مالك بين دو مملوك خود ، مسئلهء خلاقى است ، صاحب جواهر و گويا محقق كركى كافى نمىدانند ولى شهيد ثانى كافى مىداند . بهتر بود مرحوم آقاى حكيم اين مطلب را اضافه مىكردند كه خود شهيد ثانى از كسانى است كه در آن مسأله حكم به كفايت كرده است ، چگونه ادعاى اجماع بر اعتبار دو لفظ در همهء موارد ولايت مىكند ؟ وجه كفايت اين است كه علاوه بر لفظ رضايت كسى كه رضايت او معتبر است لازم است ، حال اگر كسى كه اجراى عقد مىكند دو نفر باشند ، دو لفظ معتبر است ، اما اگر كسى كه اجراى عقد مىكند يك نفر باشد و رضايت خودش معتبر باشد ، همان كسى كه انشاء عقد مىكند رضاى به مضمون هم دارد ، پس همين لفظ قائم مقام ايجاب و قبول معتبر در عقد مىشود و خود شهيد ثانى در باب عبد و أمه و تزويج مالك به اين مطلب فتوا داده است .\r\n\r\n6 - فرمايش صاحب عروه در مسئلهء تزويج مالك بين عبد و امهء خودش\r\nمرحوم سيد در عروه كه اين مسأله « 2 » را عنوان مىكند و فتواى به كفايت يك لفظ مىدهد و دو دليل ذكر مىكند .\r\nدليل اول اطلاق اخبار است و دليل دوم اينكه قواعد هم اقتضاى كفايت مىكند .\r\nزيرا اگر مرد و زن خودشان بخواهند ازدواج كنند و ولايت ديگرى در كار نباشد .\r\n\r\n\r\n","description":"","footnote":"\r\n( 1 ) مستمسك العروة 14 / 374 .\r\n( 2 ) به مسئلهء 16 از فصل نكاح اماء و عبيد [ فصل سابق 
  ] رجوع سوء نظر مستمسك العروة 14 / 344 .\r\n","page_name":" 3193 ","page_number":322},
  {"content":"\r\n\r\nرضايت هر يك جداگانه معتبر است ، چون نه زوج اختياردار زوجه است و نه زوجه اختياردار زوج است پس هر يك جداگانه بايد به مضمون عقد توافق كنند اما اگر كسى ولايت دارد بر زوج و زوجه يا وكالت از طرف آنها دارد و يا آنكه اجراء كنندهء عقد خودش أصيل است و از طرف ديگر هم وكالت دارد ، اينجا ايجاب و قبول متعدّد معتبر نيست .\r\nلذا صاحب عروه مىفرمايد بعيد نيست كه ما از اين مسأله به همهء موارد ولايت و وكالت تعدّى كنيم و بگوييم آن مسأله از باب تعبّد نيست بلكه از روى قاعده است .\r\n* البته اين كه آيا آن رواياتى كه سيد به آنها تمسك كرده است دلالت دارد يا نه ؟\r\nقابل بحث و بررسى است . به نظر ما مناقشه در استدلال به آن هست . مرحوم آقاى خويى مىفرمايد : واضح الدلاله است ، لكن به ساير موارد ولايت و وكالت تعدّى نمىشود كرد ، ولى ما دلالتش را واضح نمىدانيم و شبهه داريم . محقق كركى و صاحب جواهر هم در دلالت آن مناقشه كرده‌اند . لكن آن بحث فعلًا مرتبط به بحث ما نيست . نقل كلام مرحوم آقاى حكيم رحمه الله و ادامهء بحث را در جلسه آينده پى مىگيريم . ان شاء الله تعالى\r\n« * و السلام * »\r\n\r\n","description":"","footnote":"","page_name":" 3194 ","page_number":323},
  {"content":"\r\n\r\n\r\n8 / 7 / 1380 يكشنبه درس شمارهء ( 343 ) كتاب النكاح / سال چهارم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر اين جلسه ، به بررسى اين موضوع پرداخته مىشود كه آيا امر متقدم كفايت از قبول مقدم بر ايجاب مىكند يا خير ؟ در اين رابطه نظرات مرحوم آقاى حكيم و آقاى خويى مطرح و مورد نقد و بررسى قرار گرفته و نهايتاً نظر استاد مد ظله بيان خواهد گرديد .\r\n* * * \r\nالف ) كفايت امر متقدّم از ذكر قبول بعد از ايجاب :\r\nبحث در اين رابطه بود كه آيا امر متقدّم ، بمنزلهء قبول مقدم بر ايجاب است يعنى اگر چنانچه مرد بگويد « زوّجنى فلانة » و آنگاه از ناحيهء زن تنها ايجاب خوانده شود ، عقد نكاح تحقق مىپذيرد و نيازى به اينكه پس از ايجاب زن ، دوباره مرد « قبلت » بگويد نيست ، يا اين كه امر متقدّم كفايت در انشاء قبول از ناحيهء مرد نمىكند ؟ دليل كفايت دو روايت سهل ساعدى و محمد بن مسلم بود اين دو روايت را مطرح نموديم و گفتيم كه مرحوم شهيد ثانى تمامى اشكالاتى را كه به روايت شده بود جواب داده‌اند و لذا ايشان قائل هستند كه امر متقدّم ، خود يكى از مصاديق قبول است و بنابراين احتياجى به قبول پس از ايجاب نيست .\r\n\r\n1 ) كلام مرحوم آقاى حكيم رحمه الله :\r\nمرحوم آقاى حكيم نيز با اصل اين مطلب كه روايت سهل ساعدى و محمد بن مسلم دلالت بر كفايت امر متقدّم از قبول پس از ايجاب مىنمايد ، با مرحوم شهيد\r\n\r\n","description":"","footnote":"","page_name":" 3195 ","page_number":324},
  {"content":"\r\n\r\nثانى موافق هستند و روايت را از اختصاصات پيامبر صلى الله عليه و آله نمىدانند و ليكن كيفيّت بيان ايشان با مرحوم شهيد ثانى متفاوت است . توضيح اين كه : يكى از مسائلى كه در بحث نكاح عبيد و اماء مطرح است و مرحوم سيد صاحب عروة نيز آن را در مسأله شمارهء 16 فصل نكاح « عبيد و اماء » ذكر نموده‌اند اين است كه اگر مولايى بخواهد أمه خودش را به ازدواج عبدش درآورد همين كه بگويد « انكحتك فلانة » كفايت مىكند و نيازى كه پس از آن از ناحيهء خودش يا عبدش « قبلت » بگويد نيست بلكه علقهء نكاح مانند ايقاعات با اعتبار و انشاء مولا مىشود حاصل گردد . مرحوم سيد در ذيل آن مسأله مىفرمايند : « بل لا يبعد أن يكون الأمر كذلك فى سائر المقامات مثل الولىّ و الوكيل عن الطرفين » يعنى بعيد نيست همانطورى كه در مالك قائل شديم كه انشاء او به تنهائى براى حصول علقهء زوجيت كفايت مىكند در ولىّ و وكيل از هر دو طرف ، نيز قائل بشويم كه يك اعتبار براى انشاء نكاح كافى است يعنى اگر شخصى هم ولىّ زن و هم ولىّ مرد است و يا وكيل از دو طرف است به صرف اينكه بگويد « زوجتك فلانة » عقد متحقق مىشود و نيازى به ايجاب و قبول متعدد نيست .\r\nمرحوم آقاى حكيم در آن بحث ، با اين فرمايش مرحوم صاحب عروة موافقت نموده و قائل شده‌اند كه در ولى و وكيل از دو طرف يك ايجاب كافى است « 1 » لذا ايشان با توجه به آن مبناى خود در بحث عبيد و اماء ، در محل بحث ما كه آيا امر متقدم كفايت از قبول مىنمايد يا نه ؟ مىفرمايند اين بحث يكى از صغراهاى بحث متقدّم است كه گفتيم وكيل از دو طرف ، اگر تنها ايجاب را بخواند كافى است و نيازى به قبول نيست ، ايشان مىفرمايند حتى در روايت سهل ساعدى و محمد بن مسلّم كه در آن مرد از حضرت رسول صلى الله عليه و آله تقاضاى ازدواج با آن زن را مىنمايد و مىگويد « زوّجنيها يا رسول اللّه » اين درخواست او بمنزله توكيل است و در واقع هم مرد و هم زن ، پيامبر صلى الله عليه و آله را وكيل در ازدواج نموده‌اند و طبق قاعده پس از خواندن ايجاب نيازى نيست كه خود زوج يا پيامبر صلى الله عليه و آله كه وكيل او هستند قبلت بگويند . سپس\r\n\r\n\r\n","description":"","footnote":"\r\n( 1 ) مستمسك العروة الوثقى 14 / 344 - 345 .\r\n","page_name":" 3196 ","page_number":325},
  {"content":"\r\n\r\nمرحوم آقاى حكيم در ادامه مىفرمايند : شايد مراد مرحوم سيد نيز كه در ما نحن فيه مىفرمايد اقوى كفايت اتيان بلفظ امر است نيز اين باشد كه با امر به تزويج ، مصداق براى توكيل درست مىشود و لذا طبق قاعده نيازى به ذكر قبول نيست نه اينكه مراد مرحوم سيد و حتى جماعت ديگرى از علماء كه در اين مسأله قائل به جواز و كفايت امر متقدم هستند ، اين باشد كه امر متقدّم مصداقى براى قبول است ، چرا كه اين حرفى نامعقول است و امر به تزويج ، طلب صدور انشاء از ديگرى است و هيچ‌گاه مصداق براى انشاء قبول نمىباشد . بله اين توجيه در عبارت مرحوم محقق صاحب شرايع و قواعد علامه نمىآيد زيرا صريح كلام آنها اين است كه امر متقدّم ، مصداقى براى قبول متقدّم است نه اينكه توكيل باشد » ، ( پايان كلام مرحوم آقاى حكيم ) .\r\nنكته‌اى كه در همين جا مناسب است آن را تذكر دهيم اين است كه : مرحوم آقاى حكيم همانگونه كه فرمودند تمامى كلمات قوم را در اين رابطه به استثناى چند مورد - حمل بر مسأله توكيل نموده‌اند . و لكن اگر به كلمات قوم در اين مورد مراجعه شود ، مىبينيم نوع كسانى كه قائل به كفايت يا عدم كفايت امر متقدّم شده‌اند ، با فرض اين كه امر متقدّم مصداقى براى انشاء قبول است اين بحث را مطرح نموده‌اند لذا نمىتوان كلمات آنها را حمل بر توكيل نمود .\r\n\r\n2 ) اشكالات مرحوم آقاى خويى به كلام مرحوم آقاى حكيم :\r\nمرحوم آقاى خويى دو اشكال به كلام مرحوم آقاى حكيم دارند ، يك اشكال كبروى كه ايشان اصل آن مبناى آقاى حكيم را كه در ساير مقامات - غير از مورد مولا و عبد - نيز ايجاب وكيل يا ولىّ را براى انشاء عقد كافى مىدانند نمىپذيرند و اشكال ديگر صغروى است و مىفرمايند امر به تزويج ، در نظر عرف توكيل محسوب نمىشود . اما راجع به كبرى : ايشان در ذيل همان مسأله 16 فصل نكاح و عبيد « 1 » و اماء : پس از اين كه در مورد مولا كلام مرحوم سيد را مىپذيرند و قائل\r\n\r\n\r\n","description":"","footnote":"\r\n( 1 ) موسوعة شرح العروة الوثقى ، كتاب النكاح ، 33 / 99 - 100 .\r\n","page_name":" 3197 ","page_number":326},
  {"content":"\r\n\r\nمىشوند كه ايجاب مولا براى انشاء نكاح كافى است و نيازى به انشاء قبول نيست ، در مورد وكيل و ولىّ از دو طرف قائل به عدم كفايت هستند . و مىفرمايند مسأله مولا با مسأله ولىّ و وكيل تفاوت دارد . در مورد مولا چون عبد و امهء او هيچ اختيارى از خود ندارند و به اصطلاح لا يقدر على شىء مىباشند ، لذا طرف عقد در آنجا منحصر در خود مولا است و به عبارت ديگر در آن موارد ، تحقق عقد نكاح ميان عبد و امه ، ضميمه نمودن دو التزام كه يكى التزام زن باشد به التزام ديگرى كه مرد در قبال او مىدهد ، نيست . زيرا رضايت و عدم رضايت عبد و امه در تحقق عقد تأثيرى ندارد و لذا چون طرف عقد واحد است و يك التزام واحدى نيز از جانب مولا بيشتر وجود ندارد . بنابراين انشاء مولا كافى است و دلالت روايت نيز بر كفايت واضح است « 1 » و ليكن بر خلاف ساير مقامات ، مثلًا وكيل يا ولىّ از طرفين كه در اين موارد طرف عقد در واقع خود مولى عليها و موكلين هستند و در تحقق عقد ميان آنها نيازمند دو التزام هستيم و به عبارت ديگر كار ولىّ يا وكيل غير از اين نيست كه همان عملى كه وظيفه مولىّ عليه يا موكل است را انجام داده و قائم مقام آنها شود ، عبارت مرحوم آقاى خويى چنين است « . . فالولى انما يلتزم من قبل المولى عليه فى حين انّ السيّد انما يلتزم من قبل نفسه لا من قبل العبد او الأمة » حال اگر كسى هم وكيل يا ولى از زن است و هم وكيل يا ولىّ از ناحيهء مرد ، او نيز مىبايست همان عملى را كه وظيفه خود آنها است كه عبارت از اين است كه زن ايجاب را بخواند و مرد نيز « قبلت » بگويد ، انجام دهد . پس بنابراين در مورد ولىّ و وكيل ايجاب تنها كفايت از قبول نمىكند و بعد از آن بايد قبول نيز ذكر شود . و الّا استعمال لفظ در اكثر از معناى واحد لازم مىآيد و بايد « زوّجت زيداً هنداً » هم در ايجاب استعمال شده باشد و هم در قبول و چنين\r\n\r\n\r\n","description":"","footnote":"\r\n( 1 ) استاد مد ظله به نظر ما دلالت روايات بر كفايت انشاء مولا چندان واضح و خالى از مناقشه نيست .\r\n","page_name":" 3198 ","page_number":327},
  {"content":"\r\n\r\nاستعمالى مخالف سيره عقلا در مقام استعمال است بلكه بعيد نيست كه عرف آن را جزء اغلاط محسوب نمايد .\r\nو اما در رابطهء با صغرى : ايشان مىفرمايند وقتى كسى از شخصى درخواستى مىكند معناى اين درخواست اين است كه عمل خود آن شخص را طلب مىنمايد نه اينكه آن را وكيل نمايد كه افعال مربوط به درخواست‌كننده را نيز انجام دهد .\r\nمىفرمايند اگر كسى بگويد « هبنى ما عندك » معناى آن اين است كه تو فلان مالت را به من ببخش . اما اگر تحقق هبهء او منوط به قبول يا قبض من باشد . اين كلام ناظر به آن نيست كه تو از جانب من هم « قبلت » بگو يا قبض نما .\r\nيا مثلًا ( اين مثال را مرحوم آقاى خويى نزده‌اند ) اگر كسى به شخصى بگويد كه خانه‌ات را به من به فروش ( بعنى دارك ) معناى آن اين است كه عملى كه تحت اختيار تو است كه همانا عبارت است از فروختن خانه‌ات ، آن را با گفتن « بعتك » انجام بده اما اينكه از جانب من هم وكيل در « اشتريت » گفتن هستى چنين دلالتى ندارد و الحاصل « ان الظاهر العرفى من الامر ليس الّا طلب ما هو فعلها خاصة فلا يعتبر توكيلًا او قبولًا فيما هو فعله » .\r\nدر مورد مضمون روايت سهل ساعدى هم كه به طريق صحيح از محمد بن مسلم هم نقل شده است ، مىفرمايند : اين روايت ناظر به توكيل در امر ازدواج نيست بلكه در توجيه آن يكى از دو وجه را بايد بگوييم ، وجه اول : يا بگوييم راوى كه امام باقر عليه السلام مىباشند در صدد بيان جميع خصوصيات نبوده‌اند . بلكه جهت عمدهء ملحوظ در روايت بيان اين است كه امورى مثل تعليم قرآن كريم نيز مىتوان به عنوان مهريهء زن قرار داده شود . لذا ممكن است پس از آن كه پيامبر اكرم صلى الله عليه و آله صيغه ازدواج را خواندند آن مرد نيز « قبلت » گفته باشد ولى در روايت نقل نشده باشد .\r\nوجه دوم : اينكه بگوييم اين كفايت ايجاب پيامبر صلى الله عليه و آله از قبول از خصوصياتى است كه براى آن حضرت به مقتضاى ولايتى كه بر مؤمنين دارند ثابت شده است .\r\nراجع به توجيهاتى كه مرحوم آقاى خويى براى روايت كرده‌اند . چون اين توجيهات همان حرف‌هاى مرحوم شهيد اول است كه شهيد ثانى رحمه الله از تمامى آنها\r\n\r\n","description":"","footnote":"","page_name":" 3199 ","page_number":328},
  {"content":"\r\n\r\nجواب داده است و ما ، در جلسات قبل جوابهاى شهيد ثانى را ذكر كرديم لذا در رابطه با اين قسمت بحثى نمىكنيم و عمده قسمت اول كلام آقاى خويى را بررسى مىكنيم .\r\n\r\n3 ) نقد كلام مرحوم آقاى خويى توسط استاد مد ظله :\r\nهمانطورى كه ملاحظه شد مرحوم آقاى خويى مطلبى را كه مرحوم سيد و مرحوم آقاى حكيم به آن قائل هستند يعنى كفايت ايجاب از قبول در مورد ولىّ و وكيل را منكر هستند . به نظر ما نكته‌اى بسيار مهم و اساسى در كلام مرحوم حكيم ( و آن طورى كه از فتواى مرحوم سيد استفاده مىشود ايشان نيز به اين نكته قائل هستند ) هست كه توجه به آن نكته باعث شده است . كه آنها در مورد ولىّ و وكيل نيز قائل به كفايت انشاء واحد شوند . ولى مرحوم آقاى خويى از آن نكته بحثى نكرده‌اند و كأنّ آن را واضح البطلان فرض نموده‌اند . لذا بر اساس مبناى ديگر اشكالاتى را به كلام مرحوم آقاى حكيم ايراد نموده‌اند . اما آن نكته اساسى عبارت از اين است كه آيا در تحقق عقد نكاح و يا اصولًا در هر عقدى از عقود ما نيازمند به انشاء ايجاب و انشاء قبول هستيم و به عبارت ديگر مسلم است كه در تحقق عقد التزام داشتن طرفين عقد لازم است ولى آيا بايد دو التزامى باشد كه يكى از آنها اصل ( ايجاب ) و ديگرى در طول او و ناظر به التزام اول ( قبول ) باشد يا اين كه در تحقق عقد ، به چيزى جزء التزام . طرفين به مفاد عقد و قرارداد ، نيازى نيست و لو اينكه آن ابراز رضايت طرفينى به صورتى كه يكى اصل باشد و ديگرى فرع ، يكى ايجاب باشد و ديگرى قبول ، نباشد بلكه همين كه دو طرف بگويند به مفاد اين معامله راضى هستيم كفايت مىنمايد ؟\r\nاگر قائل شديم كه تحقق عقد نيازمند ايجاب و قبولِ عقدى است ، در اين صورت واضح است كه اگر كسى ولىّ از طرفين عقد شد و يا اين كه وكيل از دو طرف بود ، بايد از يك طرف ايجاب كرده و از طرف ديگر قبول نمايد . زيرا همانطورى كه آقاى خويى رحمه الله نيز فرمودند معناى وكالت و امثال آن اين است كه شخصى قائم مقام\r\n\r\n","description":"","footnote":"","page_name":" 3200 ","page_number":329},
  {"content":"\r\n\r\nشخص ديگر در امورى كه وظيفهء او است بشود و در اينجا فرض اين است كه خود مولّى عليهما يا موكلين براى تحقق عقد مىبايست دو التزام اصلى ( ايجاب ) و فرعى ( قبول ) داشته باشند . پس ولىّ يا وكيل آنها نيز بايد دو لفظ بگويد و ايجاب او نفى از قبول نمىباشد .\r\nو اما اگر در تحقق عقد مبناى دوم را پذيرفتيم و قائل شديم كه ، در تحقق عقد ، ايجاب و قبول لزومى ندارد بلكه صرف ابراز التزام طرفين به مفاد عقد كافى است « 1 » طبق اين مبنا اگر شخصى ولىّ يا وكيل طرفين عقد باشد . پس از آن كه بر هر يك از طرفين ولايت دارد يا از طرف هر دو طرف وكيل و اختيار دار است مىتواند بگويد با اختيارى كه نسبت به طرفين دارم ، هند را به عقد ازدواج زيد درآوردم و اين صيغه را ولايتاً يا وكالتاً عن الطرفين جارى كند و ديگر نيازى به انشاء قبول نيست .\r\nپس بنابراين ، اصل بحث دائر مدار اين دو مبنا است . نه آن گونه كه مرحوم آقاى خويى مطرح نموده‌اند كه چون در باب ولىّ و وكيل دو التزام از ناحيهء مولّى عليهما يا موكّلين وجود دارد لذا ولىّ يا وكيل نمىتواند اكتفاء به لفظ ايجاب فقط نمايد . چرا كه اگر صرف وجود دو التزام ، دليل بر لزوم ذكر دو لفظ ايجاب و قبول باشد پس در مواردى كه دو نفر شريك در يك مال ، هر دو به شخصى وكالت در فروش آن مال را مىدهند ، وكيل هم در مقام فروش بايد دو بار « بعت » بگويد چون او وكيل از دو نفرى است كه هر دو التزام مستقلّى دارند . و حال آنكه بالبداهة دوباره « بعت » گفتن لازم نيست . اتفاقاً در كلام مرحوم آقاى حكيم نيز به اين مطلب اشاره شده است . ايشان در ذيل همان مسأله 16 فصل نكاح عبيد و اماء ، پس از آنكه قائل به كفايت ايجاب از قبول در مورد مالك بلكه در ساير موارد ديگر مثل ولىّ و وكيل مىشوند در مقام جواب از كسانى كه مىگويند وكيل و ولىّ چون جانشين موكل و مولىّ عليه هستند و\r\n\r\n\r\n","description":"","footnote":"\r\n( 1 ) چنانچه اين مبنا در بعضى از كلمات فقها نيز بدان اشاره شده است . بعنوان نمونه شهيد ثانى در مقام ردّ دليل كسانى كه قائل به عدم جواز تقديم قبول بر ايجاب هستند چنين استدلال مىكنند كه قبول چون رضايت به ايجاب است پس بايد فرع آن باشد و نمىتوان تقدّم بر آن ذكر شود ، مىفرمايد دليلى مبنى بر اين كه قبول در باب عقود بايد فرع و ناظر به ايجاب باشد وجود ندارد .\r\n","page_name":" 3201 ","page_number":330},
  {"content":"\r\n\r\nهر يك از آنها نيز داراى سلطنت جداگانه‌اى مىباشند پس وكيل و ولىّ نيز بايد دو لفظ بگويند ، مىفرمايند « اللهم الّا أن يقال : هذا اذا كان وليا او وكيلًا على الإيجاب و القبول امّا اذا كان وليا او وكيلًا عن الطرفين على ايجاد مضمون العقد و هو جعل الزوجية بينهما فإيقاعه للمضمون المذكور لا ينتظر فيه قبول لانه مورد التسليط من الطرفين » « 1 »\r\nمرحوم آقاى حكيم تصريح مىكنند كه البته اگر طرفين عقد شخصى را براى امر واحدى چون ايجاد علقهء نكاح وكيل نكردند بلكه يكى اين شخص را براى ايجاب نكاح و ديگرى براى قبول نكاح ، وكيل كرد ، اين شخص نمىتواند با صيغهء واحده نكاح را جارى كند بلكه بايد از طرف يكى انشاء ايجاب و از طرف ديگرى انشاء قبول بنمايد و اجراى يك صيغه وكالتاً عن الطرفين خلاف مقتضاى وكالت او است .\r\nو از همين جا ، اشكال صغروى مرحوم آقاى خويى نيز معلوم مىشود . اين كه ايشان فرمودند ، امر طلب كارى است كه به خصوص طرف مقابل مىباشد نه اين كه توكيل او در انجام فعل كه مربوط به آمر ، كه قبلت گفتن است هم باشد و قياس نمودند محل كلام را به اين كه شخص بگويد « هبنى ما عندك » كه از آن استفاده وكالت در قبول نمىشود ، حرفى ناتمام و قياسى مع الفارق است . زيرا در امثال « هبنى ما عندك » يا « بعنى ما عندك » هبه نمودن يا فروختن فعل واجب و بايع است و كسى كه اين جملات را مىگويد همان فعل مخصوص واهب و بايع را طلب مىنمايد . بخلاف محل كلام ما كه بنابر مبناى دوم در تحقق عقد كه صرف ابراز رضايت طرفين را در ايجاد علقهء نكاح كافى مىداند ، وقتى طرفين از كسى درخواست مىنمايند كه آنها را به ازدواج يكديگر درآورد معنايش اين است كه به او اختيار داده‌اند و از او خواسته‌اند كه علقه‌اى را كه تحت سلطهء هر دوى آنها است بين آن دو نفر ايجاد نمايد و او نيز با گفتن يك ايجاب مثل لفظ « زوجتكها » آن علقه را ايجاد مىكند و نيازى به « قبلت » گفتن نيست . نه اينكه ايجاب و اعتبار علقه وظيفه زن باشد و مرد وظيفه قبول را داشته باشد .\r\n\r\n\r\n","description":"","footnote":"\r\n( 1 ) مستمسك العروة الوثقى 14 / 346 .\r\n","page_name":" 3202 ","page_number":331},
  {"content":"\r\n\r\n\r\n4 ) نظر استاد مد ظله در مورد كفايت امر متقدم از قبول :\r\nبه نظر ما نيز در اين مسأله حق با مرحوم آقاى حكيم است و همان طورى كه در مباحث گذشته نيز گفته‌ايم « 1 » دليلى بر اعتبار ايجاب و قبول به عنوان دو انشاء طولى براى تحقق عقد وجود ندارد ، لذا اگر هر دو امر واحدى را انشاء كردند عقد محقق مىگردد . و در ما نحن فيه وقتى شخص مىگويد « زوّجنى فلانة » يعنى من راضيم كه شما براى من علقهء نكاح را ايجاد كنى و اين همان وكالت است . به بيان ديگر ، در باب نكاح مىتواند زن و مرد هر دو به يك امر مشترك ( نكاح ) ملتزم شوند و لازم نيست يكى شوهر بودن را انشاء كند و ديگرى زن بودن را ، بلكه مىتوانند هر دو به « همسرى » كه مفهومى مشترك بين هر دو است ملتزم گردند ، بر اين مبنا وقتى مرد به زن مىگويد « زوّجنى نفسك » يا به شخص ثالثى مىگويد « زوجنى فلانة » با اين بيان رضايت خود را با انشاء نكاحى كه از طرف ديگرى صادر مىشود ابراز مىكند ، يعنى مخاطب را وكيل در اجراء نكاح مىنمايد ، در نتيجه ، كسى كه از طرفين براى عقد نكاح وكالت دارد يا زنى كه براى خودش مىخواهد عقد بخواند اگر از طرف شوهر براى عقد نكاح وكالت داشته باشد مىتواند با صيغهء واحده نكاح را انشاء كند .\r\nاما اين كه اصطلاحاً آن امر متقدم را نامش را قبول متقدم بگذاريم چنانچه مرحوم شهيد ثانى اين طور مىفرمايند و يا اينكه مثل مرحوم آقاى حكيم قائل شويم كه امر متقدم مصداق قبول نيست بلكه وكالت در اجراى عقد است . به نظر چندان مهم نمىآيد و بيشتر به مناقشه لفظى شبيه است . لذا هر كدام كه باشد اشكال ندارد « 2 » . « * و السلام * »\r\n\r\n\r\n","description":"","footnote":"\r\n( 1 ) رجوع شود به جزوه شماره 339 .\r\n( 2 ) در پايان بحث مرحوم آقاى خويى رحمه الله دو اشكال را مطرح مىكنند : الف . در اين روايت موالات بين ايجاب و قبول رعايت نشده است ب . تطابق بين ايجاب و قبول رعايت نشده است . جواب اين دو اشكال را در جلسه گذشته بيان كرديم .\r\n","page_name":" 3203 ","page_number":332},
  {"content":"\r\n\r\n\r\n14 / 7 / 1380 شنبه درس شمارهء ( 344 ) كتاب النكاح / سال چهارم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر اين جلسه درباره وظيفه اخرس در اجراء صيغه نكاح بحث كرده ، ادله‌اى كه براى كفايت اشاره اخرس ذكر شده ، همچون اجماع ، ضرورت ، اطلاق لفظى ، اطلاق مقامى را نقد مىكنيم ، در ادامه به بررسى روايت مسعدة بن صدقه مىپردازيم كه در آن در مورد اخرس آمده است كه وظيفه وى در نماز و تشهد و « ما اشبه ذلك » با وظيفه شخص عالم فصيح فرق مىكند ، در مورد اين تعبير خواهيم گفت كه دليلى نداريم كه مراد از اين تعبير تمام مواردى است كه لفظ معتبر است ، چنانچه مرحوم آقاى خويى گفته‌اند ، بلكه ظاهراً مراد مواردى است كه ضرورت اقتضاء مىكند كه از تكليف اوليه به لفظ رفع يد شده ، در باب نماز و تشهد با توجه به عدم مشروعيت توكيل ضرورت در كار است ولى در نكاح ، توكيل مشروع است و ضرورتى وجود ندارد .\r\nدر پايان با اشاره به بحثى اصولى ، در مورد جواز يا عدم جواز اكتفاء به بدل طولى با امكان بدل عرضى ، بررسى اين بحث را به جلسهء آتى موكول مىنماييم .\r\n* * * \r\nالف ) بررسى حكم نكاح اخرس :\r\nدر نكاح اخرس اين بحث مطرح است كه انشاء نكاح به چه وسيله‌اى صورت مىگيرد و آيا اشاره وى كافى است يا خير ؟ براى كفايت اشاره به ادله‌اى چند تمسك شده است .\r\n\r\n","description":"","footnote":"","page_name":" 3204 ","page_number":333},
  {"content":"\r\n\r\n\r\n1 ) دليل اوّل كفايت اشاره اخرس ( اجماع ) :\r\nمحقق كركى مىفرمايد : . . . فتكفى الاشارة [ للاخرس 
  ] كما تكفى فى التكبير و الاذكار و سائر التصرفات القوليه ، و كأنه لا خلاف فى ذلك « 1 »\r\nفاضل اصفهانى نيز مىگويد : اشار [ الاخرس 
  ] بما يدل على القصد للضرورة و لفحوى ما ورد فى الاطلاق و هو ممّا قطع به الاصحاب و لو وكّلا او احدهما كان احوط . « 2 »\r\nولى اين استدلال ناتمام است ، چه ، هر چند ما پس از محقق حلى كسى را نيافته‌ايم كه فتواى مخالفى داده باشد ، ولى قبل از محقق ، غالب فقهاى معروف مسأله را عنوان نكرده‌اند ، بلكه برخى از تعابير ايشان موهم عدم كفايت اشاره است ، قبل از محقق ، نخستين كسى كه اين مسأله را مطرح كرده ، شيخ طوسى در مبسوط است . ولى فتوا به كفايت اشاره داده ، ولى با يك تعبيرى كه ظاهر آن بر خلاف نظر فقهاى متأخر است ، وى مىگويد : و يكفى فى الاخرس ان يقبل بالاشارة و الايماء « 3 » .\r\nكأنّ از مفهوم كلام وى استفاده مىشود كه ايجاب اخرس نمىتواند با اشاره باشد .\r\nان قلت : موضوع كلام شيخ اخرس است كه به معناى مرد لال مىباشد . مفهوم جمله اين است كه خرساء نمىتواند ايجاب را با اشاره بخواند و اين از باب سالبه به انتفاء موضوع است ، چون به عقيده شيخ ايجاب نكاح را منحصراً زن انجام مىدهد .\r\nبنابراين ، جمله مفهوم ندارد و شبيه « ان رزقت ولداً فاختنه » مىباشد .\r\nقلت : اولًا : اخرس جنس است و به معناى مطلق لال - چه مرد و چه زن - مىباشد همچنانكه ما در جاى خود بارها گفته‌ايم كه مشتقاتى همچون اخرس به معناى جنس است ، در حديث « المسلم من سلم المسلمون من يده و لسانه » المسلم به معناى مطلق مسلمان است نه خصوص مرد مسلمان و همين طور در ساير تركيبات مشابه .\r\n\r\n\r\n","description":"","footnote":"\r\n( 1 ) جامع المقاصد ، 12 : 76 .\r\n( 2 ) كشف اللثام 7 : 47 .\r\n( 3 ) مبسوط 4 : 193 ( ينابيع 38 : 172 ) .\r\n","page_name":" 3205 ","page_number":334},
  {"content":"\r\n\r\nثانياً : اگر اخرس به معناى مرد لال هم مىباشد ، اين سؤال پيش مىآيد كه اگر زن لال هم به عقيده شيخ بتواند ايجاب نكاح را با اشاره انجام دهد ، چرا حكم آن بيان نشده است ؟\r\nان قلت : شايد ذكر مرد از باب مثال باشد ، همانند ذكر رجل در « رجل شك بين الثلاث و الاربع » .\r\nقلت : قياس بحث ما به بحث « رجل شك » قياس مع الفارق است ، در آن مسأله وصف شك اختصاصى به مرد ندارد و ما تنها از « رجل » الغاء خصوصيت عرفى مىكنيم . ولى در ما نحن فيه ما بايد هم از « اخرس » الغاء خصوصيت كرده ، حكم خرساء را از آن به دست آوريم و هم در « يقبل » چنين ادعايى كنيم كه قبول از باب مثال است و از آن حكم ايجاب استفاده مىگردد كه اين امر بعيد است .\r\nالبته اگر شيخ جواز ايجاب را با اشاره ذكر كرده بود ، چون ايجاب ركن اصيل‌تر عقد است و قبول كأنّ فرع و امضاء ايجاب است ، از كفايت اشاره در ايجاب بالاولويه العرفيه ، كفايت اشاره در قبول استفاده مىشد ولى عكس اين مطلب درست نيست . بنابراين ، نمىتوان كفايت اشاره را در ايجاب نكاح زن لال به شيخ طوسى نسبت داد .\r\nافراد ديگرى كه پس از شيخ اين مسأله را عنوان كرده و فتوا به كفايت داده‌اند عبارتند از : ابن حمزه در وسيله : الاشارة المؤذنة بالايجاب و القبول تقوم مقام اللفظ من الاخرس « 1 » .\r\nقطب الدين كيدرى ( متوفى اوائل قرن هفتم ) در اصباح : الاخرس يقبل النكاح بالايماء « 2 » .\r\nو نيز از كلام ابن زهره ( م 585 ) در غنيه اشاره به اين مطلب استفاده مىشود : و من شرط ذلك ان يكون بلفظ النكاح او التزويج - او الاستمتاع فى النكاح المؤجّل عندنا - مع القدرة على الكلام . « 3 »\r\n\r\n\r\n","description":"","footnote":"\r\n( 1 ) وسيله : 292 ( ينابيع 18 : 293 ) .\r\n( 2 ) اصباح الشيعة : 410 ( ينابيع 18 : 329 ) .\r\n( 3 ) غنيه : 341 ( ينابيع 18 : 273 ) .\r\n","page_name":" 3206 ","page_number":335},
  {"content":"\r\n\r\nاز مفهوم اين كلام استفاده مىگردد كه براى غير قادر بر كلام ، غير لفظ - كه قهراً اشاره خواهد بود - كافى است .\r\nاز معاصران محقّق ، يحيى بن سعيد حلى در جامع آورده : الايماء للاخرس كالنطق من غيره « 1 » .\r\nمحقق هم در نافع و شرائع ، فتوا به كفايت داده و پس از وى همهء فقها چنين فتوايى را پذيرفته‌اند ، امّا فقهاى قبل از محقق ، غالباً مسأله را عنوان نكرده‌اند ، همچون كلينى ، صدوق ، مفيد ، مرتضى ، أبو الصلاح حلبى ، ابن برّاج ، ابن ادريس ، بلكه عبارات بسيارى از فقهاء موهم عدم كفايت است ، چه اشتراط لفظ را در نكاح آورده‌اند و آن را مقيّد به صورت قدرت بر لفظ نكرده‌اند كه اشعار دارد كه در مورد عاجز بر لفظ هم شرطيت لفظ وجود دارد .\r\nبنابراين ، ما نمىتوانيم اجماعى متّصل به زمان معصوم عليه السلام را در مسأله به اثبات برسانيم پس نمىتوان به اجماع در مسأله استناد كرد .\r\n\r\n2 ) دليل دوّم كفايت اشاره ( نياز )\r\nعلّامه در تذكره آورده است : الاخرس ان كان له اشارة معلومة و اشار الى الايجاب و القبول ، صحّ نكاحه ، لانّه معنى لا يعرف الّا من قبله ، فصحّ باشارته كبيعه و طلاقه و لعانه و ان لم يكن له اشارة معلومة ، لم يصحّ منه كما لا يصحّ غيره من التصرّفات القوليه « 2 » .\r\nاين مطلب همچون بسيارى از مطالب ديگر تذكره بر گرفته از مغنى ابن قدامه است « 3 » .\r\nفاضل اصفهانى در كشف اللثام 7 : 47 و صاحب رياض در رياض 11 : 18 براى\r\n\r\n\r\n","description":"","footnote":"\r\n( 1 ) الجامع للشرائع : 437 ( ينابيع 19 : 557 ) .\r\n( 2 ) تذكره 2 : 582 ( چاپ سنگى ) .\r\n( 3 ) مغنى ابن قدامه 7 : 430 ( توضيح بيشتر ) در مغنى عبارت بدين گونه است ، لانه معنى لا يعرف الّا من جهة واحدة ، ظاهراً عبارت صحيح : الّا من جهته باشد چنانچه در شرح كبير ( حاشيه مغنى ص 373 ) ذكر شده است .\r\n","page_name":" 3207 ","page_number":336},
  {"content":"\r\n\r\nكفايت اشاره به ضرورت استناد جسته‌اند كه گويا اين كلام و كلام علامه به يك جا برگشت مىكند و محصّل آن اين است كه اگر در نكاح اخرس ولىّ او بخواهد از وى نيابت كند ، ما دليلى بر مشروعيت چنين نيابتى نداريم ، اين امر به ديگران ارتباطى ندارد بلكه بايد خود اخرس آن را اجرا كند ، بدون انشاء هم كه نكاح خودبه‌خود حاصل نمىشود ، پس لا جرم ضرورت اقتضاء مىكند كه اشاره كافى باشد .\r\nالبته اين دليل نيازمند مقدمه‌اى است كه در رياض با صراحت و در كشف اللثام با اشاره ذكر شده است ، چون اين سؤال پيش مىآيد كه چه ضرورتى در كار است ؟\r\nاخرس مىتواند براى اجرا نكاح به شخص صحيح وكالت دهد و وكيل عقد را با لفظ به طور كامل انجام دهد ، در پاسخ اين سؤال در رياض بر استدلال به ضرورت افزوده : « مع اصالة عدم لزوم التوكيل » ، در كشف اللثام هم پس از ذكر ادله كفاية اشاره از جمله ضرورت مىگيرد : « و لو وكلا او احدهما كان احوط » .\r\nكأنّه مقتضاى ادله ظاهرى آن است كه لازم نيست وكيل بگيرد ، و پس از اين كه ما با اصل ، وجوب توكيل را نفى كرديم ، قهراً ضرورت اقتضاء مىكند كه خود اخرس با اشاره انشاء نكاح كند .\r\nالبته در مورد كلام علّامه حلى كه در مورد عدم وجوب توكيل توضيحى نداده ، ممكن است مستند ايشان دليلى غير از اصل باشد ، به اين بيان كه ، چون به عقيده مشهور بين فقهاء گذشته در تمام عقود از جمله عقد ، توكيل لفظ لازم است ، قهراً چه بخواهد نكاح انجام دهد و چه توكيل كند ، اصل اولى آن است كه با لفظ باشد ، لفظ هم كه براى اخرس مقدور نيست ، پس بايد به اشاره اكتفاء كرد .\r\nكسانى كه به اصل تمسّك كرده‌اند ، ممكن است در باب عقود جايزه همچون عقد وكالت ، لفظ را شرط نداند ، اجراء وكالت با فعل همانند معاطات را صحيح بداند ولى بگويند دليلى بر لزوم وكالت در كار نيست ، ولى علّامه ممكن است وكالت را ذاتاً با انشاء فعلى محقّق نداند ، لذا در مسأله نكاح اخرس به اشاره تنزّل مىشود .\r\n\r\n","description":"","footnote":"","page_name":" 3208 ","page_number":337},
  {"content":"\r\n\r\n\r\n3 ) بررسى دليل دوّم :\r\nدر مورد اين دليل اين ابهام وجود دارد كه مراد از اصل در عبارت « مع اصالة عدم لزوم التوكيل » چيست ؟ چون معمولًا در معاملات ( به معناى اعم ) اصالة الفساد حاكم است ، چون اثرى بر اين معاملات انتظار مىرود كه با استصحاب عدم تحقق اثر ( بنابر مشهور كه استصحاب را در شبهات حكميه جارى مىدانند ) نتيجه‌اى مشابه فساد عقد را مىگيرند ، حال چه اصلى در مقابل اين اصالة الفساد قرار دارد كه بر آن مقدّم است ؟\r\nممكن است مراد از اصل را اصالة الاطلاق بدانيم كه اصلى لفظى است ، مرحوم آقاى حكيم به اطلاقات نكاح براى نفى شرطيت لفظ تمسك كرده‌اند و گفته‌اند دليلى كه بر اصل اشتراط لفظ وجود دارد اجماع است كه دليلى لبى است و بايد به قدر متيقن آن ، كه صورت قدرت بر لفظ باشد اكتفاء كرد ، لذا در غير قادر همچون اخرس مقتضاى اطلاقات صحت نكاح وى با غير لفظ مثلًا با اشاره مىباشد .\r\nالبته اگر مراد از اصل در كلام صاحب رياض چنين اصلى باشد ، اين اصل خود دليل مستقلى است و نيازى به ذكر كردن « ضرورت » قبل از آن نيست ، همچنين اگر ما اصل لفظى را انكار كنيم و بگوييم كه عقلاء عقود را ( چه قولى و چه فعلى ) صحيح مىدانند و حكم به بطلان برخى عقود نياز به ردع شارع دارد و در مورد اخرس دليلى بر ردع شارع از بناى عقلاء نداريم ، پس بايد اشاره اخرس كافى باشد ، بنابراين مبنا هم نيازى به افزودن « ضرورت » نيست .\r\nخلاصه ما وجهى براى كلام رياض كه نياز به افزودن ضرورت داشته باشد نيافتيم « 1 » .\r\n\r\n\r\n","description":"","footnote":"\r\n( 1 ) ( توضيح بيشتر ) البته مبنايى برخى متأخرين در تفسير حديث رفع و شبه آن مطرح ساخته‌اند كه اين حديث احكام وضعيه را هم رفع مىكند ، لذا با اصالة البرائت مىتوان شرطيت لفظ را در غير متيقن نفى كرد ، در مورد عاجز بر تكلم ، صيغه غير لفظى همچون اشاره را كافى دانست . اصالة البراءة اگر جارى شود چون در ناحيه سبب است بر استصحاب عدم تحقق اثر كه در ناحيه مسبّب جارى است مقدم است . ولى معلوم نيست كه صاحب\r\n","page_name":" 3209 ","page_number":338},
  {"content":"\r\n\r\n\r\n4 ) بررسى دليل سوم ( اطلاق ادله ) :\r\nاز بحث گذشته دليل عمده مسأله كه تمسك به اطلاق ادله مىباشد روشن گرديد ، ولى اين دليل هم ناتمام به نظر مىآيد ، براى اين كه ما اطلاق يا عموم لفظى ادله نكاح را انكار كرديم و اطلاق مقامى را در اين مسأله قابل استناد نمىبينيم ، در مورد اشتراط عربيت ، چون در معمول عقود هر قومى با لغت خودشان عقد را جارى مىكنند و اگر در باب نكاح ، حكم خاصى در كار باشد و بايد تمام افراد با زبان عربى صيغه بخوانند ، اين امر نياز به بيان و تذكر دارد ، لذا اگر بيان نكنند اطلاق مقامى صحّت عقد نكاح با هر زبانى را مىرساند ، ولى چنين اطلاقى در مورد اخرس در كار نيست ، چون اخرس فرد نادرى است و معمولًا خودش متصدى چنين امرى نمىشود ( بلكه نوعاً غير اخرس هم عقد را به فرد ديگرى واگذار مىكنند ) ، لذا سيره عقلايى با متشرعى عامى در كار نيست كه اخرس خودش با اشاره براى خود زن اختيار كند ، خلاصه در مسائل محل ابتلاء مىتوان سيره متصل به زمان معصوم را احراز كرده و از عدم وصول ردع ، عدم ردع واقعى را نتيجه گرفت ( لو كان لبان ) ، ولى در مسائل نادر همچون نكاح اخرس ، اثبات سيره عقلاء بر اكتفاء به اشاره در انشاء نكاح و نيز اثبات عدم ردع شارع مشكل مىباشد ، اكنون سيره عملى خارجى هم بر اين نيست كه افراد لال خودشان با اشاره نكاح كنند ، بلكه مثلًا به روحانى محل مراجعه مىكنند و او عقد لفظى را براى ايشان اجراء مىكند .\r\nبنابراين ، نه اطلاق لفظى ( چنانچه مرحوم آقاى حكيم بدان تمسك كرده‌اند ) و نه اطلاق مقامى در مسأله تمام نيست .\r\n\r\n5 ) نقل و توضيح كلام مرحوم آقاى خويى :\r\nمرحوم آقاى خويى اطلاقات و عمومات صحت بيع را ذاتاً تمام مىدانند ولى در خصوص نكاح و طلاق ، با توجه به روايات خاص ، لفظ را معتبر مىدانند ، لذا در اين\r\n\r\n\r\n","description":"","footnote":"\r\nرياض به چنين تعميمى از اصالة البراءة قائل باشد . به هر حال استاد - مد ظله - چنين استفاده عام از حديث رفع را صحيح نمىدانند و آن را مختصّ احكام تكليفية مىدانند .\r\n","page_name":" 3210 ","page_number":339},
  {"content":"\r\n\r\nجا در موارد شك در اعتبار لفظ ، بايد به اطلاق دليل مخصّص ( ادله اعتبار لفظ ) استناد كرد نه به اطلاق دليل مطلق يا عام اولى ( عمومات يا اطلاقات صحت معاملات به طور كلى ) ، بنابراين كفايت اشاره براى اخرس نيازمند به دليل خاص مىباشد و قواعد اقتضاء آن را ندارد .\r\nايشان براى ارائه دليل خاص به روايت مسعدة بن صدقه استناد جسته‌اند ، در اين روايت اشاره شده كه تكليف اخرس همچون اعجمى با تكليف عالم فصيح در صلاة و تشهد و « ما اشبه ذلك » فرق دارد ، مرحوم آقاى خويى مىفرمايند كه واضح است كه مراد از « ما اشبه » هر چيزى است كه در آن لفظ معتبر باشد ، بنابراين صيغه نكاح را شامل مىگردد .\r\nبراى بررسى اين كلام نخست به نقل روايت مسعده و توضيحات سندى و متنى درباره آن پرداخته سپس به نقد استدلال فوق مىپردازيم .\r\n\r\nب ) بررسى روايت مسعدة بن صدقة :\r\n\r\n1 ) متن روايت :\r\nدر قرب الاسناد ( عبد الله بن جعفر حميرى ) روايت با اين سند وارد شده است :\r\nعن هارون بن مسلم عن مسعدة بن صدقة قال سمعت جعفر بن محمد عليهما السلام و سئل عمّا يجوز و عمّا لا يجوز من النية . . . و ذلك أنّك قد ترى من المحرم من العجم لا يراد منه ما يراد من العالم الفصيح و كذلك الاخرس فى القراءة فى الصلاة و التشهد و ما اشبه ذلك ، فهذا بمنزلة العجم المحرّم لا يراد منه ما يراد من العاقل المتكلم الفصيح ، و لو ذهب العالم المتكلم الفصيح حتى يدع ما قد علم انه يلزمه و يعمل به و ينبغى له ان يقوم به حتى يكون ذلك منه بالنبطية و الفارسية فحيل بينه و بين ذلك بالادب حتى يعود الى ما قد علمه و عقله ، قال : و لو ذهب من لم يكن فى مثل حال الاعجمى المحرم ففعل فعال الاعجمى و الاخرس على ما قد وصفنا اذاً لم يكن احد فاعلًا لشىءٍ من الخير و لا يعرف الجاهل من العالم . « 1 »\r\n\r\n\r\n","description":"","footnote":"\r\n( 1 ) قرب الاسناد وسائل 6 : 150 / 7592 ، باب 67 از ابواب القراءة فى الصلاة ، ح 2 ، و قطعه‌اى از آن در ص 136 / 7552 ، باب 59 از ابواب قبلى ، ح 2 ، جامع احاديث الشيعة . بحار 70 : 207 / ذيل 20 ، 85 : 62 / 53 .\r\n","page_name":" 3211 ","page_number":340},
  {"content":"\r\n\r\n\r\n2 ) اشاره به سند اين روايت :\r\nهارون بن مسلم در اين سند بىاشكال ثقه است ولى در سند مسعدة بن صدقه واقع است كه توثيق صريحى ندارد ، ولى اين بحث در رجال مطرح است كه آيا وى با مسعدة بن زياد كه نجاشى وى را ترجمه كرده با عبارت « ثقة عين » توثيق كرده ، يكى است يا خير ؟ از كلمات دانشمندان رجال همچون برقى مؤلف كتاب رجال و شيخ طوسى در رجال و فهرست و نجاشى در رجال استفاده مىگردد كه ايشان اين دو نفر را يكى مىدانند ، مرحوم آقاى بروجردى اين دو را يكى دانسته ، عنوان كامل وى را مسعدة بن صدقة بن زياد انگاشته‌اند ، اين كلام در رسالهء مستقلى كه در اين زمينه نوشته شده مورد بحث و بررسى قرار گرفته شده و پس از نقل و بررسى قرائن اتحاد و تعدد اين دو عنوان ( از راهى غير از راه مرحوم آقاى بروجردى ) نتيجه گرفته شده است كه قرائن اتحاد قوىتر است و بعيد نيست كه اين دو يكى باشند . « 1 »\r\nبنابراين ، توثيق مسعدة بن زياد در رجال نجاشى ، روايات با عنوان مسعدة بن صدقه را نيز تصحيح مىكند « 2 »\r\n\r\n3 ) فقه الحديث :\r\nدر حدائق ، كلمه « المحرم » را كه در سه مورد حديث همراه عجم و اعجمى وارد شده ، اسم مفعول از باب تفعيل گرفته مىگويد : قال فى النهاية الاثيرية « فارسل الىّ ناقة محرّمة » ، المحرّمة هى الّتى لم تركب و لم تذلّل » ، و فى الصحاح : جلد محرّم اى لم تتم دباغته ، و سوط محرّم : لم يليّن بعد . و ناقة محرمة : اى لم تتم رياضتها بعد . . . و منه يعلم اطلاق المحرّم فى هذا الخبر على من لم يمكنه التكلّم بالعربية الفصيحة و الآيتان بالقراءة و الدعاء و العقود و نحوها على الوجه العربى ، لشبهه بالدابة الّتى لم تذلّل و نحوها ممّا ذكر لعدم لين لسانه و تذليله بالنطق بالعربية « 3 » .\r\n\r\n\r\n","description":"","footnote":"\r\n( 1 ) رساله احسن الفوائد فى احوال المساعد ، مجله تراثنا ، شماره مسلسل 53 - 54 ، ص 180 - 240 .\r\n( 2 ) ( توضيح بيشتر ) البته بر طبق مبانى استاد - مد ظلّه - بر فرض تعدد دو عنوان نيز با توجه به كثرت روايات مسعدة بن صدقه بويژه در كتب مفتى بها چون كافى و فقيه ، وثاقت وى ثابت مىگردد .\r\n( 3 ) حدائق 23 : 169 و 170 ( توضيح بيشتر ) البته مطلب ايشان بر گرفته از توضيح بحار 85 : 63 در مورد حديث\r\n","page_name":" 3212 ","page_number":341},
  {"content":"\r\n\r\nولى به نظر مىرسد كه چنين توضيحى براى اين واژه صحيح نيست ، چه اگر ما محرّم را به زبان نسبت مىداديم ، صحيح بود كه به اعتبار عدم آگاهى به زبان عربى بگوييم كه زبان رام نشده و سوارى نمىدهد ، ولى در اين حديث اين وصف به خود شخص نسبت داده شده است ، در اينجا هيچ علاقه متعارفى كه طبع عرفى آن را بپذيرد وجود ندارد كه به اعتبار رام نبودن زبان ، به خود شخص اطلاق محرَّم بودن و رام نشدن و سوارى ندادن بشود .\r\nلذا مىتوان « محرم » را اسم فاعل از باب احرام گرفت ، در نتيجه روايت اشاره به اين معنا دارد كه تلبيه غير قادر بر عربى ، با تلبيه قادر بر عربى فرق مىكند « 1 » چنانچه در روايت سكونى آمده كه : تلبيه الاخرس و تشهده و قراءته القرآن فى الصلاة تحريك لسانه و اشارته باصبعه « 2 » .\r\nولى احتمال قوىتر اين است كه محرّم همان اسم مفعول از باب تفعيل باشد ، ولى تفسير آن چيز ديگرى باشد ، در توضيح اين موضوع مىگوييم كه در لسان العرب مىگويد : اعرابى محرَّم اى فصيح لم يخالط الحضر ، بنابراين به نظر مىرسد كه مراد از « المحرّم من العجم » ، عجم دست نخورده كه با محيطهاى عربى مخلوط نشده لذا توانايى تكلّم به زبان عربى ( يا به لهجه عربى ) را ندارد . « 3 »\r\n\r\n\r\n","description":"","footnote":"\r\nاست كه عبارات ائمه لغت را درست همانطور كه در حدائق آمده نقل مىكند مىافزايد : فالمراد بالمحرّم من العجم من لا يقدر على صحيح القراءة و لم يصحّحها بعد ، شبّه بالدابة الّتى لم تركب و لم تذلّل .\r\n( 1 ) ( توضيح بيشتر ) بنابراين احتمال « محرم » به معناى مريد احرام مىباشد نه محرم بالفعل .\r\n( 2 ) وسائل 6 : 136 / 7551 ، باب 59 از ابواب القراءة فى الصلاة ، ح 1 ، 12 : 381 / 16566 ، باب 39 از ابواب الاحرام از كتاب الحج ، ح 1 و شبيه آن در جعفريات : 70 و مقنعة : 445 .\r\n( 3 ) ( توضيح بيشتر ) با توجه به كاربردهاى مختلف واژه محرّم ، به نظر مىرسد كه معناى آن دست نخورده ، تازه كار ، ناوارد و مفاهيمى مشابه آن باشد ، علاوه بر تفسيرهايى كه در متن در مورد ناقه محرّمه و جلد محرّم و سوط محرّم از نهايه ابن اثير و صحاح نقل شد ، در قاموس از جمله در تفسير المحرَّم مىگويد : الجديد من السياط ، در لسان العرب آورده : سوط محرّم : جديد لم يلين بعد\r\nبه نظر مىرسد كه در برخى از اشياء كه با پرورش آنها و كار كردن آنها ، نواقص آنها بر طرف شده و تكميل مىگردند تعبير « المحرّم » به كار گرفته شده به اين اعتبار كه اين‌ها هنوز از مرتبه كمالى خود ممنوع مىباشند چه اصل تحريم به معناى منع است چنانچه در لسان العرب و مجمع البحرين اشاره كرده است .\r\n","page_name":" 3213 ","page_number":342},
  {"content":"\r\n\r\nاين معنا از قراءت مُحرِم ( اسم فاعل باب افعال ) صحيح‌تر به نظر مىآيد . « 1 »\r\nبه هر حال ، بر طبق اين روايت وظيفه عجم با وظيفه عرب در قراءت نماز و تشهد مختلف دانسته شده ، حال آيا مراد اين است كه عجم مىتواند با زبان نبطى يا زبان فارسى قراءت يا تشهد را بخواند ، يا مراد اين است كه مىتواند عبارت عربى را با لهجه نبطى يا لهجه فارسى بخواند ؟ عبارت حديث ابهام دارد و مراد از آن چندان واضح نيست .\r\nنكته‌اى از اين حديث ممكن است استفاده شود و آن اين است كه اگر به شخص فارسى بگويند كه متن فارسى را بخواند ، وى حق ندارد آن را به لهجه عربى يا لهجه تركى بخواند ، ولى اين امر براى عرب زبان يا ترك زبان جايز است ، البته اين امر را به صورت احتمال ذكر مىكنيم نه امرى قطعى .\r\nاستدلال به اين روايت به كلمه « ما اشبه ذلك » است كه آقاى خويى ادعاى وضوح كرده‌اند كه مراد تمام امورى است كه لفظ در آنها معتبر است لذا نكاح را در بر مىگيرد .\r\n\r\n4 ) بررسى استظهار مرحوم آقاى خويى از روايت مسعدة :\r\nاستظهار ايشان ناتمام است ، ما دليلى نداريم كه مراد از « ما اشبه » را معنايى بدانيم كه ايشان ذكر كرده‌اند ، بلكه ممكن است مراد معانى ديگر باشد :\r\nمعناى اوّل : مراد از « ما اشبه » مواردى باشد كه لفظ خاص معتبر است و مترادف آن به زبان عربى يا زبان ديگر كفايت نكند ، در نماز و تشهد ، قراءت مرادفات الفاظ به عربى يا ترجمه آن صحيح نيست ولى در باب نكاح مراد فات قطعاً صحيح است .\r\n\r\n\r\n","description":"","footnote":"\r\nاستاد - مد ظلّه - اين احتمال را مطرح مىساختند كه شايد وجه تسميه ماه محرّم به اين نام ، به اعتبار تازه بودن اين ماه كه اولين ماه سال است باشد ( نه به جهت ماه حرام بودن آن كه اختصاصى به محرّم ندارد ) .\r\n( 1 ) ( توضيح بيشتر ) بنابر احتمال مُحرِم خواندن عبارت مناسب بود كه محرم عجم با محرم عالم فصيح مقايسه مىشد نه با عالم فصيح ( بدون لفظ محرم ) بنابراين ذكر محرم تنها در مورد عجم احتمال قراءت اين كلمه را از باب افعال و به معناى مريد احرام بعيد مىسازد .\r\n","page_name":" 3214 ","page_number":343},
  {"content":"\r\n\r\nمعناى دوم ( كه اظهر همين معنا است ) : مراد از « ما اشبه » مواردى باشد كه ضرورت اقتضاء مىكند كه ما از تكليف اوليه به لفظ دست برداشته به اشاره تنزل كنيم ، طبق اين معنا هم بين باب نكاح و باب صلاه و تشهد فرق است ، در نماز و تشهد آن ، مباشرت معتبر است و نيابت مشروع نيست لذا ضرورت دارد كه از لفظ كامل دست بكشيم و به لفظ ملحون يا با لهجه خاص يا به اشاره اكتفاء كنيم ، ولى در باب نكاح چنين ضرورتى در كار نيست ، چون بىاشكال شخص قادر مىتواند وكيل بگيرد و در حال اختيار هم وكالت مشروع است .\r\nدر تأييد اين كه روايت ناظر به مطلق مواردى نيست كه لفظ معتبر است مىگوييم در اين روايت آمده : و كذلك « الاخرس فى القراءة فى الصلاة » ، از قيد « فى الصلاة » استفاده مىگردد كه در مطلق قراءت اخرس ، نمىتوان به اشاره - مثلًا - اكتفا كرد ، مثلًا قراءت قرآن اخرس با اشاره صحيح نيست . اگر مراد از ما « اشبهه » ، مطلق مواردى بود كه لفظ معتبر باشد ، اين تقييد نادرست بود ، حال يا مراد از صلاة خصوص صلاة واجب است كه اخرس به خواندن آن تكليف الزامى دارد لذا ضرورت در كار است ، يا نمازهاى مستحبى را هم شامل مىشود كه مكمل واجب و شبيه آن مىباشد و مرتبه ضعيفى از ضرورت در مورد آنها در كار است ، به هر حال تقييد « فى الصلاة » با معناى مرحوم آقاى خويى ناسازگار است .\r\nبارى از اين روايت نمىتوان استفاده كرد كه در مورد نكاح كه صيغه لفظى مباشرى ، بدل عرضى دارد ( صيغه لفظى وكالتى ) بتوان به بدل طولى صيغه لفظى يعنى اشاره بسنده كرد ، بلكه ممكن است انسان با عنايت به بحثى اصولى ، در صورت امكان توكيل ، در جواز اجراء صيغه با اشاره اشكال كند .\r\n\r\n5 ) اشاره به بحث اصولى عام :\r\nدر اينجا بحثى اصولى وجود دارد كه آيا در جايى كه يك شىء بدل عرضى داشته باشد مىتوان به بدل طولى آن مراجعه كرد يا اين كه بدل عرضى متعين\r\n\r\n","description":"","footnote":"","page_name":" 3215 ","page_number":344},
  {"content":"\r\n\r\nاست ؟ مثلًا ، انسان به طور طبيعى مخير است كه نماز را فرادى يا به جماعت بخواند ، حال در طول نماز فرادى ، نماز با قراءت به شكل اشاره جعل شده است ، آيا براى اخرس و ساير كسانى كه نمىتوانند قراءت نماز را به شكل صحيح بخوانند لازم است نماز را به جماعت بخوانند ، يا نماز فراداى آنها با اشاره يا با قراءت ناقص و ملحون هم صحيح است ؟ متأخرين معمولًا جماعت را لازم نمىدانند بلكه احتياط استحبابى را در آن مىدانند ، ولى برخى از علماء گذشته جماعت را لازم مىدانستند .\r\nما تقريبى در اينجا ذكر مىكنيم كه بر طبق آن جايز نباشد كه تا بدل عرضى وجود دارد به بدل طولى مراجعه شود ، لذا در مثال جماعت ، حكم به لزوم جماعت براى قادر به آن بكنيم و در بحث ما نيز تنها در جايى اشاره براى نكاح اخرس كافى مىباشد كه شخص قادر بر توكيل نباشد .\r\nاين تقريب نظير قياس مساوات است كه در منطق و رياضى مطرح است :\r\n10 / 3 + / 7\r\n6 + / 4 / 3 + / 7\r\n10 / 6 + / 4\r\nدر اين مثال با توجه به قانون « مساوى المساوى مساوٍ » ، چون هر دو عدد سمت چپ با عدد 10 مساوى هستند ، لذا خودشان با هم مساوى خواهند بود .\r\nحال به مثال ديگر توجه نماييد :\r\n10 / 3 + / 7\r\n9 ( 3 + / 7\r\n9 ) 10\r\nاين استدلال بر اين پايه است كه مساوى عدد بزرگتر هم خود بزرگتر است ، در بحث ما نيز ممكن است چنين استدلال كنيم كه مساوى با مقدّم خود مقدّم است ، اين استدلال را در نماز جماعت پياده مىكنيم :\r\n\r\n","description":"","footnote":"","page_name":" 3216 ","page_number":345},
  {"content":"\r\n\r\n- نماز جماعت ، با نماز فراداى با قراءت صحيح ( از جهت كافى بودن ) مساوى است .\r\nنماز فرادا با قراءت صحيح ، بر نماز فرادا با قراءت غلط مقدم است .\r\nپس بايد نتيجه بگيريم :\r\nنماز جماعت بر نماز فرادا با قراءت غلط مقدم است .\r\nتقريب ديگرى براى اين گونه استدلال و بررسى آن را در جلسه آينده خواهيم آورد . ان شاء الله\r\n« * و السلام * »\r\n\r\n","description":"","footnote":"","page_name":" 3217 ","page_number":346},
  {"content":"\r\n\r\n\r\n15 / 7 / 1380 يكشنبه درس شمارهء ( 345 ) كتاب النكاح / سال چهارم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصه درس قبل و اين جلسه :\r\nدر جلسه گذشته ، براى اثبات كفايت اشارهء اخرس در اجراء صيغهء نكاح ادله‌اى ( همچون اجماع ، ضرورت ، اطلاق لفظى و مقامى ) را طرح و نقد نموديم .\r\nدر اين جلسه ، ضمن پىگيرى بحث جلسه گذشته و طرح تكمله‌اى نسبت به نحوهء اجراى صيغهء عقد توسط اخرس ، در نهايت كفايت اشاره اخرس را در عقد نكاح كافى خواهيم دانست .\r\n\r\nالف ) آيا بر فرض تمكّن شخص اخرس از توكيل ، اشارهء او در تحقق عقد كفايت مىكند ؟\r\n( ذكر دليلى بر عدم جواز رجوع به بدل اضطرارى و طولى در صورت وجود بدن عرضى ، براى واجب ) :\r\nدر جلسهء قبل گفته شد كه براى اثبات عدم جواز استفاده از « اشاره » در اجراى صيغهء عقد ، توسط شخص اخرس تا مادامىكه تمكّن از توكيل وجود دارد ، مىتوان دليلى كه مبتنى بر يك قياس مساوات به ضميمه برهان خلف ( قياس استثنائى ) است ، بدين صورت اقامه نمود : العقد باللفظ مباشرة مساوٍ للعقد باللفظ توكيلًا و تسبيباً ( چون به طور مسلّم پذيرفته شده است كه شخص قادر بر تكلّم ، لزومى ندارد كه صيغهء عقد را حتماً خودش بالمباشرة اجرا نمايد ، بلكه وى مىتواند براى اين كار شخصى را وكيل نمايد )\r\nحال اگر قرار باشد كه « العقد باللفظ بالتوكيل » نيز مساوى با هم عرض با « العقد بالإشارة » باشد . طبق قياس مساوات « العقد بالاشارة » بايد مساوى و هم عرض با « العقد باللفظ مباشرة » باشد و التالى باطل و المقدم مثله\r\n\r\n","description":"","footnote":"","page_name":" 3218 ","page_number":347},
  {"content":"\r\n\r\nپس حاصل اين شد : « العقد باللفظ مباشرة مساو للعقد باللفظ توكيلًا ( و هذه المقدمة مسلّمة فقهاً ) فان كان « العقد باللفظ توكيلًا مساوٍ للعقد بالاشارة » يلزم ان يكون العقد باللفظ مباشرةً مساوٍ للعقد بالاشارة » و هو باطل قطعاً فالمقدم باطل أيضاً . پس عقد با اشاره مساوى و عدل عقد مباشرى لفظى نيست . بلكه در طول او است ، يعنى شخص قادر نمىتواند با تمكّن از تلفظ ، اشاره نمايد .\r\n\r\nبه بيانى ديگر :\r\nمقدمه اول : وقتى دو امر در عرض يكديگر قرار گرفت يعنى از نظر مصالح در يك رديف هستند .\r\nمقدمه دوم : به حسب استظهار عرف تكاليف طوليه از نظر مصالح نيز در طول يكديگرند . وقتى مىگويند ، اگر مىتوانيد يك ختم قرآن كنيد و اگر نمىتوانيد پنج فقير را اطعام نماييد ، عرفاً چنين استظهار مىشود كه مصلحت ختم قرآن بيشتر است ، پس اگر مىتوانيد آن مصلحت را به دست آوريد نوبت به مصلحت ضعيف‌تر نمىرسد ، در ما نحن فيه ، وقتى شارع مىفرمايد شما مىتوانيد خودتان با صيغهء لفظى ، انشاء نكاح كنيد و مىتوانيد با وكيل گرفتن اين كار را انجام دهيد ، به اين معنى است كه مصلحت انشاء لفظى مباشرى در سطح مصلحت انشاء لفظى بالتوكيل است و وقتى مىفرمايد در صورت عجز از انشاء لفظى ، مىتوانى به اشاره اكتفا كنى ، به حسب تفاهم عرفى چنين فهميده مىشود كه مصلحت اشاره از مصلحت انشاء لفظى كمتر است . پس كسى كه مىتواند با وكيل گرفتن مصلحت انشاء لفظى را به دست آورد ، نمىتواند به اشاره اكتفا كند . پس اخرس در صورتى مىتواند به اشاره اكتفا كند كه نتواند براى انشاء نكاح لفظى ، وكيل بگيرد و الا توكيل مقدم است .\r\nنكتهء قابل تذكر اين است كه اين بيان به عنوان دليلى عام و كلّى براى اثبات عدم جواز انتخاب بدل طولى و اضطرارى ، در مواردى كه تمكّن از بدل عرضى و اختيارى وجود دارد مىتواند مطرح شود و اختصاصى به محل بحث ما ندارد .\r\n\r\n","description":"","footnote":"","page_name":" 3219 ","page_number":348},
  {"content":"\r\n\r\n\r\nب ) پاسخ‌هاى استاد مد ظلّه از دليل فوق :\r\nبه نظر ما دليل فوق تمام نيست .\r\nجواب اوّل : تمسك به قياس مساوات براى اثبات عدم جواز رجوع به بدل طولى ( اشارة ) با تمكّن از بدل عرضى ( توكيل ) بر فرض صحت ، در مواردى ممكن است كه اطرافِ قياس همه از قبيل احكام تكليفيّه كه دائر مدار مصالح و مفاسد در متعلقاتشان هستند ، باشد اما در مواردى كه اطراف قياس مساوات ، احكام و ضعيه مىباشند - چنانچه در ما نحن فيه اين چنين است - تمسك به قياس مساوات و ضميمه نمودن برهان خلف صحيح نيست .\r\nتوضيح مطلب اين است كه : همانطورى كه مىدانيد قول مشهور بين عدليه عبارت از اين است كه احكام تكليفيّه ( اوامر و نواهى ) تابع مصالح و مفاسدى است كه در متعلقات آنها وجود دارد . و وجوبى بودن يا مستحب بودن ، تعيينى بودن يا تخييرى بودن احكام ، تماماً وابسته و تابع نحوهء وجود مصالحى است كه در متعلق حكم وجود دارد .\r\nبر خلاف احكام غير تكليفى مثل احكام وضعيه كه تابع ملاكات و مصالحى در نفس حكم هستند نه در متعلّق . وقتى مىگوييم « من أحيا أرضاً ميتة فهى له » نفس مالك بودن محيى ذو مصلحت است .\r\nبا توجه به اين مقدمه ، در ما نحن فيه اين چنين مىگوييم : اگر دو حكمى كه يكى در طول و به عنوان بدل طولى ، حكم اوّل جعل مىشود از قبيل احكام تكليفيه باشند در اين صورت ممكن است كسى بگويد چون مقتضاى تفاهم عرفى در مواردى كه حكمى در طول حكم ديگرى جعل مىشود ، يعنى وقتى گفته مىشود اول وظيفه ، فلان عمل است و اگر نتوانستيد ، عمل فلانى ، جايگزين آن مىشود و بايد آن را انجام دهيد ، اين است كه مصلحت حكم دوم كمتر از حكم اولى است ، لذا\r\n\r\n","description":"","footnote":"","page_name":" 3220 ","page_number":349},
  {"content":"\r\n\r\nاگر قرار باشد اين حكم طولى با حكمى ديگر كه در عرض و به عنوان بدل عرضى حكم اوّل قرار دارد از نظر مصلحت مساوى باشد ، نتيجهء آن اين مىشود كه حكم طولى با حكم اولى از نظر مصلحت در يك رتبه قرار گيرند در حالى كه اين خلاف فرض است .\r\nاما اگر دو حكمى كه يكى در طول حكم ديگرى جعل مىشود ، جزء احكام وضعيه باشند كه مصلحت در جعل آنها است ، در اين صورت ، مقتضاى اينكه قانونى در طول قانون ديگرى جعل مىشود اين نيست كه مصلحت حكم دوم از حكم اوّل كمتر است ، چرا كه چون حكم‌ها وضعى هستند ، مصلحت در متعلّق آنها نيست بلكه در خود آنها است و لذا طوليت از نظر مصلحت در مورد آنها معنا ندارد .\r\nاين مطلب يعنى عدم نقصان در مصلحت احكام وضعيّه و بطور كلى هر امر غير تكليفى كه مربوط به مسائل ملاكات و امثال آن نيست ، وقتى واضح‌تر مىشود كه موارد متعددى چه از نظر عقلى و چه موارد شرعى يا عرفى ، وجود دارد كه در آنها ، چيزى كه موضوعاً در طول يك شىء قرار دارد با او از نظر ملاك در يك مرتبه و هم عرض شده‌اند .\r\nدر اينجا نمونه‌هايى را از هر مورد ذكر مىكنيم امّا از نظر عقلى : قاعده‌اى است معروف كه « ما مع المتقدم لا يلزم أن يكون متقدماً » بعنوان مثال مىگويند ؛ اگر حسن و حسين هر دو فرزندان على باشند و از اين نظر در يك رتبه باشند و محمد نيز برادر على و عموى حسن و حسين و با على در يك رتبه باشند ، حسن و حسين هر چند در رتبهء متأخر از على مىباشند ولى اين فرزندان نسبت به محمد كه هم عرض پدر آنها است ، تأخر رتبى ندارند . از نظر شرعى نيز ملاحظه كنيد در باب ارث اخوه و جدّ هم هر دو با هم ارث مىبرند و هيچ‌كدام تقدّمى بر ديگرى ندارند و ليكن همين جدّ با فرزندان اخوه كه در طول اخوه هستند و با بودن اخوه آنها ارث نمىبرند ، نيز در يك رتبه است و با هم ارث مىبرند . پس جدّ هم با اخوه هم عرض است و هم با\r\n\r\n","description":"","footnote":"","page_name":" 3221 ","page_number":350},
  {"content":"\r\n\r\nاولاد اخوه كه در طول اخوه هستند .\r\nو يا اين كه : اخوه با جدّ ادنى هم عرض هستند و با پدر جدّ كه همان جدّ اعلى است نيز هم عرض و در يك رتبه‌اند و با هم ارث مىبرند ، با اينكه جدّ اعلى با وجود جدّ ادنى ارث نمىبرد .\r\nو اما از نظر عرفى نيز موارد متعددى وجود دارد كه آنچه در طول عِدل او است هم عرض خود او قرار گرفته است مثلًا : اگر براى معافيت از نظام وظيفه مىگويند يا مسئول مركز مديريت بايد امضا نمايد يا اينكه شخص اجازهء اجتهاد داشته باشد كه در اينجا با وجود رئيس مركز مديريت نوبت به امضاى معاون او نمىرسيد ولى اگر رئيس نبود امضاى معاون شورا نيز با اجازهء اجتهادى كه در عرض امضاى رئيس بود ، هم عرض مىشود و امضاى معاون نيز اعتبار مىيابد . سرّ همه اين موارد اين است كه خارج از دايره امور تكليفى و مصالح و مفاسد در متعلقات مىباشند ، حال در ما نحن فيه نيز مىگوييم : سببيت لفظ و سببيّت اشاره براى ايجاد علقهء نكاح به دليل اين كه جزء احكام وضعيه است و ملاك در نفس جعل همين سببيت است ، لذا مانند ساير احكام غير تكليفيه اشكالى ندارد كه اشارهء اخرس ( كه در طول عقد لفظى مباشرى است ) در عرض توكيل ( كه هم عرض عقد لفظى مباشرى است ) قرار گيرد .\r\nو لذا خلفى كه ادّعا مىشد به وجود نمىآيد .\r\nبه بيانى ديگر : وقتى دو موضوع طولى داشته باشيم ، هر چند اين دو موضوع از نظر تحقق خارجى در طول يكديگرند ولى لازم نيست كه مقدار مصلحت اين دو حكم وضعى در مورد خودشان متفاوت باشد . پس براى كسى كه مىتواند خودش صيغهء نكاح را بخواند هر چند با اشاره خواندن مصلحت ندارد لكن لازمهء اين مطلب اين نيست كه مصلحتى كه در سببيّت اشارهء اخرس براى حصول علقهء نكاح هست كمتر از مصلحت صيغهء لفظى شخص مختار باشد ، يعنى هر چند قادر و عاجز از نظر موضوعى در طول يكديگرند لكن لازمه اين طوليت موضوعى ، اين نيست كه\r\n\r\n","description":"","footnote":"","page_name":" 3222 ","page_number":351},
  {"content":"\r\n\r\nحكمى را كه براى عاجز جعل مىكنند ، از مصلحت كمترى برخوردار باشد .\r\nجواب دوّم : اين قياس مساوات در احكام تكليفيه نيز تمام نيست زيرا اينكه گفته‌اند « متفاهم عرفى در جايى كه مولا امر به انجام عملى نمايد و آنگاه در فرض عدم قدرت بر اتيان مأمور به اوّلى ، عمل ديگرى را واجب نمايد ( بدل طولى ) ، اين است كه مصلحت موجود در عمل دوم ( بدل ) كمتر از مصلحت حكم اوّل است ، و لذا در جايى كه مكلّف قادر به انجام مأمور به اوّلى است نمىتواند خود را عاجز نمايد تا اينكه مشمول امر دوم گردد و بدل طولى بر او واجب شود - نظير اين كه گفته‌اند واجد الماء نمىتواند اختياراً آب را بريزد تا مشمول امر به تيمم گردد - » تمامى اين مطالب بر اساس تناسبات حكم و موضوع است و به طور يك قاعدهء كلى و عمومى نمىتوان اين مطلب را پذيرفت ، البته در مورد اينكه چرا ، شخص قادر نمىتواند خود را عاجز نموده تا مشمول خطاب امر اضطرارى ( بدل طولى ) شود نكته‌اى وجود دارد كه در ادامه به آن اشاره خواهيم نمود اما اصل اين مطلب كه هميشه مصلحت مأمور به طولى ، كمتر از مصلحت موجود در امر اوّلى نيست ، شواهد زيادى دالّ بر آن وجود دارد . و به بيان ديگر ، ما دليلى بر اينكه هميشه مأمور به طولى مصلحتش كمتر از مصلحت مأمور به اولى است ، جز تناسبات حكم و موضوع نداريم و در موارد متعددى حتى خود عرف و مقتضاى تفاهم عرفى نيز بر اين نيست كه مصلحت مأمور به طولى كمتر از مصلحت موجود در امر اوّلى است .\r\nبراى نمونه اشاره به روايتى در اين زمينه بىمناسبت نيست ؛ همانطورى كه مىدانيد در باب حج ، صريح آيهء قرآن دلالت بر اين مىكند كه اگر كسى كه واجد الهدى نبود بايد سه روز متوالى در حجّ روزه بگيرد و وقتى به اهل خود مراجعه نمود ، هفت روز ديگر را نيز كه مجموعاً 10 روز بشود بايد روزه بگيرد . پس بنابراين مأمور به اوّلى هدى است و اگر براى او مقدور نبود صيام واجب است در روايت مورد نظر ، امام صادق عليه السلام از شخصى ( سفيان ثورى ) معناى آيه شريفهء قرآن كه\r\n\r\n","description":"","footnote":"","page_name":" 3223 ","page_number":352},
  {"content":"\r\n\r\nمىفرمايد  « تِلْكَ عَشَرَةٌ كامِلَةٌ »  را سؤال مىكنند و از وى مىپرسند كه مراد از  « كامِلَةٌ »  بودن چيست ؟ آن شخص در جواب مىگويد مراد اين است كه جمع ميان سه روز روزهء واجب در حج و هفت روز پس از مراجعت ، ده مىشود . امام عليه السلام در پاسخ او مىفرمايند آيا بر هيچ انسان عاقلى اين مطلب مخفى است كه جمع بين سه و هفت ، ده مىشود ، تا اينكه نيازمند به وحى باشيم . آنگاه خود حضرت مراد از  « كامِلَةٌ »  را اينطور ذكر مىنمايند كه يعنى ده روز صيامى ، كه به عنوان بدل هدى معيّن شده است ، مصلحتى كمتر از مصلحت اصل مبدل ندارد و اين طور نيست كه نسبت به آن ناقص باشد . متن روايت مذكور چنين است : « قال ابو عبد الله عليه السلام لسفيان الثورى : ما تقول فى قول الله عزّ و جلّ  « فَمَنْ تَمَتَّعَ بِالْعُمْرَةِ إِلَى الْحَجِّ فَمَا اسْتَيْسَرَ مِنَ الْهَدْيِ فَمَنْ لَمْ يَجِدْ فَصِيامُ ثَلاثَةِ أَيَّامٍ فِي الْحَجِّ وَ سَبْعَةٍ إِذا رَجَعْتُمْ تِلْكَ عَشَرَةٌ كامِلَةٌ »  اىّ شيء يعنى بالكاملة ؟ قال : سبعة و ثلاثة : قال : و يختّل ذا على ذى حجى أن سبعة و ثلاثة عشرة ؟ قال : فاتى شىء هو اصلحك اللّه ؟\r\nقال : أنظر ، قال : لا يعلم لى ، فأيّ شىء هو اصلحك اللّه ؟ قال : الكامل كما لها كمال الأضحية سواء أتيت بها او أتيت بالأضحية تمامها كمال الأضحيّة » « 1 »\r\nهمانطورى كه ملاحظه مىشود در اين روايت امام عليه السلام مصلحت موجود در بدل را به اندازهء مصلحت موجود در مبدل منه دانسته‌اند و به طور كلى به نظر مىرسد كه در امورى كه در آنها جنبهء تعظيم و احترام و خشوع وجود دارد و به عبارت ديگر در امور عبادى كه بندگى و كرنش در آنها مطرح است ، اگر بدون سوء اختيار شخص در موضوع حكم طولى قرار گيرد آن قاعده كه مصلحت حكم طولى ( بدل ) كمتر از حكم اوّلى است ، تمام نباشد . و در اين امور حتى ممكن است مصلحت بدل حتى بيشتر از مصلحت مبدل باشد و تقرّبى كه به واسطهء انجام مأمور ، به طولى حاصل شود . بيشتر از تقربى باشد كه از ناحيهء اتيان به مأمور به اوّلى حاصل مىشود ( خصوصاً با توجه به اين كه معمولًا اتيان به مأمور به بدلى همراه مشكلات و\r\n\r\n\r\n","description":"","footnote":"\r\n( 1 ) الوسائل ، كتاب الحج ، ج 14 ، ص 181 ، ابواب الذبح ، ب 46 ، ح 9 .\r\n","page_name":" 3224 ","page_number":353},
  {"content":"\r\n\r\nناملايماتى براى شخص است . مثل اينكه امر اوّلى دستور به ايستادن بطور كامل در برابر مولا داده است و در مواردى كه مكلف عاجز از قيام به طور كامل است همان نيم‌خيز شدن او نيز كفايت مىكند . در اينجا در نظر عرف ، شخص عاجزى كه با آن وضعيت خود را به زحمت مىاندازد و به صورت نيم‌خيز انجام وظيفه مىكند ، مطبع‌تر و مقرّب‌تر محسوب مىگردد ) لا اقلّ محتمل است مصلحت مأمور به بدلى و تقرّبى كه بواسطهء آن حاصل مىشود كمتر از اتيان به مأمور به اوّلى نباشد و به عبارت ديگر ، اگر چه در ساير احكام شرعيهء قدرت دخيل در ملاك حكم نيست بلكه طبق نظر مشهور قدرت دخيل در تنجّز حكم است و يا بنابر نظر ما ، قدرت علاوه بر تنجز ، دخيل در صحت خطاب نيز مىباشد ، « 1 » و ليكن در مورد امورى كه جنبهء تعظيم و خضوع دارند ( عبادات ) متفاهم اين است كه « قدرت ، دخيل در ملاك حكم است و از اينجا جواب اين سؤال هم كه چرا با اين كه وضو گرفتن و تيمّم نمودن ، جزء امور عبادى هستند ، و طبق بيان فوق مىبايست مصلحت تيمّم نمودن در عرض مصلحت وضو گرفتن باشد و در نتيجه واجد الماء بايد بتواند آب را بريزد و تيمّم نمايد ، در حالى كه گفته‌اند چنين كارى جايز نيست ، روشن مىشود . زيرا فرق است ميان كسى كه از ابتدا عاجز است و قدرت بر اتيان مأمور به اولى ندارد و كسى كه در ابتدا قدرت دارد ولى خودش را عاجز مىنمايد تا مشمول مأمور به قانونى شود ، در مورد اوّل طبق بياناتى كه كرديم و گفتيم كه قدرت دخيل در ملاك است .\r\nوظيفه مكلف اتيان به مأمور به ثانوى است و مصلحت موجود در آن نيز كمتر از مأمور به اولى نيست . ولى در مورد دوم چون شرط صحت خطاب به مكلّف اين است كه او از ظرف خطاب تا حين عمل و لو آناً ما قدرت داشته باشد ، لذا امر اوّلى كه همان امر به وضوء است در حق او صحيح است و ملاك دارد و اگر مكلف خود را\r\n\r\n\r\n","description":"","footnote":"\r\n( 1 ) توضيح بيشتر / اين كه گفته مىشود قدرت دخيل در ملاك نيست يعنى عقلاء با ملاحظهء تناسبات حكم و موضوع قدرت را دخيل در ملاك نمىبينند هر چند ثبوتاً ممكن است نسبت به برخى از احكام قدرت دخيل در ملاك باشد .\r\n","page_name":" 3225 ","page_number":354},
  {"content":"\r\n\r\nعاجز نمايد در حقيقت امر اول و ملاك آن را بالعصيان ساقط نموده است و بر همين اساس جايز نيست كه آب را بريزد و ليكن مع ذلك اگر آب را ريخت وظيفهء او تيمّم نمودن است و البته مصلحت تيمّم در حق او كمتر از مصلحت امر به وضوء است .\r\nپس بنابراين ، حاصل اين قسمت از جواب اين شد كه ما دليلى مبنى بر اينكه همه جا مصلحت مأمور به ثانوى كمتر از مأمور به اوّلى است ، نداريم و ممكن است مصلحت آنها مساوى باشد بلكه در باب عبادات و امورى كه جنبهء تعظيمى و بندگى و كرنش دارند ، مصلحت مأمور به ثانوى بيشتر و اتيان به آن نيز بافضيلت‌تر از اتيان به مأمور به اوّلى است ، لذا در ما نحن فيه ( هر چند جنبه عبادى ندارد ) نمىتوان گفت اگر قرار باشد مصلحت اشاره با مصلحت توكيل يكسان باشد لازم مىآيد كه مصلحت عقد لفظى مباشرتى نيز با اشاره يكسان شود ، در حالى كه عقد بالإشاره در طول و به عنوان بدل عقد مباشرى لفظى است و مصلحت آن كمتر از عقد مباشرى است پس نمىتواند با او در يك رتبه و هم عرض باشد .\r\nجواب سوّم : قياس مساوات كه مىگويد « المساوى لمساوى الشى مساوٍ لذلك الشى » در مواردى جريان دارد كه تساوى در اطراف قياس ، تساوى عقلى و دقّى باشد . يعنى اگر « الف و ب » دقيقاً مساوى باشند و « ب » نيز با « ج » به دقت عقلى مساوى باشد در اين صورت بالبداهة « الف » و « ج » نيز با يكديگر مساوى خواهند بود . و همين طور اگر اطراف قياس تا بىنهايت نيز ادامه يابد چون تساوى مورد نظر ، تساوى دقّى و عقلى است . همه افراد با فرد اوّل نيز مساوى خواهند بود .\r\nو ليكن اگر در قضيهء ، « الف » مساوى با « ب » است . مراد از تساوى ، تساوى غير عقلى و به نظر عرف باشد و همچنين تساوى « ب » و « ج » نيز تساوى غير دقيق و عرفى باشد در اين صورت ممكن است كه « ج » با « الف » مساوى نباشد ( تا چه رسد به اينكه اطراف قياس زيادتر نيز باشد ) زيرا در تساوى عرفى كه برگشت آن به مسامحه‌اى است كه عرف در تفاوت ميان دو شىء قائل مىشود و بر اساس آن\r\n\r\n","description":"","footnote":"","page_name":" 3226 ","page_number":355},
  {"content":"\r\n\r\nتسامح ، آن دو را با هم مساوى مىبيند ، مقدار و ميزان مسامحه نيز ملحوظ است يعنى اين طور نيست كه عرف هر مقدار و هر نوع تفاوتى را كه ميان دو شيء است ، مسامحه نموده و آن دو را با هم مساوى ببيند . به عنوان مثال ، اگر در نظر عرف مصلحت 20 درجه‌اى با مصلحت 19 درجه مساوى و يكسان است و سرّ آن اين است كه در نظر عرف يك درجه مصلحت تفاوت محسوب نمىشود . اين باعث نمىشود كه ما بگوييم چون در نظر عرف مصلحت 19 درجه نيز با مصلحت 18 درجه مساوى است ، پس بنابراين طبق قياس مساوات مصلحت 20 درجه نيز با مصلحت 18 درجه مساوى است ، زيرا در نظر عرف مقدار قابل مسامحه و ناديده گرفتن تفاوت ميان دو مصلحت تنها يك درجه است ( و يا حد اكثر دو درجه ) وقتى تفاوت بيشتر از يك درجه شد ، عرف مسامحه‌اى نمىكند و قائل به مساوات نمىشود .\r\nجواب چهارم : بر فرض اين كه بپذيريم اشارهء اخرس چون كه مأمور به طولى و بدلى است ، از نظر مصلحت پايين‌تر و كمتر از تلفظ نمودن و توكيل است . چون كه ، اين دو هر دو در عرض يكديگر و مأمور به اوّلى مىباشند ، و لكن مع ذلك نمىتوان به طور قطعى قائل شد كه تا شخص تمكّن از توكيل دارد ، نوبت به اشاره نمىرسد . و وجه آن عبارت است از مطلبى كه نظير آن را آقايان در بحث جمع بين حكم واقعى و ظاهرى و شبههء ابن قبه در تعبّد به ظن بيان نموده‌اند ، در آنجا در مقام جواب از اين اشكال كه چرا در بسيارى از موارد ، با اينكه تمكّن از تحصيل علم وجود دارد و مكلّف مىتواند احكام و مصالح موجود در آنها را با علم ، تحصيل نمايد ، ولى شارع مقدس ، تحصيل علم را واجب ندانسته است ، بلكه اخذ به « امارة » را كه دليلى است ظنى و در آن معرضيّت تفويت مصلحت نيز وجود دارد ، حتى در اين ظرف حجّت دانسته است ؟ گفته‌اند ، درست است كه فى حد نفسه تحصيل احكام و استيفاء ملاكات موجود در آنها ، به واسطه علم و يقين در موارد تمكّن بهتر و بلكه لازم است\r\n\r\n","description":"","footnote":"","page_name":" 3227 ","page_number":356},
  {"content":"\r\n\r\nو تعبد به ظن در اين موارد ، شبههء تقويت مصلحت را به همراه دارد و لكن نكتهء ديگرى در ميان است كه با توجه به آن نكته شارع مقدس تحصيل علم را حتى با فرض تمكّن از آن ، واجب ندانسته است و آن نكته عبارت از اين است كه گاهى در نفس الزام نمودن و عملى را واجب كردن مفسده‌اى وجود دارد كه توجّه به آن مفسده موجب مىشود كه آن عمل واجب و الزامى نباشد ، اگر چه مصلحتى كه در متعلق حكم در خود آن عمل است در حدّ لزوم و وجوب باشد . و به عبارت ديگر گاهى شارع مقدس ملاحظه مىكند كه نفس آزاد بودن و مرخّص بودن مكلّفين و تسهيل ، خود داراى مصلحتى است كه اگر شارع بخواهد در اين موارد عمل را واجب نمايد ، اگر چه مصلحت موجود در متعلق ، استيفا مىشود ولى مصلحتى كه در ترخيص و آزادى است از بين مىرود ؛ و چون يكى از امورى كه در نظر مقننين در موقع جعل قانون ملحوظ است ، مصالح و مفاسد خود آن تكليفات است لذا در اينجا نيز شارع مقدس با توجه به مصلحتى كه در نفس ترخيص وجود دارد ، از مصلحت ملزمه‌اى كه در متعلّق تكليف است و موجب الزام مىشود ، صرف نظر مىكند و حكم ترخيصى جعل مىكند ، مثلًا در همان باب تعبد به ظن شارع ملاحظه نموده است ، چون كه اگر بخواهد تحصيل علم را لازم و واجب بداند ، مفسده و فشارى بر عهدهء مكلفين به وجود مىآيد ( كه ما مكرراً براى تقريب اين مطلب كه چگونه الزام و وجوب ، موجب فشار و سختى است اين مثال را زده‌ايم كه شخص وسواسى نمازهاى واجبش را به سختى مىخواند ولى نمازهاى مستحبى را بسيار راحت انجام مىدهد ) لذا اخذ به اماره و ظن را حجّت و جايز شمرده است . با اين توضيح در ما نحن فيه نيز مىگوييم و لو ممكن است مصلحت توكيل براى شخص اخرس بيشتر از مصلحتى باشد كه در اشارهء او است و ليكن شارع مقدس به خاطر وجود مصلحتى در نفس ترخيص و به بيان ديگر به علت وجود مفسده‌اى در لزوم توكيل ، اشاره را نيز كافى دانسته است .\r\n\r\n","description":"","footnote":"","page_name":" 3228 ","page_number":357},
  {"content":"\r\n\r\nتا به اينجا معلوم شد كه دليلى بر عدم كفايت اشارهء اخرس در ظرف تمكّن او از توكيل وجود ندارد . بلكه به نظر ما دليل بر كفايت اشاره نيز وجود دارد كه در جلسهء آينده به آن اشاره خواهيم نمود . ان شاء الله تعالى\r\n« * و السلام * »\r\n\r\n","description":"","footnote":"","page_name":" 3229 ","page_number":358},
  {"content":"\r\n\r\n\r\n16 / 7 / 1380 دوشنبه درس شمارهء ( 346 ) كتاب النكاح / سال چهارم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nبحث در اين بود كه آيا اخرسى كه متمكن از وكيل گرفتن است مىتواند خودش با اشاره انشاء نكاح بنمايد ؟\r\nدر جلسهء قبل گفتيم دليلى بر بطلان اشارهء اخرس نداريم در اين جلسه خواهيم گفت كه از روايات باب طلاق استفاده مىشود كه اگر اخرس بتواند با كتابت انشاء نكاح را جارى كند ، انشاء كتابتى مقدم است و الّا با اشاره نكاح را انشاء مىكند و نيازى به حركت دادن زبان يا صدا در آوردن نيست . « 1 »\r\n* * * \r\nالف ) دليل عمده در كفايت اشارهء اخرس در فرض تمكّن از وكيل ( روايات باب طلاق ) :\r\nدر جلسهء قبل گفتيم كه ما نه تنها دليلى بر عدم كفايت اشارهء اخرس نداريم بلكه مىتوان گفت كه حتى دليل بر كفايت اشاره اخرس در ايجاب و قبول با فرض تمكّن او از توكيل نيز داريم و آن دليل ، همان مطلبى است كه فقهايى همچون صاحب مدارك و صاحب كشف اللثام و ديگران ، ذكر نموده‌اند كه وقتى شارع مقدس در باب طلاق ، با آن همه سختگيرى كه شارع در مورد آن دارد ( حضور عدلين مىخواهد و . . . ) و به طور كلى مذاق شرع بر اين است كه حتى الامكان طلاق واقع نشود ، مع ذلك اشارهء اخرس را كافى دانسته و الزامى در توكيل ننموده است . پس به طريق\r\n\r\n\r\n","description":"","footnote":"\r\n( 1 ) قسمتى از مباحث اين جلسه توضيح بحث جلسهء گذشته بود كه به جزوهء همان درس منتقل شد .\r\n","page_name":" 3230 ","page_number":359},
  {"content":"\r\n\r\nاولى عرف چنين استفاده مىكند كه در باب نكاح نيز اشارهء اخرس كافى باشد . لذا در روايات باب حج نيز آمده است « تلبيهء » اخرس با اشاره كفايت مىكند ، با اينكه در آنجا نيابت نيز فى الجملة مشروع است و ليكن الزامى در نايب گرفتن نيست .\r\nو مؤكّد و مؤيد دليل فوق اين است كه در بين عامّه نيز فتوايى مخالف با اين مسأله ( يعنى : كفايت اشارهء اخرس ) وجود ندارد و مطلبى كه اين گونه بين مسلمين رايج باشد و خلاف آن در روايتى ، مطرح نباشد ، دليل بر امضاء آن است .\r\nبنابراين ، به نظر مىرسد كه روى هم رفته همين فتوايى كه از زمان مرحوم محقق ( م 676 ) به بعد جزء مسلمات شده است و همه ، اشارهء اخرس را كافى دانسته‌اند ، حرفى صحيح و تمام باشد ( البته قبل از مرحوم محقق براى ما درست روشن نيست ) و اينكه مرحوم شيخ طوسى در مبسوط فرموده است كه « قبول » اخرس با اشاره كفايت مىكند ، و مشعر به اين معنى است كه انشاء ايجاب با اشاره صحيح نيست قابل مناقشه است چون اختصاصى به « قبول » ندارد بلكه « ايجاب » او نيز با اشاره كفايت مىكند .\r\n\r\nب ) عدم لزوم « تحريك لسان » همراه با اشاره :\r\n\r\n1 ) كلام مرحوم آقاى خويى رحمه الله :\r\nايشان پس از آنكه قائل به كفايت اشارهء اخرس مىشوند ، مىفرمايند : شخص اخرس علاوه بر اشارهء دست ، زبانش را نيز تكان بدهد و مجرد اشاره كفايت نمىكند و در ادامه مىفرمايند « و من الواضح أن المتعارف عند الأخرس فى مقام بيان مقاصده هو تحريك لسانه مضافا الى الإشارة باصبعه او يده او غيرهما » .\r\n\r\n2 ) مناقشهء استاد مد ظلّه نسبت به كلام مرحوم آقاى خويى رحمه الله :\r\nاين مطلب را كه مرحوم آقاى خويى فرموده‌اند و تحريك لسان را نيز لازم دانسته‌اند . از متفرّدات ايشان و قبل از ايشان هيچ‌يك از عامه و خاصه نه در باب\r\n\r\n","description":"","footnote":"","page_name":" 3231 ","page_number":360},
  {"content":"\r\n\r\nطلاق و نه در باب نكاح چنين شرطى را ذكر ننموده‌اند . بله در « تلبيه » حج و قرائت نماز در روايت هست كه اخرس زبانش را تكان بدهد ولى در ما نحن فيه دليلى بر لزوم تحريك لسان وجود ندارد . امّا اين كه ايشان مىفرمايند كه اخرس متعارفاً مقاصدش را با حركت دادن زبان و اشاره به انگشتانش انجام مىدهد ، قابل مناقشه است ، چون شخص لال براى بيان مقاصدش از راههاى مختلف استفاده مىكند ، گاهى با كتابت و گاهى با حركت چشم يا سر يا دست ، مقصودش را ابراز مىكند و چنين نيست كه متعارفاً بيان مقاصدش با حركت زبان همراه باشد . حتى توليد صدا نيز لازم نيست . بعلاوه چنانچه در روايات باب طلاق ، كه عمده دليل بر كفايت اشاره بود آمده است ، هر وسيله‌اى كه اخرس بتواند با آن افهام مقاصدش را بنمايد ، كفايت مىكند مثلًا در روايت سكونى آمده است : « طلاق الاخرس ، أن يأخذ مقنعتها و يضعها على رأسها و يعتزلها » « 1 » كه نحوهء طلاق دادن اخرس به اين است كه مقنعهء زن را به سرش مىاندازد و او را مىكِشد : [ و در روايت ديگر اين است كه اگر بخواهد نكاح كند مقنعه را از سرش بر مىدارد 
  ] و يا در روايت بزنطى كه امام عليه السلام پس از آنكه براى طلاق اخرس ابتداء امر به كتابت مىكنند ، مىفرمايند : اگر كتابت هم نمىداند « بالذى يعرف به من افعاله مثل ما ذكرت من كراهته و بغضه لها » « 2 » .\r\nدر اين روايات ، چنانچه ملاحظه مىشود ، حرفى از تحريك لسان و امثال آن نيست و تنها هر فعلى كه موجب تفهيم مقصود او شود نظير همان افعالى كه به واسطه آن بغض و كراهتش نسبت به زن معلوم مىشود ، مثل اينكه صورت خود را ناراحت نشان دهد كافى دانسته شده است و همانطورى كه گفتيم فقط در مورد قرائت نماز و تلبيه ، تحريك لسان نيز علاوه بر اشاره فرموده‌اند كه در آن موارد نيز ( خصوصاً در مورد قرائت نماز ) شايد تنها مسأله افهام مقصود ملاك نباشد بلكه\r\n\r\n\r\n","description":"","footnote":"\r\n( 1 ) الوسائل ، كتاب الطلاق ، ابواب مقدماته و مشروطه ، ب 19 ، ج 3 .\r\n( 2 ) الوسائل ، كتاب الطلاق ، ابواب مقدماته و مشروطه ، ب 19 ، ج 1 .\r\n","page_name":" 3232 ","page_number":361},
  {"content":"\r\n\r\nتحريك لسان نيز موضوعيت داشته « 1 » و لو اينكه صدايى نيز از دهان او شنيده نشود .\r\nپس حاصل اين است كه در ما نحن فيه دليل بر اعتبار تحريك لسان نداريم . و اين مطلب هم كه اخرس متعارفاً همراه با اشاره زبانش را نيز تكان مىدهد . چنانچه در روايات طلاق ديديم خلاف آن ذكر شده است .\r\n\r\nج ) تقدم كتابت بر اشاره :\r\nدر پايان اين بحث تذكر اين نكته نيز لازم است كه آنچه از روايات باب طلاق كه عمده دليل براى كفايت اشاره در اخرس بود استفاده مىشود اين است كه در جائى كه اخرس قادر به كتابت باشد و بتواند مقصودش را با نوشتن تفهيم نمايد ، كتابت مقدم بر اشاره او است . در روايت بزنطى كه به قسمتى از آن هم اشاره نموديم چنين آمده است :\r\n« انه سأل ابا الحسن الرضا عليه السلام عن الرجل تكون عنده المرأة يصمت و لا يتكلم قال : أخرس هو ؟ قلت : نعم ، و يعلم منه بغض لأمرته و كراهة لها ، أ يجوز ان يطلّق عنه وليّه ؟ قال : لا و لكن يكتب و يشهد على ذلك قلت : فانه لا يكتب و لا يسمع كيف يطلّقها ؟ قال : بالّذى يعرف به من افعاله مثل ما ذكرت من كراهته و بغضه لها »\r\nدر اين روايت صريحاً كتابت مقدّم بر اشاره ذكر شده است و لذا در باب نكاح نيز بايد قائل شويم كه تا مادامىكه اخرس قادر به كتابت است . نوبت به اشارهء او نمىرسد . و الله العالم .\r\n« * و السلام * »\r\n\r\n\r\n","description":"","footnote":"\r\n( 1 ) استاد مد ظلّه به طور اجمال اشاره نموده‌اند كه شواهدى بر اين مطلب هست .\r\n","page_name":" 3233 ","page_number":362},
  {"content":"\r\n\r\n\r\n17 / 7 / 1380 سه‌شنبه درس شمارهء ( 347 ) كتاب النكاح / سال چهارم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر اين جلسه ، چند فرع را بررسى مىكنيم . ابتدا مسألهء كفايت كتابت در عقد نكاح را متعرض مىشويم ، سپس عدم لزوم تطابق بين ايجاب و قبول را اختيار كرده ، آنگاه مسألهء كفايت « نعم » پس از استفهام را بررسى مىكنيم . سپس به بحث لحن در صيغه پرداخته و بعد از آن دربارهء اعتبار قصد انشاء سخن مىگوييم . آنگاه با بيان اين كه تنها عقود متعارف مورد امضاء شارع است ، در كفايت آگاهى اجمالى به معناى صيغه اشكال مىكنيم ، سپس به مسألهء اشتراط موالات بين ايجاب و قبول مىپردازيم و بالاخره با اذعان به اينكه موضوع ادلهء نفوذ عقود ، شامل عقود غير شرعى و مخالف عرف نمىشود ، ادعاى انصراف آنها را از عقود غير معمولى مخدوش خواهيم دانست .\r\n* * * \r\n1 ) عدم كفايت كتابت در عقد نكاح :\r\nمتن عروه مسأله 3 « لا يكفى فى الايجاب و القبول الكتابة »\r\nبه حسب فتاوى فقهاء اماميه مسلّم و مورد انفاق است كه ايجاب و قبول كتبى كفايت نمىكند . البته اطلاق عدم كفايت در كلام سيد رحمه الله شامل قادر بر تكلم و غير قادر هر دو مىشود ، ولى به نظر مىرسد مطلب چنين نباشد ، زيرا در مورد اخرس كه گفتيم توكيل بر او متعين نيست ، مطمئناً دلالت كتابت او اگر قوىتر از دلالت اشاره بر انشاء نكاح نباشد ، لااقل كمتر از آن نيست و به طور طبيعى راه و رسم عقلا اين است كه آن را مقدم مىدانند و به حسب روايات هم ، چون در باب طلاق ، كتابت اخرس را\r\n\r\n","description":"","footnote":"","page_name":" 3234 ","page_number":363},
  {"content":"\r\n\r\nكافى بلكه آن را بر اشاره‌اش مقدم دانسته‌اند . پس محتواى روايات باب طلاق و جريان سيرهء عقلاء و تقرير شارع مقدّس دليل كفايت كتابت براى اخرس است .\r\nو عدم كفايت كتابت مختص شخص قادر بر تكلم است . بديهى است كتابت هم مانند صيغهء لفظى ايجاب و قبول ، بايد با توجه به قرائن و مقام ، دالّ بر انشاء عقد باشد نه اينكه اخبارى باشد و حكايت از واقع شدن امرى بكند يا انشائى بودن آن مشكوك باشد .\r\n\r\n2 ) عدم لزوم تطابق بين الفاظ ايجاب و قبول :\r\nمتن عره مسأله 4 : « لا يجب التطابق بين الايجاب و القبول فى الفاظ المتعلقات فلو قال :\r\n( انكحتك فلانة ) فقال : ( قبلت التزويج ) او بالعكس كفى و كذا لو قال : ( على المهر المعلوم ) فقال الآخر : ( على الصداق المعلوم ) و هكذا فى سائر المتعلقات » .\r\nآنچه كه در ايجاب و قبول بايد مراعات شود تنها اين است كه استعمال لفظى كه براى انشاء نكاح به كار مىرود از نظر عرف مستنكر نباشد . عرف اين گونه اختلاف و عدم اتحاد در الفاظ ايجاب و قبول را مستنكر نمىداند ، لذا اگر الفاظ قبول با ايجاب تطابق نكند اشكالى ندارد . مرحوم سيد أبو الحسن اصفهانى و بعضى ديگر همچون مرحوم آقاى نائينى در اين مسأله احتياط مىكنند و لكن وجهى براى احتياط به نظر نمىرسد ، جز اينكه بگوييم آنچه مورد امضاء شارع قرار گرفته ، صيغ متعارف و معمولى است و اگر الفاظ قبول با ايجاب تطابق نكند خارج از متعارف است و با شبههء عدم كفايت ، حكم به فساد عقد مىشود .\r\nولى به نظر ما همين كه الفاظى باشد كه مقصود متعاقدين را برساند و استعمال آن عرفاً مستنكر نباشد كافى است ، يعنى اگر طورى باشد كه عرف اين الفاظ را قالب معناى ازدواج نداند و بگويد اين چه جور انشائى است ! به حسب اجماع و تسلّم فقهاء كافى نيست و اگر چنين نباشد يعنى وقتى كه شخص لفظ را در انشاء نكاح استعمال مىكند عرف آن را مىپذيرد و از مَجازات مستنكره نمىداند ، همين مقدار\r\n\r\n","description":"","footnote":"","page_name":" 3235 ","page_number":364},
  {"content":"\r\n\r\nاز نظر عرف و سيرهء عقلاء كافى است و اطلاق مقامى ادلهء آمره به نكاح اقتضا مىكند كه شارع مقدس نيز آن را امضاء كرده باشد و لازم نيست كه اين استعمال از نظر عرفى رائج و متعارف هم باشد . به بيان ديگر ، عقلاء در انشاء عقود فقط اين مقدار را معتبر مىدانند كه دال بر عقد ( لفظ باشد يا غير لفظ ) بيانگر مقصود طرفين عقد باشد و مَجاز مستنكر نيز نباشد ( يعنى مورد اعتراض عرف قرار نگيرد كه اين چه جور بيان بيان‌كردنى است ) و چون اين سيره ( به استثناء اعتبار لفظ در عقد نكاح ) مورد ردع شارع مقدس قرار نگرفته ، از آن تقرير شارع استفاده مىشود ، و در روش عقلاء فرقى نيست كه انشاء عقد رائج و متعارف نيز باشد يا خير ، نتيجه آن كه در انشاء عقود مستنكر بودن الفاظ مانع است و متعارف بودن استعمال آنها شرط نيست بلكه همين مقدار كه خلاف روش عقلاء و عرف نباشد كافى است و در ما نحن فيه روشن است كه اگر موجِب « زوجت » و قابل « قبلت النكاح » بگويد ، عرف آن را مستنكر نمىداند . پس تطابق لازم نيست و فتواى سيد رحمه الله به نظر تمام مىآيد .\r\n\r\n3 ) آيا « نعم » بعد از استفهام از عقد ، كفايت از ايجاب مىكند ؟\r\nمتن عروه مسأله 5 : « يكفى على الاقوى فى الايجاب لفظ ( نعم ) بعد الاستفهام كما اذا قال :\r\n( زوجتنى فلانة بكذا ؟ ) فقال : ( نعم ) فقال الاول : ( قبلت ) لكن الاحوط عدم الاكتفاء » .\r\nمرحوم سيد مىفرمايد : اگر كسى از موجِب بپرسد آيا فلان زن را به ازدواج من درآوردى و او در مقام انشاء ( نه در مقام اخبار ) بگويد « نعم » به عنوان ايجاب پذيرفته مىشود و با گفتن « قبلت » توسط سائل ، ركن دوّم عقد نيز منعقد مىشود ولى احتياط مستحب عدم اكتفاء به آن است .\r\nبسيارى از فقهاى معروف از متأخرين در حاشيهء بر عروه احتياط كرده‌اند ، مرحوم آقاى خويى و مرحوم آقاى حكيم در مستمسك و صاحب رياض و برخى ديگر ، آن را صحيح نمىدانند ، و وجه عدم صحت آن اين است كه از مَجازات مستنكره است زيرا « نعم » كلمهء ايجاب خبرى است و هرگاه پس از استفهام از وقوع امرى قرار گيرد\r\n\r\n","description":"","footnote":"","page_name":" 3236 ","page_number":365},
  {"content":"\r\n\r\nجمله‌اى خبرى مطابق سؤال در تقدير خواهد بود . وقتى بپرسد آيا خودت را به ازدواج من درآورده‌اى و او بگويد آرى ، به معناى اين است كه « آرى خود را به ازدواج تو در آورده‌ام » حال اگر كسى بخواهد اين كلمه را كه پس از استفهام كلمه‌اى خبرى در مقام انشاء به كار ببرد ، عرف آن را مجاز مستنكر مىداند .\r\nولى به نظر ما اين گونه استعمالات ، مستنكر نيست . همان گونه كه گاهى استفهام از ماضى ، سؤال از وقوع امرى است ، گاهى نيز در مقام درخواست و كنايه از طلب انشاء مىباشد . وقتى مىپرسد آيا خودت را به ازدواج من درآوردى ؟ كنايه از اين است كه خودت را به ازدواج من درآور ، در اين صورت اگر او در مقام انشاء بگويد « نعم » جملهء محذوف همانا انشاء تزويج است نه اخبار از آن ، مثل اين كه در مقام طلب انشاء مىپرسد . آيا بالاخره اين كتاب را به من بخشيدى ؟ كه كنايه از اين است كه آيا آن را به من مىبخشى يا نه ؟ نه اين كه سؤال از وقوع بخشش در زمان گذشته بكند . و چون اين گونه تعبيرات مستنكر نيست بلكه رائج و متعارف است ، ايجاب با آن صحيح مىباشد . البته احوط استحبابى عدم اكتفا به آن است .\r\n\r\n4 ) حكم لحن و غلط در صيغهء عقد :\r\nمتن عروه مسأله 6 : « اذا لحن فى الصيغة فان كان مغيراً للمعنى لم يكف و ان لم يكن مغيراً فلا بأس به اذا كان فى المتعلقات و ان كان فى نفس اللفظين - كأن يقول : ( جوّزتك ) بدل ( زوّجتك ) فالاحوط عدم الاكتفاء به و كذا اللحن فى الاعراب » .\r\nمرحوم سيد مىفرمايند : اگر صيغهء عقد نكاح را با الفاظ ملحون و مغلوط به طورى كه معنا و مفاد عرفى را تغيير دهد ادا كنند آن عقد صحيح نيست و اگر موجب تغيير در معنى نشود ، در صورتى كه آن غلط در متعلقات صيغه ( مانند مفعول به و جار و مجرور ) باشد اشكالى ندارد ، اما اگر غلطى كه مغير معنى نيست در خود لفظ ايجاب و قبول بود مثل اين كه به جاى « زوجتك » بگويد « جوّزتك » احوط عدم اكتفاء به آن است ، و همين تفصيل در مورد غلط اعرابى نيز جارى است .\r\n\r\n","description":"","footnote":"","page_name":" 3237 ","page_number":366},
  {"content":"\r\n\r\nمرحوم آقاى بروجردى رحمه الله گفته‌اند : اين مثالى كه مرحوم سيد رحمه الله براى لفظى كه مغيّر معنا نيست زده‌اند درست نيست . اگر كسى به جاى انكحت ( با حاء ) بگويد :\r\nانكهت ( با هاء ) معناى تزويج را و لو با لفظ ملحون ادا كرده ، اما اگر جوّزتك به جاى زوجتك گفت ، معنا كاملًا تغيير پيدا كرده است زيرا همان گونه كه مرحوم آقاى بروجردى فرموده‌اند ، « جوّز » باب تفعيل از « جاز المكان اى قطعه » و به معناى عبور كردن است و اين كلمه خود داراى معناى مستقلى است كه ممكن است در محاورات عرفى آن را به كار برند . مثلًا اگر كسى نابينائى يا زمين‌گيرى را از محلى عبور داد مىگويد : جوزتك . پس اين مثال براى موردى است كه مغيّر معنا باشد .\r\nميزان صحت و بطلان در الفاظ ملحون همان مطلبى است كه مورد اتفاق فقها واقع شده و مطابق احتياط هم هست كه هرگاه عرف استعمال لفظى را در عقد مستنكر ببيند ، هر چند مراد مُجرى معلوم باشد ، ولى اجراء عقد با آن صحيح نيست . خواه مغير معنا باشد يا نه و اگر مستنكر نبود اشكالى ندارد . پس اگر طرفين كه از قصد يكديگر آگاهى دارند الفاظى را به كار برند كه معمولًا براى عقد ازدواج به كار نمىرود ولى آنها با اقامهء قرينه آن را به كار برند و عرف آن را مستنكر نشمارد ، وجهى براى عدم صحت آن نيست ، خواه در خود ايجاب و قبول باشد يا در متعلقات آن .\r\nهمچنين اگر غلط ، مغير نبوده ولى در محيطى ادا شود كه عرف آن را مستنكر بداند و ايراد بگيرد كه « اين چه انشاء عقدى است كه اجرا مىكنى » اكتفاء به آن بر اساس تسالم فقها صحيح نيست و لو اينكه آن غلط در متعلقات باشد . بنابراين ، اگر عرب‌زبانى انشاء خود را با الفاظ عربى شكسته كه امروزه در بين آنها متداول است اجراء كند يا مثلًا ترك زبانى كه معمولًا با لهجهء خاص خود « كاف » را شبيه « چ » تلفظ مىكنند ، به جاى انكحت بگويد انچحت يا فارس زبان انكهت بگويد ، چون عرف آن را از انشاءات مستنكر نمىداند ، همهء آنها صحيح است خواه اين غلط از نظر لغت موجب تغيير معنا گردد يا نه ، و يا در خود ايجاب و قبول باشد يا در متعلقات آن .\r\n\r\n","description":"","footnote":"","page_name":" 3238 ","page_number":367},
  {"content":"\r\n\r\n\r\n5 ) اعتبار قصد انشاء در عقد :\r\nمتن عروه مسأله 7 : « يشترط قصد الانشاء فى اجراء الصيغة »\r\nقصد انشاء در عقد بلا اشكال معتبر است و كلامى در آن نيست . چون عنوان ازدواج بدون قصد ايجاد آن تحقق پيدا نمىكند . ولى بايد به اين نكته نيز توجه داشت كه اين شرط ، عرفى است نه عقلى . به اين معنا كه اگر مُجرى عقد جملاتى به كار برد كه اصلًا معناى آن را نمىداند تا چه رسد كه قصد انشاء كند ، چنانچه شارع مقدس يا عقلاء آن را صحيح بدانند ، و يا حتى اگر در مواردى زوجيت را بدون قصد انشاء و بدون صيغه ، محقق بداند ، ثبوتاً اشكال عقلى به وجود نمىآيد . همان گونه كه براى تفرقه و جدايى بين زن و شوهر نيز در بعضى موارد ، نكاح بدون قصد انشاء و بدون صيغهء لفظى منفسخ مىشود . پس اشكال در مقام اثبات است كه چون شارع مقدس و عقلاء در باب عقد نكاح ، عنوان زوجيت و اينكه زن و مرد همسر يكديگر شوند را بدون انشاء همراه با قصد تنفيذ نمىكنند ، لذا قصد انشاء بر اساس اين اعتبار عرفى و شرعى معتبر است نه اينكه اشكال عقلى داشته باشد .\r\n\r\n6 ) آيا دانستن معانى كلمات صيغه معتبر است ؟\r\nمتن عروه مسأله 8 : « لا يشترط فى المجرى للصيغة ان يكون عارفاً بمعنى الصيغة تفصيلًا بان يكون مميزاً للفعل و الفاعل و المفعول بل يكفى علمه اجمالًا بانّ معنى هذه الصيغة انشاء النكاح و التزويج لكن الاحوط العلم التفصيلى »\r\nمرحوم سيد مىفرمايند : لازم نيست مُجرى عقد معناى صيغه و اينكه كدام كلمه فعل و كدام فاعل و مفعول است را به تفصيل بداند بلكه همين كه اجمالًا بداند با اين جمله عقد نكاح حاصل مىشود كافى است .\r\nولى با توجه به اينكه فقها نوعاً مىگويند ادلهء امضائيه منحصراً عقود عرفى را شامل مىشود ، آگاهى نداشتن از معناى صيغه مشكل آفرين است ، زيرا عرب زبانها كه همه معناى صيغه را مىدانند ، غير عرب زبانها هم نوعاً اجراء صيغه را به اهل\r\n\r\n","description":"","footnote":"","page_name":" 3239 ","page_number":368},
  {"content":"\r\n\r\nعلم و افراد آشنا به معناى اين گونه كلمات واگذار مىكنند ، و اجراى صيغه توسط كسى كه معناى كلمات را نمىداند خلاف روش عرف و عقلاء است و روش عقلاء چنين است كه كسانى كه معناى صيغه را نمىفهمند خودشان صيغهء نكاح نمىخوانند و براى انشاء نكاح به ديگرى وكالت مىدهند . بنابراين احوط ترك اجراى عقد است توسط كسى كه به معناى كلمات صيغه آشنا نيست . « 1 »\r\n\r\n7 ) اشتراط موالات بين ايجاب و قبول :\r\nمتن عروه مسأله 8 : « يشترط الموالاة بين الايجاب و القبول و تكفى العرفية منها فلا يضر الفصل فى الجملة بحيث يصدق معه ان هذا قبول لذلك الايجاب كما لا يضر الفصل بمتعلقات العقد من القيود و الشروط و غيرها و ان كثرت » .\r\nمرحوم سيد موالات عرفى را بين ايجاب و قبول شرط دانسته ، فصل مختصر را مضر نمىدانند . همان گونه كه در متعلقات خود ايجاب يا قبول نيز موالات عرفى معتبر است .\r\nالبته ميزان در اعتبار موالات در متعلقات ايجاب يا قبول به تنهائى با موالات بين ايجاب و قبول مختلف است . هر كدام از ايجاب يا قبول به تنهائى كلام واحدى است لذا متكلم بايد كلماتش را پشت سر هم بياورد چون اگر مثلًا بخشى از جمله را امروز و قيود آن را روزهاى ديگر ذكر كند عرفاً وى را به همان كلام اول اخذ مىكنند و آن قيود را از متعلقات كلام اول وى تلقى نمىكنند . پس ميزان موالات در كلمات كلام واحد ، اتصال عرفى است .\r\n\r\n\r\n","description":"","footnote":"\r\n( 1 ) توضيح : فرمايش استاد - مد ظلّه - بر اين اساس است كه مراد مرحوم سيد همان گونه كه از ذيل كلامشان استفاده مىشود ، كفايت آشنائى اجمالى مُجرى به مجموع تركيب جملهء عقد باشد و اينكه اجمالًا بداند اين جمله براى تحقق ازدواج به كار مىرود . هر چند معناى كلمات را جدا جدا نداند . اما اگر مرادشان عدم لزوم آشنائى با اصطلاحات اهل ادب و تميز دادن اينكه به كدام كلمه فاعل و به كدام يك فعل گفته مىشود ، باشد چنان كه بعضى اين گونه برداشت كرده‌اند ، اين مقدار آشنائى به طور مسلّم معتبر نبوده و مناقشهء استاد - مد ظلّه - نيز به آن ناظر نمىباشد .\r\n","page_name":" 3240 ","page_number":369},
  {"content":"\r\n\r\nولى نمىتوان بر اساس همين ميزان اتصال را بين ايجاب و قبول كه در كلام جداگانه و توسط دو نفر القاء مىشود ، معتبر دانست . البته بين ايجاب و قبول هم موالات به گونه‌اى كه عرفاً بگويند « اين كلام ، قبول آن ايجاب است » بايد مراعات شود « 1 » ولى اين موالات على نحو اتصال زمانى نيست و به حسب موارد فرق مىكند كه انشاء لفظى باشد يا با كتابت لذا اگر مثلًا موجِب ايجاب خود را ( در موردى كه مانند اخرس اجراى عقد نكاح با كتابت را جايز بدانيم ، و يا در عقود ديگر كه تلفظ معتبر نيست ) كتباً براى طرف مقابل بفرستد و پس از چندين روز آن نامه به دست او برسد و او آن را قبول كرده ، پاى قرار داد را امضا كند ، و يا اينكه قابل پس از ايجاب موجِب مدتى تأمل كند و در اطراف آن عقد فكر كند ، سپس آن را بپذيرد ، به نظر ما اين عقدها صحيح است هر چند اتصال زمانى مراعات نشده ، زيرا در اين گونه موارد موالات عرفى مناسب خود متحقق بوده است . پس در هر موردى آن مقدار از موالات كه مطابق روش عقلاء و عرف است بايد مراعات شود و بيش از آن تأخير نيندازند اما اتصال زمانى به نحوى كه بين كلمات كلام واحد بايد رعايت شود ، معتبر نيست . « 2 »\r\n\r\n8 ) عدم انصراف ادله عقود به عقود متعارفه :\r\nمرحوم آقاى خويى در مسألهء اشتراط تنجيز در عقود ( مسأله 11 ) مىفرمايند :\r\nاطلاقات و عمومات ادلهء تنفيذ عقود از عقود غير متعارف انصراف دارد و شامل آنها نمىشود ( . . . و دعوى انصراف ادلة العقود الى المتعارف ) « 3 » مرحوم آقاى حكيم نيز اين مطلب را پذيرفته ، در مسألهء عدم صحت عقد سكران ( مسأله 13 ) به آن تصريح\r\n\r\n\r\n","description":"","footnote":"\r\n( 1 ) البته روشن است كه بايد ساير شرائط صحت صيغه عقد نيز تا زمان قبول محفوظ باشد و يكى از شرايط صحت عقد آن است كه موجب قبل از قبول از ايجاب خود منصرف نگردد .\r\n( 2 ) استاد مد ظلّه : در بعضى موارد عرف فاصلهء زمانى چندين قرن را هم مضر نمىداند مثلًا در روايات تلبيهء حجاج را اجابت خداوند كه توسط حضرت ابراهيم عليه السلام ابلاغ شد شمرده‌اند با اينكه بين اعلام آن حضرت و تلبيهء حجاج چند هزار سال فاصله شده است .\r\n( 3 ) مبانى العروة الوثقى ، ج 2 ، ص 182 .\r\n","page_name":" 3241 ","page_number":370},
  {"content":"\r\n\r\nمىكند ( . . . فالعمدة فى عدم صحة عقد السكران و النائم و نحوهما و ايقاعهما ، خروجه عن منصرف ادلة النفوذ و الصحة لعدم الاعتداد به عند العرف . . . ) « 1 »\r\n\r\n9 ) نقد استاد - مد ظلّه - :\r\nاولًا : خود مرحوم آقاى خويى در مسألهء شرائط عوضين بر خلاف اين مبنا مشى كرده ، مىفرمايند : ماليت در عوضين شرط نيست بلكه ملكيت آن براى صحت عقد كفايت مىكند لذا اگر عقدى را بر شيئى كه مملوك است ولى ماليت عرفى ندارد منعقد كردند ( مانند فروش سوسك يا پوستهء تخمه ) آن عقد صحيح است و مىفرمايند آنچه كه در روايات باطل شمرده شده عقد سفيه است نه عقد سفهايى ، لذا اطلاقات و عمومات ادلهء نفوذ عقود آن را شامل مىشود .\r\nدر حالى كه فروش اين گونه اشياء بلا اشكال متعارف نيست . پس اگر ايشان آن ادله را از عقود غير متعارف منصرف مىدانند بايد اين گونه بيع‌ها را صحيح ندانند .\r\nثانياً : ادلهء عقود از عقودى كه عند العقلاء يا عند الشارع جايز و مشروع نباشد منصرف است .\r\nتوضيح آن كه : ادله‌اى كه به عنوان ادلهء تنفيذ عقود شمرده شده ، مانند «   أَوْفُوا بِالْعُقُودِ   يا المؤمنون عند شروطهم » اصلًا اطلاقى كه هر عقد و قراردادى را شامل شود ندارد . زيرا اين ادله تأسيسى نيستند بلكه بر همان بناء عقلاء مبنى بر لزوم پايبند بودن به قراردادها تأكيد مىكنند ، بديهى است عقلاء پايبند بودن به هر قراردادى و لو اينكه خارج از ضوابط عرفى باشد را لازم نمىدانند . ادلهء شرعيه هم مكلف را به وفا كردن به « ما هو المشروع » ملزم مىكند نه هر عقدى را . پس موضوع اين ادله خصوص عقد مشروع لدى العرف است و امّا اگر عقدى غير مشروع و يا بر خلاف روش عقلاء و ضوابط عرفيه نبود ولى در بين مردم هم متداول و متعارف نبود مانند فروش يك كيلو گندم به ده هزار تومان ، و طرفين به هر جهت بر آن توافق كردند ، ادلهء\r\n\r\n\r\n","description":"","footnote":"\r\n( 1 ) مستمسك العروة الوثقى ، ج 14 ، ص 386 .\r\n","page_name":" 3242 ","page_number":371},
  {"content":"\r\n\r\nمذكور شامل آن مىشود و اين موارد هر چند در عرف رائج نيست لكن اگر كسى به جهتى اقدام به چنين معامله‌اى نمايد از نظر عرفى نافذ است و مىگويند نبايد خلاف قرارداد عمل كنند .\r\nپس موضوع ادلهء تنفيذ عقود اصلًا شامل عقود غير شرعى يا عقدى كه عرف آن را خلاف ضوابط مىداند نمىشود ، از آن طرف انصراف آنها از عقدى كه مخالف ضوابط شرع و عرف نيست ولى متعارف و معمولى هم نمىباشد . نيز صحيح نيست .\r\n« * و السلام * »\r\n\r\n","description":"","footnote":"","page_name":" 3243 ","page_number":372},
  {"content":"\r\n\r\n\r\n18 / 7 / 1380 چهارشنبه درس شمارهء ( 348 ) كتاب النكاح / سال چهارم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nدر اين جلسه ، ابتدا مسأله 10 را كه در مورد اتحاد مجلس ايجاب و قبول است .\r\nتوضيح داده و كلام مرحوم سيد را كه اتحاد مجلس به خودى خود شرط نيست صحيح مىدانيم . سپس وارد مسأله 11 مىشويم كه مربوط به اشتراط تنجيز در عقد است . در اينجا صور مختلف تعليق را با توجه به حالى يا استقبالى بودن معلق عليه و مشكوك يا قطعى بودن آن و نيز با توجه به شرط متأخر بودن يا شرط مقارن بودن و شرط صحّت بودن معلق عليه و شرط صحت نبودن آن مطرح كرده و اشاره مىكنيم كه شرط صحت هم ، گاه شرطيت معلق عليه در صحت عقلايى است و گاه شرعى .\r\nبه هر حال ، بررسى حكم صورت‌هاى مختلف را آغاز مىكنيم .\r\n* * * \r\nالف ) اشتراط يا عدم اشتراط اتحاد مجلس ايجاب و قبول :\r\n\r\n1 ) متن عروة :\r\nمسأله 10 - ذكر بعضهم انّه يشترط اتحاد مجلس الايجاب و القبول ، فلو كان القابل غائباً عن المجلس فقال الموجب : « زوّجت فلاناً فلانة » و بعد بلوغ الخبر اليه قال : « قبلت » لم يصحّ . و فيه انّه لا دليل على اعتباره من حيث هو و عدم الصحّه فى الفرض المذكور انّما هو من جهة الفصل الطويل او عدم صدق المعاقدة و المعاهده لعدم التخاطب و الّا فلو فرض صدق المعاقده و عدم الفصل مع تعدّد المجلس صحّ كما اذا خاطبه و هو فى مكان آخر لكنّه يسمع صوته و يقول : « قبلت » بلا فصلٍ مضرّ فانّه يصدق عليه المعاقدة »\r\n\r\n","description":"","footnote":"","page_name":" 3244 ","page_number":373},
  {"content":"\r\n\r\n\r\n2 ) توضيح مسأله :\r\nعلّامه حلّى رحمه الله در تذكرة فرموده است : يكى از شرايط صحت عقد نكاح ، اتحاد مجلس ايجاب و قبول است . لذا در صورتى كه يك طرف ايجاب را بگويد و طرف ديگر غايب باشد و پس از آنكه خبر را به او رساندند ، قبول كند ، اين عقد صحيح نيست .\r\nمرحوم سيد مىفرمايد : در مثال كه ايشان مطرح كرده حق با ايشان است ، اما وجه عدم صحّت عقد ، تعدّد مجلس ايجاب و قبول نيست ، آن طور كه ايشان مىخواهد بفرمايد ، بلكه وجه آن فصل طويل بين ايجاب و قبول و فوات موالات است و يا مىتوان گفت وجه بطلان اين است كه در صحّت عقد ، معتبر است كه معاقده و معاهده صدق كند و در زمانى كه مخاطبه در كار نيست ، معاقده و معاهده صدق نمىكند ، و الّا اگر فرضى را تصوير كنيم كه از نظر فصل طويل و عدم مخاطبه مشكلى در كار نباشد ، تعدّد مجلس فى حدّ نفسه مضرّ نيست . مثل اينكه هر يك از طرفين عقد در خانه خودش نشسته باشند ولى به سبب نزديك بودن اتاقها صداى يكديگر را مىشنوند و فصل طويل بين ايجاب و قبول هم در كار نباشد . پس اتحاد مجلس عقد ضرورتى ندارد . « 1 »\r\n\r\nب ) اشتراط تنجيز در عقد نكاح :\r\n\r\n1 ) متن عروة :\r\nمسأله 11 : « و يشترط فيه التنجيز كما فى ساير العقود فلو علّقه على شرطٍ او مجيء زمان بطل . نعم لو علّقه على امرٍ محقق معلوم كأن يقول « ان كان هذا يوم الجمعه زوّجتك فلانة » مع علمه بانّه يوم الجمعه صحّ و اما مع عدم علمه فمشكل »\r\n\r\n\r\n","description":"","footnote":"\r\n( 1 ) در حدود بيست و چند سال پيش ، يكى از رفقا كه در حادثه تصادف همسر و چند تا از اولادش را از دست داده بود در نيمه شب اول ماه رمضان به اين جانب تلفن زد و به من وكالت داد كه خواهر آن زن متوفّى را به عقد ايشان درآوريم . سپس با همديگر ايجاب و قبول را از پشت تلفن و با وجود مسافت زياد خوانديم .\r\n","page_name":" 3245 ","page_number":374},
  {"content":"\r\n\r\n\r\n2 ) توضيح عبارت مرحوم سيد رحمه الله :\r\nاز اطلاق عبارت عروة استفاده مىشود كه اگر عقد معلّق شده باشد بر شرطى كه در آينده حاصل مىشود ، باطل خواهد بود ، خواه به نحو شرط مقارن باشد يا شرط متأخر و خواه آن شرط در آينده قطعى الحصول باشد يا مشكوك الحصول . معناى شرط مقارن اين است كه همزمان با حصول شرط در مستقبل زوجيت حاصل گردد و معناى شرط متأخر اين است كه زوجيت از زمان عقد حاصل شود اما به شرط حصول آن امر استقبالى در ظرف خودش .\r\nشرط استقبالى مشكوك الحصول مثل اين است كه بگويد : « اگر مسافر من صحيح و سالم برگشت » و شرط استقبالى قطعى الحصول مثل اينكه بگويد : « اگر روز جمعه آمد » اما شق ديگر مسأله اين است كه عقد معلّق شده باشد بر شرط حالى نه شرط استقبالى . در اين حالت مرحوم سيد مىفرمايد : اگر آن امر حالى محقّق و معلوم باشد تعليق مضرّ نيست ، اما اگر مشكوك باشد ، حكم به صحّت عقد مشكل است .\r\nمثلًا در فرضى كه شخص بخواهد در يكى از ساعات استحباب عقد نكاح ، عقد را بخواند ولى نسبت به آن ساعت شك دارد ، لذا مىگويد : « اگر الآن فلان ساعت باشد تزويج كردم تو را » مرحوم سيّد مىفرمايد : صحّت چنين عقدى محلّ اشكال است .\r\n\r\n3 ) صور مسأله طبق بيان شيخ انصارى رحمه الله :\r\nگاهى معلّق عليه قطعى الحصول است و گاهى مشكوك الحصول و هر يك از اين دو ، يا حالى است و يا استقبالى ، شرط استقبالى هم گاهى به نحو شرط مقارن لحاظ مىشود و گاهى به نحو شرط متأخّر . همچنين شرطى كه عقد بر او معلّق شده گاهى از امورى است كه صحّت عقد متوقف بر اوست ، مثلًا مىگويد : « اگر تو بىشوهر باشى با تو ازدواج كردم » و معلوم است كه بىشوهر بودن زن ، شرط صحّت نكاح است . نظير اينكه در باب بيع بگويد « ان كان هذا لى فقد بعتك ايّاه » و معلوم است كه ملكيت مبيع شرط صحت بيع است . گاهى هم معلّق عليه در صحت عقد دخيل\r\n\r\n","description":"","footnote":"","page_name":" 3246 ","page_number":375},
  {"content":"\r\n\r\nنيست مثلًا مىگويد : « اگر الآن روز جمعه فلان ساعت باشد با تو ازدواج كردم » ، در مورد قسم قبلى كه تعليق بر شرط صحت عقد كرده باشد ، لازم است تفكيكى صورت بگيرد كه ذكر نشده است چون اين قسم خودش دو حالت دارد . گاهى شرط صحّت ، عقلايى است يعنى جزء تأسيسات شارع نيست و عقلاء آن را شرط مىدانند مثل بىشوهر بودن زن در مثال سابق كه عند العقلاء شرط صحّت نكاح است يا ملكيت مبيع كه عند العقلاء شرط صحّت بيع است و گاهى شرطيت فقط جنبهء شرعى دارد . مثلًا در حال احرام نبودن ، شرط صحّت نكاح است شرعاً يا در عدّه نبودن زن شرط صحّت نكاح است شرعاً و همچنين خواهر زن نبودن و غيره .\r\n\r\n4 ) بررسى حكم هر يك از صور مسأله :\r\nصورت اولى : معلّق عليه امر حالى قطعى الحصول باشد يعنى طرفين بدانند در همين زمان كنونى حاصل است . در اين صورت ظاهراً مسلّم است و خلافى در كار نيست كه عقد صحيح است و فرقى نمىكند كه معلّق عليه شرط صحّت عقد باشد يا نباشد .\r\nصورت ثانيه : معلّق عليه ، امر متأخر يا زمان متأخر باشد به نحو شرط مقارن ( يعنى : منشأ ، تحقق نكاح در همان زمان متأخر باشد ) مثل اينكه بگويد : « اگر فلان حادثه در يك ماه بعد واقع شود ، تو زن من باش » هر چند وقوع حادثه قطعى باشد يا بگويد : « يك ماه ديگر تو زن من باش » از كلمات علما در مجموع استفاده مىشود كه اين صورت باطل است و دعواى اتفاق بر بطلان عقد شده است . اين حكم اختصاص به باب نكاح هم ندارد و در ساير عقود مثل بيع ، هبه و حتى عقود اذنى مثل وكالت هم از عامه و خاصه نقل شده كه قائل به بطلان هستند . مثلًا در باب وكالت اگر بگويد : « تو فردا وكيل من باش » اين باطل است ، اما اگر وكالت فعلى را انشاء كند و متعلّق وكالت استقبالى باشد ، صحيح خواهد بود . يا در باب وقف صحيح نيست كه بگويد : « اين مال ، يك ماه ديگر موقوفه باشد » . بله ، فقط در موارد خاصّى مثل وصيّت ، تدبير و مسابقه صحيح است كه امر اعتبارى را در زمان مستقبل\r\n\r\n","description":"","footnote":"","page_name":" 3247 ","page_number":376},
  {"content":"\r\n\r\nاعتبار كند مثل اين كه مىگويد : « بعد از فوت من ، تو مالك فلان چيز باش » يا به عبد خود مىگويد : « تو بعد از وفات من آزاد هستى » يا مىگويد : « هر كس در مسابقه برنده شود ، مالك فلان چيز باشد » اما در مثل بيع و نكاح و وكالت ، بطلان عقد جزء مسلّمات است .\r\nصورت ثلاثه : معلّق عليه امر استقبالى و مشكوك الحصول باشد و به نحو شرط متأخّر لحاظ شده باشد يعنى حصول شرط در زمان متأخر ، كاشف از اين باشد كه مُنشأ از ابتدا حاصل شده است مثل اينكه بگويد : « اگر پسرم ماه بعد صحيح و سالم برگردد ، تو از همين الآن مالك اين شىء باشيد . از كلمات علماء استفاده مىشود كه بطلان عقد در اين صورت نيز جزء مسلّمات است .\r\nصورت رابعه : معلّق عليه امر استقبالى قطعى الحصول باشد و به نحو شرط متأخر لحاظ شده باشد . مثل اينكه بگويد : « اگر فردا روز جمعه باشد تو از الآن زن من باش » در فرضى كه هر دو مىدانند فردا روز جمعه است . اين صورت محل بحث و ترديد واقع شده است . ظاهر عبارت مرحوم سيد اين است كه تعلق بر امر استقبالى مطلقاً موجب بطلان است ، ولى آقاى خويى رحمه الله اين صورت را صحيح دانسته است .\r\nصورت خامسه : معلّق عليه امر حالى مشكوك الحصول است كه در عين حال ، شرط صحّت عقد نيز مىباشد مثل « ان كان هذا لى فقد بعتك ايّاه » مرحوم شيخ انصارى مىفرمايد : ظاهر كلمات فقها بطلان عقد در اين صورت است چون گفته‌اند شرط صحت عقد اين است كه شخص نسبت به وقوع مُنشأ جازم باشد و اين شرط در اينجا مفقود است . ايشان فقط شيخ طوسى رحمه الله را به عنوان مخالف اين حكم ذكر كرده و البته مىفرمايد : از بعض كلمات شهيد اول رحمه الله هم مىتوان اين مطلب را استفاده كرد . اما چنانچه معلّق عليه شرط صحّت نباشد به نظر ايشان اجماعاً باطل است .\r\nدرباره كلمات علماء در اين زمينه به ويژه كلام شهيد اوّل پس از اين سخن خواهيم گفت .\r\n\r\n","description":"","footnote":"","page_name":" 3248 ","page_number":377},
  {"content":"\r\n\r\n\r\n5 ) بررسى عبارت شيخ انصارى رحمه الله در مكاسب :\r\nعبارت مكاسب اين طور است : « و ما كان منها مشكوك الحصول و ليس صحّة العقد معلّقةً عليه فى الواقع كقدوم الحاجّ فهو المتيقّن من معقد اتفاقهم و ما كان صحة العقد معلّقةً عليه كالامثلة المتقدّمه فظاهر اطلاق كلامهم يشمله الّا انّ الشيخ فى المبسوط حكى فى مسألة ان كان لى فقد بعته قولًا من بعض الناس بالصحّة و انّ الشرط لا يضرّه مستدلًاّ بانّه لم يشترط الّا ما يقتضيه اطلاق العقد لانّه انّما يصحّ البيع لهذه الجارية من الموكِّل اذا كان اذن له فى الشراء فاذا اقتضاه الاطلاق لم يضرّ اظهاره و شرطه كما لو شرط فى البيع تسليم الثمن او تسليم المثمن او ما اشبه ذلك انتهى و هذا الكلام و ان حكاه عن بعض الناس الّا انّ الظاهر ارتضاؤه له الخ » « 1 »\r\nتوضيح عبارت : در مورد شرط مشكوك الحصول كه قسمت عقد بر آن متوقف نيست مثال قدوم حاج مربوط به شرط استقبالى است و همين طور كه ايشان فرموده متيقن از معقد اجماع است . اما اگر حالى باشد و صحت عقد متوقف بر آن نباشد مثل مثالى كه قبلًا گذشت كه « اگر الآن فلان ساعت از روز جمعه باشد تو را تزويج كردم » در اين صورت ، اجماع مورد ادّعاى شيخ رحمه الله تمام نيست .\r\nاما در مورد شرطهايى كه صحّت عقد بر آنها متوقف است ايشان تعبير مىكند « كالامثلة المتقدمه » و مثالهايى كه ايشان قبلًا مطرح كرده مربوط به شرايط عقلايى صحت عقد است و مثالى براى شرط شرعى ذكر نكرده‌اند . ايشان در مورد حكم اين صورت مىفرمايد : اطلاق كلام علما اقتضاى بطلان عقد در اين صورت را دارد اما شيخ طوسى رحمه الله از بعض اهل سنّت نقل كرده كه در مسأله « ان كان لى فقد بعته » قائل به صحّت شده‌اند و استدلال آن بعض را بيان كرده بدون اينكه در آن مناقشه كند و اين ظهور يا اشعار دارد در اينكه خود شيخ طوسى رحمه الله هم نظر او را پذيرفته است . دليلى كه شيخ طوسى رحمه الله از آن بعض الناس نقل كرده اين است كه چنين شرطى بود و نبودش يكسان است . چون اطلاق عقد همين شرط را اقتضا مىكند و اگر اثباتاً هم اين شرط را اظهار نكند ثبوتاً عقد به آن مشروط است زيرا مسأله « ان كان لى فقد بعته »\r\n\r\n\r\n","description":"","footnote":"\r\n( 1 ) مكاسب شيخ انصارى رحمه الله ، ص 100 .\r\n","page_name":" 3249 ","page_number":378},
  {"content":"\r\n\r\nعبارت از اين است كه كسى ادعا مىكند مثلًا جاريه‌اى را براى شخص خريدارى كرده و آن شخص مىگويد من چنين وكالتى نداده‌ام . اما وكيل ادّعايى اصرار مىكند كه اين جاريه متعلق به شماست . در اين حالت بحث واقع شده كه اگر آن شخص بگويد : « ان كان لى فقد بعته » يعنى چنانچه اين جاريه مال من است به همان قيمت كه خريده‌اى به تو مىفروشم ، اين چه حكمى دارد . مستدل مىخواهد بگويد حتى اگر تعليقى در كار نباشد اطلاق عقد اقتضا مىكند مفاد شرط را ، زيرا اين بيع ، زمانى صحيح است كه شراء قبلى صحيح باشد و اين شخص به سبب آن شراء ، مالك جاريه شده باشد . پس چه مانعى دارد كه همان شرط ثبوتى را در مقام اثبات اظهار كند ؟ همانطورى كه مانعى ندارد كه لوازم و آثار عقد را در خود عقد شرط كند . مثل اينكه بگويد : « من اين چيز را به تو مىفروشم به شرط اينكه ثمن را به من تسليم كنى »\r\nادامهء بحث را به جلسهء آينده موكول مىكنيم .\r\n« * و السلام * »\r\n\r\n","description":"","footnote":"","page_name":" 3250 ","page_number":379},
  {"content":"\r\n\r\n\r\n24 / 7 / 1380 سه‌شنبه درس شمارهء ( 349 ) كتاب النكاح / سال چهارم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه درباره اشتراط تنجيز در صيغه نكاح بحث مىكنيم . نخست به بررسى مسأله از جهت عقلى پرداخته و مىگوييم بطلان تعليق انشاء و صحت تعليق متعلق منشأ ، مسلّم است ، در مورد تعليق منشأ كه محل بحث مىباشد به نظر ما از جهت عقلى مشكلى نيست ، هيچ مانعى ندارد كه قضيه تعليقيه انشاء شود و نيز لازم نيست ظرف انشاء با ظرف منشأ يكى باشد ، در ادامه به بررسى مسأله از جهت تحقق اجماع پرداخته ، صورتهاى مختلف مسأله را مطرح ساخته ، دليل مرحوم آقاى خويى درباره بطلان تعليق را ذكر مىكنيم كه تعليق را عرفاً مستنكر دانسته‌اند و در پاسخ اين دليل مىگوييم كه اولًا ، تعليق در عرف عام استنكارى ندارد و اگر بر فرض تعليق مورد تقبيح عقلاء باشد به معناى بطلان آن در نزد عقلاء نيست همچون عقد سفهايى كه به عقيده مرحوم آقاى خويى ، صحيح مىباشد . امضاء شرع هم تمام عقود صحيح عقلايى را شامل مىگردد .\r\n* * * \r\nالف ) بررسى حكم تعليق در عقد نكاح از جنبه عقلى :\r\nمسأله تعليق در عقود دو گونه بحث دارد ، يك بحث از جنبه عقلى و يك بحث از جنبه نقلى و تتبعى .\r\nاز جهت عقلى مسأله ، بايد دانست كه تعليق در سه مورد مطرح است : 1 - تعليق انشاء 2 - تعليق منشأ 3 - تعليق متعلق منشأ . تعليق انشاء مسلماً باطل است . تعليق متعلق منشأ ، مسلماً صحيح است و بحث در تعليق منشأ است كه آيا صحيح است يا خير ؟\r\n\r\n","description":"","footnote":"","page_name":" 3251 ","page_number":380},
  {"content":"\r\n\r\n\r\n1 ) محال بودن تعليق انشاء :\r\nانشاء از مقوله فرض است ، وقتى ما فرض مىكنيم كه رجل شجاع اسد است در اينجا در فرض ما هيچ گونه تعليقى راه ندارد ، نمىشود گفت كه من در صورتى فرض كرده‌ام و در صورتى فرض نكرده‌ام ، وقتى كسى ملكيت را انشاء مىكند ، نمىتوان گفت كه انشاء وى هنوز صورت نگرفته و به تحقق شرطى متوقف است ، انشاء همچون علم و تصور مىباشد ، وقتى شخصى به مطلب علم دارد و امرى را تصور مىكند نمىتوان گفت كه علم و تصور وى فعلى نيست و تقديرى است ، در يك صورت علم وى نيست و در صورت ديگر علم وى وجود دارد .\r\nآرى انسان مىتواند خبر دهد كه اگر زيد آمد من انشاء خواهم كرد ، ولى سخن ما در جمله انشايى است كه با نفس تكلّم ، انشاء تحقّق پيدا مىكند .\r\n\r\n2 ) امكان تعليق منشأ :\r\nتعليق منشأ كه در امكان آن نزاع است ، به نظر ما ممكن است و هيچ اشكال عقلى ندارد به عنوان مقدمه به مفاد قضاياى شرطيه توجّه شود ، وقتى گفته مىشود : ان كانت الشمس طالعة فالنهار موجود ، وقتى انسان علم به مفاد اين جمله پيدا مىكند ، علم ما فعلى است و تعليق ندارد ولى معلوم ما معلّق است ، يعنى ما به وجود نهار بر فرض طلوع شمس علم داريم « 1 » نه به وجود بالفعل نهار .\r\n\r\nاشكالى در باب استصحاب كلى قسم ثانى و پاسخ آن\r\nدر باب استصحاب كلى قسم ثانى ، تعبيرى در كلمات قوم وجود دارد كه على تقديرٍ ، علم به بقاء داريم و على تقديرٍ ، علم به ارتفاع ، يعنى اگر كلى در ضمن فرد\r\n\r\n\r\n","description":"","footnote":"\r\n( 1 ) ( توضيح بيشتر ) در قضاياى شرطيه اختلافى به مناطقه و ادباء نسبت داده‌اند كه آيا مفاد قضيه ، حكم به ملازمه بين شرط و جزاء است يا حكم به جزاء بر فرض تحقّق شرط ؟ اين اختلاف ( صرف نظر از صحت نسبت ) ربطى به كلام استاد - مد ظلّه - ندارد ، زيرا به هر حال در مورد قضاياى شرطيه ما اگر جزاء را بر فرض شرط تصور كنيم ، مىبينيم كه بدان يقين داريم ، مفاد قضاياى لفظى هر چه مىخواهد باشد ، بارى علم به ملازمه يا علم به جزاء بر فرض شرط ، با علم به جزاء فعلى تفاوت دارد و استاد در بحث بر اين نكته تكيه دارد .\r\n","page_name":" 3252 ","page_number":381},
  {"content":"\r\n\r\nطويل موجود شده باشد ، علم به بقاء كلى داريم ، و اگر در ضمن فرد قصير موجود شده باشد ، علم به ارتفاع كلى داريم ، در اينجا اين اشكال از قديم در ذهن ما بود كه ما چون مىدانيم كه يا كلى در ضمن فرد طويل موجود شده يا در ضمن فرد قصير ، قهراً اجمالًا مىدانيم كه يكى از دو جزاء ( علم به بقاء يا علم به ارتفاع ) فعلى است ، بنابراين موضوع استصحاب كه شك است محقّق نيست و نبايد استصحاب جارى باشد .\r\nدر پاسخ اين سؤال مىگوييم در اينجا بين تعليق علم و تعليق معلوم خلط شده است ، در جمله « اگر كلى در ضمن فرد طويل موجود باشد ، من علم به بقاء كلى دارم » ، اگر ما علم را در ناحيه جزاء قرار دهيم يعنى علم را معلّق بگيريم ، اين جمله نادرست است ، زيرا ملازمه‌اى بين وجود واقعى كلى در ضمن فرد طويل با علم من به بقاء نيست ، بلكه ملازمه بين علم من به وجود كلى در ضمن فرد طويل با علم من به بقاء مىباشد ، بنابراين اگر بخواهيم با فرض اخذ علم در ناحيه جزاء ، جمله فوق را تصحيح كنيم بايد علم را در ناحيهء شرط هم اخذ كنيم ، درباره جمله دوّم هم بايد بگوييم : اگر من علم داشته باشم كه كلى در ضمن فرد قصير موجود است ، علم به ارتفاع كلى دارم ، در اينجا هر دو جمله صادق است ، ولى هيچ يك از دو شرط ( علم به تحقق كلى در ضمن فرد طويل و علم به تحقق كلى در ضمن فرد قصير ) متحقق نيست قهراً هيچ يك از دو جزاء فعلى نيست ، پس نمىتوان گفت كه اجمالًا مىدانيم كه يقين به بقاء يا يقين به ارتفاع وجود دارد .\r\nآرى ، دو جمله مورد بحث را مىتوان به گونهء ديگرى تفسير كرد كه نيازى به اخذ علم در شرط نباشد و آن در جايى است كه ما علم را در جزاء دو جمله قرار نمىدهيم بلكه چنين مىگوييم كه من علم دارم كه بر فرض تحقّق كلى در ضمن فرد طويل ، كلى باقى است ، و نيز علم دارم كه بر فرض تحقق كلى در ضمن فرد قصير ، كلى مرتفع است . در اينجا ما دو علم داريم كه متعلّق هر دو تعليقى است ، علم به قضيه تعليقيه تا با آن علم به تحقّق معلّق عليه ، همراه نباشد ، علم به قضيه فعليه را نتيجه نمىدهد ، در قياسهاى منطقى علم به قضيه شرطيه براى اثبات تحقق تالى\r\n\r\n","description":"","footnote":"","page_name":" 3253 ","page_number":382},
  {"content":"\r\n\r\nكافى نيست ، بلكه بايد علم به تحقق مقدّم هم ضميمه شود ، ما در مثال فوق نسبت به هيچ يك از دو شرط ( تحقق كلى در ضمن فرد طويل ، و تحقق كلى در ضمن فرد قصير ) ، علم به تحقّق آن نداريم ، قهراً اصولًا علم به تحقّق جزاء نداريم و نمىتوان گفت كه يكى از دو يقين ( يقين به بقاء و يقين به ارتفاع ) فى الجمله موجود است .\r\nخلاصه اين كه تعليق علم را نبايد با تعليق معلوم خلط كرد .\r\nحال در بحث انشاء تعليقى ، تعليق نفس انشاء و فرض محال است . ولى مفروض ما مىتواند امرى معلّق باشد و مىتوان ظرف مفروض را متأخر از ظرف فرض قرار داد ، به اين مثال توجه كنيد : ما اگر رجل شجاع را اسد فرض كنيم ، گاه زيد در حال حاضر صفت شجاعت را داراست بنابراين « اسديت زيد در همين الان » را ، فرض مىكنيم ، ولى گاه زيد اكنون فاقد اين شرط است ولى در آينده واجد آن مىگردد ، ما در اينجا « اسديت زيد در آينده » را فرض مىكنيم ، در هر دو صورت فرض ما فعلى است ولى در يكى اسديت بالفعل زيد مفروض است و در ديگرى اسديت آينده زيد .\r\nفرض همچون علم مىباشد ، در علم مىتواند متعلق علم يك قضيه تعليقيه باشد و علم مىتواند به شىء آينده تعلّق بگيرد ، مثلًا همه مسلمانان به معاد باور دارند كه امرى استقبالى است . به تعبير برخى از علماء « معلوم بالعرض » مىتواند امرى استقبالى باشد ، ما اكنون نمىخواهيم در مورد صحت و سقم اين تعبير بحث كنيم و درباره تعيين معلوم بالذات و معلوم بالعرض سخن بگوييم ، « 1 » به هر حال امكان تغاير ظرف معلوم ( يعنى شىء خارجى ) و ظرف علم بديهى است .\r\nدر باب انشاء هم كه از مقوله فرض است ، هيچ مانعى ندارد كه انشاء و فرض فعلى باشد ولى ظرف منشأ و مفروض آينده باشد .\r\n\r\n\r\n","description":"","footnote":"\r\n( 1 ) ( توضيح بيشتر ) بحث از تعيين معلوم بالذات و معلوم بالعرض تا حدودى لفظى بوده و به كيفيت تفسير كلمه « علم » وابسته است ، اگر مراد از « علم » : حضور صورة الشىء عند النفس باشد ، متعلق واقعى اين وصف شىء خارجى است و صورت ذهنى اصلًا به اين وصف متّصف نمىشود . اگر مراد از علم ، نفس كيف نفسانى باشد ، اين كيف به صورت ذهنى تعلّق مىگيرد و تعلّق آن به خارج ، بالعرض است .\r\n","page_name":" 3254 ","page_number":383},
  {"content":"\r\n\r\n\r\n3 ) تذكر يك نكته :\r\nدر مبحث تعليق منشأ ، دو بحث در لابلاى كلمات علماء مطرح است .\r\nبحث اوّل : يا منشأ مىتواند قضيه شرطيه باشد يا حتماً بايد قضيه فعليه باشد .\r\nبحث دوم : آيا ظرف تحقق منشأ مىتواند غير از ظرف تحقّق انشاء باشد ؟ « 1 » ما در هر دو بحث مىگوييم كه مانعى ندارد كه منشأ قضيه شرطيه باشد و نيز اشكالى ندارد كه منشأ متأخر از انشاء باشد ، همچنان كه علم به قضيه شرطيه و نيز علم به معلوم متأخر امكان دارد و خارجاً هم واقع شده است .\r\n\r\n4 ) وقوع تعليق در شرعيات :\r\nتعليق منشأ و تأخر منشأ از انشاء ، هم در باب اوامر واقع مىگردد كه همان واجبات مشروطه ( كه شرط آن در آينده تحقق مىيابد ) مىباشد و هم در باب عقود و ايقاعات مانند باب سبق و رمايه كه در آن ملكيت براى كسى كه جلو بيفتد انشاء شده است ( بنابراين ملكيت مشروط به جلو افتادن است و در آينده هم تحقّق مىيابد ) ، و باب تدبير كه در آن حرّيت بعد از وفات اعتبار مىگردد و باب وصيت كه ملكيت بعد الموت انشاء شده است و باب جعاله ( : من ردّ عبدى فله كذا ) كه در آن ملكيت جُعْل براى عامل مشروط به تحقّق شرط عمل اعتبار گرديده است ، در تمام اين موارد انشاء فعلى است و تعليقى در آن نيست ولى منشأ معلّق يا متأخر است ( يعنى خود منشأ نه متعلّق المنشأ ) « 2 »\r\n\r\n\r\n","description":"","footnote":"\r\n( 1 ) ( توضيح بيشتر ) اين دو بحث از هم مستقل است ، ممكن است منشأ قضيه شرطيه باشد ولى ظرف منشأ همان ظرف انشاء باشد ، مثلًا اين جمله كه اگر زيد بيايد ، تو از همين الان مطلقه باشى ، از طرف ديگر ممكن است منشأ قضيه فعليه باشد . ولى ظرف آن غير از ظرف انشاء باشد ، مثلًا شخص ملكيت فعليه متأخر يا متقدّم را انشاء كند ، در اجازه عقد فضولى ، بنابر برخى از اقوال مالك با اجازهء خود ، ملكيت از حين عقد را انشاء مىكند ، در اجازه مالك تعليقى در كار نيست ولى ظرف منشأ غير از ظرف انشاء است .\r\n( 2 ) ( توضيح بيشتر ) گاه منشأ خود متعلق دارد همچون ملكيت كه به شىء مملوك تعلق مىگيرد گاه تأخر زمانى در مملوك فرض مىگردد نه در ملكيت ، همچون باب اجاره كه در آن مستأجر منفعت يك‌ساله را همين الان مالك مىگردد ، در اينجا منشأ يعنى ملكيت منفعت همچون انشاء بالفعل تحقق مىيابد ، ولى ظرف متعلّق المنشأ ( منفعت ) امر استقبالى است .\r\n","page_name":" 3255 ","page_number":384},
  {"content":"\r\n\r\nخلاصه تعليق منشأ و تأخر آن از انشاء اشكالى عقلى ندارد ، خارجاً هم وقوع دارد و « ادلّ دليل على امكان شىءٍ وقوعه » .\r\nتعليق متعلق المنشأ هم كه جايز است بلا خلاف ، مثل اين كه شما الان زيد را وكيل در فروش خانه در فردا مىكنيد ، وكالت هم از همين الان فرض شده ولى موكّل فيه ، « فروش خانه در فردا » مىباشد ، تعليق متعلق المنشأ در اينجا شبيه واجب معلّق است كه در آن وجوب فعلى است ولى واجب استقبالى .\r\n\r\n5 ) بررسى اشكالى از مرحوم سيد رحمه الله :\r\nمرحوم شيخ در مورد تعليق منشأ در مكاسب مىفرمايد : لا ريب فى انّه امر متصور واقع فى العرف و الشرع كثيراً فى الاوامر و المعاملات من العقود و الايقاعات « 1 »\r\nمرحوم سيد اشكال كرده‌اند كه شيخ انصارى كه در باب واجب مشروط در اصول ، تقييد نفس وجوب را نادرست مىداند ، چه طور در اينجا تعليق در منشأ را در باب اوامر تصوير كرده است . « 2 »\r\nولى اين اشكال به شيخ وارد نيست زيرا شيخ در جايى كه انشاء وجوب با صيغه افعل و مانند آن كه معانى حرفيه دارند صورت گرفته باشد ، تقييد نفس وجوب را\r\n\r\n\r\n","description":"","footnote":"\r\n( 1 ) مكاسب ، چاپ شهدى ، ص 100 ، س 14 .\r\n( 2 ) حاشيه مكاسب ، ص 91 .\r\n","page_name":" 3256 ","page_number":385},
  {"content":"\r\n\r\nنادرست مىداند ، مثل  « أَقِيمُوا الصَّلاةَ وَ آتُوا الزَّكاةَ » *  ، ولى اگر وجوب با اسم باشد و از ماده استفاده شده باشد نه هيأت ، همچون  « كُتِبَ عَلَيْكُمُ الصِّيامُ »  ، « فرض عليكم الحج » ، « نأمركم بكذا » ، در اينجا شيخ هم جواز تعليق را قبول دارد ، پس بين دو كلام شيخ تهافت نيست . « 1 »\r\n\r\nب ) بررسى مسأله تعليق از جهت تتبعى :\r\nبسيارى از علماء ، بطلان تعليق را مستند به اجماع دانسته‌اند ، مرحوم آقاى خويى چند صورت از مسأله را مسلم انگاشته‌اند كه تعليق اشكالى ندارد .\r\n\r\n1 ) كلام مرحوم آقاى خويى :\r\nتعليق در دو صورت اشكال ندارد ، صورت اوّل : معلّق امرى فعلى باشد نه استقبالى و معلّق عليه هم قطعى الحصول باشد خواه در حال يا در آينده ، مثلًا اگر بگويد : چنانچه امروز سه شنبه باشد ، تو زن من باش - و فرض هم اين است كه هر دو مىدانند كه امروز سه شنبه است - يا چنانچه فردا چهارشنبه باشد ، تو از امروز زن\r\n\r\n\r\n","description":"","footnote":"\r\n( 1 ) ( توضيح بيشتر ) البته مرحوم شيخ در باب اوامر علاوه بر اشكال اثباتى استحاله تقييد هيأت ، اشكالى ثبوتى هم در مورد واجب مشروط دارند كه اراده كه روح حكم است بايد از همان وقت انشاء فعلى باشد و تعليق در نفس اراده متصور نيست ، اين اشكال با بحث شيخ در مكاسب منافات ندارد ، چه تعليق وجوب به عنوان يك امر اعتبارى به عقيده شيخ اشكال ندارد ولى شيخ اين امر اعتبارى را موضوع حكم عقل به لزوم امتثال ندارد بلكه اراده مولى را تمام الموضوع مىداند ، بحث امكان تعليق امر اعتبارى بحثى است و بحث اين كه موضوع حكم عقل به تنجيز و تعذير و لزوم و عدم لزوم امتثال چيست بحثى ديگر است . گفتنى است كه مرحوم سيد اشكال را چنين تقريب كرده‌اند كه اگر ما انشاء ملكيت معلقه را تصوير كرديم ، بايد انشاء واجب مشروط را هم تصوير كنيم و تفكيك بين اين دو وجهى ندارد ، اشكال اين تقريب آن است كه ملازمه‌اى بين اين دو مبحث نيست ، اشكال ثبوتى شيخ در خصوص طلب مىباشد و نظير آن در مطلق احكام تكليفيه جارى است ولى اين اشكال به احكام وضعيه همچون ملكيت سرايت نمىكند ، اشكال اثباتى شيخ در باب واجب مشروط ، هر چند اختصاص به احكام تكليفيه ندارد ولى تنها در جايى كه انشاء با صيغه صورت گرفته است جارى است .\r\nلذا استاد - مد ظلّه - كلام مرحوم سيد را با تقريب دقيقترى مطرح ساخته‌اند كه بر عبارت « فى الاوامر » در كلام شيخ در مكاسب تكيه شده است .\r\n","page_name":" 3257 ","page_number":386},
  {"content":"\r\n\r\nمن باش ، در اينجا چهارشنبه بودن كه به نحو شرط متأخر لحاظ شده قطعى است ، در اين صورت اشكالى نيست كه تعليق و عدم تعليق حكم واحدى دارند .\r\nصورت دوّم : در جايى كه معلّق عليه امرى است كه صحّت معلَّق ( همچون نكاح و طلاق يا ديگر امور اعتبارى ) بر آن متوقف است مانند ان كان هذا مالى فقد بعته ، در اينجا هم تعليق اشكالى ندارد ، هر چند تحقّق معلّق عليه قطعى نباشد ، در اين صورت هم فرقى نيست كه توقف صحّت معلّق بر معلّق عليه ، توقف عقلايى باشد همچون مثال قبل ، يا توقف شرعى باشد همچون : « ان لم تكونى فى الاحرام - او فى العدة - فقد زوّجتك » محل بحث غير از اين دو صورت است .\r\n\r\n2 ) بررسى كلام مرحوم آقاى خويى رحمه الله :\r\nدر دو صورت بالا كه صحت تعليق مسلم دانسته‌اند ، كاملًا محل خلاف مىباشد ، شيخ طوسى در جاهاى مختلف مبسوط در باب طلاق بر بطلان تعليق تأكيد كرده است « 1 » كه اطلاق آن جايى را هم كه معلّق عليه قطعى باشد شامل مىگردد ، در جايى از مبسوط هم تصريح كرده كه تعليق بر امرى كه صحت طلاق بر آن متوقف است باطل مىباشد . اذا قال انت طالق الان او فى هذا الحين او فى هذه الساعة ان كان الطلاق يقع عليك للسنة ، نظرت ، فان كان الحال زمان السنة وقع الطلاق ، و يقوى فى نفسى انّه لا يقع لانّه معلّق به شرط « 2 »\r\nبنابراين بايد در اين دو صورت هم بحث كنيم كه آيا معقد اجماع و ساير ادله بطلان اين دو صورت را شامل مىشود يا خير ؟\r\n\r\n3 ) ساير صور مسأله در كلام مرحوم آقاى خويى و حكم آنها :\r\nصورت سوم : جايى است كه معلّق عليه مقطوع الحصول است ، لكن معلّق كه همان منشأ و معتبر است امرى استقبالى ، مانند : اگر چنين باشد ( كه قطعاً هم محقق\r\n\r\n\r\n","description":"","footnote":"\r\n( 1 ) مبسوط 5 : 5 ، 6 ، 7 و . . .\r\n( 2 ) مبسوط 5 : 12 ينابيع 39 : 151 .\r\n","page_name":" 3258 ","page_number":387},
  {"content":"\r\n\r\nاست ) تو از فردا زوجه من باش\r\nصورت چهارم : جايى است كه معلق عليه مشكوك الحصول است ولى منشأ و معتبر حالى است مثل اين كه بگويد : اگر چنين باشد ( كه تحقق آن مشكوك است ) تو از الان زوجه من باش « 1 »\r\nمرحوم آقاى خويى اين دو صورت را مورد بحث و نزاع دانسته‌اند ، ايشان يكى از ادله بطلان عقد معلّق را در اين صورت استنكار عرف مىدانند و مىفرمايند : ادله نفوذ عقد منصرف به متعارف است و از عقودى كه عرفاً مستنكر است انصراف دارد ، و در اين موارد تعليق در نزد عرف مستنكر است .\r\n\r\n4 ) بررسى كلام مرحوم آقاى خويى رحمه الله :\r\nدر اينجا در دو مرحله بايد بحث كرد ، مرحله اوّل : آيا تعليق در اين موارد عرفاً مستنكر است ( بحث صغروى ) . مرحله دوم : آيا عقدى كه عرفاً مستنكر است باطل مىباشد ( بحث كبروى ) .\r\nدر مورد بحث صغروى گفتنى است كه مرحوم آقاى خويى به سيره متشرعه استدلال نكرده‌اند بلكه به سيره عقلاييه و عرف عام تمسّك كرده‌اند و تعليق را در نزد عقلاء به طور كلى مستنكر دانسته‌اند ، ولى به نظر مىرسد كه اين مطلب صحيح نيست ، اگر گفته شود : چنانچه تو در امتحان قبول شوى ، زن من باش « 2 » ، يا چنانچه\r\n\r\n\r\n","description":"","footnote":"\r\n( 1 ) ( توضيح بيشتر ) ، هر يك از معلق و معلّق عليه مىتواند حالى يا استقبالى باشد ، مثلًا ملكيت كه معلق است ممكن است از الان باشد و ممكن است از چند روز ديگر اعتبار شود ، در هر دو صورت معلّق عليه مىتواند حالى باشد يا استقبالى مثل اين كه اگر امروز پنجشنبه باشد و يا اگر فردا جمعه باشد ملكيت اين مال براى تو باشد .\r\n( 2 ) اسماعيل پاشا خديو مصر به دخترى كه گويا از منسوبين او بوده وعده مىدهد كه اگر در امتحان معارف خوب از عهده امتحان برآيد ، او را به يكى از پسرهاى خود عقد كند ، از قضا از امتحان هم خوب درآمد ، خود اسماعيل پاشا حاضر در امتحان وى بود از او پرسيد : از قرآن تا كجا خوانده‌اى ؟ گفت : تا آيه و اذكر فى الكتاب اسماعيل انّه كان صادق الوعد ، اسماعيل پاشا ملتفت شد كه با خواندن اين آيه اشاره به وعده وى مىكنيد او نيز به وعده‌اش وفا نمود ( الكلام يجر الكلام ، ج 2 ، ص 132 )\r\nحال اگر جمله فوق به اين شكل بود : چنانچه از عهده امتحان برآيى ، تو زن فلان پسر من باشى آيا عرفاً چنين تعليقى مستنكر است ؟ به نظر نمىرسد .\r\n","page_name":" 3259 ","page_number":388},
  {"content":"\r\n\r\nمن معتاد شوم تو مطلّقه باشى . در اينجا هر چند معلّق عليه مشكوك باشد چنين تعليقى را عرف مستنكر نمىداند .\r\nدر مورد بحث كبروى هم گفتنى است كه مراد از استنكار عرف چيست ؟ اگر مراد اين است كه عرف عقود معلّق را باطل مىدانند مىتوان استدلال ايشان را از جهت كبروى پذيرفت زيرا بر فرض سيره عقلاييه بر بطلان عقد معلق ، عمومات و اطلاقات صحت عقود نمىتواند رادع از سيره عقلاييه بر بطلان باشد ، چنانچه در جاى خودش بحث شده است « 1 » ، سيره‌اى را كه در نزد عقلاء معمول است به خاطر قوّت ارتكاز آن در اذهان عرف نمىتوان با عمومات و اطلاقات ردع كرد بلكه بايد دليل خاصّ و نص بر ردع آن آورده شود ، ولى از جهت صغروى قطعاً عرف تعليق را باطل نمىداند ، در برخى از عقود همچون وصيت ، تدبير ، سبق و رمايه ، به عقيده تمام فقهاء شيعه و سنى تعليق صحيح است چنانچه گذشت ، در عقود ديگر همچون عقد طلاق و عتاق ، شيخ طوسى و سيد مرتضى بطلان تعليق را از متفردات اماميه قرار داده ، و فتواى تمام اهل سنت را بر صحت طلاق و عتق معلّق مىدانند ، حال اگر از فتواى اهل تسنن هم صرف نظر كنيم بىشك سيره عمومى عقلاء بر بطلان تعليق نيست .\r\nبنابراين ، اگر استنكار عرفى در كار باشد به اين معناست كه عرف تعليق را ناشايست دانسته و آن را تقبيح مىكنند ، عقود غير متعارف مورد تقبيح عرف قرار دارد ، ولى اين معنا از استنكار عرف ، سبب انصراف اطلاقات و عمومات و در نتيجه بطلان عقد نمىشود ، از اين رو خود مرحوم آقاى خويى در جاهاى ديگر چنين مشى نكرده‌اند ، در مورد عقد سفهايى ، علماء معمولًا حكم به بطلان مىكنند مانند اين كه چيزى كه ماليت ندارد مانند يك پر كاه را به مبلغ گزاف بفروشد ، ولى مرحوم\r\n\r\n\r\n","description":"","footnote":"\r\n( 1 ) به بحث حجيت ظواهر و حجيّت خبر واحد مراجعه شود كه در آن اين مطلب مطرح شده كه آيات ناهيه از ظن نمىتواند از بناء عقلاء در اين موارد ردع كند .\r\n","page_name":" 3260 ","page_number":389},
  {"content":"\r\n\r\nآقاى خويى مىفرمايد : بيع سفيه باطل است نه بيع سفهايى ، البته بيع سفهايى متعارف نيست ولى عقلاء آن را باطل نمىدانند و شارع مقدس هم معاملاتى را كه عقلاء صحيح مىدانند خواه متعارف باشد ، و خواه غير متعارف و مورد تقبيح عقلاء ، صحيح دانسته است ، بسيارى از انشاء طلاقها در نظر عرف مذموم است و عقلاء آن را تقبيح مىكنند ، با اين حال حكم به صحّت آن مىكنند ، همچنين بسيارى از معاملات مورد مذمت عقلاء است ولى عقلاء آن را باطل نمىدانند ، شارع هم صحت معاملاتى صحيح در نزد عقلاء را به طور كلى امضاء كرده است .\r\n\r\n5 ) استدلال به روايات براى بطلان تعليق :\r\nمرحوم آقاى خويى بر بطلان تعليق به روايات تمسك كرده‌اند ، اصل استدلال از مرحوم صاحب جواهر است كه در بحث از بطلان تعليق در عقود و ايقاعات مختلف بدان اشاره كرده ولى روايات را ذكر نكرده‌اند ، ملخّص استدلال اين است كه ما در نصوص در باب عقود و ايقاعات مىبينيم كه به مجرد تحقق ايجاب و قبول ( با اجتماع ساير شرايط ) اثر عقد را بار كرده است ، بنابراين در نظر شرع تنها عقد و ايقاعى صحيح است كه در ترتب اثر عقد حالت منتظره‌اى نباشد ، در حالى كه در عقد يا ايقاع معلق حالت منتظره وجود دارد .\r\nتفصيل اين استدلال و بررسى آن را در جلسه بعد دنبال مىكنيم . ان شاء الله\r\n« * و السلام * »\r\n\r\n","description":"","footnote":"","page_name":" 3261 ","page_number":390},
  {"content":"\r\n\r\n\r\n25 / 7 / 1380 چهارشنبه درس شمارهء ( 350 ) كتاب النكاح / سال چهارم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس اين جلسه :\r\nدر اين جلسه ، ابتدا استدلال صاحب جواهر و آقاى خويى رحمه الله به دليل لفظى بر اعتبار تنجيز را بررسى مىكنيم و سپس ادعاى اجماع در مسأله را مورد بحث قرار خواهيم داد .\r\n* * * \r\nالف ) تمسك به دليل لفظى در مسأله :\r\n\r\n1 ) استدلال صاحب جواهر رحمه الله بر مبطليّت تعليق در عقود به روايات :\r\nصاحب جواهر رحمه الله براى اثبات اشتراط تنجيز در عقود مىفرمايند « 1 » از ادله شرعى فهميده مىشود كه با گفتن ايجاب و قبول ، اثر شرعى عقد بلافاصله مترتب مىشود و حالت منتظره‌اى در كار نيست . ايشان مىفرمايد : اين دليل است بر اينكه فقط عقودى شرعاً صحيح‌اند كه منجّز باشند چون در عقود معلّقه حالت منتظره وجود دارد و تا معلّق عليه حاصل نشود ، اثر مترتب نمىشود و اين بر خلاف مقتضاى ادلّه مزبور است . البته صاحب جواهر رحمه الله اشاره‌اى به نفس اين ادلّه نكرده و توضيح نداده كه كدام آيه يا روايت چنين دلالتى دارد .\r\n\r\n\r\n","description":"","footnote":"\r\n( 1 ) ( توضيح بيشتر ) : ايشان در كتاب الطلاق در شرح عبارت محقق « يشترط فى الصيغة تجرّدها عن [ التعليق على 
  ] الشرط [ المحتمل وقوعه ، نحو إن جاء زيد 
  ] و [ على 
  ] الصفة [ المعلوم حصولها نحو اذا طلعت الشمس 
  ] فى قول مشهور [ بل 
  ] لم أقف على مخالفٍ منّا » مىنويسد : [ للاجماع 
  ] و منافاته لقاعدة عدم تأخّر المعلول عن علّته اذ السبب الشرعى كالسبب العقلى بالنسبة الى ذلك إلّا ما خرج بالدليل بل هو فى الحقيقة من الشرائط المخالفة للكتاب و السنة و المحلّلة حراماً ، ضرورة أنّه بعد ظهور الأدلّة فى ترتب الأثر على السبب الذي هو الصيغة فاشتراط تأخّره الى حصول المعلق عليه شرع جديد أو اشتراط لأمر لا يرجع مثله إلى المشترط و انّما يرجع به الى الشارع فلا وجه حينئذٍ لدعوى اقتضاء الاطلاقات و عموم المؤمنون الصحة . . . » جواهر الكلام ، ج 32 ، ص 78 .\r\n","page_name":" 3262 ","page_number":391},
  {"content":"\r\n\r\n\r\n2 ) تأييد استدلال صاحب جواهر رحمه الله توسط آقاى خويى رحمه الله :\r\nمرحوم آقاى خويى رحمه الله در تأييد صاحب جواهر رحمه الله اشاره‌اى به روايات كرده است كه بعضى از آنها مربوط به باب نكاح نيست . آنكه مربوط به باب نكاح است ، همان روايت ابان بن تغلب است كه قبلًا هم خوانده شد :\r\n« قال : قلت لأبى عبد الله عليه السلام : كيف اقول لها اذا خلوت بها ؟ قال : تقول : أتزوّجكِ متعةً على كتاب اللّه و سنّة نبيّه صلى الله عليه و آله لا وارثةً و لا موروثةً كذا و كذا يوماً و ان شئت كذا و كذا سنةً بكذا و كذا درهماً و تسمّى من الأجر ما تراضيتما عليه قليلًا كان او كثيرا ، فاذا قالت : نعم فقد رضيت فهى امرأتك و انت أولى الناس بها »\r\nپس اين روايت دلالت دارد بر اينكه با گفتن ايجاب و قبول مطلب تمام مىشود و حالت منتظره‌اى باقى نمىماند و اين فقط با تنجيز در عقد سازگار است ، لذا كاشف از بطلان عقود معلّقه است .\r\n\r\n3 ) پاسخ استاد مد ظلّه به استدلال آقاى خويى رحمه الله :\r\nدر كلام آقاى خويى رحمه الله مناقشاتى وجود دارد .\r\nاولًا : در سند اين روايت كه ايشان از آن به صحيحه تعبير كرده ، ابراهيم بن فضل وجود دارد كه در هيچ كتاب رجالى توثيق نشده است و حتى طبق مبانى خاص آقاى خويى هم نمىتوان وثاقتش را اثبات كرد و لذا ايشان در معجم الرّجال اصلًا سخنى از وثاقت او به ميان نياورده است .\r\nثانياً : متعارف عقد نكاح ، عقود منجّزه است و روايت متعرض فرد متعارف شده و تعرض فرد متعارف دلالت بر انحصار نمىكند .\r\nثالثاً : در خود روايت قرائنى است كه دلالت روايت بر مفهوم را از كار مىاندازد چون با توجه به اين كه مسأله فروض مختلف دارد ظاهراً اين روايت در مقام بيان تمام فروض نيست ، بلكه چون ازدواج متعه مسأله تازه‌اى بوده حضرت خواسته‌اند از باب مثال ، يك فرد روشن از فروض متعارف را مطرح كنند نه اينكه بخواهند ساير فروض را نفى كنند . مثلًا اين كه در مورد اجرت تعبير به درهم كرده‌اند يا در مورد\r\n\r\n","description":"","footnote":"","page_name":" 3263 ","page_number":392},
  {"content":"\r\n\r\nمدّت تعبير به يوم يا سنة كرده‌اند يا اشتراط را مطرح كرده‌اند اين‌ها همه از باب مثال است و هيچ كدام در عقد معتبر نيست . همانطور كه خود آقايان هم فرموده‌اند و اينكه روايت متعرّض فرض تعليق نشده از همين باب است چون تعليق نكاح متعه خلاف متعارف است و افراد معمولًا براى اين كه بالفعل استمتاع ببرند اقدام به اين نكاح مىكنند نه اين كه آن را بر تحقق امر ديگرى معلّق كنند . لذا نمىتوان بطلان عقد معلّق را از اين روايت نتيجه گرفت .\r\nرابعاً : خود سؤال ابان بن تغلب همين نكته را تقويت مىكند كه روايت ناظر به همه فروض نيست . وقتى مىپرسد : « كيف اقول لها اذا خلوت بها » منظورش خصوص آن فرض است كه شخص قصد استفادهء بالفعل دارد . و با زن خلوت كرده و صرفاً مىخواهد صيغهء عقد را بخواند تا استمتاع جايز شود و حضرت هم بر طبق سؤال او جواب داده‌اند . و اصلًا ناظر به فرض تعليق عقد نيستند .\r\nخامساً : همانطور كه قبلًا گفتيم بر فرض تماميّت اين استدلال نمىتوان از مورد روايت كه عقد متعه است به عقد دائم تعدّى كرد ، چون در عقد متعه خصوصياتى معتبر شده كه در عقد دائم معتبر نيست ، مثلًا تعيين مهر و قصد انقطاع از جمله تضييقاتى هستند كه در متعه لحاظ شده اما در عقد دائم ، قصد دوام معتبر نيست ، همانطور كه عدم تعيين مهر باعث بطلان عقد نمىشود . بنابراين ، دليل مذكور اخصّ از مدّعا است و اگر تعليق در عقد متعه موجب بطلان عقد باشد نمىتوان نتيجه گرفت كه در عقد دائم هم موجب بطلان است . بنابراين ، نمىتوان اعتبار تنجيز در عقد نكاح را با ادلّه لفظيّه اثبات كرد .\r\n\r\nب ) تمسك به اجماع در مسأله :\r\n\r\n1 ) بيان صاحب كشف اللثام رحمه الله :\r\nصاحب كشف اللثام رحمه الله اعتبار تنجيز را اتفاقى دانسته است . و مىفرمايد : « لا عقد مع التعليق » « 1 » سپس اضافه مىكند : حتى در مواردى كه معلّق عليه قطعى الحصول\r\n\r\n\r\n","description":"","footnote":"\r\n( 1 ) كشف اللثام ، ج 7 ، ص 48 .\r\n","page_name":" 3264 ","page_number":393},
  {"content":"\r\n\r\nاست و خود شخص هم واقعاً قصد تعليق ندارد . در اينجا هم تعليق مبطل عقد است مثل « ان كان اليوم يوم الجمعة فقد زوّجتك » در صورتى كه قصدش صرفاً تأكيد است نه تعليق ، يعنى همانطور كه چهارشنبه بودن امروز قطعى است ، جزاى قضيه شرطيه هم قطعى است ، قطعيت انشاء را بيان مىكند نه اين كه تعليق باشد و بخواهد ، ثبوت عند الثبوت و عدم عند العدم را بفهماند و لذا چهارشنبه بودن يا نبودن هيچ دخالتى در حكم ندارد و حقيقتاً تعليقى در كار نيست ، در عين حال ، ايشان در اين فرض نيز قائل به بطلان است و وجه بطلان را اين مىدانند كه علما در صحّت عقد شرط مىكنند كه بايد از الفاظ صريح استفاده شود و از الفاظ غير صريح و كنايى اجتناب شود و تعليق عقد بر اين كه امروز جمعه باشد صريح در تأكيد نيست و با تعليق هم مىسازد و با تعليق عقد محقق نمىشود هر چند مراد شخص تأكيد باشد نه تعليق . خلاصه آن كه در عقود علاوه بر اين كه تنجيز معتبر است يعنى اگر اعتبار عقد معلق بر امرى باشد ، عقد محقق نمىشود بايد الفاظى كه با آن الفاظ عقد انشاء مىگردد نيز صراحت در تنجيز داشته باشند .\r\n\r\n2 ) بيان صاحب جواهر رحمه الله :\r\nصاحب جواهر رحمه الله هم به تبع كشف اللثام ادّعاى اتفاق بر اعتبار تنجيز مىكند و معمولًا خود ايشان مستقيماً به فتاوى مراجعه نمىكنند . ايشان فقط در حدّ دو سه سطر به مسأله اشاره كرده و در ضمن يك اشكالى به صاحب كشف اللثام وارد مىكند كه البته مراد ايشان واضح نيست . در مورد اين ادعاى كشف اللثام كه تعليق بر امر قطعى الحصول حتى در صورتى كه قصد تعليق نداشته باشد موجب بطلان عقد است ، صاحب جواهر رحمه الله اشكال مىكند كه ما قطع داريم به صحّت در فرض مزبور عبارت صاحب جواهر رحمه الله اين طور است :\r\n« و فيه ما لا يخفى من القطع بالصحّة لو قال : « ان كان يوم الجمعه فقد زوّجتك » على فرض عدم ارادة التعليق منه » « 1 »\r\n\r\n\r\n","description":"","footnote":"\r\n( 1 ) جواهر الكلام ، ج 29 ، ص 143 .\r\n","page_name":" 3265 ","page_number":394},
  {"content":"\r\n\r\nمراد ايشان واضح نيست كه آيا از جهت صغروى مىخواهند اشكال كنند و بفرمايند اين جمله صريح است در تأكيد و حكم الفاظ كنايى را ندارد يا اينكه از حيث كبروى مىخواهند اشكال كنند و بگويند صراحت معتبر نيست و با الفاظ غير صريح هم مىتوان عقد را واقع كرد .\r\n\r\n3 ) بررسى ادّعاى اجماع توسط استاد مدّ ظله :\r\nهمانطور كه اشاره شد صاحب جواهر رحمه الله ادّعاى اتفاق بر اعتبار تنجيز كرده است و اين را از كشف اللثام اخذ كرده است . با توجه به اين كه عمده دليل اين مسأله اجماع است ما به اقوال علما مراجعه كرديم تا صحت و سقم اين ادّعا مشخص شود . نتيجهء تتبّع ما اين بود كه قبل از يحيى بن سعيد ، حلّى در كتاب « الجامع » كسى را پيدا نكرديم كه در باب نكاح مسأله اعتبار تنجيز را مطرح كرده و فتواى صريحى داده باشد . البته در ابواب طلاق و عتق از قديم اين مسأله عنوان شده ، اما در باب نكاح اولين كسى كه متعرض شده يحيى بن سعيد در الجامع است كه اين كتاب را در حدود سال 654 ه . تأليف كرده است . « 1 »\r\nبعد از ايشان علّامه حلّى رحمه الله ( م 726 ) در سه كتاب قواعد ، تحرير و تذكره اين مسأله را عنوان كرده است . شهيد اول رحمه الله ( ش 786 ) هم در قواعد بيانى دارد كه عبارت ايشان را خواهيم خواند . بعد از ايشان كسى متعرّض نشده تا مىرسيم به محقق كركى رحمه الله ( م 940 ) كه در جامع المقاصد مىفرمايد : قطعاً تنجيز معتبر است اما ادّعاى اجماع نمىكند . بعد از ايشان هم كسى فتوى به اعتبار تنجيز نداده تا زمان كاشف اللثام ( م 1137 ) ، بلكه احتمالًا مرحوم فيض ( م 1091 ) در اين مسأله مخالف است چون ايشان در مفاتيح در باب نكاح متعه مىگويد : مقتضاى اصل اين است كه لازم نباشد متعلَّق عقد از همان زمان عقد حاصل شود ، و البته توضيح نمىدهند كه\r\n\r\n\r\n","description":"","footnote":"\r\n( 1 ) ايشان در يك جايى از كتاب به حادثه آتش‌سوزى حرم نبوى در سال 654 كه ايشان مشغول تأليف كتاب بوده اشاره كرده است .\r\n","page_name":" 3266 ","page_number":395},
  {"content":"\r\n\r\nمراد از اصل عمومات است يا چيز ديگر . ضمناً به يك روايتى كه از جهات متعدد ضعيف السند است استناد كرده‌اند . ظاهراً ايشان مىخواهد حكم اينجا را مثل باب اجاره بداند چون در روايات متعه آمده « هنّ مستأجرات » و آقايان هم قبول دارند كه شخص مىتواند در عقد اجاره كه تمليك منافع است ظرف تمليك منافع را زمان آينده قرار دهد يعنى مثلًا تمليك پس از يك ماه صورت بگيرد ( اما اين كه تمليك فعلى باشد و انتفاع پس از يك ماه باشد اين مسلّماً جايز است )\r\nالبته مرحوم فيض در نكاح دائم در مورد اعتبار تنجيز نفياً و اثباتاً نظر نداده است ، ولى از اينكه در نكاح متعه تصريح كرده كه فعليّت ترتب اثر معتبر نيست مىتوان احتمال داد كه كلّا تنجيز را در نكاح معتبر نمىدانند .\r\nبعد از مرحوم فيض ، مىرسيم به كاشف اللثام كه ادّعاى اتفاق كرده و صاحب جواهر رحمه الله هم كه از ايشان تبعيت كرده است . صاحب انوار الفقاهه و شيخ انصارى رحمه الله نيز به تبع صاحب جواهر رحمه الله تنجيز را معتبر دانسته‌اند .\r\n\r\n4 ) كلام علّامه حلّى رحمه الله :\r\nعلّامه رحمه الله در تذكره مىفرمايد : از آنجا كه در عقود جزم معتبر است و تعليق با جزم نمىسازد ، لذا عقود معلّقه باطل مىباشند . ايشان مثالهايى را مطرح مىكند كه در بسيارى از آنها معلّق عليه شرط صحّت عقد است مثلًا همان جمله « ان كانت انثى فزوّجتكها » يا اين مثال كه « اگر در حال احرام نباشى تو را تزويج كردم » يا « اگر در عدّه نباشى تو را تزويج كردم » . بنابراين ، مرحوم علّامه مىفرمايد : حتّى اگر معلّق عليه حالى بوده و شرط صحّت عقد هم باشد ، چنانچه مشكوك الحصول باشد عقد باطل است حتى اگر در واقع آن شرط موجود باشد و تعبير « عندنا » به كار برده كه از آن استفاده مىشود مسأله را اجماعى عند الخاصه مىداند و در بين عامه ابو حنيفه تعليق را مضر نمىداند و شافعى دو قول دارد و اصحّ قولين نزد او بطلان عقد معلق است . اما اگر قطعى الحصول باشد ايشان از بعض شافعيه نقل مىكند كه حكم به صحّت كرده‌اند از باب اين كه واقعاً تحقيق است هر چند در صورت تعليق است و سپس مىفرمايد : « عندنا » حق همين است . « 1 »\r\n\r\n\r\n","description":"","footnote":"\r\n( 1 ) ( توضيح بيشتر ) : مثالهايى كه علامه در تذكره براى تعليق مىزنند و تمام آن‌ها را باطل مىدانند اقسام مختلفى است : 1 - [ شرط استقبالى قطعى 
  ] : اذا جاء رأس الشهر فقد زوجتك 2 - [ شرط استقبالى احتمالى 
  ] : ان قدم\r\n","page_name":" 3267 ","page_number":396},
  {"content":"\r\n\r\n\r\n5 ) بررسى كلام علامه رحمه الله :\r\nبه نظر مىرسد ادّعاى اجماع در كلام علّامه رحمه الله صحيح نباشد و اين استنباط شخصى ايشان است ، چون همانطور كه قبلًا گفتيم قبل از يحيى بن سعيد كه از مشايخ علّامه رحمه الله بوده هيچ كس اين مسأله را عنوان نكره و غير از ابن جنيد و دو سه نفر ديگر كه كتابهايشان در دست ما نيست ، حتى آنهايى كه علّامه معمولًا از آنها نقل مىكند متعرّض اين حكم نشده‌اند و شايد مرحوم علّامه از باب طلاق و بعض ابواب ديگر كه در آنها تنجيز معتبر است اين مطلب را استيناس كرده است . و يا اين كه چون در عقود رضايت معتبر است و رضايت هم به نظر اينها جزم بوده ، لذا اين طور استنباط كرده‌اند كه علماء جزم را معتبر مىدانند نه اين كه به كلمات علماء مراجعه كرده باشند و احتمال هم هست كه بعضى از تعابير مثل همان تعبير وارد شده در روايت ابان بن تغلب كه در كلمات قوم هم وارد شده است ، منشأ شده باشد كه بگويند از اين كلمات استفاده مىشود كه بايد عقد طورى باشد كه بعد از تحقق ايجاب و قبول اثر بر آن مترتب شود پس نبايد معلّق باشد و از اين جهت اعتبار تنجيز را مطلقاً به علماء نسبت داده‌اند .\r\n\r\n6 ) بررسى كلام شهيد اوّل رحمه الله :\r\nشهيد اول رحمه الله در قاعدهء 238 از كتاب قواعد بيانى دارند كه با توضيحاتى آن را نقل مىكنيم :\r\n\r\n\r\n","description":"","footnote":"\r\nزيد فقد زوّجتك 3 - [ شرط حالى محتمل كه مقدّم عقد نكاح است 
  ] : ان كان بنتاً فقد زوجتكها 4 - [ شرط محتمل كه شرط صحت عقد نكاح است 
  ] : ان طلقها زوجها و انقضت عدتها فقد زوّجتكها ، بعد مىفرمايند : « لم ينعقد شيء من هذه الصور عندنا و للشافعية و جهان » و بعد از بيان وجه صحت مىفرمايند : « و به قال ابو حنيفة و اصحّهما عند الشافعية انه لا يصح كما قلناه لفساد الصيغة » سپس مىنويسد : « لو بشّر ببنتٍ فقال إن صدق الخبر فقد زوّجتكها ، قال بعض الشافعية : يصحّ ، و لا يكون ذلك تعليقاً بل هو تحقيق كما لو قال : ان كنت زوجتى فانت طالق ، يكون تنجيزاً للطلاق و يكون « إن » بمعنى « اذ » . . . . و هذا إنّما يصحّ اذا تيقّن صدق المخبر فيما فرض و إلّا فكلمة « إن » من المتردّد فيما دخلت عليه تعليق و اشتراط و هذا حق عندنا ايضاً . در نتيجه ايشان اگر شرط حالى از شرائط صحت عقد بوده و قطعى هم باشد عقد را صحيح مىدانند چون در واقع تعليق نيست و تحقيق است . [ تذكره 2 جلدى - ج 2 ، ص 584 - كتاب النكاح - آخرين مسأله از مسائل صيغهء عقد ) .\r\n","page_name":" 3268 ","page_number":397},
  {"content":"\r\n\r\n« لا يجوز تعليق انعقاد العقود على شرطٍ ، سواءٌ كان مترقباً قطعاً معلوم الوقت » مثل اين كه بگويد : اگر فردا پنج شنبه باشد تو را تزويج كردم » با فرض اين كه معلّق عليه استقبالى و قطعى الحصول و معلوم الوقت است . « - و هو المعبّر عنه بالصفه - او غير معلوم الوقت » مثلًا بگويد : اگر مورّث من وفات كرد آن أمه‌اى كه مِلك من است به تو تزويج كردم . « او كان غير مقطوع الترقب » يعنى قطع نداريم كه وجود پيدا خواهد كرد .\r\n« اذا لم يعلم المتعاقدان وجوده » ضابطه‌اش اين است كه متعاقدان عقد را معلق كنند بر امرى كه وجود فعلى آن را يقين نداشته باشند كه در اين صورت حكم به بطلان عقد مىشود . « مثل ان كان وكيلى قد اشتراه فقد بعتكه بكذا » در صورتى كه نمىداند وكيلش آن را خريده يا نه ، بگويد : اگر خريده باشد به تو فروختم آن را . « او ان كان ابى قد مات ، فقد زوّجتك أمته ، أو إن كانت موكّلتى قد انقضت عدّتها فقد زوّجتكها » زنى در عدّه ، كسى را توكيل كرده كه برايش شوهر پيدا كند و الآن وكيل نمىداند كه عدّهء زن منقضى شده تا ازدواج كند يا نه ؟ با توجه به اين كه توكيل در عدّه اشكال ندارد اما عقد در عدّه اشكال دارد . « او ان كان احدٌ من نسائك الأربع مات فقد زوّجتك ابنتى » در همهء اين موارد كه ايشان حكم به بطلان كرده ، عقد بر چيزى تعليق شده كه شرط صحّت آن است و معلوم التحقق هم نيست .\r\n« امّا لو علما الوجود » اگر براى هر دو معلوم الوجود است « فانّ العقد صحيحٌ و لا شرط و ان كان بصورة التعليق » يعنى هر چند صورت عقد تعليقى است ولى واقعش تعليقى نيست و تحقيق لا تعليق « و لا نظر الى كونهما ينكرانه أو احدهما اذا كان معلوماً كانكار الموكّل الاذن فى شراء شىءٍ معيّن او بثمنٍ معيّن » يعنى حتى اگر يك طرف منكر است و مثلًا مىگويد : تو را وكيل نكرده بودم كه فلان شىء را بخرى يا به فلان ثمن بخرى ، لكن در واقع مىداند كه وكيل كرده است ، چنانچه بگويد « اگر تو را در خريد اين جنس كه خريده‌اى وكيل كرده باشم آن را به تو فروختم » اين تعليق مضر نيست و نيز اگر هر دو طرف منكرند ولى در واقع مىدانند كه وكالت در كار بوده و هر دو به اين مطلب معتقدند و هم منكر و طرف مقابل مىدانند كه دانسته انكار مىكند ، در اين صورت تعليق مضرّ نيست و عقد هر چند به صورت جمله شرطيه اجرا شده ، صحيح است چون مىداند شرطش حاصل است ، مثلًا بگويد : اگر من تو را وكيل\r\n\r\n","description":"","footnote":"","page_name":" 3269 ","page_number":398},
  {"content":"\r\n\r\nكرده‌ام و اين ملك من است ، آن را به تو فروختم ، يا در وكالت در نكاح بگويد : اگر اين زن من باشد او را طلاق دادم . « و لو قال بعتك بمائة ان شئت فهذا تعليق بما هو من قضاياه ، اذ لو لم يشأ لم يشتر » در اين مثال نيز بيع بر مشيّت معلّق شده كه لازمهء عقد است چون بدون مشيّت هيچ عقدى حاصل نمىشود . « و وجه المنع النظر الى صورة التعليق » احتمالًا منشأ اين تعبير كلمات عامّه باشد .\r\nشيخ رحمه الله در باب وكالت نقل مىكند كه در موارد تعليق بر امر قطعى الحصول ، بين عامّه دو نظر هست : بعضى صورت تعليق را معيار قرار داده‌اند و بر اساس آن حكم به بطلان كرده‌اند و بعضى هم واقع امر را معيار قرار داده‌اند و چون تعليق صورى است و در واقع ، تعليقى در كار نيست حكم به صحت كرده‌اند . خود شهيد رحمه الله قول دوم ( صحت ) را مىپذيرد و احتمالًا با اين جمله به دليل قول اول يعنى دليل منع مانعين مثل شيخ و بعض عامه اشاره مىكند كه صورت تعليق را معيار دانسته‌اند .\r\nبنابراين ، شهيد اول رحمه الله تعليق بر امر فعلى معلوم الحصول را صحيح مىدانند و اين مطلب از عبارتهاى ديگر قواعد نيز قابل استفاده است .\r\n« * و السلام * »\r\n\r\n","description":"","footnote":"","page_name":" 3270 ","page_number":399},
  {"content":"\r\n\r\n\r\n29 / 7 / 1380 يكشنبه درس شمارهء ( 351 ) كتاب النكاح / سال چهارم\r\nبِسْمِ اللَّهِ الرَّحْمنِ الرَّحِيمِ\r\n\r\nخلاصهء درس قبل و اين جلسه :\r\nبحث در اعتبار تنجيز در عقد نكاح بود ، شيخ انصارى رحمه الله براى اعتبار تنجيز به دو بيان ، ادعاى اجماع مىكنند : 1 - اعتبار تنجيز در باب وكالت اجماعى است ، پس به طريق اولى در نكاح نيز معتبر است 2 - اعتبار تنجيز در نكاح اجماعى است . در اين جلسه ضمن بررسى اين اجماع به اين بحث مىرسيم كه در باب وكالت گفته‌اند : اگر اصل وكالت معلق باشد ، بالاجماع باطل است و اگر موكل فيه معلق باشد چنين اجماعى در كار نيست ، برخى از فقهاء مىگويند فرقى معنوى بين اين دو قسم نيست و تفاوت اين دو قسم در صحت و بطلان تعبّدى است ، در مقابل مرحوم صاحب جواهر مىفرمايند احكام اين دو قسم وكالت متفاوت است . در ادامهء اين جلسه به بررسى تفاوتهاى اين دو نحو وكالت مىپردازيم . ان شاء الله تعالى .\r\n* * * \r\nالف ) ذكر دو دليل بر اعتبار تنجيز در عقد نكاح :\r\nبحث در رابطهء با اشتراط « تنجيز » در عقد نكاح بود . مرحوم شيخ انصارى در كتاب مكاسب در بحث اشتراط « تنجيز » در « بيع » به دو دليل براى اعتبار « تنجيز » و بطلان « تعليق » ذكر كرده و هر دو دليل را نيز قبول نموده است و از آنجا كه آن دو دليل اختصاصى به باب بيع ندارد و در محل بحث ما كه باب نكاح است نيز مىتواند مطرح شود لذا ما نيز آن دو دليل را در ما نحن فيه ذكر مىنماييم .\r\nدليل اوّل : فقهاء اجماع دارند كه تعليق در وكالت مبطل است و تنجيز شرط است .\r\n\r\n","description":"","footnote":"","page_name":" 3271 ","page_number":400},
  {"content":"\r\n\r\nو وقتى كه چنين فتوايى از علماء در باب وكالت كه از عقود جايزه و اذنيه است وجود دارد پس به طريق اولى در مورد عقود لازمه و معاوضيه مثل بيع و مانند آن ، « تنجيز » شرط است .\r\nدليل دوم : عبارت از ادّعاى اجماعى است كه در مورد خصوص باب بيع و باب نكاح بر اشتراط تنجيز و بطلان تعليق ، در كلمات بسيارى از بزرگان و فقهاء مطرح شده است .\r\n\r\nب ) نظر استاد مد ظله نسبت به دو دليل فوق :\r\n\r\n1 ) عدم تحقق اجماع بر بطلان تعليق در باب وكالت :\r\nدر مورد اين كه آيا در باب « وكالت » اشتراط تنجيز اجماعى است يا نه ؟ به نظر ما ، پس از فحصى كه در كتب و كلمات فقهاء داشته‌ايم چنين اجماعى وجود ندارد . اگر چه در كلمات برخى از متأخرين و فقهاى پس از مرحوم علامه ، عدّه‌اى از فقها دعواى اجماع نموده‌اند . مثلًا فخر المحققين در شرح ارشاد ( و يا به تعبير بسيارى ، حاشية الارشاد كه خطى است و من با واسطه نقل مىكنم ) مىفرمايد : « انّ تعليق الوكالة على الشرط ، لا يصحّ عند الامامية » .\r\nفقيه بزرگى مثل مرحوم محقق كركى در جامع المقاصد نيز ، تعبيرش اين است كه « عند جميع فقهائنا » تعليق در وكالت باطل است و همچون مرحوم علامه در « تذكرة » و مرحوم شهيد ثانى در « مسالك » مىگويند « عند علمائنا » در وكالت تنجيز شرط است . ولى همان طورى كه گفتيم آنچه پس از فحص به دست مىآيد اين است كه چنين اجماعى در مسألهء وكالت وجود ندارد . ما قبل از مرحوم محقق حلّى ( م 676 ) تنها به دو كتاب برخورديم كه آنها اين مسأله را عنوان نموده‌اند ولى هيچ‌كدام دعواى اتفاق بر بطلان تعليق يا اشتراط تنجيز ننموده‌اند ، يكى « مبسوط » شيخ طوسى ( م 460 ) و ديگرى [ سرائر 
  ] مرحوم ابن ادريس ( م 598 ) است ، مرحوم ابن\r\n\r\n","description":"","footnote":"","page_name":" 3272 ","page_number":401},
  {"content":"\r\n\r\nادريس با اين كه در بسيارى از موارد به طور قاطع مطالب را تعبير مىكند ولى در اين مسأله ادعاى اتفاق يا اجماع ننموده است . حتى ظاهر كلام مرحوم شيخ طوسى در مبسوط نيز اين است كه در مسأله اجماعى نيست چون مرحوم شيخ در مقام استدلال براى اين كه تعليق در وكالت باطل است مىفرمايند كه دليلى بر جواز تعليق در وكالت وجود ندارد و كأنّ ما طبق اصل قائل به بطلان تعليق مىشويم . از اين نحوه استدلال ما مىفهميم كه بطلان تعليق به نظر ايشان اجماعى نيست چرا كه اگر بطلان تعليق اجماعى بود ، مرحوم شيخ نمىبايست در مقام استدلال مىفرمود كه ما دليلى بر جواز تعليق نداريم ، بلكه بايد مىفرمود ما دليل بر بطلان آن داريم و بالجمله از اين كه مرحوم شيخ در مقام استدلال تعبير به عدم وجود دليل بر جواز تعليق مىنمايند معلوم مىشود كه بطلان تعليق در وكالت اجماعى نيست و الّا خود اجماع دليل بر عدم جواز است . بنابراين در بين قدما كه قطعاً اجماعى وجود ندارد .\r\nدر بين متأخرين نيز فقهايى چون مرحوم فيض كاشانى در « مفاتيح » تعبيرش اين است كه « على المشهور » در باب وكالت تعليق باطل است ، از اين تعبير پيدا است كه فيض رحمه الله در اين مسأله تأمل دارد . مرحوم محقق اردبيلى و محقق سبزوارى تمايل به عدم اشتراط تنجيز پيدا نموده‌اند ، سبزوارى در كفاية مىگويد : « منع تعليق به دليل واضحى مستند نيست ، و نقل شده كه مذهب اصحاب بر بطلان است ، صاحب حدائق نيز مىفرمايد « بعيد نيست كه تنجيز شرط نباشد » خلاصه اين كه در ميان متأخرين نيز بطلان تعليق اجماعى نيست و در آن ، قول مخالف وجود دارد .\r\nاما در مورد ادعاى اجماعى كه امثال مرحوم فخر المحققين و . . . نموده‌اند . اين مطلب را ما مكرراً برخورد كرده‌ايم كه در يك مسأله كسى ادعاى اجماع مىكند و بعد بقيه افراد بر اساس حسن ظنى كه به او دارند بدون اين كه خود تحصيل اجماع نموده باشند ، آنها نيز دعواى اجماع مىكنند . در بسيارى از موارد دعواى اجماعها برگشت به محقق كركى مىشود و ايشان نيز خيلى تابع فخر المحققين است و فخر\r\n\r\n","description":"","footnote":"","page_name":" 3273 ","page_number":402},
  {"content":"\r\n\r\nنيز تابع پدرش مرحوم علامه است . اينها در برخى از مسائلى كه قبلًا در كلمات اصحاب اصلًا معنون نبوده است ادعاى اجماع كرده‌اند ، و سرّ آن نيز همان طورى كه بارها گفته‌ايم اين است كه گاهى اتفاق اصحاب و فقها بر يك دسته از قواعد كلّى و كبريات باعث شده است كه افرادى خود اين كبريات را در مواردى تطبيق نمايند و از آن نتيجه بگيرند كه فلان فرع فقهى مثلًا نيز اجماعى و مورد اتفاق است با اينكه اجماع و اتفاق در مورد كبرى است . به عنوان مثال مرحوم ابن زهره در غنيه در مسائلى كه خود تصريح نموده است كه مخالفى در آن وجود دارد ، دعواى اتفاق و اجماع نموده است و فرموده مخالفت اين افراد مضرّ نيست و جهتش اين است كه اعتقاد و شهادت آن افراد به كبريات و قواعد عامّه خود ، شهادت اجمالى آنها به نتايج و فروعات آن كبريات مىدانسته‌اند و لو اينكه خودشان تفصيلًا و روى اشتباه بر خلاف آن را شهادت داده باشند . و يا مرحوم شيخ طوسى در جائى از كتاب خلاف مىفرمايند : در اين مسأله روايات متعددى وجود دارد و معارضى نيز براى آنها نيست . « فدلّ على اجماعهم على ذلك » اين ادعاى اجماع به خاطر اين است كه از نظر كبرى اين مسأله بين علما مسلّم است كه هركجا در مسأله ، اخبار بدون معارض وجود داشت ، حكم مسأله همان مفاد روايات است .\r\n\r\n2 ) عدم اولويت داشتن عقود معارضى نسبت به باب وكالت :\r\nخلاصهء مطلب اين كه اولًا : به نظر ما در مسأله تعليق در « وكالت » كه به طريق اولى از آن خواسته‌اند براى بطلان تعليق در عقود معاوضى استفاده نمايند . اجماعى وجود ندارد ، بلكه عمومات و بناى عقلاء و امثال آن ، اقتضاء مىكند كه در باب وكالت تعليق جايز باشد . و ثانياً : بر فرض اين كه بپذيريم در باب وكالت چنين اجماعى هست و لكن نمىتوان در مورد ساير عقود معاوضى نيز به حكم اولويت قائل شويم كه تعليق باطل است . زيرا در باب وكالت قرينه‌اى وجود دارد كه حكم به بطلان تعليق ، تنها مخصوص به باب وكالت است و نمىتوان از باب وكالت به ساير\r\n\r\n","description":"","footnote":"","page_name":" 3274 ","page_number":403},
  {"content":"\r\n\r\nابواب تعدّى نمود . و آن قرينه عبارت از اين است كه علماء در دو صورتى از وكالت كه از نظر عرف هيچ تفاوتى با يكديگر ندارند ، فقط در يك قسم آن حكم به بطلان نموده‌اند و اين خود قرينه بر اين است كه حكم به بطلان حكمى است تعبدى و بر خلاف قواعد عامه ، آن هم مخصوص يك صورت از اقسام وكالت ، لذا نمىتوان به ابواب ديگر تعدى نمود اما توضيح مطلب اينكه :\r\nدر باب وكالت مطلبى را آقايان مسلّم مىدانند و آن عبارت از اين است كه شخصى كه ديگرى را براى انجام كارى در زمان آينده وكيل مىكند مثلًا او را وكيل مىكند كه ماه آينده خانهء او را بفروشد ، اگر الآن و در همين زمان او را وكيل نمايد براى فروش خانه‌اش در ماه بعد ، به اين معنا كه علاوه بر انشاء وكالت كه فعلى است خود منشأ وكالت وكيل نيز فعلى باشد ولى موكل فيه و متعلق وكالت ماه آينده باشد در اين صورت وكالت او صحيح است و اما اگر معناى اين جمله كه مىگويد « تو وكيل هستى كه ماه آينده خانهء مرا بفروشى » اين باشد كه ظرف منشأ ( وكالت ) نيز در همان ماه آينده باشد و فقط انشاء وكالت فعلى باشد ، در اين فرض گفته‌اند كه وكالت او باطل است بالاجماع . حال بحث اين است كه اساساً چه فرقى بين اين دو نحوه از وكالت وجود دارد و چه ثمراتى بر اين دو نحوه مترتب است . بعضى مانند مرحوم شهيد ثانى در « مسالك » و به تبع او صاحب حدائق فرموده‌اند كه در حقيقت از نظر معنا و محتوا بين دو طريقهء فوق تفاوتى نيست و معناى اينكه شخص مىگويد « تو وكيل هستى كه در ماه آينده خانهء مرا بفروشى » اين است كه تا قبل از ماه آينده مالك راضى به فروختن خانه‌اش نيست . حال چه بگوييم كه معناى جملهء فوق اين است كه تو فعلًا وكيل هستى كه ماه آينده خانه را بفروشى كه در اين صورت منشأ كه همان وكالت است فعلى مىباشد ولى ظرف اعمال وكالت و به عبارت ديگر ظرف موكل فيه استقبالى است . و يا اين كه معناى جمله فوق اين باشد كه ظرف تحقق وكالت نيز همانند موكل فيه همان ماه آينده است . در هر صورت معنا يكى است . و\r\n\r\n","description":"","footnote":"","page_name":" 3275 ","page_number":404},
  {"content":"\r\n\r\nلكن از آنجا كه دو امرى كه از لحاظ معنا و مفهوم با يكديگر تفاوتى ندارند ، چه بسا ممكن است كه از نظر قوانين شرعى و امور مترتب بر آنها از جمله صحت و فساد بين آنها تفاوت گذاشته مىشود ، در ما نحن فيه نيز با اين كه تفاوتى بين دو نحوهء وكالت نيست ولى شرع بر اساس قانون خودش ميان آنها تفاوت گذاشته است . به عنوان مثال شما ملاحظه مىكنيد كه در باب عقد بيع گفته‌اند غرر موجب بطلان بيع است يعنى اگر در معامله‌اى مقدار يكى از ثمن يا مثمن مجهول باشد آن معامله غررى و باطل است ولى اگر اين معاوضه را در قالب صلح انجام بدهند يعنى اين كه دو نفر با يكديگر توافق نمايند و مبادله را انجام دهند ، گفته‌اند كه غرر اشكالى ندارد و مبطل صلح نيست . با اين كه روح و حقيقت بيع و صلح در اين موارد با يكديگر تفاوتى ندارد ، و معناى هر دوى آنها عبارت است از تبديل به عوض ( مبادله مالى به مال ديگرى با رضايت ) منتهى عقد صلح به حمل اوّلى صلح و سازش است ولى عقد بيع به حمل شايع سازش و صلح است و گرنه ديگر تفاوتى با هم ندارند ، و ليكن مع ذلك شارع مقدس ميان آنها از جهت وجود غرر تفاوت قائل شده است . « انما يحرّم و يحلّل الكلام » معنايش اين است كه گاهى يك لفظ خاص موجب حليت يك نحو قراردادى مىشود و لفظ ديگر چنين اثرى ندارد . مثلًا در باب نكاح آنهايى كه عربيت در صيغه را معتبر مىدانند - چنانچه مشهور خيلى قوى به آن قائل هستند - مىگويند اگر كسى با لفظ عربى نكاح را انشاء نمايد زوجيت محقق مىشود ولى اگر بخواهد با لفظ غير عربى همان مفاد را انشاء نمايد زوجيت اعتبار نمىگردد . حاصل اين كه در مسأله وكالت نيز عدّه‌اى مانند شهيد ثانى گفته‌اند كه هر چند بين اين دو نحوه وكالت از حيث معنا و مفهوم تفاوتى نيست و ليكن اجماع داريم كه آن نحوه از وكالت كه زمان آينده ، هم ظرف تحقق وكالت و هم ظرف موكّل فيه باشد باطل است . پس شارع مقدس آن را صحيح ندانسته است . و حق هم با همين افراد است .\r\nولى اگر فقط موكل فيه استقبالى باشد اجماعى بر بطلان وكالت نداريم . طبق\r\n\r\n","description":"","footnote":"","page_name":" 3276 ","page_number":405},
  {"content":"\r\n\r\nعمومات حكم به صحت مىكنيم هر چند از نظر معنا بين اين دو نحوه تفاوتى نيست . پس اگر در يك قسم آن تعبداً حكم به بطلان نموديم معلوم مىشود كه عنايت خاصى در اين قسم از وكالت موجب شده كه حكم به بطلان تعليق نماييم و لذا نمىتوان به ساير ابواب تعدّى نمود .\r\n\r\nج ) بيان وجوه تفاوتى كه ميان دو نحوهء از وكالت ممكن است گذاشته شود :\r\n\r\n1 ) فرق اول ، كلام صاحب جواهر رحمه الله :\r\nصاحب جواهر رحمه الله « 1 » اين بيان را نپسنديده‌اند و گفته‌اند كه اختلاف اين دو نحو وكالت ( تعليق وكالت و تعليق موكل فيه ) لفظى نيست بلكه هم از نظر معنى و هم از نظر احكام مترتبه با يكديگر متفاوتند و لذا قانون شرع تعليق وكالت را باطل و تعليق موكل فيه را صحيح دانسته است و ايشان مىفرمايند يكى از مواردى كه تفاوت اين دو نحو وكالت ظاهر مىشود صورتى است كه وكيل ادعا كند كه مال مورد وكالت قبل از رسيدن زمان موكل فيه تلف شده است . در صورتى كه تحقق وكالت فعلى باشد و تعليق تنها در موكل فيه باشد ، حرف او مسموع است و چون يد او يد امانى است طبعاً ضامن هم نيست و اما اگر ظرف تحقق وكالت نيز همان زمان موكّل فيه باشد در اين صورت ادعاى وكيل در مورد تلف مال مسموع نيست و بايد تلف مال را اثبات كند ، مرحوم صاحب جواهر پس از ذكر اين ثمره براى فرق بيان دو نحوه وكالت به ثمرات ديگرى نيز تحت عنوان « و غيرها » اشاره نموده‌اند كه يكى از آن‌ها مىتواند مسأله ضمان مال تلف شده باشد كه طبق بيانى كه ايشان داشتند در موردى كه يقيناً مال به طور غير عمد تلف شده است . در صورت اوّل از وكالت ، چون هنگام تلف مال ، يد وكيل يد امانى بوده است لذا او ضامن نيست ولى در صورت دوم كه\r\n\r\n\r\n","description":"","footnote":"\r\n( 1 ) جواهر الكلام ، ج 27 ، ص 352 .\r\n","page_name":" 3277 ","page_number":406},
  {"content":"\r\n\r\nتعليق در خود وكالت است ، مال نزد يد غير امينه تلف شده است و بنابراين وكيل ضامن است .\r\n\r\n2 ) نظر استاد مد ظلّه نسبت به كلام مرحوم صاحب جواهر رحمه الله :\r\nو ليكن به نظر ما اين تفاوتى كه مرحوم صاحب جواهر بين دو نحوهء وكالت گذاشته‌اند ، تمام نيست و مسأله فعليت وكالت ربطى به قبول دعواى تلف يا ضامن نبودن وكيل ندارد بلكه معيار در قبول دعواى تلف و عدم ضمان در صورت ضمان اين است كه موكّل مال خود را در اختيار وكيل قرار داده باشد و لو اين كه فعلًا او را وكيل نكرده باشد و به بيان ديگر حتى در فرضى كه تحقق وكالت فعلى است و تعليق تنها نسبت به موكّل فيه است نيز اگر موكِّل مال خود را در اختيار وكيل قرار ندهد و وكيل بدون اجازهء او مال را بر دارد و اتفاقاً مال در نزد او تلف شود ، يد وكيل غير امينه است و او ضامن مىباشد . مثلًا اگر موكِّل بگويد « تو الآن وكيل من هستى كه در ماه آينده اين كتاب را بفروشى ولى در عين حال كتاب را در اختيار وكيل قرار ندهد و وكيل بدون اجازهء او كتاب را برداشته و نزد او تلف شود ، در اين صورت و لو تحقق وكالت فعلى است ولى مع ذلك يد وكيل غير امينه است و در فرضى كه وكالت استقبالى هم باشد اگر موكّل خودش مال را در اختيار شخصى كه بعداً وكيل خواهد شد بگذارد يد او يد امانى خواهد بود لذا اگر ادعاى تلف كند مسموع است و در صورت تلف ضامن هم نيست . بنابراين ، اين ثمره صحيح نيست .\r\n\r\n3 ) تفاوت دوم :\r\nثمرهء ديگرى كه در مقام فرق بين دو نحوهء از وكالت ممكن است ذكر شود ، اين است كه بگوييم در صورتى كه تحقق وكالت فعلى باشد اگر موكِّل از وكالت دادن خود منصرف شود و بخواهد وكيل را عزل نمايد ، مىتواند بدون هيچ محذورى وكيل را عزل نمايد و اما در صورتى كه خود وكالت نيز غير فعلى و معلّق است . عزل\r\n\r\n","description":"","footnote":"","page_name":" 3278 ","page_number":407},
  {"content":"\r\n\r\nوكيل صحيح نيست چون از قبيل اسقاط ما لم يجب خواهد شد كه تنها در موارد خاصى مثل ضامن جريره و يا رفع مسئوليت نمودن طبيب از عواقب طبابتش و مانند آن بالاجماع صحيح دانسته شده است .\r\n\r\n4 ) نظر استاد مد ظلّه :\r\nولى حق اين است كه اين ثمره هم ، ثمرهء درستى نيست و نمىتواند موجب تفاوت بين دو قسم وكالت شود : زيرا يكى از شرائط باب وكالت اين است كه شخصى كه ديگرى را براى انجام عملى وكيل مىنمايد و لو اين كه ظرف تحقق وكالت او متأخر هم باشد . نبايد از انشاء وكالتش منصرف شود . نظير باب وصيّت كه اگر شخصى ديگرى را وصىّ خود قرار داد و لو اين كه ظرف تحقق وصيّت بعد از موت او مىباشد ولى اگر خود موصى قبل از زمان تحقق وصيّت از انشاء وصيّت خود صرف نظر كرد ، آن وصيّت اعتبارى ندارد . پس بنابراين در آنجايى كه خود وكالت نيز تعليقى است اگر موكِّل ، وكيل را عزل نمود ، وكالت او باطل است چون از وكالت منصرف شده است و از اين جهت فرقى با صورتى كه وكالت فعلى است ندارد .\r\n\r\n5 ) تفاوت سوم :\r\nثمرهء ديگرى كه ممكن است در مقام فرق ذكر شود . تفاوتى است كه عدّه‌اى در وجوب مقدمات ، بين واجب معلّق و واجب مشروط قائل شده‌اند . همان طورى كه كه مىدانيد مرحوم صاحب فصول واجبات را از حيثى تقسيم به واجب معلّق و واجب مشروط نموده است . ايشان معتقد است واجب معلّق واجبى است كه در آن وجوب فعلى است ولى واجب استقبالى است و واجب مشروط عبارت است از واجبى كه هم وجوب و هم واجب در آن استقبالى است . ايشان مىفرمايد در واجب معلّق اگر حصول واجب در زمان خاص نيازمند مقدماتى باشد ، چون كه وجوب در\r\n\r\n","description":"","footnote":"","page_name":" 3279 ","page_number":408},
  {"content":"\r\n\r\nآن فعلى است تحصيل مقدمات از همان ابتداء بر مكلف واجب است به خلاف واجب مشروط كه اگر تحقق واجب نيازمند مقدماتى باشد ، چون كه وجوب فعليتى ندارد ، تحصيل مقدمات او قبل از زمان واجب لازم نيست .\r\nحال بنا بر نظريه مرحوم صاحب فصول ممكن است در ما نحن فيه نيز كسى چنين فرقى ميان دو نحوهء از وكالت قائل شود . به اين بيان كه در صورتى كه وكالت فعلى باشد و تنها تعليق در ناحيهء موكّل فيه باشد . در اين صورت مثل واجب معلّق اگر حصول موكّل فيه در زمان خاص نياز به اين دارد كه قبلًا مقدماتى را تهيه كند يا در اين مال تصرف كند ، تهيه مقدمات و تصرف در اين مال جايز مىشود چون فرض اين است كه وكالت فعلى است اما اگر وكالت نيز تعليقى باشد همانند واجب مشروط نمىتواند در اين مال تصرف كند يا مقدماتش را تهيه كند .\r\nبه نظر ما اين تفاوت نيز بين دو قسم از وكالت تمام نيست چرا كه اساساً تفاوتى كه مرحوم صاحب فصول بين واجب معلّق و مشروط قائل شده است تمام نيست .\r\nدر جلسهء آينده در اين رابطه توضيح بيشترى خواهيم داد . ان شاء الله تعالى .\r\n« * و السلام * »\r\n\r\n","description":"","footnote":"","page_name":" 3280 ","page_number":409},
  {"content":"\r\n . \r\n\r\n","description":"","footnote":"","page_name":" 3281 ","page_number":410}
  ]