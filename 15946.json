[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nهوالعليم\r\nدورهء علوم و معارف اسلام\r\n3\r\nجلد دوم\r\nاز قسمت\r\nمعاد شناسى\r\nتأليف\r\nحضرت علامه آية الله حاج سيد محمد حسين حسينى طهرانى\r\nقدس الله نفسه الزكية\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nحسينى طهرانى ، سيد محمد حسين ، 1345 - 1416 ق .\r\nمعاد شناسى / تأليف سيد محمد حسين حسينى طهرانى . - مشهد : نور علامه طباطبائى ، 1417 - 1423 ق .\r\n10 ج . - ( دورهء علوم و معارف اسلام ؛ 3 )\r\nاين مجموعه شامل مباحثى است دربارهء مرگ در ج 1 و 2 ، عالم قبر و برزخ در ج 2 و 3 ، قيامت در ج 4 و 5 و 2 ، نفخ صور در ج 4 ، معاد جسمانى و حشر در ج 6 ، نامه عمل در ج 6 و 7 ، شهادت در ج 7 ، صراط و ميزان و حساب در ج 8 ، شفاعت در ج 9 ، أعراف و بهشت و جهنم و خلود در ج 10 .\r\nكتابنامه به صورت زير نويس .\r\n1 . معاد . 2 . مرگ - جنبه هاى قرآنى . 3 . برزخ . 4 . رستاخيز . 5 . معاد جسمانى . الف . عنوان . ب . فروست : علوم و معارف اسلام .\r\nBP 222\r\n44 / 297\r\nشابك معمولى 1 - 22 - 6533 - 964 ( جلد 2 )\r\nشابك زركوب 9 - 32 - 6533 - 964 ( جلد 2 )\r\nشابك معمولى 5 - 03 - 6533 - 964 ( دورهء 10 جلدى )\r\nشابك زركوب 6 - 08 - 6533 - 964 ( دورهء 10 جلدى )\r\nISBN 964 - 6533 - 22 - 1 ( VOL . 2 )\r\nISBN 964 - 6533 - 32 - 9 ( VOL . 2 )\r\nISBN ( Paperback ) 964 - 6533 - 03 - 5 ( 10 VOL . SET )\r\nدورهء علوم و معارف اسلام ( 3 )\r\nمعاد شناسى جلد دوم\r\nتأليف : حضرت علامه آية الله حاج سيد محمد حسين حسينى طهرانى قدس سره\r\nطبع يازدهم : محرم الحرام 1426 هجرى قمرى\r\nچاپ و صحافى : چاپخانهء دانشگاه مشهد\r\nناشر : انتشارات علامه طباطبائى ، مشهد مقدس ، صندوق پستى 3559 - 91375\r\nتعداد : 2000 نسخه\r\nاين كتاب تحت إشراف \" مؤسسه ترجمه و نشر دورهء علوم و معارف إسلام \" از تأليفات حضرت علامه آية الله حاج سيد محمد حسين حسينى طهرانى بطبع رسيده و كليهء حقوق آن محفوظ و مخصوص اين مؤسسه مى باشد .\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\nفهرست\r\n\r\n","description":"","footnote":"","page_name":" شناسنامه 5 ","page_number":5},
  {"content":"\r\n . \r\n","description":"","footnote":"","page_name":" شناسنامه 6 ","page_number":6},
  {"content":"\r\n . \r\n","description":"","footnote":"","page_name":" فهرست مطالب 1 ","page_number":7},
  {"content":"\r\n . \r\n","description":"","footnote":"","page_name":" فهرست مطالب 2 ","page_number":8},
  {"content":"\r\n . \r\n","description":"","footnote":"","page_name":" فهرست مطالب 3 ","page_number":9},
  {"content":"\r\n . \r\n","description":"","footnote":"","page_name":" فهرست مطالب 4 ","page_number":10},
  {"content":"\r\n . \r\n","description":"","footnote":"","page_name":" فهرست مطالب 5 ","page_number":11},
  {"content":"\r\n . \r\n","description":"","footnote":"","page_name":" فهرست مطالب 6 ","page_number":12},
  {"content":"\r\n . \r\n","description":"","footnote":"","page_name":" فهرست مطالب 7 ","page_number":13},
  {"content":"\r\n . \r\n","description":"","footnote":"","page_name":" فهرست مطالب 8 ","page_number":14},
  {"content":"\r\n\r\nهوالعليم\r\nدورهء\r\nعلوم و معارف اسلام\r\n( 3 )\r\nجلد دوم\r\nاز قسمت\r\nمعاد شناسى\r\nلاقل خدمة العلم والدين\r\nسيد محمد حسين حسينى طهرانى\r\nعفى الله عن جرائمه\r\n\r\n","description":"","footnote":"","page_name":" فهرست مطالب 9 ","page_number":15},
  {"content":"\r\n . \r\n","description":"","footnote":"","page_name":" فهرست مطالب 10 ","page_number":16},
  {"content":"\r\n\r\n\r\n[ جلد دوم 
  ]\r\n\r\nمجلس هشتم : رستگارى در ايمان به خداست اختيارا و پيروى از احكام دين تعبدا\r\n\r\n","description":"","footnote":"","page_name":" 1 ","page_number":17},
  {"content":"\r\n . \r\n","description":"","footnote":"","page_name":" 2 ","page_number":18},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرينَ\r\nو لَعْنَةُ اللهِ عَلَى أعْدآئِهِمْ أجْمَعينَ مِنَ الآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم « 1 »\r\nقال اللهُ الحكيمُ فى كتابِه الكريم :\r\n هَلْ يَنْظُرُونَ إِلَّا أَنْ تَأْتِيَهُمُ الْمَلائِكَةُ أَوْ يَأْتِيَ رَبُّكَ أَوْ يَأْتِيَ بَعْضُ آياتِ رَبِّكَ يَوْمَ يَأْتِي بَعْضُ آياتِ رَبِّكَ لا يَنْفَعُ نَفْساً إِيمانُها لَمْ تَكُنْ آمَنَتْ مِنْ قَبْلُ أَوْ كَسَبَتْ فِي إِيمانِها خَيْراً قُلِ انْتَظِرُوا إِنَّا مُنْتَظِرُونَ  « 2 »  . \r\nاز ميان تمام موجوداتى كه خداوند تبارك و تعالى آفريده است از موجودات عِلْوى و سِفْلى ، از گروه فرشتگان مقرّب و سائر موجوداتى كه إيجاد فرموده ، از موجودات عالم طبع و مادّه مانند حيوانات - فقط إنسان داراى يك خاصّه ايست مختصّ به خود ، و آن\r\n\r\n\r\n","description":"","footnote":"\r\n( 1 ) مطالب گفته شده در روز هشتم ماه مبارك رمضان .\r\n( 2 ) آيه 158 ، از سورهء 6 : الأنعام\r\n","page_name":" 3 ","page_number":19},
  {"content":"\r\n\r\nاينكه : در تحت غرائز و صفات متضادّه بوده و داراى اختيار و عقل است و بدين‌وسيله به هر سو بخواهد مىگرايد . و بر همين اصل از جانب خدا مكلّف به تكليف است « 1 »\r\nفرشتگان سماوى را خدا ايجاد كرده و به هر يك از آنها قدرت و علم و مأموريّت خاصّى داده است كه از آن مأموريّت نمىتوانند تجاوز كنند ؛ و لذا ترقّى و تكامل در آنها نيست . و سائر موجودات نيز از همين قبيل‌اند .\r\nولى انسان ، مكلّف به تكليف است ، و داراى اراده و اختيار و داراى مقام قابليّت و استعداد ؛ لذا بواسطه قرار گرفتن در تحت تربيت صحيح ميتواند به ادب حقيقى مؤدَّب گردد و مقام كمال را طىّ كند ؛ و به علّت عدم تربيت ، آن جوهره و استعداد را ضايع نموده ، و در نقصان متحجّر ميگردد و مُهر ميخورَد .\r\n\r\nايمان در حال سَكَرات و رفع حجاب غيبى بى فائده است\r\nاصل وجود انسان ، قابليّت حركت بسوى سعادت و يا وقوف در ويرانه شقاوت است . و بنابر اين اصل ، بهشت و جهنّمى كه خداوند آفريده است ، براى انسانى است كه داراى اراده و اختيار باشد و بتواند استعداد خود را براى وصول به كمال خود به فعليّت درآورد ؛ يا به اختيار خود آن را خراب و ضايع نموده و در مرداب شهوات و أوهام فرو برده و متعفّن گرداند .\r\n\r\n\r\n","description":"","footnote":"\r\n( 1 ) طائفه جنّ نيز گرچه مكلَّف به تكليف هستند ، و فىالجمله داراى اختيار و امكانِ تخلّف ؛ ليكن وجود آنها نسبت به انسان بسيار ضعيف‌تر است و در حقيقت ميتوان آنان را پيرو و تابع انسان دانست .\r\n","page_name":" 4 ","page_number":20},
  {"content":"\r\n\r\nبنابراين ، تا زماني كه انسان اختيار دارد ، راه توبه و بازگشت دارد و ايمان او مؤثّر است و أعمال او صحيح است ؛ ولى همين كه راه اختيار بسته شد و انسان خود را در انتخاب يك طرف مضطرّ ديد ، ديگر در آن‌وقت تكليف ساقط ميگردد ، و ايمانى كه مىآورد مُنتج نتيجه نبوده و براى كمال نفس انسان اثر مثبتى ندارد و نقشى را ايفاء نمىنمايد .\r\nانسان در تمام طول مدّت عمر خود ، اختيار دارد ايمان بياورد يا نياورد ، اعمال صالح انجام دهد يا ندهد ، درجاتى را طىّ كند و بسوى فعليّت نيكو و بهشت گام بردارد يا در دركات جهل خود را محبوس و در غرائز و صفات بهيميّه متوقّف و در جهنّم مخلّد بماند .\r\nولى در ساعت آخر عمر كه در سكرات مرگ غوطه مىخورد ، و آن ساعت آخرين ساعت از ساعتهاى دنيا و اوّلين ساعت از ساعتهاى آخرت است ، و در آن‌وقت كه پرده از جلوى چشمان او برداشته شده و حقائق را با ديدگان ملكوتى خود مىفهمد ؛ اختيار از انسان سلب شده و ديگر ايمان او به خدا و پيمبران و روز پاداش ، مفيد فائده و مثمر ثمر نخواهد بود ؛ چون ايمان اضطرارى است و از تحت اختيار خارج ، و توبه و بازگشت به خدا نيز قابل قبول نيست .\r\nدر اين آيه شريفه‌اى كه در مطلع گفتار قرائت شد ، و يكصد و پنجاه و هشتمين آيه از سورهء أنعام ( ششمين سورهء قرآن كريم ) است ميفرمايد :\r\nچرا مردم ايمان نمىآورند و چرا عمل صالح انجام نمىدهند ؟\r\n\r\n","description":"","footnote":"","page_name":" 5 ","page_number":21},
  {"content":"\r\n\r\nبا اينكه الآن داراى اختيار و اراده هستند .\r\nآنها در انتظارند كه فرشتگان از آسمان بيايند تا ايمان بياورند ، يا آنكه خداى تو بسوى آنان بيايد ، يا اينكه بعضى از آيات غضب و علامات قهر خدا بر آنها ظاهر شود و سپس ايمان بياورند ؟ !\r\nدر آن روزى كه بعضى از آيات قهر و عذاب خدا از عالم غيب پديدار گردد ، ديگر ايمان آوردن براى كسانى كه سابقاً ايمان نياورده‌اند يا با ايمان خود عمل خيرى انجام نداده‌اند ، مفيد فائده نخواهد بود .\r\nزيرا آن ايمان صورى و اضطرارى بوده ، آن ايمان بعد از درنَورديدن دنيا و بقاء اختيار است ، آن ايمان بعد از خراب بدن و درهم كوبيده شدن غرائز و فقدان اراده است .\r\nآرى ، اين مردم ايمان نمىآورند تا از عالم غيب چيزى را مشاهده نمايند ؛ و در آن‌وقت كه مشاهده كنند آن ايمان فائده ندارد ؛  قُلِ انْتَظِرُوا إِنَّا مُنْتَظِرُونَ  . اى پيمبر به آنها بگو : شما منتظر باشيد ، ما هم منتظر خواهيم بود .\r\nشما ايمان نياوريد و عمل صالح بجاى نياوريد ، و منتظر باشيد كه از عالم غيب چيزهائى را ببينيد .\r\nما هم در انتظاريم كه در آن‌وقتى كه شما از عالم غيب چيزى را مىبينيد ، ببينيم كه شما خواهيد فهميد آن ايمان به درد نمىخورد و دستى از شما نمىگيرد .\r\n\r\nامّتها با اتّكا بر سرمايه و دانش باطلشان از تسليم در برابر حقّ امتناع مىورزند\r\nدر سورهء غافر - كه همان سورهء مؤمن است - در أواخر سوره خداوند حال امّت‌هاى گذشته را بيان ميفرمايد كه به دعوت پيامبران\r\n\r\n","description":"","footnote":"","page_name":" 6 ","page_number":22},
  {"content":"\r\n\r\nخود گوش نمىدادند .\r\nانبياء هر چه آنها را تبليغ مىنمودند و به خدا گرايش مىدادند و به اعمال پسنديده دعوت ميكردند ، آنها مىگفتند : اين حرفها به درد ما نمىخورد ، ما بايد چيزى را با چشم ببينيم تا ايمان آوريم ، آن هم چيز غيبى بايد با چشم ديده شود . بايد عذاب را مثلًا ببينيم بايد فرشته را ببينيم بايد خدا را ببينيم و گرنه هيچگاه ايمان نمىآوريم . و از علم ما بدور است كه چيزى را نديده باور كنيم و بر اساس گفته پيغمبرى عقائد خود را استوار نمائيم .\r\nو هر چه پيغمبران با منطق و برهان براى آنها اثبات ميكردند كه راه از اين قبيل نيست ؛ خداوند عزَّ شأنُه به شما وجدان و فطرت داده و عقل و درايت عنايت فرموده است ، گفتار ما و دعوت ما را با اين ميزان‌هاى خدادادى سنجش كنيد و صحّت كلام ما را خودتان تشخيص دهيد ؛ أبداً به گوش آنان اثر نمىكرد .\r\nتا اينكه عذاب خدا مير سيد و در سرحدّ كفر و انكار كار آنها را يكسره مينمود .\r\nامّت‌ها پيغمبران را اذيّت و آزار ميكردند ، حبس ميكردند ، از شهر بيرون مىنمودند ، شكنجه و عذاب مىدادند ، مىكشتند ، در ميان درخت‌ها ارّه ميكردند ، به كوه و بيابان فرارى مىدادند ، به انواع و اقسام آزارها آنها را آزار ميكردند و ابداً حاضر براى تسليم در مقابل امر حقّ نبودند و به تفكّر و تأمّل و سنجيدن سخنان آنان در ترازوى عقل ، تنازل نمىنمودند .\r\n\r\n","description":"","footnote":"","page_name":" 7 ","page_number":23},
  {"content":"\r\n\r\nپيغمبران دعا ميكردند كه خدايا ما از دست اين طاغيان و گردنكشان خسته شده و به ستوه آمديم ؛ خودت هر چه مىخواهى دربارهء آنان اراده فرما .\r\nدر آن هنگام خداوند عذاب جارى ميفرمود ؛ به باد ، به طوفان ، به مرض ، به مرگ ، به زلزله‌هاى شديد ، به خَسف و فرو رفتن زمين و شكافتن زمين ، و به غرق شدن و مَسخ شدن و سائر انواع عذابهائى كه در قرآن كريم ذكر شده است .\r\nفقط از ميان امّت‌ها ، از امّت پيغمبر ما عذاب برداشته شده است ، و به بركت وجود مقدّس آن حضرت از عذابهاى آسمانى و زمينى آنها را مصون داشته است ؛ در قرآن كريم وارد است :\r\n وَ ما كانَ اللَّهُ لِيُعَذِّبَهُمْ وَ أَنْتَ فِيهِمْ وَ ما كانَ اللَّهُ مُعَذِّبَهُمْ وَ هُمْ يَسْتَغْفِرُونَ  . « 1 »\r\n« اى پيغمبر ! تا هنگامى كه تو در ميان اين مردم هستى خداوند آنها را البتّه دستخوش عذاب نمىكند ، و همچنين تا وقتىكه آنان استغفار را شعار خود قرار دهند ، خداوند عذاب كنندهء آنها نخواهد بود . »\r\nبارى ، دائماً انبياء با امّت‌هاى خود در كشمكش بودند ، پيغمبران به عالم غيب و حقّ دعوت مىكردند . و امّت‌ها متّكى به مال و سرمايه و قدرت و دانشهاى غرور و باطل خود بوده ، و با تكيه زدن به آنها از تسليم و انقياد در برابر حقّ امتناع مىورزيدند .\r\n\r\n\r\n","description":"","footnote":"\r\n( 1 ) آيه 33 ، از سورهء 8 : الانفال\r\n","page_name":" 8 ","page_number":24},
  {"content":"\r\n\r\n   فَلَمَّا جاءَتْهُمْ رُسُلُهُمْ بِالْبَيِّناتِ فَرِحُوا بِما عِنْدَهُمْ مِنَ الْعِلْمِ وَ حاقَ بِهِمْ ما كانُوا بِهِ يَسْتَهْزِؤُنَ * فَلَمَّا رَأَوْا بَأْسَنا قالُوا آمَنَّا بِاللَّهِ وَحْدَهُ وَ كَفَرْنا بِما كُنَّا بِهِ مُشْرِكِينَ * فَلَمْ يَكُ يَنْفَعُهُمْ إِيمانُهُمْ لَمَّا رَأَوْا بَأْسَنا سُنَّتَ اللَّهِ الَّتِي قَدْ خَلَتْ فِي عِبادِهِ وَ خَسِرَ هُنالِكَ الْكافِرُونَ    . « 1 »\r\nميفرمايد : زماني كه بأس و شدّت ما به اين امّت‌ها رسيد و خود را در چنگال قهر و عذاب ما مشاهده كردند ، گفتند : حالا ايمان مىآوريم به خداوندى كه شريكى براى او نيست ، و به آن شركى كه سابقاً داشتيم و موجودى را در مقابل خدا مؤثّر قرار مىداديم ، فعلًا كافريم .\r\nدرحالىكه وقتى اختيار داشتند و اراده داشتند و پيمبران بسوى آنها ميرفتند و با زبان نرم و ليّن آنها را نصيحت ميكردند و پند و اندرز مىدادند ، أبداً حاضر براى استماع نبودند و متّكى به علم و دانش خود بودند ؛  فَرِحُوا بِما عِنْدَهُمْ مِنَ الْعِلْمِ . \r\nبه پيغمبران مىگفتند : گفتار شما به درد نمىخورد ؛ ميگوئيد : ما از عالم غيب خبر داريم ، از خدا خبر داريم ؛ عالم غيب كجاست ؟ خدا كيست ؟\r\nما خودمان داراى علم هستيم ، مكتب داريم ، دانشگاه ديده‌ايم ، متخصّص فنّ شده‌ايم ، تخصّص گرفته‌ايم ، ما اتم را شكافته‌ايم ، ما تمام امراض را بررسى كرده‌ايم ، ما حقيقت ميكرب را\r\n\r\n\r\n","description":"","footnote":"\r\n( 1 ) آيات 83 تا 85 ، از سورهء 40 : غافر\r\n","page_name":" 9 ","page_number":25},
  {"content":"\r\n\r\nدريافت كرده‌ايم ، ما معادلهء درجهء سوّم را حلّ كرده‌ايم ، ما به تمام توان‌ها و دانش‌هائى كه داريم متّكى هستيم .\r\nاينان چنان به علوم خود مغرور بودند و حال خوش و سرور در مقابل اين دانشها داشتند كه ماوراى آن را تصوّر نمىكردند ؛ و آن غرور و استكبار به آنان اجازه نمىداد كه بفهمند علوم عالىترى موجود است و آن علم پيامبران است .\r\nاين مسكينان ادراك نمىكردند كه علوم آنها در برابر علوم حضورى و شهودى پيامبران قطره‌اى است در برابر دريا ، تمام اين دانشها را بايد در مقابل دانش پيامبران صفر دانست در مقابل عدد بى نهايت .\r\n\r\nاساس دستورات دين بر تعبّد است\r\nبايد تسليم حقّ شد ، بايد تسليم علوم پيامبر شد ، بايد در مقام عبوديّت قدم نهاد .\r\nاين دانشها علوم ظاهرى و طبيعى و مادّى است كه بشر از راه چشم و گوش و از راه استعدادهاى ذهنى و فكرى خود بدست آورده و به آن اتّكاء دارد ، علومى كه انبياء مىآورند از عالم غيب است ، از عالم سرّ است ؛ و آن علوم مجرّده حكومت دارد بر علوم طبيعيّه ، و أفعالى كه پيمبران انجام مىدهند قابل مقايسه با افعال دگران نيست .\r\nبشر بايد در مقابل پيغمبران خاضع و خاشع باشد ، نه اينكه بگويد : اين آيه قرآن مجيد فلسفه‌اش چيست ؟ اگر من بدانم قبول ميكنم ، اگر ندانم قبول ندارم ؛ اين حرف غلط است .\r\nاگر شما فلسفهء آن را بدانى و قبول كنى ، آيه را قبول نكرده‌اى ،\r\n\r\n","description":"","footnote":"","page_name":" 10 ","page_number":26},
  {"content":"\r\n\r\nكلام رسول خدا را نپذيرفته‌اى ؛ بلكه فهم خود را قبول كرده‌اى و اتّكاء به نفس و فهم خود داشته‌اى .\r\nبنابراين ، از سرّ پيغمبر و قلب پيغمبر نيرو نگرفته‌اى و از بوى عطر علوم باطنيّه چيزى بمشام جان تو نرسيده است .\r\nامّا كسى كه از پيغمبر پيروى مىكند و معتقد است كه آن رجل الهى كه دلش به عالم بالا ارتباط دارد ، هر چه مىگويد راست و عين واقع است ، بفهمم يا نفهمم ؛ او پيشرفت مىكند و از باطن پيامبر الهام ميگيرد .\r\nو لذا اساس دستورات دين بر تعبّد است ؛ حتّى اگر آن مطالبى كه انسان فلسفه و حكمتش را هم ميداند اگر آنها را از پيامبران بعنوان تعبّد بگيرد و بپذيرد ، براى او بهتر است .\r\nاصولًا مكتب پيامبران مكتب گرايش بسوى حقائق و استفاضه از عالم باطن و غيب ، و دعوت بسوى واقعيّات است . و بر اساس بيرون شدن از خودى و نفس و پيوستن و گرويدن به خدا و حقّ است .\r\nو اگر قرار بشود كه تمام علوم انبياء را انسان با علوم و فكر و سليقه خود اندازه گيرى كند و آنچه را كه مىپسندد قبول كند و آنچه را كه نمىپسندد قبول نكند ، واويلا .\r\nتمام افراد بشر به تعداد خود داراى سليقه و روش و انگيزه و فكر هستند ؛ بنابراين بايد به اندازهء تعداد افكار آنها كه به اندازهء تعداد افراد آنهاست ، فلسفه‌هائى مختلف كه با أفهام هر يك يك از آنها موافقت داشته باشد در دسترس آنها قرار داد ؛ و اين محال است .\r\n\r\n","description":"","footnote":"","page_name":" 11 ","page_number":27},
  {"content":"\r\n\r\nخلاصه ، تمام كسانى كه خواستند دستورات خدا را با فكر خود بسنجند و با علم و دانش خود اندازه گيرى كنند ، آنها در همين عالم غرور و استكبار مخلَّد ماندند و در اين جهنّم عاجل به آتش آراء باطله خود سوختند .\r\nو آن دسته‌اى كه دستورات پيامبران را به نورانيّت شناختند و تسليم و تابع محض شدند و به دنبال آنان حركت كردند ، حقائق بر آنها مكشوف افتاد و ادراك أسرار احكام و فلسفه و حكمت آن را از مبدأ عالم نمودند .\r\n\r\nكلام ملّا صدرا دربارهء تعبّدى بودن احكام شرعيّه\r\nمرحوم صدر المتألّهين دربارهء آنكه احكام شرعيّه تعبّدى است و بى چون و چرا و بدون فهميدن فلسفه و سبب آنها بايد آنها را پذيرفت ، در مقدّمه « أسفار » مطلب جالبى فرموده است و آن اينست :\r\n« وَ إنّى لَاسْتَغْفِرُ اللهَ كَثيرًا مِمّا ضَيَّعْتُ شَطْراً مِنْ عُمْرى فى تَتَبُّعِ ءَارآءِ الْمُتَفَلْسِفَةِ وَ الْمُجادِلينَ مِنْ أهْلِ الْكَلامِ وَ تَدْقيقاتِهِمْ وَ تَعَلُّمِ جُرْبُزَتِهِمْ فى الْقَوْلِ وَ تَفَنُّنِهِمْ فى الْبَحْثِ ، حَتَّى تَبَيَّنَ لى ءَاخِرَ الامْرِ بِنورِ الإيْمانِ وَ تَأْييدِ اللهِ الْمَنّانِ أنَّ قياسَهُمْ عَقيمٌ وَ صِراطَهُمْ غَيْرُ مُسْتَقيمٍ .\r\nفَألْقَيْنا زِمامَ أمْرِنا إلَيْهِ وَ إلَى رَسولِهِ النَّذيرِ الْمُنْذَرِ ؛ فَكُلُّ ما بَلَغَنا مِنْهُ ءَامَنّا بِهِ وَ صَدَّقْناهُ وَ لَمْ نَحْتَلْ أنْ نُخَيِّلَ لَهُ وَجْهاً عَقْليًّا وَ مَسْلَكًا بَحْثيًّا بَلِ اقْتَدَيْنا بِهُداهُ وَ انْتَهَيْنا بِنَهْيِهِ ، امْتِثالًا لِقَوْلِهِ تَعالَى :  ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  . حَتَّى فَتَحَ اللهُ\r\n\r\n","description":"","footnote":"","page_name":" 12 ","page_number":28},
  {"content":"\r\n\r\nعَلَى قَلْبِنا ما فَتَحَ فَأفْلَحَ بِبَرَكَةِ مُتابَعَتِهِ وَ أنْجَحَ . » « 1 »\r\n\r\nكلام علّامهء طباطبائى ( ره ) دربارهء لزوم اطاعت فرمان خدا\r\nو نيز علّامه طباطبائى مُدّ ظلُّه در ذيل آيه شريفه در سورهء أعراف :  قالَ ما مَنَعَكَ أَلَّا تَسْجُدَ إِذْ أَمَرْتُكَ قالَ أَنَا خَيْرٌ مِنْهُ خَلَقْتَنِي مِنْ نارٍ وَ خَلَقْتَهُ  و مِن طِينٍ « 2 » فرموده اند :\r\nوَ بِالْجُمْلَةِ هُوَ سُبْحانَهُ اللهُ الَّذى مِنْهُ يُبْتَدَى كُلُّ شَىْءٍ وَ إلَيْهِ يَرْجِعُ كُلُّ شَىْءٍ ، فَإذا خَلَقَ شَيْئاً وَ حَكَمَ عَلَيْهِ بِالْفَضْلِ كانَ لَهُ\r\n\r\n\r\n","description":"","footnote":"\r\n( 1 ) « أسفار » طبع سنگى ، ج 1 ، ص 4 ؛ و طبع سربى ، ج 1 ، ص 11 و 12 : « همانا من از خداوند طلب آمرزش و عفو بسيار دارم از براى آنكه پاره‌اى از عمر خويش را به بررسى آراء متفلسفين و جدال‌هاى اهل كلام و نازك بينىهاى آنان و آموختن سخنان و شيوه‌هاى بحثى آنان گذراندم ، تا اينكه سرانجام در پرتو فروغ ايمان و تأييد خداوند منّان دريافتم كه واقعاً قياسات آنها بى نتيجه و صراط آنها غير مستقيم است .\r\nپس از آن زمام كار خويش را به خداوند و به فرستادهء بيم دهندهء بيم داده شده او سپردم ، و به آنچه به رسول الله رسيده بود تماماً ايمان آورده و تأييد نمودم . و در صدد جستجوى توجيه عقلى و روشى علمى براى فرمايشات رسول بر نيامدم ، بلكه پيروى از هدايت و اجتناب از نواهى او را پيشه خود ساختم همچنان كه حقّ تعالى فرموده :\r\n« آنچه از دستوراتى كه پيامبر براى شما آورده است بگيريد و پيروى كنيد ؛ و آنچه را كه نهى فرموده دورى كنيد . »\r\nتا آنكه خداوند گشايش قرار داد بر قلب ما آنچه را كه گشايش فرمود ؛ و رستگار شد به بركت اين دنباله روى از رسول و نجات يافت . »\r\n( 2 ) آيه 12 ، از سورهء 7 : الاعراف : « خداوند فرمود كه : چه چيز مانع سجدهء تو ( ابليس ) بر آدم شد ، آنگاه كه ترا امر به سجده كردم . ابليس گفت : من از او برتر و بهترم ؛ چون مرا از آتش خلق نمودى و او را از گل آفريدى . »\r\n","page_name":" 13 ","page_number":29},
  {"content":"\r\n\r\nالْفَضْلُ وَ الشَّرَفُ واقِعاً وَ بِحَسَبِ الْوُجودِ الْخارِجىّ ؛ وَ إذا خَلَقَ شَيْئاً ثانيا وَ أمَرَهُ بِالْخُضوعِ لِلاوَّلِ كانَ وُجودُهُ ناقِصاً مَفْضولًا بِالنِّسْبَةِ إلَى ذَلِكَ الاوَّلِ فَإنَّ الْمَفْروضَ أنَّ أمْرَهُ إمّا نَفْسُ التَّكْوينِ الْحَقِّ أوْ يَنْتَهى إلَى التَّكْوينِ .\r\nفَقَوْلُهُ الْحَقُّ وَ الْواجِبُ فى امْتِثالِ أمْرِهِ أنْ يُمْتَثَلَ لِانَّهُ أمْرُهُ لا لِانَّهُ مُشْتَمِلٌ عَلَى مَصْلَحَةٍ أوْ جَهَةٍ مِنْ جِهاتِ الْخَيْرِ وَ النَّفْعِ حَتَّى يُعْزَلَ عَنْ رُبوبيَّتِهِ وَ مَوْلَويَّتِهِ ، وَ يَعودَ زِمامُ الامْرِ وَ التَّأْثيرِ إلَى الْمَصالِحِ وَ الْجِهاتِ وَ هِىَ الَّتى تَنْتَهى إلَى خَلْقِهِ وَ جَعْلِهِ كَسآئِرِ الاشْياءِ مِنْ غَيْرِ فَرْقٍ - انتهى . » « 1 »\r\n\r\n\r\n","description":"","footnote":"\r\n( 1 ) تفسير « الميزان » ج 8 ، ص 24 : « خلاصه آنكه او - كه پاك و منزّه از هر عيب و زشتى است - خداوندى است كه آغاز و انجام همه چيزها به اوست ؛ پس آنگاه كه شيئى را خلق نمايد و بر فضيلت او حكم رانَد ، در متن واقع و وجود خارجى براى آن شىء فضيلت و شرف حاصل مىشود .\r\nو چون شىء ديگرى در مرتبه دوّم خلق نمايد و اين شىء دوّم را فرمان خضوع و كوچكى نسبت به شىء اوّل دهد ، در اين حال وجود شىء دوّم در مقايسه با شىء اوّل واقعاً ناقص‌تر خواهد بود ؛ زيرا كه امر حقّ تعالى يا نفس واقعيّت و عالم تكوين است و يا منتهى به عالم واقعيّت و تكوين ميگردد .\r\nپس قول او حقّ است ، و ضرورى است كه فرمان او تنها ازآن‌جهت كه امر اوست اطاعت شود ، نه ازآن‌جهت كه مصلحتى را در بر دارد و يا ناظر به فائده‌اى مىباشد ؛ چرا كه در اين صورت حقّ تعالى از ربوبيّت و مولويّت خود بر كنار گرديده ، و سر رشته امور و تأثيرات به مصالح و جهاتى منتهى ميگردد كه خود آنها از لوازم خلقت و خصوصيّات مخلوقات بوده و با سائر مخلوقات بى هيچ تفاوتى در يك درجه و رتبه قرار دارند ( از جهت مخلوقيّت و عدم استقلال ) . »\r\n","page_name":" 14 ","page_number":30},
  {"content":"\r\n\r\nبالجمله ، امّت‌هاى گذشته نيز به انبياء خود همينطور مىگفتند ؛ مىگفتند : ما داراى علم و دانش هستيم و به آن اتّكاء داريم و به آن خوشحال و فرحناكيم ، ديگر به شما چه نيازى داريم . و پيمبران را بر آنچه آورده بودند مورد مسخره قرار ميدادند و پيروى از آراء و افكار مرتبط به عالم غيب آنان را ، افكار كودكانه و جاهلانه مىپنداشتند .\r\n وَ حاقَ بِهِمْ ما كانُوا بِهِ يَسْتَهْزِؤُنَ  ؛ و احاطه كرد و فرا گرفت آنها را همان وعيدهائى كه بر آنها لبخند زده و مورد سُخريّة خود قرار ميدادند ، و عكس العمل اعمال و افكار خود ، آنها را در پرّه گرفت و مورد سَخَط و عذاب خدا واقع شدند .\r\nعذاب خدا آمد ؛ خدا گفت : بيائيد اين عذابها را با علم خود و با غرور ملّى خود برداريد ، و خود را از آن برهانيد .\r\nچگونه ميتوانيد برهانيد ؟ اين عذابهائى كه آمده و گريبان همه را گرفته ، آن بادى كه از جانب پروردگار وزيد و مأمور شد قوم عاد را - كه بر پيامبر خود حضرت هود على نبيِّنا و آله و عليه الصّلاة و السّلام انكار داشتند - هلاك كند .\r\n  سَخَّرَها عَلَيْهِمْ سَبْعَ لَيالٍ وَ ثَمانِيَةَ أَيَّامٍ حُسُوماً فَتَرَى الْقَوْمَ فِيها صَرْعى كَأَنَّهُمْ أَعْجازُ نَخْلٍ خاوِيَةٍ * فَهَلْ تَرى لَهُمْ مِنْ باقِيَةٍ   « 1 »   .  \r\n« گماشت آن باد را خداوند بر قوم عاد هفت شب و هشت روز ، براى قلع و قمع كردن آنها و از بيخ و بن برآوردن . آن باد و زيد و تمام مردم را مانند تنه‌هاى درخت خرماى خشك شده از ريشه بيرون\r\n\r\n\r\n","description":"","footnote":"\r\n( 1 ) آيه 7 و 8 ، از سورهء 69 : الحاقّة\r\n","page_name":" 15 ","page_number":31},
  {"content":"\r\n\r\nآورده به روى زمين ريخت ، بطورى كه همه هلاك شدند و از آنها كسى باقى نماند . »\r\nاين مردم چگونه مىتوانند با علمشان ، از آن باد مسموم و هلاك كننده كه پى در پى مىوزد و چون به بدن برخورد كند هلاك مىكند ، خود را بر حذر دارند ؛ آن بادى كه از طرف خدا مأموريّت دارد بر قوم عاد بوزد نه بر غير آنها .\r\nچگونه مىتوانند مبارزه كنند ؟ با اتّكاء به قدرت و دانش خود چه قسم مىتوانند خود را در مصونيّت و حفظ درآورند ؟\r\n\r\nداستان قارون كه به علم خود مغرور بود\r\nقارون از قوم حضرت موسى على نبيِّنا و آله و عليه الصّلاة و السّلام بود . و آن‌قدر حضرت پروردگار سبحانه به او از اموال و ذخائر عنايت كرده بود كه كليدهاى گنجهاى او را نمىتوانستند جماعت‌هاى قوى هيكل حمل كنند .\r\nولى اين مرد بر قوم خود ستم ميكرد ، و هر چه از افراد قوم او به او نصيحت كردند كه از باد غرور و خودپسندى دست بردار و با مردم نيكى كن و در حقّ آنان احسان روا دار و در روى زمين در صدد فساد نباش و به ضعفاء و فقراء و يتيمان و نيازمندان طريق ملاطفت و انفاق پيش دار ، در پاسخ مىگفت : من اين اموال را از روى دانش و به نيروى علم و قدرت خود تهيّه كرده‌ام ؛  قالَ إِنَّما أُوتِيتُهُ عَلى عِلْمٍ عِنْدِي  . « 1 »\r\nديگر نمىدانست كه خداوند بدين علم و قدرت اعتنائى\r\n\r\n\r\n","description":"","footnote":"\r\n( 1 ) صدر آيه 78 ، از سورهء 28 : القصص\r\n","page_name":" 16 ","page_number":32},
  {"content":"\r\n\r\nنمىكند و مستكبران را دستخوش بَوار و هلاك ميسازد .\r\n أَ وَ لَمْ يَعْلَمْ أَنَّ اللَّهَ قَدْ أَهْلَكَ مِنْ قَبْلِهِ مِنَ الْقُرُونِ مَنْ هُوَ أَشَدُّ مِنْهُ قُوَّةً وَ أَكْثَرُ جَمْعاً وَ لا يُسْئَلُ عَنْ ذُنُوبِهِمُ الْمُجْرِمُونَ  « 1 » .\r\n« آيا او نمىدانست كه خداوند از امّت‌هاى قبل از او چه بسيار افرادى را كه از نقطه نظر قدرت و أعوان و اموال بيشتر بوده و مجرم شدند و در مقابل امر خدا خودپسندى و بلندمنشى كردند ، همه را دستخوش هلاك ساخت ؟ و گناهكاران و مجرمان از گناه خود سؤال نخواهند شد تا آنكه مهلت عذر تراشى و يا اظهار تذلّل پيدا نمايند . »\r\nتا به سرحدى از تكبّر و ناز و نعمت و قدرت رسيد كه مورد غِبطه و حسد قوم خود واقع شده ، و مردم عامّى از جاه و جلال او در شگفت و بر مقام و عظمت او رشك مىبردند . كه ناگهان عذاب خدا او را گرفت و خود با تمام سرمايه و زندگى و خانه و قصر در ميان زمين شكافته شده فرو رفت ؛ و نه علمى و نه قدرتى و نه يار و اعوانى نتوانستند او را يارى نموده و از كام زمين بيرون كشند .\r\n فَخَسَفْنا بِهِ وَ بِدارِهِ الْأَرْضَ فَما كانَ لَهُ مِنْ فِئَةٍ يَنْصُرُونَهُ مِنْ دُونِ اللَّهِ وَ ما كانَ مِنَ المُنْتَصِرِينَ  « 2 » .\r\nو هلاكت و بدبختى بطورى گريبانش را گرفت كه افرادى كه ديروز بر او حسد مىبردند ، امروز گفتند : الحمد للّه كه ما بجاى قارون نبوديم .\r\n\r\n\r\n","description":"","footnote":"\r\n( 1 ) قسمتى از آيه 78 ، از سورهء 28 : القصص\r\n( 2 ) آيه 81 ، از سورهء 28 : القصص\r\n","page_name":" 17 ","page_number":33},
  {"content":"\r\n\r\n\r\nبى فائده بودن توبه در حال نزول عذاب\r\nفرعون به دنبال حضرت موسى و ياران او حركت كرد و او را تعقيب نمود و گفت : آب نيل كه بر او و امّتش شكافته شده او و يارانش عبور كردند ، بر من و لشكريانم نيز شكافته شده و من هم از رود نيل ميگذرم و موسى و قومش را هلاك ميكنم .\r\nنمىدانست كه آب مأموريّت داشت بر حضرت موسى و پيروان او باز شود ، نه بر فرعون و لشكريانش ؛ بلكه مأموريّت آب دربارهء او بسته شدن و بهم آمدن است .\r\nآب او را و لشكريان او را در كام خود گرفت و همه را دستخوش غرق ساخت .\r\nبارى ،  فَلَمَّا رَأَوْا بَأْسَنا قالُوا آمَنَّا بِاللَّهِ وَحْدَهُ  . هنگامى كه عذاب و بأس و شدّت از جانب خدا مير سيد و راه فرار بر آنها بسته ميشد ، راه فقط يك طرفه ميشد ، بكنم يا نكنم نبود ، طاعت يا معصيت نبود ، كفر يا ايمان نبود ؛ بلكه فقط خود را مضطرّ ميديدند در قبول ، مىگفتند :  آمَنَّا بِاللَّهِ وَحْدَهُ  ؛ ما به خداى لا شريك له ايمان آورديم .  وَ كَفَرْنا بِما كُنَّا بِهِ مُشْرِكِينَ  ؛ و به آنچه را كه از نيروى خود و علم و قدرت خود در مقابل خدا مؤثّر ميديديم به همه آنها پشت پا زديم ، به همه آنها كافر شديم .\r\nاين ايمان سودى ندارد .\r\n فَلَمْ يَكُ يَنْفَعُهُمْ إِيمانُهُمْ لَمَّا رَأَوْا بَأْسَنا  . هنگامى كه عذاب رسيد و كار يكسره شد ، ايمان فائده‌اى براى آنها نخواهد داشت ؛ زيرا كه غير از ايمان مفرّى ندارد ، كار ديگر از او ساخته نيست .\r\n\r\n","description":"","footnote":"","page_name":" 18 ","page_number":34},
  {"content":"\r\n\r\nوقتى تمام راهها بسوى انسان بسته شد و انسان خود را بيچاره و مضطرّ ديد ، آن ايمان اضطرارى انسان را به بهشت نمىبرد ، انسان را خداشناس نمىكند ، نيروهاى وجودى انسان را معتدل نمىسازد و او را در مدينه فاضله وارد نمىكند ؛ در اين حال عذاب خدا كه جزاى عمل اوست در ميرسد و او را دستخوش بوار و نيستى ميسازد .\r\n سُنَّتَ اللَّهِ الَّتِي قَدْ خَلَتْ فِي عِبادِهِ وَ خَسِرَ هُنالِكَ الْكافِرُونَ  .\r\n« اين آئين و سنّت خداست دربارهء تمام امّت‌هائى كه روى زمين آمده‌اند و رفته‌اند ، و در اين هنگام زيان و خسران اختصاص به كافران و منكران دارد . »\r\nدر ساعات آخر زندگى انسان كه ديگر اختيار از او سلب مىشود و اراده‌اى از خود ندارد و پرده برداشته مىشود ، ايمان از روى درماندگى و بيچارگى به درد نمىخورد .\r\n\r\nايمان در حال رفع حجاب غيبى و نزول عذاب فائده‌اى ندارد\r\nدر آن‌وقتى كه پرده پس رفته و انسان نتيجهء اعمال خود را ملاحظه مىكند ، آن وقت ، وقتِ فعليّت است و به پايان رسيدن دوران استعداد و قابليّت ؛ آن ، لحظهء ابتداى ظهور و بروز است و انتهاى دوران خفاء و كتمان .\r\nدر آن لحظه بر انسان اعمالش مجسّم ميگردد ؛ مىبيند كه چه جنايتهائى انجام داده ، چه جرائمى از او سر زده ، چه قبائحى از او به ظهور رسيده ، چه مخالفت‌ها و ستيزگىهائى با پيغمبر كرده ، چه ستم‌ها و ناعدالتىهائى كرده ؛ و الآن نتيجه آنها غوطه خوردن در\r\n\r\n","description":"","footnote":"","page_name":" 19 ","page_number":35},
  {"content":"\r\n\r\nتاريكىها و فرو رفتن در سياه‌چالها و پيمودن كوره راهها و عَقَبات و گردنه‌هاى وخيم و وحشت‌زاست . ملائكه غضب نيز حاضر و آماده‌اند كه او را به سخت‌ترين وجهى قبض روح كنند ، و به بدترين موضعى با خود ببرند غريب و تنها با دست كوتاه .\r\nدر اين لحظه انسانِ مجرم مختارى كه هر چه در دنيا به او مىگفتند سودى نداشت ، خود را در مشت قدرت پروردگار مىبيند و در قبضهء قهر و ظهور مقام جلال مىيابد ؛ ميگويد : ايمان آوردم ، به خداى ايمان آوردم و شهادت مىدهم كه هيچ انباز و شريكى ندارد ؛ و   بِيَدِهِ الْمُلْكُ وَ هُوَ عَلى كُلِّ شَيْءٍ قَدِيرٌ .  \r\nملائكه گماشته و مراقب با گرز آتشين بر سرش مىكوبند و ميگويند : جنايت آنجا ، ايمان اينجا ؟ خيانت آنجا ، ايمان اينجا ؟ كفر و شرك و زَنْدَقه آنجا ، ايمان اينجا ؟ !\r\nآن‌وقتى كه آلت داشتى ، افزار و اثاثيّه داشتى ، بدن داشتى ، علم و قدرت داشتى ، سلامت مزاج داشتى ، أمنيّت و فراغت داشتى ، ايمان نياوردى ؛ حالا كه آلت از كار افتاده ، بدن مانند چوب خشك شده ، نسيان و خمود بجاى دانش نشسته ، توان به ناتوانى مبدّل گشته ، امراض گوناگون از هر سو سراپايت را گرفته و خود را در مقابل قهر مىبينى ايمان مىآورى ؟ اين ايمان فائده ندارد ، گره‌اى نمىگشايد ، مختصر اثرى در رفع عذاب و رهائى از عواقب و خيمِ سوء كردار ندارد .\r\n تا ز دستت مىرسد كارى بكن * پيش از آن كز تو نيايد هيچ كار \r\n\r\n","description":"","footnote":"","page_name":" 20 ","page_number":36},
  {"content":"\r\n\r\n هَلْ يَنْظُرُونَ إِلَّا أَنْ تَأْتِيَهُمُ الْمَلائِكَةُ أَوْ يَأْتِيَ رَبُّكَ أَوْ يَأْتِيَ بَعْضُ آياتِ رَبِّكَ يَوْمَ يَأْتِي بَعْضُ آياتِ رَبِّكَ لا يَنْفَعُ نَفْساً إِيمانُها لَمْ تَكُنْ آمَنَتْ مِنْ قَبْلُ أَوْ كَسَبَتْ فِي إِيمانِها خَيْراً  « 1 »  . \r\nدر وقتىكه فرعون و لشكريانش بدنبال حضرت موسى و پيروانش حركت ميكردند كه آنها را دريابند و همه را از دم تيغ كين بگذرانند ، حضرت موسى به كنار رود نيل رسيد ، راه فرار هم ندارد ؛ زيرا از اطراف لشكريان او را احاطه ميكنند ، فقط به جلو راه دارد آن هم رودخانه است .\r\nآب به امر خدا كنار رفت حضرت موسى و پيروان ، خود را به آب زدند ، آب شكافته شد ، نيمى از آب اين طرف و نيمى آن طرف بالا آمد و گِلهاى كف رودخانه خشك شد .\r\nحضرت موسى و تمام پيروان او وارد رود نيل شدند كه فرعون و لشكريانش در رسيدند ، ديدند كه موسى و يارانش در ميان رودخانه و در حال عبورند ؛ گفتند : عجيب نيست ما هم ميرويم و آنها را در مىيابيم .\r\nهمين كه وارد رودخانه شدند آب بسته شد .\r\n حَتَّى إِذا أَدْرَكَهُ الْغَرَقُ قالَ آمَنْتُ أَنَّهُ لا إِلهَ إِلَّا الَّذِي آمَنَتْ بِهِ بَنُوا إِسْرائِيلَ وَ أَنَا مِنَ الْمُسْلِمِينَ  « 2 » .\r\nآن‌وقت مسلمان شد ، وقتى كه در چنگال غرقاب غوطه\r\n\r\n\r\n","description":"","footnote":"\r\n( 1 ) آيه 158 ، از سورهء 6 : الانعام\r\n( 2 ) قسمتى از آيه 90 ، از سورهء 10 : يونس\r\n","page_name":" 21 ","page_number":37},
  {"content":"\r\n\r\nمىخورد گفت : ايمان آوردم كه خدائى نيست جز همان كسى كه بنى إسرائيل به او ايمان آورده‌اند و من از مسلمانانم .\r\nجبرائيل مقدارى از لجن ته دريا برداشت و بر دهان او زد و گفت :\r\n آلْآنَ وَ قَدْ عَصَيْتَ قَبْلُ وَ كُنْتَ مِنَ الْمُفْسِدِينَ  « 1 » .\r\n« حالا ايمان مىآورى ، درحالىكه گناهان را قبلًا بجا آوردى و در روى زمين از زُمرهء مفسدان بودى ؟ »\r\n فَالْيَوْمَ نُنَجِّيكَ بِبَدَنِكَ لِتَكُونَ لِمَنْ خَلْفَكَ آيَةً وَ إِنَّ كَثِيراً مِنَ النَّاسِ عَنْ آياتِنا لَغافِلُونَ  . « 2 »\r\nامروز ما نفس تو را مىربائيم و با خود مىبريم ؛ مىبريم به آنجا كه محلّ و مقرّ فعليّت و نتيجه اعمال پيش فرستادهء توست ، و ببين بر سر تو چه خواهد آمد ؟ و ليكن بدنت را از آب بيرون مىاندازيم و در كنار ساحل قرار ميدهيم تا مردم بيايند و ببينند كه بدن متعفِّن و گنديدهء تو چگونه به ذلّت و پستى دچار شده است ، و نگويند كه از ميان دريا فرعون جزء رجال الغَيب شده و يا به آسمان رفته است .\r\nخداوند دربارهء كيفيّت قبض روح مردم ستمگر در قرآن مجيد ميفرمايد :\r\n إِنَّ الَّذِينَ تَوَفَّاهُمُ الْمَلائِكَةُ ظالِمِي أَنْفُسِهِمْ قالُوا فِيمَ كُنْتُمْ قالُوا كُنَّا مُسْتَضْعَفِينَ فِي الْأَرْضِ قالُوا أَ لَمْ تَكُنْ أَرْضُ اللَّهِ واسِعَةً \r\n\r\n\r\n","description":"","footnote":"\r\n( 1 ) آيه 91 و 92 ، از سورهء 10 : يونس\r\n( 2 ) آيه 91 و 92 ، از سورهء 10 : يونس\r\n","page_name":" 22 ","page_number":38},
  {"content":"\r\n\r\n فَتُهاجِرُوا فِيها فَأُولئِكَ مَأْواهُمْ جَهَنَّمُ وَ ساءَتْ مَصِيراً  . « 1 »\r\nآن كسانيك‌ه به خود ستم روا داشتند ، چون ملائكه قبض روح بخواهند جان آنها را بگيرند به آنها ميگويند : شما كجا بوده‌ايد در چه حال بوده ايد ؟ آنان در پاسخ گويند : ما مردم ضعيف شمرده شده در روى زمين بوديم كه مورد قهر و غلبهء طاغيان زمان بوده و از خود اختيار و اراده‌اى نداشتيم تا دنبال معارف إلهيّه و علوم حقّه برويم و به دانش‌هاى حقيقى دست يابيم ، تا بدينوسيله دست از ستم به نفس خود يا تجاوز به ديگران برداريم .\r\nملائكهء قبض روح در پاسخ ميگويند : آيا مگر زمين خدا آنقدر گشايش و وسعت نداشت كه شما از محلّ خود - كه در تحت سيطره و ستم ستمگران بوديد - هجرت نموده و در اماكن و منازل مطلوب كه از دستبرد آنها خالى باشد سكونت گزيده و به معارف الهيّه و عبادت و سير مدارج و معارج روحى خود اشتغال ورزيد ؟ چرا از شهر و ديار بيرون نرفته و به محلّى كه بتوانيد در آن دين خود را حفظ كنيد مهاجرت نكرديد ؟\r\nچون در پاسخ جوابى ندارند و در مقابل منطق فرشتگان محكوم شده‌اند ، بنابراين منزل و مأواى آنان دوزخ بوده و بد منزل و بازگشتى است جهنّم .\r\n\r\nبر مستضعفين عذاب نيست\r\nبلى ، آن دسته از مستضعفينى كه راهى براى فرار ندارند و حيله‌اى براى استخلاص خود نمىيابند ، خواه مرد باشند يا زن\r\n\r\n\r\n","description":"","footnote":"\r\n( 1 ) آيه 97 ، از سورهء 4 : النّسآء\r\n","page_name":" 23 ","page_number":39},
  {"content":"\r\n\r\nباشند يا كودك ؛ عذر آنها مقبول است و اميد است مورد عفو و غفران خداى خود واقع گردند ؛ و البتّه خداوند پوشاننده و آمرزنده است .\r\n  إِلَّا الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ لا يَسْتَطِيعُونَ حِيلَةً وَ لا يَهْتَدُونَ سَبِيلًا * فَأُولئِكَ عَسَى اللَّهُ أَنْ يَعْفُوَ عَنْهُمْ وَ كانَ اللَّهُ عَفُوًّا غَفُوراً   . « 1 »\r\nمگر مردمان مستضعفى كه واقعاً قوّهء ادراك ندارند ، نمىدانند كجا بروند يا نمىتوانند بروند و از تحت سيطرهء پدر و مادر سرپيچى كنند ؛ از تحت تعليم استاد و سير محيط و قواى حاكمه قدرت تخلّف ندارند . يا زنانى و اطفالى هستند در تحت تسلّط شوهرها و مربّيان ، هر چه آنها بخواهند به اينها مىآموزند ، و اينان آنقدر عقل و درايت ندارند كه صحيح را از ناصحيح تشخيص دهند و از زير بار تقليدِ غلط شانه خالى كنند ؛ چون احتمال نادرستى روش خود را نمىدهند تا در صدد رفع آن برآمده و بدنبال راه درست بگردند .\r\nاين افراد در منطق قرآن مستضعفند و اميد است مورد عفو و آمرزش خدا واقع شده و از گناهان آنها - چنانچه بر خلاف عقل نباشد و از قبيل ظلم و ستم و جنايات و خيانتهائى كه به غير كرده‌اند نباشد - صرف نظر شود . و البتّه خداوند بسيار عفو كننده و آمرزنده مىباشد .\r\nاينها كسانى هستند كه خود قدرت تفحّص در دين حقّ را ندارند . و از مطالعهء كتب حقّه چيزى دستگيرشان نمىشود ، و با علماى ربّانى و صافى ضمير ، و پارسايان واقعى و از هواى نفس\r\n\r\n\r\n","description":"","footnote":"\r\n( 1 ) آيه 98 و 99 ، از سورهء 4 : النّسآء\r\n","page_name":" 24 ","page_number":40},
  {"content":"\r\n\r\nگذشتگان حقيقى برخورد نكرده‌اند تا طرز سلوك و معاشرت و روح عالى آنان به اينها تكانى داده ، و بدينطريق در صراط مستقيم قدم گذارند و به مقصود اصلى فائز گردند .\r\nامّا آن كسانى كه پيدا كردن راه راست و مستوى ، و برخورد به عالِم ربّانى و مربّى الهى ، و مطالعه و تدبّر در قرآن كريم و سنّت نبويّه و روش و منهاج ائمّه طاهرين ، و خروج از يوغ طاعت و بندگى طواغيتِ زمان و جائران دوران ، و گسيختن عنان تقليد كوركورانه ، و پيوستن به مقام دانش واقعى يا تبعيّت و تقليد از عالم و معلّم الهى ؛ در خور استعداد و قابليّت آنها بوده ، و ليكن غرور و غفلت و ميل شهوت و مادّيّت آنها را از عالم معنى دور كرده و بدين واسطه راه ضلال پيموده‌اند ؛ آنها از مستضعفين نيستند ، آنها از ستمكارانند ، آنها اهل جهنّم و مورد مؤاخذه بوده ؛ و به كيفر عقائد باطله و صفات رذيله و كردار ظالمانه و ناپسنديدهء خود خواهند رسيد .\r\nو فرشتگان قبض روح عذر آنانرا كه خود را ميخواهند در صفّ مستضعفين جا زنند نمىپذيرند و آنانرا به جهنّم مىبرند .\r\nو بدنبال اين آيات ميفرمايد :\r\n وَ مَنْ يُهاجِرْ فِي سَبِيلِ اللَّهِ يَجِدْ فِي الْأَرْضِ مُراغَماً كَثِيراً وَ سَعَةً وَ مَنْ يَخْرُجْ مِنْ بَيْتِهِ مُهاجِراً إِلَى اللَّهِ وَ رَسُولِهِ ثُمَّ يُدْرِكْهُ الْمَوْتُ فَقَدْ وَقَعَ أَجْرُهُ عَلَى اللَّهِ وَ كانَ اللَّهُ غَفُوراً رَحِيماً .  « 1 »\r\n« كسى كه براى خدا و در راه خدا از منزل و آشيانهء خود بيرون\r\n\r\n\r\n","description":"","footnote":"\r\n( 1 ) آيه 100 ، از سورهء 4 : النّسآء\r\n","page_name":" 25 ","page_number":41},
  {"content":"\r\n\r\nآيد و طريق مهاجرت پيش گيرد ، در روى زمين براى زندگانى امن و امان و بدون ترس و وحشت ، كه بتواند به منظور خود كامياب گردد ، و على رغم مقاصد حاكمان و جائران زمانش زيست كند ؛ جاهاى بسيار وسيع خواهد يافت .\r\nو كسى كه براى مهاجرت از خانهء خود خارج شده و در نيّت دارد كه خود را به خدا و رسول خدا برساند ولى مقصودش لباس تحقّق در بر نكرده و در بين راه مرگ او را در گرفت ، اجر و مزد او برعهدهء خداست و البتّه خداوند غفور و رحيم است » .\r\n\r\nعدم پذيرش عذر كسانى كه قادر بر هجرت بوده‌اند\r\nكسى نبايد بگويد محلّ زندگى من ، زادگاه من است و نمىتوانم از آنجا هجرت كنم ، چون قوم و عشيره و ياران و كسب و كار و منزل و باغ و تجارت و زراعت و زن و فرزند و سائر شئون من در آنجاست ، و در آنجا ، كه محلّ فحشاء و منكرات و تبليغات سوء بوده و احكام ظالمانه و جائرانه جارى و سارى است ، اقامت من در حكم ضرورت است ؛ و بنابراين از عهدهء من خارج و مسؤول تخلّف از احكام الهى نيستم .\r\nاين منطق غلط است . انسان متعهّد و مسؤول ، انسان هشيار و بيدار كه سعادت خود را در كمال روحى و ارتقاء به أعلى درجهء مقام انسانيّت مىبيند ، بايد با ارادهء متين و عزم راستين خود مشكلات بدوى را طىّ نموده و خود را در محلّ مناسب - كه امكان سير روحى و اقتناء كمال معنوى و حفظ و حراست خود و بستگان و فرزندان او از فساد و خرابى را دارد - وارد كند ، و از موانع و صوارف بيم و هراس در\r\n\r\n","description":"","footnote":"","page_name":" 26 ","page_number":42},
  {"content":"\r\n\r\nخود راه ندهد .\r\nو اگر چنين عزمى در او پديد آيد ، خداوند جاهاى بسيار مناسب را به او نشان ميدهد و از تحيّر او را بيرون مىآورد . و اگر هم فرضاً به مقصود نرسد براى او همينقدر كافى است كه از منزل خود براى خدا برون شده ، از نفس خود خارج گرديده و در مسير و حركت و در تكاپو و جستجو است ، در راه تعلّم و فراگيرى است ، در بوتهء شوق و محبّت وصول است ؛ اين مطالب را فرشتگان قبض روح به افراد ستمگر ميگويند و سپس آنها را مىميرانند ، با چه كيفيّتى ؟\r\n\r\nسختى قبض روح براى كفّار و آسانى آن براى مؤمنين\r\nدر روايت است در « عُيون أخبار الرّضا » از حضرت إمام عسكرى عليه السّلام و آن حضرت از پدران خود از حضرت صادق عليه السّلام روايت مىكند كه قبض روح براى كفّار : كَلَسْعِ الْأَفَاعِى وَ لَدْغِ الْعَقَارِبِ أَوْ أَشَدَّ . قِيلَ : فَإنَّ قَوْمًا يَقُولُونَ : إنَّهُ أَشَدُّ مِنْ نَشْرٍ بِالْمَنَاشِيرِ ، وَ قَرْضٍ بِالْمَقَارِيضِ ، وَ رَضْخٍ بالْأَحْجَارِ ، وَ تَدْوِيرِ قُطْبِ الارْحِيَةِ عَلَى الْأَحْدَاقِ .\r\nقَالَ : كَذَلِكَ هُوَ عَلَى بَعْضِ الْكَافِرِينَ وَ الْفَاجِرِينَ ، أَ لَا تَرَوْنَ مِنْهُمْ مَنْ يُعَايِنُ « 1 » تِلْكَ الشَّدَائِدَ ؛ فَذَلِكُمُ الَّذِى هُوَ أَشَدُّ مِنْ هَذَا لَا مِنْ عَذَابِ الْأَخِرَةِ فَإنَّهُ أَشَدُّ مِنْ عَذَابِ الدُّنْيَا - الحديث . « 2 »\r\n\r\n\r\n","description":"","footnote":"\r\n( 1 ) در نسخهء « بحار الأنوار » كمپانى ، ج 3 ، ص 133 يُعانى ضبط نموده است .\r\n( 2 ) « بحار » طبع حروفى ، ج 6 ، ص 152 و 153 ؛ و « عيون » طبع سنگى ، ص 178 و 179 ؛ صدوق روايت مىكند از محمّد بن القاسم المفسّر المعروف بأبى الحسن الجُرجانىّ قال : حَدَّثَنا أحمدُ بنُ الحسنِ الحسينىّ عن الحسنِ\r\n","page_name":" 27 ","page_number":43},
  {"content":"\r\n\r\n« مانند گزيدن افعىها ، و نيش زدن عقرب‌هاست يا از آن شديدتر . به حضرت صادق عليه السّلام عرض شد : بعضى از گروه مردمان ميگويند : براى كفّار جان دادن سخت‌تر است از بريدن با ارّه‌ها ، و قيچى كردن با قيچىها ، و خورد كردن با قطعه سنگها ، و گرداندن ميلهء آسياها بر كاسهء چشمها .\r\nحضرت فرمودند : بله همينطور است ولى نه براى همه كافران ؛ بلكه براى بعضى از آنها و بعضى از فاجرها . آيا نمىبينيد كه بعضى از كافران و فاجران چه شدائدى را در سكرات مرگ مىبينند ؛ آن عذابهائى را كه فرشتگان مرگ به آنها مىكنند از اين شدائدِ سكرات سخت‌تر است ، نه از عذابهاى آخرت كه به آنها خواهد رسيد بلكه شدائدِ سكرات جزء عذابهاى دنيوى محسوب ميگردد و براى بعضى از آنها از اين عذابها دشوارتر است . »\r\nبارى ، اين قسم عذابها در سكرات مرگ اختصاص به ستمگران و حاكمان جائر و كفّار بى رحم و بى انصاف دارد .\r\n\r\nتأمّل پروردگار در قبض روح بندهء مؤمن و نهايت لطف پروردگار به او\r\nامّا افراد مؤمن كه دل به خدا داده و تسليم امر او هستند و عالَم وجدان و آخرت را براى خود آباد كرده‌اند و از دائرهء انصاف قدمى بيرون نگذارده‌اند و به حقوق غير تعدّى و تجاوز ننموده‌اند و براى إعلاء كلمهء مقدّسهء حقّ و توحيد به اندازهء قدرت خود كوشيده‌اند و از\r\n\r\n\r\n","description":"","footnote":"\r\n- بنِ علىٍّ عن أبيه الرّضا عن أبيه موسَى بنِ جعفرٍقال : قيلَ لِلصّادِقِ عليه السّلام : صِفْ لَنا الْمَوْتَ . قالَ : لِلْمُؤْمِنِ كَأَطْيَبِ ريحٍ يَشَمُّهُ فَيَنْعُسُ لِطيبِهِ وَ يَنْقَطِعُ التَّعَبُ وَ الْأَلَمُ كُلُّهُ عَنْهُ ، وَ لِلْكافِرِ كَلَسْعِ الْأَفاعى الحديث .\r\n","page_name":" 28 ","page_number":44},
  {"content":"\r\n\r\nزمرهء محبّان خدا شده و در صفّ پاكان و مخلصان قرار گرفته‌اند ، قبض روح آنان به قدرى آسان است كه از آسان هم آسانتر است .\r\nدر كتاب « أمالى » شيخ طوسى روايت مىكند از شيخ مفيد از عَمْرو بن محمّد الصّيرفىّ از محمّد بن هَمّام از فزارىّ از سعيد بن عُمَر از حسن بن ضَوء از حضرت إمام جعفر صادق عليه السّلام كه :\r\nقَالَ : قَالَ عَلِىُّ بْنُ الْحُسَيْنِ زَيْنُ الْعَابِدِينَ عَلَيْهِ السَّلَامُ : قَالَ اللهُ عَزّوَجَلَّ : مَا مِنْ شَىْءٍ أَتَرَدَّدُ عَنْهُ تَرَدُّدِى عَنْ قَبْضِ رُوحِ الْمُؤْمِنِ يَكْرَهُ الْمَوْتَ وَ أَنَا أَكْرَهُ مَسَآءَتَهُ ؛ فَإذَا حَضَرَهُ أَجَلُهُ الَّذِى لَا يُؤَخَّرُ فِيهِ ، بَعَثْتُ إلَيْهِ بِرَيْحَانَتَيْنِ مِنَ الْجَنَّةِ تُسَمَّى إحْدَاهُمَا الْمُسْخِيَةَ وَ الاخْرَى الْمُنْسِيَةِ ؛ فَأَمَّا الْمُسْخِيَةُ فَتُسْخِيهِ عَنْ مَالِهِ وَ أَمَّا الْمُنْسِيَةُ فَتُنْسِيهِ أَمْرَ الدُّنْيَا « 1 » .\r\n« فرمودند : حضرت علىّ بن الحسين إمام زين العابدين عليه السّلام فرمودند كه : خداوند عزّوجلّ ميفرمايد : من در هيچ امرى تردّد و درنگ نكردم مانند درنگ كردن و تردّدى كه در قبض روح مؤمن كردم ؛ چون آن مؤمن از مرگ كراهت داشت و من هم كراهت داشتم به او ناراحتى برسانم .\r\nپس زمانى كه اجل محتوم آن مؤمن رسيد ، من دو شاخه گُل معطّر از بهشت براى او فرستادم ، يكى از آنها مُسْخيه نام داشت و\r\n\r\n\r\n","description":"","footnote":"\r\n( 1 ) « بحار الأنوار » طبع آخوندى ، ج 6 ، ص 152 ؛ ولى در خود « أمالى » طوسى ، طبع نجف ( 1384 هجرى ) جلد دوّم ، ص 29 روايت بدين لفظ است : ما مِنْ شَىْءٍ أتَرَدَّدُ فيهِ مِثْلَ تَرَدُّدى عِنْدَ قَبْضِ رَوحِ الْمُؤْمِنِ - الحديث .\r\n","page_name":" 29 ","page_number":45},
  {"content":"\r\n\r\nديگرى مُنْسيه .\r\nامّا مُسْخيه ، پس او را نسبت به مالَش بى اعتنا نموده از همه آنها مىگذرد ؛ و امّا مُنْسيه ، پس او را از تمام امور و شئون دنيا به فراموشى و نسيان مىاندازد . »\r\nمتن اين روايت را در كتاب « كافى » و كتاب « معانى الأخبار » با إسناد متّصل خود از حضرت صادق عليه السّلام روايت مىكند از رسول خدا صلّى الله عليه و آله و سلّم كه :\r\nقَالَ رَسُولُ اللهِ صَلَّى اللهُ عَلَيْهِ وَ ءَالِهِ : لَوْ أَنَّ مُؤْمِناً أَقْسَمَ عَلَى رَبِّهِ عَزّ وَ جَلَّ أَنْ لَا يُمِيتَهُ ، مَا أَمَاتَهُ أَبَدًا ؛ وَ لَكِنْ إذَا حَضَرَ أَجَلُهُ بَعَثَ اللهُ عَزّوَجَلَّ رِيحَيْنِ إلَيْهَ الحديث « 1 »\r\nبارى ، در اين روايت مراد از ترديد و درنگ ، ترديد خداست در مراتب أسماء جزئيّه ، و الّا ترديد در ذات مقدّس او جلَّ و عزَّ معقول نيست ؛ و ترديد در اسماء جزئيّه درنگ نمودن در مقام عمل كردن و به فعليّت درآوردنست .\r\nخلاصه اين مؤمن ميخواهد از دنيا برود ولى ميل ندارد ، خدا هم ميل ندارد بدون اختيار و رضايت او ، او را قبض روح كند .\r\nخدا ميفرمايد : من دو شاخه ريحان از بهشت ميفرستم به دست ملك الموت ، اسم يكى از آن دو مُسْخِيه است از مادّهء « سخاء » و بنابراين مسخيه يعنى به سخاوت درآورنده ؛ و چون مؤمن\r\n\r\n\r\n","description":"","footnote":"\r\n( 1 ) « فروع كافى » كتابُ الْجنائز ، طبع حيدرى ، ج 3 ، ص 127 ؛ و « معانى الاخبار » طبع حيدرى ، ص 142\r\n","page_name":" 30 ","page_number":46},
  {"content":"\r\n\r\nاو را در دست ميگيرد بوى عطر او چنان مشام جان او را معطّر و مست مىكند كه از تمام اموال خود ميگذرد و ديگر أبداً علاقه‌اى در وجود او نسبت به مال نخواهد بود .\r\nو ديگرى مُنْسِيه يعنى به فراموش درآورنده ، چون از مادّهء « نسيان » است ؛ و چون او را به دست مؤمن ميدهد بوى عطر او نيز او را از هر چه غير خداست از امور دنيوى مانند زن و فرزند و عشيره و اعوان و ياران و حشمت و اعتبار و غير ذلك به فراموشى مىاندازد .\r\nآرى ، اين دو شاخه ريحان بوى خدا ميدهند . و كسى كه از عطر حَرَم خدا به مشام او برسد چنان مست و مدهوش ميگردد كه در مقابل جمال حضرت أحديّت او ، چيزى در كانون وجودش قابل ارزش نيست و همه را فداى قدم محبوب مىكند .\r\n اگر ز كوى تو بوئى به من رساند باد * به مژده جان گرامى بباد خواهم داد \r\nو در روايت وارده از « كافى » و « معانى الاخبار » به جاى « رَيْحَانَتَيْنِ » « رِيْحَيْنِ » آورده است ؛ يعنى از جانب بهشت دو نسيم مىوزد ، امّا چه نسيمى ؟ ! جان پرور ، روح افزا ، پر نشاط كه با وجود آن نسيم و وزش آن بر مشام جان هر چه هست از دست ميرود .\r\n هماى اوج سعادت به دام ما افتد * اگر ترا گذرى بر مقام ما افتد\r\nحباب‌وار براندازم از نشاط كلاه * اگر ز روى تو عكسى به جام ما افتد \r\n\r\n","description":"","footnote":"","page_name":" 31 ","page_number":47},
  {"content":"\r\n\r\n شبى كه ماه مراد از افق شود طالع * بود كه پرتو نورى به بام ما افتد\r\nز خاك كوى تو هر دم كه دم زند حافظ * نسيم گلشن جان در مشام ما افتد « 1 » \r\nبالجُمله ، اين روايت شريفه را در كتاب « محاسن » برقى با دو سند ديگر با مختصر اختلافى كه در متن دارد روايت مىكند :\r\nاوّل : از ابن فضّال از ابن فُضَيل از أبو حمزهء ثُمالىّ قَالَ : سَمِعْتُ أَبَا عَبْدِ اللهِ عَلَيْهِ السَّلَامُ يَقُولُ : قَالَ اللهُ تَبَارَكَ وَ تَعَالَى : مَا تَرَدَّدْتُ عَنْ شَىْءٍ أَنَا فَاعِلُهُ كَتَرَدُّدِى عَنِ الْمُؤْمِنِ فَإنِّى أُحِبُّ لِقَآءَهُ وَ يَكْرَهُ الْمَوْتَ فَأَزْوِيهِ عَنْهُ . وَ لَوْ لَمْ يَكُنْ فِى الْأَرْضِ إلَّا مُؤْمِنٌ وَاحِدٌ ، لَاكْتَفَيْتُ بِهِ عَنْ جَمِيعِ خَلْقِى ، وَ لَجَعَلْتُ لَهُ مِنْ إيمَانِهِ أُنْسًا لَا يَحْتَاجُ مَعَهُ إلَى أَحَدٍ . « 2 »\r\n« أبو حمزه ميگويد : از حضرت صادق عليه السّلام شنيدم كه ميفرمود : خداوند تبارك و تعالى ميفرمايد : من تردّد و درنگ در كارى كه من بجاآورندهء آن بودم نكردم مانند تردّد و درنگى كه دربارهء مؤمن نمودم ؛ چون من زيارت و ديدار او را دوست دارم و او مرگ را دوست ندارد ؛ بنابراين من هميشه مرگ را از او مىگردانم و دور ميكنم .\r\n\r\n\r\n","description":"","footnote":"\r\n( 1 ) « ديوان حافظ » طبع پژمان ( سنهء 1318 ) ، ص 83\r\n( 2 ) 9 « محاسن » بَرقى ، كتابُ الصَّفوة و النّور و الرَّحمة من المحاسن ، باب الانفراد ، از چاپ رنگين ، ج 1 ، ص 159 و 160 ، حديث 99\r\n","page_name":" 32 ","page_number":48},
  {"content":"\r\n\r\nو اگر در تمام روى زمين مخلوقى نباشد مگر يك نفر مؤمن ، من به او اكتفا ميكنم و او را براى خود انتخاب مىنمايم بدون توجّه به أحدى از مخلوقات خود ، و من از جوهرهء ايمانى كه به من دارد يك مادّهء انسى براى او قرار مىدهم كه با وجود آن ديگر احتياج به انس گرفتن با أحدى از مخلوقات من نداشته باشد . »\r\nدوّم : از ابن فضّال از أبو جميله از محمّد بن علىّ حلبى قَالَ : قَالَ أَبُو عَبْدِ اللهِ عَلَيْهِ السَّلَامُ : قَالَ اللهُ تَبَارَكَ وَ تَعَالَى : لِيَأْذَنْ بِحَرْبٍ مِنِّى مُسْتَذِلُّ عَبْدِىَ الْمُؤْمِنِ . وَ مَا تَرَدَّدْتُ عَنْ شَىْءٍ كَتَرَدُّدِى فِى مَوْتِ الْمُؤْمِنِ ، إنِّى لَاحِبُّ لِقَآءَهُ وَ يَكْرَهُ الْمَوْتَ فَأَصْرِفُهُ عَنْهُ . وَ إنَّهُ لَيَدْعُونِى فِى الْأَمْرِ فَأَسْتَجِيبُ لَهُ لِمَا هُوَ خَيْرٌ لَهُ ، وَ أَجْعَلُ لَهُ مِنْ إيمَانِهِ أُنْسًا لَا يَسْتَوْحِشُ فِيهِ إلَى أَحَدٍ . « 1 »\r\nو اين روايت در مفاد مانند روايت سابق است مگر آنكه در اوّلش ميفرمايد : خداوند ميفرمايد : كسى كه بندهء مؤمن مرا پست و خوار گرداند إعلان جنگ با من نموده است ؛ و در جملهء ما قبل آخر دارد : بندهء مؤمن دعا مىكند و از من چيزى ميخواهد ولى من چيزى بهتر از آنچه كه ميخواهد به او مىدهم .\r\nبارى ، اين روايت هم از نقطه نظر سند و هم از نقطهء نظر متن بسيار مهمّ است .\r\nاوّلًا از جهت سند در كتابهائى مانند « محاسن » و « كافى » و « معانى الاخبار » و « أمالى » شيخ طوسى ، از شيخ مفيد با سندهاى\r\n\r\n\r\n","description":"","footnote":"\r\n( 1 ) همان مصدر ، ص 160 ، حديث 100\r\n","page_name":" 33 ","page_number":49},
  {"content":"\r\n\r\nمختلف از رسول خدا صلى الله عليه و آله و سلّم و از حضرت زين العابدين و إمام جعفر صادق عليهما السّلام روايت شده است .\r\nثانياً از جهت متن ، و آن قوّت دلالت اوست بر مقام و منزلت مؤمن ، آن هم با چه لحن عالى و عبارات لطيفه كه حاكى از معانى دقيقه و أسرار مخفيّه است .\r\nعبارت : لِيَأْذَنْ بِحَرْبٍ مِنِّى دلالت دارد بر آنكه اهانت به مؤمن اهانت به خداست ، آن هم اهانتى كه قابل آمرزش نيست و بزرگترين گناه محسوب ميگردد ؛ چون اعلان جنگ با خداست .\r\nعبارت : وَ إنَّهُ لَيَدْعُونِى فِى الْأَمْر دلالت دارد بر آنكه هيچگاه دعاى مؤمن ردّ نمىشود ، و آنقدر مؤمن در نزد خداوند تبارك و تعالى ارزش دارد كه در هر حال و هر شرط ، به هر كيفيّت و به هر مقدار اگر چيزى از خدا بخواهد ، حضرت معبود ، آن را يا بهتر از آن را به او عنايت ميفرمايد .\r\nعبارت : مَا تَرَدَّدْتُ عَنْ شَىْءٍ أَنَا فَاعِلُهُ از عبارات بديعه و تعبيرات طريفه ايست كه از خداوند عزّ و جلّ غير از اين مورد ديده و شنيده نشده است ، و تا چه سرحدّ مقام لطف و رحمت خدا را نسبت به مؤمن نشان ميدهد ، و رفت و آمد و سركشى كردن خدا را به حال مؤمن عيناً مانند عاشقى كه دائماً از حال معشوق خود تفقّد مىنمايد و راضى نيست مختصر ضررى به او برسد ، و در عين حال راضى نيست اندك مقدارى ناراحت شود ، و بين اين دو مرحله خود را در تنگنا مىبيند و راه چاره ميجويد ، نشان ميدهد .\r\n\r\n","description":"","footnote":"","page_name":" 34 ","page_number":50},
  {"content":"\r\n\r\nمؤمن كه پيوسته در راه لقاى خداوند عزّوجلّ وارد در معركهء مناجات و راز و نياز شده و قدم به دائرهء محبّت نهاده و به آثار و لوازم محبّتِ شديد و سرگردانى و بى خبرى از هر چيز جز زيارت و ديدار محبوب ، تن در داده و بالأخره به تمام اين آثار راضى شده و با حضرت پروردگار رابطهء خاصّ در مرحلهء خلوت و صفا پيدا كرده است ، آنقدر در نزد خداوند محبوب و گرامى شده است كه در اين هنگام خدا عاشق او شده ، و با او به دقيق‌ترين أسرار و رموز محبّت رفتار مىكند .\r\nچقدر اين عبارت مشابهت دارد با حديث قدسى ديگر كه ميفرمايد : أَنَا جَلِيسُ مَنْ جَالَسَنِى ، أَنَا ذَاكِرُ مَنْ ذَكَرَنِى ، أَنَا غَافِرُ مَنِ اسْتَغْفَرَنِى ، أَنَا مُطِيعُ مَنْ أَطَاعَنِى . « من همنشين كسى هستم كه با من مجالست كند ، من ياد كنندهء كسى هستم كه مرا ياد كند ، من آمرزندهء كسى هستم كه از من آمرزش طلبد ، من اطاعت كنندهء كسى هستم كه از من اطاعت كند . » « 1 »\r\n\r\n\r\n","description":"","footnote":"\r\n( 1 ) « أسرار الصّلاة » حاج ميرزا جواد آقا ملكى تبريزى ، طبع سنگى ، ص 10 ؛ و طبع سربى ، ص 19\r\nو ليكن ظاهراً آن مرحوم اين حديث را از لسان ملك داعى حديث مىكند ، و آن حديث را كه خود آن مرحوم در كتاب « أعمال السَّنَة » ص 36 در موضوع مراقبات شهر رجب ذكر كرده و اصلش در « إقبال » سيّد ابن طاووس است ، و آن مرحوم نيز در أعمال شهر رجب آورده است و در طبع سنگى ص 28 مذكور است ؛ لفظ أنَا ذاكِرُ مَنْ ذَكَرَنى را ذكر نكرده است . و اصل حديث مطابق روايت « اقبال » چنين است :\r\n","page_name":" 35 ","page_number":51},
  {"content":"\r\n\r\n ستاره‌اى بدرخشيد و ماه مجلس شد * دل رميدهء ما را انيس و مونس شد\r\nطرب سراى محبّت كنون شود معمور * كه طاق ابروى يار مَنَش مهندس شد\r\nنگار من كه به مكتب نرفت و خط ننوشت * به غمزه مسئله‌آموز صد مدرّس شد\r\nبه صدر مَصْطَبه‌ام مىنشاند اكنون دوست * گداى شهر نگه كن كه مير مجلس شد « 1 » \r\nو عبارت : رَيْحَانَتَيْنِ يا رِيحَيْنِ ( مُسْخِيَه و مُنْسِيَه ) دلالت دارد بر آنكه از جانب حضرت ربّ وَدود ، دو نسيم از جذباتِ جمال و جلال بر او مىوزد و او را يكسره وارد در جزائر خالداتِ رحمت و انس مىكند . مسخيه همان جذبهء جمال است كه با طلوع آن ديگر چيزى براى مؤمن نقش ندارد ؛ تمام اموال و سرمايهء هستى او كه به او تكيه زده با پيدايش آن جذبه همه از دست ميرود ، و منسيه همان جذبه جلال است كه با ظهور آن ديگر قدر و قيمتى براى دنيا و آثار آن از دلبستگى و علاقه به شئون زندگى نمىماند .\r\n\r\n\r\n","description":"","footnote":"\r\n- مِنْ كُتُبِ الْعِباداتِ عَنِ النَّبىِّ صَلَواتُ اللهِ عَلَيْهِ أنَّهُ قالَ : إنَّ اللهَ تَعالَى نَصَبَ فى السَّماءِ السّابِعَةِ مَلَكاً يُقالُ لَهُ الدّاعى ، فَإذا دَخَلَ شَهْرُ رَجَب يُنادى ذَلِكَ الْمَلَكُ كُلَّ لَيْلَةٍ مِنْهُ إلَى الصَّباحِ : طوبَى لِلذّاكِرينَ طوبَى لِطّآئِعينَ . وَ يَقولُ اللهُ تَعالَى : أنا جَليسُ مَنْ جالَسَنى وَ مُطيعُ مَنْ أطاعَنى وَ غافِرُ مَنِ اسْتَغْفَرَنى - الحديث .\r\n( 1 ) « ديوان حافظ » طبع پژمان ، ص 162\r\n","page_name":" 36 ","page_number":52},
  {"content":"\r\n\r\n تَبارَكَ اسْمُ رَبِّكَ ذِي الْجَلالِ وَ الْإِكْرامِ  . « 1 »\r\nو مرحوم ملّا صدرا در كتاب « أسفار » تصريح فرموده است كه مراد از إكرام در اين آيه شريفه مقام جمال است كه عِدل جلال قرار گرفته و حاوى اعطاء و رحمت است . « 2 »\r\n\r\nحضور ارواح مقدّسهء ائمّهء طاهرين در حال احتضار\r\nاز تفسير فُرات بن إبراهيم از أبو القاسم العلوىّ با سلسله سند متّصل خود روايت شده است از أبو بصير كه او ميگويد :\r\nبه حضرت صادق عليه السّلام عرض كردم : فدايت شوم آيا هنگام جان دادن ، مؤمن از قبض روح خود ناراحت است ؟\r\nحضرت فرمود : سوگند به خدا كه چنين نيست .\r\nعرض كردم : چگونه تصوّر مىشود كه چنين نباشد ؟\r\nحضرت فرمود : چون زمان قبض روح مؤمن ميرسد ، رسول خدا صلّى الله عليه و آله و سلّم و اهل بيت رسول خدا : حضرت أمير المؤمنين علىّ بن أبى طالب و حضرت فاطمه و إمام حسن و إمام حسين و جميع ائمّه عليهم السّلام در نزد او حاضر ميشوند . و ليكن شما اسم فاطمه را نبريد و نقل ننموده مخفى بداريد . ( شايد به علّت آن باشد كه مردم عامّى كيفيّت حضور را نمىفهمند و انكار كنند كه چگونه ممكنست زن با آنكه نامحرم است حاضر شود . )\r\n\r\n\r\n","description":"","footnote":"\r\n( 1 ) آيه 78 ، از سورهء 55 : الرَّحمن\r\n( 2 ) « أسفار » طبع سنگى ، ج 3 ، ص 24 و 25 ؛ و عبارت او چنين است : الصِّفَةُ إمّا إيجابيّةٌ ثبوتيَّةٌ و إمّا سَلبيّةٌ تَقديسيّةٌ ؛ و قَد عبَّر الكِتابُ عَن هاتَين بِقولِه : تَبَارَكَ اسْمُ رَبِّكَ ذِى الْجَلَالِ وَ الإكْرَامِ - الخ .\r\n","page_name":" 37 ","page_number":53},
  {"content":"\r\n\r\nو ديگر آنكه حاضر ميشوند جبرائيل و ميكائيل و إسرافيل و عزرائيل عليهم السّلام .\r\nدر اين حال أمير المؤمنين علىّ بن أبى طالب عليه السّلام عرض مىكند : اى رسول خدا ! اين مؤمن از آن كسانى بوده است كه محبّت و ولايت ما را داشته است ؛ بنابراين من هم او را دوست دارم .\r\nرسول خدا صلّى الله عليه و آله و سلّم ميفرمايد : اى جبرائيل ! اين مؤمن از كسانى است كه علىّ و ذُرّيّة او را دوست دارد ؛ بنابراين من هم او را دوست دارم .\r\nجبرائيل عين همين عبارت را به ميكائيل و إسرافيل ميگويد : يعنى اين شخص علىّ و ذُرّيّهء او را دوست دارد من هم او را دوست دارم .\r\nو سپس همگى با هم به ملك الموت مىگويند : اين از كسانى است كه دوست دارد محمّد و آل او را و داراى ولايت علىّ و ذريّه اوست ؛ بنابراين با او طريقِ رفق و مدارا پيش دار .\r\nملك الموت در پاسخ مىگويد : سوگند به آن خدائى كه شما را برگزيد و در مقام و منزلت عالى گرامى داشت و محمّد صلّى الله عليه و آله و سلّم را از ميان جميع خلائق به نبوّت انتخاب فرموده و به رسالت اختصاص داد ، من نسبت به او مهربانترم از يك پدر مهربان ، و شفقت من دربارهء او افزونتر است از شفقت يك برادر شفيق .\r\nدر اينحال ملك الموت در مقابل آن شخص محتضر قرار ميگيرد و به او مىگويد : آيا از عهده بيرون آمدى و گردن خود را از بار\r\n\r\n","description":"","footnote":"","page_name":" 38 ","page_number":54},
  {"content":"\r\n\r\nعهده خارج كردى و كليد فكّ و آزادى را گرفتى ؟ و آيا تو از عهدهء امانت بيرون آمدى و آنچه به گروگان در برابر اين امانى سپرده بودى باز گرفتى ؟\r\nمؤمن در پاسخ ميگويد : بلى .\r\nملك الموت مىگويد : به چه وسيله خود را از عهده خارج كردى و رِهان را فك نموده و گروى خود را پس گرفتى ؟\r\nمؤمن ميگويد : به محبّت محمّد و آل محمّد و به ولايت علىّ بن أبى طالب و ذرّيهء او .\r\nملك الموت ميگويد : خداوند در مقابل اين محبّت و ولايت دو چيز به تو عنايت فرمود : اوّل آنكه از هر چه مىترسيدى و در بيم و هراس بودى ، خدا تو را در امان قرار داد ؛ و دوّم آنكه به هر چه ميل و آرزو و اميد داشتى ، خدا به تو عنايت فرمود ؛ حال چشمان خود را باز كن و ببين در مقابل تو چيست .\r\nمؤمن ديدگان باطن و ملكوتى خود را مىگشايد . و به يك يك از حاضرين ؛ رسول خدا و ائمّهء طاهرين و فرشتگان مقرَّب الهى نگاه مىكند و با دقّت به يكى پس از ديگرى نظر مىاندازد . و براى او درى به سوى بهشت باز مىشود و نظر به سوى آن مىكند .\r\nملك الموت به او ميگويد : اينجا جائى است كه خدا براى تو معيّن فرموده ، و اين افراد حاضرين از رسول خدا و ائمّه طاهرين و فرشتگان مقرَّبين رفقا و همنشينان تو هستند .\r\nآيا دوست دارى كه به آنها بپيوندى و با آنها باشى ، يا دوست\r\n\r\n","description":"","footnote":"","page_name":" 39 ","page_number":55},
  {"content":"\r\n\r\nدارى به دنيا برگردى ؟\r\nمؤمن ميگويد : نه نه ، دوست ندارم ، أبداً نمىخواهم به دنيا برگردم ، و مرا ديگر حاجتى به دنيا نيست ، و با چشم و ابرو اشاره مىكند كه نه چنين ميلى ندارم .\r\nحضرت صادق مىفرمايد : آيا شما در حال سكراتِ مؤمن نديده‌ايد كه در آن لحظهء آخر چشمان خود را به سمت بالا باز مىكند و ابروى خود را بالا مىاندازد ؟\r\nدر اين حال ندا كننده‌اى از درون عرش پروردگار جلّ جلالُه ندائى به او مىكند ، كه علاوه بر آنكه خود او مىشنود تمام كسانى كه در حضور او هستند مىشنوند :\r\n«  يا أَيَّتُهَا النَّفْسُ الْمُطْمَئِنَّةُ  » مُحَمَّدٍ وَ وَصيِّهِ و الْأئِمَّةِ مِنْ بَعْدِهِ «  ارْجِعِي إِلى رَبِّكِ راضِيَةً  » بِالْوِلَايَة «  مَرْضِيَّةً »  بِالثَّوابِ «  فَادْخُلِي فِي عِبادِي  » مَع مُحَمَّدٍ وَ أَهْلِ بَيْتِه «  وَ ادْخُلِي جَنَّتِي  » غَيْرَ مَشُوبَة . « 1 »\r\n« اى نَفْسى كه در برابر محبّت و ولايت و پذيرش إمارت و إمامت محمّد و وصيّش و ائمّه طاهرين بعد از وصيّش آرام گرفتى و سكونت دل حاصل كردى و در مقام امن و امان آنها درآمدى ! رجوع كن به پروردگارت درحاليكه راضى هست به ولايت ، و مورد پسند و اختيار خدا واقع شدى به افاضهء ثواب ؛ پس داخل شو در زمرهء بندگان خاصّ من : محمّد و اهل بيت او ، و داخل شو در بهشت خالص و پاك ،\r\n\r\n\r\n","description":"","footnote":"\r\n( 1 ) « بحار الانوار » طبع آخوندى ، جلد 6 ، ص 162 و 163\r\n","page_name":" 40 ","page_number":56},
  {"content":"\r\n\r\nبدون مختصر شائبهء كدورت و ناراحتى و رنجى كه تو را آزار دهد » .\r\n\r\nدر بهشت نور محض و آزادى محض و آسايش محض است\r\nآرى در آن بهشت ، نور محض ، آزادى محض ، آسايش محض است . در دنيا هر راحتى كه براى انسان باشد مشوب به نوعى از ناراحتى است ؛ سلامت آميخته با مرض است ، راحتى مخلوط با گرفتارى است ، نور مشوب با تاريكى است ، امان ممزوج با نگرانى است ، فراغت توأم با دغدغه و اضطراب و تشويش است .\r\nولى در بهشت تمام اين جهاتِ منفيّه كه موجب تنقّص عيش مىشود وجود ندارد ؛ آنجا راحتى خالص و نور محض است .\r\nو بر همين اساس ، ديگر حاضر به بازگشت به دنيا نيستند و آن فراغت و انس و الفت با عِلّيّونىها را نمىخواهند با گرفتارى و برخورد و معاشرت با سِجّينىها أحياناً معاوضه كنند .\r\n\r\nاشتياق اصحاب سيد الشهداء عليه السلام به لقاى خداى متعال\r\nاصحاب سيّد الشّهداء عليه السّلام گفتند : ما بر نمىگرديم . حضرت فرمود : من بيعت خود را از شما برداشتم .\r\nأَلَا وَ إنِّى قَدْ أَذِنْتُ لَكُمْ فَانْطَلِقُوا جَمِيعًا فِى حِلٍّ ؛ لَيْسَ عَلَيْكُمْ مِنِّى زِمَامٌ . هَذَا اللَيْلُ قَدْ غَشِيَكُمْ فَاتَّخِذُوهُ جَمَلًا . « 1 »\r\n« آگاه باشيد كه من اجازه دادم به شما در رفتن ، همهء شما برويد و من گرهء بيعت را از شما باز كردم و ديگر تعهّدى بر شما ندارم . اينك شب است ، سياهى آن شما را از أنظار پوشانيده است ، از اين پوشش استفاده كنيد و مانند شتر راهوارى شب را براى سلامت خود استخدام كنيد . »\r\n\r\n\r\n","description":"","footnote":"\r\n( 1 ) إرشاد » مفيد ، طبع سنگى ( سنهء 1285 ) ص 250\r\n","page_name":" 41 ","page_number":57},
  {"content":"\r\n\r\nهر يك از اهل او از بنى هاشم و نيز از اصحاب در پاسخ چيزى گفتند و اظهار شرمندگى نمودند ، و از جمله زُهَير بن القَين برخاست ،\r\nفَقَالَ : وَ اللهِ لَوَدِدْتُ أَنِى قُتِلْتُ ثُمَّ نُشرتُ ثُمَّ قُتِلْتُ حَتَّى أقْتَل هَكَذا ألْفَ مَرَّةٍ ، وَ أَنَّ اللهَ عَزّوَجَلَّ يَدْفَعُ بِذَلِكَ الْقَتْلَ عَنْ نَفْسِكَ وَ عَنْ أَنْفُسِ هَؤلَاءِ الْفِتْيَانِ مِنْ أَهْلِ بَيْتِكَ . « 1 »\r\n« زهير گفت : سوگند به خدا كه دوست دارم كشته شوم و سپس زنده گردم و پس از آن دوباره كشته شوم و همينطور كشته شوم تا هزار بار و بدينوسيله خداوند كشته شدن را از تو و از اين جوانان اهل بيت تو بردارد . »\r\nدر روز عاشوراء براى جنگ در راه فرزند پيغمبر از يكديگر سبقت مىجستند ، و زندگى براى آنها تلخ بود ، و جان در بدن آنها سنگينى مىكرد ، و بعضى با تقاضا و تمنّى اجازه نبرد ميخواستند .\r\nدر تاريخ طبرى گويد :\r\nفَوَقَفَ عابِسٌ أَمامَ أَبى عَبْدِ اللهِ عَلِيْهِ السَّلَامُ و قالَ : ما أمْسَى عَلَى ظَهْرِ الارْضِ قَريبٌ وَ لا يَعيدٌ أَعَزَّ عَلَىَّ مِنْكَ ، وَ لَوْ قَدَرْتُ أَنْ أَدْفَعَ الضَّيْمَ عَنْكَ بِشَىءٍ أَعَزَّ عَلَىَّ مِنْ نَفْسى لَفْعَلْتُ . السَّلَامُ عَلَيْكَ أشْهَدُ أَنّى عَلَى هُداكَ وَ هَدَى أبيكَ .\r\nوَ مَشَى نَحْوَ الْقَوْمِ مُصْلِتًا سَيْفَهُ وَ بِهِ ضَرْبَةٌ عَلَى جَبينِهِ ، فَنادَى : أَلا رَجُلَ ؛ فَأحْجَموا عَنْهُ لِانَّهُمْ عَرَفوهُ أشْجَعَ النّاسِ فصاحَ عُمَرُ بْنُ سَعْدٍ : ارْضَحوهُ بِالْحِجارَةٍ ، فَرُمىّ بِها فَلَمَّا رَأَى\r\n\r\n\r\n","description":"","footnote":"\r\n( 1 ) همان مصدر ص 251\r\n","page_name":" 42 ","page_number":58},
  {"content":"\r\n\r\nذَلِكَ أَلْقَىَ دِرْعَهُ وَ مِغْفَرَهُ وَ شَدَّ عَلَى النّاسِ وَ إنَّهُ لَيَطْرُدُ « 1 » أَكْثَرَ مِنْ مَائتَيْنِ ثُمَّ تَعَطَّفوا عَلَيْهِ مِنْ كُلُّ جانِبٍ فَقُتِلَ ، فَتَنازَعَ ذَووا عِدَّةٍ فى رَأسِهِ فَقالَ ابنُ سَعْدٍ : هَذا لَمْ يَقْتُلُهُ واحِدُ وَ فَرَّقَ بَيْنَهُمْ بِذَلِكَ . « 2 » »\r\n« عابس بن شبيب شاكرى كه از اصحاب حضرت سيّد الشّهداء عليه السّلام بوده و از معاريف شجاعان روزگار بود ، در مقابل آن حضرت ايستاد و عرض كرد : در روى كرهء زمين از نزديكان و ارحام من ، يا از آشنايان و غير نزديكان ، هيچكس در نزد من عزيزتر و گرامىتر از تو نبوده است ؛ و اگر مىتوانستم اين ستمى را كه اين قوم بر تو روا مىدارند ، با چيزى عزيزتر و گرامىتر از جان خودم از تو دور كنم ، البتّه مينمودم .\r\nسلام بر تو ، شهادت مىدهم كه من بر منهاج و هدايت تو و پدرت هستم ؛ آنگاه درحاليكه بر پيشانى او ضربتى رسيده بود با شمشير برهنه به سوى لشكر حركت كرد و صدا زد : أ لَا رَجُل ؟ آيا مردى هست كه به نزد من بيايد ؟\r\nهمگى از دور او فرار كردند ؛ چون به شجاعت او پى برده و مىدانستند كه شجاع‌ترين مردم است .\r\nعمر بن سعد فرياد برآورد : او را با سنگ سنگباران كنيد .\r\n\r\n\r\n","description":"","footnote":"\r\n( 1 ) در بعضى از نسخه‌ها « يَكْرُدُ » ضبط شده است و آن نيز به معناى يَطْرُد است .\r\n( 2 ) « مقتل مقرّم » طبع نجف ، ص 288 به نقل از تاريخ طبرى ؛ و « تاريخ طبرى » طبع مصر ( 1358 ه ) ، ج 4 ، ص 338 و 339\r\n","page_name":" 43 ","page_number":59},
  {"content":"\r\n\r\nلشكريان گرداگرد او از هر طرف او را هدف سنگ هاى خود قرار دادند و پيوسته به سويش پرتاب ميكردند .\r\nعابس چون چنين ديد ، زره از بدن خود افكند و كلاه‌خودِ خود را انداخت و با شمشير برهنه بر مردم حمله كرد ؛ و بيشتر از دويست نفر كه يك جا به او حمله ميبردند ، همه را متوارى ساخته و فرارى داده و جريحه‌دار مينمود .\r\nدر اينحال لشكر از چهار طرف او را در پرّه گرفته و آنقدر سنگ زدند تا جان تسليم كرد . ( رضوان الله عليه )\r\nپس از كشته شدن ، جماعت بسيارى در تسريع بريدن سر او و ربودن آن نزاع كردند . عمر بن سعد گفت : اين مرد را شخص واحدى نكشته است ؛ بلكه تمام لشكر در خون او شريك بوده است ، و بدين گفتار از بين آنها رفع تنازع و تخاصم نمود » .\r\n\r\nاشتياق حضرت سيّد الشهداء عليه السلام به مرگ براى اعلاء كلمه حق\r\nوجود مقدّس سيّد الشّهداء چقدر عاشق مرگ بوده است ، در خطبه‌اى كه در مكّهء مكرّمه هنگام عزيمت به كوفه ايراد فرمود : وَ مَا أَوْلَهَنِى إلَى أَسْلَافِى اشْتِيَاقَ يَعْقُوبَ إلَى يُوسُفَ . « 1 »\r\n« چقدر مشتاق و واله پدران و گذشتگان خود هستم و تا چه سرحدّ ، من به وَلَه و حيرت در آمده ام از شوق ديدار آنها ؛ مانند اشتياقى كه يعقوب به فرزند گمشده‌اش يوسف داشت ! »\r\nو در وقتى كه حرّ بن يزيد رياحى سر راه حضرت را گرفت و حتّى حضرت را از عدول و انحراف در مسير منع نمود .\r\n\r\n\r\n","description":"","footnote":"\r\n( 1 ) « لُهُوف » طبع سنگى ، ص 53\r\n","page_name":" 44 ","page_number":60},
  {"content":"\r\n\r\nفَقَامَ الْحُسَيْنُ خَطِيباً فِى أَصْحَابِهِ فَحَمدَ اللَهَ وَ أثْنَى عَلَيْهِ وَ ذَكَرَ جَدَّهُ فَصَلَّى عَلَيْهِ ثُمَّ قَالَ :\r\nإِنَّهُ قَدْ نَزَلَ بِنَا مِنَ الأمْرِ مَا قَدْ تَرَونَ ؛ وَ إنَّ الدُّنْيَا قَدْ تَغَيَّرَتْ وَ تَنَكَّرَتْ ، وَ أَدْبَرَ مَعْرُوفُهَا وَ اسْتَسْمَرَّتْ حَذَّاءَ ، وَ لَمْ تَبْقَ مِنْهَا إلَّا صُبَابَةٌ كَصُبَابَةِ الإنَاءِ ، وَ خَسِيسُ عَيْشٍ كَالْمَرْعَى الْوبِيلِ\r\nأَ لَا تَروْنَ إلَى الْحَقِّ لَا يُعْمَلُ بِهِ ، وَ إلَى الْبَاطِلِ لَا يُتَنَاهِىَ عَنْهُ ؛ لِيَرْغَبَ « 1 » الْمُؤْمِنُ فِى لِقَآءِ رَبِّهِ مُحِقًّا . فَإنِّى لَا أَرَى الْمَوْتَ إلَّا سَعَادَةً وَ الْحَيَاةَ مَعَ الظَّالِمِينَ إلَّا بَرِمَا . « 2 »\r\n« حضرت براى خطبه قيام فرمود در ميان يارانش ، و سپس حمد خداى را به جاى آورده و ثناى او را گفت و نام جدّش رسول خدا را برد و بر آن حضرت درود فرستاد و سپس فرمود :\r\nبدرستيكه از وقايع و حوادث ناگوار آنچه بر ما وارد شده است همه ميدانيد ، و بدرستيكه دنيا دگرگون شده و با چهرهء منكر و زشت ، خود را نشان داده است ، و خوبىها و محاسن دنيا پشت كرده ، و بر همين روش شتابان بگذشته است و از واقعيّت و حقيقت آن چيزى نمانده است مگر اندكى ، كه به اندازهء آب مختصرى است كه در وقت خالى كردن ظرف يا كوزه در ته آن مىماند ؛ و مگر عيشِ پست و\r\n\r\n\r\n","description":"","footnote":"\r\n( 1 ) بعضى « لِيَرْغَبْ » را فعل امر دانسته و مجزوم پنداشته‌اند كه به علّت التقاء ساكنين مكسور شده است ؛ و بنابراين معنى چنين مىشود : بايد مؤمن در اين صورت ، حق‌جو و راغب لقاى پروردگار خود باشد .\r\n( 2 ) « لهوف » طبع سنگى ، ص 69\r\n","page_name":" 45 ","page_number":61},
  {"content":"\r\n\r\nزندگى توأم با ذلّت و دنائتى مانند چراگاه وخيمى كه هر چه بوده درو شده و از آن سبزه و خرّمى و حبوبات كاشته شده در آن چيزى نمانده و به صورت زمين بى حاصل و بهره‌اى درآمده است .\r\nآيا نمىبينيد كه به حقّ عمل نمىشود ، و از باطل دست كشيده نمىشود ، تا اينكه مؤمن رغبت به لقاى خداى خود به حقّانيّت بنمايد ؟\r\nپس در اين صورت و با وجود چنين شرائط من نمىيابم مرگ را براى خود مگر سعادت ، و زندگى را با ستمگران مگر ملالت و كسالت و خستگى و افسردگى . »\r\n\r\n","description":"","footnote":"","page_name":" 46 ","page_number":62},
  {"content":"\r\n\r\n\r\nمجلس نهم : اولياء خدا ترس و اندوه و سكرات مرگ را ندارند\r\n\r\n","description":"","footnote":"","page_name":" 47 ","page_number":63},
  {"content":"\r\n . \r\n","description":"","footnote":"","page_name":" 48 ","page_number":64},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرينَ\r\nو لَعْنَةُ اللهِ عَلَى أعْدائِهِمْ أجْمَعينَ مِنَ الآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم « 1 »\r\n\r\nمعناى ولايت و آثار آن\r\nقال اللهُ الحكيمُ فى كتابِه الكريم :\r\n   أَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ * الَّذِينَ آمَنُوا وَ كانُوا يَتَّقُونَ * لَهُمُ الْبُشْرى فِي الْحَياةِ الدُّنْيا وَ فِي الْآخِرَةِ لا تَبْدِيلَ لِكَلِماتِ اللَّهِ ذلِكَ هُوَ الْفَوْزُ الْعَظِيمُ .   \r\nاين آيات كريمه در سورهء يونس كه دهمين سوره از قرآن كريم است از آيه 62 تا 64 مىباشد ؛ و بسيار جاى دقّت و تأمّل است . ميفرمايد :\r\n« آگاه باشيد كه براى اولياى خدا هيچگونه ترس و اندوهى نيست ، آنان كسانى هستند كه ايمان آورده و به مقام تقوى رسيده بودند . براى آنان در زندگانى دنيا و در آخرت بشارت است ، و در\r\n\r\n\r\n","description":"","footnote":"\r\n( 1 ) مطالب گفته شده در روز نهم ماه مبارك رمضان .\r\n","page_name":" 49 ","page_number":65},
  {"content":"\r\n\r\nكلمات خدا تغيير و تبديلى نيست ؛ و اينست بهرمندى و كاميابى\r\nبزرگ . »\r\nاولياء جمع ولىّ است ؛ وَلَى ، يَلى ، وِلايَةً و وَلايَةً . و ولايت به معناى صاحب اختيار و اراده بودن است و لازمهء آن سرپرستى و تصرّف در جميع شئون است بطورى كه براى كسى كه ولايت او را در دست گرفته‌اند هيچگونه اراده و اختيارى نبوده باشد .\r\nوَلىّ بر وزن فَعيل هم به معناى والى است و همه به معناى مُوَلَّى عَلَيه ؛ بنابراين ، هم در اسم فاعل استعمال مىشود و هم در اسم مفعول . هم به آن كسى كه مقام ولايت دارد و سرپرست است و مالك اراده و اختيار است و متصرّف در جميع شئون است ولىّ گفته مىشود ؛ و هم به آن كسى كه در تحت ولايت چنين فردى است و تمام اراده و اختيار خود را به دو سپرده و در تحت تصرّف و سرپرستى او در آمده است .\r\nبنابراين ، هم به ذات مقدّس حضرت پروردگار ، ولىّ گفته مىشود ؛ مانند :  اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ  . « 1 »\r\n« خداست ولىّ كسانى كه ايمان آورده‌اند ؛ آنان را از تاريكىها بسوى عالم نور رهبرى مىكند . »\r\nو هم به آن افراديكه خود را در تحت اختيار و ارادهء خدا قرار داده و او را در جميع امور خود متصرّف ميدانند ؛ مانند همين آيه مورد\r\n\r\n\r\n","description":"","footnote":"\r\n( 1 ) صدر آيه 257 ، از سورهء 2 : البقرة\r\n","page_name":" 50 ","page_number":66},
  {"content":"\r\n\r\nبحث :\r\n أَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ  .\r\n\r\nكيفيّت تجلّى صفات خدا در اولياء خدا\r\nبنابراين ، منظور از أولياء الله همان افرادى هستند كه از تمام شوائب خود مختارى بيرون آمده ، يكسره اراده و اختيار خود ، و وجود خود را با تمام شئونش به ذات مقدّس حىّ ازلى سپرده و او را در خود متصرّف و مالك الإراده دانسته‌اند .\r\nتمام موجودات در تحت اراده و اختيار تكوينى حضرت پروردگار هستند و حتّى يك ذرّه‌اى كه به چشم نمىآيد از اين قانون كلّى مستثنى نيست ، ليكن بحث در ولايت تشريعى است ؛ يعنى فهم و ادراك اين معنى به درجهء حسّ و وجدان كه غير از ذات قيّوم ابدى را حقّ ولايت نيست .\r\nكسى كه اين ناموس كلّى را ادراك كند و شراشر وجود موجودات و وجود خود را مندكّ در اراده و اختيار حضرت قيّوم ببيند و وجداناً خود را در تحت چنين اراده و اختيارى قرار دهد ، او را ولىّ الله ميگويند .\r\nو سرِّ وصول به اين درجه آنست كه : بعضى از افراد مؤمن در اثر اطاعت و ترك معصيت به مقام قرب پروردگار نائل ميشوند و به مقام كمال اخلاق فائز ميگردند ؛ چون محبّت پروردگار كه روز به روز در دل آنها زبانه ميكشد و آرزوى وصول به مقام قرب و عزّت كه كانون وجود آنها را مشتعل ميسازد ، تمام صفات رذيله و اخلاق نكوهيده را چون خَس و خاشاك سوزانده و نابود ميسازد ؛ تا اينكه در سرحدّ\r\n\r\n","description":"","footnote":"","page_name":" 51 ","page_number":67},
  {"content":"\r\n\r\nمحبّت مستقرّ ميگردند .\r\nو معلوم است كه از آثار محبّت ، پيدايش اخلاق محبوب در وجود مُحبّ است و هر چه درجهء شوق و محبّت بالا رود ، اين تخلّق به اخلاق خدائى زيادتر ميگردد ، تا آنكه صفحهء نفس آنها از هر آلودگى و قشر خوديّت و أنانيّت پاك مىشود ، به‌طوريكه در ذات خود نيّت بد هم نمىتوانند بكنند و خاطرهء بد هم براى آنها پديد نمىآيد ؛ چون اصلِ نفس ، پاك و تصفيه شده است .\r\nو در اين صورت اگر از اين مرحله هم به توفيق و عنايت ربّانى پا بالاتر گذارند ، به مقام اسماء و صفات پروردگار نائل ميگردند و ادراك اسماء كلّيّه و صفات عامّهء او را در جميع موجودات مىنمايند .\r\nو پس از اين مرحله اگر عنايت ازلى دستى از آنان بگيرد ، وجود خود را در مقابل پروردگار و عظمت او و قدرت او و جمال و جلال او تقديم ميكنند و از مقام توكّل و تفويض گذشته به مقام رضا و تسليم وارد ميشوند .\r\nدر آن هنگام خدا در امور آنها اختيار دارد و آنها ديگر اراده و اختيارى ندارند ، و در وجود و شئون آنها ذات مقدّس حضرت حقّ متصرّف است ؛ اينها را ميگويند : أولياءُ الله .\r\nاينان افرادى هستند كه از درجات قوّهء علّامه و عقل نظرى كه همان عقل هَيولانى و عقل بالملكه و عقل بالفعل و عقل مستفاد است ، به مرتبهء اخير آن رسيده و از سه مرحلهء قبلى عبور كرده‌اند ، و علوم و معارف آنان از ذات مقدّس حضرت أحديّت بواسطهء عقل\r\n\r\n","description":"","footnote":"","page_name":" 52 ","page_number":68},
  {"content":"\r\n\r\nفعّال افاضه مىشود ؛ يا آنكه خود از عقل فعّال عبور نموده و از مراتب عقول گذشته مانند عقل اوّل به علّت اندكاك در آن ، بلاواسطه از ذات حقّ أخذ مىنمايند .\r\nو نيز از مراتب قوّهء عَمّاله و عقل عملى كه همان تَجْليه و تَخْليه و تَحْليه و فناست ، به مرتبهء اخير آن فائز شده ، و سه مرحلهء قبل از آن در وجود آنان متحقّق شده است .\r\nطبق آيات مباركهء قرآن كريم كه شايد بمناسبتِ بعضى از مباحثى كه در پيش داريم بعداً بيان شود - و خصائص اولياى خدا را در آنها بيان ميفرمايد - شيطان به اولياى خدا دسترسى ندارد ، زيرا از آنان قطع اميد كرده ؛ چون آنان اراده و اختيار خود را به خدا سپرده‌اند ، و ذات مقدّس حضرت حقّ در وجود آنها اراده و اختيار دارد ؛ و در اين صورت چگونه متصوّر است كه شيطان بر اراده و اختيار خدا غالب گردد و آنها را بفريبد ؟\r\nاميد شيطان دربارهء كسانى است كه ممكنست در آنها تصرّفى بنمايد و آنها را به شهوات و غفلات دعوت كند و از خدا غافل نمايد .\r\nامّا كسى كه در راه خدا از وجودش گذشته و أنانيّت خود را به خداى خود سپرده است و اختيار خود را مندكّ در اختيار خدا كرده ،  وَ ما تَشاؤُنَ إِلَّا أَنْ يَشاءَ اللَّهُ  « 1 » را لمس كرده و در سويداى دل خود جاى داده است ، و با چشمِ خدا مىبيند ، و با گوش خدا مىشنود ، و\r\n\r\n\r\n","description":"","footnote":"\r\n( 1 ) صدر آيه 30 ، از سورهء 76 : الإنسان ؛ و صدر آيه 29 ، از سورهء 81 : التّكوير\r\n","page_name":" 53 ","page_number":69},
  {"content":"\r\n\r\nبا زبان خدا تكلّم مىكند ، و با دست خدا دادوستد مىنمايد ؛ از عالم هستى در او چيزى باقى نمانده است تا شيطان در او تصرّفى كند ؛ در حديث قدسى وارد است كه خدا ميفرمايد :\r\nوَ مَا يَتَقَرَّبُ إلَىَّ عَبْدٌ مِنْ عِبَادِى بِشَىْءٍ أَحَبَّ إلَىَّ مِمَّا افْتَرَضْتُهُ عَلَيْهِ ؛ وَ إنَّهُ لَيَتَقَرَّبُ إلَىَّ بِالنَّوَافِلِ حَتَّى أُحِبُّهُ ، فَإذَا أَحْبَبْتُهُ كُنْتُ سَمْعَهُ الَّذِى يَسْمَعُ بِهِ ، وَ بَصَرَهُ الَّذِى يَبْصُرُ بِهِ ، وَ لِسَانَهُ الَّذِى يَنْطِقُ بِهِ ، وَ يَدَهُ الَّتِى يَبْطِشُ بِهَا ؛ إنْ دَعَانِى أَجَبْتُهُ ، وَ إنْ سَأَلَنِى أَعْطَيْتُه « 1 » .\r\n\r\n\r\n","description":"","footnote":"\r\n( 1 ) اين حديث را در ص 68 ، از كتاب « كلمة الله » آورده و در ص 519 ، از همين كتاب گفته است كه : « اصل اين حديث اوّل در « محاسن » برقى از عبد الرّحمن بن حمّاد از حنان بن سَدير از حضرت صادق عليه السّلام ؛ و ديگر در كتاب « كافى » محمّد بن يعقوب كلينى [ جلد دوّم ، ص 352 
  ] با سه سند آمده است :\r\nاوّل ، از أبو علىّ أشعرى از محمّد بن عبد الجبّار و از محمّد بن يحيى از أحمد بن محمّد بن عيسى هر دوى آنها از ابن فضّال از علىّ بن عُقْبه از حمّاد بن بشير از حضرت صادق عليه السّلام از رسول خدا صلّى الله عليه و آله و سلّم روايت كرده است .\r\nدوّم ، از جماعتى از اصحاب ما از أحمد بن محمّد بن خالد برقى از إسمعيل بن مِهران از أبو سعيد قمّاط از أبان بن تَغلب از حضرت باقر عليه السّلام روايت نموده است .\r\nسوّم ، از عدّه‌اى از اصحاب ما از سهل بن زياد از حسن بن محبوب از هِشام بن سالم از مُعلَّى بن خُنَيس از حضرت صادق عليه السّلام از رسول خدا صلّى الله عليه و آله و سلّم روايت نموده است .\r\nو اين حديث را در بسيارى از كتب آورده‌اند ، و اهل تسنّن با الفاظ مختلفى روايت نموده‌اند . »\r\n","page_name":" 54 ","page_number":70},
  {"content":"\r\n\r\n« هيچگاه بنده‌اى از بندگان من به من تقرّب نمىجويد به چيزى كه در نزد من بهتر باشد از آن عملى كه بر او واجب كرده‌ام و بر عهدهء او قرار داده‌ام ؛ و بندهء من دائماً به من تقرّب ميجويد بواسطهء كارهاى پسنديده و خوبى كه من بر عهدهء او قرار نداده‌ام بلكه به عنوان نَفل و مستحبّ مورد رضا و محبّت من بوده است ، تا به سرحدّى كه من او را دوست مىدارم ؛ پس در آنوقت كه بندهء من مورد محبّت من قرار گرفت ، من خودم گوش او ميشوم كه با آن مىشنود ، و چشم او مىشوم كه با آن مىبيند ، و زبان او ميشوم كه با آن به سخن در مىآيد ، و دست او ميشوم كه با آن ميگيرد ؛ اگر مرا بخواند اجابت ميكنم ، و اگر از من چيزى بخواهد به او عنايت ميكنم » .\r\n\r\nكلام خواجه نصير در « شرح إشارات » دربارهء صفات عرفا\r\nخواجه نصير الدّين طوسى ( ره ) در فصل نوزدهم از نَمَط نهم از « شرح إشارات » فرمايد :\r\nإنَّ الْعارِفَ إذا انْقَطَعَ عَنْ نَفْسِهِ وَ اتَّصَلَ بِالْحَقِّ ، رَأى كُلَّ قُدْرَةٍ مُسْتَغْرِقَةً فى قُدْرَتِهِ الْمُتَعَلِّقَةِ بِجَميعِ الْمَقْدوراتِ ، وَ كُلَّ عِلْمٍ مُسْتَغْرِقًا فى عِلْمِهِ الَّذى لا يَعْزُبُ عَنْهُ شَىْءٌ مِنَ الْمَوْجوداتِ ، وَ كُلَّ إرادَةٍ مُسْتَغْرِقَةً فى إرادَتِهِ الَّتى يَمْتَنِعُ أنْ يَتَأَبَّى عَلَيْها شَىْءٌ\r\n\r\n\r\n","description":"","footnote":"\r\n- و مرحوم حاج ميرزا جواد آقا ملكى تبريزى رضوان الله عليه در كتاب « لقاء الله » ص 29 ، از طبع سنهء 1337 گويد كه : اين حديث قدسى ، متّفقٌ عليه بين همهء اهل اسلام است .\r\nو غزالى در « إحياء العلوم » در كتاب محبّت و شوق به خدا در جلد 4 ، ص 263 آورده و عِراقى در ذيل صفحه ، آن را از حديث بخارى از أبو هُرَيره شمرده است .\r\n","page_name":" 55 ","page_number":71},
  {"content":"\r\n\r\nمِنَ الْمُمْكِناتِ .\r\nبَلْ كُلُّ وُجودٍ وَ كُلُّ كَمالِ وُجودٍ فَهُوَ صادِرٌ عَنْهُ فائِضُ مِنْ لَدُنْهُ .\r\nصارَ الْحَقُّ حِيْنَئِذٍ بَصَرَهُ الَّذى بِهِ يَبْصُرُ ، وَ سَمْعَهُ الَّذى بِهِ يَسْمَعُ ، وَ قُدْرَتَهُ الَّتى بِها يَفْعَلُ ، وَ عِلْمَه الَّذى بِهِ يَعْلَمُ ، وَ وُجودَهُ الَّذى بِهِ يوجَدُ .\r\nفَصارَ الْعارِفُ حِينَئِذٍ مُتَخَلِّقاً بِأخْلاقِ اللهِ تَعالَى بِالْحَقيقَةِ . « 1 »\r\n« مرد عارف به خدا ، چون از هستى و نفس خود بيرون رود و به وجود حقّ تعالى بپيوندد ، تمام قدرت‌ها را مستغرق در قدرت خدا مىبيند ، كه به جميع ممكنات و مقدورات كشيده شده است ؛ و تمام علم‌ها را مستغرق در علم خدا مىبيند ، كه هيچ موجودى از موجودات از آن پنهان نيست ؛ و تمام اراده‌ها را مستغرق در ارادهء خدا مىبيند ، كه تمام ممكنات در تحت آن اراده بوده و قدرت سرپيچى از آن را ندارند .\r\nبلكه تمام وجوداتى كه در عالم هست و تمام كمالاتى كه وجود دارد ، همه را از ناحيهء حضرت حقّ مىنگرد كه از آن منبع فيض صادر شده و به عالمِ وجود افاضه گرديده است .\r\nدر اين حال ذات مقدّس پروردگار ، چشم عارف ميگردد كه با آن مىبيند ، و گوش وى مىشود كه با آن ميشنود ، و قدرت او ميگردد كه\r\n\r\n\r\n","description":"","footnote":"\r\n( 1 ) شرح « إشارات » بو على سينا ، طبع مصر ، جلد چهارم ، ص 97 و 98 ؛ و طبع سنگى ، در صفحهء شانزدهم از آخر كتاب\r\n","page_name":" 56 ","page_number":72},
  {"content":"\r\n\r\nبا آن كار مىكند ، و علم وى ميگردد كه با آن ميداند ، و وجودش مىشود كه با آن هستى پيدا مىكند .\r\nپس در اينحال ، عارف در حقيقت و واقع ، متخلّق به اخلاق خدا ميگردد . »\r\nو چون در همين نَمَط در فصل بيست و يكم ، بو على فرمايد :\r\n« الْعارِفُ هَشٌّ « 1 » بَشٌّ ، بَسّامٌ ، يُبَجِّلُ الصَّغيرَ مِنْ تَواضُعِهِ كَما يُبَجِّلُ الْكَبيرَ ، وَ يَنْبَسِطُ مِنَ الْخامِلِ مِثْلَ ما يَنْبَسِطُ مِنَ النَّبيهِ .\r\nوَ كَيْفَ لا يَهِشُّ وَ هُوَ فَرْحانٌ بِالْحَقِّ وَ بِكُلِّ شَىْءٍ ، فَإنَّهُ يَرَى فيهِ الْحَقَّ .\r\nوَ كَيْفَ لا يُسَوّى ، وَ الْجَميعُ عِنْدَهُ سَواسيَةُ أهْلُ الرَّحْمَةِ قَدْ شُغِلوا بِالْباطِلِ . » « 2 »\r\n\r\n\r\n","description":"","footnote":"\r\n( 1 ) الْهَشُّ : الرِّخوُ الليِّن مِن كلّ شىْءٍ . خبزةٌ هَشَّةٌ : رِخوَةُ المَكْسِرِ . و يُقال : فلانٌ هَشُّ المَكْسِرِ أىْ سَهلُ الجانبِ فى ما يطلبُ عنده مِن الحوائجِ ، . . . و فلانُ هَشُّ الوَجهِ أىْ طَلْقُ الْمُحيّا ، . . . و فَرَسٌ هشّ العِنان أى خفيفُ العنان ، و أنا بِهِ هشٌّ بَشٌّ أىْ فَرحٌ مسرورٌ ؛ ( المنجد ) . و خواجه نصير هشّ و بشّ را به طَلْقُ الْوَجْه طيّب تفسير فرموده است .\r\n( 2 ) شرح « إشارات » بو على ، طبع مصر ، جلد چهارم ، ص 101 ؛ و طبع سنگى ، پانزده صفحه به آخر كتاب مانده ؛ و معناى عبارت بو على اينست :\r\n« عارف ، گشاده رو و سهلُ الاريكه و ملايم و خوش صورت و بشّاش و متبسّم است ؛ از شدّت تواضع و فروتنى كه به همهء خلق خدا دارد ، افراد صغير و كوچك را محترم و بزرگ مىشمارد و تعظيم و تكريم مىكند ، به همان قسم كه افراد كبير و بزرگ را احترام ميگذارد ، و از شخص كم هوش و كودن چنان باز و گشوده مىشود كه از شخص زيرك و باهوش انبساط پيدا مىكند .\r\n","page_name":" 57 ","page_number":73},
  {"content":"\r\n\r\nدر شرح اين فقرات مرحوم خواجه نصير الدّين فرمايد :\r\nوَ هَذانِ الْوَصْفانِ أعْنى الْهَشاشَةَ الْعامَّةَ وَ تَسْويَةَ الْخَلْقِ فى النَّظَرِ ، أثَرانِ لِخُلْقٍ واحِدٍ ، يُسَمَّى بِالرِّضا وَ هُوَ خُلْقٌ لا يَبْقَى لِصاحِبِهِ إنْكارٌ عَلَى شَىْءٍ وَ لا خَوْفٌ مِنْ هُجومِ شَىْءٍ وَ لا حُزْنٌ عَلَى فَواتِ شَىْءٍ ، وَ إلَيْهِ أشارَ عَزَّ مِنْ قآئِلٍ :  وَ رِضْوانٌ مِنَ اللَّهِ أَكْبَرُ  ؛ وَ مِنْهُ تَبَيَّنَ تَأْويلُ قَوْلِهِمْ : خازِنُ الْجَنَّةِ مَلَكٌ اسْمُهُ رِضْوانٌ . « 1 »\r\n« اين دو صفت كه در عارف است يعنى نرمى و ملائمتى كه با همهء موجودات دارد ، و مساوى بودن تمام مخلوقات در نظر او ، اين دو ، اثرى است براى يك صفت و اخلاق واحدى كه به نام « رضا » ناميده مىشود . و اين رضا صفتى است كه در هر كس پيدا شود در او مجال ردّ و انكار براى چيزى نمىگذارد ، و در رويدادها و پيش‌آمدهاى ناگوار زندگى خوف و هراس را از او بر مىدارد ، و بر اثر از دست دادن چيز مطلوبى در او غصّه و حزن پديدار نمىگردد ؛ و به اين درجه از صفات كه مقام رضاست خداوند عزّ و جلّ در قرآن كريم اشاره فرموده است :\r\n وَ رِضْوانٌ مِنَ اللَّهِ أَكْبَرُ  . « 2 »\r\n\r\n\r\n","description":"","footnote":"\r\n- و چگونه ملائم و نرم نباشد درحالىكه او به حقّ تعالى خوشحال است و به هر چيز خوشحال است ؛ چون در همه چيز خدا را مىبيند . و چگونه بين موجودات فرق گذارد ، درحالىكه همه در نزد او مساويند ، و همه اهل رحمتند كه در اين دنيا به باطل اشتغال پيدا نموده‌اند\r\n( 1 ) همان مصدر ، ص 102\r\n( 2 ) قسمتى از آيه 72 ، از سورهء 9 : التّوبة\r\n","page_name":" 58 ","page_number":74},
  {"content":"\r\n\r\nيعنى : مقام رضا از جانب پروردگار بزرگتر است از بهشت‌هائى كه در زير آنها نهرهائى جارى است ، و از منزلهاى پاكيزه در بهشت عَدْن .\r\nو از همين جا معلوم مىشود كه چرا خازن بهشت را كه يكى از فرشتگانست رضوان ناميده‌اند . »\r\nاولياء خدا از دستبرد شيطان خارجند\r\nبارى اولياء خدا ، چون رشتهء ولايت خود را با شيطان قطع نموده و به خدا پيوسته‌اند ، شيطان قدرت تصرّف در قواى متخيّلهء آنان را ندارد ؛ در سورهء نحل فرمايد :\r\n  إِنَّهُ لَيْسَ لَهُ سُلْطانٌ عَلَى الَّذِينَ آمَنُوا وَ عَلى رَبِّهِمْ يَتَوَكَّلُونَ * إِنَّما سُلْطانُهُ عَلَى الَّذِينَ يَتَوَلَّوْنَهُ وَ الَّذِينَ هُمْ بِهِ مُشْرِكُونَ   . « 1 »\r\n« بدرستى كه حقّاً براى شيطان ، قدرت و تسلّط بر كسانى كه ايمان آورده و به پروردگار خود توكّل نموده‌اند نيست ؛ بلكه سلطنت و قدرت او فقط بر كسانيست كه خود را در تحت اختيار و ولايت او درآورده ، و او را در مقابل پروردگارشان داراى اثر ديده اند . »\r\nو در سورهء ص فرمايد :\r\n  فَبِعِزَّتِكَ لَأُغْوِيَنَّهُمْ أَجْمَعِينَ * إِلَّا عِبادَكَ مِنْهُمُ الْمُخْلَصِينَ   . « 2 »\r\nشيطان بعد از آنكه آدم را فريفت و مورد دورباش از رحمت خدا قرار گرفت ، به خداوند عرض كرد :\r\n« سوگند به مقام عزّت تو اى پروردگار كه تمام افراد بنى آدم را گمراه و إغواء مىنمايم ، مگر آن دسته از بندگانت را كه به مقام\r\n\r\n\r\n","description":"","footnote":"\r\n( 1 ) آيه 99 و 100 ، از سورهء 16 : النّحل\r\n( 2 ) قسمتى از آيه 82 و آيه 83 ، از سورهء 38 : ص\r\n","page_name":" 59 ","page_number":75},
  {"content":"\r\n\r\nمخلَصين رسيده باشند . »\r\nمخلَصين ، از اولياى خدا هستند ؛ و از خصوصيّات آنها اينست كه سكرات مرگ و عالم قبر و برزخ و عالم حشر و نشر و قيامت و صراط و ميزان و عرض و سؤال و بهشت و دوزخ را در دنيا طىّ كرده‌اند ، و از همهء اين مراحل عبور نموده‌اند . ( و اگر عبور نكنند ، به مقام ولايت - كه ملازم با مقام خلوص است - نمىرسند . ) و در اين حال براى آنها عذاب در حال مرگ يا بعد از آن معنى ندارد .\r\nعذابى را كه انسان در حال سكرات موت ، و يا در قبر و سؤال منكر و نكير ، و يا در برزخ مثالى ، و در قيامت كبرى در موقع حشر و عرض و سؤال و صراط و ميزان و دوزخ مىبيند ؛ بواسطه نتيجهء اعمال سيِّئه ايست كه انجام داده ، و از نفسِ امّارهء بسوء تبعيّت و پيروى نموده است .\r\nاولياى خدا به مرحله‌اى از طهارت و پاكى رسيده‌اند كه محال است عمل زشت و قبيحى از آنان سر زند ، خود در دنيا از خود حسابرسى كرده‌اند ، و به نامهء أعمال خود مراجعه نموده و در راه تزكيه و تهذيب برآمده و از عالم صورت و مثال عبور كرده و از نفس و قيامت كبرى گذشته‌اند ، و با فرشتگان سماوى و ارواح مطهّرهء انبياء و ائمّه عليهم السّلام رابطه برقرار نموده‌اند ، و به معدن عظمت و علم و قدرت و حيات يعنى ذات مقدّس حضرت حقّ جلّ و علا رسيده‌اند ؛ و آنها بمرحله‌اى از وجدان و تحقّق رسيده‌اند كه در آنجا ترس و غصّه راه ندارد .\r\n\r\n","description":"","footnote":"","page_name":" 60 ","page_number":76},
  {"content":"\r\n\r\n\r\nبر سيماى اولياء خدا گرد خوف و اندوه نمىنشيند\r\n أَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ  .\r\nخوف و هراس ، براى انسان نسبت به چيزى پيدا مىشود كه مورد نظر و علاقهء اوست و در زمان آينده احتمال فقدان او را ميدهد و ميترسد كه از دستش برود .\r\nحزن و اندوه ، براى انسان نسبت به چيزى پيدا مىشود كه مورد علاقه و نظر بوده و در زمان گذشته از دست داده است و بر اثر فقدان او محزون و اندوهگين ميگردد .\r\nتمام افراد بشر چون مبتلا به تعلّقات مادّى و اعتباريّات زندگى دنيوى هستند و روى مصلحت انديشىها و آرزوهاى تخيّلىِ خود اساس حيات خود را استوار مىنمايند ، پيوسته در خوف و اندوه بسر مىبرند و هيچ لحظه‌اى بر آنان نمىگذرد مگر آنكه دهشت و اضطراب از طرفى و غصّه و اندوه از طرف ديگر آنان را احاطه مىكند ؛ و اگر احياناً بواسطهء بعضى از مشاغل و شواغل خود را منصرف كنند ، باز در عين حال آن خوف و اندوه در كمون ذهن آنها مختفى شده و به مجرّد رفع مانع سر بيرون مىآورد و انسان را در رنج و مرارت ميگذارد .\r\nانسان به هيچوجه نمىتواند كارى بكند كه اصل مادّهء خوف و حزن را از وجود خويشتن ريشه كن كند و براى هميشه خوش و خرّم باشد . و تمام تفريحات و لذائذى كه در دنيا از آنها متمتّع ميگردد براى آنست كه فقط خود را از آن همّ و غمّ منصرف نمايد و به مجرّد آنكه از آن لذّت كامياب شد ، آن خوف و حزنِ پنهان شده ، ظهور و\r\n\r\n","description":"","footnote":"","page_name":" 61 ","page_number":77},
  {"content":"\r\n\r\nبروز نموده و او را ناراحت مىكنند .\r\nو علّت اين مسأله آنست كه انسان در عالم دنيا و زندگى بستگىهائى دارد ؛ و چون عالم دنيا بر محور ماده و طبع دور مىزند و مادّهء دائماً در شُرف تغيير و تبديل و كَون و فساد است ، لذا متعلّقات قلبى انسان نيز دچار اين تحويل و تغيير بوده و با فقدان آن انسان در عالم غصّه غوطه مىخورد ، و با احتمال از دست دادنِ آن در آينده هراس و وحشت وجودش را احاطه مىكند .\r\nامّا اولياى خدا كه به مرحلهء خلوص رسيده‌اند ، دامان خود را از اين تعلّقات تكان داده و تغيير و تبديل زمان و مكان و آثار ديگر مادّه روى افكار آنان اثر نمىگذارد .\r\nنه اينكه آنها با بدن خود از دنيا خارج شده‌اند و خويشتن را از دستبرد حوادث مولِمِه مصون و محفوظ داشته‌اند ، بلكه دلهاى خود را از محبّت دنيا بيرون برده و خيمه و خرگاه خود را در حرم قدس و حريم امان الهى زده ، و بار خود را در آن استان فرود آورده‌اند .\r\nآنها از جزئيّت به كلّيّت پيوسته‌اند ، و از عالم غرور به حقّ گرائيده‌اند و از امورِ گذران به ابديّت ملحق شده‌اند ؛ دل از دو جهان خارج نموده و رخت خود را بر بسته و در درياى عظمت و قدرت حضرت حقّ جلّ و علا وارد شده‌اند .\r\nآنها به منزلهء دريا شده‌اند ، وجودشان وسيع گرديده و از محدوديّت عبور كرده‌اند .\r\nاگر كسى از دريا مقدار آبى بردارد يا مقدار آبى به آن بريزد ، در\r\n\r\n","description":"","footnote":"","page_name":" 62 ","page_number":78},
  {"content":"\r\n\r\nكيفيّت آب و كمّيّت آن تغييرى حاصل نمىشود .\r\nولى اگر در ظرف محدود مانند مَشكِ آب يا كاسهء آب مقدارى آب اضافه كنند يا از آن بردارند ، زيادى و كاستى در آن مشهود ميگردد .\r\nتا انسان در محدودهء عالم طبع و مادّه ، نفس خويش را تنزّل داده و علاقه‌ها و ارتباطات خود را منحصر نموده است ، وجودش مانند آن ظرف كوچك محدود است ؛ با از دست دادن زن يا فرزند يا مال يا عشيره و اقوام يا جاه و اعتبار در كلبهء ماتم مىنشيند و با پيدايش علامات فقدان آنها در آينده ، خود را دهشت زده ملاحظه مىكند .\r\nاولياى خدا هستند فقط و فقط ، كه نفس خود را از جميع مراحل و منازل طبع و مادّه و آثار و تعلّقات آن بيرون برده و سفر بسوى عالم تجرّد و ملكوت نموده‌اند ، و مانند دريا شده‌اند و وجودشان همه جنبه‌اى پيدا نموده است ، و با از دست دادن اين امور در گذشته و يا با احتمال فقدان آنها در آينده ، تزلزل و تغييرى در آنها پيدا نمىشود و گرد خوف و اندوه بر سيماى آنان نمىنشيند .\r\nو همين معناى وسعت نفس و از محدوديّت بيرون آمدن آنست كه خداوند علىّ اعلى در قرآن بيان فرموده ، و حضرت أمير المؤمنين عليه السّلام به عنوان معناى زهد ، كلام الهى را تفسير نموده‌اند :\r\nالزُّهْدُ كُلُّهُ بَيْنَ كَلِمَتَيْنِ مِنَ الْقُرْءَانِ ، قَالَ اللهُ سُبْحَانَهُ :  لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ  . « 1 »\r\n\r\n\r\n","description":"","footnote":"\r\n( 1 ) صدر آيه 23 ، از سورهء 57 : الحديد\r\n","page_name":" 63 ","page_number":79},
  {"content":"\r\n\r\nوَ مَنْ لَمْ يَأْسَ عَلَى الْمَاضِى وَ لَمْ يَفْرَحْ بِالآتِى ، فَقَدْ أَخَذَ الزُّهْدَ بِطَرَفَيْه . « 1 »\r\nحضرت فرمود : « خداوند حقيقت زهد را بين دو كلمه در قرآن مجيد بيان فرموده است ؛ و آن اينست كه : تأسّف نخوريد بر آنچه از دست شما رفته است ، و خوشحال نشويد به آنچه به شما داده مىشود .\r\nپس كسى كه بر امور گذشته تأسّف نخورد و بر امور آينده كه به او داده مىشود مسرور و خوشحال نگردد ، حقيقت زهد را به دو جانبش گرفته است » .\r\n\r\nايمان اولياء خدا به مرتبهء اعلا رسيده است\r\nاولياء خدا كيستند ؟\r\n الَّذِينَ آمَنُوا وَ كانُوا يَتَّقُونَ  .\r\nآن كسانى كه ايمان آوردند و سابقاً تقوى پيشه داشتند ؛ يعنى ايمان آورده و دائماً بر اساس آن ايمان رفتار كرده و متّقى شده‌اند ، و آن ايمان و تقوى موجب ايمان و تقواى بهترى شده است ، و دائماً هر يك از درجات ايمان و تقوى موجب شدّت و قوّت ديگرى شدند تا اينكه فعلًا ايمان به درجهء اعلا رسيد و مراتب تقواى سابق موجب پيدايش چنين ايمانى گرديد .\r\nدر سورهء صفّ وارد است كه :\r\n يا أَيُّهَا الَّذِينَ آمَنُوا هَلْ أَدُلُّكُمْ عَلى تِجارَةٍ تُنْجِيكُمْ مِنْ \r\n\r\n\r\n","description":"","footnote":"\r\n( 1 ) شرح « نهج البلاغه » باب الحكم ، طبع محمّد عبده - مصر ( مطبعهء عيسى البابى الحلبىّ ) ، ج 2 ، ص 238\r\n","page_name":" 64 ","page_number":80},
  {"content":"\r\n\r\n  عَذابٍ أَلِيمٍ * تُؤْمِنُونَ بِاللَّهِ وَ رَسُولِهِ   . « 1 »\r\nو در سورهء نساء آمده است كه :\r\n يا أَيُّهَا الَّذِينَ آمَنُوا آمِنُوا بِاللَّهِ وَ رَسُولِهِ  . « 2 »\r\n« اى كسانى كه ايمان آورده‌ايد ، ايمان بياوريد به خدا و پيامبر وى . »\r\nمعلوم مىشود كه ايمان مراتب و درجاتى دارد و بايد از مراتب اوّليّهء آن گذشت و به درجات عاليهء آن پيوست .\r\nاين ايمان غير از ايمان سابق است ، ايمانى است كه شرك خدا را بكلّى از زواياى دل برداشته و طلوع نور توحيد به تمام معنَى الكلمه در قلب و وجدان شده است ، و بر اين مبنى ميفرمايد :\r\n الَّذِينَ آمَنُوا وَ كانُوا يَتَّقُونَ  . و نمىفرمايد : الَّذينَ ءَامَنوا و اتَّقَوْا ؛ آن كسانى كه ايمان آورده و با تقوى بوده‌اند\r\n لَهُمُ الْبُشْرى فِي الْحَياةِ الدُّنْيا وَ فِي الْآخِرَةِ  .\r\n« به اينها فرشتگان رحمت خدا بشارت ميدهند در همين زندگانى دنيا و در آخرت . »\r\n لا تَبْدِيلَ لِكَلِماتِ اللَّهِ ذلِكَ هُوَ الْفَوْزُ الْعَظِيمُ  .\r\nدر اين دنيا بشارت ميدهند به امور واقعيّه ؛ به سكينهء خاطر ، و طُمأنينه ، و آرامش دل ، و تمتّع از مواهب الهيّه ، و استفادهء حقّه از سرمايه‌هاى خدادادى ، بشارت ميدهند به رضوان ، به ملاقات و انس\r\n\r\n\r\n","description":"","footnote":"\r\n( 1 ) آيه 10 و صدر آيه 11 ، از سورهء 61 : الصّفّ\r\n( 2 ) صدر آيه 136 ، از سورهء 4 : النّسآء\r\n","page_name":" 65 ","page_number":81},
  {"content":"\r\n\r\nبا ارواح پيامبران و ائمّه و ملائكه ، و بشارت به وصول به اسماء و صفات كلّيّهء پروردگار ، بشارت به لقاى حضرت احديّت و فناءِ در ذات مقدّس او ، و طلوع مقام توحيد با تمام مراتب و درجاتش .\r\nو در آخرت بشارت ميدهند به جنَّت و خلود و مغفرت و عبور از صراط و نعيم و كوثر و شفاعت و لحوق به ارواح پيمبران و معيّت با پاكان و پيش تاختگان و مقام أمن و سلام و جمال حضرت بارى تعالى شأنه .\r\n\r\nبشارت به اولياى خدا غير از بشارت به غير آنهاست\r\nاز طرف ديگر در سورهء فصِّلت ، كه همان سورهء حم سجده است ، ميفرمايد :\r\n إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَ لا تَحْزَنُوا وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ  . « 1 »\r\n« آن كسانى كه ميگويند آفريدگار و پروردگار ما خداست و سپس بر اين اصل استقامت نموده و پايدارى مىنمايند ، فرشتگان رحمت بر آنها فرود مىآيند و ميگويند كه خوفى و حزنى نداشته باشيد و بشارت باد شما را به بهشتى كه سابقاً به آن وعده داده شده‌ايد . »\r\nاين مژده در دنيا براى افرادى كه در ايمان پافشارى مىكنند داده نمىشود ، بلكه اين بشارت در حال مرگ به آنها داده مىشود ؛ بنابراين مانند آيه مورد بحث ما :  أَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ  نيست .\r\nبراى آنكه بشارت به يك امر حتمىّ الوقوع تعلّق ميگيرد ، و\r\n\r\n\r\n","description":"","footnote":"\r\n( 1 ) آيه 30 ، از سورهء 41 : فصّلت\r\n","page_name":" 66 ","page_number":82},
  {"content":"\r\n\r\nبه امرى كه احتمال ميرود تحقّق پيدا كند يا نكند نمىگويند بشارت باد ؛ مثلًا اگر زن شما در شكم فرزندى داشته باشد كه ممكن است پسر باشد يا دختر ، نمىگويند : بشارت باد بر شما به پسرى كه خدا به شما عنايت فرموده است ؛ ولى وقتى پسر متولّد شد ميگويند : بشارت باد بر شما كه حضرت پروردگار اولاد ذكورى مرحمت كرده است .\r\nانسان تا به مرحلهء ولايت يا به مرحلهء مرگ نرسد راهش يك طرفه نيست بلكه پيوسته در كشمكش اختيار خوب و بد ، و سعادت و شقاوت ، و بهشت و دوزخ خواهد بود ؛ و بنابراين ، بشارت به ورود در بهشت يا بشارت به برداشته شدن بيم و هراس و غصّه و اندوه نسبت به او معنى ندارد .\r\nنسبت به اولياء خدا كه در حرم آرامش خدا آرميده‌اند و خوف و غصّه از كانون وجود آنها رخت بر بسته است ، بشارت صحيح است چه بشارت در دنيا و چه در آخرت ؛ چون كار آنها يكسره شده و بعد از ورود در عالم خلوص ، شيطان را بر آنها طمعى نيست .\r\nامّا نسبت به غير اولياء خدا گرچه داراى ايمان باشند و در ايمان پاىِ مردى فشرده و با قدم راستين در اين ميدان گام نهاده باشند ، ولى در عين حال چون به مقام خلوص نرسيده‌اند و هنوز كار آنها به سعادت محض تبديل نشده و از اختيار خير و شرّ بيرون نيامده‌اند ، هنوز احتمال سعادت و شقاوت در آينده و ورود به بهشت و دوزخ هست . بنابراين ، بشارت به بهشت در دنيا به آنها معناى محصَّلى ندارد و\r\n\r\n","description":"","footnote":"","page_name":" 67 ","page_number":83},
  {"content":"\r\n\r\nبدين قرينه بايد گفت كه بشارت ملائكه بدانها در حال مرگ است ، كه از اختيار بيرون رفته و دو راهى آنان به يك راهى تبديل شده است .\r\nو شاهد ديگر بر آنكه اين بشارت براى آنها در حال مرگست آنكه در آيه شريفه هست :\r\n وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ  .\r\n« بشارت باد به شما به آن بهشت‌هائى كه سابقاً به آنها وعده داده شده‌ايد . » يعنى بهشت‌هائى كه در دنيا به شما وعده داده‌اند . و چون در حال موت يا قريب به موت ، دنيا گذشته است لذا ميگويند :  كُنْتُمْ تُوعَدُونَ  .\r\nولى نسبت به اولياى خدا ، در دنيا به آنها بشارت داده مىشود ؛ چون در دنيا به مقام ولايت رسيده‌اند و خوف و حزن از آنها برداشته شده است و آنها بندگان خاصّى هستند جدا از سائر بندگان ، مُهر ولايت خدا بر آنها خورده شده و به آنها ميگويند : وَلىُّ الله .\r\n\r\nدر قرآن كريم معناى نعمت همان ولايت است\r\nو همين معناى از ولايت در بسيارى از آيات قرآن مجيد بدقّت بيان شده است ؛ مانند اين آيه كريمه كه ولايت را به لفظ نعمت تعبير نموده است ؛ ميفرمايد :\r\n  الَّذِينَ قالَ لَهُمُ النَّاسُ إِنَّ النَّاسَ قَدْ جَمَعُوا لَكُمْ فَاخْشَوْهُمْ فَزادَهُمْ إِيماناً وَ قالُوا حَسْبُنَا اللَّهُ وَ نِعْمَ الْوَكِيلُ * فَانْقَلَبُوا بِنِعْمَةٍ مِنَ اللَّهِ وَ فَضْلٍ لَمْ يَمْسَسْهُمْ سُوءٌ وَ اتَّبَعُوا رِضْوانَ اللَّهِ وَ اللَّهُ ذُو فَضْلٍ عَظِيمٍ   « 1 »\r\n\r\n\r\n","description":"","footnote":"\r\n( 1 ) آيه 173 و 174 ، از سورهء 3 : آل عمران\r\n","page_name":" 68 ","page_number":84},
  {"content":"\r\n\r\nاجمال داستان آنكه :\r\nچون غزوهء احد به پايان رسيد و حضرت رسول الله صلّى الله عليه و آله و سلّم با همراهان خود به مدينه برگشتند و افراد زخم ديده در منزلهاى خود رفته براى استراحت و مداواى جراحات خود آماده شدند ، پيغمبر اكرم براى إرعاب مشركين و عظمت مسلمين كه مبادا كفّار گمان كنند كه ضعف و شكست مسلمانان را گرفته ، و شايد موقع را براى حمله به مدينهء منوّره و كشتن رسول خدا و اسارت مسلمانان مناسب ديده و به شهر مدينه بتازند ، دستور فرمود : تمام افرادى كه در غزوهء احد حضور پيدا كرده‌اند آمادهء بسيج شده و همگى ، مشركين را تعقيب كنند .\r\nأمير المؤمنين عليه السّلام كه در جنگ احد هشتاد زخم ديده و بسيارى از آنها زخمهاى كارى بوده و احتياج به درمان و گذاردن فتيله در لاى زخم بود و سراپايش را زخم و جراحت فرا گرفته بود ، نيز در منزل رفته و به درمان پرداخت كه ناگهان منادى رسول خدا در مدينه اعلام كرد و مجاهدين احد را به تعقيب مشركين دعوت نمود .\r\nمسلمانان با نهايت خستگى و فرسودگى كه از جنگ داشتند ، بىمحابا دعوت رسول خدا را لبّيك گفتند و آماده براى تعقيب كفّار شدند .\r\n\r\nداستان غزوهء حمراء الاسد و اعطاى ولايت\r\nرسول خدا براى أمير المؤمنين عليه السّلام رايت جنگ بست و بدست آن حضرت داد ، و خود با أمير المؤمنين و مسلمانان تا حَمراءُ الاسَد كه در هشت ميلى مدينه است پيش آمدند .\r\n\r\n","description":"","footnote":"","page_name":" 69 ","page_number":85},
  {"content":"\r\n\r\nو از طرفى مشركين قريش در رَوحاء كه در سى ميلى يا چهل ميلى مدينه است درنگ كرده و تأسّف مىخوردند كه چرا در اين غزوه پيغمبر را نكشتند . و مىگفتند : لا مُحَمَّدًا قَتَلْتُمْ وَ لا الْكَواعِبَ أرْدَفْتُمْ . « نه محمّد را كشتيد و نه دختران نو نورس را به اسارت گرفتيد . » و خود را آماده مىنمودند كه به مدينه بتازند و در اين گفتگو و بحث بودند .\r\nدر حمراء الاسد ، مَعبد خُزاعى رسول خدا را ديدار نمود و در آن حال مشرك بود ، و ليكن قبيلهء خُزاعه ، مسلمان و كافرِ آنها همگى محلّ اسرار رسول خدا بودند و در تَهامه يكسره تعهّد آنها با رسول خدا بوده و چيزى را از آن حضرت پنهان نمىداشتند .\r\nمعبد خزاعى گفت : اى محمّد ( صلّى الله عليه و آله و سلّم ) سوگند به خدا كه آنچه بر شما و اصحاب شما در اين جنگ رسيده است ، بسيار بر ما گران است و دوست داشتيم كه خداوند اين بَليّه را از شما بر مىگردانيد .\r\nمعبد از نزد رسول خدا خارج شد و أبو سفيان و همراهانش را در رَوحاء ملاقات كرد و ديد كه با هم ميگويند : ما يكى از سران و أشراف اصحاب محمّد را كه حمزه باشد كشتيم ولى قبل از اينكه بنياد آنها را بركنيم برگشتيم .\r\nچون أبو سفيان معبد را ديد گفت : از مدينه آمدى ، در آنجا چه خبر بود ؟\r\nمعبد گفت : محمّد با يارانش از مدينه خارج شده و با گروهى كه\r\n\r\n","description":"","footnote":"","page_name":" 70 ","page_number":86},
  {"content":"\r\n\r\nاز كثرت مانند آن را نديده‌ام به دنبال شما آمده است ، و آنقدر ياران او خشمگين هستند كه گوئى يك قطعه آتشند .\r\nأبو سفيان گفت : واى بر تو چه مىگوئى ؟ معبد گفت : سوگند به خدا هم اكنون كه از اينجا كوچ نكرده‌اى طليعهء اسبان مسلمانان را خواهى ديد .\r\nأبو سفيان گفت : سوگند به خدا كه ما به اتّفاق آراء تصميم داريم بر محمّد و يارانش بتازيم و آنها را از بيخ و بن بركنيم .\r\nمعبد گفت : سوگند به خدا كه من هيچ صلاح نمىبينم .\r\nأبو سفيان نگران شد و به سمت مكّه رهسپار گشت و فرار را برقرار و حمله اختيار نمود ، و به نعيم بن مسعود أشجعى كه عازم مدينه بود وعدهء مال فراوانى داد كه برو نزد محمّد و يارانش و آنها را هر چه بيشتر از شوكت و قدرت ما بترسان و بگو كه هم اينك أبو سفيان و همراهانش با تجهيزات كافى عازم حمله به مدينه و كشتن محمّد و يارانش و اسارت زنان جوان هستند ، و بگو كه ميخواهند بكلّى بنياد آنها را از ريشه بركنند .\r\nنُعَيم بن مسعود كه از منافقين مدينه بود و به صورت ظاهر اسلام اختيار كرده بود ، بسوى اصحاب رسول خدا صلّى الله عليه و آله و سلّم رهسپار شد و آنها را هر چه تمام‌تر بيم داده و با كلمات موحِش ميخواست دل آنان را خالى كند و آنها را از سَطوَت مشركين در خوف و هراس اندازد ، و در نتيجه آنها را از قصد و عزيمت حمله به كفّار منصرف بنمايد .\r\n\r\n","description":"","footnote":"","page_name":" 71 ","page_number":87},
  {"content":"\r\n\r\nولى سخنان او مؤثّر واقع نشد و رسول خدا و أمير المؤمنين عليهما السّلام با اصحاب زخم ديده و جراحت خورده همچنان با عزم راستين خود باقى بوده و خود را به خداى خود سپرده و گفتند : از هيچ پيش آمدى روى نمىگردانيم ، هر چه داريم از خداست و او بهترين كفيل و وكيل ماست .\r\nدر اثر اين گذشت و فداكارى كه نمودند و در مقابل دشمن به جاى آنكه دهشت زده گردند ، يكسره از اراده و اختيار خود بيرون آمده و خود را به خداى خود سپردند ؛ خداوند رشتهء تدبير آنها را به دست گرفت و ايمانشان زيادتى يافت و پروردگار نعمت را كه همان مقام ولايت است به آنان عنايت فرمود .\r\n الَّذِينَ قالَ لَهُمُ النَّاسُ إِنَّ النَّاسَ قَدْ جَمَعُوا لَكُمْ فَاخْشَوْهُمْ فَزادَهُمْ إِيماناً وَ قالُوا حَسْبُنَا اللَّهُ وَ نِعْمَ الْوَكِيلُ  .\r\n« آن كسانى كه ( مقصود ، أمير المؤمنين عليه السّلام است كه با بدنى سراپا زخم ديده لِواى جنگ را حامل بوده ، و ياران صادق و باوفاى رسول خدا صلّى الله عليه و آله و سلّم ) گفتند به آنها مردم ( نعيم بن مسعود أشجعى منافق معروف ) : كه مردم ( كه أبو سفيان و همراهانش باشند ) براى محاربه و استيصال شما همدست و همداستان شده‌اند ؛ پس شما بترسيد و دست از حمله برداريد . ولى اين سخنان موجب زيادى ايمان و قوّت آنان شد و در پاسخ گفتند : خدا ما را كافيست و بس ، و خوب وكيلى است كه به اراده و اختيار خود در امور ما تصرّف كند . »\r\n\r\n","description":"","footnote":"","page_name":" 72 ","page_number":88},
  {"content":"\r\n\r\n فَانْقَلَبُوا بِنِعْمَةٍ مِنَ اللَّهِ وَ فَضْلٍ لَمْ يَمْسَسْهُمْ سُوءٌ وَ اتَّبَعُوا رِضْوانَ اللَّهِ وَ اللَّهُ ذُو فَضْلٍ عَظِيمٍ  .\r\n« آنها از محاربه برگشتند درحالىكه خدا به آنها نعمت را كه ولايت است عنايت فرمود و از فضل خود آنها را برخوردار نمود ، و آنها پيروى از رضاى نفس خود و آسايش خود در آن موقع خطير ننموده بلكه از رضاى خدا پيروى كردند و خداوند داراى فضلى بزرگ است . »\r\nدر اينحال خداوند پيمبرش را نصرت داده و بدون هيچ اثر سوئى نه از طرف دشمن و نه از طرف جراحات واردهء بر خودشان در جنگ احد ، با عافيت از نبرد و قوّت قلب و ايمان و فضل و شرف و آوازه در بين مردم و با إرعاب دلهاى مشركان به مدينه مراجعت نمودند . « 1 »\r\n\r\n\r\n","description":"","footnote":"\r\n( 1 ) بسيارى از مفسّرين نقل كرده‌اند ؛ از جمله تفسير « الميزان » جلد چهارم ، ص 65 تا ص 77 ؛ و تفسير « مجمع البيان » طبع صيدا ، جلد اوّل ، ص 538 تا ص 541 ؛ و تفسير « برهان » طبع سنگى ، جلد اوّل ، ص 201 ؛ و « تفسير أبوالفتوح رازى » طبع مظفرّى ، جلد اوّل ، ص 687 تا ص 691 ؛ و طبع اسلامى با تصحيح آية الله شعرانى ، جلد سوّم ، ص 254 تا ص 260 ؛ و تفسير « بيان السَّعادة » طبع سنگى ، ص 171 و 172 ؛ و تفسير « صافى » طبع اسلامى ، جلد اوّل ، ص 314 تا ص 316 ؛ و سادس « بحار الانوار » طبع كمپانى ، ص 506 ؛\r\nو بسيارى از مورّخين از جمله واقِدى در كتاب « مغازى » با تحقيق مَارسِدِن جونس ، جلد اوّل ، ص 334 تا ص 340 ؛ و\r\n« روضةُ الصَّفا » جلد دوّم ، در تحت عنوان ذكر غَزوةُ حمراء الاسد ؛ و « تاريخ الخَميس فى أحوال أنفُس نفيس » جلد اوّل ، ص 447 تا ص 449 ؛ و « تاريخ طبرى » طبع مصر ، مطبعهء الاستقامة\r\n","page_name":" 73 ","page_number":89},
  {"content":"\r\n\r\nالبتّه اين نعمت ولايت به تمام اصحابى كه با رسول خدا به حمراءُ الاسد حركت كردند داده نشده است ، بلكه بخصوص افرادى كه از سرّ خود گفتند :  حَسْبُنَا اللَّهُ وَ نِعْمَ الْوَكِيلُ  . و شاهد بر اين معنى آنكه در آيه قبل ميفرمايد :\r\n الَّذِينَ اسْتَجابُوا لِلَّهِ وَ الرَّسُولِ مِنْ بَعْدِ ما أَصابَهُمُ الْقَرْحُ لِلَّذِينَ أَحْسَنُوا مِنْهُمْ وَ اتَّقَوْا أَجْرٌ عَظِيمٌ  . « 1 »\r\n« آن كسانى كه دعوت خدا و پيامبرش را براى حركت به دنبال مشركين بعد از آنكه در احد جراحت ديده بودند اجابت كردند ، براى افرادى از آنان كه احسان كرده‌اند و تقوى پيشه ساخته‌اند مزد بزرگى است . »\r\nدر اينجا ملاحظه مىشود كه براى خصوص اهل احسان و تقوى از ميان آنان اين مزد بزرگ را معيّن فرموده است . و اهل احسان و تقوى را در آيات مورد بحث معرّفى مىكند كه : آن كسانى هستند كه گفتند :  حَسْبُنَا اللَّهُ وَ نِعْمَ الْوَكِيلُ  . در اين موقع سخت و حسّاس خود را به خداى خود سپرده و اراده و اختيار خود را مندكّ در ارادهء خدا نمودند ؛ اين است معناى ولايت .\r\nو نظير اين تعبير در آخر سورهء فتح است ، آن جائى كه خداوند صفات افرادى را كه با پيغمبرند مفصّلًا بيان مىكند و در آخر آن\r\n\r\n\r\n","description":"","footnote":"\r\n- ( 1357 هجرى ) جلد دوّم ، ص 211 تا ص 213 ؛ و « منتهى الآمال » طبع رَحلى علميّهء اسلاميّه ، جلد اوّل ، ص 47 .\r\n( 1 ) آيه 172 ، از سورهء 3 : ءَال عمران\r\n","page_name":" 74 ","page_number":90},
  {"content":"\r\n\r\nميفرمايد :\r\n وَعَدَ اللَّهُ الَّذِينَ آمَنُوا وَ عَمِلُوا الصَّالِحاتِ مِنْهُمْ مَغْفِرَةً وَ أَجْراً عَظِيماً  . « 1 »\r\n« خداوند به آن دسته‌اى از آنان كه ايمان آورده و أعمال صالحه انجام ميدهند ، وعدهء آمرزش و مزدى بزرگ داده است . »\r\n\r\nمراد از گفتار ثابت كلمهء توحيد است\r\nو نيز از آياتى كه دلالت بر معناى ولايت دارد در قرآن مجيد اين آيات است :\r\n   يُثَبِّتُ اللَّهُ الَّذِينَ آمَنُوا بِالْقَوْلِ الثَّابِتِ فِي الْحَياةِ الدُّنْيا وَ فِي الْآخِرَةِ وَ يُضِلُّ اللَّهُ الظَّالِمِينَ وَ يَفْعَلُ اللَّهُ ما يَشاءُ * أَ لَمْ تَرَ إِلَى الَّذِينَ بَدَّلُوا نِعْمَتَ اللَّهِ كُفْراً وَ أَحَلُّوا قَوْمَهُمْ دارَ الْبَوارِ * جَهَنَّمَ يَصْلَوْنَها وَ بِئْسَ الْقَرارُ    . « 2 »\r\n« ثابت مىدارد خدا كسانى را كه ايمان آورده‌اند به گفتار ثابت در دنيا و آخرت . و گمراه مىنمايد ستمكاران را . و آنچه اختيارش قرار گيرد به جا مىآورد . اى پيامبر ! آيا نديدى كسانى را كه نعمت خدا را تبديل به كفر كردند و قوم و پيروان خود را به جهنّم افكندند ، آن دوزخى كه به آتش آن بسوزند ؛ و بد منزلگاهى است براى آنان . »\r\nمراد از گفتار ثابت در اينجا همان كلمهء توحيد است كه در دنيا و در آخرت ثابت است ؛ چون غير از توحيد هر چه باشد متزلزل است ، هر چه باشد قابل رنگ و قابل تغيير است و قابل ترديد و تأمّل است .\r\n\r\n\r\n","description":"","footnote":"\r\n( 1 ) ذيل آيه آخر ، از سورهء 48 : الفتح\r\n( 2 ) آيات 27 تا 29 ، از سورهء 14 : إبراهيم\r\n","page_name":" 75 ","page_number":91},
  {"content":"\r\n\r\nامّا قول ثابت ، در دنيا و آخرت قابل تغيير نيست ، و اين درجه از توحيد كه براى بندهء خدا ظهور پيدا كند ، ملازم با از دست دادن اختيار شخص و سپردن اختيار به دست ربُّ الارباب است ؛ و اينست معناى ولايت .\r\nبعد ميفرمايد : آيا نديدى كسانى كه اين ولايت را كه نعمت خداست نپذيرفتند و توحيد را قبول نكردند و در نتيجه به أنانيّت و شخصيّت خود متّكى بوده و حاضر نشدند كه مدبّر امور خود را پروردگار جهانيان قرار دهند ، و در نتيجه به خداى تعالى كافر شدند و آن نعمت را مبدّل به كفر نمودند ، كه در نتيجه محلّ و منزلگاه چنين افراد مستكبرى دارُ البَوار و جهنّم سوزان خواهد بود .\r\nپس تمام افرادى كه داراى مقام ولايت باشند از دستبرد شيطان خارج بوده و از مراحل سكرات و قبر و برزخ و قيامت گذشته‌اند ، و در اثر مجاهدهء با نفس امّاره تمام اين مراحل را در دنيا طىّ كرده‌اند و در هنگام مرگ بدون حساب و كتاب در بهشت‌هاى موعود از ناحيهء ربِّ وَدود مأوى خواهند گرفت .\r\n\r\nخطبهء أمير المؤمنين عليه السّلام دربارهء صفات اولياء خدا\r\nحضرت أمير المؤمنين عليه السّلام دربارهء علامات و نشانه‌هاى اولياى خدا ميفرمايد :\r\nإنَّ أَوْلِيَآءَ اللهِ « 1 » هُمُ الَّذِينَ نَظَرُوا إلَى بَاطِنِ الدُّنْيَا إذَا نَظَرَ النَّاسُ\r\n\r\n\r\n","description":"","footnote":"\r\n( 1 ) ابن أبى الحديد در « شرح نهج البلاغهء » بيست جلدى ، در جلد بيستم ص 77 ، و در شرح چهار جلدى طبع مصر ، جلد چهارم ، ص 474 گويد : « اين تعبيراتى كه أمير المؤمنين عليه السّلام راجع به صفات اولياى خدا نموده\r\n","page_name":" 76 ","page_number":92},
  {"content":"\r\n\r\nإلَى ظَاهِرِهَا ، وَ اشْتَغَلُوا بَاجِلِهَا إذَا اشْتَغَلَ النَّاسُ بِعَاجِلِهَا ؛ فَأَمَاتُوا مِنْهَا مَا خَشُوا أَنْ يُمِيتَهُمْ ، وَ تَرَكُوا مِنْهَا مَا عَلِمُوا أَنَّهُ سَيَتْرُكُهُمْ ، وَ رَأَوُا اسْتِكْثَارَ غَيْرِهِمْ مِنْهَا اسْتِقْلَالًا ، وَ دَرَكَهُمْ لَهَا فَوْتاً ؛ أَعْدَآءُ مَا سَالَمَ النَّاسُ ، وَ سِلْمُ مَا عَادَى النَّاسُ .\r\nبِهِمْ عُلِمَ الْكِتَابُ وَ بِهِ عُلِمُوا ، وَ بِهِمْ قَامَ الْكِتَابُ وَ بِهِ قَامُوا ، لَا يَرَوْنَ مَرْجُوًّا فَوْقَ مَا يَرْجُونَ ، وَ لَا مَخُوفًا فَوْقَ مَا يَخَافُون . « 1 »\r\n« اولياى خدا در حقيقت كسانى هستند كه توجّه و گرايش خود را به باطن دنيا مىكنند ، درحالىكه مردم گرايش و توجّهشان به ظاهر دنياست ، و خود را مشغول به امور باقيه و ابديّه مىكنند ، در صورتى\r\n\r\n\r\n","description":"","footnote":"\r\n- است ، صلاحيّت دارد كه اماميّه آن را شرح حال ائمّهء معصومين بر مذهب خود قرار دهند چون ميفرمايد : فَوْقَ ما يَرْجونَ ، بِهِمْ عُلِمَ الْكِتابُ وَ بِهِ عُلِمُوا ؛ و ليكن ما آن را شرح حال علماء عارفين قرار ميدهيم كه همان اولياء خدائى هستند كه حضرت أمير المؤمنين عليه السّلام ذكر فرموده‌اند كه : چون نظر مىكنند مردم به دنيا و زينت‌هاى آن از مناكح و ملابس و شهوات حسّيّه ، آنها نظر مىكنند به باطن دنيا و اشتغال مىورزند به علوم و معارف و عبادت و زهد در لذّت‌هاى جسمانيّه . »\r\nأقولُ : هيچ لزومى ندارد كه اماميّه اين صفات را منحصر در ائمّهء طاهرين بنمايند ، گرچه ائمّه عليهم السّلام به نحو اكمل و اتمّ واجد اين شرائط و متّصف بدين صفات هستند . ليكن از شيعيان و پيروان آنها بسيارى ديده شده‌اند و ميشوند كه داراى اين صفات بوده و به مرحلهء مخلَصين رسيده باشند و آنها جز خدا اميدى نداشته باشند و حقّاً پاسدار قرآن بوده و آنها نيز به قرآن شناخته شوند ؛ پس آنچه را كه ابن أبى الحديد بر مذاق اماميّه اختصاص به ائمّه داده محلّ اشكال و ايراد است .\r\n( 1 ) « نهج البلاغه » أواخر باب الحكم ، طبع عبده - مصر ، ج 2 ، ص 237\r\n","page_name":" 77 ","page_number":93},
  {"content":"\r\n\r\nكه مردم خود را به امور موقّت و گذران دنيا مشغول مىدارند .\r\nپس نابود مىكنند و هلاك ميسازند از دنيا آن چيزهائى را كه ميترسند آنها را نابود كند و هلاك سازد ، و رها ميسازند و ترك مىكنند از چيزهاى دنيا آن امورى را كه ميدانند آنها را رها ساخته و ترك خواهد نمود . و زياده طلبى و فراوان اندوزى ديگران را از امور دنيوى ، كم و كوچك تلقّى مىكنند ، و مىبينند آنچه را كه ديگران بازيافتى و غنيمت مىپندارند ، تحصيلش براى آنان ضرر و از دست دادن است .\r\nاولياى خدا دشمنند با چيزهائى كه مردم با آنها دوست و سلامتند ، و دوست و سلامتند با چيزهائى كه مردم با آنها دشمنند .\r\nبواسطهء آنهاست كه كتاب خدا شناخته مىشود ، و به كتاب خداست كه آنها شناخته ميشوند ؛ و به وجود آنانست كه كتاب خدا بر پا مىايستد و حيات ميگيرد ، و به كتاب خداست كه آنها بر پا مىايستند و حيات ميگيرند . در عالم وجود و آفرينش هيچ اميدى را ارزشمندتر از اميد خود نمىدانند ، و در هيچ امرى بالاتر از امر خود ترس و بيم نمىگيرند . »\r\nو نيز آن حضرت در تفسير آيه مباركهء :  رِجالٌ لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ  « 1 »  ،  در وقتى كه خودشان اين آيه را تلاوت فرمودند ، كلامى دارند كه در نهج البلاغه مسطور است :\r\nإنَّ اللهَ سُبْحَانَهُ جَعَلَ الذِّكْرَ جَلَاءً لِلْقُلُوبِ ، تَسْمَعُ بِهِ بَعْدَ\r\n\r\n\r\n","description":"","footnote":"\r\n( 1 ) صدر آيه 37 ، از سورهء 24 : النّور\r\n","page_name":" 78 ","page_number":94},
  {"content":"\r\n\r\nالْوَقْرَةِ ، وَ تُبْصِرُ بِهِ بَعْدَ الْعُشْوَةِ ، « 1 » وَ تَنْقَادُ بِهِ بَعْدَ الْمُعَانَدَةِ .\r\nوَ مَا بَرِحَ لِلَّهِ - عَزَّتْ ءَالَآؤُهُ - فِى الْبُرْهَةِ بَعْدَ الْبُرْهَةِ وَ فِى أَزْمَانِ الْفَتَرَاتِ ، عِبَادٌ نَاجَاهُمْ فِى فِكَرِهِمْ وَ كَلَّمَهُمْ فِى ذَاتِ عُقُولِهِمْ ، فَاسْتَصْبَحُوا بِنُورِ يَقْظَةٍ فِى الْأسْمَاعِ وَ الْأَبْصَارِ وَ الْأَفْئِدَةِ .\r\nيُذَكِّرُونَ بِأَيَّامِ اللهِ ، وَ يُخَوِّفُونَ مَقَامَهُ بِمَنْزِلَةِ الْأَدِلَّةِ فِى الْفَلَوَاتِ .\r\nمَنْ أَخَذَ الْقَصْدَ حَمِدُوا إلَيْهِ طَرِيقَهُ وَ بَشَّرُوهُ بِالنَّجَاةِ ، وَ مَنْ أَخَذَ يَمِينًا وَ شِمَالًا ذَمُّوا إلَيْهِ الطَّرِيقَ وَ حَذَّرُوهُ مِنَ الْهَلَكَةِ ، وَ كَانُوا كَذَلِكَ مَصَابِيحَ تِلْكَ الظُّلُمَاتِ وَ أَدِلَّةَ تِلْكَ الشُّبُهَاتِ .\r\nوَ إنَّ لِلذِّكْرِ لَأَهْلًا أَخَذُوهُ مِنَ الدُّنْيَا بَدَلًا ، فَلَمْ تَشْغَلْهُمْ تِجَارَةٌ وَ لَا بَيْعٌ عَنْهُ ؛ يَقْطَعُونَ بِهِ أَيَّامَ الْحَيَاةِ ، وَ يَهْتِفُونَ بِالزَّوَاجِرِ عَنْ مَحَارِمِ اللهِ فِى أَسْمَاعِ الْغَافِلِينَ .\r\nوَ يَأْمُرُونَ بِالْقِسْطِ وَ يَأْتَمِرُونَ بِهِ ، وَ يَنْهَوْنَ عَنِ الْمُنْكَرِ وَ يَتَنَاهَوْنَ عَنْهُ .\r\nفَكَأَنَّمَا قَطَعُوا الدُّنْيَا إلَى الآخِرَةِ وَ هُمْ فِيهَا ، فَشَاهَدُوا مَا وَرَاءَ ذَلِكَ .\r\nفَكَأَنَّمَا اطَّلَعُوا غُيُوبَ أَهْلِ الْبَرْزَخِ فِى طُولِ الإقَامَةِ فِيهِ ، وَ حَقَّقَتِ الْقِيَامَةُ عَلَيْهِمْ عِدَاتِهَا ، فَكَشَفُوا غِطَآءَ ذَلِكَ لِأَهْلِ الدُّنْيَا ، حَتَّى كَأَنَّهُمْ يَرَوْنَ مَا لَا يَرَى النَّاسُ وَ يَسْمَعُونَ مَا لَا يَسْمَعُونَ .\r\nفَلَوْ مَثَّلْتَهُمْ لِعَقْلِكَ فِى مَقَاوِمِهِمُ الْمَحْمُودَةِ وَ مَجَالِسِهِمُ\r\n\r\n\r\n","description":"","footnote":"\r\n( 1 ) ضبَطها ابنُ أبى الحديد بالفتح .\r\n","page_name":" 79 ","page_number":95},
  {"content":"\r\n\r\nالْمَشْهُودَةِ ، وَ قَدْ نَشَرُوا دَوَاوِينَ أَعْمَالِهِمْ ، وَ فَرَغُوا لِمُحَاسَبَةِ أَنْفُسِهِمْ عَنْ كُلِّ صَغِيرَةٍ وَ كَبِيرَةٍ أُمِرُوا بِهَا فَقَصَّرُوا عَنْهَا ، أَوْ نُهُوا عَنْهَا فَفَرَّطُوا فِيهَا ، وَ حَمَّلُوا ثِقَلَ أَوْزَارِهِمْ ظُهُورَهُمْ فَضَعُفُوا عَنِ الاسْتِقْلَالِ بِهَا فَنَشَجُوا نَشِيجاً وَ تَجَاوَبُوا نَحِيباً ، يَعِجُّونَ إلَى رَبِّهِمْ مِنْ مَقَاوِمِ نَدَمٍ وَ اعْتِرَافٍ ؛ لَرَأَيْتَ أَعْلَامَ هُدًى وَ مَصَابِيحَ دُجًى ، قَدْ حَفَّتْ بِهِمُ الْمَلئِكَةُ ، وَ تَنَزَّلَتْ عَلَيْهِمُ السَّكِينَةُ ، وَ فُتِحَتْ لَهُمْ أَبْوَابُ السَّمَاءِ ، وَ أُعِدَّتْ لَهُمْ مَقَاعِدُ الْكَرَامَاتِ فِى مَقَامٍ اطَّلَعَ اللهُ عَلَيْهِمْ فِيهِ ، فَرَضِىَ سَعْيَهُمْ وَ حَمِدَ مَقَامَهُمْ .\r\nيَتَنَسَّمُونَ بِدُعَآئِهِ رَوْحَ التَّجَاوُزِ ، رَهَآئِنُ فَاقَةٍ إلَى فَضْلِهِ ، وَ أُسَارَى ذِلَّةٍ لِعَظَمَتِهِ .\r\nجَرَحَ طُولُ الْأَسَى قُلُوبَهُمْ ، وَ طُولُ الْبُكَاءِ عُيُونَهُمْ . لِكُلِّ بَابِ رَغْبَةٍ إلَى اللهِ مِنْهُمْ يَدٌ قَارِعَةٌ ، يَسْأَلُونَ مَنْ لَا تَضِيقُ لَدَيْهِ الْمَنَادِحُ وَ لَا يَخْيِبُ عَلَيْهِ الرَّاغِبُونَ .\r\nفَحَاسِبْ نَفْسَكَ لِنَفْسِكَ ، فَإنَّ غَيْرَهَا مِنَ الانْفُسِ لَهَا حَسِيبٌ غَيْرُكَ . « 1 »\r\nميفرمايد : « خداوند سبحانه ، ذكر و ياد خود را موجب زدوده شدن زنگار دلها از ريب و شكّ قرار داده ، دلها بدان روشن شود و جلا گيرد . بواسطهء ياد خدا گوش‌هاى دل بعد از سنگينى و گرانى بشنود و آيات خدا را ادراك كند ، و چشم‌هاى دل پس از\r\n\r\n\r\n","description":"","footnote":"\r\n( 1 ) « نهج البلاغه » طبع عبده - مصر ، جلد اوّل ، ص 446 تا ص 448 ؛ و ص 361 تا ص 363 ، از « شرح نهج » ملّا فتح الله كاشى ، خطبهء 250\r\n","page_name":" 80 ","page_number":96},
  {"content":"\r\n\r\nتاريكى و پنهانىِ بصيرت ، بينا و روشن گردد و آيات الهيّه را ببيند و حقائق و أسرار را بفهمد ، و دل‌ها پس از ستيزگى و سركشى آرام گيرد و رام شود .\r\n\r\nبندگان خاصّ خدا چراغ هدايت و معرفت را مىافروزند\r\nو هميشه براى خداوند - عزّت آلاؤه - در طول زمان‌هاى دراز از دهور و ايّام يكى پس از ديگرى و همچنين در ايّامِ فَترتى كه بين قيام دو پيامبر بزرگ بوده است ، بندگانى خاصّ و صالح بوده‌اند كه خداوند با الهام و القاء مطالب و مهمّات با افكار و انديشه‌هاى آنان بطور راز تكلّم ميكرده است و با بنياد عقول و ريشه و اصل نفوس آنها سخن مىگفته است .\r\nپس آنها با ديدهء بصيرت و نورِ بيدارى ، در گوش‌هاى خود و چشمهاى خود و دل‌هاى خود چراغ هدايت و معرفت افروختند .\r\nبه ياد مىآورند روزهاى خدا را براى مغتنم شمردن اعمال ، و مىترسانند از مقام حقّ تعالى در مواقف حساب . اين بندگان به منزلهء راهنمايانى هستند كه در وادى ظلمات مردم را به هدايت و عالم نور رهبرى كنند .\r\nكسى كه طريقهء اعتدال و راه راست و مستقيم را در پيش گرفت ، او را در آن راه ستايش گويند و راهش را امضاء نموده و تأييد كنند و او را به نجات و رستگارى بشارت دهند ؛ و كسى كه از راه مستقيم انحراف ورزد و به راست و چپ بگرايد ، او را مذمّت نمايند و از هلاكت و نابودى برحذر دارند و بيم دهند .\r\nاين بندگان خدا به منزلهء چراغ‌هاى درخشان وادىهاى ظلمتند ،\r\n\r\n","description":"","footnote":"","page_name":" 81 ","page_number":97},
  {"content":"\r\n\r\nو راهنمايان شبهه‌ها و شكّ ها در ميان مردم .\r\n\r\nاولياء خدا علم‌ها و نشانه‌هاى هدايتند\r\nآرى ، براى ذكر خدا و ياد خدا مردمى هستند كه به عوض اشتغال به دنيا و زينت‌هاى دنيا به ذكر خدا اشتغال ورزيده و آن را بدل از تعيّنات دنيويّه گرفته‌اند ، و هيچ تجارت و معامله‌اى آنان را از خدا و ذكر او به خود مشغول نمىكند .\r\nبا ياد خدا ايّام زندگانى خود را مىگذرانند ، و با صداى بلند مردم را از معاصى و گناهان منع نموده و آواز ميدهند و در گوش‌هاى مردم غافل طنين مىاندازند .\r\nمردم را به عدالت امر مىكنند و خود نيز به عدالت رفتار مىنمايند ، و از كار زشت باز مىدارند و خود نيز به كار زشت دست نمىآلايند .\r\nچنان با اراده‌اى متين در راه وصول به مقام قرب قدم گذارده‌اند كه گوئى تمام عالم زندگى و دنيا را در هم پيچيده و در دلِ آخرت قرار گرفته‌اند ، و آنچه در پس پردهء دنياست از امور عقبى و بهشت و جهنّم همه را در مقابل ديدگان خود مىبينند .\r\nو مثل آنكه آنان بر پنهانىها و خفاياى اهل برزخ در دوران مَكث در آن عالم اطّلاع دارند ، و قيامت با تمام خصوصيّات و وعده‌ها و وعيدها بر آنها متجلّى شده و به تحقّق رسيده است ، و در آن هنگام آنان پردهء غيب را براى مردم دنيا پس زده و آنها را بر امور واقعه اطّلاع ميدهند . مثل آنكه آنها مىبينند چيزهائى را كه مردم دنيا نمىبينند ، و مىشنوند چيزهائى را كه مردم دنيا نمىشنوند .\r\n\r\n","description":"","footnote":"","page_name":" 82 ","page_number":98},
  {"content":"\r\n\r\nاگر تو آنها را در عقل خود تمثيل كنى و در فكر خود تصوير نمائى در مقام‌ها و موقف‌هاى پسنديدهء آنها و در مجلس‌هاى شايسته و عبادت آنها ، كه گوئى ديوان‌هاى اعمال خود را در مقابل خود گشوده ، و خود را آمادهء محاسبه از نفس خود نموده‌اند ، از هر كار كوچك و بزرگى كه از آنها سر زده و بر هر امرى كه به آنها شده و كوتاهى كرده‌اند ، يا نهيى كه از آنها شده و در آن تقصير نموده‌اند ، و بارهاى سنگين و گناه خود را بر دوش كشيده و از تحمّل و نگهدارى آن فرو مانده‌اند ، و آواز آنان به گريه و زارى بلند شده و گريه گلوگير آنها گشته و يكدگر را به گريه و زارى پاسخ داده‌اند ، و فرياد خود را از روى ندامت و پشيمانى و اقرار و اعتراف به پروردگار خود بلند نموده‌اند ؛ در آن تمثيل عقلى و تصوير فكرى ايشان را خواهى ديد كه حقّاً آنها عَلَم‌ها و نشانه‌هاى هدايتند ، و چراغ‌هاى درخشنده در تاريكىهاى جهالتند كه فرشتگان رحمت الهى گرداگرد آنها را فراگرفته و مقام سكينه و آرامش و امن و امان بر آنها فرود آمده است ، و درهاى آسمان به روى آنان گشوده شده ، و مراتب وصول به درجات عاليه و منازل فوز و كرامت در مقام منيعى كه خداوند در آن مقام بر آنها مطّلع است برايشان مهيّا گرديده است .\r\nپس ، از سعى و كوششى كه آنها در دنيا نموده‌اند خدا راضى شده است و آن را پسنديده و امضا كرده ، و مقام محمودِ آنان را ستوده و ستايش كرده است .\r\nآنها به دعائى كه نموده‌اند و از خداى خود اميد عفو داشته‌اند ،\r\n\r\n","description":"","footnote":"","page_name":" 83 ","page_number":99},
  {"content":"\r\n\r\nنسيم رحمت را استشمام نموده و عفو و مغفرت خدا را ادراك كرده‌اند ؛ همهء آنها گروگان نياز و فقرند به فضل و رحمت خدا ، و اسيران ذلّتند در برابر عظمت پروردگار .\r\nبه درازا كشيدن مدّت اندوه و غم هجران دل‌هاى آنان 9 را جريحه‌دار نموده ، و بسيارى گريه و طولانى بودن آن در فرقت حضرت محبوب تعالى چشم‌هاى آنها را متورّم و مجروح كرده است .\r\nبراى هر بابى و در هر موردى از موارد رغبت بسوى خداوند سبحانه ، از براى ايشان دست كوبنده‌اى است و دعائى مستجاب از افاضات و عطاياى حضرت ربّ وَدود .\r\nسؤال مىكنند و درخواست مىنمايند از كسى كه وسعت‌ها در نزد او تنگى نمىكند ، و رغبت كنندگان و اميدواران به مقام قرب و وصولش نااميد نخواهند شد .\r\nپس اى انسان تو هم حساب خود را در دنيا از نفس خود بگير و براى طهارت خودت ، خود به محاسبهء نَفْست بپرداز ؛ چون براى غير از نفس تو در دنيا حسابگرانى غير از تو هستند كه به حساب آنها برسند . تو نيز اگر خود به حساب خودت رسيدى چه بهتر ، و گرنه آن حسابگران به حساب تو نيز رسيدگى خواهند نمود » .\r\n\r\nاولياء خدا يكسره به بهشت مىروند\r\nالحقّ اين كلام أمير المؤمنين عليه السّلام در حالات اولياى خدا يك كتاب حكمت است و احتياج به يك كتاب شرح و بسط دارد ؛ و با دقّت در فقرات آن خوب واضح مىشود كه چگونه اولياى خدا يكسره به بهشت ميروند و كتاب و حسابى ندارند و سكرات مرگ و\r\n\r\n","description":"","footnote":"","page_name":" 84 ","page_number":100},
  {"content":"\r\n\r\nأهوال قبر و برزخ و قيامت از آنها برداشته شده است ؛ چون همهء اين عقبات را در دنيا طىّ كرده‌اند .\r\n\r\nكلام أمير المؤمنين دربارهء اوصاف برادر الهى خود\r\nو نيز أمير المؤمنين در شرح حال صحابى بزرگوار عُثمان بن مَظعون « 1 » ميفرمايد :\r\n\r\n\r\n","description":"","footnote":"\r\n( 1 ) شرح احوال عثمان بن مظعون را بزرگان اهل حديث و تاريخ و تراجم آورده‌اند و ما در اينجا از سه كتاب : اوّل از كتاب « طبقات » ابن سَعد ، جلد سوّم ، ص 393 ؛ دوّم از كتاب « استيعاب » جلد سوّم ، ص 1053 ؛ سوّم از كتاب « اسد الغابة » جلد سوّم ، ص 385 ذكر مىكنيم . ( و نيز ابن حَجر عَسقَلانى در كتاب « إصابة » ج 2 ، ص 457 احوالات عثمان بن مظعون را ذكر كرده است . ) محصَّل آنكه : عثمان بن مظعون از اصحاب بزرگ و باوفاى رسول خدا بوده است و در مكّهء مكرّمه بعد از سيزده نفر به رسول خدا ايمان آورده و دو هجرت به حبشه و مدينه نموده است . و رسول خدا بين او و أبى الهيثم بن التَّيِّهَان عقد اخوّت بسته است ، و در غزوهء بدر حضور داشته و در شهر شعبان سى ماه از هجرت رسول خدا گذشته در مدينه رحلت نموده است .\r\nو او اوّل كسى است از مهاجرين كه در مدينه رحلت كرده ، و رسول خدا زمين بقيع غَرقَد را براى دفن مؤمنين انتخاب فرموده و اوّلين كسى را كه در آن دفن كردند عثمان بن مظعون بوده ، و حتّى دستور دادند كه زينب يا رقيّه دختر خود را نزديك قبر او دفن كنند و به دختر تازه متوفّاى خود گفتند :\r\nالْحَقى بِسَلَفِ الصّالِحِ عُثْمانَ بْنِ مَظْعونٍ .\r\nيعنى : « اى دختر ، به يادگار گذشته ، بندهء صالح خدا ، عثمان بن مظعون ملحق شو . »\r\nو دربارهء إبراهيم فرزند خردسال خود كه رحلت نمود فرمودند : ملحق شو به سلف صالح ما عثمان بن مظعون .\r\nو دربارهء عثمان بن مظعون پس از رحلتش فرمودند : ذَهَبْتَ وَ لَمْ تَلَبَّسْ مِنْها بِشَىْء . ( عبارتِ « طبقات » ) ؛ خَرَجْتَ مِنْها وَ لَمْ تَلَبَّسْ مِنْها بِشَىْء ( عبارت\r\n","page_name":" 85 ","page_number":101},
  {"content":"\r\n\r\nكَانَ لِى فِيمَا مَضَى أَخ « 1 » فِى اللهِ ، وَ كَانَ يُعْظِمُهُ فِى عَيْنِى صِغَرُ الدُّنْيَا فِى عَيْنِهِ ، وَ كَانَ خَارجاً مِنْ سُلْطَانِ بَطْنِهِ فَلَا يَشْتَهِى مَا لَا\r\n\r\n\r\n","description":"","footnote":"\r\n- « اسدُ الغابة » ) يعنى : « اى عثمان ! تو از دنيا رفتى و ابداً دامان خود را بدان آلوده نكردى . »\r\n( 1 ) در مراد آنكه اين « أخ » كدام است در بين شُرّاح « نهج » اختلافست ؛ ابن ميثم بحرانى در جلد 5 ، از « شرح نهج » ص 390 ؛ و ملّا فتح الله كاشانى در ص 581 ، از طبع سنگى گويد : مراد أبو ذرّ غِفارى است ، و بعضى گفته‌اند : مراد عثمان بن مظعون است . و ابن أبى الحديد در جلد 19 ، ص 183 و 184 از شرح گويد :\r\n« بعضى گفته‌اند : مراد از اين برادر ، رسول خداست ؛ و اين بعيد است چون در عبارت است كه : وَ كان ضَعيفًا مُسْتَضْعَفاً . و اين صفتِ رسول خدا نبوده است . و بعضى گفته‌اند : مراد أبوذرّ غفارى است ؛ و اين را نيز جمعى مستبعَد شمرده‌اند چون در عبارت آن حضرت است كه : فَإنْ جاءَ الْجِدُّ فَهُوَ لَيْثٌ عادٍ وَ صِلُّ وادٍ . و أبوذرّ از معروفين به شجاعت و بَسالت نبوده است .\r\nو بعضى گفته‌اند : مراد مقداد بن عَمرو معروف به مقداد بن أسود است كه از شيعيان مخلص علىّ بوده است و در فضيلت او حديث صحيح مرفوع وارد شده است . و بعضى گفته‌اند كه : اشاره به أخ و برادر معيّن نيست و اين كلام از باب مَثَل است و عادت عرب بر اين جارى بوده است ؛ مثل قولهم فى الشّعر : فَقلتُ لِصاحبى ، و يا صاحبى . » و سپس ميگويد : اين أقوى از وجوه مذكوره است .\r\nو در « شرح نهج البلاغهء » خوئى ، در جلد 21 ، ص 378 كه شارح آن آقا ميرزا محمّد باقر كمره‌اى است اين عبارت را از ابن أبى الحديد نقل مىكند و اضافه مىكند كه : ابن ميثم بر اين جماعت كه احتمال داده شده ، عثمان بن مظعون را اضافه كرده است . و سپس ميگويد : در صورتى كه احتمال ابن أبى الحديد صحيح باشد ، حضرت أمير المؤمنين را بايد مبتكر فنّ رُمانتيك و روايات تمثيليّه گرفت .\r\n","page_name":" 86 ","page_number":102},
  {"content":"\r\n\r\nيَجِدُ ، وَ لَا يُكْثِرُ إذَا وَجَدَ .\r\nوَ كَانَ أَكْثَرَ دَهْرِهِ صَامِتاً ؛ فَإنْ قَالَ ، بَذَّ الْقَآئِلِينَ وَ نَقَعَ غَلِيلَ السَّائِلِينَ .\r\nوَ كَانَ ضَعِيفًا مُسْتَضْعَفاً ، فَإنْ جَاءَ الْجِدُّ فَهُوَ لَيْثُ غَابٍ وَ صِلُّ وَادٍ . لَا يُدْلِى بِحُجَّةٍ حَتَّى يَأْتِىَ قَاضِياً . وَ كَانَ لَا يَلُومُ أَحَدًا عَلَى مَا يَجِدُ الْعُذْرَ فِى مِثْلِهِ حَتَّى يَسْمَعَ اعْتِذَارَهُ .\r\nوَ كَانَ لَا يَشْكُو وَجَعاً إلَّا عِنْدَ بُرْئِهِ . وَ كَانَ يَفْعَلُ مَا يقُولُ ، وَ لَا يَقُولُ مَا لَا يَفْعَلُ . وَ كَانَ إذَا غُلِبَ عَلَى الْكَلَامِ لَمْ يُغْلَبْ عَلَى السُّكُوتِ . وَ كَانَ عَلَى مَا يَسْمَعُ أَحْرَصَ مِنْهُ عَلَى أَنْ يَتَكَلَّمَ . وَ كَانَ إذَا بَدَهَهُ أَمْرَانِ نَظَرَ أَيُّهُمَا أَقْرَبُ إلَى الْهَوَى فَخَالَفَهُ .\r\nفَعَلَيْكُمْ بِهَذِهِ الْخَلَائِقِ فَالْزَمُوهَا وَ تَنَافَسُوا فِيهَا ؛ فَإنْ لَمْ تَسْتَطِيعُوهَا فَاعْلَمُوا أَنَّ أَخْذَ الْقَلِيلِ خَيْرٌ مِنْ تَرْكِ الْكَثِيرِ . « 1 »\r\nميفرمايد : « در زمان گذشته يك برادر الهى داشتم كه مقام و منزلت او در چشم من بسيار بزرگ و عظيم مينمود ، به علّت آنكه دنيا در چشم او بسيار پست و حقير بود . و او از تسلّط نفس امّاره و شهوت شكم بيرون بود ؛ چيزى را كه نمىيافت اشتها نمىكرد ، و چون چيزى را مىيافت ، آن را بسيار به كار نمىبست .\r\nو بيشتر از اوقات ايّام و روزگار خاموش بود ؛ و اگر احياناً سخنى مىگفت ، چنان سخنش مغزدار و پر حقيقت بود كه ديگر مجال سخن براى گويندگان نمىگذاشت و چون آب زُلال عطش پرسش كنندگان\r\n\r\n\r\n","description":"","footnote":"\r\n( 1 ) « شرح نهج البلاغه » عبده ، طبع مصر ، جلد دوّم ، ص 205 و 206\r\n","page_name":" 87 ","page_number":103},
  {"content":"\r\n\r\nرا فرو مىنشاند .\r\nو مرد متواضع الحال و ضعيفى بود كه ديگران بدين لحاظ او را بزرگ نمىشمردند و شرائط آداب و حقوق او را رعايت نمىكردند و به او به ديدهء حقارت مىنگريستند ؛ و ليكن در مقام جِدّ و دفاع از حقّ و حريم خدا چون شير ژيان « 1 » و چون افعى پُر زهر بيابان حمله مينمود .\r\nدر مقام استدلال از هيچ حجّت و برهانى فرو گذار نبود ، مگر آنكه خود به قضاوت حقّ و راستين خود متّكى بوده و با بصيرت كامل در آن امر وارد ميشد ؛ و بنابراين هيچ استدلالى نمىكرد مگر آنكه حاكم و پيروز ميشد .\r\nو در امرى كه در امثال و اشباه آن عذر مردم قبول ميشد ، هيچكس را ملامت نمىكرد مگر آنكه در وهلهء اوّل اعتذار او را مىشنيد .\r\nو ابداً از درد ، شكوه و گلايه نمىكرد مگر بعد از آنكه آن درد بر طرف شده و بهبودى حاصل گشته بود .\r\nآنچه مىگفت خود نيز عمل مىنمود ؛ و آنچه را كه عمل\r\n\r\n\r\n","description":"","footnote":"\r\n( 1 ) در نسخهء « نهج البلاغه » ملّا فتح الله لَيْثٌ غادٍ ذكر كرده است ، يعنى : شتابنده و خشمگيرنده . و گفته است كه : و لَيْثٌ عادٍ به عين مهمله نيز روايت شده است كه مشتقّ باشد از عَدْو يعنى دويدن . ابن أبى الحديد نيز به عين مهمله روايت كرده است ؛ ولى 9 در « شرح نهج البلاغهء » ابن ميثم بحرانى و محمّد عبده لَيْثُ غابٍ روايت نموده‌اند ، و غاب به معنى درخت‌هاى بسيار درهم پيچيده است كه شير لانهء خود را در ميان آن قرار ميدهد .\r\n","page_name":" 88 ","page_number":104},
  {"content":"\r\n\r\nنمىنمود در آن باره چيزى نمىگفت .\r\nو زمانى كه در تكلّم با غير بيشتر ساكت بوده و مغلوب كلامِ غير واقع ميشد ، هيچگاه مغلوب سكوت نشده و نفْسش از ارادهء سكوت بيرون نمىرفت و پيوسته زمام كلام و سكوت خود را در دست داشت . « 1 »\r\nو رغبت و ميل او به شنيدن زيادتر بود از سخن گفتن .\r\nو زمانى كه بالبَداهه و ناگهان دو امر بر او روى مىآورد كه ناچار بايد يكى از آن دو را بجاى آورد ، آن يك را كه موافق رضاى نفس أمّاره و هواى خويشتن بود ملاحظه نموده و آن را مخالفت ميكرد .\r\nپس اى مردم ! شما نيز بدين اخلاق پسنديده و صفات حميده بگرويد ، و آن را گرفته و در كانون دل خود جا دهيد ، و در اين باره به مسابقه پرداخته و در ميدان سبق گوى سبقت را از همگنان بربائيد .\r\nو اگر تا اين حدّيكه بيان شد در خود استعداد و استطاعت آن را نمىيابيد ، پس بدانيد كه بهرمندى كم ، بهتر از ناكامى و محروميّت بسيار است . »\r\nيعنى به هر مقدار كه ميتوانيد عمل نموده و خود را به حريم\r\n\r\n\r\n","description":"","footnote":"\r\n( 1 ) در نسخهء ابن ميثم و ابن أبى الحديد و ملّا فتح الله و شرح خوئى كه كمره‌اى تتميم نموده است چنين وارد است كه : وَ كانَ إذا غُلِبَ عَلَى الْكَلامِ لَمْ يُغْلَبْ عَلَى السُّكوتِ . و ليكن در « شرح نهج » محمّد عبده اين دو فعل را معلوم آورده است : وَ كانَ إذا غَلَبَ عَلَى الْكَلامِ لَمْ يَغْلِبْ عَلَى السُّكوتِ . و معنايش بنابر اين چنين مىشود كه : زمانى كه بر كلام غلبه مينمود در عين حال سكوتش بيشتر بود ؛ ليكن روايت اوّل أنسب است .\r\n","page_name":" 89 ","page_number":105},
  {"content":"\r\n\r\nنزديك نمائيد ، و به علّت صعوبتِ آن بكلّى دست از آن نشوئيد و مأيوس نشويد كه : منفعت قليل بهتر از ضرر كثير ، و دريافت كم بهتر از ترك بسيار است .\r\nو اين فقره از كلام حضرت ، شبيه كلام رسول خدا صلّى الله عليه و آله و سلّم است كه ميفرمايد : وَ مَا أَمَرْتُكُمْ بِهِ فَأْتُوا مِنْهُ مَا اسْتَطَعْتُم . « آنچه را كه من به شما امر ميكنم ، پس بجاى بياوريد بقدرى كه استطاعت داريد . » « 1 »\r\nبارى ، از مجموع اين مطالب كه دربارهء اولياى خدا ذكر شد اين نتيجه بدست آمد كه : اولياى خدا افرادى هستند كه تمام سرمايه‌هاى وجودى خود را به خدا سپرده و در مرتبهء تسليم كلّى درآمده و هستى و اختيار خود را حقّاً به خدا سپرده‌اند . و در اين مرتبه از تمام حالات و موقعيّت‌هائى كه براى شخص محتضر هست مصون ، و از مراحل سؤال و عذاب قبر و عرض و عذاب قيامت نيز در امانند .\r\n\r\nمعيّت پيروان اولياء خدا با اولياء خدا\r\nدر اينجا يك نكتهء بسيار مهمّ و قابل ذكرى است و آن اينكه : آن كسانى كه از اولياى خدا اطاعت كنند از زمرهء آنها ميشوند و عذاب قبر\r\n\r\n\r\n","description":"","footnote":"\r\n( 1 ) اين حديث را غزالى در « إحيآء العلوم » در باب آفت بيستم از آفات زبان در جلد سوّم ، ص 141 آورده است و اصل حديث اينست :\r\nذَرونى ما تَرَكْتُكُمْ فَإنَّما هَلَكَ مَنْ كانَ قَبْلَكُمْ بِكَثْرَةِ سُؤالِهِمْ وَ اخْتِلافِهِمْ عَلَى أنْبيآئِهِمْ . ما نَهَيْتُكُمْ عَنْهُ فَاجْتَنِبوهُ وَ ما أمَرْتُكُمْ بِهِ فَأْتوا مِنْهُ ما اسْتَطَعْتُم .\r\nو در ذيل صفحه ، زين الدّين عراقى در كتاب « المُغنى عن حمل الاسفار فى الاسفار » كه تخريج احاديث « إحيآء العلوم » را نموده است ، گفته است كه : اين حديث متّفقٌ عليه است از طريق أبو هُريره .\r\n","page_name":" 90 ","page_number":106},
  {"content":"\r\n\r\nاز آنها نيز برداشته ميگردد . در سورهء نساء وارد است :   وَ مَنْ يُطِعِ اللَّهَ وَ الرَّسُولَ فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ وَ حَسُنَ أُولئِكَ رَفِيقاً * ذلِكَ الْفَضْلُ مِنَ اللَّهِ وَ كَفى بِاللَّهِ عَلِيماً   . « 1 »\r\nآن كسانى كه از خدا و رسول خدا اطاعت كنند ، پس حقّاً آنها با افرادى هستند كه خدا بدانها نعمت داده ، از جماعت پيامبران و صدّيقين و گواهان و صالحان ، و بسيار به اين دستهء از مردم نعمت ارزانى داشته شده ، و رفقاى خوبى هستند براى آنها .\r\nاين آيه بسيار موجب خوشوقتى و دلگرمى است براى مردم ؛ كه اگر آنها به مرتبهء ولايت الهيّه نرسيده‌اند ، و ليكن در اثر اطاعت از اولياى خدا با آنها معيّت پيدا مىكنند و با آنها محشور خواهند شد و جليس و همنشين با آنها خواهند بود .\r\nسرّ اين مطلب چيست ؟\r\nسرّش اينست كه معنى اطاعتِ مطيع و فرمانبر در برابر فرمانده و مطاع آنست كه : من در اين كارى كه به من محوّل شده است اراده ندارم ، اختيار ندارم ؛ اراده و اختيار فرمانده جاى اراده و اختيار او را گرفته است ؛ اينست معناى اطاعت .\r\nطفل كه از پدر خود اطاعت مىكند ، يعنى هر چه پدر ميگويد گوش كند و طبق گفتهء او عمل كند .\r\nدر خوراك و پوشاك و محلّ استراحت و بازى با رفقاى خود ،\r\n\r\n\r\n","description":"","footnote":"\r\n( 1 ) آيه 69 و 70 ، از سورهء 4 : النّسآء\r\n","page_name":" 91 ","page_number":107},
  {"content":"\r\n\r\nطفل يك سِرى انتخاباتى دارد كه چه بسا بر ضرر اوست ، يا موجب هلاكت اوست ، و با اطاعت از پدر اختيار و ارادهء او كنار رفته و اراده و اختيار پدر جايگزين آنها شده است ؛ پدر داراى مقام ولايت است و طفل مقام اطاعت .\r\nطفل كه به مدرسه ميرود در تمام حالات و سكنات ، خود را در تحت اختيار و ارادهء استاد خود در مىآورد و زير نظر او مورد تعليم قرار ميگيرد ؛ طفل در تمام مواقع دوست دارد بازى كند و دنبال رفيقش بدود و شيرينى بخورد ، اين اختيار اوست ؛ ولى استاد او را در كلاس مقيّد مىكند و تعليم ميدهد ؛ و در تمام اين حالات طفل بايد كلام او را اطاعت كند . به جاى ارادهء بازى كردن و شيرينى خوردن ، ارادهء مشق نوشتن و خواندن و مطالعه نمودن را بنمايد .\r\nآن كسانى كه از خدا و رسول خدا اطاعت مىكنند ، به جاى اراده و اختيار خود در جميع امور معاش و معاد ، در امور فردى و اجتماعى ، در امور عبادى و معاملى ؛ اراده و اختيار خدا و رسول خدا را در ذهن خود پياده كرده‌اند .\r\n\r\nولايت اولياء خدا عين ولايت خداست\r\nاز طرف ديگر ثابت كرديم كه اولياى خدا كسانى هستند كه همه چيز خود را به خدا داده و در اسماء كلّيّه و صفات حضرت احديّت غرق شده‌اند ، و ديگر بين آنها و خداى آنها جدائى نيست ، نفس ندارند ، إنّيّت و شخصيّت ندارند ؛ هر چه هست اندكاك در اسماء حُسنى و صفات علياى پروردگار است ، و هر چه هست خداست كه در وجود آنان متصرّف است .\r\n\r\n","description":"","footnote":"","page_name":" 92 ","page_number":108},
  {"content":"\r\n\r\nپس بنابراين ، كسانى كه از خدا اطاعت مىكنند و خدا ولىّ آنها ميگردد ، نبيّين و صدّيقين و شهداء و صالحين - كه همه اولياى خدا هستند - ولىّ آنها خواهند شد ، چون خدا ولىّ آنهاست .\r\nزيرا بين اولياى خدا و خدا فاصله و تفاوتى از نقطه نظر إنّيّت باقى نمانده و فصل مميِّزى وجود ندارد ؛ و بنابراين اساس ، خدا كه ولىّ اطاعت كنندگانست ، همهء اولياى خدا ولىّ آنها خواهند شد .\r\n نَحْنُ أَوْلِياؤُكُمْ فِي الْحَياةِ الدُّنْيا وَ فِي الْآخِرَةِ  « 1 » فرشتگان مىگويند : « مائيم اولياى شما در زندگى دنيا و در آخرت . »\r\nو اصل برهان اين مطلب آنست كه : ولايت خدا امر واحدى است و قابل تعدّد نيست ، و ولايت اولياى خدا در واقع عين ولايت خداست .\r\nشاهد بر اين معنى آنكه در بعضى از آيات قرآن مجيد ولايت را دربست منحصر به ذات مقدّس پروردگار مىكند .\r\nمانند :  اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ  . « 2 »\r\n« خداست و بس ولىّ كسانى كه ايمان آورده‌اند و آنها را از تاريكىها خارج كرده و بسوى عالم نور وارد مىكند . »\r\nو مانند :  وَ اللَّهُ وَلِيُّ الْمُؤْمِنِينَ  . « 3 »\r\n\r\n\r\n","description":"","footnote":"\r\n( 1 ) صدر آيه 31 ، از سورهء 41 : فصّلت\r\n( 2 ) صدر آيه 257 ، از سورهء 2 : البقرة\r\n( 3 ) ذيل آيه 68 ، از سورهء 3 : ءَال عمران\r\n","page_name":" 93 ","page_number":109},
  {"content":"\r\n\r\n« و خداست ولىّ مؤمنان . »\r\nو مانند :  لَيْسَ لَهُمْ مِنْ دُونِهِ وَلِيٌّ وَ لا شَفِيعٌ لَعَلَّهُمْ يَتَّقُونَ  « 1 »\r\n« و ابداً غير از خدا براى آنها شفيعى و وليّى نيست ، اميد است كه آنها در مقام تقوى و عصمت الهى درآيند . »\r\nو مانند :  ما لَهُمْ مِنْ دُونِهِ مِنْ وَلِيٍّ وَ لا يُشْرِكُ فِي حُكْمِهِ أَحَداً  « 2 »\r\n« غير از خدا ابداً براى آنها وليّى نيست ، و در حكم و فرمان خدا نيز كسى حقّ شركت ندارد . »\r\nو مانند :  هُنالِكَ الْوَلايَةُ لِلَّهِ الْحَقِّ هُوَ خَيْرٌ ثَواباً وَ خَيْرٌ عُقْباً  « 3 »  . \r\n« در آنجا ولايت اختصاص به ذات خداوندى دارد كه حقّ است ، و او بهترين ثواب و بهترين عاقبتى است . »\r\nو در بعضى از آيات ، ولايت را از خداوند تجاوز داده و براى پيامبرش و أمير المؤمنين عليه السّلام ، و براى بعضى از مؤمنين خالص واقعى اثبات مىكند ؛ مانند :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  . « 4 »\r\n« اينست و جز اين نيست كه ولىّ شما خداست و رسول خدا و كسانى كه ايمان آورده و اقامه نماز مىكنند و در حالى كه به ركوع اشتغال دارند زكات به فقرا ميدهند » .\r\n\r\n\r\n","description":"","footnote":"\r\n( 1 ) ذيل آيه 51 ، از سورهء 6 : الانعام\r\n( 2 ) ذيل آيه 26 ، از سورهء 18 : الكهف\r\n( 3 ) آيه 44 ، از سورهء 18 : الكهف\r\n( 4 ) آيه 55 ، از سورهء 5 : المائدة 3\r\n","page_name":" 94 ","page_number":110},
  {"content":"\r\n\r\nروايات مُتَظافرى از شيعه و عامّه وارد شده است كه : اين آيه در شأن أمير المؤمنين عليه السّلام وارد شده است .\r\nو مانند :  النَّبِيُّ أَوْلى بِالْمُؤْمِنِينَ مِنْ أَنْفُسِهِمْ وَ أَزْواجُهُ أُمَّهاتُهُمْ .  « 1 »\r\n« پيغمبر حقّ اولويّت و ولايتش در امورِ مؤمنين بيشتر است از اختيار و اراده‌اى كه خود آنها در امور خود دارند . و زنان او مادران مؤمنين هستند . »\r\nو مانند :  وَ الْمُؤْمِنُونَ وَ الْمُؤْمِناتُ بَعْضُهُمْ أَوْلِياءُ بَعْضٍ  . « 2 »\r\n« مردان مؤمن و زنان مؤمنه ، بعضى از آنها ولىّ بعضى دگر خواهند بود . »\r\nو علّت ضميمه نمودن پيغمبر و أمير المؤمنين يا بعضى از مؤمنين را در مقام ولايت كلّيّهء وَحدانيّهء الهيّه ، همانست كه ذكر كرديم ؛ و با وجود ولايت آنها ، در وحدتِ ولايتِ الهيّه انثلام و شكافى پيدا نمىشود .\r\nو بنابراين ، طبق آيه‌اى كه مطيعين را ملحق به اولياى خدا از پيمبران و صدّيقان و گواهان و صالحان مىكند ، تمام افراد پيروان و شيعيان ملحق به اولياى خود شده و از مؤاخذه و سكرات و مَهولات عوالم پس از اين در مصونيّت خواهند بود .\r\n\r\nلازمهء پيروى از اولياء خدا لحوق به آنهاست\r\nو الحقّ اين معنى براى پيروان و شيعيان واقعى جاى خوشوقتى\r\n\r\n\r\n","description":"","footnote":"\r\n( 1 ) صدر آيه 6 ، از سورهء 33 : الاحزاب\r\n( 2 ) صدر آيه 71 ، از سورهء 9 : التّوبة\r\n","page_name":" 95 ","page_number":111},
  {"content":"\r\n\r\nاست كه گرچه همهء آنها به مقام اسماء و صفات كلّيّهء الهيّه نرسيده‌اند ، و مراحل عالم تجرّد و معنى را نپيموده‌اند و كشف حجابهاى غيبى براى آنها نشده است ، و با ملائكهء مقرّبين و ارواح طيّبهء پاكان عالم ارتباط پيدا ننموده‌اند ، و بهشت و مقامات آن را مشاهده نكرده‌اند ؛ و ليكن بايد خرسند باشند كه چنانچه در مقام تشيّع و اطاعت قدم راستين نهاده باشند ، همين اطاعت آنها را به اولياى خود ملحق مىگرداند و به آنها مىرساند و از تمام گزندها و رنجها محفوظ و در ظِلّ ولايت اولياى خود متنعّم خواهند بود .\r\nدر امور اعتباريّه هم همينطور است ؛ در روايات كثيرى از ائمّهء اهل بيت عليهم السّلام وارد است كه : از همان غذائى كه ميخوريد به غلام و كنيز و خدمتكار خود بدهيد ، و از همان لباس كه مىپوشيد آنان را بپوشانيد ، و با آنها در سر يك سفره غذا بخوريد ؛ خدا دوست ندارد كه آقاى منزل يك غذاى خاصّى داشته باشد و خدمتكاران غذاى دگرى ، آقا در اطاق مجلّل زيست كند و آنان در محلّ پست‌ترى ، آقا لباس مزيّنى داشته باشد و آنها لباس ساده‌ترى .\r\nپيامبر ما صلّى الله عليه و إله و سلّم و ائمّه طاهرين صلوات الله عليهم أجمعين همينطور بودند . « 1 »\r\n\r\n\r\n","description":"","footnote":"\r\n( 1 ) در « مكارم الاخلاق » شيخ طبرسى ، در « فصلٌ فى الدّعاء عِند اللُبس » در ص 53 ، از طبع سنگى ( سنة 1314 ) از مختار تمّار روايت مفصّلى را از أمير المؤمنين عليه السّلام روايت مىكند ، و از جملهء آن اينست كه :\r\nآن حضرت با غلام خود قنبر در بازار كرباس فروش‌ها آمدند و دو جامه\r\n","page_name":" 96 ","page_number":112},
  {"content":"\r\n\r\nحضرت علىّ بن موسى الرّضا عليه السّلام تمام غلامان خود را جمع مينمود و در سر يك سفره با هم غذا ميخوردند ، روى يك فراش ، روى يك زمين ، يك نوع از غذا .\r\n\r\n\r\n","description":"","footnote":"\r\n- خريدند يكى به سه درهم و ديگرى را به دو درهم ، و آن سه درهمى را به قنبر دادند و خود دو درهمى را پوشيدند . قنبر گفت : شما به اين سه درهمى سزاوارتريد ، چون بر منبر ميرويد و خطبه ميخوانيد . حضرت فرمود : اى قنبر ! تو جوانى ، و زيبائى جوانى بايد از آن تو باشد ، و من از خداى خود خَجلت مىكشم و حيا ميكنم كه خودم را در لباس بر تو فضيلت دهم .\r\nو من از رسول خدا صلّى الله عليه و آله و سلّم شنيدم كه ميفرمود : ألْبِسوهُمْ مِمّا تَلْبَسونَ ، وَ أطْعِموهُمْ مِمّا تَأْكُلونَ . « از آنچه خود مىپوشيد به غلامان بپوشانيد ، و از آنچه ميخوريد به آنها بخورانيد . » و نظير اين حديث نيز در ص 59 از اين كتاب وارد است .\r\n1 - در جلد 12 « بحار » طبع كمپانى ، در كتاب احوالات حضرت علىّ بن موسى الرّضا عليه السّلام ، در ص 26 از كتاب « عيون أخبار الرّضا » از جعفر بن نَعيم بن شاذان از أحمد بن إدريس از إبراهيم بن هاشم از إبراهيم بن عبّاس روايت مىكند . . . - تا آنكه ميگويد :\r\nحضرت رضا عليه السّلام زمانى كه از ملاقات مردم به خلوت مىرفتند و سفره براى غذا مىگستردند ، تمام غلامان خود را بر سر سفره مىنشاندند حتّى دربانها و ميرآخور اسب‌ها را ، و با آنها تناول ميكردند .\r\nو در ص 29 از « كافى » از عدّه‌اى از اصحاب از أحمد بن محمّد برقى از عبد الله بن صَلت از مردى از اهل بلخ روايت مىكند كه : من در سفرى كه حضرت رضا بسوى خراسان داشتند با آن حضرت بودم ، روزى حضرت غذائى طلبيدند و جميع غلامان خود را از غلام‌هاى سياه و غيرهم بر سر آن غذا نشاندند ، من عرض كردم : فدايت شوم خوب بود براى اين غلامان يك سفرهء عليحده دستور ميفرمودى . حضرت فرمود : ساكت باش حضرت ربّ تبارك و تعالى واحد است ، و پدر واحد است ، و مادر واحد\r\n","page_name":" 97 ","page_number":113},
  {"content":"\r\n\r\nآنها كه مقام حضرت امام رضا عليه السّلام را نداشتند امّا چون غلام بودند مطيع بودند ، امام راضى ندارد غذائى بخورد و به غلامش ندهد .\r\nاگر غلام متمرّد و متجرّى باشد در مقابل آقاى منزل قيام كند ، بچّهء منزل را بزند ، به زنِ منزل تعدّى كند ؛ آقا تنبيهش مىكند و با غلّ و زنجير او را در گوشهء منزل مىبندد تا دست از تجاوز و تجاسر خود بردارد ، و هر روز او را پس از نصيحت و گوشمالى تازيانه مىزند كه : تو در مقابل من به پا خاستى و به جاى تمكين و اطاعت ، تمرّد كردى و خود در كار خود استبداد و استقلال به خرج دادى .\r\nهر عمل صالحى كه غلام بنمايد ديگر فائده ندارد ؛ يعنى هيچ عملى با وجود سركشى و مخالفت با مولاى خود صالح نخواهد بود .\r\nامّا غلام و بندهء مطيع ، و خادم و خدمتكار فرمانبردار را ، امام و مولى چون جان خود دوست دارد .\r\nغلام مطيع با زبان حال خود ميگويد : اى آقاى من ! اى مولاى من ! من كه علمِ تو را ندارم ، مالِ تو را ندارم ، قدرت تو را ندارم ، كمالات و فضائل تو را ندارم ؛ امّا آمده‌ام در اين آستان براى اطاعت . من اراده و اختيار ندارم ، اختيار و اراده از تست ، حكم و فرمان از تست .\r\n بندگانيم جان و دل بر كف * چشم بر حكم و گوش بر فرمان\r\nگر سر صلح دارى اينك دل * ور سر جنگ دارى اينك جان \r\n\r\n\r\n","description":"","footnote":"\r\n- است ، و جزاء به أعمال است .\r\n","page_name":" 98 ","page_number":114},
  {"content":"\r\n\r\nعيناً مانند داستان معروفى كه از ايازْ و اربابش : سلطان محمود غزنوى ، مشهور و در تواريخ و أمثله مسطور است .\r\nشيعيان كه در اطاعت از موالى خود كوتاهى نمىكنند و به جامهء تقوى خود را مىآرايند و اهل تفويض و تسليمند ، به ائمّهء خود ملحق ميشوند و با آنها در تمام منازل و مراحل معيّت پيدا مىكنند .\r\nآنها در دنيا به ما دستور ميدهند كه : از غذائى كه ميخوريد به اطاعت كنندگان و خادمان خود بدهيد ؛ چطور ممكنست كه خود آنها از نعمت‌هاى الهيّه كه برخوردار ميشوند به مخلِصين و مطيعين خود ندهند . حاشا به كرمشان .\r\nما هَكَذا الظَّنُّ بِهِمْ وَ لا الْمَعْروفُ مِنْ فَضْلِهِمْ وَ لا مُشْبِهٌ لِما عامَلوا بِهِ الْمُحِبّينَ وَ الْمُطيعينَ مِنْ مَواليهِمْ .\r\nالحاق مطيعين به اولياى خدا ، نصّ آيه قرآنست و مفاد روايات كثيرى كه در اين باب وارد شده است كه : در هنگام سكرات مرگ پرده را از جلوى چشم مؤمن بر مىدارند ، و روح مقدّس حضرت رسول الله و حضرت أمير المؤمنين و حضرت صدّيقهء كبرى و حسنين و سائر ائمّه عليهم السّلام به صورت مثالى و برزخى خود در نزد او حاضر ميشوند ، و آنها ميگويند : ما رفقاى تو هستيم بيا با هم برويم در آن بهشت‌ها سُكنى گيريم و در همهء احوال با هم ، هم صحبت و همنشين باشيم با هم در يك قصر در مقام امن زندگى كنيم و به تماشاى يكدگر در جَلَوات الهيّه مشغول شويم ؛  عَلى سُرُرٍ مُتَقابِلِينَ  . « 1 »\r\n\r\n\r\n","description":"","footnote":"\r\n( 1 ) ذيل آيه 47 ، از سورهء 15 : الحجر ؛ و ايهء 44 ، از سورهء 37 : الصّافّات\r\n","page_name":" 99 ","page_number":115},
  {"content":"\r\n\r\nآنقدر روايت در اين باره وارد شده است كه از حدّ إحصاء بيرون است .\r\n\r\nحضور ائمّه در حال احتضار اولياء خدا و بردن او را به بهشت\r\nجلد سوّم كتاب « بحار الأنوار » مرحوم مجلسى رضوان الله عليه از طبع كمپانى - كه در باب عدل و معاد است - نيمى از آن دربارهء همين موضوعست ؛ صدها روايت از « كافى » و « من لا يَحضُرُه الفَقيه » و « أمالى » شيخ مفيد و « أمالى » شيخ صدوق و « أمالى » شيخ طوسى و « احتجاج » شيخ طبرسى و « دعوات » راوندى و « جامعُ الاخبار » و « محاسن » برقى و « اختصاص » شيخ مفيد و « معانى الأخبار » و « عيون أخبار الرّضا » و جز اينها وارد شده است كه در هنگام مرگ ، مؤمن به شَرف ملاقات ائمّهء خود ميرسد و آنها انسان را با خود به بهشت مىبرند .\r\nدر مجلس قبل يك روايت نقل كرديم ؛ امروز نيز يك روايت ديگر نقل مىكنيم ؛ چون اگر بخواهيم تمام روايات واردهء در اين موضوع را بيان كنيم و در پيرامونش بحث نمائيم ماه رمضان خواهد گذشت ، و ما فقط در مسألهء سكرات موت مىمانيم .\r\nدر كتاب « فروع كافى » مرحوم كلينى روايت مىكند از عدّه‌اى از اصحاب از سَهل بن زياد از محمّد بن سليمان از پدرش از سُدَير صيرفىّ ميگويد : عرض كردم به حضرت امام جعفر صادق عليه السّلام : فدايت شوم ، اى پسر رسول خدا ! آيا مؤمن در وقت قبض روحش ناراحت مىشود و در آن حال از مرگ كراهت دارد ؟\r\nحضرت فرمود : نه سوگند به پروردگار ! زمانى كه ملك الموت\r\n\r\n","description":"","footnote":"","page_name":" 100 ","page_number":116},
  {"content":"\r\n\r\nبراى قبض روح او حاضر شود ، مؤمن جزع مىكند و ناله سر ميدهد .\r\nملك الموت ميگويد : اى ولىّ خدا جزع مكن ؛ سوگند به آن خدائى كه محمّد صلّى الله عليه و آله و سلّم را به رسالت برانگيخت ، من نسبت به تو از يك پدر مهربان ، مهربان‌تر و احسانم بيشتر است اگر فرضاً پدرت در اين حال حاضر بود و كارى از دست او ساخته بود .\r\nچشمت را باز كن و نگاه كن !\r\nحضرت فرمود : در آن حال متمثِّل مىشود براى او رسول خدا صلّى الله عليه و آله و سلّم و أمير المؤمنين و فاطمه و حسن و حسين و ائمّهء طاهرين از ذرّيّهء حسين عليهم السّلام .\r\nو پس از آن به مؤمن گفته مىشود : اينست رسول خدا و أمير المؤمنين و فاطمه و حسن و حسين و ائمّهء طاهرين عليهم السّلام ، و اينان رفيقان تو هستند .\r\nحضرت فرمود : مؤمن در اينحال چشمان خود را باز مىكند و نگاه مىكند به آنان .\r\nو يك منادى از جانب حضرت ربّ العزّة روح او را ندا مىكند بدين كلمات :\r\n«  يا أَيَّتُهَا النَّفْسُ الْمُطْمَئِنَّةُ  » إلَى مُحَمَّدٍ وَ أَهْلِ بَيْتِهِ «  ارْجِعِي إِلى رَبِّكِ راضِيَةً  » بِالْوِلَايَةِ «  مَرْضِيَّةً  » بِالثَّوَابِ «  فَادْخُلِي فِي عِبادِي  » يَعْنِى مُحَمَّدًا وَ أَهْلَ بَيْتِهِ «  وَ ادْخُلِي جَنَّتِي  . » فَمَا شَىْءٌ أَحَبَّ إلَيْهِ مِنِ اسْتِلَالِ رُوحِهِ وَ اللُحُوقِ بِالْمُنَادِى . « 1 »\r\n\r\n\r\n","description":"","footnote":"\r\n( 1 ) « فروع كافى » كتاب الجنائز ، بابُ أنّ المؤمنَ لا يَكرهُ عَلى قبضِ\r\n","page_name":" 101 ","page_number":117},
  {"content":"\r\n\r\n« اى نفسى كه به مقام اطمينان به نبوّت محمّد و اهل بيت او رسيدى ، بازگرد بسوى پروردگارت در حالى كه راضى هستى به مقام ولايت ، و مرضىّ هستى به درجات و پاداش‌ها ؛ پس داخل شو در زمرهء بندگان من يعنى محمّد و اهل بيت او ، و داخل شو در بهشت من .\r\nو در آن حال هيچ چيز براى او محبوب‌تر از آن نيست كه روحش آزاد شود و از بدن خارج گرديده و به آن ندا كننده بپيوندد . »\r\nو از « تفسير عيّاشى » - كه از نفائس كتب شيعه است و بعضى از اهل فنّ آن را از كتاب « كافى » معتبرتر ميدانند ؛ ولى افسوس كه فعلًا نيمى از آن ، تا سورهء كهف فقط ، بيشتر در دست نيست و نيم ديگر آن تا آخر قرآن نسخه‌اش در هيچ يك از كتابخانه‌ها يافت نشده است - روايت است از عبد الرّحيم ، قالَ : قَالَ أَبُو جَعْفَرٍ عَلَيْهِ السَّلَامُ :\r\nإنَّمَا أَحَدُكُمْ حِينَ يَبْلُغُ نَفْسُهُ هَمهُنَا يَنْزِلُ عَلَيْهِ مَلَكُ الْمَوْتِ فَيَقُولُ : أَمَّا مَا كُنْتَ تَرْجُو فَقَدْ أُعْطِيتَهُ وَ أَمَّا مَا كُنْتَ تَخَافُهُ فَقَدْ أَمِنْتَ مِنْهُ ، وَ يُفْتَحُ لَهُ بَابٌ إلَى مَنْزِلِهِ مِنَ الْجَنَّةِ ، وَ يُقَالُ لَهُ : انْظُرْ إلَى مَسْكَنِكَ فِى الْجَنَّةِ ، وَ انْظُرْ هَذَا رَسُولُ اللهِ وَ عَلِىٌّ وَ الْحَسَنُ وَ الْحُسَيْنُ عَلَيْهِمُ السَّلَامُ رُفَقَآؤُكَ ، وَ هُوَ قَوْلُ اللهِ :   الَّذِينَ آمَنُوا وَ كانُوا يَتَّقُونَ * لَهُمُ الْبُشْرى فِي الْحَياةِ الدُّنْيا وَ فِي الْآخِرَةِ   . « 1 »\r\n\r\n\r\n","description":"","footnote":"\r\n- روحِه ، طبع سنگى ، جلد اوّل ، ص 35 و 36 ؛ و طبع حيدرى ، جلد سوّم ، ص 127 و 128\r\n( 1 ) « بحار الانوار » طبع آخوندى ، جلد 6 ، ص 177 و 178\r\n","page_name":" 102 ","page_number":118},
  {"content":"\r\n\r\n« حضرت امام محمّد باقر عليه السّلام فرمودند : هر آينه هر كدام از شما چون جانش به گلويش برسد ، در آن حال ملك الموت بر او فرود مىآيد و به او ميگويد :\r\nآنچه را كه اميد داشتى به تو بخشيده شد ، و آنچه را كه از آن خوف داشتى در امن و امان واقع شدى ؛ و درى از بهشت براى او بسوى منزلش باز مىشود و به او گفته مىشود كه : نگاه كن بسوى مسكن خود در بهشت ، و نگاه كن اينها رسول خدا و علىّ و حسن و حسين عليهم السّلام رفقاى تو هستند ؛ و اينست قول خداى تعالى : آن كسانى كه ايمان آوردند و در سابق رويّهء آنان عمل به تقوى بوده است ، براى آنانست بشارت در زندگى دنيا و در آخرت . »\r\nاينها همه نتيجهء اطاعت است ؛ و اين وهلهء اوّلِ ملاقات و معيّت است . و إن شاء الله آنچه را كه در طول عالم برزخ و قيامت ، مؤمنين در پيش دارند به ترتيب ذكر خواهد شد .\r\n\r\nلحوق « جَوْن » غلام سياه به « سيّد الشّهداء »\r\nاصحاب سيّد الشّهداء عليه السّلام همگى با آن حضرت معيّت پيدا كردند ، حتّى آن غلام سياه ؛ سيّد الشّهداء عليه السّلام يك غلام داشتند به نام جَوْن . اين غلام مال أبوذرّغِفارى بود و او را به حضرت بخشيد . و در فنّ تعمير اسلحه مهارت داشت .\r\nدر شب عاشورا كه حضرت در خيمهء خود به زمزمه مشغول بود و با اشعارى مترنّم بود :\r\n يَا دَهْرُ أُفٍّ لَكَ مِنْ خَلِيلِ * كَمْ لَكَ بِالإشْرَاقِ وَ الْأَصِيلِ\r\nمِنْ صَاحِبٍ وَ طَالِبٍ قَتِيلِ * وَ الدَّهْرُ لَا يَقْنَعُ بِالْبَدِيلِ \r\n\r\n","description":"","footnote":"","page_name":" 103 ","page_number":119},
  {"content":"\r\n\r\n وَ إنَّمَا الامْرُ إلَى الْجَلِيلِ * وَ كُلُّ حَىٍّ سَالِكٌ سَبِيلِى « 1 » \r\nاين غلام مشغول آماده كردن سلاح آن حضرت بود .\r\nحضرت به همهء اصحاب بشارت معيّت با خود را در عوالم ديگر داد . غلام سياه باور نمىكند كه خدا در روز قيامت او را با امام حسين محشور گرداند ؛ غلام سراپا سياه ، زبانش درست نيست ، مال مملكت ديگر است ، قد و هيكل ندارد ، لب‌ها درشت و برگشته ، موها مجعّد .\r\nولى اين‌ها همه برداشته مىشود ؛ در عالم معنى اتّحاد ارواح است ، سياهى برداشته مىشود ، يك لباس زيبا در برش مىكنند سفيد ، و بدنش مانند نقرهء خام ميدرخشد .\r\nپس از واقعهء عاشورا جمعى بر معركه عبور ميكردند ، ديدند در كنار كشتگان يك بدن افتاده و بوى عطرى از آن متصاعد است كه مانند آن به مشامشان نرسيده است ؛ اين بدن همان غلام سياه بود ، سياه بود سفيد شده بود ، بويش معطّر شده بود ، ملحق شده بود به حضرت مولاى خود و مُطاع خود سيّد الشّهداء عليه السّلام . « 2 »\r\n\r\n\r\n","description":"","footnote":"\r\n( 1 ) « إرشاد » مفيد ، ص 251 ؛ و « لُهوف » ص 71 ؛ و مقتل سيّد الشّهداء سيّد عبد الرّزّاق مُقرَّم ، ص 239 ؛ و در « لهوف » اين نيم بيت را اضافه مىكند :\r\nما أقْرَبَ الْوَعْدَ مِنَ الرَّحيلِ\r\n( 2 ) « مقتل مُقرَّم » ص 289 ؛ و از مقتل « عوالم » ص 88 نقل مىكند كه حضرت دربارهء او دعا كردند :\r\nاللهُمَّ بَيِّضْ وَجْهَهُ وَ طَيِّبْ ريحَهُ وَ احْشُرْهُ مَعَ مُحَمَّدٍ صَلَّى اللهُ عَلَيْهِ وَ ءَالِهِ وَ عَرِّفْ بَيْنَهُ وَ بَيْنَ ءَالِ مُحَمَّدٍ صَلَّى اللهُ عَلَيْهِ وَ ءَالِهِ ؛ فَكانَ مَنْ يَمُرُّ بِالْمَعْرِكَةِ يَشُمُّ مِنْهُ\r\n","page_name":" 104 ","page_number":120},
  {"content":"\r\n\r\n\r\nلحوق اصحاب سيّد الشهداء عليه السلام به آن حضرت\r\nچگونه فِضّه خادمهء حضرت زهرا سلام الله عليها ملحق شد به آن حضرت ، و سورهء « هَلْ أَتى » كه در شأن اهل بيت نازل شد فضّه را هم گرفت .\r\nسلمان فارسى در اثر اطاعت و تسليم ملحق شد به خاندان رسول خدا و پيامبر دربارهء او سَلْمَانُ مِنَّا أَهْلَ الْبَيْت فرمود .\r\nيك بابى داريم در معارف به نام باب لُحوق كه ارواح هم‌جنس با هم ملحق ميشوند ؛ چه ارواح بهشتى و چه ارواح جهنّمى .\r\nاصحاب حضرت سيّد الشّهداء عليه السّلام هم ملحق شدند ؛ در روز عاشورا با كمال تسليم و صفاى باطن بر يكديگر سبقت مىجستند و خود را فدا ميكردند ، همه درجهء معيّت خود را با آن حضرت فهميده بودند ؛  الَّذِينَ آمَنُوا وَ كانُوا يَتَّقُونَ  .\r\nهمه رفتند و آن منادى را لبّيك گفتند .\r\nكدام منادى ؟ آن منادى كه از جانب پروردگار ندا مىكند :\r\n إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَ لا تَحْزَنُوا وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ  . « 1 »\r\nترس نداشتند ، غصّه هم نداشتند ، زن و فرزند و مِلك و تجارت و وطن ، هر چه بود فراموش كردند . بُرَير گفت : كجا بروم ؟ حبيب تكلّم كرد ، اولاد عقيل صحبت كردند ، برادران صحبت كردند ؛ همه عاشق كشته شدن در راه فرزند رسول خدا بودند .\r\n\r\n\r\n","description":"","footnote":"\r\n- رائِحَةً طَيِّبَةً أذْكَى مِنَ الْمِسْكِ\r\n( 1 ) آيه 30 ، از سورهء 41 : فصّلت\r\n","page_name":" 105 ","page_number":121},
  {"content":"\r\n\r\n لِلَّهِ دَرُّهُمُ مِنْ فِتْيَةٍ صَبَروا * ما إنْ رَأيْتَ لَهُمْ فِى النّاسِ أمْثالًا \r\nو چه خوب سروده است شاعر :\r\n داديم به يك جلوهء رويت دل و دين را * تسليم تو كرديم هم آن را و هم اين را\r\nما سير نخواهيم شد از وصل تو آرى * لب تشنه قناعت نكند ماء مَعين را\r\nمىديد اگر چشم ترا لعل سليمان * مىداد در اوّل نظر از دست نگين را\r\nدر دائرهء تاجوَران راه ندارد * آن سر ، كه نسائيده به پاى تو جبين را « 1 » \r\nو نيز خوب گفته است :\r\n اى حمد تو از صبح أزل همنفس ما * كوتاه ز دامان تو دست هوس ما\r\nبا قافلهء كعبه عشقيم كه رفته است * سر تا سر آفاق صداى جَرَس ما\r\nدر پاى تو آلوده لب از مى چه بيفتيم * رانند ملائك به پَرِ خود مگس ما \r\n\r\n\r\n","description":"","footnote":"\r\n( 1 ) « ديوان فروغى بسطامى » ص 20 و 21\r\n","page_name":" 106 ","page_number":122},
  {"content":"\r\n\r\n\r\nمجلس دهم : الحاق مؤمنان به اولياى خدا و منكران به اولياى شيطان\r\n\r\n","description":"","footnote":"","page_name":" 107 ","page_number":123},
  {"content":"\r\n . \r\n","description":"","footnote":"","page_name":" 108 ","page_number":124},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرينَ\r\nو لَعْنَةُ اللهِ عَلَى أعْدائِهِمْ أجْمَعينَ مِنَ الآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم « 1 »\r\n\r\nقبل از تجرّد و مرگ اختيار سعادت و شقاوت باقى است\r\nقال اللهُ الحكيمُ فى كتابِه الكريم :\r\n   يُثَبِّتُ اللَّهُ الَّذِينَ آمَنُوا بِالْقَوْلِ الثَّابِتِ فِي الْحَياةِ الدُّنْيا وَ فِي الْآخِرَةِ وَ يُضِلُّ اللَّهُ الظَّالِمِينَ وَ يَفْعَلُ اللَّهُ ما يَشاءُ * أَ لَمْ تَرَ إِلَى الَّذِينَ بَدَّلُوا نِعْمَتَ اللَّهِ كُفْراً وَ أَحَلُّوا قَوْمَهُمْ دارَ الْبَوارِ * جَهَنَّمَ يَصْلَوْنَها وَ بِئْسَ الْقَرارُ    .\r\n( بيست و هفتمين تا بيست و نهمين آيه ، از سورهء إبراهيم : چهاردهمين سوره از قرآن كريم )\r\nدنيائى كه در آن زندگى مىكنيم خوبى و بدى در آن آميخته است ؛ افرادى كه در اين دنيا هستند خوب و بد آنها با هم مخلوطند و از نقطه نظر ظاهر هم شناخته نمىشوند ، ولى باطن‌ها با هم تفاوت\r\n\r\n\r\n","description":"","footnote":"\r\n( 1 ) مطالب گفته شده در روز دهم ماه مبارك رمضان .\r\n","page_name":" 109 ","page_number":125},
  {"content":"\r\n\r\nدارد ؛ بعضى باطنشان خوب است و بعضى باطنشان بد است ، بعضى باطنشان بر ظاهرشان غلبه دارد و برخى ظاهرشان بر باطنشان غلبه دارد ، و بعضى خوبىها و بدىهاى آنها مساوى است .\r\nدر اثر أعمال صالحه يا أعمال سيّئه ممكن است باطن‌ها تغيير كند ؛ باطنِ خوب بد شود و باطنِ بد خوب گردد ؛ مانند ميوه‌اى كه روى آن لك ميگيرد اگر آن لك را در آورند ، آن ميوه سالم مىماند ؛ و اگر در نياورند ، كم كم سرايت كرده و تمام ميوه را فاسد مىكند .\r\nافرادى كه باطنشان خوب است ، ايمان به خدا آورده‌اند و به پيروى از رسول خدا و اعمال صالحه تا اندازه‌اى باطن خود را تقويت و تربيت كرده‌اند ، ولى ممكن است اعمال قبيحه‌اى هم احياناً از آنها سر زند ؛ افرادى كه باطنشان بد است و به شرك و كفر در آمده و به فسق و فجور اشتغال دارند ، ولى احياناً نيز ممكن است اعمال پسنديده‌اى از آنها سر زند ؛ عاقبت كار اين دو دسته چه خواهد شد ؟ و آيا در هنگام ارتحال از اين دنيا هر خوبى و بدى را جداگانه با خود مىبرند ؟ و مقام و منزلت آنها چگونه است ؟\r\nآيا عالم پس از مرگ هم عالمى است كه در آنجا خوبى و بدى با هم آميخته است ؟ خوبى و بدى ، گناه و تقوى ، نور و ظلمت ، سعادت و شقاوت با يكدگر درآميخته و دوش بدوش هم در حركتند ؟ يا آنجا عالمى است كه سعادت و نور محض است ، بهشت و فرح و لذّتِ محض است براى رستگاران ؛ و ابداً غِلّ و غِشّى نيست و كدورت وجود ندارد ، و مصداقِ اين دو آيه شريفه خواهد بود كه\r\n\r\n","description":"","footnote":"","page_name":" 110 ","page_number":126},
  {"content":"\r\n\r\nميفرمايد :\r\n وَ نَزَعْنا ما فِي صُدُورِهِمْ مِنْ غِلٍّ تَجْرِي مِنْ تَحْتِهِمُ الْأَنْهارُ  . « 1 »\r\n وَ نَزَعْنا ما فِي صُدُورِهِمْ مِنْ غِلٍّ إِخْواناً عَلى سُرُرٍ مُتَقابِلِينَ  « 2 » .\r\n« و بيرون آورديم آنچه از كدورت و غِلّ در سينهء رستگاران بود ، و پاك و پاكيزه در بهشت‌هائى كه آبهاى روان در آن جارى است همچون برادر واقعى بر روى تخت‌ها مقابل يكديگر نشسته و به جمال هم نظر مىكنند . »\r\nو ظلمت محض است ، و كدورت و غلّ محض ، و شقاوت محض براى زيان كاران و گمراهان و بدكرداران .\r\nدر دنيا مردم سعيد و شقىّ از هم جدا نيستند ؛ بلكه در يكايك افراد هم ، سعادت يا شقاوت يكسره و مشهود نيست ، تا اينكه در مرور ايّام چه عملى انجام دهند و به چه مبدأى گرايش پيدا كنند و عاقبت از كار چه در آيند .\r\nآيا به سعادت روند يا به سوى شقاوت بگرايند ؟\r\nتا هنگاميكه انسان در عالم تكليف است و از جانب پروردگار خود مشرّف به اين شرف است ، احتمال سعادت و شقاوت در او وجود دارد و كسى جدّاً نمىتواند خود را از سُعَداء يا از أشقياء بشمارد .\r\nخوبى و بدى ، الهامات ربّانيّه و خاطرات شيطانيّه در افراد\r\n\r\n\r\n","description":"","footnote":"\r\n( 1 ) صدر آيه 43 ، از سورهء 7 : الاعراف\r\n( 2 ) آيه 47 ، از سورهء 15 : الحجر\r\n","page_name":" 111 ","page_number":127},
  {"content":"\r\n\r\nآميخته است ؛ هر فرد از افراد معجونى است كه از اين اجزاء در او موجود است .\r\nاز اين گذشته افراد بشر در دنيا بر اساس زندگى مادّى زيست ميكنند و با هم انس دارند ، در يك خانه زندگى ميكنند ؛ چه بسا افراد شقىّ و سعيد بر سر يك سفره غذا ميخورند ، يكى باطنش ظلمت محض و ديگرى باطنش نورِ صرف . يكى در باطن به انفاق و ايثار مىگرايد و يكى به بخل و امساك .\r\nو چون در اين دنيا محدودند و ظاهر بر باطن غلبه دارد ، لذا آنچه انسان را به اين عالم مىپيوندد حواسّ او از ذوق و شَمّ و سمع و بصر و لمس است ، انسان فقط ميتواند ظاهر را ادراك كند ؛ و ليكن باطن‌ها و نيّت‌ها و سرائر مختفى است .\r\n\r\nدر حال تجرّد و مرگ زشتيها و خوبيها هر كدام به اصل خود ميروند\r\nدر هنگام ارتحال و مرگ كه انسان آمادهء كوچ كردن است به او يك مَحَك ميزنند كه خوبيها از بديها جدا شود . همين كه به نقطهء مرگ رسيد و اختيار و ارادهء دنيويّه را از دست داد ، در آنجا مواجه مىشود با يك عالم خير محض يا شرّ محض ؛ يا مسلّماً راه بهشت را در پيش دارد ، يا راه جهنّم را ؛ و ديگر ترديد و اختلاط بعد از عالم مرگ معنى ندارد .\r\nبا آن محك الهى خوبيهاى هر كس به سمت عالم خوبيها ميرود ، و بديهاى هر كس به سمت عالم بديها .\r\nآن عالم ، عالم ظهور و بروز مخفيّات است و عالم كشف باطن‌هاست ؛ باطنهاى خوب به بهشت ميرود و باطن‌هاى بد به\r\n\r\n","description":"","footnote":"","page_name":" 112 ","page_number":128},
  {"content":"\r\n\r\nجهنّم . و اين خلط و آميزش كه بين خوبيها و بديهاست از بين ميرود ، آنجا خوب‌ها با هم هستند و بدها با هم ؛ تجزيه ميكنند ، عيناً مانند تجزيهء آب كه بر اثر عبور يك جرقّهء الكتريكى به دو گاز مختلفُ الهُويّه منقسم ميگردد .\r\nآن دوگاز از هم جدا نيستند ولى با شرائط مخصوص بر اثر جرقّه از هم جدا شده ، يك گاز به يك طرف و ديگرى كه در هويّت و جنس با آن تفاوت دارد در طرف ديگر ميرود .\r\nشخصى در دنيا بسيار زيباست ، ولى ظاهرش آلوده است ، لباسش كثيف است ، بدنش كثيف است ، صورتش قير اندود است ؛ چون شكل و شمايل واقعى او زيباست ، بايد او را شستشو دهند ، لباسش را عوض كنند ، او را به حمّام ببرند ، چرك و كدورت را از او بزدايند تا واقعيّتش مشخّص گردد .\r\nاشخاصى هستند زشت و قبيحُ المَنظر ، ولى با آرايش‌هائى خود را زينت كرده‌اند و به جاى زيبا رويان خود را جا زده‌اند ؛ آنها را هم مىبرند به حمّام ، آرايش‌ها را مىشويند و آن شكل واقعى خودش را نشان ميدهد و سپس به او ميگويند : برو به سراغ افرادى كه همطراز و همقطاران تواند .\r\nافراديكه با ايمان به خدا و عمل صالح باطنشان را زنده كرده و به جمال الهى زيبا شده‌اند ، جاى آنان بهشت است ؛ چون باطن نيكوست ؛ باطن مركز تراوش عواطف و احساسات انسانى ، مروّت ، عدل و عبوديّتِ خداست ؛ ولى ظاهرش آلوده است ، چون بعضى از\r\n\r\n","description":"","footnote":"","page_name":" 113 ","page_number":129},
  {"content":"\r\n\r\nاوقات معصيتى از او سر زده ، ولى اين معصيت به باطن او سرايت نكرده و فقط ظاهر او را فرا گرفته است ؛ بايد او را شستشو داد .\r\nبواسطهء گرفتاريهائى كه در دنيا پيدا مىكند و مصائبى كه بر او وارد مىشود ، با پديد آمدن امراض و سكرات مرگ و قبض روح و آمدن منكر و نكير پاك مىشود ، چون پاك شد ميرود به سراغ پاكان .\r\nو آن افرادى كه در دنيا باطنشان را به شرك و كفر آلوده نموده ، و به علّت كردار زشت و تعدّى به حقوق مردم و تجاوز به حريم خدا آن را خراب و فاسد كرده‌اند ، و احياناً ظاهر خود را به بعضى از اعمال نيكو آرايش نموده‌اند و اين آراستگى نتوانسته به باطن آنها سرايت كرده و آن را اصلاح كند ؛ بواسطهء يك تلذّذ موقّت و يك نعمت زودگذر كه به آنها برسد و يا يك امتحان مختصرى كه از آنها به عمل آيد ، اين پرده و حجاب ظاهر به كنار ميرود و باطن آلوده با چهرهء واقعى خود ، خود را نشان ميدهد ، و ميگويند برو به سراغ آلودگان .\r\n ذرّه ذرّه كاندرين ارض و سماست * جنس خود را همچو كاه و كهرباست « 1 »\r\nناريان مر ناريان را جاذبند * نوريان مر نوريان را طالبند « 2 » \r\nمؤمن كه باطن خود را به ايمان و لوازم آن زيبا نموده و ظاهرش احياناً به معصيتى آلوده شده است ، با يك جرقّهء الكتريكى ملكوتى\r\n\r\n\r\n","description":"","footnote":"\r\n( 1 ) « مثنوى » طبع ميرزا محمودى ، دفتر ششم ، ص 619\r\n( 2 ) همان مصدر ، دفتر دوّم ، ص 106\r\n","page_name":" 114 ","page_number":130},
  {"content":"\r\n\r\nكه به او متّصل شود ، معصيت از او جدا مىشود و آن باطن نيكو پرواز مىكند بسوى محلّ واقعى خود ؛  فِي مَقْعَدِ صِدْقٍ عِنْدَ مَلِيكٍ مُقْتَدِرٍ  . « 1 »\r\nو كافر كه به علّت بعضى از اعمال صالحه و اخلاق خوش ، ظاهرى زيبا نموده ولى باطنش خراب و متعدّى و متجاوز است ؛ او را هم با يك امتحان و يك جرقّهء ملكوتى تحليل و تجزيه نموده ، ظاهرش ريخته مىشود و باطنش حركت مىكند به مستقرّ و محلّ خود .\r\nخلاصه ، بعد از تجزيه و امتحان ، هر صفتى به اصل خود بازگشت مىكند ؛ همانطور كه هيزم كه مركّب از موادّ خاكى و موادّ آتش است وقتى كه هيزم يا زغال است اين دو مادّه با يكديگر آشتى نموده و مخلوط شده‌اند ولى پس از احتراق ، آتش به سمت مبدأ خود كه خورشيد است ميرود و خاكستر به سمت مبدأ خود كه زمين است ميرود ؛ كُلُّ شَىْءٍ يَرْجِعُ إلَى أصْلِهِ .\r\nاصل بهشت ، طهارت است و پاكى ؛ و اصل جهنّم ، قذارت است و آلودگى .\r\nمؤمن كه ميخواهد رهسپار بهشت گردد ، حتماً بايد جنبه‌هاى عارضىِ ظلمانى خود را رها كند و برود و گرنه قادر بر رفتن نيست ؛ و كافر كه ميخواهد به جهنّم حركت كند ، حتماً بايد جنبه‌هاى عارضى نورانى خود را رها كند و گرنه تمكّن از رفتن بدان صوب را ندارد .\r\nيك نكتهء ديگر ذكرش مهمّ و قابل توجّه است و آن اينكه : آنكه\r\n\r\n\r\n","description":"","footnote":"\r\n( 1 ) آيه 55 ، از سورهء 54 : القمر\r\n","page_name":" 115 ","page_number":131},
  {"content":"\r\n\r\nباطنش زيبا و جميل است و بواسطهء ايمان واقعى به خدا و تقوى و كردار نيكو پيوسته اين باطن را خرّم و زنده نگاه مىدارد ؛ عمل زشتى كه از او سر مىزند ، واقعاً زشت نيست ، صورت زشتى دارد و بس . چون باطن نيكوى او اين عمل را نمىپذيرد و به خود قبول نمىكند و راه نمىدهد ؛ اگر يك عملى از روى غضب يا شهوت خود آگاه يا ناخود آگاه از او سر زده است ، پيوسته آن باطن اين عمل را از خود ميراند و دورباش مىزند .\r\nو شخص متعدّى و متجاوز كه گرايش باطن او به دنياست و آن باطن با كردار ناشايستهء خود فاسد و عَفن شده است ، هر چند كار خوبى از او سر زند ؛ آن كار ، كار خوب نيست ، ظاهرش خوب است ، ولى باطن او به او اجازهء كار خوب نمىدهد و پيوسته آن باطن اين عمل خوب را از خود دور مىكند و نمىپذيرد .\r\nو اگر عمل خوبِ مردِ كثيف الذّات در منطق خِرد و واقع تجزيه و تحليل شود ، بالاخره بوى ريا و خودنمائى و داعى صيت و آوازه و سُمعه از او به مشام ميرسد .\r\nدر موقعى كه انسان ميخواهد از دنيا برود ، و خداوندى كه حقّ است ميخواهد هر موجودى را به اصل خود برگرداند ، ملكوت را به ملكوت ببرد ، عِلّيّين را به علّيّين ، و سِجّين را به سجّين ، عالم حقّ و حقيقت را ظاهر كرده و پردهء اعتبار را بر كنار زده ، بهشتىها را به بهشت و هر كدام را در درجات خاصّ خود قرار دهد ، و جهنّمىها را به جهنّم و هر كدام را در دركات خاصّ خود بگذارد ؛ در آنجا با محك\r\n\r\n","description":"","footnote":"","page_name":" 116 ","page_number":132},
  {"content":"\r\n\r\nملكوتى و جرقّهء الكتريكى ربّانى انسان را تجزيه مىكند ، خوبيها يكطرف و بديها به طرف ديگر ميروند . خوبيهاى عارضى بسوى خوبيهاى ذاتى ميرود ، و بديهاى عارضى بسوى بديهاى ذاتى ؛  يَقْدُمُ قَوْمَهُ يَوْمَ الْقِيامَةِ فَأَوْرَدَهُمُ النَّارَ  « 1 » . و در سورهء أنفال ميفرمايد :\r\n لِيَمِيزَ اللَّهُ الْخَبِيثَ مِنَ الطَّيِّبِ وَ يَجْعَلَ الْخَبِيثَ بَعْضَهُ عَلى بَعْضٍ فَيَرْكُمَهُ جَمِيعاً فَيَجْعَلَهُ فِي جَهَنَّمَ أُولئِكَ هُمُ الْخاسِرُونَ  « 2 »  . \r\n« خداوند مادّهء پليد را از مادّهء پاك جدا مىكند ، و آن مادّهء خبيث را به روى هم انباشته مىكند و بعضى را روى بعضى قرار ميدهد ، چون همه يك جا جمع شدند يك مرتبه آنها را در آتش جهنّم قرار ميدهد ؛ چنين افرادى زيان كارانند . »\r\nو از آنطرف نيز بالملازمه ، مادّهء طيّب و پاك را به روى هم انباشته مىكند و چون همگى يك جا مجتمع شدند ، يك مرتبه همه وارد بهشت ميگردند .\r\n\r\nگفتار حضرت باقر عليه السّلام راجع به لحوق مؤمنين و منكران به مبادى خود\r\nدر كتاب « عِلل الشّرآئع » از أبو إسحق إبراهيم لَيثى روايت مفصّلى را نقل مىكند از حضرت أبى جعفر محمّدٍ الباقر عليه السّلام راجع به طينت مؤمن و منافق و أعمال مؤمنين و معاندين ، تا آنكه آن حضرت ميفرمايد :\r\n\r\n\r\n","description":"","footnote":"\r\n( 1 ) صدر آيه 98 ، از سورهء 11 : هود ؛ و مفادش آن است كه فرعون در روز قيامت در جلو حركت مىكند و پيروان او در عقب او ، و همه را داخل آتش مىكند .\r\n( 2 ) آيه 37 ، از سورهء 8 : الانفال\r\n","page_name":" 117 ","page_number":133},
  {"content":"\r\n\r\nأَخْبِرْنِى يَا إبْرَاهِيمُ عَنِ الشَّمْسِ إذَا طَلَعَتْ وَ بَدَا شُعَاعُهَا فِى الْبُلْدَانِ ، أَ هُوَ بَآئِنٌ مِنَ الْقُرْصِ ؟\r\nقُلْتُ : فِى حَالِ طُلُوعِهِ بَائِنٌ .\r\nقَالَ : أَ لَيْسَ إذَا غَابَتِ الشَّمْسُ اتَّصَلَ ذَلِكَ الشُّعَاعُ بِالْقُرْصِ حَتَّى يَعُودَ إلَيْهِ ؟ قُلْتُ : نَعَمْ .\r\nقَالَ : كَذَلِكَ يَعُودُ كُلُّ شَىْءٍ إلَى سِنْخِهِ وَ جَوْهَرِهِ وَ أَصْلِهِ ؛ فَإذَا كَانَ يَوْمُ الْقِيَمَةِ نَزَعَ اللهُ تَعَالَى سِنْخَ النَّاصِبِ وَ طِينَتَهُ مَعَ أَثْقَالِهِ وَ أَوْزَارِهِ مِنَ الْمُؤْمِنِ فَيُلْحِقُهَا كُلَّهَا بِالنَّاصِبِ ، وَ يَنْزِعُ سِنْخَ الْمُؤْمِنِ وَ طِينَتَهُ مَعَ حَسَنَاتِهِ وَ أَبْوَابِ بِرِّهِ وَ اجْتِهَادِهِ مِنَ النَّاصِبِ فَيُلْحِقُهَا كُلَّهَا بِالْمُؤْمِنِ .\r\nأَ فَتَرَى همهُنَا ظُلْمًا وَ عُدْوَانًا ؟ قُلْتُ : لَا ، يَابْنَ رَسُولِ اللهِ !\r\nقَالَ : هَذَا وَ اللهِ الْقَضَآءُ الْفَاصِلُ وَ الْحُكْمُ الْقَاطِعُ وَ الْعَدْلُ الْبَيِّنُ ؛ لَا يُسْئَلُ عَمَّا يَفْعَلُ وَ هُمْ يُسْئَلُونَ .\r\nهَذَا يَا إبْرَاهِيمُ الْحَقُّ مِن رَّبِّكَ فَلَا تَكُن مِنَ الْمُمْتَرِينَ ؛ هَذَا مِنْ حُكْمِ الْمَلَكُوتِ .\r\nقُلْتُ : يَابْنَ رَسُولِ اللهِ وَ مَا حُكْمُ الْمَلَكُوتِ ؟\r\nقَالَ : حُكْمُ اللهِ وَ حُكْمُ أَنْبِيَآئِهِ وَ قِصَّةُ الْخِضْرِ وَ مُوسَى عَلَيْهِمَا السَّلَامُ حِينَ اسْتَصْحَبَهُ ، فَقَالَ إِنَّكَ لَن تَسْتَطِيعَ مَعِىَ صَبْرًا ، وَ كَيْفَ تَصْبِرُ عَلَى مَا لَمْ تُحِطْ بِهِ خُبْرًا .\r\n\r\n","description":"","footnote":"","page_name":" 118 ","page_number":134},
  {"content":"\r\n\r\nافْهَمْ يَا إبْرَاهِيمُ وَ اعْقِلْ ، أَنْكَرَ مُوسَى عَلَى الْخِضْرِ وَ اسْتَفْظَعَ أَفْعَالَهُ ؛ حَتَّى قَالَ لَهُ الْخِضْرُ : يَا مُوسَى ! مَا فَعَلْتُهُ و عَنْ أَمْرِى ، إنَّمَا فَعَلْتُهُ عَنْ أَمْرِ اللهِ تَعَالَى . مَنْ هَذَا وَيْحَكَ يَا إبْرَاهِيمُ ! قُرْءَانٌ يُتْلَى وَ أَخْبَارٌ تُؤْثَرُ عَنِ اللهِ تَعَالَى ، مَنْ رَدَّ مِنْهَا حَرْفاً فَقَدْ كَفَرَ وَ أَشْرَكَ ، وَ رَدَّ عَلَى اللهِ تَعَالَى .\r\nقَالَ الليْثِىُّ : فَكَأَنِّى لَمْ أَعْقِلِ الآيَاتِ وَ أَنَا أَقْرَؤُهَا أَرْبَعِينَ سَنَةً إلَّا ذَلِكَ الْيَوْمَ .\r\nفَقُلْتُ : يَا بْنَ رَسُولِ اللهِ ! مَا أَعْجَبَ هَذَا ، تُؤْخَذُ حَسَنَاتُ أَعْدَائِكُمْ فَتُرَدُّ عَلَى شِيعَتِكُمْ ؛ وَ تُؤْخَذُ سَيِّئَاتُ مُحِبِّيكُمْ فَتُرَدُّ عَلَى مُبْغِضِيكُمْ ؟ !\r\nقَالَ : إى وَ اللهِ الَّذِى لَا إلَهَ إلَّا هُوَ ، فَالِقُ الْحَبَّةِ وَ بَارِى النَّسَمَةِ وَ فَاطِرُ الْأَرْضِ وَ السَّمَآءِ ؛ مَا أَخْبَرْتُكَ إلَّا بِالْحَقِّ ، وَ مَا أَنْبَأْتُكَ إلَّا الصِّدْقَ ، وَ مَا ظَلَمَهُمُ اللهُ ، وَ مَا اللهُ بِظَلَّامٍ لِلْعَبِيدِ . وَ إِنَّ مَا أَخْبَرْتُكَ لَمَوْجُودٌ فِى الْقُرْءَانِ كُلَّهُ .\r\nقُلْتُ : هَذَا بِعَيْنِهِ يُوجَدُ فِى الْقُرْءَانِ ؟\r\nقَالَ : نَعَمْ يُوجَدُ فِى أَكْثَرَ مِنْ ثَلَاثِينَ مَوْضِعاً فِى الْقُرْءَانِ الحديث . « 1 »\r\n\r\n\r\n","description":"","footnote":"\r\n( 1 ) « عِلل الشّرائع » طبع مطبعة حيدريّهء - نجف ( سنة 1385 ) باب 385 نَوادر العلل ، روايت 81 ، ص 606 تا ص 610\r\nو سند روايت اين است : صدوق از پدرش از سَعد بن عبد الله از محمّد بن أحمد از أحمد بن محمّد سيّارىّ از محمّد بن عبد الله بن مهران كوفىّ از حنان بن سَدير از پدرش از أبو إسحق إبراهيم لَيثىّ از حضرت امام محمّد باقر عليه السّلام .\r\n","page_name":" 119 ","page_number":135},
  {"content":"\r\n\r\nحضرت باقر عليه السّلام فرمودند : « اى إبراهيم بگو ببينم وقتى كه خورشيد طلوع مىكند و شعاع خود را در شهرها ميفرستد و آن شعاع در آنجا ظاهر مىشود ، آيا آن شعاع از خورشيد جداست ؟\r\nابراهيم لَيثى ميگويد : عرض كردم : بله در حال طلوع ، شعاع از خورشيد جداست .\r\nحضرت فرمودند : مگر وقتىكه قرص خورشيد در زير افق پنهان شده و غروب مىكند ، آن شعاع به آن متّصل نمىشود ؟ و آن شعاع با او نميرود ؟\r\nإبراهيم گويد : عرض كردم : بله .\r\nحضرت فرمودند : همينطور و بر اين اساس هر موجودى به سنخ خود و جوهر خود و اصل خود بر ميگردد ؛ و چون قيامت بر پا گردد ، خداوند سنخيّت شخص ناصب و معاند و طينتِ او را با جميع گناهان و بارهاى گرانش از مؤمن بيرون كشيده و همه را به شخص ناصب و معاند مىپيوندد و به او ملحق مىكند ؛ و سنخيّت و طينت شخص مؤمن را با جميع حسنات و كارهاى ستودهء او و تمام ابواب خيراتى كه داشته و اجتهادى كه نموده ، از شخص ناصب و معاند بيرون كشيده و همه را به شخص مؤمن مىرساند .\r\nاى إبراهيم ! آيا تو در اين كار ظلم و ستمى مىبينى ؟\r\nإبراهيم گويد : عرض كردم : نه ، اى فرزند رسول خدا !\r\nحضرت فرمودند : سوگند به پروردگار كه اينست حكم قاطع ، و قضاء فاصل ، و عدل روشن و آشكارا ؛ خداوند فعلش حقّ است و\r\n\r\n","description":"","footnote":"","page_name":" 120 ","page_number":136},
  {"content":"\r\n\r\nعيبى در آن نيست كه مورد مؤاخذه و سؤال واقع شود ، به خلاف مردم كه مورد سؤال و مؤاخذه واقع ميگردند .\r\nاى إبراهيم ! حقّ از جانب پروردگار به تو رسيد ؛ ديگر از شكّ كنندگان نباش ، اين حكم ملكوت است كه بدين قسم اجرا مىشود .\r\nإبراهيم ميگويد : عرض كردم : يا بن رسول الله ! حكم ملكوت چيست ؟\r\nحضرت فرمودند : حكم خدا و پيامبرانش ، و داستان خضر و موسى عليهما السّلام در وقتى كه خضر با موسى مصاحبت نموده و به او گفت : ابداً تو تمكّن مصاحبت با من را ندارى و چگونه ميتوانى شكيبائى بورزى در امرى كه در آن خُبرويّت و اطّلاع ندارى ؟\r\nاى إبراهيم ! خوب بفهم و فكر كن كه چگونه موسى بر خضر ايراد كرد و كارهاى او را به زشتى نسبت داد و ناروا گرفت ، تا جائى كه حضرت خضر به او گفت : اى موسى ! من از پيش خود دست به چنين كارهائى نزدم ؛ و به امر پروردگار خود بجاى آوردم .\r\nواى بر تو اى إبراهيم ! اين است قرآنى كه تلاوت مىشود و خبرهائى است كه از جانب خدا آمده است ؛ كسى كه يك حرف از قرآن را ردّ كند ، كافر شده و به خداى شرك آورده و او را ردّ كرده است .\r\nإبراهيم مىگويد : من چهل سال بود كه اين آيات قرآن را دربارهء حضرت موسى و خضر مىخواندم ، و گوئى كه اصلًا نفهميده بودم مگر در آن روز كه حضرت فرمود .\r\nعرض كردم : اى پسر رسول خدا ! چه بسيار عجيب است اين\r\n\r\n","description":"","footnote":"","page_name":" 121 ","page_number":137},
  {"content":"\r\n\r\nنيكىهاى دشمنان شما را ميگيرند و به شيعيان شما ميرسانند ، و بديها و زشتىهاى دوستان شما را بگيرند و به دشمنان شما برسانند ؟ !\r\nحضرت فرمودند : آرى سوگند به آن خدائى كه معبودى جز او نيست ، آن خدائى كه دانه را مىشكافد و جان را مىآفريند و آسمان‌ها و زمين را بوجود مىآورد ؛ من تو را آگاه نكردم مگر به اساس حقّ ، و خبر ندادم به تو مگر به صدق و راستى ، و خداوند ابداً ظلم نمىكند و نسبت به بندگان خود داعيهء ستم ندارد . و اين مطالبى كه به تو خبر دادم تماماً در قرآن موجود است .\r\nإبراهيم گويد : عرض كردم : آيا اين مطلب نيز بعينه در قرآن آمده است ؟ حضرت فرمودند : آرى ، در بيشتر از سى مورد در قرآن آمده است - تا آخر حديث . »\r\nدر اخبار بسيارى وارد شده است كه مؤمن كه در دلش غِلّ و غِشّى نيست انكار ندارد ، متظاهر به ريا نيست ، و اگر در هر موضوعى حقّ را ادراك كند به انكار نمىپردازد و اعمال نيكو كه از دستش برآيد انجام ميدهد ؛ اگر احياناً غفلتى از او سر زده و گناهى كرده باشد ، خداوند در دنيا به او گوشمالى ميدهد به بعضى از گرفتارىهاى دنيويّه ، مانند مرض و قرض و فقر و أمثال اينها . و بدين واسطه گناه او را ميريزد و او را پاك مىكند ، هر تبى كه بندهء مؤمن كند كفّارهء گناه اوست .\r\n\r\nابتلائات دنيوى كفّارهء گناه مؤمن ، و لذّات دنيا پاداش حسنات كافر است\r\nكفّارهء گناه يعنى چه ؟\r\n\r\n","description":"","footnote":"","page_name":" 122 ","page_number":138},
  {"content":"\r\n\r\nيعنى ريخته شدن آن آلودگيهاى ظاهرى .\r\nو كافر هر لذّتى كه در دنيا ببرد جزاى اعمال حسنه اوست كه انجام داده ؛ چون كافر براى خدا كار نميكند و خدا را نمىشناسد و اصولًا معنى تقوى و تقرّب را ادراك نميكند ، و كارهاى خوبى كه از او سر مىزند براى منظورها و نيّت‌هاى دنيوى است ، پس خدا هم طبق همان نيّت‌ها و هدف‌ها به او پاداش دنيوى ميدهد ؛ با دادن مال و جاه و انواع تنعّم كه به او بدهد پاداش او را داده و تلافى حسنات او شده است ؛ بنابراين وقتى كه مُرد ، ديگر حسنه‌اى ندارد ، ديگر از خدا چه طلبى دارد ؟ كار نيكى در دنيا براى مقصد دنيوى انجام داد و به مقصود و نتيجهء دنيوى هم رسيد .\r\nولى سيّئه و گناهى كه مؤمن انجام ميدهد ، خارج از مرز وجودى اوست و از هدف عالى و ايمان او جداست ؛ براى از بين رفتن آن ، خداوند بر آن مؤمن ابتلائاتى پيش مىآورد و آن ابتلائات موجب بيدارى و تنبّه او مىشود ، و همين معناى كفّاره و ريخته شدن گناهست ؛ پس مؤمن كه مىميرد چون صاحب هدف عالى و متعهّد و مسؤول در برابر امر الهى است ، بسوى همان مكان عالى حركت مىكند و گناهش هم كه در دنيا جزا داده شد و به انواع گرفتاريهاى متناسب با آن گناه كيفر ديد ؛ بنابراين پاك و پاكيزه به عالم قدس پرواز مىكند .\r\nدر روايات بسيارى داريم كه وقتى مؤمن ميخواهد از دنيا برود ، شيطان به سراغ او مىآيد و به هر وسيله‌اى هست ، با نويدها و\r\n\r\n","description":"","footnote":"","page_name":" 123 ","page_number":139},
  {"content":"\r\n\r\nوعده‌ها ميخواهد او را متزلزل نموده و ايمانش را بگيرد ؛ ولى مؤمن واقعى خوب او را مىشناسد و ابداً به وعده‌هاى او تسليم نشده و گول نمىخورد .\r\n\r\nشيطان ، محك جدائى خوبىها از زشتىهاست\r\nدر كتاب « كافى » كُلينى روايت مىكند از علىّ بن محمّد بن بَنْدار از أحمد بن أبى عبد الله از محمّد بن علىّ از عبد الرّحمن بن أبى هاشم از أبى خديجه از حضرت امام جعفر صادق عليه السّلام :\r\nقَالَ : مَا مِنْ أَحَدٍ يَحْضُرُهُ الْمَوْتُ إلَّا وَكَّلَ بِهِ إبْلِيسُ مِنْ شَيْطَانِهِ أَنْ يَأْمُرَهُ بِالْكُفْرِ وَ يُشَكِّكَهُ فِى دِينِهِ حَتَّى تَخْرُجَ نَفْسُهُ ، فَمَنْ كَانَ مُؤْمِناً لَمْ يَقْدِرْ عَلَيْهِ ؛ فَإذَا حَضَرْتُمْ مَوْتَاكُمْ فَلَقِّنُوهُمْ شَهَادَةَ أَنْ لَا إلَهَ إلَّا اللهُ وَ أَنَّ مُحَمَّدًا رَسُولُ اللهِ صَلَّى اللهُ عَلَيْهِ وَ ءَالِهِ حَتَّى يَمُوتَ « 1 » .\r\n« حضرت صادق فرمودند : تمام كسانى كه در آستانهء مرگ قرار گيرند ، إبليس يكى از شياطين مأمور خود را مأموريّت ميدهد كه بنزد او برود و او را امر به كفر كند و آن‌قدر در دين او تشكيك كند و او را به شبهه و شكّ اندازد تا آنكه جانش خارج شود .\r\nو هر كسى كه مؤمن باشد ، آن شيطان بر او غلبه نمىكند و شبهاتش در دل او جاى نمىگيرد .\r\n\r\n\r\n","description":"","footnote":"\r\n( 1 ) « فروع كافى » كتاب الجَنائز ، بابُ تَلقين الميّت ، طبع سنگى حيدرى ، جلد سوّم ، ص 123 ؛ و طبع سنگى ، جلد اوّل ، ص 34 ليكن بنا به نقل « وسائل الشّيعة » ج 2 ، ص 663 ، از « كافى » بجاى لفظ « شَيْطانِهِ أنْ يَأْمُرَهُ » ، « شَياطينِهِ مَنْ يَأْمُرُهُ » ذكر كرده است ، و شايد اين لفظ اقرب به صواب باشد .\r\n","page_name":" 124 ","page_number":140},
  {"content":"\r\n\r\nبنابراين هر وقت شما بر بالين افراد محتضر از مؤمنين حاضر مىشويد ، به آنها تلقين شهادت به توحيد و نبوّت كنيد تا بگويند : لَا إلَهَ إلَّا اللهُ مُحَمَّدٌ رَسُولُ اللهِ ، تا آنكه جان بسپارند . »\r\nالبتّه معلوم است كه شيطان ، وسوسه در باطن انسان مىكند و از راه قوّهء خيال در او تصرّف مىنمايد و يك مناظر زيبا و دلفريب را جلوه ميدهد و يك سلسله نيّات و خواطر نفسانيّه را به ياد انسان مىآورد ، تا آنكه انسان از محبّت لقاى خدا منصرف شود و از درجات و مقامات عِلوى و رضوان خدا غفلت ورزد ؛ و باز به دنيا و زينت‌هاى آن دل ببندد و در اين صورت رشتهء پيوند ضميرش با امور أبديّه و موجودات مجرّدهء روحانيّه ، مثل خدا و رسول خدا و ائمّه و خلفاى آن حضرت صلواتُ الله عَليهم أجمعين گسيخته ميگردد و وجهه دلش به سمت امور غرور و زخرف دنيا و آرزوهاى پيشين منعطف مىشود ؛ و در اينحال كه وجهه‌اش به دنيا برگشته است جان ميدهد .\r\nولى مؤمن كه دل به ابديّت سپرده و عاشق لقاى محبوب و دلباختهء مقام جمال او و تماشاى مظاهر رحمت از نفوس قدسيّهء الهيّه و ارواح طيّبه دلباختگان حضرت اوست ، كجا بدين وساوس توجّه مىكند ؟\r\nتمام اين مناظر فريبنده و وساوس شيطان را دام فريب و شبكهء صيد مىبيند و به آنها به ديدهء حقارت و تنفّر مىنگرد ، و ابداً وجههء باطن خود را بدان منعطف ننموده ، يكسره در انتظار فرمان دخول و پرواز در آسمان توحيد مطلق ، و سير در اسماء و صفات حضرت رب\r\n\r\n","description":"","footnote":"","page_name":" 125 ","page_number":141},
  {"content":"\r\n\r\nودود است و در همان حالى كه دل خود را بدان آسمان متوجّه نموده روحش به عالم خلد مىخَلد .\r\nو بنابراين مطلب ، حضرت صادق عليه السّلام ميفرمايد : به ميّتِ خود دائماً تلقين شهادتين كنيد ، تا او را در اين وجهه تقويت و مدد كنيد و صولت شيطان را درهم شكنيد .\r\nدر اطاق شخص محتضر ، جُنب داخل نشود ، انسان با وضو وارد گردد ، قرآن بخوانيد ، « ياسين » و « صافّات » بخوانيد ، دعاى « عديله » بخوانيد ، اطاق را معطّر كنيد ؛ چون محلّ نزول ملائكه است و آنها از بوى عطر خشنود ميشوند و شياطين از بوى عطر مىگريزند ، از قرآن مىگريزند ، از ذكر  بِسْمِ اللَّهِ الرَّحْمنِ الرَّحِيمِ  مىگريزند .\r\nالبتّه ورود و وسوسهء شيطان براى امتحان است كه افراد پاك را از افراد آلوده جدا كند و ايمان مستقرّ از ايمان مُستودع جدا شود و كَلِم طيّب بسوى پروردگار بالا رود .\r\nدر سورهء حشر ميفرمايد :\r\n كَمَثَلِ الشَّيْطانِ إِذْ قالَ لِلْإِنْسانِ اكْفُرْ فَلَمَّا كَفَرَ قالَ إِنِّي بَرِيءٌ مِنْكَ إِنِّي أَخافُ اللَّهَ رَبَّ الْعالَمِينَ  « 1 » .\r\nشيطان‌هائى را كه خدا آفريده ، مَحَك‌هائى هستند براى تميز آلوده از پاك ، و بنابراين عبث خلق نشده‌اند و پروردگار روى مصلحت آنها را آفريده است ؛ شيطان موجودى است كه جدا مىكند خبيث را از طيّب .\r\n\r\n\r\n","description":"","footnote":"\r\n( 1 ) آيه 16 ، از سورهء 59 : الحشر\r\n","page_name":" 126 ","page_number":142},
  {"content":"\r\n\r\nتمام مردم از سعيد و شقىّ ميخواهند بسوى خدا بروند و در مقام امن بيارمند ؛ فاسق و عادل ، مؤمن و كافر ، مراعات كنندهء حقّ مردم و متجاوز و متجاسر به حقوق آدميان ، همه و همه اشتها دارند در مقام صدّيقين سكنى گزينند .\r\nشيطان امتحان مىكند و با محك خاصّ خود مردم را از هم جدا ، اشقيا را از سعداء جدا مىنمايد .\r\nآن كسانى كه اهل خدا هستند هر چه آنها را به اباطيل دعوت كند ، نمىپذيرند و گول نمىخورند ؛ و آن كسانى كه ايمانشان ريشه دار نيست بلكه سطحى و تقليدى است ، زود بر مىگردند و فريب إبليس پر تلبيس در دلشان جا باز مىكند .\r\nپس شيطان مأموريست از جانب خدا موظّف به وظيفهء خود ؛ عيناً مانند آن جرقّه ايست كه آب را تحليل و تجزيه مىكند و آن را به دو مادّه تقسيم و جدا مىسازد .\r\nشيطان هم پس از انجام مأموريّت و فريفتن مردم سطحى مذهب ، به آنها لبخند مىزند و ميگويد : خوب شما را در دام نهادم و باطن شما را ظاهر كردم و آلودگىها و عفونتهاى مخفيّهء شما را آشكارا نمودم .\r\nو اين است معناى آيه كريمه : « مِثل شيطان كه به انسان ميگويد : بخداى خود كافر شو ؛ انسان چون به دستور او رفتار نموده و به خدا كافر مىشود ، به انسان ميگويد : من از تو بيزارم چون تو بخداى خود كافر شدى ولى من به خدا ايمان دارم و از پروردگار و ربّ العالمين ترس\r\n\r\n","description":"","footnote":"","page_name":" 127 ","page_number":143},
  {"content":"\r\n\r\nدارم . »\r\nآرى شيطان در وهلهء اوّل بيزارى خود را به انسان ابراز نمىدارد ، چون كه در اين صورت انسان گول او را نمىخورد ؛ بلكه به انسان درِ باغ سبز نشان ميدهد ، و اخلاق و فضائل و معنويّت و طهارت فكر و عدالت و عبوديّت خدا را بى ارج و بى مقدار جلوه ميدهد ، و وقتى انسان را فريفت ، در آن هنگام ميگويد : اى بندهء بى بند و بار ، و اى فرد غير مسؤول و غير متعهّد ، و اى انسان بى وجدان و كوتاه از رتبهء انسان ! تو انسان بودى و داراى مقام و شرف انسانيّت ، گول من شيطان را خوردى و به خداى مهربان و حىّ و عليم و قدير كه تو را از عدم به وجود آورده و با دست مِهر خود پرورش داده است كافر شدى ! و موجودات وهميّه و اعتباريّه را خداى خود پنداشتى و محور أصالت خود را بر آن نهادى ! برو ، جاى تو دوزخ : محلّ كافران است .\r\n\r\nمؤمنان در مواقع امتحان چون كوه راسخند\r\nولى الْمُؤْمِنُ كَالْجَبَلِ الرَّاسِخِ لَا تُحَرِّكُهُ الْعَوَاصِف ؛ مؤمن با دلى قوىّ و عزمى متين نظر به عالم ابديّت دوخته و ابداً از وساوس شيطان تزلزل در او راه نمىيابد ، و مانند كوه راسخ از طوفان‌هاى شديد واهمه نمىكند .\r\nدر « تفسير عيّاشى » از صفوان بن مِهران از حضرت امام جعفر صادق عليه السّلام روايت مىكند كه :\r\nإنَّ الشَّيْطَانَ لَيَأْتِى الرَّجُلَ مِنْ أَوْلِيَآئِنَا ( فَيَأْتِيهِ ) عِنْدَ مَوْتِهِ ، يَأْتِيهِ عَنْ يَمِينِهِ وَ عَنْ يَسَارِهِ لِيَصُدَّهُ عَمَّا هُوَ عَلَيْهِ ؛ فَيَأْبَى اللهُ لَهُ ذَلِكَ . وَ كَذَلِكَ قَالَ اللهُ :  « يُثَبِّتُ اللَّهُ الَّذِينَ آمَنُوا بِالْقَوْلِ الثَّابِتِ \r\n\r\n","description":"","footnote":"","page_name":" 128 ","page_number":144},
  {"content":"\r\n\r\n فِي الْحَياةِ الدُّنْيا وَ فِي الْآخِرَةِ .  « 1 »  »  و « 2 »\r\nحضرت ميفرمايد : « هر كدام از اولياى ما كه بخواهد جان بسپارد ، شيطان از طرف راست و از طرف چپ او مىآيد تا آنكه او را از عقيده و مذهب خود كه ولايت است باز دارد ، ولى خداوند نمىگذارد كه وسوسه‌هاى او در آن دوست و ولىّ ما اثرى بگذارد ؛ و اينست معنى آيه قرآن كه :\r\n« خداوند ثابت ميدارد به گفتار ثابت ، كه همان توحيد و ولايت است ، افرادى را كه ايمان آورده‌اند ، در زندگى دنيا و در آخرت . »\r\nمراد حضرت از طرف راست ، همان جنبه‌هاى ايمانى و معنوى است و از طرف چپ ، جنبه‌هاى مادّى و دنيوى ؛ يعنى شيطان از هر دو جنبه وارد مىشود و از راه خدا و از راه مادّيّت وسوسه مىكند ، و بنابراين ، گفتار او كه ميگويد :\r\n ثُمَّ لَآتِيَنَّهُمْ مِنْ بَيْنِ أَيْدِيهِمْ وَ مِنْ خَلْفِهِمْ وَ عَنْ أَيْمانِهِمْ وَ عَنْ شَمائِلِهِمْ وَ لا تَجِدُ أَكْثَرَهُمْ شاكِرِينَ  . « 3 »\r\nنيز مراد از جانب يمين و جانب شمال ، همين معنى خواهد بود .\r\nكسانى كه ايمان آورده‌اند و توحيد عملى را كه همان ولايت است ، در وجود خود راه داده‌اند ؛ خدا و پيغمبر و ائمّه نگهدار آنها هستند . و لذا انسان بايد پيوسته متّكى و اميدوار باشد و هيچگاه يأس\r\n\r\n\r\n","description":"","footnote":"\r\n( 1 ) صدر آيه 27 ، از سورهء 14 : إبراهيم\r\n( 2 ) « تفسير عيّاشى » جلد دوّم ، ص 225 ، طبع مطبعهء علميّه قم\r\n( 3 ) آيه 17 ، از سورهء 7 : الاعراف\r\n","page_name":" 129 ","page_number":145},
  {"content":"\r\n\r\nدر وجود او راه نيابد ؛ و اگر احياناً گناهى از او سر زند ، آن گناه را به توبه پاك كند و نگذارد كه اثر آن گناه به باطن سرايت كند .\r\nاگر مخالفت امر خدا كرد زود تدارك كند ، اگر كسى را رنجاند زود از او معذرت طلبد ، اگر مال كسى را برد زود بپردازد ، اگر در حقّ كسى اجحاف كرد زود تدارك كند ؛ و همچنين هر لغزشى از او سر زد زود تلافى كند و نگذارد كه گناهان يكى به روى ديگرى انباشته و متراكم گردد و از ظاهر به باطن نفوذ كند و باطن را آلوده سازد ، كه در آنصورت كار مشكل است .\r\n\r\nتشرّف حارث هَمْدانى به خدمت أمير المؤمنين عليه السّلام\r\nمرحوم شيخ مفيد در « مجالس » و شيخ طوسى در « أمالى » و علىّ بن عيسى إربِلى در « كشف الغمّة » و أبو جعفر محمّد بن أبى القاسم طبرى در كتاب « بشارةُ المصطفى لِشيعةِ المرتضى » با أدنى اختلافى در لفظ ، روايت كرده‌اند ؛ و ما در اينجا عين عبارت « مجالس » مفيد را نقل مىكنيم و به مواضع اختلاف در حاشيه اشاره مىنمائيم :\r\nشيخ مفيد از أبو الحسن علىّ بن محمّد بن زُبير از محمّد بن علىّ ابن مهدى از محمّد بن علىّ بن عَمرو « 1 » از پدرش از جميل بن صالح از أبو خالد كابلى از أصبغ بن نُباته روايت كرده است كه او گفت :\r\n\r\n\r\n","description":"","footnote":"\r\n( 1 ) در نسخهء « بحار الانوار » طبع آخوندى ، جلد ششم ، ص 178 و در نسخهء « بشارة المصطفى » و در نسخهء « أمالى » طوسى آورده است : عن أبيه عن جميل بن صالح ؛ ولى در « مجالس » مفيد به جاى عن أبيه ، عن أبى جميل بن صالح آورده است .\r\n","page_name":" 130 ","page_number":146},
  {"content":"\r\n\r\nدَخَلَ الْحَارِثُ الْهَمْدَانِىُّ « 1 » عَلَى أَمِيرِ الْمُؤْمِنِي عَلَيْهِ السَّلَامُ فِى\r\n\r\n\r\n","description":"","footnote":"\r\n( 1 ) آيه الله سيّد حسن صدر در كتاب « تأسيس الشّيعة لعلوم الإسلام » ص 282 ، دربارهء حارث چنين آورده است :\r\nو از مصنّفين طبقهء اوّل ائمّهء علم حديثِ شيعه حرث بن عبد الله أعْوَر هَمْدانى ( به سكون ميم ) حُواتى ( با ضمّهء حاء مهمله و تاء دو نقطهء فوقانى ) كوفى أبوزُهَيْر از اصحاب أمير المؤمنين عليه السّلام است . داراى كتابى است كه در آن از مسائلى كه أمير المؤمنين عليه السّلام به يهودى خبر داده است روايت كرده ، و چنان كه در « فهرست » شيخ أبو جعفر طوسى است : آن مسائل را عَمْرو بن أبى مقدام از أبو إسحق سبيعى از حرث هَمْدانى از أمير المؤمنين روايت كرده است .\r\nابن حَجَر در « تقريب » پس از آنكه گفته است وى از اصحاب أمير المؤمنين عليه السّلام است ، گفته است : او را شَعْبى در روايتش تكذيب كرده است . و او رافضى ناميده شده و در حديثش ضعف وجود دارد . و در نزدِ نسائى غير از دو حديث ندارد . وى در خلافت ابن زُبَيْر از دنيا رفت - انتهى . »\r\nو در ص 357 از همين كتاب دربارهء متكلّمين از شيعه ، از جملهء آنها حارث را شمرده است ؛ چنان كه گويد :\r\n« و منهم الحارث الاعور الهَمْدانىّ ، هو ابن عبد الله الحوتىّ ( با ضمّهء مهمله و دو نقطهء فوقانى ؛ « حوت » بَطنى است از قبيلهء همْدان در يمن ) الكوفى أبو زهير صاحب علىّ عليه السّلام . علم اصول دين و فروع دين را از أمير المؤمنين عليه السّلام آموخت و از يكسره دلدادگان و بى پرده سخنگويان در محبّت او بود . ابن حجر در « تقريب » گويد : شَعْبى او را در آراء و افكارش تكذيب كرده است . و او رَمىِ به رَفض شده ، و در حديثش ضعف است . و نسائى غير از دو حديث از او نقل نكرده است . او در خلافت ابن زبير از دنيا رفت - انتهى .\r\nأبو عَمْرو بن عبد الْبَرّ گويد : و من چنين مىدانم كه : شعْبى در گفتارش كه حرث همدانى را احدى از كذّابين خوانده است ، عذاب خواهد شد .\r\n","page_name":" 131 ","page_number":147},
  {"content":"\r\n\r\nنَفَرٍ مِنَ الشِّيعَةِ وَ كُنْتُ فِيهِمْ ، فَجَعَلَ الْحَارِثُ يَتَّئِدُ « 1 » فِى مِشْيَتِهِ وَ يَخْبِطُ الْأَرْضَ بِمِحْجَنِهِ وَ كَانَ مَرِيضًا .\r\nفَأَقْبَلَ عَلَيْهِ أَمِيرُ الْمُؤْمِنِين عَلَيْهِ السَّلَامُ - وَ كَانَتْ لَهُ مِنْهُ مَنْزِلَةٌ - فَقَالَ : كَيْفَ تَجِدُكَ يَا حَارِثُ ؟ فَقَالَ : نَالَ الدَّهْرُ يَا أَمِيرَ الْمُؤْمِنِي مِنِّى ، وَ زَادَنِى أَوَارًا « 2 » وَ\r\n\r\n\r\n","description":"","footnote":"\r\n- قُرْطُبى در تفسيرش گويد : شعْبى او را رَمى به كذب نموده است . و اين رمى بدون پايه و اساس است . چرا كه از او كذبى ديده نشده است . و شعبى فقطّ گمان كذب دربارهء او برده است . آرى زياده روى حرث در حبّ علىّ و تفضيل او علىّ را بر غيرش ، و از اينجا - و الله أعلم - شعبى او را دروغگو پنداشته است ؛ چون شعبى قائل به تفضيل أبو بكر است ، و قائل به آنست كه أبو بكر أوّلُ مَن اسلَم است . و أبو عَمْرو بن عبد البرّ گفته است : . . . و در اينجا آنچه را كه ما از او نقل كرديم نقل كرده است .\r\nو أبو على حائرى در « منتهى المقال » گويد : در « خلاصه » وارد است كه : حرث بن عبد الله أعور هَمْدانى جزء أولياء از اصحاب أمير المؤمنين عليه السّلام است . و ذَهَبىّ گويد : حرث بن عبد الله هَمْدانى شيعه بوده است . نسائى و غير او گفته‌اند : قوىّ نيست . أبو داود گويد : كانَ أفْقَهَ النّاسِ وَ أفْرَضَ النّاسِ وَ أحَبَّ النّاسِ . حارث بن عبد الله در سنهء شصت و پنج از دنيا رحلت نمود . »\r\n( 1 ) در نسخهء مجلسى كه از « أمالى » مفيد آورده است ، « يَتَّئِدُ فى مِشْيَتِهِ » آمده است ؛ ولى در نسخهء « أمالى » شيخ به نقل مجلسى « يَتَأَوَّدُ » و در نسخهء نزد ما « يَتَأَوَّذُ » و در نسخهء « بشارةُ المصطفى » « يَتَلَوَّذُ » و در نسخهء « أمالى » مفيد موجود و در « كشف الغمّة » نيز « يَتَأَوَّدُ » آمده است .\r\n( 2 ) در نسخهء مجلسى كه از « أمالى » شيخ روايت مىكند ، و در نسخهء « أمالى » مفيد و در نسخهء « كشف الغمّة » ، « أوارًا وَ غَليلًا » وارد شده است . ولى در نسخهء « بحار » نقل از « أمالى » مفيد « أوْبًا غَليلًا » و در نسخهء « أمالى » شيخ « أوْرًا وَ غَليلًا » و در نسخهء « بشارةُ المصطفى » فقط « غَليلًا » آمده است .\r\n","page_name":" 132 ","page_number":148},
  {"content":"\r\n\r\nغَلِيلًا اخْتِصَامُ أَصْحَابِكَ بِبَابِكَ .\r\nأصبغ بن نُباته ميگويد : « حارث هَمْدانى با جماعتى از شيعيان كه من نيز در بين آنها بودم بر حضرت أمير المؤمنين عليه السّلام وارد شدند ، و حارث در راه رفتن با تانّى و سنگينى پيش ميرفت ، و چون مريض بود عصاى سركجى كه در دست داشت به زمين مىكوفت .\r\nحارث در نزد أمير المؤمنين شخصيّتى بود و مقام و منزلتى داشت ، و چون أمير المؤمنين عليه السّلام او را بدين حال ديد فرمود : اى حارث ! حالت چطور است ؟\r\nعرض كرد : يا أمير المؤمنين روزگار بر من غلبه كرده و سلامتى را از من ربوده است و علاوه بر اين ، نزاعى كه اصحاب تو در خانهء تو با يكدگر دارند ، حرارت و حِقد را در درون من افروخته است و مرا فزون از حدّ ، بى تاب و تحمّل كرده است . قَالَ : وَ فِيمَ خُصُومَتُهُمْ ؟\r\nقَالَ : فِيكَ وَ فِى الثَّلَاثَةِ الَّذِينَ مِنْ قَبْلِكَ ؛ فَمِنْ مُفْرِطٍ مِنْهُمْ غَالٍ ، وَ مُقْتَصِدٍ « 1 » قَالٍ : وَ مِنْ مُتَرَدِّدٍ مُرْتَابٍ لَا يَدْرِى أَ يُقْدِمُ أَمْ يُحْجِمُ .\r\nفَقَالَ : حَسْبُكَ يَا أَخَا هَمْدَانَ ! أَلَا إنَّ خَيْرَ شِيعَتِى النَّمَطُ\r\n\r\n\r\n","description":"","footnote":"\r\n( 1 ) در « أمالى » شيخ طوسى نيز « و مقتصد قالٍ » وارد شده است ، و ليكن در « بِشارةُ المصطفى » « مُقْتَصِدٍ والٍ » ، و در « كشفُ الغمّة » « مُبْغِضٍ قالٍ » ، و در « بحار الانوار » كه از « مجالس » مفيد حكايت نموده است « وَ مُقْتَصِدٍ تال » وارد شده است .\r\n","page_name":" 133 ","page_number":149},
  {"content":"\r\n\r\nالْأَوْسَطُ ، إلَيْهِمْ يَرْجِعُ الْغَالِى وَ بِهِمْ يَلْحَقُ التَّالِى .\r\nفَقَالَ لَهُ الْحَارِثُ : لَوْ كَشَفْتَ فِدَاكَ أَبِى وَ أُمِّى الرَّيْنَ عَنْ قُلُوبِنَا ، وَ جَعَلْتَنَا فِى ذَلِكَ عَلَى بَصِيرَةٍ مِنْ أَمْرِنَا .\r\nقَالَ عَلَيْهِ السَّلَامُ : قَدْك « 1 » فَإنَّكَ امْرُؤٌ مَلْبُوسٌ عَلَيْكَ ؛ إنَّ دِينَ اللهِ لَا يُعْرَفُ بِالرِّجَالِ بَلْ بِآيَةِ الْحَقِّ ، فَاعْرِفِ الْحَقَّ تَعْرِفْ أَهْلَهُ .\r\n« حضرت فرمودند : اى حارث ! نزاع و مخاصمهء اصحاب من در چه مسأله‌اى است ؟\r\nعرض كرد : دربارهء تو و دربارهء آن سه نفرى كه قبل از تو بوده‌اند ( و مراد أبو بكر و عمر و عثمان است ) . بعضى از آنها بسيار زياده روى مىكنند و دربارهء تو غلوّ مىنمايند ؛ و برخى راه ميانه در پيش گرفته ليكن با آنها به بغض و عداوت مىنگرند ؛ و بعضى در حال حيرت و ترديد باقى مانده و به شكّ و رَيب درافتاده‌اند ، و نمىدانند كه دربارهء تو قدم به جلو گذارده و صراحةً از تو طرفدارى نموده و مانند سائرين بغض دگران را در دل گيرند ، يا آنكه بايد پا به عقب گذارده و توقّف كنند و كار ديگران را بر صحّت حمل نمايند .\r\nحضرت فرمودند : بس است اى برادر من ، اى حارث همدانى ! بدان كه بهترين شيعيان من كه مورد نظر و انتخاب منند ، آن دسته و فرقه‌اى هستند كه راه اعتدال و ميانه را اتّخاذ نموده‌اند ؛ و آنان كه راه\r\n\r\n\r\n","description":"","footnote":"\r\n( 1 ) در جميع نسخ « قَدْكَ » آمده است ، مگر در « بشارة المصطفى » كه « فَذاكَ » آورده است .\r\n","page_name":" 134 ","page_number":150},
  {"content":"\r\n\r\nغلوّ پيموده و به افراط و زياده روى پيوسته‌اند ، بايد در مذهب و مرام به آنها بازگشت نموده و رويّهء آنان را اتّخاذ كنند ؛ و آن دستهء عقب افتاده كه دچار حيرت و ترديد شده‌اند نيز بايد خود را به آنها رسانيده و به آئين و مرام آنها بپيوندند .\r\nحارث عرض كرد : چه بسيار مقتضى است كه آرزوى ما را برآورى ، و با گفتار خود حقّ مطلب را آشكارا بيان كنى ، و اين كدورت كه بر دلهاى ما نشسته با سخنان حقّ خود بزدائى و ما را در اين امر بر جادّهء حقيقت و واقع رهبرى كنى و بر امر خود صاحب بصيرت گردانى ! فدايت شود پدرم و مادرم ، اى أمير المؤمنين !\r\nحضرت فرمود : ديگر بس است ، سخن مگو ؛ تو مردى هستى كه حقّ بر تو مشتبه شده ( و كارهاى چشمگير افرادى كه قبل از من آمده‌اند و گرمى بازار آنان ، تو را دچار اضطراب و نوسان نموده است ) .\r\n\r\nدين خدا به مردان شناخته نمىشود بلكه به علامت حقّ شناخته مىشود\r\nدين خدا ، به شخصيّت و موقعيّت افرادِ با تعيّن و تشخّص شناخته نمىشود ، بلكه فقط به علامت و نشانهء حقّ شناخته ميگردد ؛ تو بايد اوّل حقّ را بشناسى و سپس با آن ميزان ، معيارِ وجودى افراد و خير و شرّ آنها را بسنجى ، و افراديكه به حقّ متحقّقند را بشناسى . » « 1 »\r\n\r\n\r\n","description":"","footnote":"\r\n( 1 ) در كتاب « سيرى در نهج البلاغهء » ص 18 گويد :\r\n« طه حسين اديب و نويسندهء معروف مصرى معاصر ، در كتاب « علىٌّ و بَنوه » داستان مردى را نقل مىكند كه در جريان جنگ جَمل دچار ترديد مىشود ؛ با خود ميگويد چطور ممكن است شخصيّت‌هائى از طراز طلحه و\r\n","page_name":" 135 ","page_number":151},
  {"content":"\r\n\r\n\r\n\r\n","description":"","footnote":"\r\n- زبير بر خطا باشند ؟ ! درد دل خود را با خود علىّ عليه السّلام در ميان ميگذارد ، و از خود علىّ مىپرسد كه : مگر ممكن است چنين شخصيّت‌هاى عظيم بى سابقه‌اى بر خطا روند ؟ علىّ به او ميفرمايد :\r\nإنَّكَ لَمَلْبوسٌ عَلَيْكَ ، إنَّ الْحَقَّ وَ الْباطِلَ لا يُعْرَفانِ بِأقْدارِ الرِّجالِ ، اعْرِفِ الْحَقَّ تَعْرِفْ أهْلَهُ وَ اعْرِفِ الْباطِلَ تَعْرِفْ أهْلَهُ .\r\nطه حسين پس از نقل جمله‌هاى بالا ميگويد : من پس از وحى و سخن خدا ، پُرجلال‌تر و شيواتر از اين جواب نديده و نمىشناسم . » - انتهى .\r\nبايد دانست كه مطلب دكتر طه حسين ، كه مؤلّف محترم كتاب « سيرى در نهج البلاغهء » نقل كرده‌اند ، راجع به حارث بن أعوَر هَمْدانى - كه ما در اينجا شرح گفتگوى او را با أمير المؤمنين عليه السّلام نقل نموديم - نيست ؛ بلكه راجع به حارث بن حوت است كه دربارهء اصحاب جمل با أمير المؤمنين عليه السّلام گفتگو داشت .\r\nو سيّد رضىّ در « نهج البلاغهء » در باب حِكم ، ص 199 ، طبع مصر - عبده آورده است كه :\r\nوَ قيلَ : إنَّ الْحارِثَ بْنَ حوتٍ أتاهُ فَقالَ : أ تَرانى أظُنُّ أصْحابَ الْجَمَلِ كانوا عَلَى ضَلالَةٍ . فَقالَ عَلَيْهِ السَّلامُ : يا حارِثُ إنَّكَ نَظَرْتَ تَحْتَكَ وَ لَمْ تَنْظُرْ فَوْقَكَ ، فَحِرْتَ ! إنَّكَ لَمْ تَعْرِفِ الْحَقَّ فَتَعْرِفَ أهْلَهُ ، وَ لَمْ تَعْرِفِ الْباطِلَ فَتَعْرِفَ مَنْ أتاهُ . فَقالَ الْحارِثُ : فَإنّى أعْتَزِلُ مَعَ سَعيدِ بْنِ مالِكٍ وَ عَبْدِ اللهِ بْنِ عُمَرَ ، فَقالَ عَلَيْهِ السَّلامُ : إنَّ سَعيداً وَ عَبْدَ اللهِ بْنَ عُمَرَ لَمْ يَنْصُرا الْحَقَّ وَ لَمْ يَخْذُلا الْباطِلَ .\r\nو در اين موضوع روايت جالبى را در « تفسير عيّاشى » ذيل آيه :  تِلْكَ الرُّسُلُ فَضَّلْنا بَعْضَهُمْ عَلى بَعْضٍ  در جلد اوّل ، ص 136 ، از أصبغ بن نُباته نقل مىكند :\r\nقالَ : كُنْتُ واقِفاً مَعَ أميرِالْمُؤْمِنينَ عَلىِّ بْنِ أبى طالِبٍ عَلَيْهِ السَّلامُ يَوْمَ الْجَمَلِ ، فَجاءَ رَجُلٌ حَتَّى وَقَفَ بَيْنَ يَدَيْهِ فَقالَ : يا أميرَ الْمُؤْمِنينَ كَبَّرَ الْقَوْمُ وَ كَبَّرْنا ، وَ هلَّلَ الْقَوْمُ وَ هَلَّلْنا ، وَ صَلَّى الْقَوْمُ وَ صَلَّيْنا ، فَعَلامَ نُقاتِلُهُمْ ؟ فَقالَ عَلَى هَذِهِ الآيَةِ\r\n","page_name":" 136 ","page_number":152},
  {"content":"\r\n\r\n\r\nگفتار أمير المؤمنين به حارث دربارهء درجات و مقام خود\r\nيَا حَارِثُ ! إنَّ الْحَقَّ أَحْسَنُ الْحَدِيثِ ، وَ الصَّادِعُ بِهِ مُجَاهِدٌ ، وَ بِالْحَقِّ أُخْبِرُكَ ، فَأَرْعِنِى « 1 » سَمْعَكَ ، ثُمَّ خَبِّرْ بِهِ مَنْ كَانَ لَهُ حَصَافَةٌ « 2 » مِنْ أَصْحَابِكَ .\r\nأَلَا إنِّى عَبْدُ اللهِ وَ أَخُو رَسُولِهِ وَ صِدِّيقُهُ الاوَّلُ ( الاكْبَرُ خ ل ) صَدَّقْتُهُ وَ ءَادَمُ بَيْنَ الرُّوحِ وَ الْجَسَدِ ؛ ثُمَّ إنِّى صِدِّيقُهُ الاوَّلُ فِى أُمَّتِكُمْ حَقّاً .\r\nفَنَحْنُ الاوَّلُونَ وَ نَحْنُ الآخِرُونَ ، وَ نَحْنُ خَاصَّتُهُ يَا حَارِثُ وَ خَالِصَتُهُ .\r\nوَ أَنَا صَفْوُهُ وَ وَصِيُّهُ وَ وَلِيُّهُ وَ صَاحِبُ نَجْوَاهُ وَ سِرِّهِ ؛ أُوتِيتُ فَهْمَ الْكِتَابِ وَ فَصْلَ الْخِطَابِ وَ عِلْمَ الْقُرُونِ وَ الاسْبَابِ ، وَ اسْتُودِعْتُ أَلْفَ مِفْتَاحٍ يَفْتَحُ كُلُّ مِفْتَاحٍ أَلْفَ بَابٍ يُفْضِى كُلُّ بَابٍ\r\n\r\n\r\n","description":"","footnote":"\r\n-  تِلْكَ الرُّسُلُ فَضَّلْنا بَعْضَهُمْ عَلى بَعْضٍ مِنْهُمْ مَنْ كَلَّمَ اللَّهُ وَ رَفَعَ بَعْضَهُمْ دَرَجاتٍ وَ آتَيْنا عِيسَى ابْنَ مَرْيَمَ الْبَيِّناتِ وَ أَيَّدْناهُ بِرُوحِ الْقُدُسِ وَ لَوْ شاءَ اللَّهُ مَا اقْتَتَلَ الَّذِينَ مِنْ بَعْدِهِمْ  . ( فَنَحْنُ الَّذينَ مِنْ بَعْدِهِمْ )  مِنْ بَعْدِ ما جاءَتْهُمُ الْبَيِّناتُ وَ لكِنِ اخْتَلَفُوا فَمِنْهُمْ مَنْ آمَنَ وَ مِنْهُمْ مَنْ كَفَرَ وَ لَوْ شاءَ اللَّهُ مَا اقْتَتَلُوا وَ لكِنَّ اللَّهَ يَفْعَلُ ما يُرِيدُ  .\r\nفَنَحْنُ الَّذينَ ءَامَنّا وَ هُمُ الَّذينَ كَفَروا . فَقالَ الرَّجُلُ : كَفَرَ الْقَوْمُ وَ رَبِّ الْكَعْبَةِ ، ثُمَّ حَمَلَ فَقاتَلَ حَتَّى قُتِلَ رَحِمَهُ اللهُ . و اين آيه 253 از سورهء 2 : البقرة است ؛ فلاحِظ و تأمَّل .\r\n( 1 ) در تمام نسخ « فَأرْعِنى » است ، غير از نسخهء « بشارة المصطفى » كه فَأعْرِنى است .\r\n( 2 ) در « أمالى » مفيد و « بشارة المصطفى » « حَصافَةٌ » است ، و در « أمالى » شيخ و در نسخه « بحار الانوار » از « أمالى » مفيد « حَصانَةٌ » است ، و در « كشف الغمّة » « حَصاةٌ » آمده است .\r\n","page_name":" 137 ","page_number":153},
  {"content":"\r\n\r\nإلَى أَلْفِ أَلْفِ عَهْدٍ .\r\nوَ أُيِّدْت « 1 » وَ اتُّخِذْتُ وَ أُمْدِدْتُ بِلَيْلَةِ الْقَدْرِ نَفْلًا ؛ وَ إنَّ ذَلِكَ يَجْرِى لِى وَ لِمَنِ اسْتَحْفَظَ « 2 » مِنْ ذُرِّيَّتِى مَا جَرَى اللَيْلُ وَ النَّهَارُ ، حَتَّى يَرِثَ اللهُ الارْضَ وَ مَنْ عَلَيْهَا .\r\nحضرت فرمود : « اى حارث ! سخن حقّ نيكوترين گفتار است ، و كسى كه بدان اعلان كند و بى پرده و فاش به حقّ إخبار نمايد ، مجاهد در راه خداست . و من به حقّ با تو سخن ميگويم ؛ بدان گوش فرا دار و سپس آن را به بعضى از رفقاى خودت كه داراى رأى محكم و عقل پسنديده هستند بازگو كن .\r\nآگاه باش كه من بندهء خدا هستم و برادر پيغمبر خدا ، و اوّلين كسى هستم كه او را تصديق نمودم ؛ من او را تصديق نمودم در وقتىكه آدم در بين روح و جسد خود بود . و از اين گذشته من اوّلين تصديق كنندهء او هستم از روى واقع و حقيقت در ميان امّت شما .\r\nپس ما هستيم جماعت پيشينيان ، و ما هستيم جماعت پسينيان ، و ما هستيم خاصّهء رسول خدا ، اى حارث ، و مصفّى شده و پاكيزه شده آن حضرت .\r\n\r\n\r\n","description":"","footnote":"\r\n( 1 ) در « مجالس » مفيد و مَحكىِّ « الْبِحار » از « مجالس » مفيد « وَ ايِّدْتُ وَ اتُّخِذْتُ وَ امْدِدْتُ » آمده است ، ولى در « أمالى » شيخ و « كشف الغُمّة » و « بشارة المصطفى » « وَ ايِّدْتُ - أوْ قالَ : - امْدِدْتُ » آمده است .\r\n( 2 ) در « أمالى » مفيد و « أمالى » شيخ و « كشف الغمّة » « مَنِ اسْتَحْفَظَ » آمده ، و در محكىّ « بحار » از « أمالى » مفيد « لِمَنْ تَحَفَّظَ » و در « بشارة المصطفى » « وَ الْمُتَحَفِّظينَ » آمده است .\r\n","page_name":" 138 ","page_number":154},
  {"content":"\r\n\r\nو من برگزيدهء رسول خدا هستم ، و وصىّ او هستم ، و ولىّ او هستم ، و صاحب نجوى و راز پنهان و صندوقچهء اسرار او هستم ؛ و به من مقام علم كتاب و قضاء به حقّ و فصل خطاب ، و علم سَلف و خَلف و زمان‌ها و دهرها ، و علم سلسلهء اسباب و مسبّبات و قضاى الهى و قَدَر داده شده است ؛ و هزار كليد از خزائن خدا در نزد من گذاشته شده است ، كه هر كليد از آنها هزار در از مجهولات و خزائن الهيّه را مىگشايد ، كه هر درى از آن به گشايش هزار هزار عهد منتهى ميگردد .\r\nو از تمام اينها گذشته ، به عنوان فضل و زيادى به « ليلةُ القَدر » نيز تأييد شدم و گرفته شدم و مدد يافتم .\r\nو اين مقام براى من و آن افرادى از ذرّيّهء من كه سرّ الهى را حفظ كنند و در عصمت او درآيند ، باقى خواهد بود تا هنگامى كه شبها و روزها در آفاق جارى هستند ، تا وقتى كه خداوند وارث زمين و موجودات روى زمين گردد » .\r\n\r\nأمير المؤمنين قسمت كنندهء آتش دوزخ است\r\nوَ أُبَشِّرُكَ يَا حَارِثُ ! لَتَعْرِفَنِّى « 1 » عِنْدَ الْمَمَاتِ وَ عِنْدَ الصِّرَاطِ وَ عِنْدَ الْحَوْضِ وَ عِنْدَ الْمُقَاسَمَةِ .\r\nقَالَ الْحَارِثُ : وَ مَا الْمُقَاسَمَةُ ؟\r\n\r\n\r\n","description":"","footnote":"\r\n( 1 ) در نسخهء « أمالى » مفيد و حكايت « بحار الانوار » از آن و « بشارةُ المصطفى » « لَتَعْرِفَنّى » آمده است ، ولى در نسخهء « أمالى » شيخ و « كشف الغُمّة » « لَيَعْرِفَنّى وَ الَّذى فَلَقَ الْحَبَّةَ وَ بَرَأَ النَّسَمَةَ وَليّى وَ عَدُوّى فى مَواطِنَ شَتَّى ، لَيَعْرِفَنّى عِنْدَ الْمَماتِ وَ عِنْدَ الصِّراطِ وَ عِنْدَ الْمُقاسَمَةِ » آمده است .\r\n","page_name":" 139 ","page_number":155},
  {"content":"\r\n\r\nقَالَ : مُقَاسَمَةُ النَّارِ ، أُقَاسِمُهَا قِسْمَةً صَحِيحَةً ؛ « 1 » أَقُولُ : هَذَا وَلِيِّى فَاتْرُكِيهِ ، وَ هَذَا عَدُوِّى فَخُذِيهِ .\r\nثُمَّ أَخَذَ أَمِيرُ الْمُؤْمِنِين عَلَيْهِ السَّلَامُ بِيَدِ الْحَارِثِ فَقَالَ : يَا حَارِثُ ! أَخَذْتُ بِيَدِكَ كَمَا أَخَذَ رَسُولُ اللهِ صَلَّى اللهُ عَلَيْهِ وَ ءَالِهِ بِيَدِى ، فَقَالَ لِى وَ قَدْ شَكَوْت « 2 » إلَيْهِ حَسَدَ قُرَيْشٍ وَ الْمُنَافِقِينَ لِى : إنَّهُ إذَا كَانَ يَوْمُ الْقِيَمَةِ أَخَذْتُ بِحَبْلِ اللهِ وَ بِحُجْزَتِهِ - يَعْنِى عِصْمَتَهُ مِنْ ذِى الْعَرْشِ تَعَالَى - وَ أَخَذْتَ أَنْتَ يَا عَلِىُّ بِحُجْزَتِى ، وَ أَخَذَ ذُرِّيَّتُكَ بِحُجْزَتِكَ وَ أَخَذَ شِيعَتُكُمْ بِحُجْزَتِكُمْ . « 3 »\r\nفَمَاذَا يَصْنَعُ اللهُ بِنَبِيِّهِ ، وَ مَا [ ذَا 
  ] يَصْنَعُ نَبِيُّهُ بِوَصِيِّهِ ؟ « 4 »\r\nخُذْهَا إلَيْكَ يَا حَارِثُ ! قَصِيرَةً مِنْ طَوِيلَةٍ : أَنْتَ مَعَ مَنْ أَحْبَبْتَ وَ لَكَ مَا اكْتَسَبْتَ ؛ « 5 » يَقُولُهَا ثَلَاثًا\r\n\r\n\r\n","description":"","footnote":"\r\n( 1 ) . در « أمالى » مفيد و محكىّ « البحار » از آن « قِسْمَةً صَحيحَةً » آمده است ، ولى در « أمالى » شيخ و « كشفُ الغمّة » و « بشارةُ المصطفى » « قِسْمَةً صِحاحًا » آمده است .\r\n( 2 ) در « أمالى » مفيد و محكىّ « البحار » از آن « وَ قَدْ شَكَوْتُ إلَيْهِ حَسَدَ قُرَيْشٍ » آمده است ، ولى در « أمالى » شيخ و « كشف الغمّة » و « بشارة المصطفى » « و اشْتَكَيْتُ إلَيْهِ حَسَدَةَ قُرَيْشٍ » آمده است .\r\n( 3 ) در « مجالس » مفيد و « أمالى » شيخ طوسى و « بشارة المصطفى » « بِحُجْزَتِكُمْ » وارد است ، و در « كشف الغمّة » و « بحار الانوار » كه از « مفيد » نقل كرده است « بِحُجَزِكُمْ » به صيغهء جمع آورده است .\r\n( 4 ) در « كشف الغمّة » بعد از اين فقره آورده است كه : وَ ما يَصْنَعُ وَصيُّهُ بِأهْلِ بَيْتِهِ وَ ما يَصْنَعُ أهْلُ بَيْتِهِ بِشيعَتِهِمْ .\r\n( 5 ) در « كشف الغمّة » « وَ لَكَ ما احْتَسَبْتَ - أوْ قالَ : - ما اكْتَسَبْتَ » آورده است .\r\n","page_name":" 140 ","page_number":156},
  {"content":"\r\n\r\nحضرت فرمود : « اى حارث بشارت مىدهم ترا كه : مرا در هنگام مرگ و در هنگام عبور از پل جهنّم و در كنار حوض كوثر و در وقت مُقاسَمه بشناسى .\r\nحارث گفت : مقاسمه چيست ؟\r\nحضرت فرمود : قسمت نمودن آتش دوزخ است ؛ من آن را قسمت ميكنم به تقسيم صحيحى ، و ميگويم : اى آتش اين مرد از مواليان و پيروان ماست او را رها كن ، و اين مرد از دشمنان ماست او را بگير !\r\nسپس أمير المؤمنين عليه السّلام دست حارث را در دست خود گرفتند و گفتند : اى حارث ! روزى ، من از آزار قريش و منافقين اين امّت و حسدى كه بر من مىبردند خدمت رسول خدا صلّى الله عليه و آله و سلّم شكايت كردم ؛ رسول خدا دست مرا گرفت و در دست خود قرار داد ، همينطورى كه من دست تو را در دست خود گذارده‌ام و فرمود : چون قيامت بر پا گردد من دست به ريسمان الهى و دامان عصمت پروردگار تعالى ، صاحب عرش خواهم زد ، و تو اى علىّ دست به دامان من ميزنى ، و ذرّيّه و اولاد تو دست به دامان تو ميزنند ، و شيعيان شما دست به دامان شما ميزنند .\r\nبگو ببينم : در آن حال خدا با پيغمبرش چه معامله‌اى خواهد نمود ؟ و پيغمبرش با وصىّ خود چه معامله خواهد نمود ؟\r\nاى حارث ! اين را كه گفتم بگير و به دل خود بسپار ؛ اندكى بود از بسيار . آن وقت حضرت سه مرتبه فرمود : تو يگانه و متّحد هستى با\r\n\r\n","description":"","footnote":"","page_name":" 141 ","page_number":157},
  {"content":"\r\n\r\nهر كسى كه او را دوست دارى ، و براى توست تمام اعمالى كه اكتساب نموده‌اى . » « 1 » و « 2 »\r\n\r\n\r\n","description":"","footnote":"\r\n( 1 ) و چه خوش شعرائى از پارسى زبانان اين قسمت از فرمايش مولى را به نظم درآورده‌اند ، چنان كه در « أمثال و حِكَم » دهخدا ، ص 1925 ، كه در مجلّد چهارم است ، از بابا أفضل آورده است :\r\n تا در طلب گوهر كانى كانى * تا زنده ببوى وصل جانى جانى \r\n فىالجمله حديث مطلق از من بشنو * هر چيز كه در جستن آنى آنى \r\nو از كمال إسمعيل آورده است :\r\n آدمى بر حسب همّت خويش افزايد * هر چه انديشه در آن بندد چندان گردد \r\nو از مولوى آورده است :\r\n ميل تو با چيست ببين بى شك آنى بيقين * بنگر خود را كه چه اى زاغى يا باز و هما \r\nو از أوحدى آورده است :\r\n هر چه ورزش كنى همانى تو * نيكوئى ورز اگر توانى تو \r\nو از عَيْنُ القُضاة همدانى آورده است :\r\nجوياى هر چه هستى مىدان كه عين آنى ؛ هر چه در بند آنى بندهء آنى .\r\nهر چه دلبند تست خداوند تست ؛ و هر چه هواى تو خداى تو\r\n( 2 ) و براى رسانيدن اين واقعيّت چه خوب مجلسى در « بحار الانوار » طبع كمپانى ، ج 22 ( مزار ) ص 138 و 139 از « عيون » و « أمالى » صدوق در ضمن روايت مفصّلى از حضرت رضا عليه السّلام به رَيّانِ بْنِ شَبيب روايت كرده است كه ، آن حضرت به او فرمودند : يا بْنَ شَبيبٍ إنْ سَرَّكَ أنْ يَكونَ لَكَ مِنَ الثَّوابِ مِثْلُ ما لِمَن اسْتَشْهَدَ مَعَ الْحُسَيْنِ عَلَيْهِ السَّلامُ ، فَقُلْ مَتَى ما ذَكَرْتَهُ : يا لَيْتَنى كُنْتُ مَعَهُمْ فَأفوزَ فَوْزاً عَظيمًا .\r\nيا بْنَ شَبيبٍ إنْ سَرَّكَ أنْ تَكونَ مَعَنا فى الدَّرَجاتِ الْعُلَى مِنَ الْجِنانِ ، فَاحْزَنْ لِحُزْنِنا وَ افْرَحْ لِفَرَحِنا وَ عَلَيْكَ بِوَلايَتِنا ، فَلَوْ أنَّ رَجُلًا تَوَلَّى حَجَراً لَحَشَرهُ اللهُ مَعَهُ يَوْمَ الْقِيَمَة\r\n","page_name":" 142 ","page_number":158},
  {"content":"\r\n\r\nفَقَامَ الْحَارِثُ يَجُرُّ رِدَآءَهُ « 1 » وَ هُوَ يَقُولُ : مَا أُبَالِى بَعْدَهَا مَتَى لَقِيتُ الْمَوْتُ أَوْ لَقِيَنِى .\r\n\r\nاشعار سيّد حميرى دربارهء گفتار أمير المؤمنين به حارث\r\nقالَ جَميلُ بْنُ صالِحٍ : وَ أنْشَدَنى أبو هاشِمٍ السّيّدُ الْحِمْيَرىُّ رَحِمَهُ اللهُ فيما تَضَمَّنْهُ هَذا الْخَبَر :\r\n قَوْلُ عَلىٍّ لِحارِثٍ عَجَبٌ * كَمْ ثَمَّ اعْجوبةٌ لَهُ حَمَلا « 2 » ( 1 ) يا حارِ هَمْدانَ مَنْ يَمُتْ يَرَنى\r\nمِنْ مُؤْمِنٍ أوْ مُنافِقٍ قَبَلا ( 2 ) * يَعْرِفُنى طَرْفُهُ وَ أعْرِفُهُ\r\nبِنَعْتِهِ وَ اسْمِهِ وَ ما عَمِلا ( 3 ) * وَ أنْتَ عِنْدَ الصِّراطِ تَعْرِفُنى\r\nفَلا تَخَفْ عَثْرَةً وَ لا زَلَلا ( 4 ) * أسْقيكَ مِنْ بارِدٍ عَلَى ظَمَإ\r\nتَخالُهُ فى الْحَلاوَةِ الْعَسَلا ( 5 ) * أقولُ لِلنّارِ حينَ توقَفُ « 3 »\r\nلِلْعَرْضِ دَعيهِ لا تَقْرَبى « 4 » الرَّجُلا ( 6 ) \r\n\r\n\r\n","description":"","footnote":"\r\n( 1 ) در « كشف الغمّة » و « أمالى » شيخ و « بشارة المصطفى » « يَجُرُّ رِدآءَهُ جَذِلًا » آورده است .\r\n( 2 ) در « كشف الغمّة » و در « ديوان حميرى » « جَمَلا » به جيم معجمه آورده است .\r\n( 3 ) در « كشف الغمّة » و « أمالى » شيخ « حينَ تُعْرَضُ لِلْعَرْضِ » آورده است ،\r\n","page_name":" 143 ","page_number":159},
  {"content":"\r\n\r\n دَعيهِ لا تَقْرَبيهِ إنَّ لَهُ * حَبْلًا بِحَبْلِ الْوَصىِّ مُتَّصِلا ( 7 ) « 1 » و « 2 » \r\n\r\n\r\n","description":"","footnote":"\r\n- ولى در بقيّه « حينَ توقَفُ » آورده‌اند .\r\nدر « أمالى » مفيد « لا تَقْرَبى » و در محكىّ « بحار » از آن « لا تَقْتُلى » آورده است ، و در « أمالى » شيخ « لا تَقْبَلى » آورده است ، و ليكن در « بشارة المصطفى » چنين است :\r\n أقولُ لِلنّارِ حينَ توقَفُ لِلْ * عَرْضِ عَلَى حَرِّها دَعى الرَّجُلا \r\n( 1 ) « مجالس » مفيد ، طبع نجف اشرف ( مطبعهء حيدريّه ) ص 2 تا ص 4 ؛ و در « بحار الانوار » طبع آخوندى ، ج 6 ، كتابُ العدلِ و المَعاد ، ص 178 تا ص 180 با همين سند از مفيد نقل كرده است ؛ و در « كشف الغمّة » طبع سنگى ، ص 123 و 124 بدون ذكر سند آورده است ؛ و در « أمالى » طوسى ، طبع نجف ( مطبعهء نعمان ، 1384 هجريّه ) در جلد 2 ، ص 238 تا ص 240 آورده است با اين سند : جماعتى خبر دادند از أبى المفضّل از محمّد بن علىّ بن مهدىّ كندى در كوفه و غيره از محمّد بن علىّ بن عَمْرِو بْن ظَريف حُجرى از پدرش از جميل بن صالح از أبو خالد كابلى از أصبَغ بن نُباته .\r\nو در كتاب « بشارةُ المصطفى » طبع مطبعهء حيدريّه - نجف ( سنهء 1383 هجريّه ) در ص 4 و 5 ، با سند ديگرى ذكر كرده است و آن اينست : خبر داد به ما شيخ أبو الْبَقاء إبراهيم بن حسين بن إبراهيم رقا بصرى به قرائت من بر او ، در مشهد مولانا أمير المؤمنين علىّ بن أبى طالب عليه السّلام در محرّم سنهء پانصد و شانزده ، او گفت : روايت كرد براى من شيخ أبو طالب محمّد بن حسين بن عَتَبَه ، در ماه ربيع الاوّل سنهء چهارصد و شصت و سه در بصره در مسجد نخّاسين - كه درود بر صاحب او باد - او گفت : حديث كرد براى ما شيخ أبو الحسن محمّد بن حسن بن حسين بن أحمد فقيه ، او گفت : حديث كرد براى ما حَمْوَيه أبو عبد الله ابن علىّ بن حَمْوَيْه ، او گفت : حديث كرد براى ما محمّد بن عبد الله بن مُطلّب شيبانى ، او گفت : حديث كرد براى ما محمّد بن علىّ بن مهدىّ كندى از محمّد ابن علىّ بن عمرو بن ظريف حجرى از پدرش از جميل بن صالح از أبو خالد\r\n","page_name":" 144 ","page_number":160},
  {"content":"\r\n\r\n« چون حارث هَمْدانى اين سخنان دُرربار را از زبان أميرالمؤمنين عليه السّلام شنيد از جاى خود برخاست و حركت كرد ، و چنان مست و مدهوش آن كلام شده بود كه از شدّت خوشحالى و سرور نمىتوانست ردايش را جمع كند ، ميرفت و رداء به روى زمين مىكشيد و با خود مىگفت : پس از استماع اين كلمات من ديگر باك ندارم كه مرگ بسوى من آيد ، يا من بسوى مرگ بروم .\r\n\r\nترجمهء أشعار حميرى دربارهء گفتار أمير المؤمنين به حارث\r\nجميل بن صالح كه از راويان اين حديث است گويد : شاعر اهل بيت ، سيّد إسمعيل حِمْيَرى ، مضمون اين خبر را براى من چنين به شعر درآورد :\r\n1 - گفتار علىّ بن أبى طالب به حارث بن أعور هَمْدانى بسيار شگفت انگيز است ، چه آن گفتار عجائب و غرائبى را در بر دارد .\r\n2 - اى حارث همدانى ! هر كس بميرد مرا خواهد ديد ، چه مؤمن باشد يا منافق ؛ در مقابل و روبروى من مرا ديدار خواهد كرد .\r\n3 - او مرا با چشمان خود خواهد ديد ، و من او را با تمام صفاتش و نام و نشانش و كردار و عملش مىشناسم .\r\n\r\n\r\n","description":"","footnote":"\r\n- كابلى از أصبغ بن نباته\r\nدر « بشارة المصطفى » يك بيت ديگر نيز آورده است :\r\n هذا لَنا شيعَةٌ و شيعتُنا * أعطانى اللهُ فيهمُ الامَلا \r\nو اين ابيات را با اين بيت ، در « ديوان حميرى » ص 327 و 328 آورده ؛ و جمع كنندهء ديوان گفته است كه : اينها در « أعيان الشّيعة » ج 12 ، ص 263 ؛ و « كشف الغمّة » ص 124 ؛ و « مناقب » ج 3 ، ص 237 ؛ و « شرح نهج البلاغهء » [ ابن أبى الحديد 
  ] جلد اوّل ، ص 299 ذكر شده است .\r\n","page_name":" 145 ","page_number":161},
  {"content":"\r\n\r\n4 - و تو اى حارث هَمدانى ! در كنار پل دوزخ مرا خواهى ديد و خواهى شناخت ، و بنابراين از لغزش و افتادن از روى پل در ميان جهنّم بيم مدار .\r\n5 - من در آن حال در نهايت تشنگى و فرطِ عطش تو ، از آن آبهاى سرد خوشگوار به تو خواهم داد كه از شدّت شيرينى بپندارى كه عسل است .\r\n6 - در هنگامى كه در مقام عَرْض و حساب تو را متوقّف دارند ، من به آتش مىگويم : او را رها كن و به اين مرد نزديك مشو .\r\n7 - او را رها كن و ابداً گِرد ساحت او مگرد و به او نزديك مشو ؛ چون دست او به ريسمانى محكم است كه آن ريسمان به ريسمان ولايت وصىّ رسول خدا متّصل است . »\r\nعلىّ بن عيسى إرْبِلى كه از بزرگان علماى شيعه است در كتاب « كشف الغُمّة فى مَعرفِة الائمّة » گويد :\r\n« مرحوم سيّد إسمعيل حِميَرى در به دو امر مذهبش كيسانيّه و به امامت محمّد بن حنفيّه قائل بود و به رجعت او اعتقاد داشت . چون با حضرت امام جعفر صادق عليه السّلام ملاقات كرد ، و آن حضرت او را به حقّ و مذهب اثنى عشريّه دلالت كردند ، از مذهب خود برگشت و به مذهب حقّ اثنى عشريّه رجوع و عدول نمود . « 1 » و « 2 »\r\n\r\n\r\n","description":"","footnote":"\r\n( 1 ) در « معالِم العلماء » در باب بَعض شُعراءِ أهلِ البيتِ عَليهمُ السّلام ، ص 134 ، ابن شهرآشوب گويد : در ابتداى امر سيّد خارجى مذهب بوده بعد ، از كيسانيّه شد و سپس از اماميّه شد\r\n","page_name":" 146 ","page_number":162},
  {"content":"\r\n\r\n\r\n\r\n","description":"","footnote":"\r\nآية الله سيّد حسن صدر در كتاب « تأسيس الشّيعة لعلوم الإسلام » ص 191 و 192 ترجمهء احوال سيّد حِمْيَرى احوال در ضمن شعراى شيعه بدين گونه آورده است :\r\n« و از ايشانست سيّد ابن محمّد أبو هاشم الحميرى . و سيّد لقب است و مراد از آن سيّد الشّعراء است . اسمش إسمعيل بن محمّد بن زيد بن ربيعهء از حِمْيَر است . وى از مشاهير شعراى عصر خود در كوفه بوده است . شعر خوب و بسيار مىسرود و در بسيار سرودن بلا نظير بوده است .\r\nابن مُعْتَزّ در « تذكرهء » گويد : سيّد حِمْيَرى چهار دختر داشت كه هر يك از آنان چهار صد قصيده از قصائد پدر خود را حفظ داشتند . سيّد شاعرى بود زيبا و خوش هيكل و تنومند و مورد پسند و حَسَن الاسلوب و محكم الشّعر . باحذاقت‌ترين و ماهرترين مردمان در فنّ شعر بود . آنچه را كه از فضائل و مناقب علىّ عليه السّلام شنيده در پيكر نظم درآورد . و در نظم حديث همتا نداشت . ابن مُعتزّ گويد : سيّد شيعه مجاهر و بدون تقيّه و پروا بود . با آنكه پدر و مادرش اين‌طور نبوده‌اند . وى از حِمْيَر شام است . گويد : بر من رحمت خداوندى بطور وافر و سرشار ريزش كرد ، بنابراين من مثل مؤمن آل فرعون بودم .\r\nابن كثير در تاريخش از أصْمَعى روايت كرده است كه او گفت : اگر سيّد در اشعار خود صحابه را سبّ نمىكرد من احدى را در طبقهء او بر وى مقدّم نمىداشتم .\r\nمن ميگويم : به جهت آنكه در عصر او كسى نبود كه در شعر بتواند به او نزديك شود ، در تمام فنون ادب و شعر فريد و وحيد بود ، در شعر همتا نداشت ، در مقام مسابقه و پيشى نبود ، داراى طبع سيّال و قريحهء وقّاد بود ، فصيح و بليغ بود ، ألفاظش سهل و شيرين بود ، شعرش در انسجام نمونه بود ، در شيرينى و حلاوت و در قدرت و استوارى بيان بى مانند بود ، گرچه قصيدهء وى طولانى ميشد . و همهء قصائدش طولانى است . بسيارى از مردم در اشعارش به دروغ دست برده و ساختگيهائى بدان افزودند و او را نسبت\r\n","page_name":" 147 ","page_number":163},
  {"content":"\r\n\r\nو حميرى دربارهء مذهب اوّليّهء خود و جانبدارى از آن اشعارى دارد كه معروف است ، و اشعارى كه به مذهب حقّ عدول نموده و ترك مذهب سابق خود را گفته است نيز مشهور و معروف و نيازى به\r\n\r\n\r\n","description":"","footnote":"\r\n- به فسق و فسوق دادند . سبب اين امر هم معلوم است . سيّد در اوّل امر كيسانى بود سپس مستبصر شد و در محضر حضرت صادق عليه السّلام و بوسيلهء ايشان از راه حقّ تبعيّت كرد . اوست كه در اين باره ميگويد :\r\n تَجَعْفَرْتُ باسمِ اللهِ و اللهُ أكبر * و أيقَنتُ أنّ اللهَ يَعْفو و يغفرُ\r\nو دُنتُ بدينٍ غيرِ ما كنتُ رآئيًا * هَدانى إليه سيّدُ النّاسِ جعفرُ \r\nو به صحّت پيوسته است كه ( طبق كتاب أبو عَمْرو كشىّ ) حضرت صادق عليه السّلام سه بار براى وى طلب رحمت كردند . وفات او در بغداد سنهء 199 و گفته شده است سنهء 193 اتّفاق افتاد . در « تَذكِرة » گفته است : در زمان هارون الرّشيد بود . اشراف شيعه براى او هفتاد كفن فرستادند ، امّا هارون قبول نكرد و از عين مال خالص خود كفن او را داد و بر او مهدى عبّاسى بر طريقهء اماميّه نماز خواند - انتهى .\r\nسيّد حسن صدر گويد : من مىگويم : مهدى پدر هارون الرّشيد است و در سنهء 169 مرده است ، و چگونه متصوّر است وفات سيّد حميرى در زمان رشيد باشد ؟ فتأمّل . ابن معتزّ هم كسى نيست كه دربارهء او اين گونه اشتباهات توهمّ رود . شايد در نسخهء « تذكرة » در تاريخ وفات تصحيفى به عمل آمده است ، يا از نام نماز گزار لفظ ابن ساقط شده است ؛ در هر حال سزاوار است مراجعه شود ، و من اينك مجال و وقت مراجعه را ندارم . » - انتهى كلام سيّد حسن صدر در « تأسيس الشّيعة » .\r\nو أنا أقولُ : لا شكَّ و لا ريبَ كه وفات حضرت صادق عليه السّلام در شوّال 148 واقع شده است ، بنا بر آنچه را كه ما از أعلام در متن آورديم بايد وفات حميرى در زمان حيات حضرت باشد و بنابراين با تمام تاريخهاى واقعه در « تذكرة » وفق نمىدهد .\r\n","page_name":" 148 ","page_number":164},
  {"content":"\r\n\r\nذكر آن نيست .\r\nحميرى در شعر و تنظيم وقايع و داستانها ، شاعرى برجسته و زبردست بوده است ؛ و ليكن از اشعار او جز اندكى در دست نيست .\r\nروايت شده است كه روزى حمّالى بارى سنگين بر دوش مىبرد ، از او پرسيدند : چه بارى با خود حمل ميكنى ؟\r\nحمّال در پاسخ گفت : ميميّاتُ السَّيِّد ؛ يعنى اشعارى كه توسّط سيّد حميرى سروده شده و قافيهء آن به حرف ميم ختم شده است . « 1 »\r\nو از آن روز لفظ سيّد بر إسمعيل حميرى غلبه كرد ، چون از علويّين نبود كه به او سيّد گويند ؛ ليكن بعضى اشتباه كرده و از راه تسميهء او به سيّد گمان كرده‌اند كه سيّد است .\r\n\r\nدر احوال و مقامات سيّد حِمْيَرى در وقت مردن\r\nو از حسين بن عَون روايت شده است كه گفت : وارد شدم بر سيّد ابن محمّد حميرى براى عيادت او ، در همان مرضى كه با آن از دنيا رحلت نمود ، ديدم در حالِ جان دادن است ؛ و جماعتى از همسايگان او كه همه عثمانى مذهب بودند گرداگرد بستر او جمع شده بودند .\r\nسيّد حميرى بسيار زيبا و جميل بود ، پيشانى باز و گشاده و گردنى زيبا و عريض داشت .\r\nدر آنحال يك نقطهء سياه مانند مركّب سياه بر صورتش پيدا شد ، و كم كم رو بزيادتى گذاشت و نموّ كرد تا آنكه تمام صفحهء صورت او\r\n\r\n\r\n","description":"","footnote":"\r\n( 1 ) اين حكايت را در « معالم العلماء » ص 135 از ابن المعتزّ در كتاب « طبقات الشُّعراء » نقل مىكند .\r\n","page_name":" 149 ","page_number":165},
  {"content":"\r\n\r\nرا سياه كرد .\r\nافرادى از شيعيان كه در نزد او بودند بسيار محزون و مغموم شدند ، و ليكن در آن نواصب و عثمانى مذهبان ، سرور و شادى پيدا شد و شروع كردند به شماتت و سرزنش شيعيان .\r\nمدّتى بسيار كوتاه گذشت كه در همان جائى كه در وهلهء اوّل نقطهء سياه ظاهر شده بود ، يك نقطهء سفيد و نورانى و درخشان پديدار گشت ، و دائماً و پيوسته رو به فزونى رفت و نموّ كرد تا آنكه تمام صورتش سفيد شد و درخشيد .\r\nسيّد حميرى لبان خود را به تبسّم مليحانه گشود و با حال سرور و شادى ، لبخند زنان اين شعر را انشاد كرد :\r\n كذَبَ الزّاعِمونَ أنَّ عَليًّا * لَنْ يُنَجّى مُحِبَّهُ مِنْ هَناتِ ( 1 )\r\nقَدْ وَ رَبّى دَخَلْتُ جَنَّةَ عَدْنٍ * وَ عَفا لى الإلَهُ عَنْ سَيِّئاتى ( 2 )\r\nفَابْشِروا الْيَوْمَ أوْليآءَ عَلىٍّ * وَ تَوَلَّوْا عَلىَّ حَتَّى الْمَماتِ « 1 » ( 3 )\r\nثُمَّ مِنْ بَعْدِهِ تَوَلَّوْا بَنيهِ * واحِداً بَعْدَ واحِدٍ بِالصِّفاتِ ( 4 ) \r\n\r\n\r\n","description":"","footnote":"\r\n( 1 ) در « كشفُ الغمّة » وَ تَوَلَّوْا عَلىَّ ضبط شده است ، و ليكن مجلسى در « بحار » ج 6 ، طبع آخوندى ، ص 193 كه از « كشف الغمّة » روايت كرده است وَ تَوالَوا الْوَصىَّ ضبط نموده است .\r\n","page_name":" 150 ","page_number":166},
  {"content":"\r\n\r\n1 - دروغ ميگويند كسانى كه گمان مىكنند كه علىّ بن أبى طالب دوستان خود را از گرفتاريها و شدائد نجات نمىدهد .\r\n2 - آرى سوگند به خدا چنين است ؛ من داخل در بهشت عدن شدم و پروردگار من از همهء گناهان من در گذشت .\r\n3 - پس بشارت باد امروز بر شما اى مُواليان و محبّين علىّ بن أبى طالب ! و در تحت ولايت علىّ باشيد تا وقت مردن .\r\n4 - و از علىّ گذشته ، فرزندان او را يك به يك با صفات خاصّهء آنها كه از لوازم امامت است ، ولىّ خود اتّخاذ كنيد .\r\nپس از سرودن اين اشعار بلافاصله گفت :\r\nأشْهَدُ أنْ لا إلَهَ إلّا اللهُ حَقّاً حَقّاً ، أشْهَدُ أنَّ مُحَمَّداً رَسولُ اللهِ حَقّاً حَقّاً ، أشْهَدُ أنَّ عَليًّا أميرُالْمُؤْمِنينَ حَقّاً حَقّاً ، أشْهَدُ أنْ لا إلَهَ إلّا اللهُ .\r\n« شهادت مىدهم كه معبودى جز الله نيست ، حقّاً حقّاً ؛ شهادت مىدهم كه محمّد رسول خداست ، حقّاً حقّاً ؛ شهادت مىدهم كه علىّ ابن أبى طالب سالار و امير مؤمنانست ، حقًّا حقًّا ؛ شهادت مىدهم كه معبودى جز الله نيست . »\r\nو سپس چشمان خود را روى هم گذارد و روح به اندازه‌اى آسان از قالب او بيرون آمد كه گوئى فتيله روشنى خاموش شده يا دانهء ريگى از دست افتاده است .\r\nفرزندِ راوى اين حديث كه علىّ بن حسين بن عون است ميگويد :\r\n\r\n","description":"","footnote":"","page_name":" 151 ","page_number":167},
  {"content":"\r\n\r\nپدرم حسين بن عون به من گفت كه : در آن مجلس اذَيْنه حاضر بود و گفت : اللهُ أكبر كسى كه شاهد باشد و ببيند ، مثل كسى كه شاهد قضيّه نبوده نيست ؛ من بحقّ راست ميگويم و الّا اين دو گوش من كر شود ، كه شنيدم از فُضَيل بن يسار از حضرت امام محمّد باقر و حضرت امام جعفر صادق عليهما السّلام كه فرمودند :\r\nحَرَامٌ عَلَى رُوحٍ أَنْ تُفَارِقَ جَسَدَهَا حَتَّى تَرَى الْخَمْسَةَ : مُحَمَّدًا وَ عَلِيًّا وَ فَاطِمَةَ وَ حَسَناً وَ حُسَيْناً بِحَيْثُ تَقَرُّ عَيْنُهَا ، أَوْ تَسْخَنُ عَيْنُهَا .\r\nفَانْتَشَرَ هَذَا الْحَدِيثُ فِى النَّاسِ فَشَهِدَ جَنَازَتَهُ وَ اللهِ الْمُوَافِقُ وَ الْمُفَارِقُ . » « 1 »\r\n« حرام است بر جانى كه بخواهد مفارقت از بدن خود نمايد ، مگر آنكه پنج تن محمّد و علىّ و فاطمه و حسن و حسين را مىبيند ؛ و در آن حال يا چشمانش به ديدار آنها سرد و خنك و راحت ميگردد ، و يا حرارت پيدا مىكند و گرم مىشود .\r\nاين حديث را اذَينه از آن دو امام بزرگوار نقل كرد و داستان كيفيّت رحلت سيّد حميرى در بين مردم شهر انتشار پيدا كرد ، و تمام اهل شهر از موافقين و مخالفين در تشييع جنازهء او حاضر شدند . »\r\nو نيز مرحوم مجلسى از « أمالى » طوسى از شيخ مفيد از محمد اب‌ن عمران از عبيدالله بن حسن از محمد بن رشيد روايت كرده است .\r\n\r\n\r\n","description":"","footnote":"\r\n( 1 ) كشف الغمّة » طبع سنگى ، ص 124 ؛ و در « بحار الانوار » طبع كمپانى ، جلد يازدهم ، ص 199 از « أمالى » شيخ طوسى نقل مىكند .\r\n","page_name":" 152 ","page_number":168},
  {"content":"\r\n\r\nكه : آخرين شعرى كه سيّد حِمْيَرى قبل از وفاتش ، به يك ساعت ، سرود - در حالى كه بيهوش شده و رنگ رخسارش سياه شده و سپس به هوش آمد و رنگش سفيد و درخشان گشت - اين اشعار است :\r\n احِبُّ الَّذى مَنْ ماتَ مِنْ أهْلِ وُدِّهِ * تَلَقّاهُ بِالْبُشْرَى لَدَى الْمَوْتِ يَضْحَكُ ( 1 )\r\nوَ مَنْ ماتَ يَهْوَى غَيْرَهُ مِنْ عَدُوِّهِ * فَلَيْسَ لَهُ إلّا إلَى النّارِ مَسْلَكُ ( 2 )\r\nأبا حَسَنٍ نَفْديكَ نَفْسى وَ اسْرَتى * وَ مالى وَ ما أصْبَحْتُ فى الارْضِ أمْلِكُ ( 3 )\r\nأبا حَسَنٍ إنّى بِفَضْلِكَ عارِفٌ * وَ إنّى بِحَبْلٍ مِنْ هَواكَ لَمُمْسِكُ ( 4 )\r\nوَ أنْتَ وَصىُّ الْمُصْطَفَى وَ ابْنُ عَمِّه * وَ إنّا نُعادى مُبْغِضيكَ وَ نَتْرُكُ ( 5 )\r\nمُواليكَ ناجٍ مُؤْمِنٌ بَيِّنُ الْهُدَى * وَ قاليكَ مَعْروفُ الضَّلالَةِ مُشْرِكُ ( 6 )\r\nوَ لاحٍ لَحانى فى عَلىٍّ وَ حِزْبِهِ * فَقُلْتُ لَحاكَ اللهُ إنَّكَ أعْفَكُ « 1 » ( 7 ) \r\nمفاد اشعار آنكه :\r\n1 - دوست دارم من آن كسى را كه دوستان او در وقت مردن\r\n\r\n\r\n","description":"","footnote":"\r\n( 1 ) « بحار الانوار » طبع كمپانى ، جلد يازدهم ، ص 198 و 199\r\n","page_name":" 153 ","page_number":169},
  {"content":"\r\n\r\nمىخندند ، و او را با بشارت مىبينند . « 1 »\r\n2 - و هر كس بميرد و هواى غير او - از دشمنان او - در سرش باشد ، غير از راه آتش طريقى نخواهد پيمود .\r\n3 - اى أبو الحسن ! فداى تو باد جان من و عشيرهء من و مال من و آنچه را كه من در بسيط زمين مالك آنم .\r\n4 - اى أبو الحسن ! من به فضل و شرف تو اعتراف دارم و پيوسته من به ريسمانى از عشق تو ، خود را آويخته‌ام و دست زده‌ام .\r\n5 - و تو اى علىّ ! وصىّ حضرت مصطفى و پسر عمّ او هستى ؛ و ما با تمام كسانى كه بغض تو را در دل دارند دشمنيم و آنها را رها مىكنيم .\r\n6 - مواليان و پيروان تو اهل نجات و ايمانند و سعادت آنها واضح ؛ و ليكن دشمنان تو همه مشرك و به گمراهى معروف و مشهورند .\r\n7 - مرد عيب‌جوئى مرا ملامت كرد و دربارهء علىّ و حزب او بر من خرده گرفت ، من به او گفتم : خدا تو را ملامت كرده است و عيب در تو قرار داده است ، چون مرد احمقى هستى كه بر پيروان علىّ عيب مىگيرى .\r\nبارى ، گويند : علّت سياهى صورت حميرى به علّت شُرب خمرى بوده است كه در سابق الايّام مينموده است .\r\n\r\n\r\n","description":"","footnote":"\r\n( 1 ) و ممكنست فاعل تَلَقَّاهُ وَ يضْحَكُ ضمير راجع به الّذى باشد ؛ يعنى : أمير المؤمنين او را با بشارت ملاقات مىكنند در حالى كه آنحضرت مىخندند .\r\n","page_name":" 154 ","page_number":170},
  {"content":"\r\n\r\nدر « بحار الانوار » از « مناقب » ابن شهرآشوب از أغانى نقل مىكند كه « عَبّاد بن صُهَيب » گويد : من در خدمت حضرت امام صادق عليه السّلام نشسته بودم كه خبر مرگ سيّد حميرى را آوردند ، حضرت براى او دعا كردند و طلب رحمت از خدا نمودند ؛ مردى حضور داشت و گفت : يا بن رسول الله ! سيّد حميرى شرب خمر ميكرد و قائل به رجعت بود « 1 » حضرت فرمودند : پدرم براى من روايت كرد از جدّم كه : دوستان آل محمّد نمىميرند مگر آنكه از گناه توبه مىكنند ، و سيّد حميرى توبه كرده است ؛ سجّاده را از زير پاى خود برداشته و نامه‌اى را از آنجا برداشتند و فرمودند : اين كاغذيست كه سيّد به من نوشته و در آن توبهء خود را ذكر كرده و از من طلب مغفرت و دعا نموده است . « 2 »\r\nچون سيّد فوت كرد تمام شيعيانى كه در بغداد بودند و اصل آنها از كوفه بود ، جمع شدند و او را تشييع كردند ، و هفتاد كفن براى او بعنوان هديه بردند . و گويند سيّد قبل از مرگش قصيده‌اى گفت و بوسيلهء غلام خود نزد آنها فرستاد و از آنها درخواست كرد كه آنها متصدّى تشييع و كفن و دفن او شوند و اعداء آل محمّد و حاكمان جائر و قاضيان و اهل ديوان آنها در جنازهء او شركت نكنند ؛ و اوّل آن قصيده اين است :\r\n\r\n\r\n","description":"","footnote":"\r\n( 1 ) يعنى قائل به رَجعت محمّد بن حنفيّه بود ؛ و گرنه اعتقاد به رجعت ائمّهء معصومين از اصول مسلّمهء تشيّع است .\r\n( 2 ) « بحار الانوار » طبع كمپانى ، جلد يازدهم ، ص 201\r\n","page_name":" 155 ","page_number":171},
  {"content":"\r\n\r\n يا أهْلَ كوفانَ إنّى وامِقٌ لَكُمُ * مُذْ كُنْتُ طِفْلًا إلَى السَّبْعينَ وَ الْكِبَرِ « 1 » \r\nو ليكن طبق خبرى كه در « بحار الانوار » از « مناقب » نقل مىكند ، حضرت صادق عليه السّلام بواسطهء يك غلام از اهل نَوبه بر قاطر سفيد و سياه براى او كفن فرستادند و حنوط نيز فرستادند ؛ چون غلام به منزل سيّد رسيد او را به دست عثمان بن عمر كوّاء داد و گفت : مولاى من جعفر بن محمّد گفته است كه اينها را در تجهيز امر سيّد به كار بَر . « 2 »\r\n\r\n\r\n","description":"","footnote":"\r\n( 1 ) در مقدّمهء « ديوان حميرى » ، كه به قلم سيّد محمّد تقى حكيم و آن اقتباس از كتاب خود ايشان : « شاعر العقيده » است در ص 33 .\r\n( 2 ) « بحار الانوار » طبع كمپانى ، جلد يازدهم ، ص 201\r\n","page_name":" 156 ","page_number":172},
  {"content":"\r\n\r\n\r\nمجلس يازدهم : تمايزات عالم طبع و برزخ و قيامت\r\n\r\n","description":"","footnote":"","page_name":" 157 ","page_number":173},
  {"content":"\r\n . \r\n","description":"","footnote":"","page_name":" 158 ","page_number":174},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرينَ\r\nو لَعْنَةُ اللهِ عَلَى أعْدائِهِمْ أجْمَعينَ مِنَ الآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم « 1 »\r\n\r\nخصوصيّات عالم برزخ\r\nقال اللهُ الحكيمُ فى كتابِه الكريم :\r\n  حَتَّى إِذا جاءَ أَحَدَهُمُ الْمَوْتُ قالَ رَبِّ ارْجِعُونِ * لَعَلِّي أَعْمَلُ صالِحاً فِيما تَرَكْتُ كَلَّا إِنَّها كَلِمَةٌ هُوَ قائِلُها وَ مِنْ وَرائِهِمْ بَرْزَخٌ إِلى يَوْمِ يُبْعَثُونَ   .\r\n( آيه نود و نهم و صدم ، از سورهء مؤمنون : بيست و سوّمين سوره از قرآن كريم )\r\nانسان كه از اين دنيا ميرود ، به عالم ديگرى به نام برزخ وارد مىشود و در آنجا هست تا وقتى كه در صور دميده شود و مردم از قبرها بيرون آيند ، در آن وقت به عالم قيامت وارد ميشوند .\r\nبرزخ به معناى فاصله است ، فاصلهء بين دو خشكى يا دو آب يا\r\n\r\n\r\n","description":"","footnote":"\r\n( 1 ) مطالب گفته شده در روز يازدهم ماه مبارك رمضان .\r\n","page_name":" 159 ","page_number":175},
  {"content":"\r\n\r\nدو چيز ديگر را برزخ گويند .\r\nو چون عالمى كه انسان پس از مردن در آنجا بسر مىبرد ، فاصله ايست بين عالم دنيا و قيامت ، آن را عالم برزخ گويند .\r\nحال براى آنكه خصوصيّات عالم برزخ قدرى روشن شود ، ناچار بايد توضيح بيشترى در اين باره داده شود .\r\nبين اين عالَم كه عالم جسم و جسمانيّات است - كه فعلًا در آن زندگى مادّى خود را مىگذرانيم - و بين عالم اسماء و صفات الهى ، دو عالم است : يكى عالم مثال و ديگرى عالم نفس .\r\nعالم مثال را عالم برزخ ، و عالم نفس را عالم قيامت نيز گويند . و انسان تا از اين دو عالم نگذرد به مقام اسماء و صفات الهيّه نخواهد رسيد ؛ كما اينكه انسان تا از عالم برزخ نگذرد به عالم قيامت نمىرسد .\r\nو به مقام اسماء و صفات كلّيّهء الهيّه نمىرسد مگر آنكه از نفس و قيامت عبور كند . و مراد از قيامت در اينجا قيامت كبرى است ؛ چون دو قيامت داريم : يكى قيامت صغرى ، و آن عبارت است از مردن و وارد در عالم برزخ شدن ؛ و بر همين اصل رسول الله صلّى الله عليه و آله و سلّم فرمود : مَنْ مَاتَ فَقَدْ قَامَتْ قِيَامَتُه « هر كس بميرد قيامت او بر پا شده است . » « 1 »\r\n\r\n\r\n","description":"","footnote":"\r\n( 1 ) اين حديث را صدر المتألّهين در « تفسير سورهء أعلى » ص 364 ، از طبع حروفى ؛ و در « تفسير سورهء سجده » ص 88 ، از طبع حروفى آورده است . و اصل آن در « إحيآءُ العلوم » باب المَوت ، ج 4 ، ص 423 است كه گويد :\r\n","page_name":" 160 ","page_number":176},
  {"content":"\r\n\r\nديگرى قيامت كبرى ، و آن عبارت است از خروج از عالم برزخ و مثال و داخل شدن در عالم نفس و قيامت .\r\nوقتىكه مردم از عالم قبر خارج و بسوى عالم ظهورات نفس كلّيّه رهسپار ميگردند ، قيامت كبراى آنان بر پا شده است .\r\nعالم مادّه داراى هيولى و طبع و جسم و جسمانيّات است و عالم نفس ، تجرّد مطلق از مادّه و آثار مادّه است ؛ ولى عالم برزخ فاصلهء بين اين دو عالم است ؛ يعنى مادّه نيست ولى آثار مادّه از « كَيف » و « كَمّ » و « أيْن » و غيرها را دارد .\r\nمادّه ، جوهريست كه قبول تشكّل مىكند و صورت جسميّه بر او عارض ميگردد ، و آثار جسم نيز در او پيدا مىشود ؛ و بواسطهء قبول تشكّل و تجسّم ، آن أعراض انفعاليّه‌اى كه در جسم پيدا مىشود در مادّه نيز پيدا مىشود ، و مثل همين مادّه‌اى كه در اين عالم هست و به صور مختلفه درآمده و مردم مىبينند ، چون خاك و سنگ و آب و درخت و بدن انسان و بدن حيوان و أمثالها در مىآيد .\r\nموجودى كه در عالم برزخ است مادّه ندارد ؛ امّا شكل و صورت و حدّ و كمّ و كيف و أعراض فعليّه را دارد ؛ يعنى داراى اندازه و حدود است ، داراى رنگ و بوست .\r\nصورت مردمان برزخى رنگ و حدّ دارد ، و در آنجا خوشحالى و مسرّت و غضب و نگرانى هست ، در آنجا نور هست .\r\n\r\n\r\n","description":"","footnote":"\r\n- وَ رَوَى أنَسٌ عَنِ النَّبىِّ صَلَّى اللهُ عَلَيْهِ [ وَ ءَالِهِ 
  ] وَ سَلَّمَ : إنَّهُ قالَ : الْمَوْتُ الْقيامَةُ ؛ فَمَنْ ماتَ فَقَدْ قامَتْ قيامَتُهُ .\r\n","page_name":" 161 ","page_number":177},
  {"content":"\r\n\r\nبنابراين ، موجودات برزخيّه داراى صورت جسميّه هستند ولى هيولى و مادّه ندارند .\r\nو از طرفى عالم برزخ را « عالم خيال » نيز ميگويند ؛ خيال يعنى عالمى كه در آنجا صورت محض است و هيچ مادّه نيست ، گرچه صورى كه در آنجا موجود است به مراتب از موجوداتى كه در عالم مادّه است قوىتر و عظيم‌تر ، حركتش سريع‌تر ، حزن و اندوه و يا مسرّت و لذّتش افزون‌تر است ؛ چون مادّه حاجب فراوانىِ اين خصوصيّات است ، و عالم برزخ چون از مادّه اطلاق دارد ، لذا اين معانى در آنجا به نحو وفور است ؛ و آنجا عالم خيال است ، خيال منفصل .\r\nچون عالم خيال متّصل قواى متخيّلهء انسان است كه با بدن خاكى او همجوار و قرين است ؛ و خيال منفصل همان قواست در وقتى كه از بدن مفارقت نموده و به عالم صورت محض پيوسته است ؛ بنابراين تمام موجودات عالم برزخ را « خيال منفصل » گويند .\r\nهمچنانكه عالم برزخ را مثال نيز گويند : « مثال منفصل » ؛ چون مثال متّصل همان برزخى است كه در انسان خاكى ، بين بدن و طبع او ، و بين عالم نفس او موجود است و آن مجموعهء قواى ذهنيّهء اوست . و چون انسان از دنيا برود عالم ذهنش به عالم مثال كلّى مىپيوندد ، لذا اين را مثال متّصل و آن را مثال منفصل گويند و تمام عالم برزخ ، مثال منفصل است .\r\nبايد دانست كه عالم خيال ، يك عالم بسيار وسيعى است از\r\n\r\n","description":"","footnote":"","page_name":" 162 ","page_number":178},
  {"content":"\r\n\r\nمادّه بسيار قوىتر ؛ نه آنكه ما فارسى زبانان « خيال » را به معناى امر توهّمى و موهومى مىپنداريم ؛ اين اشتباهى است كه در لغت ما وارد شده است .\r\nو لذا بعضى از اهل ظاهر كه چنين جملاتى را مانند عالم خيال ، از حكماى أعلام ديده‌اند ، تصوّر نموده‌اند كه آنها عالم برزخ را كه همان مثال است قبول ندارند و قائل به يك عالم توهّمى و تصوّرى هستند ، و براى آن حقيقتى و واقعيّتى قائل نيستند .\r\n\r\nنسبت سعهء عالم برزخ به دنيا و سعهء عالم قيامت به برزخ\r\nاين تصوّرى است غلط و بى جا ، و ناشى از عدم اطّلاع بر اصطلاحات بزرگان .\r\nعالم خيال عين عالم برزخ و مثال است و موجوداتش هزاران بار قوىتر و عجيب‌تر و شديدتر و آثارش مهم‌تر از عالم طبع و مادّه است .\r\nبراى اينكه مطلب قدرى واضحتر گردد مثالى مىزنيم :\r\nهمهء افراد ما بدنى داريم ، اين بدن محدود است ، مشخّص و معيّن ؛ و يك قواى باطنيّه داريم مثل حسّ مشترك ، قوّهء حافظه ، قوّهء مفكّره ، قوّهء واهمه ، قوّهء متخيّله ، اينها قواى درونى ماست و ما با اين قوا كارهاى عجيب مىكنيم ؛ مثلًا در زمان بسيار كوتاهى يك عمارت چهل اشكوبه در ذهن خودمان با تمام لوازم و تجهيزات آن بنا مىكنيم .\r\nدر يك لحظه از مشرق عالم به مغرب آن ميرويم ، در زمانهاى كوتاه كارهاى طويل المدّة را انجام ميدهيم .\r\nاين گشايش و سعه‌اى كه ذهن ما با قواى خود نسبت به بدن ما و قواى طبيعيّهء خود دارد چقدر بزرگ است ؛ به همين ميزان ، عالم\r\n\r\n","description":"","footnote":"","page_name":" 163 ","page_number":179},
  {"content":"\r\n\r\nبرزخ نسبت به عالم دنيا سعه و عظمت دارد .\r\nچون عالم خواب نمونه‌اى از برزخ منفصل است ، در خواب‌هائى كه انسان در بعضى اوقات مىبيند ، با آنكه خواب از مرگ خيلى ضعيف‌تر است ، و برزخِ خواب انسان نيز از برزخِ مرگ بسيار ضعيف‌تر است ؛ ولى در خوابهائى كه ديده مىشود هم موجودات ، قوىتر و عظيم‌تر و عجيب‌تر ، و فعّاليّت‌ها و حركت‌ها و سرعت‌ها شديدتر ، و هم لذّت‌ها و شاديها و اندوه‌ها و غصّه‌ها بيشتر است و خوف و هراس بمراتب افزون‌تر است .\r\nانسان در اين دنيا اگر بخواهد از خيابانى عبور كند ، بايد با دقّت به اينطرف و آنطرف بنگرد تا از تصادف با ماشين محفوظ بماند ، و سپس آرام حركت كند تا عرض خيابانى طىّ شود .\r\nدر عالم خواب و برزخ اينطور نيست ؛ يك مرتبه اراده ميكنى كه برخيزى و بِروى به روى آسمان ، و در آسمان سير ميكنى و بدون بال و پر مادّى روى ابرها حركت نموده و تمام عالم را تماشا ميكنى و سپس به پائين مىآئى و مانند برق در درياها و اقيانوس‌ها شنا ميكنى و به يك لحظه آنها را به پايان ميرسانى !\r\nچه اندازه اين حركت‌ها و سرعت‌ها نسبت به آن حركتِ از عرض خيابان شديدتر و قوىتر است ، به همان اندازه سِنخه و كيفيّت عالم برزخ به اين عالم قوىتر و عظيم‌تر است .\r\nو عالم برزخِ متّصل و ذهن ما نسبت به نفس ما نيز ، مثل بدن ما نسبت به برزخ ما ، ضعيف و كوچك است . و عالم نفس كه از حدود و\r\n\r\n","description":"","footnote":"","page_name":" 164 ","page_number":180},
  {"content":"\r\n\r\nكيفيّات صوريّه بيرون است و نسبت به عالم ذهن تجرّد محض دارد ، نسبت به عالم ذهن و مثال متّصل ، بعينه مثل نسبت عالم ذهن به بدن مادّى و طبعى ، داراى عظمت و وسعت است .\r\nبنابراين ، عالم قيامت كبرى نسبت به عالم برزخ ، همين نسبت وسعت و عظمت را دارد . چون عالم برزخ داراى كيفيّت و آثار مادّه از كمّ و كيف هست ؛ ولى عالم قيامت از صورت نيز مجرّد است و اطلاق محض است .\r\nاين عالم نمونه‌اى است از عالم برزخ ؛ و عالم برزخ نمونه‌ايست از عالم قيامت ؛ و عالم قيامت نمونه ايست از عالم اسماء و صفات كلّيّهء الهيّه .\r\nهمچنين بدن نمونه ايست از قواى ذهنيّه ، و قواى ذهنيّه نمونه ايست از نفس ناطقه ، و نفس ناطقه نمونه ايست از روح كلّى به وحدت و كلّيّت خود .\r\nهر چه از اين عوالم محدوده رو به جلو برويم و نظر به اطلاق بيفكنيم ، عوالم وسيع‌تر و عظيمتر ميگردد ؛ و بالعكس هر چه از عوالم اطلاق رو به پائين بيائيم و تنازل كنيم ، عوالم ضعيف‌تر و كوچكتر مىشود .\r\nعيناً مانند صورتى كه در آئينه مىافتد ، آن صورت فقط حكايتى از شكل و اندازه و رنگ رخسار است ، نه از واقعيّت و حقيقت آن شخص صاحب صورت . عقل و سخاوت و شجاعت و سائر ملكات معنويّهء او را نشان نمىدهد ، و از آن بالاتر نفس ناطقهء او را نيز - كه\r\n\r\n","description":"","footnote":"","page_name":" 165 ","page_number":181},
  {"content":"\r\n\r\nاصولًا داراى شكل و صورت نيست - نشان نمىدهد .\r\nبنابراين ، آنچه در اين عالم مادّه مشاهده مىكنيم فقط نمونه ايست از عالم برزخ ، نه خود عالم برزخ ؛ آن عالم به قدرى وسيع است كه قابل مشاهده با چشمان ظاهرى نيست و با حواسّ خمسهء ظاهره ادراك نمىشود .\r\nاين حواسّ براى ارتباط انسان است با عالم طبع و مادّه ، و نيروى ارتباط انسان را با بالاتر از عالم مادّه ندارد .\r\nبنابراين ، حقائق برزخيّه اصولًا قابل پائين آمدن و نشان دادن در آئينهء مادّه نيست ؛ بلكه عالم مادّه آنچه را كه در خود از عالم برزخ نشان ميدهد فقط به اندازهء سعه و گنجايش خود مادّه است .\r\nهمچنين عالم قيامت و حقائق ظاهرهء عالم نفس ، قابل پائين آمدن و نشان دادن در آئينهء برزخ و صورت مثالى نيست ؛ و آنچه را كه برزخ از قيامت نشان ميدهد فقط به اندازهء خود و درخور گنجايش خود اوست .\r\nشما خود را در اين فضاى وسيع جوّ آسمان فرض كنيد ، چقدر بدن شما نسبت به اين جوّ محيط كوچك است ؛ به همين نسبت عالم طبيعت و دنيا نسبت به عالم مثال و برزخ كوچك است .\r\nاگر عالم نفس را عرش پروردگار ، و عالم مثال را عالم كرسى قرار دهيم ، طبق روايتى كه از حضرت صادق عليه السّلام وارد شده است ؛ نسبت آنها به يكديگر و به عالم طبع و مادّه خوب مشخّص ميگردد .\r\nدر « تفسير عيّاشى » از محسن المثنّى ( الميثمى - ظ ) عمَّن ذَكَرَه ،\r\n\r\n","description":"","footnote":"","page_name":" 166 ","page_number":182},
  {"content":"\r\n\r\nعَنْ أبى عَبدِ الله عليه السّلام روايت مىكند كه :\r\nقَالَ : قَالَ أَبُو ذَرٍّ : يَا رَسُولَ اللهِ ! مَا أَفْضَلُ مَا أُنْزِلَ عَلَيْكَ ؟\r\nقَالَ : ءَايَةُ الْكُرْسِىِّ ؛ مَا السَّماوَاتُ السَّبْعُ وَ الارَضُونَ السَّبْعُ فِى الْكُرْسِىِّ إلَّا كَحَلْقَةٍ مُلْقَاةٍ بِأَرْضٍ بَلَاقِعَ « 1 » ، وَ إنَّ فَضْلَهُ عَلَى الْعَرْشِ كَفَضْلِ الْفَلَاةِ عَلَى الْحَلْقَة . « 2 »\r\n« أبوذرّ غفارى از حضرت رسول خدا صلّى الله عليه و آله و سلّم\r\n\r\n\r\n","description":"","footnote":"\r\n( 1 ) بَلَاقِع جمع بَلْقَع ، و بَلْقَع به معناى زمين قَفْر است\r\n( 2 ) در « تفسير عيّاشى » مطبوع علميّهء قم ، در جلد اوّل ، ص 137 به همين عبارتى كه ما نقل كرديم وارد شده است ؛ و ليكن ظاهراً در عبارت سهوى حاصل شده و بين كرسى و عرش تقديم و تأخير شده است و بايد عبارت چنين باشد :\r\nوَ إنَّ فَضْلَ الْعَرْشِ عَلَى الْكُرْسىِّ كَفَضْلِ الْفَلاةِ عَلَى الْحَلْقَةِ .\r\nو شاهد بر اين اشتباه ، مضافاً به روايات عديده‌اى كه عرش را افضل از كرسىّ ميداند ، و آن روايات در تفسير « برهان » و « الميزان » و « صافى » و غيرها در ذيل آيه الكرسى بيان شده است ؛ آنكه : در تفسير « صافى » طبع سنگى با حواشى مختارهء از « مجمع البيان » ص 74 ؛ و در طبع گراورى اسلاميّه ، در جلد اوّل ، ص 214 ؛ و در تفسير « الميزان » جلد دوّم ، ص 354 و در تفسير « برهان » طبع سنگى ، ج 1 ، ص 249 ، اين روايت را از « تفسير عيّاشى » به همين كيفيّتى كه ما تصحيح نموديم روايت كرده‌اند و در تفسير « صافى » گويد :\r\nوَ فَضْلُ الْعَرْشِ عَلَى الْكُرْسىِّ كَفَضْلِ تِلْكَ الْفَلاةِ عَلَى تِلْكَ الْحَلْقَةِ ؛ رَواهُ العَيّاشى عَن الصّادقِ عليه السّلام .\r\nو در تفسير « الميزان » گويد : در « تفسير عيّاشى » وارد شده است . . . - تا آنكه ميگويد :\r\nثُمَّ قالَ : وَ إنَّ فَضْلَ الْعَرْشِ عَلَى الْكُرْسىِّ كَفَضْلِ الْفَلاةِ عَلَى الْحَلْقَةِ .\r\nو در تفسير « برهان » نيز به عين همين عبارت آورده است .\r\n","page_name":" 167 ","page_number":183},
  {"content":"\r\n\r\nسؤال مىكند كه : از ميان آياتى كه بر شما نازل شده است كداميك افضل است ؟\r\nحضرت فرمودند : آيه الكرسىّ ؛ تمام آسمانهاى هفتگانه و زمين‌هاى هفتگانه نسبت به كرسىِّ خدا مثل يك حلقه ايست كه در بيابان پهناور و قَفرى انداخته باشند ؛ و نسبت فضيلت عرشِ خدا به كرسىّ خدا مثل نسبت همان بيابانست نسبت به آن حلقه . »\r\n\r\nنظر حكما دربارهء تجرّد عالم خيال\r\nشيخ بو على سينا ، عالم خيال انسان را از آثار و خواصّ مادّه ميداند ، و بنابراين به عالم برزخ كه خيال منفصل است نيز اعتقاد ندارد ؛ چون برزخ براى آنكه از اين عالم مادّه جدا باشد حتماً بايد تجرّد مادّى داشته باشد ، و به عقيدهء او چون چنين عالمى كه داراى صورت محض باشد و حدّ و كَمّ و كيف در او موجود باشد ولى مادّه نداشته باشد متصوّر نيست ، بنابراين به عالم برزخ كه بين عالم مادّه و نفس است قائل نشده است ؛ ولى به تجرّد نفس ناطقه قائل بوده و براهين ساطعه براى تجرّد آن اقامه نموده است . گرچه از بعضى از عبارات او هم كه به نحو تشكيك بيان مىكند ميتوان تجرّد خيال و برزخ را هم به دو نسبت داد .\r\nامّا صدر المتألّهين شيرازى ادلّهء قويّه بر تجرّد عالم خيالِ متّصل اقامه فرموده است ، و در كتب خود صراحةً به عالم برزخ و مثالِ منفصل قائل شده و عبور از برزخ را براى وصول به عالم قيامت از ضروريّات مسائل حِكميّه ميداند .\r\nو سائر حكماى متأخّر از ايشان نيز همين منهج را طىّ نموده ، و\r\n\r\n","description":"","footnote":"","page_name":" 168 ","page_number":184},
  {"content":"\r\n\r\nاجماعاً عالم برزخ را قبول كرده و قائل به تجرّد آن شده‌اند .\r\nمرحوم حاج ملّا هادى سبزوارى نيز همين نهج را پيموده و تجرّد عالم خيال را اثبات كرده است ، و چون معاد جسمانى را به بقاى صور در عالم دهر و عالم كَوْن ميداند ، لذا فرموده است كه اثبات تجرّد خيال براى اثبات معاد جسمانى مفيد است .\r\nو عمده دليلى را كه براى تجرّد خيال اقامه فرموده است يكى برهان تَحَلُّل است و ديگرى برهان امتناع انطباع شىء بزرگ در چيز كوچك .\r\nما از بيان كيفيّت اين دو استدلال صرف نظر مىنمائيم ؛ افرادى كه مايل باشند به كتب حكمت مراجعه مىكنند .\r\nمرحوم سبزوارى در منظومهء خود گويد :\r\n تَحَلُّلُ الرّوحِ وَ أنَّهُ امْتَنَعْ * كَوْنُ الْعَظيمِ فى صَغيرٍ انْطَبَعْ\r\nدَلّا عَلَى تَجَرُّدِ الْخَيال * فَهوَ مِثالُ عالَمِ الْمِثالِ \r\n« 1 »\r\nبايد دانست كه : بدن كه در ميان قبر ميرود و به روى آن خاك مىريزند ، غير از صورت مثالى است كه به برزخ ميرود . سؤال و حساب با بدن مثالى است نه با بدن خاكى ؛ بدن خاكى حركتى ندارد ، چشم و گوش و ادراك ندارد ، چه در ميان قبر بپوسد يا نپوسد .\r\nامّا بدن مثالى كه همان عالم صورت انسانى است ، او نمىميرد بلكه زنده است ، ديدهء بصيرت و ادراكش كم نمىشود بلكه افزون\r\n\r\n\r\n","description":"","footnote":"\r\n( 1 ) « شرح منظومهء سبزوارى » مبحث طبيعيّات ، مبحث نفس ، غُرَرٌ فى الْحَواسِّ الباطِنيَّة ، از ص 286 تا ص 288 ؛ كاملًا اين موضوع را بيان كرده است .\r\n","page_name":" 169 ","page_number":185},
  {"content":"\r\n\r\nميگردد ؛ او مورد سؤال و مؤاخذه ، و مورد ثواب يا عقاب برزخى قرار ميگيرد .\r\nو علّت آنكه در بسيارى از روايات به عالم قبر ، و نكير و منكر در عالم قبر ، و مؤاخذهء در قبر تعبير شده است براى آنست كه : عالم برزخ در دنبال اين دنياست ، و قبر هم بدنبال زندگى دنياست ؛ و بدين مناسبت عالم برزخ را كه تعلّقى به عالم قبر دارد به عالم قبر تعبير نموده‌اند .\r\nبلى در قيامت ، روح با بدن جسمانى مورد مؤاخذه و ثواب و عقاب واقع ميگردد و معاد جسمانى از ضروريّات مذهب است ؛ خداوند تبارك و تعالى در محشر روح را با بدن حاضر ميفرمايد و به سزاى اعمال خود از خير و شرّ مىرساند .\r\nو ما إن شاء الله در بحث حشر كه در پيش داريم مفصّلًا از كيفيّت معاد جسمانى و بيان آراء و مذاهب در آن ، بحث خواهيم نمود .\r\nدر اثبات عوالم سه گانهء مذكور يعنى : عالم طبع و عالم برزخ و عالم قيامت ، گذشته از براهينى كه در علوم الهيّه و حكمت متعاليه اقامه شده است ، وجدانيّات خود ما نيز شاهد بر آن است .\r\n\r\nعوالم سه گانهء انسان : بدن و ذهن و نفس\r\nما داراى سه مرتبه از مراتب وجود هستيم :\r\nاوّل : بدن ما ، كه از عالم طبع و مادّه است و دستخوش تغيير و تحويل و خرابى و آبادى است و پيوسته با تغييرات مادّه و ظرف زمان و مكان تغيير مىپذيرد . بدن با تمام اعضاء و جوارحش از قلب و مغز و كبد و ريه و كليه و معده و روده و پا و دست و چشم و گوش و هزاران\r\n\r\n","description":"","footnote":"","page_name":" 170 ","page_number":186},
  {"content":"\r\n\r\nعضو و ميليونها سلّول ، حتّى در يك لحظه ثبات و قرار ندارد و پيوسته در حركت جوهرى و ذاتى خود حالات جديدى به خود گرفته ، و آن حالات خليفه و جايگزين حالات قبلى او ميگردد .\r\nدوّم : مرحلهء لطيف‌تر و عالىتر و آن ذهن ماست ، كه داراى قواى باطنيّه از قوّهء مفكّره و متخيّله و واهمه و حافظه و حسّ مشترك است و هزاران صورت و شكل و معنى را در خود مىپذيرد و خود نيز چنين صورتها و معانى را ايجاد مىكند .\r\nذهن ما وزن ندارد ، سنگينى ندارد ، مادّى نيست ؛ ولى داراى كيفيّت و آثار مادّه از شكل و صورت و لذّت و اندوه و غيرها مىباشد .\r\nذهن ما ميتواند موجوداتى را كه در اين عالم بواسطهء كثافت مادّه نمىتوانند پديد آيند ، در خود به ارادهء خود پديد آورد .\r\nحركت بدن ما به اراده و دستور ذهن ماست ؛ انسان تا صورت كارى را تصوّر نكند نمىتواند آن را بجاى آرد ؛ ما وقتى در منزل بوديم صورت مسجد و حركت بسوى آن را تصوّر كرديم و فائدهء آن را در نظر گرفتيم ، سپس نفس ما به ما امر نمود تا طبق آن نقشه‌اى كه از مسجد و حركت و تصوّر فائدهء آمدن به مسجد در ذهن ما ترسيم شده بود عمل كنيم و عمل كرديم .\r\nسوّم : نفس و حقيقت ماست ، كه از ذهن ما بسيار عالىتر و وسيع‌تر و لطيف‌تر است ، چون او شكل و صورت هم ندارد ، اندازه و كيفيّت هم ندارد ؛ او همان ماهيّتى است كه از آن به من و تو و او و ما و شما و ايشان تعبير مىشود .\r\n\r\n","description":"","footnote":"","page_name":" 171 ","page_number":187},
  {"content":"\r\n\r\nاو از قوا بالاتر است و از ملكات و صفات ، عالىتر ؛ چون تمام قواى باطنيّه و ملكات و صفات در پرتو وجود او وجود دارند و به او قائمند ؛ او حقيقتى است مجرّد از مادّه ، و مجرّد از صورت و آثار مادّه .\r\n\r\nاشعار منسوب به أمير المؤمنين دربارهء حقيقت نفس\r\nاين سه مرحله از وجود ما ، نمونه‌اى از سه مرحله از وجود عالم كلّى است ؛ بدن ما نمونه‌اى از عالم هيولى و طبع است ، ذهن و مثال متّصلِ ما نمونه‌اى از عالم برزخ و مثالِ منفصل است ، و نفس ناطقه و حقيقت ما نمونه‌اى از عالم نفس كلّى و قيامت كبرى است . و بر همين امر در اشعارى كه منسوب به مَولى المَوالى أميرُ المُوَحّدين و المُؤمنين است اشاره شده است :\r\n دَوَآؤُكَ فِيكَ وَ مَا تَشْعُرُ * وَ دَآؤُكَ مِنْكَ وَ مَا تَبْصُرُ ( 1 )\r\nوَ تَحْسَبُ أَنَّكَ جِرْمٌ صَغِيرْ * وَ فِيكَ انْطَوَى الْعَالَمُ الاكْبَرُ ( 2 )\r\nوَ أَنْتَ الْكِتَابُ الْمُبِينُ الَّذِى * بِأَحْرُفِهِ يَظْهَرُ الْمُضْمَرُ ( 3 )\r\nفَلَا حَاجَةَ لَكَ فِى خَارِجٍ * يُخَبِّرُ عَنْكَ بِمَا سُطِّرُ ( 4 ) « 1 » \r\n1 - دواى تو اى انسان در خود توست و ليكن نمىفهمى ! و درد تو از خود تست و ليكن نمىبينى !\r\n2 - تو چنين مىپندارى كه جرم كوچك و تنها بدنى هستى ، درحاليكه عالم اكبر پروردگار در تو گنجانيده شده است !\r\n3 - تو آنچنان كتاب آشكاراى خداى خود هستى كه به يك يك از حروفش ، حقائق و اسرارى را نشان ميدهد .\r\n4 - بنابراين تو به خارج از وجود خودت نيازى ندارى تا بدانچه\r\n\r\n\r\n","description":"","footnote":"\r\n( 1 ) « ديوان منسوب به أمير المؤمنين عليه السّلام » طبع سنگى ، قافيهء « راء »\r\n","page_name":" 172 ","page_number":188},
  {"content":"\r\n\r\nدر تو ، قلم پروردگار نوشته است ترا آگاه كند .\r\nو به اين مراتب سه گانهء در وجود انسان تصريح شده است در دعائى كه رسول خدا صلّى الله عليه و آله و سلّم در سجدهء شب نيمهء شعبان نمودند ، و نيز در دعائى كه در سجدهء شب نيمهء شعبان بعد از نمازى به كيفيّت مخصوص وارد شده است .\r\n\r\nاندكاك قواى سه گانهء رسول خدا در ذات احديّت\r\nشيخ طوسى در كتاب « مصباح المُتهجِّد » روايت كرده است از حمّاد بن عيسى ، از أبان بن تَغلب كه گفت :\r\nحضرت امام جعفر صادق عليه السّلام فرمودند : شب نيمهء شعبانى بود كه رسول خدا صلّى الله عليه و آله و سلّم نزد عائشه بود ، چون شب به نيمه رسيد رسول خدا صلّى الله عليه و آله و سلّم از رختخواب برخاست .\r\nچون عائشه بيدار شد رسول خدا را در فراش نيافت و در دل او بعضى از خيالات زنانه كه بر زنان وارد مىشود وارد شد ، و گمان برد كه رسول خدا نزد بعضى از زنان ديگر خود رفته است .\r\nبر اساس اين توهّم از رختخواب برخاست و خود را با شَمله و چادر خود پيچيد ؛ و سوگند به خدا كه چادر او از ابريشم يا كتان يا پنبه نبود ، بلكه تارش از مو و پودش از پشمهاى شتر بود .\r\nبرخاست و براى يافتن رسول خدا در حجره‌هاى زنان رسول خدا يك بيك جستجو مينمود .\r\nو در اين ميان چشمش به رسول خدا صلّى الله عليه و آله و سلّم افتاد كه به روى زمين به سجده افتاده و مانند لباسى كه به روى زمين\r\n\r\n","description":"","footnote":"","page_name":" 173 ","page_number":189},
  {"content":"\r\n\r\nبيفتد ، به روى زمين پهن شده بود .\r\nآهسته نزديك رسول خدا رفت و گوش فرا داشت ، شنيد كه آن حضرت در سجده ميگويد :\r\nسَجَدَ لَكَ سَوَادِى وَ خَيَالِى ، وَ ءَامَنَ بِكَ فُؤَادِى ؛ هَذِهِ يَدَاىَ وَ مَا جَنَيْتُهُ عَلَى نَفْسِى . يَا عَظِيمًا تُرْجَى لِكُلِّ عَظِيمٍ اغْفِرْ لِى ذَنْبِىَ الْعَظِيمَ ؛ فَإنَّهُ لَا يَغْفِرُ الذَّنْبَ الْعَظِيمَ إلَّا الرَّبُّ الْعَظِيمُ .\r\nيعنى : « اى پروردگار من ! سجده كرده است براى تو سياهى من و خيال من ، و ايمان آورده است به تو قلب من ؛ اين دو دست من است پر از گناه و آنچه را كه بر نفس خود جنايت كرده‌ام . اى بزرگى كه براى هر كار بزرگ به تو اميد آرند و متوسّل گردند ، بيامرز گناه مرا كه بزرگست ؛ چون گناه بزرگ را نمىتواند بيامرزد مگر پروردگار بزرگ . »\r\nو پس از آن سر خود را از سجده برداشته و بار ديگر به سجده افتادند ؛ و چون عائشه گوش فرا داشت ، شنيد كه آن حضرت در سجده ميگويد :\r\nأَعُوذُ بِنُورِ وَجْهِكَ الَّذِى أَضَآءَتْ لَهُ السَّماوَاتُ وَ الْأَرَضُونَ ، وَ انْكَشَفَتْ لَهُ الظُّلُمَاتُ ، وَ صَلُحَ عَلَيْهِ أَمْرُ الْأَوَّلِينَ وَ الْأَخِرِينَ مِنْ فُجَاءَةِ نِقْمَتِكَ وَ مِنْ تَحْوِيلِ عَافِيَتِكَ وَ مِنْ زَوَالِ نِعْمَتِكَ . اللَهُمَّ ارْزُقْنِى قَلْبًا تَقِيًّا نَقِيًّا وَ مِنَ الشِّرْكِ بَرِيئًا لَا كَافِراً وَ لَا شَقِيّاً .\r\nيعنى : « اى پروردگار ! من پناه مىبرم به نور وجه تو كه آسمانها و زمين‌ها از آن روشن شده است و تاريكىها از آن بر طرف شده و امور اوّلين و آخرين از آن آباد و نيكو شده است ، از اينكه ناگهان مرا در پرّهء\r\n\r\n","description":"","footnote":"","page_name":" 174 ","page_number":190},
  {"content":"\r\n\r\nعذاب خود درافكنى ، و عافيتت را بر من تغيير دهى ، و نعمتت را از من زائل كنى !\r\nخداوندا ! به من دلى پاك و صافى روزى فرما كه از شرك برى باشد و به تو كافر نگردد و از اشقيا نباشد . »\r\nو پس از آن دو گونهء خود را بر خاك گذاشت و گفت :\r\nعَفَّرْتُ وَجْهِى فِى التُّرَابِ وَ حُقَّ لِى أَنْ أَسْجُدَ لَك .\r\nيعنى : « من صورت خود را براى تذلّل نسبت به مقام عظمت و ربوبيّت تو در خاك ماليدم ، و سزاوار است كه من براى تو سر به سجدهء ذلّت و عبوديّت آرم . »\r\nحضرت فرمود : چون رسول خدا صلّى الله عليه و آله برخاست و آمادهء بازگشت شد ، عائشه هروَله كنان به فراش خود دويد و نفس زنان در آنجا طپيد .\r\nرسول خدا صلّى الله عليه و آله فرمود : اين صداى نفس بلند چيست ؟ آيا تو نمىدانى كه امشب شب نيمهء شعبان است و در آن ، روزىهاى خلائق قسمت مىشود و مقدّرات و اجل‌ها نوشته مىشود و افرادى كه به حجّ نائل ميشوند مقدّر ميگردد ، و خداوند تعالى در امشب از بندگان خود بيشتر از موهاى بزهاى قبيلهء كَلب را مىآمرزد و فرشتگان خود را از آسمان به زمين در مكّه ميفرستد . « 1 »\r\nاين روايت را مرحوم سيّد ابن طاووس در « إقبال » ذكر كرده است ، و سند آن را همان شيخ طوسى از حمّاد بن عيسى از أبان بن\r\n\r\n\r\n","description":"","footnote":"\r\n( 1 ) « مصباحُ المُتهجِّد » طبع سنگى ، أعمال نيمهء شعبان ، ص 585\r\n","page_name":" 175 ","page_number":191},
  {"content":"\r\n\r\nتَغْلِب از حضرت صادق عليه السّلام بيان فرموده است ؛ ليكن بجاى عائشه فرموده است كه : رسول خدا نزد بعضى از زنهاى خود بود . و سپس از زمخشرى در كتاب « نابق » ( « فائق » - خ ل ) نقل كرده كه امّ سلمه بدنبال پيغمبر رفت و ديد كه آن حضرت قصد بقيع دارند ، و امّ سلمه برگشت و چون آن حضرت نيز مراجعت كردند آثار سرعت حركت را در امّ سلمه يافتند .\r\nو ليكن در اين روايت ، زمخشرى دعاهاى حضرت را در سجده ذكر ننموده است .\r\nو سپس سيّد ابن طاووس اين روايت را از اينجا به روايت شيخ در « مصباح » مىپيوندد و با نسبت او به امّ سلمه ، با ذكر ادعيهء وارده در سجدات و دعاى خَدَّين به اتمام مىرساند . « 1 »\r\nليكن در ذيل آن اين جمله را نسبت به « مصباح » شيخ اضافه دارد كه :\r\nيَغْفِرُ اللهُ تَعَالَى إلَّا الْمُشْرِك « 2 » أَوْ مُشَاجِنٍ أَوْ قَاطِعِ رَحِمٍ أَوْ مُدْمِنِ مُسْكِرٍ أَوْ مُصِرٍّ عَلَى ذَنْبٍ أَوْ شَاعِرٍ أَوْ كَاهِن .\r\nيعنى : « در اين شب خدا همه را مىآمرزد مگر كسى كه شرك به خداى آرد ، يا به دروغ و باطل نوحه گرى كند ، يا قطع رحم نموده باشد ، يا در شرب خمر ادامه دهد ، يا بر گناهى اصرار ورزد ، يا شعر به دروغ و تخيّل گويد ، يا إخبار از غيب بواسطهء ارتباط با جنّيان و\r\n\r\n\r\n","description":"","footnote":"\r\n( 1 ) « إقبال » طبع سنگى ، اعمال نيمهء شعبان ، ص 702 و 703\r\n( 2 ) اقرب اين است كه : إلّا لِمُشْرِكٍ بوده باشد .\r\n","page_name":" 176 ","page_number":192},
  {"content":"\r\n\r\nغيره بدهد . »\r\nو نيز شيخ طوسى در « مصباح المتهجّد » از حسن بصرى از عائشه ، و شيخ صدوق با سند ديگر از امام حسن مجتبى عليه السّلام روايت مىكند كه : از جمله اعمالى كه در شب نيمهء شعبان رسول خدا صلّى الله عليه و آله و سلّم فرمودند بجاى آورده شود ، ده ركعت نماز است [ بعد از نيمهء شب 
  ] در هر ركعت فاتحةُ الكتاب يك بار و سورهء توحيد ده بار ، و سپس به سجده رود و بگويد :\r\nاللَهُمَّ لَكَ سَجَدَ سَوَادِى وَ خَيَالِى وَ بَيَاضِى ، يَا عَظِيمَ كُلِّ عَظِيمٍ اغْفِرْ لِى ذَنْبِىَ الْعَظِيمَ ، فَإنَّهُ لَا يَغْفِرُهُ غَيْرُك .\r\nيعنى : « بار پروردگارا ! سجده كرد براى تو سياهى من و خيال من و سفيدى من ، اى بزرگ هر بزرگى ! بيامرز بر من گناه مرا كه بزرگ است ، چون نمىآمرزد آن را غير از تو . »\r\nو سپس رسول خدا فرمود : كسى كه اين عمل را بجاى آرد هفتاد و دو هزار گناه از ديوان گناهانش محو مىشود ، و به اندازهء آن در ديوان طاعاتش نوشته مىشود ، و از پدر و مادرش هفتاد هزار گناه خدا مىآمرزد . « 1 »\r\nبارى منظور از ذكر اين دو روايت ، خصوصِ لفظ سواد و خيال و فؤاد در اوّل ، و لفظ سواد و خيال و بياض است كه در دوّم آمده است .\r\nزيرا مراد از آنها همين سه عالمى است كه در انسان موجود\r\n\r\n\r\n","description":"","footnote":"\r\n( 1 ) « مصباح المتهجِّد » طبع سنگى ، ص 583 و 584 ؛ و « زاد المعاد » با خطّ تبريزى ، ص 27 و 28 ، به نقل از صدوق\r\n","page_name":" 177 ","page_number":193},
  {"content":"\r\n\r\nاست ؛ « سواد » به معناى سياهى ، كنايه از عالم بدن و مادّه است ، زيرا كه عالم بدن و طبع گرفتار آلام و مصيبت‌ها ، و دستخوش حوادث و تغيّرات و كون و فساد ، و محدود به زمان و مكان و عوارض مادّه است ؛ كما اينكه از آن در روايت به أظلَمُ العوالم تعبير شده است ، يعنى تاريك‌ترين جهان‌ها .\r\nو « خيال » به معناى عالم مِثال و ذهن است كه پيوسته ، با صورت‌ها سر و كار دارد و دائرهء فعّاليّتش از شكل و صورت و تصوّر و تصديق تجاوز نمىكند .\r\nو « بياض » به معناى سفيدى و كنايه از عالم نفس ناطقه و حقيقت انسان است كه از مادّه و طبع ، و نيز از شكل و صورت و حدود و ثغور عالم مثال منزّه و مجرّد بوده ، و در درياى آزادى و اطلاق غوطه‌ور است ، و همان معناى فؤاد است كه در روايت اوّل آمده است .\r\nو سجده عبارت از غايت تذلّل و عبوديّت و مقام فناء است ؛ و بنابراين معناى آن چنين مىشود كه : اى پروردگار من ! تمام مراتب و درجات وجود من ، از طبع و بدن ، و از خيال و مثال ، و از نفس و حقيقت من ، به مقام تسليم و عبوديّت محض و فناء در آستان مقدّس تو در آمده است و در هيچيك از آنها شائبهء خوديّت و شخصيّت و استكبار و استقلال نيست ، رَزَقَنا اللهُ بِمُحمَّدٍ و ءَالِه .\r\n\r\nمراتب سه گانهء وجود انسان در ادعيهء مخصوص نيمهء شعبان\r\nو به همين معنى تصريح فرموده است آية الحقّ و اليقين زَينُ الحكمآءِ و العرفآ ء الشّامِخين ، الحاجّ ميرزا جواد آقاى مَلِكى تبريزى أعلَى اللهُ تَعالَى مقامَه الشَّريف ، در كتاب « مراقبات » يا « أعمال\r\n\r\n","description":"","footnote":"","page_name":" 178 ","page_number":194},
  {"content":"\r\n\r\nالسَّنَة » و در ضمن اعمال شب نيمهء شعبان ميفرمايد :\r\n« وَ مِنَ الْمُهِمّاتِ سَجَداتٌ بِدَعَواتٍ مَخْصوصَةٍ ، وَ فى بَعْضِها إشارَةٌ إلَى الْمَراتِبِ الثَّلاثَةِ لِلإنْسانِ ؛ حَيْثُ قالَ فيهِ : « سَجَدَ لَكَ سَوَادِى وَ خَيَالِى وَ بَيَاضِى » وَ هُوَ كَالنَّصِّ بِعالَمِهِ الْمَحْسوسِ ، فَإنَّهُ مُرَكَّبٌ مِنْ مَآدَّةٍ وَ مِقْدارٍ ، وَ عالَمِهِ الْمِثالِ وَ هُوَ مُرَكَّبٌ مِنْ صورَةٍ وَ روحٍ ، وَ عالَمِهِ الْحَقيقىِّ الَّذى بِهِ صارَ إنْسانًا يَعْنى حَقيقَةَ نَفْسِهِ وَ هُوَ عالَمُهُ الَّذى لا صورَةَ فيهِ وَ لا مادَّةَ وَ هُوَ حَقيقَتُهُ الْعالِمَةُ اللَطيفَةُ الرَّبّانيَّةُ الَّتى مَنْ عَرَفَها فَقَدْ عَرَفَ رَبَّهُ ؛ أىْ يَكونُ مَعْرِفَتُهُ وَسيلَةً لِمَعْرِفَةِ الرَّبِّ تَعالَى . » « 1 »\r\nمعناى اين عبارات اينست :\r\n« و از كارهاى مهمّ در شب نيمهء شعبان سجده‌هائى است كه بايد بجا آورده شود ، و در آنها دعاهاى مخصوصه وارد شده است .\r\nو در بعضى از آن دعاها اشاره است به مراتب سه گانه‌اى كه براى انسان موجود است ؛ چون در آن دعا ميگويد : سجده كرده است براى تو سياهى من و خيال من و سفيدى من ؛ و اين دعا مثل نصّ است به عالم محسوس انسان كه مركّب از مادّه و مقدار است ، و عالم مثال او كه مركّب از صورت و روح است ، و عالم حقيقت او كه به آن ، انسان انسان مىشود يعنى حقيقت نفس ناطقهء او ، و آن عالمى است كه نه مادّه دارد و نه صورت ، و آن حقيقت اوست كه عالِم است ، و همان لطيفهء ربّانيّه است كه اگر كسى او را بشناسد خداى\r\n\r\n\r\n","description":"","footnote":"\r\n( 1 ) « المراقبات » ص 85\r\n","page_name":" 179 ","page_number":195},
  {"content":"\r\n\r\nخود را شناخته است ، يعنى معرفت نفس وسيلهء معرفت خداى تعالى ميگردد . »\r\nو نيز در نامه‌اى كه آن مرحوم در جواب نامهء مرحوم زين الفقهاء و جمالُ السّالكين آقاى حاج شيخ محمّد حسين كمپانى اصفهانى - كه از ايشان تقاضاى دستور العمل و مقدّمهء موصله به معرفت حضرت احديّت كرده بودند - مرقوم داشته‌اند اين معنى را متعرّض شده و ميفرمايند :\r\n« عجب است كه تصريحى به اين مراتب در سجدهء دعاى نيمهء شعبان كه اوان وصول مراسله است شده است كه ميفرمايد :\r\nسَجَدَ لَكَ سَوَادِى وَ خَيَالِى وَ بَيَاضِى .\r\nاصل معرفت ، آنوقت است كه هر سه فانى بشود ، كه حقيقت سجده عبارت از فناست كه عِنْدَ الْفَنآءِ عَنِ النَّفْسِ بِمَراتِبِها يَحْصُلُ الْبَقاءُ بِاللهِ . « 1 »\r\n\r\nروايت وارده در سؤال منكر و نكير\r\nراجع به سؤال در عالم قبر و بازپرسى منكر و نكير روايت عجيبى را در چهار كتاب معروف روايت مىكنند :\r\nاوّل در « تفسير علىّ بن إبراهيم » در ذيل آيه شريفهء :\r\n يُثَبِّتُ اللَّهُ الَّذِينَ آمَنُوا بِالْقَوْلِ الثَّابِتِ فِي الْحَياةِ الدُّنْيا وَ فِي الْآخِرَةِ . \r\nاو روايت مىكند از پدرش از علىّ بن مهزيار از عمر بن عثمان از\r\n\r\n\r\n","description":"","footnote":"\r\n( 1 ) نسخه‌اى از اين مراسله در نزد حقير موجود است .\r\n","page_name":" 180 ","page_number":196},
  {"content":"\r\n\r\nمفضّل بن صالح از جابر از إبراهيم بن العَلاء « 1 » از سُوَيد بن غَفَله « 2 »\r\nدوّم : در « تفسير عيّاشى » در ذيل همين آيه مباركه ، بدون ذكر سند از سويد بن غفله . « 3 »\r\nسوّم : در « كافى » از علىّ بن إبراهيم از پدرش از عَمرو بن عثمان و عدّه‌اى از اصحاب از سهل بن زياد از بَزَنطى و حسن بن علىّ جميعاً از أبى جميلهء از جابر از عبدُ الاعلَى ، و نيز از علىّ بن إبراهيم از محمّد ابن عيسى از يونس از إبراهيم بن عبدُ الاعلَى از سويد بن غفله . « 4 »\r\nچهارم : در « أمالى » شيخ طوسى از ابن صَلت از ابن عُقدَهء از قاسم بن جعفر بن أحمد از عباد بن أحمد قزوينى از عمويش از پدرش از جابر از إبراهيم بن عبد الاعلى از سويد بن غفله . « 5 »\r\nو نيز مجلسى در « بحار الانوار » از آنها روايت كرده است . « 6 »\r\n\r\n\r\n","description":"","footnote":"\r\n( 1 ) در تفسير ، ابن العَلاء مسطور است ولى در « كافى » و « أمالى » شيخ ، عبد الاعلى ذكر شده است .\r\n( 2 ) « تفسير علىّ بن إبراهيم » سورهء إبراهيم ، ص 346 ، طبع سنگى ( سنهء 1313 )\r\n( 3 ) « تفسير عيّاشى » سورهء إبراهيم ، جلد دوّم ، ص 227\r\n( 4 ) « كافى » كتاب الفروع ، ج 1 ، كتابُ الجَنائِز ، بابُ أنّ الميّتَ يُمثَّلُ لَه مالُه و وُلْدُه و عَملُه قَبلَ مَوتِه ، طبع سنگى ، ص 63 ؛ و طبع حيدرى ، جلد سوّم ، ص 231\r\n( 5 ) « أمالى » شيخ طوسى ، طبع مطبعهء نعمان - نجف ، جلد اوّل ، ص 357 تا ص 359 ، و طبع سنگى ، ص 221 و 222\r\n( 6 ) « بحار الانوار » كتاب العدلِ و المعاد ، طبع آخوندى ، جلد 6 ، ص 224 تا ص 228\r\n","page_name":" 181 ","page_number":197},
  {"content":"\r\n\r\nالبتّه اختلاف لفظ در نسخه‌هاى اين روايت بسيار اندك است ، ولى ما در اينجا عين عبارت را از « تفسير علىّ بن إبراهيم » نقل مىكنيم :\r\nبعد از ذكر سندى كه ذكر شد ، سويد بن غفله از حضرت أمير المؤمنين عليه السّلام حديث مىكند كه :\r\nقَالَ : إنَّ ابْنَ ءَادَمَ إذَا كَانَ فِى ءَاخِرِ يَوْمٍ مِنْ أَيَّامِ الدُّنْيَا وَ أَوَّلِ يَوْمٍ مِنْ أَيَّامِ الآخِرَةِ ، مُثِّلَ لَهُ مَالُهُ وَ وُلْدُهُ وَ عَمَلُهُ .\r\nفَيَلْتَفِتُ إلَى مَالِهِ فَيَقُولُ : وَ اللهِ إنِّى كُنْتُ عَلَيْكَ لَحَرِيصاً شَحِيحاً ؛ فَمَا لِى عِنْدَكَ ؟\r\nفَيَقُولُ : خُذْ مِنِّى كَفَنَكَ .\r\nثُمَّ يَلْتَفِتُ إلَى وُلْدِهِ فَيَقُولُ : وَ اللهِ إنِّى كُنْتُ لَكُمْ لَمُحِبّاً ، وَ إنِّى كُنْتُ عَلَيْكُمْ لَمُحَامِياً ؛ فَمَا ذَا لِى عِنْدَكُمْ ؟\r\nفَيَقُولُونَ : نُوَدِّيكَ إلَى حُفْرَتِكَ وَ نُوَارِيكَ فِيهَا .\r\nثُمَّ يَلْتَفِتُ إلَى عَمَلِهِ فَيَقُولُ : إنِّى كُنْتُ فِيكَ لَزَاهِداً ، وَ إنَّكَ كُنْتَ عَلَىَّ ثَقِيلًا ؛ فَمَا ذَا لِى عِنْدَكَ ؟\r\nفَيَقُولُ : أَنَا قَرِينُكَ فِى قَبْرِكَ وَ يَوْمَ حَشْرِكَ حَتَّى أُعْرَضَ أَنَا وَ أَنْتَ عَلَى رَبِّكَ .\r\nفَإنْ كَانَ لِلَّهِ وَلِيًّا ، أَتَاهُ أَطْيَبُ النَّاسِ رِيحًا وَ أَحْسَنُهُمْ مَنْظَراً وَ أَحْسَنُهُمْ رِيَاشًا ؛ فَيَقُولُ : أَبْشِرْ بِرَوْحٍ مِنَ اللهِ وَ رَيْحَانٍ وَ جَنَّةِ نَعِيمٍ ؛ قَدْ قَدِمْتَ خَيْرَ مَقْدَمٍ .\r\nفَيَقُولُ : مَنْ أَنْتَ ؟\r\nفَيَقُولُ : أَنَا عَمَلُكَ الصَّالِحُ ، أَرْتَحِلُ مِنَ الدُّنْيَا إلَى الْجَنَّةِ .\r\n\r\n","description":"","footnote":"","page_name":" 182 ","page_number":198},
  {"content":"\r\n\r\nوَ إنَّهُ لَيَعْرِفُ غَاسِلَهُ وَ يُنَاشِدُ حَامِلِيهِ أَنْ يُعَجِّلُوهُ .\r\nفَإذَا أُدْخِلَ قَبْرَهُ أَتَاهُ مَلَكَانِ ، وَ هُمَا فَتَّانَا الْقَبْرِ ؛ يَجُرَّانِ أَشْعَارَهُما وَ يَبْحَثَانِ الارْضَ بِأَنْيَابِهِمَا ، وَ أَصْوَاتُهُمَا كَالرَّعْدِ الْعَاصِفِ ، وَ أَبْصَارُهُمَا كَالْبَرْقِ الْخَاطِفِ .\r\nفَيَقُولَانِ لَهُ : مَنْ رَبُّكَ ؟ وَ مَنْ نَبِيُّكَ ؟ وَ مَا دِينُكَ ؟ وَ مَا إمَامُكَ ؟\r\nفَيَقُولُ : رَبِّىَ اللهُ ، وَ مُحَمَّدٌ نَبِيِّى ، وَ دِينِى الإسْلَامُ ، وَ عَلِىٌّ وَ الائِمَّةُ صَلَوَاتُ اللهِ عَلَيْهِمْ إمَامِى .\r\nفَيَقُولَانِ : ثَبَّتَكَ اللهُ بِمَا تُحِبُّ وَ تَرْضَى ؛ وَ هُوَ قَوْلُ اللهِ :  يُثَبِّتُ اللَّهُ الَّذِينَ آمَنُوا بِالْقَوْلِ الثَّابِتِ  - الآية .\r\nفَيَفْسَحَانِ لَهُ فِى قَبْرِهِ مَدَّ بَصَرِهِ ، وَ يَفْتَحَانِ لَهُ بَابًا إلَى الْجَنَّةِ ؛ وَ يَقُولَانِ لَهُ : نَمْ قَرِيرَ الْعَيْنِ ، نَوْمَ الشَّابِّ النَّاعِمِ ؛ وَ هُوَ قَوْلُهُ :  أَصْحابُ الْجَنَّةِ يَوْمَئِذٍ خَيْرٌ مُسْتَقَرًّا وَ أَحْسَنُ مَقِيلًا  .\r\nوَ إذَا كَانَ لِرَبِّهِ عَدُوًّا ، فَإنَّهُ يَأْتِيهِ أَقْبَحُ خَلْقِ اللهِ رِيَاشًا وَ أَنْتَنُهُ رِيحًا .\r\nفَيَقُولُ لَهُ : أَبْشِرْ بِنُزُلٍ مِنْ حَمِيمٍ وَ تَصْلِيَةِ جَحِيمٍ .\r\nوَ إنَّهُ لَيَعْرِفُ غَاسِلَهُ وَ يُنَاشِدُ حَامِلِيهِ أَنْ يَحْبِسُوهُ .\r\nفَإذَا دَخَلَ قَبْرَهُ أَتَيَاهُ مُقْتَحِمَا الْقَبْرِ ، فَأَلْقَيَا عَنْهُ أَكْفَانَهُ ؛ ثُمَّ قَالَا لَهُ : مَنْ رَبُّكَ ؟ وَ مَنْ نَبِيُّكَ ؟ وَ مَا دِيْنُكَ ؟\r\nفَيَقُولُ : لَا أَدْرِى .\r\nفَيَقُولَانِ لَهُ : لَا دَرَيْتَ وَ لَا هُدِيتَ ؛ فَيَضْرِبَانِهِ بِمِرْزَبَةٍ ضَرْبَةً مَا خَلَقَ اللهُ دَابَّةً إلَّا وَ تَذْعَرُ لَهَا ، خَلَا الثَّقَلَانِ .\r\n\r\n","description":"","footnote":"","page_name":" 183 ","page_number":199},
  {"content":"\r\n\r\nثُمَّ يَفْتَحُ اللهُ لَهُ بَابًا إلَى النَّارِ ؛ ثُمَّ يَقُولَانِ لَهُ : نَمْ بِشَرِّ حَالٍ ، فَهُوَ مِنَ الضَّيْقِ مِثْلُ مَا فِيهِ الْقَنَا مِنَ الزُّجِّ ، حَتَّى أَنَّ دِمَاغَهُ يَخْرُجُ مِنْهَا مِمَّا بَيْنَ ظُفْرِهِ وَ لَحْمِهِ ، وَ يُسَلَّطُ عَلَيْهِ حَيَّاتُ الارْضِ وَ عَقَارِبُهَا وَ هَوَامُّهَا فَتَنْهَشُهُ حَتَّى يَبْعَثَهُ اللهُ مِنْ قَبْرِهِ ، وَ إنَّهُ لَيَتَمَنَّى قِيَامَ السَّاعَةِ مِمَّا هُوَ فِيهِ مِنَ الشَّرِّ .\r\n« حضرت أمير المؤمنين عليه السّلام فرمود : در وقتى كه فرزند آدم ميخواهد از دنيا رحلت كند و آخرين روز از روزهاى دنياى او و اوّلين روز از روزهاى آخرت اوست ، سه چيز براى او به صورت مثاليّهء خود مجسّم ميگردد : مال او ، فرزندان او ، و عمل او .\r\nپس او التفات مىكند و نظر مىنمايد به مالش و ميگويد : سوگند به خدا كه من براى گرد آوردن و جمع‌آورى تو بسيار حريص بودم و نسبت به از دست دادن و رها نمودن تو بسيار بخيل بودم ؛ در اين هنگامِ تنگدستى و بيچارگى از دست تو براى من چه بر مىآيد ؟\r\nمال در جواب ميگويد : فقط كفن خود را از من مىتوانى دريافت كنى .\r\nو پس از آن ، التفات مىكند و نظر مىنمايد بسوى فرزندان خود و ميگويد : سوگند به خدا كه من نسبت به شما بسيار دوست بودم ، و در هر حال مُحامى و محافظ شما بودم از هر گونه گزند و ناراحتى كه بر شما وارد ميشد ؛ اكنون در اين موقع خطير از دست شما براى من چه كارى ساخته است ؟\r\nآنها در پاسخ ميگويند : ما تو را بسوى حفيره و قبرت مىبريم و در\r\n\r\n","description":"","footnote":"","page_name":" 184 ","page_number":200},
  {"content":"\r\n\r\nميان خاك پنهان مىكنيم .\r\n\r\nبعد از مرگ ، عمل انسان رفيق و قرين انسان است\r\nو سپس نظر مىافكند بسوى أعمال صالحه و حسناتى كه انجام داده و ميگويد : من نسبت به بجا آوردن شما بسيار بى رغبت بودم و شما براى من بسيار سنگين بوديد ؛ امروز از شما براى نجات من چه كارى ساخته است ؟\r\nعمل در پاسخ ميگويد : من رفيق تو و قرين تو هستم در ميان قبر تو و در روز حشر تو ، و از تو دور نمىشوم تا من و تو هر دو در مقام عرض در پيشگاه حضرت پروردگار حاضر شويم .\r\nو اگر آن شخصى كه در حال احتضار و سكرات مرگ است ، مطيع و ولىّ خدا باشد ، كسى به نزد او مىآيد كه از تمام مردم بويش معطّرتر و منظرش زيباتر و لباسش فاخرتر است و به او مىگويد : بشارت باد ترا به نسيم‌هاى جان‌فزا كه از جانب خدا مىوزد و گلهاى خوشبو و بهشت پر نعمت ؛ وارد شدى به عافيت ، قدمت مبارك باد ، خوش آمدى !\r\nولىّ خدا ميگويد : تو كيستى ؟\r\nاو در پاسخ ميگويد : من عمل نيكوى تو هستم كه از دنيا به سوى بهشت مىآيم .\r\nو او مىشناسد كسى را كه او را غسل ميدهد ، و قسم ميدهد افرادى را كه جنازهء او را حمل مىكنند كه به سرعت ببرند و زودتر به خاك بسپارند .\r\nو وقتى كه او را وارد در قبرش مىكنند ، دو ملك به نزد او\r\n\r\n","description":"","footnote":"","page_name":" 185 ","page_number":201},
  {"content":"\r\n\r\nمىآيند و آن دو ، دو فرشتهء بازپرسى و بازجوئى كننده از عقائد و كردار او هستند ؛ و بطورى به سمت او نزديك ميشوند كه موهاى بلند خود را به زمين مىكشند و زمين را با دندان‌هاى نيشِ خود مىكَنند و شخم مىكنند ، و صداى آنها چنان مهيب و زننده است كه گوئى صداى غرّش تند و شديد آسمان است ، و چشمان آنان چنان دهشت انگيز و وحشت‌آور است كه گوئى مانند برقِ زنندهء ابرهاى سياه آسمان است .\r\n\r\nدر سؤال منكر و نكير از ولىّ خدا و عدوّ خدا\r\nو آن دو مىپرسند : پروردگار تو كيست ؟ و پيغمبر تو كيست ؟ و دين تو چيست ؟ و امام تو كيست ؟\r\nاو در جواب ميگويد : پروردگار من الله است خداى واحد ، و محمّد پيامبر من است ، و دين من اسلام است ، و علىّ بن أبى طالب و ائمّه صلوات الله عليهم امامان من هستند .\r\nآنها ميگويند : خداوند ثابت بدارد ترا به آنچه موجب خشنودى و محبّت تست ؛ و اين گفتار آنان ، گفتار خداست كه ميفرمايد : « ثابت و برقرار مىدارد خداوند كسانى را كه ايمان آورده‌اند به گفتار ثابت در دنيا و آخرت . »\r\nپس تا جائى كه شعاع چشم او برسد و نور ديدگان او بدانجا راه يابد ، قبر او را براى او توسعه ميدهند . و درى را از بهشت به روى او باز مىكنند ؛ و به او ميگويند : به خوابِ خوش بخواب ، با چشم‌هاى تازه و خنك و شادمان ؛ بخواب مانند خوابِ جوان سالم برومند متنعّم ؛ و اين گفتار آنان ، گفتار خداست كه ميفرمايد : « بهشتيان در آن\r\n\r\n","description":"","footnote":"","page_name":" 186 ","page_number":202},
  {"content":"\r\n\r\nهنگام بهترين جايگاه و بهترين استراحتگاه و خوابگاه را خواهند داشت . »\r\nو اگر آن شخص تازه مرده ، از دشمنان خدا باشد ، كسى به نزد او مىآيد كه از تمام افراد مردم لباسش زننده‌تر و زشت‌تر و بوى بدنش از همه متعفّن‌تر است ؛ و به او ميگويد : بشارت باد ترا ، به آشاميدنىهائى كه چون فلزّ گداخته پر حرارت است ، و به نزديك شدن و مَسّ كردن آتش دوزخ .\r\nو او نيز كسى را كه او را غسل ميدهد مىشناسد ، و افرادى را كه جنازهء او را مىبرند سوگند ميدهد كه قدرى نگه دارند و از بردن خوددارى كنند .\r\nپس چون در قبرش وارد گردد ، آن دو فرشتهء وارد شونده مىآيند و بندهاى كفن او را مىگشايند ، و سپس به او ميگويند : پروردگار تو كيست ؟ و پيغمبر تو كيست ؟ و دين تو چيست ؟\r\nاو در جواب ميگويد : نمىدانم .\r\nآنان ميگويند : ندانستى و در راه هدايت قدم ننهادى ؟ « 1 » و چنان با گرزِ گران ضربه‌اى به او ميزنند كه تمام جنبندگان غير از جنّ و انس از آن ضربه ميترسند .\r\nو سپس خداوند درى از جهنّم به روى او باز مىكند و سپس آن دو ملك به او ميگويند : بخواب به بدترين حالات !\r\n\r\n\r\n","description":"","footnote":"\r\n( 1 ) ممكنست جملهء « لَا دَرَيْتَ و لَا هُدِيتَ » نفرين باشد و بنابراين ، معنى چنين مىشود : دانا نگردى و هدايت نشوى !\r\n","page_name":" 187 ","page_number":203},
  {"content":"\r\n\r\nو آن قبر به اندازه‌اى براى او تنگ است و داراى فشار است ، مثل تنگى و فشارى كه نيزهء فرو رفتهء در پيكانِ سرِ خود دارد ، تا به حدّى كه مغز سر او از ميان ناخن‌ها و گوشتهايش خارج شود ، و در اين حال ، نيز مارهاى زمين و عقرب‌هاى زمين بر او دست يابند و سائر گزندگان بر او چيره شوند و پيوسته او را بگزند تا وقتىكه خدا او را از قبر خارج كرده و براى حساب و كتاب در صحراى قيامت محشور و مبعوث گرداند ؛ و او دائماً تمنّا مىكند كه زودتر قيامت بر پا گردد و از شدّت گرفتارى خيال مىكند كه با بر پا شدن قيامت عذاب او تخفيف خواهد يافت » .\r\n\r\nدر سختى عذاب قبر شخص كافر\r\nتا اينجا كه ذكر كرديم ، اين روايت در كتبى كه ذكر شد مسطور است ، ولى در « تفسير عيّاشى » و در « كافى » يك تتمّه دارد ، و آن اينست كه :\r\nوَ قَالَ جَابِرٌ : قَالَ أَبُو جَعْفَرٍ عَلَيْهِ السَّلَامُ : قَالَ النَّبِىُّ صَلَّى اللهُ عَلَيْهِ وَ ءَالِهِ : إنِّى كُنْتُ أَنْظُرُ إلَى الإبِلِ وَ الْغَنَمِ وَ أَنَا أَرْعَاهَا ؛ وَ لَيْسَ مِنْ نَبِىٍّ إلَّا وَ قَدْ رَعَى الْغَنَمَ ، وَ كُنْتُ أَنْظُرُ إلَيْهَا قَبْلَ النُّبُوَّةِ وَ هِىَ مُتَمَكِّنَةٌ فِى الْمَكِينَةِ ، مَا حَوْلَهَا شَىْءٌ يُهَيِّجُهَا حَتَّى تَذْعَرُ فَتَطِيرُ .\r\nفَأَقُولُ : مَا هَذَا وَ أَعْجَبُ ، حَتَّى حَدَّثَنِى جَبْرَئِيلُ عَلَيْهِ السَّلَامُ :\r\nإنَّ الْكَافِرَ يُضْرَبُ ضَرْبَةً مَا خَلَقَ اللهُ شَيْئاً إلَّا سَمِعَهَا وَ يَذْعَرُ لَهَا إلَّا الثَّقَلَيْنِ .\r\nفَقُلْتُ : ذَلِكَ لِضَرْبَةِ الْكَافِرِ ، فَنَعُوذُ بِاللهِ مِنْ عَذَابِ الْقَبْرِ .\r\n« و جابر كه در سلسلهء راويان اين حديث است ميگويد : حضرت\r\n\r\n","description":"","footnote":"","page_name":" 188 ","page_number":204},
  {"content":"\r\n\r\nامام محمّد باقر عليه السّلام فرمودند كه :\r\nرسول خدا صلّى الله عليه و آله و سلّم فرمود : عادت من چنين بود كه من به شتران و گوسفندان نظاره ميكردم در وقتى كه آنها را مىچرانيدم و هيچ پيغمبرى را خدا مبعوث ننموده است مگر آنكه گوسفند چرانيده است . من نيز قبل از زمان پيغمبرى گوسفند و شتر را به چرا مىبردم ، و درحالىكه آنها در جاى محفوظى مستقرّ و متمكّن بودند و در اطراف آنها چيزى نبود كه آنها را تهييج كند ، چه بسيار مىديدم كه آنها ناگهان ميترسند و از جاى خود جستن مىكنند .\r\nبا خود مىگفتم : اين چه داستانى است ! و تعجّب مىنمودم ، تا آنكه جبرائيل عليه السّلام براى من خبر آورد كه چون كافر از دنيا برود او را با ضربه‌اى چنان بكوبند كه تمام موجوداتى كه خداوند آفريده است غير از جنّ و انس همگى بترسند .\r\nپس گفتم : آن وحشت و اضطراب شترها و گوسفندان براى همين ضربه‌هائى بوده است كه در هنگام مردن بر كافران زده مىشده است ! پس پناه مىبريم به خدا از عذاب قبر ! »\r\n\r\nدو داستان راجع به مشاهدهء صور مثالى متوفّى\r\nمرحوم رضوان آرامگاه ، آيه الحقّ و اليقين ، ترجمان قرآن و سلمان زمان آيه الله حاج ميرزا جواد آقاى انصارى همدانى ، أعلَى اللهُ تعالَى مقامَه الشَّريف نقل ميفرمود كه : من در يكى از خيابانهاى همدان عبور ميكردم ؛ ديدم جنازه‌اى را به دوش گرفته و بسوى قبرستان مىبرند ، و جمعى او را تشييع مىنمودند .\r\nولى از جنبهء ملكوتيّه او را به سمت يك تاريكى مبهم و عميقى\r\n\r\n","description":"","footnote":"","page_name":" 189 ","page_number":205},
  {"content":"\r\n\r\nمىبردند ، و روح مثالى اين مرد متوفّى در بالاى جنازهء او با جنازه ميرفت و پيوسته ميخواست فرياد كند كه اى خدا مرا نجات بده ، مرا اينجا نبرند ولى زبانش بنام خدا جارى نمىشد ؛ آن‌وقت رو ميكرد به مردم و مىگفت : اى مردم مرا نجات دهيد ، نگذاريد ببرند ! ولى صدايش به گوش كسى نمىرسيد .\r\nآن مرحوم ، أعلى اللهُ شَأنَه ميفرمود : من صاحب جنازه را مىشناختم ، اهل همدان بود و حاكم ستمگرى بود .\r\nيكى از دوستان ما بنام دكتر حسين إحسان ، خدايش رحمت كند ، بسيار مرد شايسته‌اى بود ، در طهران مطبّ داشت ولى در زمستانها مدّت شش ماه به عتبات مسافرت ميكرد و در كربلا مطبّ داشت و از فقرا مزد نمىگرفت ، و خود نيز به بعضى از مستمندان دوا و أحياناً مخارج غذا را ميداد و زندگى بسيار ساده و مصفّائى داشت ، تقريباً در حدود پانزده سال است كه رحلت نموده است .\r\nنقل كرد كه : روزى من در كاظمين مشرّف بودم و آمده بودم كنار شطّ ( شطّ دجله از كاظمين ميگذرد و مسافت آن تا حرم مطهّر اندك است ) در آنجا ديدم جنازه‌اى را با ماشين آوردند و پياده كردند و به دوش گرفتند به سمت صحن مطهّر ، با افرادى كه از تشييع كنندگان بودند حركت دادند .\r\nدر عراق رسم چنين است كه افرادى كه از شيعيان فوت مىكنند و داراى اهل و قبيله و عشيره هستند ، جنازهء آنها را در تابوت نهاده و به روى ماشين سوارى مىبندند و با افراد مشيّعين كه آنها نيز در\r\n\r\n","description":"","footnote":"","page_name":" 190 ","page_number":206},
  {"content":"\r\n\r\nماشين‌هاى سوارى متعدّدى سوار ميشوند ، به كاظمين عليهما السّلام مىآورند و در آنجا طواف ميدهند ، و سپس به كربلا آورده و در آنجا نيز طواف ميدهند ، و از آنجا به نجف اشرف آورده و طواف ميدهند و در وادى السّلام نجف اشرف به خاك مىسپارند .\r\nآن مرحوم مىگفت : همين كه آن جنازه را به طرف صحن مطهّر مىبردند ، من هم كه عازم تشرّف بودم بدنبال جنازه حركت كردم .\r\nمقدارى كه تشييع كردم ، ناگاه ديدم يك سگ سياه مهيب بر روى جنازه نشسته است .\r\nمن بسيار تعجّب كردم و با خود گفتم : اين سگ چرا روى جنازه رفته است . و خود متوجّه نبودم كه اين بدن مثالى متوفّى است و سگ خارجى نيست .\r\nبه افرادى كه در اطراف من تشييع مىكردند گفتم : روى جنازه چيست ؟\r\nگفتند : چيزى نيست ، همين پارچه ايست كه مىبينى !\r\nمن دريافتم كه اين سگ ، صورت مثالى است و فقط من مىبينم و ديگران ادراك نمىكنند .\r\nديگر هيچ نگفتم تا جنازه را به درِ صحن مطهّر رسانيدند ، همين كه خواستند تابوت را داخل صحن ببرند براى طواف ، ديدم درِ صحن آن سگ از روى تابوت به پائين پريد و در گوشه‌اى ايستاد تا آن جنازه را طواف دادند و همين كه مىخواستند از در صحن خارج كنند دوباره آن سگ به روى تابوت پريد و بالاى آن جنازه\r\n\r\n","description":"","footnote":"","page_name":" 191 ","page_number":207},
  {"content":"\r\n\r\nرفت .\r\nالبتّه معلوم است كه صاحب آن جنازه مرد متعدّى و متجاوزى بوده است ، كه صورت ملكوتى او به شكل صورت سگ مجسّم شده است ؛ و چون آن مرحوم داراى صفاى باطن بوده اين معنى را ادراك مىنموده و ديگران چيزى نمىديده‌اند .\r\n\r\nكسانى كه به حساب خود رسيده‌اند راهشان بسيار آسان است\r\nبارى اين دنيائى كه ما در آن زندگى مىكنيم حساب و كتابى دارد ، كلمات خدا و رسول خدا و پيشوايان راه خدا بى حساب نيست ؛ خداوند به ما دو نيرو داده است ، يكى نيروى باطن و عقل ، و يكى نيروى خارج كه دين و مذهب و روش اولياى خداست .\r\nانسان ، كار خطا نبايد بكند ، اين عالم بازيچه نيست ، و انسان مهمل آفريده نشده است :\r\n أَ فَحَسِبْتُمْ أَنَّما خَلَقْناكُمْ عَبَثاً وَ أَنَّكُمْ إِلَيْنا لا تُرْجَعُونَ .  « 1 »\r\n« آيا چنين مىپنداشتيد كه ما شما را بيهوده و بدون نتيجه و غايت آفريده‌ايم ، و شما بسوى ما بازگشت نخواهيد نمود ؟ »\r\n خراميدن لاجوردى سپهر * همان گِرد گرديدن ماه و مِهر\r\nمپندار كاين چرخ بازى گريست * سراپرده‌اى اينچنين سرسرى است \r\nبىجهت نبود كه چون أمير المؤمنين عليه السّلام به اين آيه مير سيد :\r\n\r\n\r\n","description":"","footnote":"\r\n( 1 ) آيه 115 ، از سورهء 23 : المؤمنون\r\n","page_name":" 192 ","page_number":208},
  {"content":"\r\n\r\n أَ يَحْسَبُ الْإِنْسانُ أَنْ يُتْرَكَ سُدىً  « 1 » ؛ آن راى تكرار مىنمود و با خود زمزمه داشت .\r\nاگر انسان در مكان خلوتى گناهى انجام داد نپندارد كسى نبود ، مطّلع نشد ؛ خدا هست ، فرشتگان هستند ، عالَم غيب هست ، عالم برزخ و مثال هست ، عالم ثبت احوال و اعمال هست ، عالم ثبت صور و أشكال و نيّات هست .\r\nامروز از انسان بازجوئى نكنند ، فردا خواهند كرد .\r\nآن كسانى كه خود به حساب خود رسيده‌اند ، راهشان بسيار آسانست ، به بهترين راه و نيكوترين وجه در مقام امن و مقرّ امان الهى مىآرمند .\r\nامّا آن كسانى كه عالم را عبث و بدون مدبّر پنداشته دست به بى عدالتىها زده‌اند ، گرفتارند ؛ چقدر طول بكشد تا از اين گرفتارىها خارج شوند ، خدا ميداند ؛ به سكرات موت ، و گرنه به سؤال منكر و نكير ، و گرنه به عذاب قبر ، و گرنه به حشر و صراط و ميزان و عرض ، و گرنه به ورود در دوزخ و اقامت در دوران ملكات سيّئه‌اى كه با او همراه بوده است .\r\nاگر انسان امروز به حساب خود نرسد ، فردا مسلّماً به حساب انسان رسيدگى خواهند نمود ، و شرمندگى بار خواهد آمد .\r\nپيغمبر اكرم فرمود : الدُّنْيَا مَزْرَعَةُ الآخِرَةِ . « 2 » « دنيا محلّ كِشت و\r\n\r\n\r\n","description":"","footnote":"\r\n( 1 ) آيه 36 ، از سورهء 75 : القيامة\r\n( 2 ) « إحيآء العلوم » جلد 4 ، ص 18\r\n","page_name":" 193 ","page_number":209},
  {"content":"\r\n\r\nكار براى نتيجه و بهره در آخرت است . »\r\nو حضرت صادق عليه السّلام فرمود :\r\nأَلَا فَحَاسِبُوا أَنْفُسَكُمْ قَبْلَ أَنْ تُحَاسَبُوا ، فَإنَّ فِى الْقِيَامَةِ خَمْسِينَ مَوْقِفاً كُلُّ مَوْقِفٍ مَقَامُ أَلْفِ سَنَةٍ - الخبر . « 1 »\r\nو نيز در « كافى » با إسناد متّصل خود روايت كرده است از إبراهيم بن عُمَر يَمانى از حضرت موسى بن جعفر صلوات الله عليه كه فرمودند :\r\nلَيْسَ مِنَّا مَنْ لَمْ يُحَاسِبْ نَفْسَهُ فِى كُلِّ يَوْمٍ ، فَإنْ عَمِلَ حَسَناً اسْتَزَادَ اللهَ ، وَ إنْ عَمِلَ سَيِّئًا اسْتَغْفَرَ اللهَ مِنْهُ وَ تَابَ إلَيْهِ . « 2 »\r\n« هيچ فردى از ما نيست مگر آنكه هر روز از نفس خود حساب مىكشد ؛ پس اگر عمل نيكوئى بجا آورده بود ، از خداوند ميخواهد كه او را توفيق به زيادتى دهد ، و اگر عمل بدى بجا آورده بود ،\r\n\r\n\r\n","description":"","footnote":"\r\n( 1 ) « بحار الانوار » طبع كمپانى ، جلد 15 ، جزء دوّم كه در اخلاق است ، در ص 40 از « مجالس » شيخ مفيد و از « أمالى » شيخ طوسى روايت كرده است ؛ و در « أمالى » طوسى ، ج 1 ، ص 34 و ص 109 وارد است .\r\n« آگاه باشيد ! از نفوس خود حساب بكشيد قبل از آنكه از شما حساب كشند ؛ چرا كه در قيامت پنجاه موقف است كه وقوف در هر يك ، هزار سال به طول مىانجامد . »\r\n( 2 ) « اصول كافى » جلد دوّم ، ص 453 ، از طبع حيدرى ؛ و چون اين حديث نيز يك فقره از فقرات وصيّتى است كه حضرت موسى بن جعفر عليه السّلام ضمن وصيّت بسيار طويل و مفصّلى به هِشام بن حكم كرده‌اند ، لذا اين فقره نيز در ضمن آن وصيّت در « تحف العقول » ص 383 ، و در جلد اوّل « بحار الانوار » طبع كمپانى ، ص 43 ، از « تحف العقول » وارد شده است .\r\n","page_name":" 194 ","page_number":210},
  {"content":"\r\n\r\nاستغفار مىكند و بسوى خداوند توبه مىنمايد . »\r\nخلاصه اگر انسان از گناه خود تدارك كرد ، و حقوق مردم را ادا نمود ، و دست از مرحلهء اطاعت و تسليم خدا بر نداشت ؛ سفرش به آخرت علاوه بر آنكه بسيار آسان است مورد استقبال و تهنيت فرشتگان سماوى و حوريان بهشتى واقع خواهد شد ، و ملائكهء رحمت در انتظار او خواهند بود .\r\n\r\nتأسّف إبليس از رستگارى مؤمن هنگام مرگ\r\nمجلسى در « بحار الانوار » مرسلًا روايت مىكند از رسول خدا صلّى الله عليه و آله و سلّم كه :\r\nإذَا رَضِىَ اللهُ عَنْ عَبْدٍ قَالَ : يَا مَلَكَ الْمَوْتِ اذْهَبْ إلَى فُلَانٍ فَأْتِنِى بِرُوحِهِ ، حَسْبِى مِنْ عَمَلِهِ ، قَدْ بَلَوْتُهُ فَوَجَدْتُهُ حَيْثُ أُحِبُّ .\r\nفَيَنْزِلُ مَلَكُ الْمَوْتِ وَ مَعَهُ خَمْسُ مائَةٍ مِنَ الْمَلئِكَةِ مَعَهُمْ قُضْبَانُ الرَّيَاحِين وَ أُصُولُ الزَّعْفَرَانِ ، كُلُّ وَاحِدٍ مِنْهُمْ يُبَشِّرُهُ بِبِشَارَةٍ سِوَى بِشَارَةِ صَاحِبِهِ .\r\nوَ يَقُومُ الْمَلئِكَةُ صَفَّيْنِ لِخُرُوجِ رُوحِهِ ، مَعَهُمُ الرَّيْحَانُ ؛ فَإذَا نَظَرَ إلَيْهِمْ إبْلِيسُ وَضَعَ يَدَهُ عَلَى رَأْسِهِ ثُمَّ صَرَخَ ؛ فَيَقُولُ لَهُ جُنُودُهُ : مَا لَكَ يَا سَيِّدَنَا ؟\r\nفَيَقُولُ : أَ مَا تَرَوْنَ مَا أُعْطِىَ هَذَا الْعَبْدُ مِنَ الْكَرَامَةِ ؟\r\nأَيْنَ كُنْتُمْ عَنْ هَذَا ؟\r\nقَالُوا : جَهَدْنَا بِهِ فَلَمْ يُطِعْنَا . « 1 »\r\nحضرت رسول الله صلّى الله عليه و آله و سلّم فرمودند : « چون\r\n\r\n\r\n","description":"","footnote":"\r\n( 1 ) « بحار الانوار » كتاب العدل و المعاد ، طبع آخوندى ، جلد 6 ، ص 161\r\n","page_name":" 195 ","page_number":211},
  {"content":"\r\n\r\nپروردگار تبارك و تعالى از بندهء خود راضى باشد ، به فرشتهء مرگ ميگويد : اى ملك الموت از نزد من بسوى فلان كس برو ، و روح او را براى من بياور ؛ ديگر اعمال شايسته‌اى كه بجا آورده كافى است ، من او را امتحان نموده‌ام و در منزلگاه خوبى كه مورد محبّت من بوده است او را يافته‌ام .\r\nملك الموت از بارگاه عزّ جلال الهى نازل مىشود ، با پانصد فرشته كه با آنها شاخه‌هاى گل و دسته‌هاى ريشه دار گُل زعفران است .\r\nهر يك از آن فرشتگان او را بشارت ميدهند به بشارتى غير از آنچه فرشتهء ديگر بشارت بدان داده است .\r\nدر آن هنگام ، فرشتگان همه شاخه‌هاى گل و شاخه‌هاى زعفران را در دست ميگيرند و براى خروج روح او از طرفين به دو صفّ طولانى صفّ مىبندند .\r\nچون إبليس كه رئيس شياطين است چشمش به اين منظره مىافتد ، دو دست خود را به روى سرش گذارده و فرياد مىكشد .\r\nپيروان او كه او را در چنين حالى مىبينند ميگويند : اى بزرگ ما چه حادثه‌اى روى داده است كه چنين برافروخته شدى ؟\r\nاو ميگويد : مگر شما نمىبينيد كه اين بندهء خدا چه اندازه مورد كرامت و احترام واقع شده است ؟ كجا بوديد شما از اغواى او ؟\r\nآنها ميگويند : ما كوشش خود را دربارهء او نموديم ، چون از ما اطاعت نكرد مؤثّر واقع نشد . »\r\n\r\n","description":"","footnote":"","page_name":" 196 ","page_number":212},
  {"content":"\r\n\r\nالبتّه پانصد فرشته در اين روايت ، به اندازهء سعه و قابليّت شخص مؤمن است ، و اگر أحياناً درجات او در نزد خداوند تبارك و تعالى بسيار عالى باشد چه بسا هزار فرشته يا ده هزار و يا هفتاد هزار فرشته بفرستد .\r\n\r\nداستان بُرَير بن خضير و عبد الرّحمن عبد ربّه أنصارى در صبح عاشورا\r\nبُرَير بن خُضَير هَمْدانى از اصحاب بزرگوار سيّد الشّهداء ، و از قبيلهء هَمْدان و قارى قرآن بود و در مسجد كوفه مىنشست و در مكتب علمى خود درس قرآن و احكام مىآموخت .\r\nبرير با عبد الرّحمن عبد ربّه أنصارى ، صبح عاشورا در خيمهء نظافت ايستاده بودند تا سيّد الشّهداء عليه السّلام بيرون آيد و آنها براى نظافت و استعمال نوره يكى پس از ديگرى وارد شوند ، برير بن خضير در اين موقعيّت شروع كرد با عبد الرّحمن به شوخى و مزاح پرداختن .\r\nعبد الرّحمن به او گفت : دست از مزاح بردار ، سوگند به خدا كه اين ساعت ، موقع مزاح و باطل نيست .\r\nبرير در پاسخ گفت : سوگند به خدا كه تمام عشيره و قوم من ميدانند كه من اهل مزاح و سخنِ درهم و باطل نبوده‌ام ، نه در سنّ جوانى و نه در سنّ كهولت ؛ و ليكن قسم به خدا كه الآن آن‌قدر خوشحال و مسرورم به آنچه ما به آن برخورد خواهيم كرد .\r\nسوگند به خدا كه بين ما و ملاقات حوريان بهشتى هيچ فاصله‌اى نيست ، مگر يك حمله كه از طرف اين قوم بشود و ما جان خود را در نصرت فرزند رسول خدا فدا كنيم ، و چه بسيار دوست دارم كه اين\r\n\r\n","description":"","footnote":"","page_name":" 197 ","page_number":213},
  {"content":"\r\n\r\nامر زودتر صورت گيرد . « 1 »\r\n وعدهء وصل چون شود نزديك * آتش عشق شعله ور گردد\r\nقَوْمٌ إذا نودوا لِدَفْعِ مُلِمَّةٍ * وَ الْقَوْمُ بَيْنَ مُدَعَّسٍ وَ مُكَرْدَسِ\r\nلَبِسوا الْقُلوبَ عَلى الدُّروعِ وَ أقْبَلو * أ يَتَهافَتونَ عَلَى ذِهابِ الانْفُسِ \r\n\r\n\r\n","description":"","footnote":"\r\n( 1 ) « بحار الانوار » طبع كمپانى ، جلد دهم ، ص 192 اين حكايت را مرسلًا نقل فرموده است ، و ليكن محدّث قمّى در « نفس المهموم » ص 143 از أبو مِخنَف از عمرو بن مرّهء الجملى از أبو صالح حنفى از غلام عبد الرّحمن بن عبد ربّه أنصارى روايت مىكند .\r\n","page_name":" 198 ","page_number":214},
  {"content":"\r\n\r\n\r\nمجلس دوازدهم : تمايزات عالم طبع و برزخ و قيامت\r\n\r\n","description":"","footnote":"","page_name":" 199 ","page_number":215},
  {"content":"\r\n . \r\n","description":"","footnote":"","page_name":" 200 ","page_number":216},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرينَ\r\nو لَعْنَةُ اللهِ عَلَى أعْدآئِهِمْ أجْمَعينَ مِنَ الآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم « 1 »\r\nقال اللهُ الحكيمُ فى كتابِه الكريم :\r\n   وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ * فَرِحِينَ بِما آتاهُمُ اللَّهُ مِنْ فَضْلِهِ وَ يَسْتَبْشِرُونَ بِالَّذِينَ لَمْ يَلْحَقُوا بِهِمْ مِنْ خَلْفِهِمْ أَلَّا خَوْفٌ عَلَيْهِمْ وَ لا هُمْ يَحْزَنُونَ * يَسْتَبْشِرُونَ بِنِعْمَةٍ مِنَ اللَّهِ وَ فَضْلٍ وَ أَنَّ اللَّهَ لا يُضِيعُ أَجْرَ الْمُؤْمِنِينَ .   \r\n( آيات يكصد و شصت و نهم تا يكصد و هفتاد و يكم ، از سورهء آل عمران : سوّمين سورهء از قرآن كريم )\r\nگفته شد كه روح انسان بعد از مرگ به عالمى به نام عالم برزخ ميرود ؛ عالم برزخ را عالم مثال و عالم خيال نيز ميگويند .\r\n\r\n\r\n","description":"","footnote":"\r\n( 1 ) مطالب گفته شده در روز دوازدهم ماه مبارك رمضان .\r\n","page_name":" 201 ","page_number":217},
  {"content":"\r\n\r\nعالم مثال ، يعنى عالم صورت محض كه در آن مادّه نيست بلكه خواصّ و آثار مادّه مانند كمّيّت و كيفيّت در آنجا هست . براى آنكه اين معنى قدرى واضح و روشن شود عرض مىكنيم كه : از باب مثال اگر انسان وجود خود را تحت مطالعه قرار دهد ، مىبيند كه بدنى دارد كه اين بدن داراى سنگينى است و ثقيل است ، چون مادّى است تغيير و تبديل در اين بدن راه دارد ؛ و نيز انسان صورتى دارد كه آن صورت در اين بدن است ، امّا داخل بدن نيست بلكه احاطه بر اين بدن دارد و آن صورت اين بدن را به شكل خود در آورده است .\r\nشما در آئينه كه نگاه مىكنيد ، صورت شما در آئينه نقش مىبندد ولى سنگينى شما در آئينه اثرى نمىگذارد و آئينه سنگين نمىشود ، اگر شما خسته باشيد آئينه خسته نمىشود ، اگر شما خوشحال باشيد يا محزون باشيد آئينه خوشحال يا محزون نمىگردد ، بلكه آئينه فقط صورتى را از شما حكايت مىكند .\r\nالبتّه اين را از باب مثال گفتيم و الّا اوّلًا آن صورت برزخى و ملكوتى غير از شكل و شمائل خارجى است و ثانياً صورت ، در آئينه پيدا نمىشود بلكه آئينه موج را مىشكند و انسان بواسطهء صيقلى بودن سطح آئينه ، به علّت بازگشت شعاع چشم ، خودش را مىبيند نه آئينه را .\r\nيعنى شعاع كه از مردمك چشم انسان عبور مىكند ، چون به آئينه برخورد كند بر ميگردد به طرف خود انسان و انسان خودش را\r\n\r\n","description":"","footnote":"","page_name":" 202 ","page_number":218},
  {"content":"\r\n\r\nمىبيند . « 1 »\r\nاين صورت را صورت مثالى گويند . در عالم خواب بدن روى زمين افتاده و شما خواب مىبينيد و صورت مثالى شما در خواب حركت مىكند ، بدن هيچگونه حركتى ندارد امّا يك موجوديّت و واقعيّتى شما براى خود در عالم خواب احساس مىكنيد ، خود را زنده مىيابيد ، خود را عالم و قادر مىبينيد ، حركت مىكنيد ، تكلّم مىنمائيد ، كارهاى مختلف انجام ميدهيد ، با آنكه بدن هيچ حسّ و حركتى ندارد و از آن كارى سر نزده است .\r\nآن صورتى كه در خواب موجوديّت و شخصيّت خود را بدان ادراك مىكنيد ، آن صورت مثالى و ملكوتى شماست و ابداً با بدن كه افتاده است كارى ندارد ؛ بدن چيز ديگرى است و آن صورت متحرّك و فعّال - كه تمام موجوديّت انسان در خواب به او قائم است - چيز دگرى ؛ آن صورت ، صورت مثالى يا خيالى يا برزخى است كه در خواب از بدن فىالجمله قطع علاقه مىكند .\r\n\r\nكردار انسان در دنيا بواسطهء اتّحاد بدن با صورت مثالى است\r\nو ليكن در حال بيدارى ، آن صورت با بدن اتّحاد پيدا مىكند و كارهائى را كه انجام ميدهد در قالب بدن منعكس مىشود و به دنبال او و به علّت متّحد بودن با او ، بدن نيز همان كارها را انجام ميدهد . بدن ما به حالت نماز در مىآيد ، روزه ميگيرد ، حجّ مىكند ، چون صورت\r\n\r\n\r\n","description":"","footnote":"\r\n( 1 ) البتّه اين بيان به تعبير قدماء است ، و امّا در تعبير علماء جديد فيزيك شعاع براى چشم نيست ، بلكه براى شىء مرئىّ است كه به آئينه مىخورد و منعكس مىشود و تصوير را در چشم ايجاد مىكند .\r\n","page_name":" 203 ","page_number":219},
  {"content":"\r\n\r\nمثالى و ملكوتى اين افعال را انجام ميدهد .\r\nو بطور كلّى مىتوان گفت : آن صورت مثالى كه با بدن اتّحاد دارد هر اراده‌اى بكند و هر تصوّرى بنمايد ، به امر او و بواسطهء اتّحاد و عينيّت با او ، اين هيكل خارجى حركت مىكند و به دنبال آن نقش و صورتى كه مثال انسان بدان تحقّق پيدا كرده است ، مادّه و بدن حركت مىكند و فعّاليّت مىنمايد .\r\nدر عالم خواب اين صورت علاقهء خود را از بدن كم مىكند و خود مجرّد ميگردد و بدون بدن واقعيّت خود را در خود مىيابد .\r\nدر عالم نفس و قيامت ، آن حقيقتِ نفس هم از صورت مثالى جدا ميگردد و نفس انسان به واقعيّت خود - بدون صورت - تجلّى مىكند .\r\nدر دنيا كه عالم مثال با بدن انسان اتّحاد دارد ، نفس انسان هم با بدن و مثال انسان اتّحاد دارد و قواى نفس نيز همگى با مثال انسان اتّحاد دارند و تمام مراتب وجودى انسان با هم هستند ؛ بواسطهء مرگ ، صورت مثالى از بدن جدا مىشود و تجرّد خود را بدون مادّه ادراك مىكند ، بعد از عبور از عالم مثال و ورود به عالم قيامت ، نفس انسان نيز از عالم صورت جدا ميگردد و تجرّد حقيقى خود را بدون صورت ادراك مىنمايد ؛ عالم مثال را « قيامت صغرى » و عالم نفس را « قيامت كبرى » گويند .\r\nدر اين دنيا كه عالم مادّه و عالم طبع است بدن و صورت و نفس با هم هستند و سپس به ترتيب از هم جدا ميگردند ؛ و با هم بودن آنها\r\n\r\n","description":"","footnote":"","page_name":" 204 ","page_number":220},
  {"content":"\r\n\r\nنه بدين قسم است كه هر يك از آنها در پهلو و كنار هم قرار داده شده باشند ، بلكه نفس يك نوع سعه و احاطه‌اى بر صورت مثالى دارد ، و صورت مثالى نيز يك نوع سعه و احاطه‌اى بر بدن دارد .\r\nمنتهى مردمانى كه در دنيا گرفتار طبع هستند ، چون بيش از اين نمىتوانند ادراك كنند كه موجوديّت آنها همين بدن است ، خيال مىكنند كه موجوديّت آنها منحصر در همين بدن است ، تصوّر مىكنند كه واقعيّت نفسانيّه يا مثاليّهء آنها همين بدن است ، درحالىكه بدن حكم يك لباس را دارد ، حكم يك قالب را دارد ؛ پوست است ، و در هنگام عوض كردن پوست مىافتد ؛ ديگر نمىدانند كه آن صورت حقيقت دارد .\r\nدر عالم برزخ و مثال هم همچنين گمان مىكند كه حقيقت او همان صورت اوست ، او نمىداند كه صورت از متعلّقات نفس است ؛ وقتى نفس واقعيّت خود را دريافت و به تجرّد رسيد و بدن و صورت را خلع كرد ، مىفهمد كه حقيقت او نفس او بوده است كه بسيار والاتر و بالاتر از عالم صورت بوده ، و صورت بسيار والاتر و بالاتر از عالم بدن بوده است .\r\nبنابراين ، صورت مثالى كه ما در نظر مىگيريم همين الآن با ما هست و اگر نباشد بدن ما حركت نمىكند و از آن كارى بر نمىآيد ، و ليكن در داخل بدن نيست و جدا هم از بدن نيست .\r\nبراى بعضى از افرادى كه به دستورات شرعيّه عمل مىكنند و در راه سير و سلوك و تهذيب نفس هستند ، ممكن است مرگ اختيارى\r\n\r\n","description":"","footnote":"","page_name":" 205 ","page_number":221},
  {"content":"\r\n\r\nدست دهد ؛ و در حالى كه زنده هستند هر وقت بخواهند بدن را بگذارند و صورت مثالى آنان از بدن خارج شود . و براى بعضى ممكن است صورت مثالى را بگذارند و آن نفس مجرّد از صورت بيرون آيد و باز دوباره به صورت برگردد و مانند افراد معمولى ديگر زنده شوند و به حركت آيند .\r\nبنابراين ، گفتار بعضى كه تصوّر كرده‌اند خداوند عزّ و جلّ يك صورت مثالى جدا از انسان براى انسان در عالم برزخ ايجاد كرده ، و انسان در وقتى كه مىميرد روحش خارج مىشود و در آن بدن مثالى برزخى وارد مىشود ، صحيح نيست .\r\nقالب مثالى ، خارج از حقيقت انسان نيست كه خدا خلق كند و صورت در آن قالب حلول نمايد و روح در آن قالب برود ؛ صورت مثالى با انسان اتّحاد و معيّت دارد و خلع و لبس حاصل مىشود .\r\nمثل اينكه انسان مثلًا با لباسش يك نوع اتّحادى دارد ، لباس را مىكند و مىاندازد و سپس بر تن مىپوشد ؛ حقيقت انسان در قالبى خارج از خود فرو نمىرود و از قالبى خارج از خود خارج نمىگردد ، صورت نيز در بدنى خارج از حقيقت خود داخل نمىشود و از بدنى خارج خود خارج نمىگردد ؛ با اين بدن است ، يك نوع وحدت و معيّت با اين بدن دارد .\r\nو برخى هم كه گمان مىكنند اصلًا صورت مثالى معنى ندارد ، آنچه از انسان بعد از مرگ مىماند اجزاء لطيف و بسيار ريز واقع در بدن است كه قوام بدن به آنهاست ، وقتى كه اين بدن ميميرد و زير\r\n\r\n","description":"","footnote":"","page_name":" 206 ","page_number":222},
  {"content":"\r\n\r\nخاك ميرود و متلاشى ميگردد ، آن اجزاء بسيار لطيف ابداً از بين نمىرود ، آن اجزاء كه بسيار كوچك است و حقيقت و قوام انسان به آنهاست و نطفهء انسان در اصل خلقت و بدأ آفرينش بدانها بستگى دارد ، زنده مىمانند و عذاب و عقاب يا ثواب و پاداش بدانها تعلّق ميگيرد ؛ اين هم صحيح نيست .\r\nچون آن اجزاء هر قدر هم كوچك و لطيف باشد ، بالاخره اجزاى مادّى اين عالم است و مادّى است . و بعد از مردن ، عالم مادّه درهم مىپيچد و حساب و كتاب با صورت است كه از اين دنيا رفته و به تجرّد خود رسيده است نه با مادّه .\r\n\r\nدلالت آيات قرآن بر حيات برزخى\r\nاز جمله ادلّه‌اى كه ميتوان اقامه كرد براى زنده بودن انسان بعد از مرگ ، همين آيه‌اى بود كه در مطلع گفتار ذكر شد :\r\n وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً . \r\n« ابداً گمان مكن و به‌هيچ‌وجه مپندار كه آن كسانى كه در راه خدا كشته ميشوند ، اينها مردگانند . »  بَلْ أَحْياءٌ .  « بلكه زندگانند . »\r\n عِنْدَ رَبِّهِمْ يُرْزَقُونَ .  « در پيش خداى خود هستند و در نزد خداى خود روزى مىخورند . »\r\n فَرِحِينَ بِما آتاهُمُ اللَّهُ مِنْ فَضْلِهِ  . « خوشحالند به آنچه خداوند عزّ و جلّ از فضل خود بدانها عنايت كرده . »\r\n وَ يَسْتَبْشِرُونَ بِالَّذِينَ لَمْ يَلْحَقُوا بِهِمْ مِنْ خَلْفِهِمْ أَلَّا خَوْفٌ عَلَيْهِمْ وَ لا هُمْ يَحْزَنُونَ . \r\n« و خوشحالند به آن افرادى كه هنوز نمرده‌اند و بدانها ملحق\r\n\r\n","description":"","footnote":"","page_name":" 207 ","page_number":223},
  {"content":"\r\n\r\nنگرديده‌اند كه چگونه تمام اقسام اندوه و ترس از آنها برداشته شده و به اطمينان رسيده‌اند . »\r\nچون بواسطهء رسيدن به مقام ولايت كه همان عبوديّت مطلقه است ، هر گونه وحشت و غصّه كه از لوازم كثرت است و از آثار تفرقه و دوئيّت است ، از آنها برداشته شده است ؛ در آن عالم كه ميروند - به علّت اين گونه سعه و تجرّدى كه دارند - از روح مؤمنينى كه هنوز نمرده‌اند ، اطّلاع حاصل مىكنند و آنان را بدين مقامى كه خدايشان بدانها عنايت فرموده بشارت ميدهند .\r\n يَسْتَبْشِرُونَ بِنِعْمَةٍ مِنَ اللَّهِ وَ فَضْلٍ  . « خوشحالند به نعمتى كه خدا بدانها عنايت فرموده است . ( سابقاً ذكر شد كه مراد از اين نعمت ، همان مرتبهء ولايت است كه فناى در راه خداست . ) و علاوه پروردگار از فضل خود آنان را كامياب مىكند . »  وَ أَنَّ اللَّهَ لا يُضِيعُ أَجْرَ الْمُؤْمِنِينَ  . و حقيقت اين معنى را خوب ادراك مىكنند .\r\nدر اين آيه ميفرمايد : گمان مكن كشته‌شدگان در راه خدا مرده‌اند بلكه زنده‌اند . نمىفرمايد : در روز قيامت خداوند آنها را زنده مىكند ، بلكه همين كه مرده‌اند زنده هستند ؛ و اين دليل بر حيات و زندگى برزخى است .\r\nو البتّه همه زنده‌اند ، هر كس مىميرد زنده است ، ولى خصوصيّتى كه در آنها هست و قرآن كريم بدان جهت آنها را مزيّت ميدهد ، براى ذيل آن است كه ميفرمايد :  عِنْدَ رَبِّهِمْ يُرْزَقُونَ  . « روزى مىخورند از جانب خدا و دائماً اين روزى به آنها ميرسد . »  فَرِحِينَ \r\n\r\n","description":"","footnote":"","page_name":" 208 ","page_number":224},
  {"content":"\r\n\r\n بِما آتاهُمُ اللَّهُ مِنْ فَضْلِهِ .  « و به آنچه از جانب فضلش خدا به آنها عنايت فرموده است خوشحالند . »\r\nدر علم حكمت متعاليه ثابت است كه روزىِ جواهرِ مجرّدهء متلألئه ، مقارنه با صفات و اسماء الهى است . همين كه در برابر نورِ اسماء و صفات قرار گيرند و تجلّى وحدت ذات مقدّس پروردگار در آنها گردد ، جواهرِ وجود آنها متلألئ گردد و بهجت و مسرّتى به آنها دست ميدهد كه قابل توصيف نيست .\r\nروزىِ ارواح مجرّده در آن حالت ، معارف الهى است . خدا از آن روزىها به آنها عنايت ميفرمايد ، و از طرفى آنها مىفهمند كه آن روزى از جانب خدا رسيده ، و اين ادراك و تعقّل ، از آن روزى ، براى آنها ارزش و لذّتش بيشتر است ؛ و لذا ميفرمايد :  يُرْزَقُونَ  ؛ روزى مىخورند به معارف الهى ، كه جوهر وجود آنها را - بواسطهء مقارنه با اسماء و صفات خودش - جلا ميدهد ، و اينها دائماً در اين نعمت متنّعم هستند ؛  فَرِحِينَ بِما آتاهُمُ اللَّهُ مِنْ فَضْلِهِ  . به بهجت و سرور در مىآيند از آنكه خداى به آنها توجّه فرموده و در جوهرِ مجرّدِ وجود آنها تجلّى فرموده ، و اسماء و صفات ذات حقّ لَم يَزلى در آنها ظهور نموده است .\r\nاين آيه صراحت دارد بر حيات پس از مرگ ؛ و علاوه ، چون روزى و غذائى را كه بعد از مرگ مىخورند همان غذاى ملكوتى است ، و صلاحى است كه در عالم برزخ است ، دلالت دارد بر تنعّم ارواح مردگان به روزىهاى معنوى و ملكوتى .\r\n\r\n","description":"","footnote":"","page_name":" 209 ","page_number":225},
  {"content":"\r\n\r\nنظير اين آيه در سورهء بقره است :\r\n وَ لا تَقُولُوا لِمَنْ يُقْتَلُ فِي سَبِيلِ اللَّهِ أَمْواتٌ بَلْ أَحْياءٌ وَ لكِنْ لا تَشْعُرُونَ .  « 1 »\r\n« و نگوئيد به كسانى كه در راه خدا كشته شده‌اند آنها مردگانند ، بلكه زندگانند ؛ ليكن شعور و فهم شما به ادراك اين حقيقت نمىرسد . »\r\nاين آيه نيز دلالت دارد بر زندگى پس از مرگ .\r\nدر سورهء نوح ميفرمايد :\r\n مِمَّا خَطِيئاتِهِمْ أُغْرِقُوا فَأُدْخِلُوا ناراً .  « 2 »\r\n« بواسطهء گناهانى كه قوم نوح كردند غرق دريا شدند ، و پس از غرق وارد در آتش گشتند . »\r\n\r\nپس از عبور از دنيا بلافاصله ورود در برزخ است\r\nيعنى همين كه غرق شدند بلافاصله وارد در آتش شدند ؛ چون « فاء » در زبان عرب براى ترتيب اتّصالى است ، ميگويند : رَأيتُ زيداً فَقُلْتُ لَه . « من زيد را ديدم و بلافاصله بعد از ديدن به او گفتم . » نه اينكه زيد را ديدم و يك ساعت بعد مثلًا به او گفتم . ابن مالك نحوى در معناى « فاء » و « ثُمَّ » و فرق آنها با يكديگر ميگويد :\r\n وَ الْفآءُ لِلتَّرْتيبِ بِاتِّصالِ * وَ ثُمَّ لِلتَّرْتيبِ بِانْفِصالِ \r\nبنابراين ، از اين آيات مباركات از سورهء فجر نيز مىتوان اين استفاده را نمود :\r\n\r\n\r\n","description":"","footnote":"\r\n( 1 ) آيه 154 ، از سورهء 2 : البقرة\r\n( 2 ) صدر آيه 25 ، از سورهء 71 : نوح\r\n","page_name":" 210 ","page_number":226},
  {"content":"\r\n\r\n    يا أَيَّتُهَا النَّفْسُ الْمُطْمَئِنَّةُ * ارْجِعِي إِلى رَبِّكِ راضِيَةً مَرْضِيَّةً * فَادْخُلِي فِي عِبادِي * وَ ادْخُلِي جَنَّتِي .     « 1 »\r\nخداوند خطاب مىكند به نفوسى كه به مقام سكينه و اطمينان رسيده‌اند :\r\n« اى نفس مطمئنّ شده به ادراك توحيد و ولايت ، برگرد بسوى پروردگارت درحالىكه هم تو از پروردگارت راضى هستى و هم پروردگارت از تو راضى است ؛ پس داخل شو در زمرهء بندگان و اولياى من و داخل شو در بهشت من . »\r\nهمين كه انسان رجوع مىكند به خدا ، و رجوع او مرگ است ، بلافاصله پس از آن وارد مىشود در زمرهء اولياء و بندگان خاصّ خدا و داخل مىشود در بهشت .\r\nو نيز در سورهء واقعه ميفرمايد :\r\n       فَأَمَّا إِنْ كانَ مِنَ الْمُقَرَّبِينَ * فَرَوْحٌ وَ رَيْحانٌ وَ جَنَّةُ نَعِيمٍ * وَ أَمَّا إِنْ كانَ مِنْ أَصْحابِ الْيَمِينِ * فَسَلامٌ لَكَ مِنْ أَصْحابِ الْيَمِينِ * وَ أَمَّا إِنْ كانَ مِنَ الْمُكَذِّبِينَ الضَّالِّينَ * فَنُزُلٌ مِنْ حَمِيمٍ * وَ تَصْلِيَةُ جَحِيمٍ        . « 2 »\r\nدر اين سوره پروردگار عظيم ، واقعهء سكرات موت را بيان مىكند و نزديكى خود را به انسان در حال سكرات بيان ميفرمايد ، سپس ميگويد : « آن كسانى كه از مقرّبين هستند ، بلافاصله پس از حال\r\n\r\n\r\n","description":"","footnote":"\r\n( 1 ) آيات 27 تا 30 ، از سورهء 89 : الفجر\r\n( 2 ) آيات 88 تا 94 ، از سورهء 56 : الواقعة\r\n","page_name":" 211 ","page_number":227},
  {"content":"\r\n\r\nسكرات و مرگ ، روح و ريحان و بهشت نعيم خدا به آنها ميرسد ، يعنى همين كه مردند در اين نعمت‌ها وارد خواهند شد . و آن كسانى كه از اصحاب يمين هستند ، بلافاصله ثواب و سلام از طرف پروردگار براى آنها خواهد بود ؛ و آن گروهى كه از اهل تكذيب و گمراهند ، پس غذاى آنها همان غذاهاى دوزخى است كه براى ميهمانان جهنّمى تهيّه مىكنند ، و آبهاى داغ مانند فلزّ گداخته در حلقوم آنها مىريزند و آنها را به آتش ميرسانند . » اينها عذاب برزخى هستند قبل از عذاب قيامت .\r\nاين آيه نيز صراحت دارد بر آنكه : بلافاصله پس از مردن ، ثواب و عقاب به انسان ميرسد ؛ البتّه ثواب و عقاب برزخى نه قيامتى ، زيرا آن مرحلهء ديگرى است كه مفصّلًا در پيرامون كيفيّت آن بحث خواهد شد .\r\n\r\nتكلّم رسول خدا با كشتگان از قريش در بدر\r\nمرحوم مجلسى رضوان الله عليه در « بحار الانوار » روايت كرده است كه :\r\nرُوِىَ عَنِ النَّبِىِّ صَلَّى اللهُ عَلَيْهِ وَ ءَالِهِ أَنَّهُ وَقَفَ عَلَى قَلِيبِ بَدْرٍ ، فَقَالَ لِلْمُشْرِكِينَ الَّذِينَ قُتِلُوا يَوْمَئِذٍ وَ قَدْ أُلْقُوا فِى الْقَلِيبِ : لَقَدْ كُنْتُمْ جِيرَانَ سُوءٍ لِرَسُولِ اللهِ صَلَّى اللهُ عَلَيْهِ وَ ءَالِهِ ، أَخْرَجْتُمُوهُ مِنْ مَنْزِلِهِ وَ طَرَدْتُمُوهُ ، ثُمَّ اجْتَمَعْتُمْ عَلَيْهِ فَحَارَبْتُمُوهُ ، فَقَدْ وَجَدْتُ مَا وَعَدَنِى رَبِّى حَقّاً .\r\nفَقَالَ لَهُ عُمَرُ : يَا رَسُولَ اللهِ : مَا خِطَابُكَ لِهَامٍ قَدْ صَدِيَتْ ؟ !\r\nفَقَالَ لَهُ : مَهْ يَا بْنَ الْخَطَّابِ ! فَوَ اللهِ مَا أَنْتَ بِأَسْمَعَ مِنْهُمْ ، وَ مَا\r\n\r\n","description":"","footnote":"","page_name":" 212 ","page_number":228},
  {"content":"\r\n\r\nبَيْنَهُمْ وَ بَيْنَ أَنْ تَأْخُذَهُمُ الْمَلَئِكَةُ بِمَقَامِعِ الْحَدِيدِ إلَّا أَنْ أُعْرِضَ بِوَجْهِى هَكَذَا عَنْهُمْ . « 1 »\r\n« از رسول خدا صلّى الله عليه و آله و سلّم روايت شده است كه : در جنگ بدر چون مشركين مغلوب و كشته شدند و كشتگان را در چاه بدر انداختند ، حضرت بر دهانهء چاه ايستاده و به كشتگان خطاب كردند : شما چه بد همسايگان و همجوارانى براى رسول خدا بوديد ؛ او را از منزلش كه در مكّه بود خارج كرديد و طرد نموديد ، و سپس همه با هم اجتماع نموده و با او محاربه و جنگ نموديد ؛ پس حقّاً آنچه را كه خدا به من وعده داده است ديدم كه حقّ است .\r\nعمر گفت : اى رسول خدا ! خطاب شما با سرهائى كه روح از\r\n\r\n\r\n","description":"","footnote":"\r\n( 1 ) « بحار الانوار » طبع آخوندى ، ج 6 ، ص 254 و 255 ؛ و در پاورقى گويد : در « شرح عقائد » بعد از قول رسول خدا ، فَقَدْ وَجَدْتُ ما وَعَدَنى رَبّى حَقّاً ، آورده است كه آن حضرت فرمود : فَهَلْ وَجَدْتُمْ ما وَعَدَكُمْ رَبُّكُمْ حَقّاً ؟ « آيا شما هم آنچه را كه خدا شما را از آن برحذر داشت و بيم كرد يافتيد ؟ »\r\nنظير اين حديث را غزالى در « إحيآء العلوم » در باب ما يَلقاهُ الميِّتُ فى القبرِ إلى نَفخَةِ الصّور ، ج 4 ، ص 422 و 423 آورده است :\r\nوَ لَمّا قُتِلَ صَناديدُ قُرَيْشٍ يَوْمَ بَدْرٍ ناداهُمْ رَسولُ اللهِ صَلَّى اللهُ عَلَيْهِ [ وَ ءَالِهِ 
  ] وَ سَلَّمَ ، فَقالَ : يا فُلانُ يا فُلانُ يا فُلانُ ! قَد وَجَدْتُ ما وَعَدَنى رَبّى حَقّاً ، فَهَلْ وَجَدْتُمْ ما وَعَدَ رَبُّكُمْ حَقّاً ؟ فَقيلَ : يا رَسولَ اللهِ ! أ تُناديهِمْ وَ هُمْ أمْواتٌ ؟ ! فَقالَ صَلَّى اللهُ عَلَيْهِ [ وَ ءَالِهِ 
  ] وَ سَلَّمَ : وَ الَّذى نَفْسى بِيَدِهِ إنَّهُمْ لَاسْمَعُ لِهَذا الْكَلامِ مِنْكُمْ إلّا أنَّهُمْ لا يَقْدِرونَ عَلَى الْجَوابِ .\r\nو عراقى ، مستخرِج احاديث « الإحيآء » در پاورقى گويد : اين حديث را مُسْلِم از عمر بن الخطّاب روايت كرده است .\r\n","page_name":" 213 ","page_number":229},
  {"content":"\r\n\r\nآنها رفته است چه فائده دارد ؟ !\r\nحضرت فرمودند : ساكت شو ، اى پسر خطّاب ! سوگند به خدا كه تو از آنها شنواتر نيستى ! و بين آنها و ملائكه‌اى كه با گرزهاى آهنين آنها را بگيرند هيچ فاصله‌اى نيست ، مگر آنكه من صورت خود را اين‌طور از آنها برگردانم . »\r\n\r\nتكلّم أمير المؤمنين با كشتگان جمل\r\nو از أمير المؤمنين عليه السّلام روايت شده است كه : چون آن حضرت از قتال اهل جَمَل در بصره فارغ شد ، سوار شد و در ميان صفوف حركت ميكرد و آنها را مىشكافت تا آنكه رسيد به كَعب بن سورهء . ( كعب قاضى بصره بود ، و اين ولايت را به او عمر بن خطّاب داده بود . كعب در ميان اهل بصره در زمان عمر و عثمان به قضاوت باقى بود ؛ چون فتنهء اهل جمل در بصره عليه أمير المؤمنين عليه السّلام بر پا شد ، كعب قرآنى بر گردن خود حمايل نمود و با تمام فرزندان و اهل خود براى جنگ با آن حضرت خارج شد ؛ و همگى آنها كشته شدند . )\r\nچون حضرت بر جنازهء كعب عبور فرمود و او در ميان كشتگان افتاده بود ، حضرت در آنجا درنگ كرد و فرمود : كعب را بنشانيد ، كعب را بين دو مرد نشاندند .\r\nحضرت فرمود : اى كعب بن سوره ! قَدْ وَجَدْتَ مَا وَعَدَنِى رَبِّى حَقّاً ، فَهَلْ وَجَدْتَ مَا وَعَدَكَ رَبُّكَ حَقّاً ؟ « آنچه را كه پروردگار من به من وعده داد ، يافتم كه تمامش حقّ بود ، آيا تو هم وعيدهاى پروردگارت را به حقّ يافتى ؟ » و سپس فرمود : كعب را بخوابانيد .\r\n\r\n","description":"","footnote":"","page_name":" 214 ","page_number":230},
  {"content":"\r\n\r\nو كمى حضرت حركت كرد تا رسيد به طَلحَهء بن عبد الله كه آن هم در ميان كشتگان افتاده بود ، حضرت فرمود : او را بنشانيد ، نشاندند و همان خطاب را عيناً به طلحه فرمود ، و سپس فرمود طلحه را بخوابانيد .\r\nيكى از اصحاب بدان حضرت گفت : اى أمير المؤمنين در گفتار شما با اين دو مرد كشته - كه كلامى را نمىشنوند - چه فائده‌اى بود ؟\r\nحضرت فرمود : اى مرد ! سوگند به خدا آنها كلام مرا شنيدند ، همان طورى كه اهل قَليب ( چاه بدر ) كلام رسول خدا صلّى الله عليه و آله و سلّم را شنيدند . « 1 »\r\nو به همين دليل در روايات شيعه و سنّى زيارت اهل قبور به الفاظ : السَّلَامُ عَلَيْكَ و السَّلَامُ عَلَيْكُمْ و السَّلَامُ عَلَى أَهْلِ لَا إلَهَ إلَّا اللهُ وارد است .\r\nو از جملهء ادلّه بر زندگى در برزخ قول رسول خدا صلّى الله عليه و آله و سلّم است :\r\nالْقَبْرُ رَوْضَةٌ مِنْ رِيَاضِ الْجَنَّةِ ، أَوْ حُفْرَةٌ مِنْ حُفَرِ النِّيرَانِ . « 2 »\r\n« قبر باغى است از باغهاى بهشت يا گودالى است از گودال‌هاى\r\n\r\n\r\n","description":"","footnote":"\r\n( 1 ) « بحار الانوار » طبع آخوندى ، ج 6 ، ص 255\r\n( 2 ) « بحار الانوار » ج 6 ، طبع حروفى ، ص 205 ، نقلًا عن الفخر الرّازىّ فى تفسيره فى ذيل قوله تعالى :  بَلْ أَحْياءٌ وَ لكِنْ لا تَشْعُرُونَ  ( ذيل آيه 154 ، از سورهء 2 : البقرة ) ؛ و در « إحيآء العلوم » در باب ما يلقاه الميّتُ فى القبر ، ج 4 ، ص 423 آورده است ؛ و عراقى در پاورقى گويد : اين حديث را ترمذى از أبو سعيد [ خُدْرى 
  ] روايت كرده است .\r\n","page_name":" 215 ","page_number":231},
  {"content":"\r\n\r\nآتش . »\r\nو عين مضمون اين حديث از حضرت سيّد السّاجدين عليه السّلام نيز روايت شده است . « 1 »\r\nگرچه انسان پس از مرگ به آن بهشت قيامتى يا دوزخ قيامتى نرسيده است ، و ليكن مثال و نمونه‌اى از آنها كه همان باغى از باغ‌هاى جنان ، و يا حفره‌اى از حفرات نيران است بر او ظاهر خواهد شد .\r\nدليل ديگر بر حيات برزخى ، قول رسول خداست كه فرمود : مَنْ مَاتَ فَقَدْ قَامَتْ قِيَامَتُهُ . « 2 » « هر كس بميرد قيامت او بر پا شده است . »\r\nو دليل ديگر قول رسول خداست صلّى الله عليه و آله و سلّم :\r\nإنَّ أَوْلِيَآءَ اللهِ لَا يَمُوتُونَ ، وَ لَكِنْ يُنْقَلُونَ مِنْ دَارٍ إلَى دَارٍ .\r\n« اولياى خدا نمىميرند ، و ليكن از خانه‌اى به خانهء دگر انتقال مىيابند . »\r\nو تمام اين وجوه را امام فخر رازى در تفسير خود ، در ذيل تفسير همين آيه مباركه در سورهء آل عمران :  بَلْ أَحْياءٌ عِنْدَ رَبِّهِمْ يُرْزَقُونَ  ( آيات 170 تا 172 ) بيان مىكند .\r\nو نيز شيخ طبرسى در تفسير « مجمع البيان » در ذيل اين آيه فرموده است :\r\n« از رسول خدا صلّى الله عليه و آله و سلّم روايت شده است كه :\r\n\r\n\r\n","description":"","footnote":"\r\n( 1 ) « بحار الانوار » ج 6 ، ص 214 و 215\r\n( 2 ) « إحيآء العلوم » ج 4 ، ص 423\r\n","page_name":" 216 ","page_number":232},
  {"content":"\r\n\r\nچون جعفر بن أبى طالب در جنگ موته شهيد شد ، رسول خدا فرمود : من جعفر را ديدم كه با دو بال با فرشتگان الهى در بهشت در پرواز بود . »\r\nاگر به مجرّد مردن ، روح برزخى و صورت برزخى هم از بين برود ، پس دو بال داشتن و طيران با ملائكه در بهشت معنى ندارد .\r\nعلاوه بر آنچه ذكر شد ، إن شاء الله تعالى باز هم در مباحث آتيه ، آيات و رواياتى كه دلالت بر ثواب و عذاب برزخى دارد مىآوريم تا هيچ جاى شبهه‌اى به جاى نماند .\r\n\r\nبحث حضرت صادق عليه السّلام با زنديق دربارهء بقاء نفس\r\nشيخ طبرسى در « احتجاج » ضمن حديث طويلى كه يكى از زَنادِقهء روزگار سؤالاتى از حضرت صادق عليه السّلام مىكند آورده است كه : « آن زنديق به حضرت گفت :\r\nبه من بگو : نور چراغ در وقتى كه خاموش گردد كجا ميرود ؟\r\nحضرت فرمود : نورش ميرود و ديگر بر نمىگردد .\r\nزنديق گفت : اگر اين حرف را قبول دارى ، پس چرا دربارهء انسان انكار ميكنى ؟ چون انسان هم همينطور است ؛ هنگامى كه بميرد و روحش از بدن مفارقت نمايد ، ديگر ابداً به بدن بازگشت نمىنمايد ؛ همچنان كه نور چراغ در وقت خاموشى باز نمىگردد !\r\nحضرت فرمود : در اين قياس دچار اشتباه شده‌اى ؛ چون آتش در اجسام مختفى است ، ولى خود اجسام مانند سنگ و آهن به وجود خود قيام دارد ، وقتىكه يكى از اينها به ديگرى زده شود از بين آن دو ، آتشى ساطع ميگردد و از آن آتش براى روشن شدن چراغ\r\n\r\n","description":"","footnote":"","page_name":" 217 ","page_number":233},
  {"content":"\r\n\r\nاقتباس مىشود كه آن چراغ داراى نور است ، پس آتش در ذات اجسام ثابت است ولى نور موجودى است توليد شده ، و از بين رونده است .\r\nامّا روح چنين نيست ؛ روح موجودى است لطيف كه در قالب و لباس موجودى كثيف و ثقيل درآمده است ؛ و اين حكم چراغى را كه تو ذكر كردى ندارد .\r\nآن پروردگارى كه جنين را در رَحم مادر از آبى صاف مىآفريند و در اين آب اجزاء مختلفى را همچون عروق و اعصاب و دندان و مو و استخوان و غيرها تركيب مىكند ، او اين انسان را بعد از مرگ زنده و بعد از فناء بازگشت ميدهد .\r\nزنديق گفت : پس جاى استقرار روح بعد از مردن كجاست ؟\r\nحضرت فرمود : در باطن زمين ، كه منظور همان ملكوت زمين است ، تا يَوم الوَقتِ المَعلوم كه روز بازپسين است .\r\nزنديق گفت : كسى را كه بر دار بياويزند و بكشند و بر دار بماند ، روحش كجاست ؟\r\nحضرت فرمود : در دست آن فرشتهء قبض روحى كه روح او را ميگيرد تا به باطن زمين كه همان ملكوت است برساند . . .\r\nزنديق گفت : آيا روح هم مانند بدن ، پس از آنكه از قالب بدن بيرون آيد متلاشى ميگردد يا آنكه او باقيست ؟\r\nحضرت فرمود : روح باقيست تا روزى كه در صور دميده شود ؛ در آن هنگام تمام اشياء باطل ميگردند و هيچ حسّ و محسوسى باقى نخواهد ماند ، و سپس تمام موجودات بازگشت مىكنند همانطور كه\r\n\r\n","description":"","footnote":"","page_name":" 218 ","page_number":234},
  {"content":"\r\n\r\nخداى مدبّرِ آنها ، از اوّل ، وجودشان را آفريد و اين مدّت چهارصد سال به طول مىانجامد و اين مدّت بين نفخ صور اوّل و نفخ صور دوّم خواهد بود . « 1 »\r\n\r\nتشييع رسول خدا از سعد بن معاذ\r\nدر كتاب « أمالى » شيخ طوسى ، با إسناد خود از شيخ أبو عبد الله حسين بن أبى عبد الله غضائرى از شيخ صدوق ، و نيز مرحوم صدوق در كتاب « علل الشّرائع » از أبو الحسن بن إبراهيم الهَمْدانىّ از جعفر بن يوسف الازْدىّ از علىّ بن نوح حنّاط از عَمْرو بن يَسَع از عبد الله بن سنان از حضرت امام جعفر صادق عليه السّلام روايت كرده‌اند كه : به خدمت رسول خدا صلّى الله عليه و آله و سلّم آمده و گفتند كه : سَعْد ابن مُعاذ رحلت نموده است .\r\nرسول خدا صلّى الله عليه و آله و سلّم با جماعتى از اصحاب به طرف منزل سعد حركت كردند ، و درحالىكه تكيه به در داده بودند امر نمودند تا سعد را غسل دهند ، و غسل به پايان رسيد .\r\nو سپس سعد را حنوط نموده و كفن كرده و حمل نمودند بسوى قبرستان بقيع ، درحالىكه رسول خدا بدون كفش ، پاى برهنه و بدون ردا بدنبال جنازه تشييع مىنمود ، و گاهى طرف راست تابوت را مىگرفت و گاهى جانب چپ را تا آنكه جنازهء سعد را كنار قبر پائين آوردند .\r\nرسول خدا صلّى الله عليه و آله و سلّم خود در قبر پائين رفت و\r\n\r\n\r\n","description":"","footnote":"\r\n( 1 ) « احتجاج » طبرسى ج 2 ، ص 96 و 97 ، طبع نجف ، ضمن حديث طويلى بيان فرموده است .\r\n","page_name":" 219 ","page_number":235},
  {"content":"\r\n\r\nبراى سعد ، لَحْد معيّن كرد و او را در لَحْد گذارد و خشت‌ها را يكى پهلوى ديگرى مىچيد و ميفرمود : به من سنگ بدهيد ، به من خاك مرطوب بدهيد ، و با آن خاكها خُلل و فُرج ميان خشت‌ها را مسدود مينمود .\r\nرسول خدا صلّى الله عليه و آله و سلّم چون از قبر فارغ شد و خاك بر روى آن انباشت و روى قبر را تسويه نمود فرمود :\r\nإنِّى لَاعْلَمُ أَنَّهُ سَيَبْلَى وَ يَصِلُ الْبِلَى إلَيْهِ ، وَ لَكِنَّ اللهَ يُحِبُّ عَبْدًا إذَا عَمِلَ عَمَلًا أَحْكَمَهُ .\r\n« حقّاً من مىدانم كه به زودى خواهد پوسيد و كهنگى و اندراس به اين قبر خواهد رسيد ، و ليكن پروردگار دوست دارد كه بنده كارى را كه انجام ميدهد ، در آن محكم كارى كند و مُتْقَن و استوار نمايد . »\r\nچون از تسويهء قبر فارغ شده و خاك به روى آن ريختند ، مادر سَعد گفت : گوارا باد بر تو اى سعد در اين بهشتى كه داخل ميشوى !\r\nرسول خدا صلّى الله عليه و آله و سلّم فرمود : اى مادر سعد ! بطور جزم بر خدا حكمى نكن ؛ اينك سعد را فشار قبر گرفت !\r\nرسول خدا صلّى الله عليه و آله و سلّم بعد از فراغ از امر سعد مراجعت كردند و مردم نيز مراجعت نمودند و عرض كردند : اى رسول خدا ! ما امروز از شما امورى را مشاهده كرديم كه دربارهء سعد انجام دادى كه تا به حال دربارهء هيچ كس چنين نديده‌ايم كه انجام داده باشى ؛ شما به دنبال جنازهء سعد بدون ردا و كفش حركت كردى !\r\nحضرت فرمود : چون ديدم كه فرشتگان سماوى بدون كفش و\r\n\r\n","description":"","footnote":"","page_name":" 220 ","page_number":236},
  {"content":"\r\n\r\nردا تشييع جنازهء سعد مىنمايند ، من هم به آنها تأسّى كردم .\r\nعرض كردند : شما گاهى جانب راست سرير را مىگرفتيد و گاهى جانب چپ را ؟ !\r\nحضرت فرمود : دست من در دست جبرئيل بود ، او از هر جا كه شروع ميكرد و مىگرفت من نيز مىگرفتم .\r\nعرض كردند : شما خود امر به غسل سعد نموديد و خود بر جنازهء او نماز گزارديد و خود براى او لَحْد قرار داديد و سپس فرموديد كه : فشار قبر ، سعد را در بر گرفت !\r\nحضرت فرمود : آرى ، چون سعد با اهل منزلش به سوء اخلاق رفتار ميكرد ، اين فشار قبر اثر سوء خلق اوست . « 1 »\r\nاين روايت را مرحوم صدوق در كتاب « أمالى » نيز آورده است . « 2 »\r\n\r\nتكلّم ملّا محمّد مهدى نِراقى با روح مرده ، در وادى السّلام\r\nداستان عجيبى در همين دنيا اتّفاق افتاده از حضرت آية الله رئيسُ الملّة و الدّين ، شيخ الفقهاء و المجتهدين ، مرحوم آخوند ملّا محمّد مهدى نِراقى « 3 » أعلَى اللهُ تعالى مقامَهُ الشَّريف .\r\nمرحوم نراقى ، از علماى بزرگ و جامع علوم عقليّه و نقليّه و حائز مرتبهء علم و عمل و عرفان الهى بوده ، و در فقه و اصول و حكمت و رياضيّات و علوم غريبه و اخلاق و عرفان از علماى\r\n\r\n\r\n","description":"","footnote":"\r\n( 1 ) « أمالى » شيخ ، طبع نجف ، جلد دوّم ، جزءِ پانزدهم ، ص 41 و 42 ؛ و « علل الشّرائع » طبع مطبعهء حيدريّه - نجف ، باب 262 : العِلّةُ الّتى مِن أجلِها يكون عَذابُ القَبر ، ص 309 و 310 ، از جلد اوّل ؛ و « بحار » ج 6 ، ص 220\r\n( 2 ) « أمالى » طبع سنگى ، مجلس شصت و يكم ، ص 231\r\n( 3 ) نِراق بر وزن عراق است .\r\n","page_name":" 221 ","page_number":237},
  {"content":"\r\n\r\nكم نظير اسلام است .\r\nمرحوم نراقى جدّ مادرىِ مادر بزرگِ ما يعنى : پدرِ مادر مادر مادر مادر حقير است و فرزند ارجمندش حاج ملّا أحمد نِراقى كه دائى ما مىشود ، استاد مرحوم شيخ انصارى و از علماء برجسته و صاحب تصانيف عديده است .\r\nشيخ انصارى از عتبات عاليات در هنگام تحصيل به ايران آمد و به اصفهان رفت و سپس به كاشان آمد و چهار سال تمام از محضر و درس آخوند ملّا أحمد نراقى بهرمند شد و سپس به نجف اشرف معاودت نمود .\r\nاين داستان در ميان علماء و طلّاب نجف اشرف مشهور است و در بين اقوام و ارحام مادرى ما از مسلّميّات احوالات مرحوم نراقى محسوب ميگردد .\r\nمرحوم نراقى در نجف اشرف سكونت داشته و در آنجا وفات مىكند ، و مقبرهء او نيز در نجف متّصل به صحن مطهّر است .\r\nايشان در همان ايّامِ اقامت در نجف ، در ماه رمضانى كه بر او مىگذرد يك روز در منزلشان براى صرف افطار هيچ نداشتند ، عيالش به او ميگويد : هيچ در منزل نيست ، برو بيرون و چيزى تهيّه كن !\r\nمرحوم نراقى درحالىكه حتّى يك فَلس پول سياه هم نداشته است ، از منزل بيرون مىآيد و يكسره به سمت وادى السّلام نجف براى زيارت اهل قبور ميرود ؛ در ميان قبرها قدرى مىنشيند و فاتحه ميخواند تا اينكه آفتاب غروب مىكند و هوا كم كم رو به تاريكى\r\n\r\n","description":"","footnote":"","page_name":" 222 ","page_number":238},
  {"content":"\r\n\r\nميرود .\r\nدر اين حال مىبيند عدّه‌اى از اعراب جنازه‌اى را آوردند و قبرى براى او حفر نموده و جنازه را در ميان قبر گذاشتند ، و رو كردند به من و گفتند : ما كارى داريم ، عجله داريم ، ميرويم به محلّ خود ، شما بقيّهء تجهيزات اين جنازه را انجام دهيد !\r\nجنازه را گذاردند و رفتند .\r\nمرحومِ نراقى ميگويد : من در ميان قبر رفتم كه كفن را باز نموده و صورت او را به روى خاك بگذارم ، و بعد به روى او خشت نهاده و خاك بريزم و تسويه كنم ؛ ناگهان ديدم دريچه ايست ، از آن دريچه داخل شدم ديدم باغ بزرگى است ، درخت‌هاى سر سبز سر به هم آورده و داراى ميوه‌هاى مختلف و متنوّع است .\r\nاز دَرِ اين باغ يك راهى است بسوى قصر مجلّلى كه در تمام اين راه از سنگ ريزه‌هاى متشكّل از جواهرات فرش شده است .\r\nمن بى اختيار وارد شدم و يكسره بسوى آن قصر رهسپار شدم ، ديدم قصر با شكوهى است و خشت‌هاى آن از جواهرات قيمتى است ؛ از پلّه بالا رفتم ، در اطاقى بزرگ وارد شدم ، ديدم شخصى در صدر اطاق نشسته و دور تا دور اين اطاق افرادى نشسته‌اند .\r\nسلام كردم و نشستم ، جواب سلام مرا دادند . بعد ديدم افرادى كه در اطراف اطاق نشسته‌اند از آن شخصى كه در صدر نشسته پيوسته احوالپرسى مىكنند و از حالات اقوام و بستگان خودشان سؤال مىكنند و او پاسخ ميدهد .\r\n\r\n","description":"","footnote":"","page_name":" 223 ","page_number":239},
  {"content":"\r\n\r\nو آن مرد مبتهج و مسرور به يكايك از سؤالات جواب ميگويد . قدرى كه گذشت ناگهان ديدم كه مارى از در وارد شد و يكسره به سمت آن مرد رفت و نيشى زد و برگشت و از اطاق خارج شد .\r\nآن مرد از درد نيش مار ، صورتش متغيّر شد و قدرى به هم برآمد ، و كم كم حالش عادّى و به صورت اوّليّه برگشت .\r\nسپس باز شروع كردند با يكديگر سخن گفتن و احوالپرسى نمودن و از گزارشات دنيا از آن مرد پرسيدن .\r\nساعتى گذشت ديدم براى مرتبهء ديگر ، آن مار از در وارد شد و به همان منوال پيشين او را نيش زد و برگشت .\r\nآن مرد حالش مضطرب و رنگ چهره‌اش دگرگون شد و سپس به حالت عادّى برگشت .\r\nمن در اين حال سؤال كردم : آقا شما كيستيد ؟ اينجا كجاست ؟ اين قصر متعلّق به كيست ؟ اين مار چيست ؟ چرا شما را نيش مىزند ؟\r\nگفت : من همين مرده‌اى هستم كه هم اكنون شما در قبر گذارده‌ايد ، و اين باغ بهشت برزخى من است كه خداوند به من عنايت نموده است ، كه از دريچه‌اى كه از قبر من به عالم برزخ باز شده است پديد آمده است .\r\nاين قصر مال من است ، اين درختان با شكوه و اين جواهرات و اين مكان كه مشاهده مىكنيد بهشت برزخى من است ، من آمده‌ام اينجا .\r\nاين افرادى كه در اطاق گرد آمده‌اند ارحام من هستند كه قبل از\r\n\r\n","description":"","footnote":"","page_name":" 224 ","page_number":240},
  {"content":"\r\n\r\nمن بدرود حيات گفته و اينك براى ديدن من آمده‌اند و از بازماندگان و ارحام و أقرباى خود در دنيا احوالپرسى نموده و جويا ميشوند ، و من حالات آنان را براى اينان بازگو ميكنم .\r\nگفتم اين مار چرا تو را مىزند ؟\r\nگفت : قضيّه از اين قرار است كه من مردى هستم مؤمن ، اهل نماز و روزه و خمس و زكات ، و هر چه فكر ميكنم از من كار خلافى كه مستحقّ چنين عقوبتى باشم سر نزده است ، و اين باغ با اين خصوصيّات نتيجهء برزخى همان اعمال صالحهء من است ؛ مگر آنكه يك روز در هواى گرم تابستان كه در ميان كوچه حركت ميكردم ، ديدم صاحب دكّانى با يك مشترى خود گفتگو و منازعه دارند ؛ من رفتم نزديك براى اصلاح امور آنها ، ديدم صاحب دكّان مىگفت : سيصد دينار ( شش شاهى ) از تو طلب دارم و مشترى مىگفت : من پنج شاهى بدهكارم .\r\nمن به صاحب دكّان گفتم : تو از نيم شاهى بگذر ، و به مشترى گفتم : تو هم از نيم شاهى رفعِ يد كن و به مقدار پنج شاهى و نيم به صاحب دكّان بده .\r\nصاحب دكّان ساكت شد و چيزى نگفت ؛ ولى چون حقّ با صاحب دكّان بوده و من به قدر نيم شاهى به قضاوت خود - كه صاحب دكّان راضى بر آن نبود - حقّ او را ضايع نمودم ، به كيفر اين عمل خداوند عزّ و جلّ اين مار را معيّن نموده كه هر يك ساعت مرا بدين منوال نيش زند ، تا در نفخ صور دميده و خلائق براى حساب در\r\n\r\n","description":"","footnote":"","page_name":" 225 ","page_number":241},
  {"content":"\r\n\r\nمحشر حاضر شوند ، و به بركت شفاعت محمّد و آل محمّد عليهم السّلام نجات پيدا كنم .\r\nچون اين را شنيدم برخاستم و گفتم : عيال من در خانه منتظر است ، من بايد بروم و براى آنان افطارى ببرم . همان مردى كه در صدر نشسته بود برخاست و مرا تا در بدرقه كرد ، از در كه خواستم بيرون آيم يك كيسهء برنج به من داد ، كيسهء كوچكى بود ، و گفت : اين برنج خوبى است ، ببريد براى عيالاتتان .\r\nمن برنج را گرفته و خداحافظى كردم و آمدم بيرون باغ ، از دريچه‌اى كه داخل شده بودم خارج شدم ، ديدم داخل همان قبر هستم و مرده هم به روى زمين افتاده و دريچه‌اى نيست ؛ از قبر بيرون آمدم و خشت‌ها را گذارده و خاك انباشتم و به صوب منزل رهسپار شدم و كيسهء برنج را با خود آورده و طبخ نموديم .\r\nو مدّتها گذشت و ما از آن برنج طبخ ميكرديم و تمام نمىشد ، و هر وقت طبخ ميكرديم چنان بوى خوشى از آن متصاعد ميشد كه محلّه را خوشبو ميكرد . همسايه‌ها مىگفتند : اين برنج را از كجا خريده ايد ؟\r\nبالاخره بعد از مدّتها يك روز كه من در منزل نبودم ، يك نفر به ميهمانى آمده بود و چون عيال از آن برنج طبخ مىكند و آن را دَم مىكند ، عطر آن فضاى خانه را فرا ميگيرد ، ميهمان مىپرسد : اين برنج از كجاست كه از تمام اقسام برنج‌هاى عنبر بو خوشبوتر است ؟\r\nاهل منزل ، مأخوذ به حيا شده و داستان را براى او تعريف\r\n\r\n","description":"","footnote":"","page_name":" 226 ","page_number":242},
  {"content":"\r\n\r\nمىكنند .\r\nپس از اين بيان ، آن مقدارى از برنج كه مانده بود چون طبخ كردند ديگر برنج تمام مىشود .\r\nآرى اينها غذاهاى بهشتى است كه خداوند براى مقرّبان درگاه خود روزى ميفرمايد .\r\n\r\nمائدهء ملكوتى در محراب حضرت مريم فرود آمد\r\nدر قضيّهء حضرت مريم عليها السّلام در قرآن كريم وارد است :\r\n كُلَّما دَخَلَ عَلَيْها زَكَرِيَّا الْمِحْرابَ وَجَدَ عِنْدَها رِزْقاً قالَ يا مَرْيَمُ أَنَّى لَكِ هذا قالَتْ هُوَ مِنْ عِنْدِ اللَّهِ إِنَّ اللَّهَ يَرْزُقُ مَنْ يَشاءُ بِغَيْرِ حِسابٍ  . « 1 »\r\nحضرت مريم را براى عبادت به بيت المقدس آوردند و در تحت تكفّل حضرت زكريّا على نبيّنا و آله و عليه السّلام به عبادت مىپرداخت ، غذاى آنجا مرغ و خورش نبود ؛ جوع يعنى گرسنگى و صيام ، غذاى آنجا بود ، چون در تحت تعليم و تربيت روحانى قرار گرفته بود .\r\nليكن هر وقت حضرت زكريّا در محراب عبادت نزد حضرت مريم مىآمد ، در نزد او از ميوه‌هاى بهشتى و روزيهاى معنوى مىيافت و مىگفت : اى مريم از كجا اين چنين روزىها براى تو معيّن شده است ؟\r\nمريم در جواب مىگفت : اين غذاى ملكوتى است و از جانب خدا براى من مقدّر شده است ، و خداوند به هر كس كه اراده‌اش تعلّق\r\n\r\n\r\n","description":"","footnote":"\r\n( 1 ) ذيل آيه 37 ، از سورهء 3 : ءَال عمران\r\n","page_name":" 227 ","page_number":243},
  {"content":"\r\n\r\nگيرد از اين روزىهاى معنوى ، بدون حساب ارزانى خواهد داشت . اگر كسى از محرّمات اجتناب كند و از مشتبهات بپرهيزد ، از اين‌گونه روزىهاى با بركت نصيب او خواهد شد .\r\nاگر كسى غذاى حرام بخورد ، تا چهل روز دعايش مستجاب نمىگردد و قلبش سياه مىشود .\r\n\r\nمائدهء آسمانى كه براى حضرت فاطمهء زهراء نازل شد\r\nمجلسى رضوان الله عليه از كتاب « خرائج و جرائح » شيخ سعيد ابن هِبَة الله قُطب راوندى روايت كرده است : روزى بر أمير المؤمنين عليه السّلام گذشت كه در خانه چيزى نداشتند ، حضرت به فاطمه عليها سلام الله فرمود : آيا طعامى در منزل هست كه ما را بدان تغذيه نمائى ؟ فاطمه گفت : نه .\r\nأمير المؤمنين از منزل بيرون آمد و يك دينار قرض كرد كه براى معيشت زندگى و اصلاح امور خود چيزى خريدارى كند ، در راه به مقداد بن أسود برخورد كرد و او را چنان يافت كه در عسرت بسر مىبَرد و عيالاتش همه گرسنه هستند .\r\nأمير المؤمنين عليه السّلام دينار را به او داد و سپس به مسجد رسول خدا صلّى الله عليه و آله و سلّم درآمد و نماز ظهر و عصر را با آن حضرت به جاى آورد .\r\nپس از اتمام نماز عصر رسول خدا صلّى الله عليه و آله و سلّم دست أمير المؤمنين را گرفته و با هم به خانهء فاطمه عليها السّلام درآمدند ، و ديدند كه فاطمه در مصلّاى خود به نماز مشغول است و در طرف پشت سرش يك كاسه مىجوشد و بخار از آن بالا مىرود .\r\n\r\n","description":"","footnote":"","page_name":" 228 ","page_number":244},
  {"content":"\r\n\r\nچون فاطمه عليها السّلام سخن رسول خدا را شنيد از جاى خود برخاست و بر آن حضرت سلام كرد - و فاطمه عزيزترين افراد در نزد رسول الله بود - و رسول خدا جواب سلام او را داد ، و با دست خود بر سر فاطمه مىكشيد و سپس فرمود : اى فاطمه براى ما از غذائى كه آماده شده است بياور !\r\nفاطمه سلام الله عليها كاسه را گرفت و در نزد پدرش رسول خدا گذارد .\r\nحضرت فرمود : اى فاطمه ! اين غذا از كجا براى تو آماده شده است ؟ اين چنين غذائى كه من تا به حال هرگز به غذائى مانند رنگ اين غذا برخورد نكرده‌ام ، و مانند بوى اين غذا از غذائى استشمام ننموده‌ام ، و تا به حال پاكيزه‌تر و طيّب‌تر از اين غذا نخورده‌ام .\r\nو سپس رسول خدا كف دست خود را بين دو كتف أمير المؤمنين « 1 » عليه السّلام قرار داد و فرمود : اين به عنوان بدل و عوض از يك دينار تو است ، خداوند به هر كسى كه اراده‌اش تعلّق گيرد روزى بى حساب عنايت خواهد نمود . « 2 »\r\n\r\n\r\n","description":"","footnote":"\r\n( 1 ) در عبارت مجلسى كه از « خرائج » نقل مىكند لفظ أمير المؤمنين نيست ، ولى اوّلًا از قرينهء آنكه مخاطب رسول الله أمير المؤمنين بوده است ، و ثانياً به قرينهء روايت ديگرى كه مجلسى در « بحار » ج 10 كمپانى ، ص 19 ، و در ج 43 ، طبع آخوندى ، ص 59 از « تفسير فُرات بن إبراهيم » روايت مىكند و در آنجا لفظ علىّ بن أبى طالب موجود است ؛ معلوم مىشود كه در اين روايتى را كه ما نقل كرديم لفظ علىّ بن أبى طالب از قلم نسّاخ افتاده است .\r\n( 2 ) « بحار الانوار » طبع كمپانى ، ج 10 ، ص 10 ؛ و طبع آخوندى ،\r\n","page_name":" 229 ","page_number":245},
  {"content":"\r\n\r\nو نظير اين روايت را مجلسى از « تفسير عيّاشى » نيز روايت نموده است . « 1 »\r\nو مجلسى در ذيل روايتى كه بيان نموديم ميگويد : زمخشرى در تفسير « كشّاف » در ضمن بيان قصّهء حضرت زكريّا و مريم گويد : از رسول خدا صلّى الله عليه و آله و سلّم روايت شده است كه :\r\nدر روزگارى كه قحطى فرا گرفته بود و رسول خدا گرسنه بود ، فاطمه براى پدر خود دو گردهء نان و قدرى پارهء گوشت به عنوان هديه آورد ؛ و اين غذاى خودش بود كه نخورده و پدر را بر خود مقدّم داشت و ايثار نمود .\r\nرسول خدا صلّى الله عليه و آله و سلّم آن طبق را بسوى فاطمه برگرداندند و بعد از آن گفتند : اى نور ديدهء من بيا و بياور طبق را .\r\nفاطمه سلام الله عليها سرپوش از طبق برداشت ، ديد كه مملوّ است از نان و گوشت ؛ او را بهت و حيرت در گرفت و دانست كه اين مائده از جانب خداى تعالى نازل شده است .\r\nرسول خدا فرمود : اى فاطمه ! اين غذا را از كجا آورده‌اى ؟\r\nفاطمه گفت : اين غذا از نزد خداست و خداوند هر كه را بخواهد بدون حساب روزى ميدهد .\r\nرسول خدا صلّى الله عليه و آله و سلّم فرمود : حمد اختصاص\r\n\r\n\r\n","description":"","footnote":"\r\n- ج 43 ، ص 29\r\n( 1 ) « بحار الانوار » طبع كمپانى ، ج 10 ، ص 11 ؛ و طبع آخوندى ، ج 43 ، ص 31\r\n","page_name":" 230 ","page_number":246},
  {"content":"\r\n\r\nبه خداوندى دارد كه تو را شبيه سيّدهء زنهاى بنى إسرائيل قرار داد . رسول خدا ، علىّ بن أبى طالب و حسن و حسين و جميع اهل بيت را فرا خواندند تا همه خوردند و سير شدند ، و آن طعام همانطور به حال خود باقى بود و فاطمه آن را بين همسايگان خود تقسيم نمود .\r\nآرى ، صورت ملكوتى گرسنگى و تشنگى در راه رضا و تقرّب خداوند عزّ و جلّ ، مائدهء آسمانى و ماء مَعين و خوشگوار است كه بدون شكّ به پيمايندهء اين راه خواهد رسيد .\r\n\r\nشربت ملكوتى كه رسول خدا براى حضرت علىّ أكبر عطا نمود\r\nچنان كه مقرّم از « مَقتل خوارزمى » ج 2 ، ص 31 ؛ و « مَقتل عَوالم » ص 95 روايت كرده است كه چون حضرت علىّ أكبر سلام الله عليه در دفعهء اوّل كه يكصد و بيست نفر را به هلاكت رسانيده بود ، از ميدان مراجعت نمود ، وَ قَدْ اشْتَدَّ بِهِ الْعَطَشُ فَرَجَعَ إلَى أَبِيهِ يَسْتَرِيحُ وَ يَذْكُرُ مَا أَجْهَدَهُ مِنَ الْعَطَشِ ، فَبَكَى الْحُسَيْنُ وَ قَالَ : وَا غَوْثَاهُ ! مَا أَسْرَعَ الْمُلْتَقَى بِجَدِّكَ فَيَسْقِيَكَ بِكَأْسِهِ شَرْبَةً لَا تَظْمَأُ بَعْدَهَا . وَ أَخَذَ لِسَانَهُ فَمَصَّهُ وَ دَفَعَ إلَيْهِ خَاتَمَهُ لِيَضَعَهُ فِى فِيهِ . « 1 »\r\n« درحالىكه عطش بر او غالب شده بود نزد پدر آمد تا قدرى استراحت كند و از گرانى عطش براى پدر بيان كند ، حضرت سيّد الشّهداء عليه السّلام گريست و گفت : وا غوثاه ! اى فرزند چقدر\r\n\r\n\r\n","description":"","footnote":"\r\n( 1 ) « مقتل الحسين » مقرّم ، ص 298 ؛ و در كتاب « علىٌّ الاكبر » مقرّم در ص 80 ، از « لُهوف » بدين عبارت نقل نموده است : الْعَطَشُ قَتَلَنى وَ ثِقْلُ الْحَديدِ أجْهَدَنى ، فَهَلْ إلَى شَرْبَةِ ماءٍ أتَقَوَّى بِها عَلَى الاعْداءِ . و در خود « لهوف » دارد : فَهَلْ إلَى شَرْبَةٍ مِنَ الْمآءِ سَبيلٌ .\r\n","page_name":" 231 ","page_number":247},
  {"content":"\r\n\r\nنزديك است كه به جدّت برسى و او ترا به كاسه‌اى از شربت بياشاماند كه ديگر پس از آن تشنه نگردى . و سپس زبان علىّ را در دهان خود گرفت و مكيد ، و انگشترى خود را به دو داد تا در دهان خود گذارد . »\r\nگويا علىّ أكبر هم براى آنكه پدرش بداند كه رسول الله او را سيراب نموده است ، در دفعهء دوّم كه جنگ كرد و بدنش پاره پاره شد :\r\nنَادَى رَافِعاً صَوْتَهُ : عَلَيْكَ مِنِّى السَّلَامُ أَبَا عَبْدِ اللهِ ! هَذَا جَدِّى قَدْ سَقَانِى بِكَأْسِهِ شَرْبَةً لَا أَظْمَأُ بَعْدَهَا ، وَ هُوَ يَقُولُ : إنَّ لَكَ كَأْساً مَذْخُورَةً . « 1 »\r\n« با آهنگ بلند به صدا در آمد : سلام من بر تو اى أبا عبد الله ! اينك جدّ من رسول خدا مرا به كاسه‌اى از شربت سيراب نمود كه ديگر پس از آن هيچگاه تشنه نخواهم شد ، و ميگويد : اى حسين يك كاسه‌اى براى تو ذخيره دارم تا بيائى و به تو بدهم . »\r\nبراى شهادت چنين مظهر قدس و تقوى جا دارد كه نالهء پدرش بلند شود كه : عَلَى الدُّنْيَا بَعْدَكَ الْعَفَاءُ . چنان كه طبرى با سند خود از حُمَيد بن مُسلم روايت مىكند كه :\r\nسِمَاعُ أُذُنِى يَوْمَئِذٍ مِنَ الْحُسَيْنِ يَقُولُ : قَتَلَ اللهُ قَوْمًا قَتَلُوكَ يَا بُنَىَّ ! مَا أَجْرَأَهُمْ عَلَى الرَّحْمَنِ ، وَ عَلَى انْتِهَاكِ حُرْمَةِ الرَّسُولِ ! عَلَى الدُّنْيَا بَعْدَكَ الْعَفَاءُ .\r\nقَالَ : وَ كَأَنِّى أَنْظُرُ إلَى امْرَأةٍ خَرَجَتْ مُسْرِعَةً كَأَنَّهَا الشَّمْسُ\r\n\r\n\r\n","description":"","footnote":"\r\n( 1 ) « مقتل مقرّم » ص 300\r\n","page_name":" 232 ","page_number":248},
  {"content":"\r\n\r\nالطَّالِعَةُ تُنَادِى : يَا أُخَيَّاهُ ! وَ ابْنَ أُخَيَّاهُ !\r\nقَالَ : فَسَأَلْتُ عَنْهَا ، فَقِيلَ : هَذِهِ زَيْنَبُ ابْنَةُ فَاطِمَةَ ابْنَةِ رَسُولِ اللهِ صَلَّى اللهُ عَلَيْهِ [ وَ ءَالِهِ 
  ] وَ سَلَّمَ ، فَجَاءَتْ حَتَّى أَكَبَّتْ عَلَيْهِ ، فَجَاءَهَا الْحُسَيْنُ فَأَخَذَ بِيَدِهَا فَرَدَّهَا إلَى الْفُسْطَاطِ . « 1 »\r\nحُمَيد بن مُسلم ميگويد : « گوش‌هاى من آن روز از حسين شنيد كه مىگفت : خدا بكشد جماعتى كه ترا كشتند اى فرزند من ! چقدر جرأت و بى باكى آنها بر خدا ، و بر هتك حرمت رسول خدا زياد است .\r\nاى نور ديدهء من ! پس از تو خاك بر سر دنيا باد .\r\nميگويد : و مثل آنكه من نظاره ميكنم زنى را كه به سرعت از خيمه خارج شد و مانند خورشيد تابان مىدرخشيد و فرياد بر مىداشت : اى واى برادرم ! اى واى پسر برادرم !\r\nميگويد : من پرسيدم : اين زن كيست ! گفتند : اين زينب دختر فاطمه دختر رسول خداست .\r\nاين زن آمد و آمد تا خود را به روى علىّ أكبر انداخت ، و پس از آن حسين آمد و دست او را گرفت و به خيام حرم برگردانيد . »\r\n\r\n\r\n","description":"","footnote":"\r\n( 1 ) « تاريخ طبرى » طبع دوّم ، در دارُ المَعارف مصر ، جلد 5 ، ص 446 ؛ و « إرشاد » شيخ مفيد ، طبع سنگى ، ص 259 ؛ و « بحار الانوار » ج 45 ، ص 44\r\n","page_name":" 233 ","page_number":249},
  {"content":"\r\n . \r\n","description":"","footnote":"","page_name":" 234 ","page_number":250},
  {"content":"\r\n\r\n\r\nمجلس سيزدهم : در برزخ ، دو راهى سعادت و شقاوت دنيا يكسره ميگردد\r\n\r\n","description":"","footnote":"","page_name":" 235 ","page_number":251},
  {"content":"\r\n . \r\n","description":"","footnote":"","page_name":" 236 ","page_number":252},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرينَ\r\nو لَعْنَةُ اللهِ عَلَى أعْدائِهِمْ أجْمَعينَ مِنَ الآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم « 1 »\r\n\r\nآياتى كه جزا را مقرون به زمان كرده ، اختصاص به برزخ دارد\r\nقال اللهُ الحكيمُ فى كتابِه الكريم :\r\n    يَوْمَ يَأْتِ لا تَكَلَّمُ نَفْسٌ إِلَّا بِإِذْنِهِ فَمِنْهُمْ شَقِيٌّ وَ سَعِيدٌ * فَأَمَّا الَّذِينَ شَقُوا فَفِي النَّارِ لَهُمْ فِيها زَفِيرٌ وَ شَهِيقٌ * خالِدِينَ فِيها ما دامَتِ السَّماواتُ وَ الْأَرْضُ إِلَّا ما شاءَ رَبُّكَ إِنَّ رَبَّكَ فَعَّالٌ لِما يُرِيدُ * وَ أَمَّا الَّذِينَ سُعِدُوا فَفِي الْجَنَّةِ خالِدِينَ فِيها ما دامَتِ السَّماواتُ وَ الْأَرْضُ إِلَّا ما شاءَ رَبُّكَ عَطاءً غَيْرَ مَجْذُوذٍ .    \r\n( آيات يكصد و پنجم تا يكصد و هشتم ، از سورهء هود : يازدهمين سوره از قرآن كريم )\r\n« روزى ميرسد كه هيچ صاحب نفس و جاندارى بدون اذن خدا\r\n\r\n\r\n","description":"","footnote":"\r\n( 1 ) مطالب گفته شده در روز سيزدهم ماه مبارك رمضان .\r\n","page_name":" 237 ","page_number":253},
  {"content":"\r\n\r\nنمىتواند تكلّم كند ؛ و در آن روز مردم به دو گروه سعيد و شقىّ قسمت ميشوند .\r\nامّا آن كسانى كه شقىّ و بد عاقبتند ، آنان در آتش خواهند بود و زفير و شهيق آتش كه همان شعله‌هاى فروزان و لهيب و زبانه‌هاى افروختهء آنست آنان را فرا خواهد گرفت . « 1 »\r\nآنان در ميان آتش تا هنگامى كه آسمان و زمين بر پاست جاودانه زيست خواهند نمود مگر اينكه پروردگار تو بخواهد ؛ و حقّاً كه پروردگار تو به هر كارى كه اراده كند تواناست .\r\nو امّا آن كسانى كه سعيد و پيروزند ، آنان در بهشت خواهند بود و در آنجا تا هنگامى كه آسمان و زمين بر پاست مخلّد و جاويد خواهند بود مگر آنكه پروردگار تو بخواهد ؛ و اين عطاى غير مقطوعى است كه به آنان خواهد رسيد . »\r\nعلىّ بن إبراهيم قمّى در تفسيرش گويد :\r\n« اين آيات راجع به برزخ است ، قبل از بر پا شدن قيامت . خلود در آتش ، خلود در آتش دنياست تا وقتىكه آسمانها و زمين هستند ؛ و خلود در بهشت ، يعنى بهشت دنيوى كه ارواح مؤمنان بدانجا انتقال مىيابند و مراد از غير مقطوع بودن عطاى بهشتيان ، آنست كه اين بهشت برزخى متّصل مىشود به بهشت قيامتى . و اين آيات ردّ كسانى است كه عذاب قبر را منكرند ، و عقاب و ثواب را در برزخ دنيا قبل از\r\n\r\n\r\n","description":"","footnote":"\r\n( 1 ) و ممكن است گفته شود كه : زَفير و شَهيق جهنّم ، از خود جهنّميان است چنان كه لفظ  لَهُمْ  برآن دلالت دارد .\r\n","page_name":" 238 ","page_number":254},
  {"content":"\r\n\r\nقيام قيامت قبول ندارند « 1 » . »\r\nو همانطور كه در كلام اين مرد بزرگ ظاهر است مراد از بهشت و جهنّم دنيوى ، بهشت و جهنّم برزخى است ؛ و چون عالم برزخ از تتمّهء عالم دنياست و در آنجا از صورت و كمّ و كيف وجود دارد لذا از آن به دنيا نيز تعبير كنند .\r\nو نيز علىّ بن إبراهيم قمّى در مقدّمهء تفسيرش گويد : و امّا ردّ كسانى كه انكار ثواب و عقاب را مىنمايند ، آياتى چند از قرآن كريم است :\r\n   يَوْمَ يَأْتِ لا تَكَلَّمُ نَفْسٌ إِلَّا بِإِذْنِهِ فَمِنْهُمْ شَقِيٌّ وَ سَعِيدٌ * فَأَمَّا الَّذِينَ شَقُوا فَفِي النَّارِ لَهُمْ فِيها زَفِيرٌ وَ شَهِيقٌ * خالِدِينَ فِيها ما دامَتِ السَّماواتُ وَ الْأَرْضُ    . « 2 »\r\nاين آيات دلالت دارد بر آنكه عذاب آنها مقرون به دوام آسمانها و زمين است ، و اين راجع به برزخ دنياست چون وقتى قيامت بر پا گردد آسمانها و زمين دگرگون ميشوند .\r\nو ديگر ، گفتار خداى تعالى :  النَّارُ يُعْرَضُونَ عَلَيْها غُدُوًّا وَ عَشِيًّا  . « 3 »\r\nچون غُدُوّ و عَشىّ ، كه همان چاشتگاه و شبانگاه است كه مشركين را عرضه بر آتش ميدارند ، در دار دنيا و عالم برزخ است ؛ و\r\n\r\n\r\n","description":"","footnote":"\r\n( 1 ) « تفسير علىّ بن إبراهيم » طبع سنگى ( 1313 ) ، ص 314 و 315\r\n( 2 ) آيه 105 و 106 ، و صدر آيه 107 ، از سورهء 11 : هود\r\n( 3 ) صدر آيه 46 ، از سورهء 40 : غافر\r\n","page_name":" 239 ","page_number":255},
  {"content":"\r\n\r\nامّا در قيامت ، ديگر چاشتگاه و شبانگاهى وجود ندارد .\r\nو ديگر ، گفتار خداى تعالى :  وَ لَهُمْ رِزْقُهُمْ فِيها بُكْرَةً وَ عَشِيًّا .  « 1 »\r\nچون بُكْرَهء و عشىّ - كه به معناى صبح و شب است و در آن هنگام روزى بهشتيان به آنها ميرسد - در عالم بهشت دنيا و برزخ است ، كه ارواح مؤمنين بدانجا منتقل ميشوند ، و امّا در بهشت‌هاى خلد ، در آنجا صبح و شبى وجود ندارد .\r\nو ديگر ، گفتار خداى تعالى :  وَ مِنْ وَرائِهِمْ بَرْزَخٌ إِلى يَوْمِ يُبْعَثُونَ .  « 2 »\r\nچون اين آيه راجع به عذاب و ثواب برزخ است ، و حضرت صادق عليه السّلام گفته‌اند : مراد از برزخ ، قبر است كه در آنجا - كه بين دنيا و آخرت است - ثواب و عذاب به اهلش ميرسد .\r\nو دليل بر اين مدّعى همچنين قول عالِم عليه السّلام است كه فرمود :\r\nوَ اللهِ مَا نَخَافُ عَلَيْكُمْ إلَّا الْبَرْزَخَ .\r\n« سوگند به خدا كه ما بر شما نگران نيستيم مگر از عالم برزخ . ( و امّا در قيامت چون در آنجا شفاعت بدست ماست پس ما اولى هستيم به شفاعت نمودن از شما . ) »\r\nو ديگر ، گفتار خداى تعالى :\r\n وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ \r\n\r\n\r\n","description":"","footnote":"\r\n( 1 ) ذيل آيه 62 ، از سورهء 19 : مريم\r\n( 2 ) ذيل آيه 100 ، از سورهء 23 : المؤمنون\r\n","page_name":" 240 ","page_number":256},
  {"content":"\r\n\r\n  رَبِّهِمْ يُرْزَقُونَ * فَرِحِينَ بِما آتاهُمُ اللَّهُ مِنْ فَضْلِهِ وَ يَسْتَبْشِرُونَ بِالَّذِينَ لَمْ يَلْحَقُوا بِهِمْ مِنْ خَلْفِهِمْ أَلَّا خَوْفٌ عَلَيْهِمْ وَ لا هُمْ يَحْزَنُونَ .   « 1 »\r\n« و البتّه گمان مبر كسانى كه در راه خدا كشته مىشوند مردگانند بلكه زندگانند ؛ در نزد پروردگارشان روزى داده ميشوند ، و به آنچه خدا از فضل و كرم خود به آنها عنايت فرموده است خوشحالند ؛ و نيز در بشارت و خوشحالى هستند نسبت به افرادى كه در زندگى معنوى به آنان پيوند و ربط داشته‌اند و هنوز نمرده‌اند و بدانها ملحق نگرديده‌اند ، كه چگونه عنايت خدا شامل حال آنان شده و تمام اقسام غم و غصّه و اندوه و خوف از آنان برداشته شده و به مقام سكينه و اطمينان رسيده‌اند . »\r\nچون حضرت صادق عليه السّلام اين آيه را چنين تفسير نموده‌اند كه :\r\nيَسْتَبْشِرُونَ وَ اللهِ فِى الْجَنَّةِ بِمَن لَمْ يَلْحَقْ بِهِمْ مِنْ خَلْفِهِمْ مِنَ الْمُؤْمِنِينَ فِى الدُّنْيَا .\r\n« سوگند به خدا كه بشارت و خوشحالى آنان در بهشت است نسبت به مؤمنينى كه در دنيا بوده و هنوز به آنها ملحق نشده‌اند . »\r\nيعنى چون هنوز دنيا موجود است ، پس قيامت بر پا نگرديده و بهشت قيامتى به هم نرسيده است .\r\nبنابراين مراد از جنّت در اين كريمه مباركه جنّت برزخى است كه\r\n\r\n\r\n","description":"","footnote":"\r\n( 1 ) آيه 169 و 170 ، از سورهء 3 : ءال عمران\r\n","page_name":" 241 ","page_number":257},
  {"content":"\r\n\r\nبا بقاء دنيا ملايمت و سازش دارد .\r\nو مثل اين آيات راجع به ردّ كسانى كه عذاب قبر را انكار مىنمايند بسيار است . « 1 »\r\n\r\nدر برزخ ، نمونه‌اى از بهشت و جهنّم موجود است\r\nو نظير اين استدلال را ، راجع به دلالت آيات بر بهشت برزخى ، حضرت علّامهء طباطبائى مدّ ظلّه در رسالهء معاد : « الإنسان بعدَ الدُّنيا » از « تفسير نُعمانى » از حضرت أمير المؤمنين عليه السّلام روايت كرده‌اند . « 2 » و « 3 »\r\n\r\n\r\n","description":"","footnote":"\r\n( 1 ) « تفسير علىّ بن إبراهيم » طبع سنگى ، ص 18\r\n( 2 ) رسالهء « الإنسان بعد الدُّنيا » ص 11 و 12 ، از نسخهء خطّى\r\n( 3 ) و در « تفسير علىّ بن إبراهيم » ص 412 ، در ذيل آيه شريفهء :  وَ لَهُمْ رِزْقُهُمْ فِيها بُكْرَةً وَ عَشِيًّا  گويد : « اين متعلّق به بهشت دنيا قبل از قيامت است و دليل آن قوله :  بُكْرَةً وَ عَشِيًّا  است ؛ چون بُكْرَهء و عَشىّ در بهشت‌هاى خلد ، در آخرت نيست و غُدُوّ و عشىّ در بهشت دنياست كه ارواح مؤمنان بدانجا منتقل ميشوند و در آنجا خورشيد و ماه طلوع مىكنند . »\r\nو ديگر ، در همين تفسير ، در ص 586 ، در ذيل آيه مباركهء :  النَّارُ يُعْرَضُونَ عَلَيْها غُدُوًّا وَ عَشِيًّا  گويد : « اين در دنياست قبل از روز قيامت ، چون در قيامت غدوّ و عشىّ نيست ، چون غدوّ و عشىّ بواسطهء خورشيد و ماه است و در بهشت خلد و نيران آن ، شمس و قمرى نيست .\r\nو گويد : مردى به حضرت امام صادق عليه السّلام گفت : شما در اين آيه :  النَّارُ يُعْرَضُونَ عَلَيْها غُدُوًّا وَ عَشِيًّا  چه ميفرمائيد :\r\nحضرت فرمودند : مردم دربارهء اين آيه چه ميگويند ؟ گفت : ميگويند اين آيه دربارهء آتش خلد است و ايشان در فِيمَا بَيْن عذاب نمىشوند ، پس حضرت فرمودند : پس ايشان از سعداء هستند ! پس به حضرت صادق گفته شد : فدايت شوم پس چگونه است اين مسأله ؟ حضرت فرمود : اين در دنياست ، و امّا در\r\n","page_name":" 242 ","page_number":258},
  {"content":"\r\n\r\nبارى ، اين آيات كه دلالت بر عالم برزخ و ثواب و عقاب برزخى دارد ، استدلال به آن مبتنى و متّكى بر آيات ديگرى است كه در آنها بطور صراحت در وقت قيام قيامت ، وجود آسمانها و زمين و ستارگان و كوه‌ها و درياها و غير آنها مضمحلّ و دگرگون قلمداد شده است .\r\nدر آن هنگام آسمانها از هم مىپاشند ، زمين شكافته مىشود ، خورشيد سياه ميگردد ، ستاره‌ها فرو ميريزند ، عالَمْ عالَمِ ديگرى مىشود .\r\n   إِذَا السَّماءُ انْشَقَّتْ * وَ أَذِنَتْ لِرَبِّها وَ حُقَّتْ    . « 1 »\r\n« در آن وقتىكه كه آسمانها شكاف بردارند و يكسره گوش به فرمان خدايشان دهند ؛ و حقّ است كه فرمان خدا را بپذيرند . »\r\n   إِذَا السَّماءُ انْفَطَرَتْ * وَ إِذَا الْكَواكِبُ انْتَثَرَتْ    . « 2 »\r\n« در آن وقتىكه آسمانها پاره شوند و ستارگان از آسمان فرو ريزند و پخش شوند . »\r\n   إِذَا الشَّمْسُ كُوِّرَتْ * وَ إِذَا النُّجُومُ انْكَدَرَتْ    . « 3 »\r\n« در آن‌وقتى كه خورشيد نورش را و شعاعش را در خود بگيرد و جمع كند و ستارگان منكدر و تاريك شوند . »\r\n\r\n\r\n","description":"","footnote":"\r\n- آتش خلد قول خداى وارد است كه ميفرمايد :\r\n وَ يَوْمَ تَقُومُ السَّاعَةُ أَدْخِلُوا آلَ فِرْعَوْنَ أَشَدَّ الْعَذابِ . .  220 - انتهى .\r\n( 1 ) آيه 1 و 2 ، از سورهء 84 : الانشقاق\r\n( 2 ) آيه 1 و 2 ، از سورهء 82 : الانفطار\r\n( 3 ) آيه 1 و 2 ، از سورهء 81 : التّكوير\r\n","page_name":" 243 ","page_number":259},
  {"content":"\r\n\r\n يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ وَ بَرَزُوا لِلَّهِ  . « 1 »\r\n« در آن‌وقتى كه زمين تبديل شود به غير زمين و چيز ديگرى ، و آسمانها تغيير يابند و همه براى خدا ظاهر شوند . »\r\n  يَوْمَ يَكُونُ النَّاسُ كَالْفَراشِ الْمَبْثُوثِ * وَ تَكُونُ الْجِبالُ كَالْعِهْنِ الْمَنْفُوشِ   . « 2 »\r\n« در آن‌وقتى كه مردم مانند ملخ و پروانه پراكنده‌اند و كوه‌ها مانند پشم زده شده و ريزه ريزه شده در فضا منتشر شوند . »\r\n  يَوْمَ تَكُونُ السَّماءُ كَالْمُهْلِ * وَ تَكُونُ الْجِبالُ كَالْعِهْنِ   . « 3 »\r\n« در آن‌وقتى كه آسمانها همانند فلزّ گداخته و ذوب شده ، و كوه‌ها مانند پشم وارفته ، سست و بى اساس و بى بنيادند . »\r\nاين آيات ، مظاهر قيامت كبرى را بيان مىكند ، و مقام تجلّى نفس را در آنجا ؛ و چون نفس بالاتر از صورت و مثال است و حقيقت آن متعيّن به كمّ و كيف نيست لذا در آنجا آسمان و زمين و ستاره و كوهى نيست ، و آسمان و زمين به صورت ديگرى خواهد بود .\r\nو بنابراين ، تمام آياتى كه در آنها نعمت‌هاى بهشت يا نقمت‌هاى دوزخ مقدّر و محدود به دوام آسمانها و زمين شده‌اند و مستمرّ به استمرار و دوام وجودى آنها قرار گرفته‌اند ، راجع به بهشت مثالى و برزخى خواهد بود .\r\n\r\n\r\n","description":"","footnote":"\r\n( 1 ) صدر آيه 48 ، از سورهء 14 : إبراهيم\r\n( 2 ) آيه 4 و 5 ، از سورهء 101 : القارعة\r\n( 3 ) آيه 8 و 9 ، از سورهء 70 : المعارج\r\n","page_name":" 244 ","page_number":260},
  {"content":"\r\n\r\nدر برزخ ، آسمان هست و زمين هست چون عالَم صورت است ، و موجودات و نفوس برزخيّه اطّلاع از دنيا دارند و از آسمانها و زمين مطّلعند ، البتّه حيات آنها در ملكوت آسمان و زمين است .\r\nو امّا آن آيه مباركه :\r\n النَّارُ يُعْرَضُونَ عَلَيْها غُدُوًّا وَ عَشِيًّا وَ يَوْمَ تَقُومُ السَّاعَةُ أَدْخِلُوا آلَ فِرْعَوْنَ أَشَدَّ الْعَذابِ .  « 1 »\r\nاز چند جهت ميتوان از آن استفاده نمود كه راجع به عالم برزخ است نه عالم قيامت كبرى :\r\nاوّل از عنوان غُدُوّ و عَشىّ زيرا همانطور كه ذكر شد در قيامت كبرى ، روز و شب نيست .\r\n\r\nدر برزخ ، درى از بهشت و جهنّمِ قيامتى باز ميگردد\r\nدوّم از عنوان  يُعْرَضُونَ عَلَيْها  زيرا كه معنايش اينست كه : مشركين را عرضه بر آتش ميدارند ، و معنى عرضه آن نيست كه در آتش مىافكنند ، بلكه آنست كه پهلوى آتش مىبرند و در كنار آن قرار ميدهند و آتش را به آنان مىنمايانند بطورى كه لهيب و شعلهء آتش ، آنان را فرا نمىگيرد ، و ليكن از حرارت آن اجمالًا به آنها ميرسد و از منظرهء دهشتناك آن متألّم و متأثّر ميگردند . همانطور كه سابقاً گفتيم بهشت و جهنّمِ قيامتى در برزخ نيست بلكه راهروئيست براى قيامت و دريچه ايست براى آن .\r\nيُفْتَحُ لَهُ بَابٌ إلَى الْجَنَّةِ وَ يُفْتَحُ لَهُ بَابٌ إلَى النَّارِ . « 2 »\r\n\r\n\r\n","description":"","footnote":"\r\n( 1 ) آيه 46 ، از سورهء 40 : غافر\r\n( 2 ) اين معنى در چندين روايت در جلد سوّم « كافى » بابُ المسألةِ\r\n","page_name":" 245 ","page_number":261},
  {"content":"\r\n\r\n« درى از برزخ بسوى بهشت ، و درى از برزخ بسوى جهنّم مىگشايند و دريچه‌اى از عالم قبر به آن دو باز ميكنند . »\r\n\r\nدلالت آيات قرآن بر وجود عالم برزخ\r\nسوّم آنكه در دنبال آيه ميفرمايد :\r\n وَ يَوْمَ تَقُومُ السَّاعَةُ أَدْخِلُوا آلَ فِرْعَوْنَ أَشَدَّ الْعَذابِ . \r\nپس از آنكه هر صبح و شب بر آتش عرضه ميشوند ، اين معنى ادامه دارد تا وقتىكه ساعت قيامت ميرسد ، در آن هنگام به ملائكهء عذاب خطاب مىشود كه : در حال ، آل فرعون را در شديدترين عذابى وارد كنيد .\r\nپس معلوم مىشود كه قبل از قيامت ، آنها در عذابى بوده‌اند كه آن عذاب در درجهء نهايت نبوده است و اينك آن عذاب غائى و نهائى به آنها ميرسد . آن محلّ و عالمى كه آل فرعون معذّبند - نه به عذاب نهائى - آن را عالم برزخ گويند .\r\nامّا علّت آنكه آيه :  لَهُمْ رِزْقُهُمْ فِيها بُكْرَةً وَ عَشِيًّا  اختصاص به برزخ دارد ، آنست كه صبح و شب و تدريج زمان ، از حركت شمس و قمر و زمين يا فلك الافلاك و نسبت‌هاى خاصّه بين آنها پيدا مىشود ، و يا از امتداد حركت جوهريّه كه در باطن و ذات موجودات است پديد مىآيد ؛ و در قيامت كه آسمان و زمين نيست و أصلًا حركتى نيست ، بنابراين نسبت بين آنها نيز كه از آن انتزاع زمان مىشود وجود ندارد :\r\n مُتَّكِئِينَ فِيها عَلَى الْأَرائِكِ لا يَرَوْنَ فِيها شَمْساً وَ لا زَمْهَرِيراً .  « 1 »\r\n\r\n\r\n","description":"","footnote":"\r\n- فى القبر ، ص 236 تا ص 240 وارد است .\r\n( 1 ) آيه 13 ، از سورهء 76 : الإنسان\r\n","page_name":" 246 ","page_number":262},
  {"content":"\r\n\r\n« در آنجا شمس نيست كه ديده شود و زمهريرى نيست تا سرماى آن ابرار را در آزار و اذيّت قرار دهد . »\r\nو نيز ميتوان براى اثبات و وجود عالم برزخ ، به اين آيه تمسّك جست :\r\n  إِذِ الْأَغْلالُ فِي أَعْناقِهِمْ وَ السَّلاسِلُ يُسْحَبُونَ * فِي الْحَمِيمِ ثُمَّ فِي النَّارِ يُسْجَرُونَ .   « 1 »\r\n« آن كسانى كه در آيات خدا مجادله ميكنند و تكذيب كتاب خدا را مىنمايند و به آنچه خداوند به پيامبرانش ارسال داشته است تكذيب ميكنند ، پس به زودى خواهند دانست ، در زمانى كه غلّها و سلسله‌ها در گردنهاى آنان آويخته شود و بسوى حميم كشانده گردند و سپس در آتش ، آتش زده شوند . »\r\nحَميم چيز گرم را گويند چون آب گرم ، هواى گرم و أمثال آن ، و سَحْب به معناى كشاندن است ، و سَجْر به معناى آتش زدن است ؛ سَجَرَ التَّنور يعنى تنور را آتش زد . و ثُمَّ همانطور كه ذكر كرديم به معناى تراخى و انفصال است ، يعنى پس از مدّت و زمانى ؛ و بنابراين معناى آيه اين‌طور مىشود :\r\n« اين افراد جدال كننده و تكذيب كننده ، اوّل در هواى گرم و يا آب گرم كشانيده ميشوند ، و سپس در آتش افكنده و در آنجا آتش زده ميشوند . »\r\nمعلوم است كه مراد از سَحْبِ در حَميم ، عالم برزخ است كه از\r\n\r\n\r\n","description":"","footnote":"\r\n( 1 ) آيه 71 و 72 ، از سورهء 40 : غافر\r\n","page_name":" 247 ","page_number":263},
  {"content":"\r\n\r\nگرماى آنجا ناراحتند ، و مراد از سَجْر در نار ، عالم قيامت است كه در آنجا به تمام مَعنى الكلمه ميسوزند و به كيفر نهائى ميرسند .\r\nو نيز ميتوان به اين آيه استدلال نمود :\r\n  حَتَّى إِذا جاءَ أَحَدَكُمُ الْمَوْتُ تَوَفَّتْهُ رُسُلُنا وَ هُمْ لا يُفَرِّطُونَ * ثُمَّ رُدُّوا إِلَى اللَّهِ مَوْلاهُمُ الْحَقِّ أَلا لَهُ الْحُكْمُ وَ هُوَ أَسْرَعُ الْحاسِبِينَ   . « 1 »\r\n« تا چون زمانى كه مرگ يكى از شما فرا رسد ، جان او را فرشتگان قبض ارواح ما اخذ نموده و در اين عمل هيچ كوتاهى نمىكنند ، و سپس باز گردانيده شوند بسوى خداوند كه مولاى حقّ آنان است ؛ آگاه باشيد كه منحصراً حكم بدست خداست و او باسرعت‌ترين حسابگران است . »\r\nثُمَّ به معناى فاصله است ، اين فاصله همان برزخ است . چون قيام مردم در مقام عَرْض در نزد پروردگار در عالم برزخ نيست ، برزخ مانند دنياست با تجرّدى بيشتر ، كه همان تجرّد از مادّه باشد ؛ و قيام انسان در نزد حقّ و عالَم سؤال و ميزان و حساب و مقام عَرْض ، در عالم قيامت است كه مقام قيامِ حقيقت نفس است به ذات خود و واقع خود ، نه تنها به صورت و مثال خود .\r\nو لذا تعبير به ثُمَّ فرموده است :  ثُمَّ رُدُّوا  . و نفرموده است : فَرُدّوا . يعنى بين قبض روح فرشتگان و قيامت كبرى فاصله ايست كه پس از طىّ آن فاصله بايد بسوى خدا كه مولاى حقّ است باز گردند .\r\n\r\n\r\n","description":"","footnote":"\r\n( 1 ) ذيل آيه 61 و آيه 62 ، از سورهء 6 : الانعام\r\n","page_name":" 248 ","page_number":264},
  {"content":"\r\n\r\n\r\nدر برزخ ، سؤال با باطن انسان است و امكان دروغ نيست\r\nبارى آيه‌اى كه در مطلع گفتار ذكر شد  : يَوْمَ يَأْتِ لا تَكَلَّمُ نَفْسٌ إِلَّا بِإِذْنِهِ . \r\nدلالت دارد بر آنكه در عالم برزخ هيچكس نمىتواند بدون اذن و اجازهء حضرت پروردگار سخن گويد ؛ و از ابتداى شروع عالم برزخ كه انتهاى عالم دنيا و نقطهء مرگ است - كه حائل و فاصلهء بين دو نشأهء دنيا و برزخ است - اختيار از انسان سلب ميگردد و ديگر دروغ پردازى و مصلحت انديشىهائى كه در اين دنيا براى رسيدن به منافع تخيّلى به كار مىبرد ، در آنجا به درد نمىخورد . ملائكهء قبض روح و نيز فرشتگانى كه پس از آن با انسان ملاقات و برخورد دارند ، گفتگو با باطن و حقيقت او دارند و با روح ملكوتى او و با صورت مثالى او ، نه با زبان ظاهرى و افكارِ مُموِّهه و مُشوِّهه .\r\nفرشتگان مرگ ، جان او را ستانده و بدن او را بازماندگان بسوى مَكْفَن و مَغْسَل و مصلّى و مَدْفَن مىبرند ، و روح كه با بدن فىالجمله علاقه و ربطى دارد بدنبال بدن حركت نموده و ناظر بر اوست .\r\nشب اوّل قبر است ؛ ملائكه با قالب مثالى و صورت ملكوتى گفت و شنود دارند ، نه با بدن مادّى .\r\nبارى ، انسان در اين عالم دنيا هم كه صحبت و تكلّم مىكند ، راه ميرود و حركت مينمايد ، با همان صورت مثالى اين كارها را انجام ميدهد ، غاية الامر چون بدن با آن صورت مثالى يك نوع اتّحادى دارد ، انسان تصوّر مىكند اين سخن گفتن و راه رفتن و حركت نمودن به اراده و سيطرهء بدن بوده است .\r\n\r\n","description":"","footnote":"","page_name":" 249 ","page_number":265},
  {"content":"\r\n\r\nپس از آنكه انسان از اين عالم كوچ كرد و وارد عالم برزخ شد و صورت مثالى از بدن فاصله گرفت و انسان حقيقت و موجوديّت خود را در قالب و صورت مثالى ديد ، آن وقت مىفهمد كه هر چه ميكرده و در عالم دنيا انجام ميداده است ، با صورت مثالى و قالب ملكوتى بوده است .\r\nفرشتگان در عالم مثال با آن صورت ملكوتى گفتگو دارند ؛ آنجا عالم پندار و مصلحت انديشى نيست ، آنجا عالم اعتبار و ترتيب مقدّمات تخيّليّه براى اخذ نتائج موهومه نيست ؛ آن عالم ، عالَمِ حقيقت و عالَم حقّ است .\r\nدروغ ، متعلّق به اين عالم دنياست كه حقّ و باطل ، شهوت و وهم و غضب و عقل ، و سعادت و شقاوت با هم آميخته‌اند ؛ آنجا عالم ، عالمِ حقّ است و كار يكسره است ؛ اين از يك نقطهء نظر .\r\nاز نقطه نظر ديگر ، ملائكه در آنجا با باطن انسان گفتگو دارند و انسان با باطن و واقعيّت خود پاسخ ميدهد ، بنابراين نمىتواند به دروغ پردازى مطلب را بر فرشتگان مشتبه كند .\r\nاگر كسى در اين دنيا دروغ بگويد ، واقعيّت و وجدان او از چيزى حكايت ميكنند و زبان از چيز دگرى ؛ اين اختلاف زاويه بين حقيقت و زبان ، مولودش دروغ است .\r\nدروغ ، عدم مقارنه بين محتواى قلبى و گفتار زبانى است .\r\nامّا آنجا كه ديدگان به واقع باز شده و راه سرپيچى كه همان غرائز مختلفه است گرفته شده و واقعيّت محض است ، تكلّم ملائكه با\r\n\r\n","description":"","footnote":"","page_name":" 250 ","page_number":266},
  {"content":"\r\n\r\nباطن و حقيقت انسان است ، يعنى روى سخن فقط با دل انسان است .\r\nآنجا عالم ريا و خدعه و مكر و حيله و مصلحت بينى موهومى و اعتبار پردازى نيست تا انسان بخواهد بدين وسائل متشبّث گردد و كار خود را با حقّ تطبيق دهد ، و به نحوى افعال سابق خود را به لباسى از تَمْويه و تَشْويه ملبّس نموده و به صورت حقّ جا زند .\r\nممكن است انسان نه به جهت رضاى خدا و تطبيق كردار خود با واقع ، بلكه به جهت جهات ديگرى در اين دنيا گناه نكند ؛ دروغ نگويد بخاطر اينكه رفيقش مىفهمد كه دروغ گفته است ؛ دزدى نكند به جهت آنكه دزديش معلوم مىشود و رسوا ميگردد ؛ خيانت نكند ، ستم نكند ، به علّت آنكه موقعيّت و شخصيّت او در اجتماع فروميريزد .\r\nولى چنين فردى مسلّماً اگر در موضع و موقعيّتى قرار گيرد كه صد در صد يقين داشته باشد كه از دروغ و اختلاس و ظلم و خيانت او احدى اطّلاع پيدا نمىكند و آبرويش نمىرود ، ديگر رادع و مانعى از ارتكاب اين جرائم ندارد .\r\nاين اختلاف روش‌ها براى اختلاف ظاهر و باطنى است كه در اين دنيا ، انسان خود را مواجه با آن مىبيند .\r\n\r\nإلَه يعنى كسى كه قلب انسان متوجّه اوست\r\nدر عالم برزخ اختلاف ظاهر و باطن نيست ، باطن انسان هر چه هست همان جلوه دارد . خوب است ، خوب ؛ بد است ، بد جلوه مىكند . قلب انسان هر چه را بيان مىكند و اعتقاد و إذعان دارد زبان ملكوتى او نيز همان را صحّه ميگذارد و بر آن شهادت\r\n\r\n","description":"","footnote":"","page_name":" 251 ","page_number":267},
  {"content":"\r\n\r\nميدهد .\r\nدر آنجا به انسان ميگويند : مَنْ رَبُّكَ ؟ پروردگارت كيست ؟ انسان همان را كه در دنيا ربّ و مقصود خود داشته و به او توسّل مىجسته است بيان مىكند و در پاسخ ذكر مىنمايد .\r\nإلَه ، يعنى كسى كه قلب انسان متوجّه اوست ، هميشه با اوست ، طواف دور حرم او مىكند ، و در مواقع خلوت و جلوت دل را پر كرده و انسان هميشه در انديشهء او و در خاطرهء اوست ؛ اين مقصود و معبود انسان است ، اين مَألوه و معبود انسان است . يكى معبود و مقصودش زن اوست ، هر چه تكاپو دارد براى اوست . يكى خدايش فرزند اوست ، يعنى خداى آسمان و زمين و پيامبر و قرآن ، همه را در قبال محبّت فرزند ، ناچيز ميداند و تنها يكپارچه به فرزندش عشق مىورزد و عشق به او را در خواست‌هايش از ذكر خدا و پيامبر و قرآن مقدّم ميدارد .\r\nيكى معبودش تجارت اوست ، يكى معبودش ثروت اوست ، يكى معبودش آقائى و شخصيّت اوست ، يكى معبودش علم و دانش اوست ، يكى معبودش ايمان و دين اوست ، يكى معبودش نفس و جان اوست .\r\nاينها خدايانى هستند كه بطور متفرّق و متشتّت در دنيا ، بعنوان مقصود و معبود براى بنى نوع آدم جلوه نموده و هر آدمى يكى از آنها را انتخاب و طبق ذوق و سليقهء خود ، براى معبوديّت اختصاص داده است .\r\n\r\n","description":"","footnote":"","page_name":" 252 ","page_number":268},
  {"content":"\r\n\r\nحضرت يوسف على نبيِّنا و آله و عليه الصّلاة و السّلام به دو رفيق زندانى خود گفت :\r\n يا صاحِبَيِ السِّجْنِ أَ أَرْبابٌ مُتَفَرِّقُونَ خَيْرٌ أَمِ اللَّهُ الْواحِدُ الْقَهَّارُ .  « 1 »\r\nارباب متفرّقون ، يعنى صاحبان ولايت بر دل انسان كه بر اساس عالم كثرت و اعتبار و تفرّق ، حكومت تخيّليّهء خود را پايه گذارى كرده‌اند .\r\nارباب متفرّقون ، يعنى همين حكّام ظالم و رؤساى ستمگر و طواغيت زمان كه انسان را به طاعت و عبوديّت خود ميخوانند .\r\nانسان ممكن است نماز بخواند و روزه هم بگيرد و مسجد هم بسازد ، ولى وقتى اينها قيمت دارد كه دلالت بر ربط با خدا كند ؛ يعنى وقتى هم كه در منزل تنهاست ، غسل جنابت را بكند و نمازش ترك نشود . وقتى هم كه پشت ترازو مىايستد و در موقع فروش جنس بر مشترى جاهل و دهاتى كه هيچ حساب هم سرش نمىشود إجحاف نكند و از او زيادتر نستاند و كمتر ندهد ؛ چون خدا هست ، نيمه شب هم در رختخواب خدا هست ، از خواب كه بر مىخيزد خدا هست . علاقهء به زن و فرزند و ثروت و آبرو ، بايد در طول علاقه و محبّت به خدا باشد نه در عرض آن .\r\nدر اين صورت چون از او بپرسند : مَنْ رَبُّكَ ؟ « خدايت كيست ؟ » در پاسخ گويد : اللهُ جَلَّ جَلالُهُ رَبّى . فرشتگان ميگويند : خوش\r\n\r\n\r\n","description":"","footnote":"\r\n( 1 ) آيه 39 ، از سورهء 12 : يوسف\r\n","page_name":" 253 ","page_number":269},
  {"content":"\r\n\r\nآمدى ! قَدِمْتَ خَيْرَ قُدومٍ ، نَزَلْتَ خَيْرَ مَقامٍ ، أهْلًا وَ سَهْلًا .\r\nو امّا آن كسانى كه در ظاهر ميگويند خداى ما خداى آسمانها و زمين است ، و ليكن در عمل اعتقادى به او ندارند و شهادت آنها فقط لقلقهء لسان است ؛ پيوسته دَم از ايمان و شرافت و تقوى و عدالت ميزنند امّا در مقام عمل همهء اين امور را به يك پول سياه ميفروشند ، خدايشان و خداوندانشان در ترازوى واقع و سنجش حقيقت ، درهم و دينار و طلا و نقره و شكم آنهاست ؛ همانطور كه رسول اكرم صلّى الله عليه و آله و سلّم از مردم آخر الزّمان خبر ميدهد كه :\r\nءَالِهَتُهُمْ بُطُونُهُمْ وَ نِسَاؤُهُمْ قِبْلَتُهُمْ وَ شَرَفُهُمُ الدَّرَاهِمُ وَ الدَّنَانِيرُ . « 1 »\r\n« معبودهاى آنان شكم‌هاى آنانست ، و زنهاى آنها قبله گاه آنانند ، و شرف آنان منوط به داشتن درهم و دينار است . »\r\n\r\nدر جوابهائى كه افراد به سؤال مَنْ رَبُّكَ مىدهند\r\nدر عالم برزخ چون از خدايشان پرسش كنند : من رَبُّكَ ؟ در پاسخ ، حقيقت امر را بيان مىكند . ميگويد : بَطْنى ، بَطْنى ؛ شكمم ، شكمم . ميگويند : واى بر تو اينك به خداى خود متوسّل ، و از شكمت حاجت بخواه تا از عذاب ما نجات يا بى !\r\n\r\n\r\n","description":"","footnote":"\r\n( 1 ) اين روايت در « بحار الانوار » در دو موضع آمده ؛ يكى در ج 22 ، ص 453 به اين لفظ : بُطونُهُمْ ءَالِهَتُهُمْ وَ نِساؤُهُمْ قِبْلَتُهُمْ وَ دَنانيرُهُمْ دينُهُمْ وَ شَرَفُهُمْ مَتاعُهُمْ .\r\nو ديگر در ج 77 ، ص 97 ، در مواعظ رسول خدا صلّى الله عليه و آله و سلّم به ابن مسعود : آلِهَتُهُمْ بُطونُهُمْ . . . مَحاريبُهُمْ نِساؤُهُمْ وَ شَرَفُهُمُ الدَّراهِمُ وَ الدَّنانيرُ .\r\n","page_name":" 254 ","page_number":270},
  {"content":"\r\n\r\nبه ديگرى ميگويند : مَنْ رَبُّكَ ؟ در پاسخ ميگويد : زن من . ميگويند : اينك از زنت بخواه كه از تو دستگيرى كند !\r\nبه ديگرى ميگويند : مَنْ رَبُّكَ ؟ پاسخ ميدهد : پسرم ؛ من پيرمرد بودم زحمت كشيدم پول تهيّه كردم به پسرم دادم به خارج رفت كه مهندس و دكتر شود ولى بى انصاف ايمان خود را از دست داد و به آثار كفّار در آمد ، هر چه كرديم ديگر از روش غلط خود بازنگشت ؛ و در لفّافه ميگويد : كشور ، دكتر و مهندس ميخواهد و براى خدمت به جامعه لازم است ، ولى دروغ ميگويد . دكتر و مهندس نه براى خدمت به اجتماع است ، بلكه براى خالى نمودن جيب مستمندان و ضعفاء و اندوختن ثروتهاى بيكران . ميگويند : اينك برو آقازادهء دكتر و مهندست را بياور تا تو را از چنگال أفكار پريشان - كه در اين عالم به صورت فرشتگان عذاب تجلّى نموده‌اند - رهائى بخشد !\r\nبعضى در پاسخ مَنْ رَبُّكَ ؟ ميگويند : تجارت من ، چك من ، سفتهء من ، عنوان و اعتبار من ، جاه و رياست من ، غرور علم و دانش من . اينها همه خدايانند .\r\nعجيب است عالم طلوع حقائق و بروز سرائر ؛ خداوند روزى فرمايد ببينيم ، امّا خود از عهدهء سؤال ، خوب برآئيم .\r\nالآن هم همينطور است منتهى نفس طلوع نكرده و مخفيّات آن ظاهر نشده است ؛ در آن هنگام ظهور و بروز پيدا مىكند :\r\n\r\n","description":"","footnote":"","page_name":" 255 ","page_number":271},
  {"content":"\r\n\r\n وَ بَرَزُوا لِلَّهِ الْواحِدِ الْقَهَّارِ  . « 1 »\r\n يَوْمَ هُمْ بارِزُونَ لا يَخْفى عَلَى اللَّهِ مِنْهُمْ شَيْءٌ لِمَنِ الْمُلْكُ الْيَوْمَ لِلَّهِ الْواحِدِ الْقَهَّارِ .  « 2 »\r\nبه آن كسى كه از عهدهء جواب خوب برآيد و بگويد : خداى من خداوند واحد أحد صمد است كه خالقُ السَّمَاواتِ وَ الارَضين است ، ميگويند :\r\nنَمْ نَوْمَةَ الْعَرُوسِ ، قَريرَ الْعَيْن . « 3 »\r\n« بخواب ، خواب راحت چون خواب عروس ، با بهترين استراحت ، با چشمان خوش و تازه . »\r\n\r\nدر احوالات مؤمن و كافر پس از مرگ\r\nشيخ صدوق ، محمّد بن علىّ بن بابَوَيْه قمّى ، در كتاب « أمالى » با إسناد متّصل خود حديث مىكند از حضرت صادق عليه السّلام كه : چون مؤمن وفات كند هفتاد هزار فرشته او را تا محلّ قبرش تشييع كنند ، و چون در قبرش گذارند منكر و نكير كه دو فرشته سؤالند نزد او مىآيند و او را مىنشانند و به او ميگويند : مَنْ رَبُّكَ ؟ وَ مَا دِينُكَ ؟ وَ مَنْ نَبِيُّكَ ؟\r\nمؤمن در پاسخ ميگويد : پروردگار من الله است و پيغمبر من محمّد است و دين من اسلام است .\r\nآن دو فرشته به اندازه‌اى كه شعاع مدّ بَصَر يعنى كشش نور چشم\r\n\r\n\r\n","description":"","footnote":"\r\n( 1 ) ذيل آيه 48 ، از سورهء 14 : إبراهيم\r\n( 2 ) آيه 16 ، از سورهء 40 : غافر\r\n( 3 ) « كافى » ج 3 ، ص 238\r\n","page_name":" 256 ","page_number":272},
  {"content":"\r\n\r\nاين مؤمن است ، قبر او را گشاد مىكنند و از بهشت براى او طعام مىآورند و روح و ريحان را براى او وارد مىكنند ؛ و اين است مفاد گفتار خداوند عزّ و جلّ كه ميفرمايد :\r\n  فَأَمَّا إِنْ كانَ مِنَ الْمُقَرَّبِينَ * فَرَوْحٌ وَ رَيْحانٌ   ، يعنى در قبرش ،  وَ جَنَّةُ نَعِيمٍ  « 1 » يعنى در آخرت و قيامت .\r\nپس حضرت فرمود : و اگر كافرى وفات كند او را هفتاد هزار ملك زبانيّه كه از جهنّم هستند تشييع كنند تا كنار قبرش .\r\nو آن شخص تازه گذشته ، تشييع كنندگان و حاملان جنازهء خود را سوگند ميدهد به صدائى كه تمام موجودات غير از جنّ و انس مىشنوند و ميگويد : اى كاش براى من يك بار بازگشت به دنيا بود تا من از جملهء ايمان‌آورندگان بودم ! و ميگويد :\r\nارْجِعُونِى لَعَلِّى أَعْمَلُ فِيمَا تَرَكْتُ . « 2 »\r\n« مرا به دنيا بر گردانيد اميد است كه من با أعمال صالحه‌اى كه انجام دهم آنچه از من ترك شده است تدارك نمايم . »\r\nآن ملائكهء زبانيه او را پاسخ دهند كه :\r\nكَلَّا إنَّهَا كَلِمَةٌ أَنْتَ قَائِلُهَا . « 3 »\r\n« ابداً ابداً هيهات ! بازگشتن به دنيا امرى محال است ، اين\r\n\r\n\r\n","description":"","footnote":"\r\n( 1 ) آيه 88 و 89 ، از سورهء 56 : الواقعة\r\n( 2 ) اقتباس از آيه 99 و 100 ، از سورهء 23 : المؤمنون :   رَبِّ ارْجِعُونِ * لَعَلِّي أَعْمَلُ صالِحاً فِيما تَرَكْتُ .  \r\n( 3 ) اين جمله مأخوذ از آيه 100 ، از سورهء 23 : المؤمنون است ، و در آيه «  هُوَ قائِلُها  » آمده است .\r\n","page_name":" 257 ","page_number":273},
  {"content":"\r\n\r\nكلمه‌اى است كه تو اكنون ميگوئى ، و عمل نميكردى ، حالا هم اگر بازگردى عمل نخواهى كرد ! »\r\nو در اين حال فرشته‌اى ندا كند كه : لَوْ رُدَّ لَعَادَ لِمَا نُهِىَ عَنْهُ . « اگر او به دنيا باز گردانيده شود هر آينه به همان اعمال زشتى كه از آن نهى شده بود عود خواهد نمود . »\r\nو چون او را در ميان قبر قرار دهند و مردم از دور او كنار روند و مفارقت نمايند ، نكير و منكر در وحشتناك‌ترين صورتى به نزد او آيند و او را بنشانند و سپس از او بپرسند : مَنْ رَبُّكَ ؟ وَ مَا دِينُكَ ؟ وَ مَنْ نَبِيُّكَ ؟\r\nزبانش در ادا كردن پاسخ سنگين شود و قدرت بر جواب نياورد ؛ آن دو فرشته چنان ضربه‌اى بر او زنند از عذاب خدا ، كه تمام اشياء از آن ضربه به دهشت افتند . دوباره از او پرسند : مَنْ رَبُّكَ ؟ وَ مَا دِينُكَ ؟ وَ مَنْ نَبِيُّكَ ؟ فَيَقُولُ : لَا أَدْرِى « پس گويد كه نميدانم . » و به او ميگويند : لَا دَرَيْتَ وَ لَا هُدِيْتَ وَ لَا أَفْلَحْتَ . « نفهميدى و راه نيافتى و رستگار نشدى . » « 1 »\r\nو پس از آن درى از آتش به روى او بگشايند و از حَميمِ دوزخ براى او فرود آورند ؛ و اين است گفتار خداوند :\r\n  وَ أَمَّا إِنْ كانَ مِنَ الْمُكَذِّبِينَ الضَّالِّينَ * فَنُزُلٌ مِنْ حَمِيمٍ ،   يعنى در قبر  وَ تَصْلِيَةُ جَحِيمٍ  ، « 2 » يعنى در آخرت و قيامت . « 3 »\r\n\r\n\r\n","description":"","footnote":"\r\n( 1 ) يا آنكه معنى چنين باشد : نفهمى و هدايت نشوى و رستگار نگردى .\r\n( 2 ) آيات 92 تا 94 ، از سورهء 56 : الواقعة\r\n( 3 ) « أمالى » صدوق ، طبع سنگى ، ص 174 و 175\r\n","page_name":" 258 ","page_number":274},
  {"content":"\r\n\r\nمرحوم علّامهء مجلسى رضوان الله عليه از كتاب « كشف اليقين » علّامهء حلّى رحمة الله عليه از تفسير حافظ محمّد بن مؤمن شيرازى به إسناد خود مرفوعاً روايت كرده است كه : صَخر بن حَرب - كه همان أبو سفيان است - به سمت رسول الله صلّى الله عليه و آله و سلّم آمده و در نزد آن حضرت نشست و گفت : اى محمّد ! اين امر ولايت بعد از تو براى ماست يا براى شخص ديگريست ؟\r\nحضرت فرمود : اى صَخر ! امر ولايت امّت پس از من براى آن كسى است كه نسبت او با من مانند نسبت هارون است با موسى ؛ در اين وقت خداوند تعالى اين آيه را فرستاد :\r\n  عَمَّ يَتَساءَلُونَ   . « 1 » يعنى اهل مكّه از تو دربارهء خلافت علىّ بن أبى طالب پرسش مىكنند ؟\r\n  عَنِ النَّبَإِ الْعَظِيمِ * الَّذِي هُمْ فِيهِ مُخْتَلِفُونَ   . « 2 » بعضى از آنها ولايت و خلافت او را تصديق دارند و بعضى تكذيب مىكنند .\r\n كَلَّا  رد بر ايشان است  سَيَعْلَمُونَ  « 3 » به زودى خواهند دانست كه خلافت او پس از تو حقّى است كه خواهد بود .\r\n ثُمَّ كَلَّا سَيَعْلَمُونَ ،  « 4 » به زودى خواهند دانست كه خلافت و ولايت او حقّ است در آن‌وقتى كه از آنها در قبرهايشان از اين مسأله سؤال شود .\r\nپس هيچ مرده‌اى باقى نخواهد ماند نه در مشرق عالم و نه در\r\n\r\n\r\n","description":"","footnote":"\r\n( 1 ) آيه 1 ، از سورهء 78 : النّبأ\r\n( 2 ) آيات 1 و 2 از سوره 78 : النباء\r\n( 3 ) آيه 3 همان مصدر\r\n( 4 ) آيه 4 همان مصدر\r\n","page_name":" 259 ","page_number":275},
  {"content":"\r\n\r\nمغرب عالم و نه در خشكى و نه در دريا ، مگر آنكه منكر و نكير از او بعد از مرگش دربارهء ولايت أمير المؤمنين پرسش كنند ؛ به مرده ميگويند :\r\nمَنْ رَبُّكَ ؟ وَ مَا دِينُكَ ؟ وَ مَنْ نَبِيُّكَ ؟ وَ مَنْ إمَامُكَ ؟\r\n« پروردگارت كيست ؟ دينت چيست ؟ پيغمبرت كيست ؟ امامت كيست . » « 1 »\r\n\r\nسختى قبض روح كافر را حيوانات احساس مىكنند\r\nدر روايتى كه ما در مجلس يازدهم ( ص 180 تا ص 184 ) از چهار كتاب ، راجع به سؤال در عالم قبر و بازپرسى منكر و نكير نقل كرديم ، بنا به روايت « عيّاشى » و « كافى » كه آن را با سند متّصل خود از جابر نقل مىكند در ذيل آن تتمّه‌اى داشت كه آن را در ص 188 و 189 نقل كرديم و اكنون بالمناسبه آن را در اينجا مجدّداً مىآوريم :\r\n« جابر ميگويد : حضرت أبو جعفر امام محمّد باقر عليه السّلام گفتند كه : رسول خدا صلّى الله عليه و آله و سلّم گفته‌اند : عادت من چنين بود كه من به شتران و گوسفندان نظاره ميكردم در وقتى كه آنها را مىچرانيدم - و هيچ پيامبرى از طرف خدا مبعوث نشده است مگر آنكه گوسفندچرانى نموده است - و من در زمان قبل از نبوّت كه به آنها نظاره مينمودم و آنها در جايگاه خود مستقرّ و متمكّن بودند و هيچ چيز در اطراف آنها نبود كه آنها را تهييج كند و آنها را بترساند ، ناگهان ميديدم كه آنها يكباره از جاى خود حركت كرده و به هوا جستن مىكنند .\r\n\r\n\r\n","description":"","footnote":"\r\n( 1 ) « بحار الانوار » طبع آخوندى ( حروفى ) جلد 6 ، ص 216\r\n","page_name":" 260 ","page_number":276},
  {"content":"\r\n\r\nبا خود مىگفتم : اين چه داستانى است ؟ و بسيار در شگفت مىماندم . تا آنكه جبرئيل عليه السّلام براى من چنين گفت : چون كافر بميرد چنان ضربه‌اى بر او زنند كه تمام مخلوقاتى كه خدا آفريده است از آن ضربه به دهشت درآيند ، مگر دو طائفه جنّ و انس .\r\nآنگاه با خود گفتم : اين وحشت و هراس شتران و گوسفندان در اثر همان ضربه ايست كه به كافر خورده است ، پس پناه مىبريم به خداوند از عذاب قبر . »\r\nدر بعضى اوقات مىبينيد سگ‌ها يك مرتبه به صدا در مىآيند ، مرغان غوغا مىكنند ، خروس‌ها فغان مىكنند ، اسب‌ها شيهه مىكشند ؛ چون ارتباط آنان با عالم صورت و مثال زياد است . با صورت واقعى انسان كه مقام تجلّى نفس و روح باشد ارتباط ندارند ، ولى ارتباط آنان با انسان در عالم خيال است .\r\nفرشتگان ميگويند : خدا ترا در دنيا آورد ، ماه و خورشيد و شب و روز را مسخّر تو گردانيد و آنچه روى زمين است براى تو آفريد ؛ يك عمر گذراندى با خود چه آورده‌اى ؟\r\nبا فطرت الهى وارد دنيا شدى ، چرا كور خارج شدى ؟ اين زندگى دشوار فعلى تو نتيجهء كدام غفلت است ؟\r\n\r\nمعيشت ضنك ، در قرآن ، همان عذاب عالم برزخ است\r\n وَ مَنْ أَعْرَضَ عَنْ ذِكْرِي فَإِنَّ لَهُ مَعِيشَةً ضَنْكاً وَ نَحْشُرُهُ يَوْمَ الْقِيامَةِ أَعْمى  . « 1 »\r\nدر بعضى از روايات وارد شده است كه مراد از معيشت ضنك\r\n\r\n\r\n","description":"","footnote":"\r\n( 1 ) آيه 124 ، از سورهء 20 : طه\r\n","page_name":" 261 ","page_number":277},
  {"content":"\r\n\r\nعذاب عالم برزخ است .\r\nمجلسى رضوان الله عليه در ذيل خبر مروىّ از حضرت سجّاد عليه السّلام كه دربارهء عذاب قبر بيان فرموده‌اند و از جملهء عذاب‌ها معيشت ضنك را شمرده‌اند ، گويد : و « اين خبر دلالت دارد بر آنكه مراد از معيشت ضنك در آيه مباركه ، همان عذاب قبر است و مؤيّد اين معنى آنست كه قيامت را بعد از آن در آيه ذكر كرده است و بسيارى از مفسّرين اين چنين تفسير نموده‌اند ؛ و نمىتوان گفت كه مراد از معيشت ضنك بدى حال است در دنيا ، چون مىبينيم بسيارى از كافران در دنيا معيشت راحت و طيّب و گوارا دارند ؛ و بسيارى از مؤمنان به خلاف آنانند . « 1 » »\r\n« و در « مَجمعُ البيان » نيز گفته است كه : گفته شده است كه مراد از معيشت ضنك عذاب قبر است و اين معنى از ابن مسعود و أبو سعيد خُدْرى و سُدّى روايت شده ، و أبو هريره مرفوعاً روايت نموده است . « 2 » »\r\nدر « أمالى » شيخ طوسى نامه‌اى را كه أمير المؤمنين عليه السّلام به اهل مصر مىنويسند و با محمّد بن أبى بكر ارسال ميدارند ذكر مىكند . اين نامه بسيار مفصّل و حاوى مطالب آموزنده و بيدار كننده‌اى است . در آن نامه مفصّلًا از مرگ و عواقب آن سخن به ميان آمده تا آنكه حضرت مىنويسند :\r\n\r\n\r\n","description":"","footnote":"\r\n( 1 ) « بحار الانوار » ج 6 ، از طبع حيدرى ، ص 215\r\n( 2 ) همين موضع از كتاب « بحار »\r\n","page_name":" 262 ","page_number":278},
  {"content":"\r\n\r\nوَ إنَّ الْمَعِيشَةَ الضَّنْكَ الَّتِى حَذَّرَ اللهُ مِنْهَا عَدُوَّهُ ، عَذَابُ الْقَبرِ . « 1 »\r\nبارى ، آن كسى ميتواند از پاسخ راست و حقيقت امر تجنّب ورزد و به كذب و دروغ گرايد كه جهات مختلفه از قواى طبيعى و اختيار در او باقى بوده و بر اساس مصلحت انديشى ، براى فرار از عقوبت يا رسوائى دست به دامان دروغ زند ؛ ولى شخص مرده كه اين جهات را به علّت مرگ از دست داده و اختيار او يكسره شده است ، تخلّف از ارائهء متن واقع براى او ميسور نيست و اضطراراً و جِبلّا راست ميگويد .\r\nبعضى در حال مستى راست ميگويند و حقائق امور واقعه را بدون كم و بيش بيان مىكنند ؛ و چون فطرتشان پاك و عقيده شان استوار است ، در حال مستى هم تعريف از خدا و پيامبر و امام و اسلام مىكنند . و اگر عقيده‌شان كج و ضمائرشان خراب باشد ، در حال مستى به خدا و كائنات و امام و پيغمبر بد ميگويند و ناسزا ميدهند ؛ با آنكه اين هر دو صنف از مستها در حال هوشيارى ، به جهت مراعات ظاهر ، در يك صفّ قرار گرفته و بر يك منوال سخن مىرانند ، ليكن اين اختلاف زاويه در اثر مستى و از دست دادن اختيار و بروز حقائق پديد آمده است .\r\nو همچنين در عالم خواب غالباً انسان طبق خواسته‌هاى باطنى خود عمل مىكند با آنكه در بيدارى چنين نمىكند .\r\nو لذا حضرت باقر عليه السّلام فرمود : خواب و مرگ از يك\r\n\r\n\r\n","description":"","footnote":"\r\n( 1 ) « أمالى » شيخ ، طبع نجف ، جلد اوّل ، ص 27\r\n","page_name":" 263 ","page_number":279},
  {"content":"\r\n\r\nمقوله هستند . « 1 »\r\nگفتارهائى كه فرشتگان با شخص متوفّى دارند در حال مردن و در حال تشييع و تكفين و تغسيل و دفن و در شب اوّل قبر و در طول برزخ ، همه با روح ملكوتى آن متوفّى است ؛ و بنابراين ديگران كه چشمشان به ملكوت باز نشده است از آن خبرى ندارند و آن گفت و شنودها را ادراك نمىكنند .\r\n\r\nداستان مرحوم سيّد جمال الدّين گلپايگانى در وادى السّلام نجف\r\nمرحوم جمالُ الحقّ و آيه الله العظمى آقا سيّد جمال الدّين گلپايگانى رحمةُ الله عليه كه يكى از اساتيد ما در علم اخلاق بود ، ميفرمود : روزى براى زيارت اهل قبور در نجف اشرف به وادى السّلام رفتم ، هوا بسيار گرم بود . پس از اداى فريضهء ظهر بود . از شدّت گرما در ميان وادى در زير يك چهار طاقى نشستم ؛ آنجا سايه بود . ( مرحوم آقا سيّد جمال الدّين بسيار به وادى السّلام ميرفت و مىنشست و معطّل ميشد ، و ما چنين مىپنداشتيم كه او با ارواح طيّبه سر و كارى دارد ، و ردّ و بدل‌هائى بين آنان بوقوع مىپيوندد . )\r\nفرمود : همين كه نشستم و شَطَب ( چپق كوچك ) را روشن كردم كه قدرى استراحت كنم ، ديدم دسته‌اى از ارواح آمدند بسوى من به بدترين وضعى ، لباس‌هاى پاره و كثيف و آلوده ؛ و التماس داشتند كه آقا بيا و به فرياد ما برس و ما را شفاعت كن !\r\nاين ارواح متعلّق به قبورى بودند كه من در ميان آن قبور نشسته بودم و همه از شيوخ و بزرگان عرب بودند و در دنيا داراى نخوت و\r\n\r\n\r\n","description":"","footnote":"\r\n( 1 ) « معانى الاخبار » ص 289\r\n","page_name":" 264 ","page_number":280},
  {"content":"\r\n\r\nتكبّر و جاه و اعتبار .\r\nدر التماس خود مصرّانه إلحاح مينمودند و التجا داشتند .\r\nمن هم اوقاتم تلخ شد ، همه را ردّ كردم و گفتم : اى بى انصاف‌ها شما در دنيا زندگى كرديد و مال مردم را خورديد و جنايت كرديد ، حقّ ضعيف و يتيم و هر بى پناهى را ربوديد و ما هر چه فرياد كشيديم گوش نداديد حالا آمده‌ايد مىگوئيد شفاعت كن ؟ برويد گم شويد . همه را ردّ كردم و پراكنده شدند .\r\nامّا بعضىها را شفاعت مىكنند بعد از اينكه در برزخ گوشمالى شدند ، اگر واقعاً اهل ايمان باشند و عذاب برزخ آنان را تصفيه ننموده باشد .\r\n\r\nمواعظ مرحوم قاضى به مرحوم آملى و درنگ در وادى السّلام\r\nاز مرحوم آيه الحقّ آيه الله العظمى حاج ميرزا علىّ آقا قاضى رضوان الله عليه ، افراد بسيارى از تلامذهء ايشان نقل كردند كه ايشان بسيار در وادى السّلام نجف براى زيارت اهل قبور ميرفت و زيارتش دو و سه و چهار ساعت به طول مىانجاميد و در گوشه‌اى مىنشست به حال سكوت ؛ شاگردها خسته مىشده و بر مىگشتند و با خود مىگفتند : استاد چه عوالمى دارد كه اين‌طور به حال سكوت مىماند و خسته نمىشود .\r\nعالِمى بود در طهران ، بسيار بزرگوار و متّقى و حقّاً مرد خوبى بود ؛ مرحوم آيه الله حاج شيخ محمّد تقىّ آملى رحمة الله عليه ، ايشان از شاگردان سلسلهء اوّل مرحوم قاضى در قسمت اخلاق و عرفان بوده‌اند .\r\n\r\n","description":"","footnote":"","page_name":" 265 ","page_number":281},
  {"content":"\r\n\r\nاز قول ايشان نقل شد كه : من مدّتها ميديدم كه مرحوم قاضى دو سه ساعت در وادى السّلام مىنشينند . با خود مىگفتم : انسان بايد زيارت كند و برگردد و به قرائت فاتحه‌اى روح مردگان را شاد كند ؛ كارهاى لازم‌تر هم هست كه بايد به آنها پرداخت .\r\nاين إشكال در دل من بود امّا به أحدى ابراز نكردم ، حتّى به صميمىترين رفيق خود از شاگردان استاد .\r\nمدّت‌ها گذشت و من هر روز براى استفاده از محضر استاد به خدمتش ميرفتم ، تا آنكه از نجف اشرف عازم بر مراجعت به ايران شدم و ليكن در مصلحت بودن اين سفر ترديد داشتم ؛ اين نيّت هم در ذهن من بود و كسى از آن مطّلع نبود . شبى بود ميخواستم بخوابم ؛ در آن اطاقى كه بودم در طاقچهء پائين پاى من كتاب بود ، كتابهاى علمى و دينى ؛ در وقت خواب طبعاً پاى من بسوى كتابها كشيده ميشد . با خود گفتم برخيزم و جاى خواب خود را تغيير دهم ، يا نه لازم نيست ؛ چون كتابها درست مقابل پاى من نيست و بالاتر قرار گرفته ، اين هتك احترام به كتاب نيست .\r\nدر اين ترديد و گفتگوى با خود بالاخره بنا بر آن گذاشتم كه هتك نيست و خوابيدم .\r\nصبح كه به محضر استاد مرحوم قاضى رفتم و سلام كردم ، فرمود : عليكم السّلام صلاح نيست شما به ايران برويد ، و پا دراز كردن بسوى كتابها هم هتك احترام است .\r\nبى اختيار هول زده گفتم : آقا شما از كجا فهميده‌ايد ، از كجا\r\n\r\n","description":"","footnote":"","page_name":" 266 ","page_number":282},
  {"content":"\r\n\r\nفهميده‌ايد .\r\nفرمود : از وادى السّلام فهميده‌ام .\r\n\r\nگفتار حضرت سجّاد دربارهء سخن گفتن مرده\r\nدر كتاب « كافى » ، مرحوم كلينى روايت كرده است از علىّ بن إبراهيم از محمّد بن عيسى از يونس از عَمْرو بن شمر از جابر كه گفت : حضرت علىّ بن الحسين امام سجّاد عليه السّلام گفتند : ما نمىدانيم با مردم چگونه رفتار كنيم ؛ اگر آنچه از رسول خدا صلّى الله عليه و آله و سلّم به ما رسيده است براى آنها بگوئيم مىخندند ؛ و اگر ساكت بمانيم طاقت نمىآوريم .\r\nضَمرَهء بن معبد ( سعيد - خ ل ) گفت : براى ما بگو آنچه را كه به تو رسيده است .\r\nحضرت فرمود : آيا ميدانيد در وقتىكه دشمن خدا را روى سرير به سمت قبرستان ، براى دفن مىبرند چه ميگويد ؟\r\nجابر ميگويد : ما گفتيم : نه نميدانيم .\r\nحضرت فرمود : دشمن خدا به حمل كنندگان جنازه‌اش ميگويد : آيا نمىشنويد شكايتى را كه من اكنون به شما ميكنم از شيطان ؟ دشمن خدا مرا گول زد و در مهالك و مخاطر وارد كرد و ديگر دست مرا نگرفت و بيرون نياورد ؛ و شكايتى به شما دارم از برادرانى كه من با آنها بر اساس قواعد اخوّت و برادرى رفتار كردم و ليكن آنها مرا مخذول و بى ياور گذاردند ؛ و شكايتى به شما دارم از فرزندانى كه من از آنها حمايت كرده و پشتيبان و مدافع ايشان بودم و ليكن آنها مرا بى ياور و مخذول گذاردند .\r\n\r\n","description":"","footnote":"","page_name":" 267 ","page_number":283},
  {"content":"\r\n\r\nو ديگر شكايتى كه من به شما دارم از خانه‌اى كه تمام اموال خود را دادم و آن را تهيّه كردم و اينك مسكن غير من شده است ؛ پس قدرى شما با من مدارا كنيد و اين‌طور با عجله مرا نبريد !\r\nضمره گفت : اى أبو الحسن ! اگر مرده‌اى را كه حمل مىكنند ( چنان جان دارد كه بتواند ) اين سخن را بگويد ، ممكن است بپرد بر گردن حاملين خود و به آنان حمله ور شود .\r\nحضرت سجّاد عليه السّلام به مقام مقدّس الهى عرضه داشتند : بار پروردگارا ! اگر ضمره اين سخن را از روى استهزاء و تمسخر به حديث رسول الله صلّى الله عليه و آله و سلّم گفت ، او را به دست غضب اسف بار خود بگير .\r\nجابر گويد : چهل روز در دنيا درنگ كرد و سپس مرد . يكى از غلامان او كه در تجهيزش حضور داشت پس از انجام دفن خدمت حضرت سجّاد عليه السّلام رسيد و در حضور آن حضرت نشست .\r\nحضرت فرمود : اى فلان از كجا آمده‌اى ؟\r\nگفت : از جنازهء ضمره ؛ همين كه قبر را انباشتند و تسويه نمودند ، من صورت خود را روى قبر گذاشتم و سوگند به خدا صدايش را شنيدم ؛ به همان لهجه و لحنى كه در دنيا داشت ، و من در حال حياتش او را بدان صدا مىشناختم ، و چنين مىگفت :\r\nاى واى بر تو اى ضمرة بن معبد ! امروز تمام دوستان ، تو را رها كردند و تنها گذاردند و عاقبت مصير تو بسوى جهنّم شد ؛ آنجا مسكن و خوابگاه شب و استراحتگاه روز تو خواهد بود .\r\n\r\n","description":"","footnote":"","page_name":" 268 ","page_number":284},
  {"content":"\r\n\r\nجابر گويد : حضرت علىّ بن الحسين عليه السّلام فرمود : ما از خداوند طلب عافيت ميكنيم ؛ اين است پاداش كسى كه حديث رسول خدا صلّى الله عليه و آله و سلّم را مسخره كند . « 1 »\r\n\r\nرحلت فاطمهء بنت أسد ، و تشييع و تكفين رسول الله او را\r\nمحمّد بن حسن صفّار در « بصائر الدّرجات » « 2 » - كه از كتب نفيس شيعه و از اصول معتمدهء مؤلّفين است ، و مؤلّف آن از نقطه نظر زمان بر كلينى و صدوق تقدّم دارد و از مشايخ اجازهء صدوق است و زمان حضرت امام حسن عسكرى عليه السّلام را ادراك كرده و از آن حضرت روايت نموده ، و در سنهء دويست و نود هجرى وفات يافته است - با سند متّصل خود از إبراهيم بن هاشم از علىّ بن أسباط از بكر بن جناح از مرد ديگرى از حضرت صادق عليه السّلام روايت مىكند كه :\r\nچون فاطمهء بنت أسد ، مادر أمير المؤمنين وفات كرد أمير المؤمنين عليه السّلام به نزد رسول الله صلّى الله عليه و آله و سلّم آمد .\r\nرسول خدا فرمود : اى أبا الحسن ! چه شده است ؟\r\nأمير المؤمنين عرض كرد : مادرم مرده است .\r\nرسول خدا فرمود : و مادر من هم بوده است ، و شروع كرد به\r\n\r\n\r\n","description":"","footnote":"\r\n( 1 ) « فروع كافى » طبع سنگى ، ج 1 ، ص 64 ؛ و جلد سوّم از « كافى » طبع مطبعهء حيدرى ، ص 234 و 235\r\n( 2 ) كتاب « بصائر الدّرجات » كه موضوعش فقط رواياتيست در فضائل آل محمّد و ائمّه عليهم السّلام ؛ در سبك خود بى نظير و از نقطه نظر اعتبار از كتب معروفه و مشهوره است .\r\n","page_name":" 269 ","page_number":285},
  {"content":"\r\n\r\nگريستن و مىگفت : وَا امَّاهُ ! سپس فرمود : اى علىّ اين پيراهن مرا بگير و او را در آن كفن كن ، و اين رداى مرا بگير و او را در آن كفن كن ، و زماني كه از كفن فارغ شديد مرا خبر دهيد !\r\nچون كفن نموده و جنازه را بيرون آوردند رسول خدا چنان نمازى بر او گذارد كه مانند آن بر هيچكس ، نه قبل از آن و نه بعد از آن ، نگذاردند و پس از آن در قبر رفته و بر زمين قبر به پشت خوابيدند .\r\nو چون فاطمه را در قبر گذاردند ، رسول خدا فرمود : يا فَاطِمَةُ ! فاطمه گفت : لَبَّيْكَ يَا رَسُولَ اللهِ .\r\nرسول خدا فرمود : آنچه را كه پروردگارت به تو وعده داد ، آيا ديدى كه حقّ است ؟\r\nفاطمه گفت : آرى ، اى رسول خدا ! خدايت تو را جزا دهد . و گفتگو و مناجات رسول الله در درون قبر به طول انجاميد .\r\nچون رسول خدا خارج شد ، عرضه داشتند : شما با فاطمه امروز كارى كرديد كه با هيچكس نكرديد ؛ اوّلًا در لباس‌هاى خودتان او را كفن نموديد . ثانياً در قبر او داخل شديد . ثالثاً اين گفتگو و مناجات طويلى را كه نموديد و اين نماز مفصّلى كه بر او گذارديد ، هيچ ما بخاطر نداريم كه با شخص ديگرى نموده باشيد !\r\nرسول الله فرمود : امّا كفن نمودن او را در لباس خود ، به جهت آن بود كه چون من روزى گفتم : مردم در روز قيامت در عالم حشر براى مقامِ عرض از قبرهاى خود عريان محشور ميشوند ، فاطمه صيحه‌اى زد و گفت : وَا سَوْأَتاهُ ! « اى واى از رسوائى كشف قبائح ! »\r\n\r\n","description":"","footnote":"","page_name":" 270 ","page_number":286},
  {"content":"\r\n\r\nپس من لباس خود را به دو دادم و از خداوند در نمازى كه بر فاطمه گزاردم خواستم كه آن كفن را كهنه نگرداند تا زمانى كه فاطمه در بهشت وارد شود ؛ و خداوند دعاى مرا مستجاب نمود .\r\nو امّا داخل شدن من در قبرش ، به جهت آن بود كه من روزى گفتم : چون ميّت را داخل قبر گذارند و مردم از كنار قبر برگردند ، دو مَلَك منكر و نكير مىآيند و از او سؤال مىكنند ؛ فاطمه گفت : وَا غَوْثَاهُ بِاللهِ ! « اى پناه به خدا ! »\r\n\r\nصدقات رسول الله براى فاطمه بنت اسد و خديجه بنت خويلد\r\nمن مكرّراً در قبر از پروردگار خود مسألت نمودم تا آنكه روضه و درى از قبر او به بهشت گشود ، پس قبر او باغى از باغ‌هاى بهشت شد . « 1 »\r\nو علّامهء مجلسى رضوان الله عليه اين روايت را در « بحار » آورده ، « 2 » و نيز بطور مفصّل مضمون آن را از دو كتاب « فضائل » شاذان و كتاب « روضه » كه در فضائل اهل بيت است روايت نموده است . « 3 »\r\nفاطمهء بنت أسد از زنان بزرگ اسلام بود ، به رسول الله بسيار علاقمند بود ؛ اوّلين زنى كه از مكّه به مدينه به دنبال پيغمبر هجرت كرد فاطمه بود . با كمال سختى و مشقّت وارد مدينه شد و هنوز رسول خدا در مسجد قبا بودند .\r\nپاهاى فاطمه تمام آبله زده و زخم شده بود و آماس كرده بود\r\n\r\n\r\n","description":"","footnote":"\r\n( 1 ) « بصائر الدّرجات » طبع سنگى ، ص 81\r\n( 2 ) « بحار الانوار » ، طبع حيدرى ، ج 6 ، ص 232\r\n( 3 ) « بحار الانوار » طبع حيدرى ، ج 6 ، ص 241\r\n","page_name":" 271 ","page_number":287},
  {"content":"\r\n\r\nرسول خدا دستور دادند استراحت كند ، و زنان مدينه براى معالجهء پاهاى او آمدند .\r\nقبر فاطمه در بقيع و در جلوى قبر چهار امام عليهم السّلام قرار دارد ؛ آنجا حتماً بايد دعا كرد و متوسّل شد كه مادر أمير المؤمنين در نزد خدا بسيار قيمت دارد .\r\nرسول خدا براى فاطمهء بنت أسد دعا ميكردند و طلب مغفرت مينمودند و صدقه ميدادند .\r\nبراى خديجه هم رسول خدا بعد از اينكه از دار دنيا رفت صدقات ميدادند و گوسفند ذبح نموده و به فقرا اطعام مينمودند ، با آنكه سنّ رسول خدا از خديجه پانزده سال كمتر بود . و عائشه به رسول خدا ايراد ميكرد كه چرا براى زنى از قريش كه از دنيا رفته و سالها گذشته ذَبيحه ميدهى و آن‌قدر ياد او ميكنى ؟\r\nپيامبر ميفرمود : آيا ميدانى چه زنى بود ؟ من كجا مىتوانم او را فراموش كنم ؛ يارى كرد مرا در وقتىكه تمام مردم از من روى گردانيدند ، و ايمان آورد به من در وقتىكه همهء مردم مشرك بودند و دعوت مرا نپذيرفتند ، و در مشكلات قدم به قدم با من همراه بود .\r\nحضرت أبو طالب عليه السّلام در سال دهم از بعثت در اواخر ماه رجب از دنيا رفت ، و پس از سه روز يا سى و پنج روز حضرت خديجه رحلت كرد ؛ پيامبر اكرم در آن سال غصّه دار بودند و از منزل بيرون نمىآمدند و آن سال را عامُ الحُزن گويند ، كه حقّاً بر رسول خدا گران گذشت .\r\n\r\n","description":"","footnote":"","page_name":" 272 ","page_number":288},
  {"content":"\r\n\r\n\r\nاخبار غيبيّهء حضرت فاطمه و كسانى كه بر او نماز خواندند\r\nحضرت فاطمهء بنت رسول الله كه دختر آن حضرت از خديجه بود پنج سال بيشتر نداشت ؛ فاطمه بدون مادر در دامان رسول الله بزرگ شد .\r\nبعد از سه سال حضرت رسول الله به مدينه هجرت كردند و بعد از ده سال كه در مدينه بودند رسول خدا و به دنبال او حضرت زهرا رحلت كردند .\r\nيعنى حضرت زهراء سيزده سال بدون مادر زندگى نمودند و در دامان پيغمبر پرورش يافتند . روحش ، روحِ رسول الله و سِرّش ، سِرّ رسول خدا بود ؛ ملكوت براى او مشهود بود ، با مردگان تكلّم ميكرد و فرشتگان با او به سخن مىپرداختند و بدين جهت او را مُحَدَّثه گويند .\r\nدر بعضى اوقات براى پدرش از اخبار غيبيّه بيان ميكرد و براى أمير المؤمنين بيان مينمود .\r\nرسول خدا رحلت نمود ، و فاطمه به خوبى مىشناسد اين مردم تبهكار را كه چگونه ميخواهند اساس اسلام را واژگون كنند و به صورت حقّ به جانب ، اصول مسلّمهء اسلام را متزلزل و متغيّر سازند .\r\nفاطمه ، دختر رسول خدا در تحت دو فشار باطن و ظاهر بعد از مدّت كوتاهى از دنيا رفت و طبق وصيّت خود او ، او را در شب ، كفن و دفن نمودند و كسى را براى مراسم تجهيز و نماز و دفن خبر نكردند .\r\nدر آن سياهى شب افرادى كه بر فاطمه نماز گزاردند فقط هفت نفر بودند .\r\n\r\n","description":"","footnote":"","page_name":" 273 ","page_number":289},
  {"content":"\r\n\r\nچنان كه شيخ كَشّى روايت مىكند از جبرئيل بن أحمد فارِيابى از حسين بن خُرَّزاذ از ابن فضّال از ثَعلَبة بن مَيمون از زرارة از حضرت أبو جعفر امام محمّد باقر عليه السّلام از پدرش از جدّش از علىّ بن أبى طالب عليهم السّلام كه فرمود :\r\nضَاقَتِ الارْضُ بِسَبْعَةً ، بِهِمْ تُرْزَقُونَ وَ بِهِمْ تُنْصَرُونَ وَ بِهِمْ تُمْطَرُونَ ؛ مِنْهُمْ سَلْمَانُ الْفَارِسِىُّ وَ الْمِقْدَادُ وَ أَبُو ذَرٍّ وَ عَمَّارٌ وَ حُذَيْفَةُ رَحْمَةُ اللهِ عَلَيْهِمْ . وَ كَانَ عَلِىٌّ عَلَيْهِ السَّلَامُ يَقُولُ : وَ أَنَا إمَامُهُمْ ، وَ هُمُ الَّذِينَ صَلُّوا عَلَى فَاطِمَةَ عَلَيْهَا السَّلَامُ . « 1 »\r\n« زمين گنجايش و تحمّل عظمت هفت نفر را ندارد ، و به بركت آنها شما روزى ميخوريد و مددهاى غيبى به شما ميرسد و باران رحمت بر شما مىبارد ؛ از آن جمله است سلمان فارسى و مقداد و أبو ذرّ و عمّار و حُذَيفه رحمة الله عليهم . و أمير المؤمنين عليه السّلام ميفرمود : و من امام آنها هستم و ايشانند آن كسانى كه بر دختر پيغمبر ، فاطمه نماز گزاردند . »\r\nو اين روايت را شيخ حرّ عاملى در رسالهء خود در تحقيق « أحوال الصّحابة » نقل مىكند .\r\nو نيز شيخ مفيد با إسناد خود از زراره روايت مىكند كه أمير المؤمنين فرمودند : خُلِقَتِ الارْضُ لِسَبْعَةٍ بِهِمْ تُرْزَقُونَ - تا آخر روايت مذكوره . « 2 » ولى شيخ صدوق در « خصال » ، ص 360 و 361 ،\r\n\r\n\r\n","description":"","footnote":"\r\n( 1 ) « رجال كشّى » طبع بَمْبئى ، ص 4 ، ضمن بيان ترجمهء سلمان الفارسى\r\n( 2 ) « اختصاص » ص 5\r\n","page_name":" 274 ","page_number":290},
  {"content":"\r\n\r\nاين روايت را بدين قسم نقل مىكند :\r\nحدّثنا محمّد بن عُمير [ عمر 
  ] البغدادىّ الحافظ قال : حدّثنى أحمد بن الحسن بن عبد الكريم أبو عبد الله قال : حدّثنى عتاب [ عَبّاد 
  ] يعنى ابن صُهَيب قال : حدّثنا عيسى بن عبد الله العُمَرى قال : حدّثنى أبى عن أبيه عن جدّه عن علىّ عليهم السّلام قَالَ :\r\nخُلِقَتِ الارْضُ لِسَبْعَةٍ بِهِمْ يُرْزَقُونَ وَ بِهِمْ يُمْطَرُونَ وَ بِهِمْ يُنْصَرُونَ : أَبُو ذَرٍّ وَ سَلْمَانُ وَ الْمِقْدَادُ وَ عَمَّارٌ وَ حُذَيْفَةُ وَ عَبْدُ اللهِ بْنُ مَسْعُودٍ . قَالَ عَلِىٌّ عَلَيْهِ السَّلَامُ : وَ أَنَا إمَامُهُمْ وَ هُمُ الَّذِينَ شَهِدُوا الصَّلَاةَ عَلَى فَاطِمَةَ عَلَيْهَا السَّلَامُ .\r\nفاطمه آن‌قدر غصّه در دل داشت كه با كسى بيان نمىكرد و با احدى در ميان نميگذارد .\r\nچون أمير المؤمنين فاطمه عليهما السّلام را در ميان قبر گذاشت و خاك بر آن انباشت ، درد دل با رسول خدا مىكند :\r\nالسَّلَامُ عَلَيْكَ يَا رَسُولَ اللهِ ، عَنِّى وَ عَنْ ابْنَتِكَ النَّازِلَةِ فِى جِوَارِكَ وَ السَّرِيعَةِ اللِحَاقِ بِكَ ! قَلَّ يَا رَسُولَ اللهِ عَنْ صَفِيَّتِكَ صَبْرِى وَ رَقَّ عَنْهَا تَجَلُّدِى إلَّا أَنَّ لِى فِى التَّأَسِّى بِعَظِيمِ فُرْقَتِكَ وَ فَادِحِ مُصِيبَتِكَ مَوْضِعَ تَعَزٍّ .\r\nتا آنكه عرض مىكند :\r\nوَ سَتُنَبّئُكَ ابْنَتُكَ بِتَضَافُرِ أُمَّتِكَ عَلَى هَضْمِهَا ، فَأَحْفِهَا السُّؤَالَ وَ اسْتَخْبِرْهَا الْحَالَ ؛ هَذَا ، وَ لَمْ يَطُلِ الْعَهْدُ وَ لَمْ يَخْلُ مِنْكَ الذِّكْرُ . وَ السَّلَامُ عَلَيْكُمَا سَلَامَ مُوَدِّعٍ لَا قَالٍ وَ لَا سَئِمٍ ؛ فَإنْ أَنْصَرِفْ فَلَا عَن\r\n\r\n","description":"","footnote":"","page_name":" 275 ","page_number":291},
  {"content":"\r\n\r\nمَلَالَةٍ ، وَ إنْ أُقِمْ فَلَا عَنْ سُوءِ ظَنٍّ بِمَا وَعَدَ اللهُ الصَّابِرِينَ . « 1 »\r\nو به زودى اى رسول خدا دخترت به تو خبر خواهد داد كه چگونه اين امّت براى خرد كردن او و شكستن او ، با هم همكارى كردند ؛ از فاطمه با ابرام و الحاح بازپرسى كن و جريان واقعه را طلب كن .\r\n\r\n\r\n","description":"","footnote":"\r\n( 1 ) « نهج البلاغهء » عبده ، طبع مصر ، مطبعهء عيسى البابى الحلبىّ ، ج 1 ، باب الخطب ، ص 417 ، خطبهء 200\r\n","page_name":" 276 ","page_number":292},
  {"content":"\r\n\r\n\r\nمجلس چهاردهم : جلوهء انسان در برزخ ، با صورت ملكوتى اوست\r\n\r\n","description":"","footnote":"","page_name":" 277 ","page_number":293},
  {"content":"\r\n . \r\n","description":"","footnote":"","page_name":" 278 ","page_number":294},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرينَ\r\nو لَعْنَةُ اللهِ عَلَى أعْدائِهِمْ أجْمَعينَ مِنَ الآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم « 1 »\r\n\r\nدر برزخ ، انسان و اعمال او با صورت ملكوتى جلوه دارند\r\nقال اللهُ الحكيمُ فى كتابِه الكريم :\r\n    أَ لَمْ تَرَ كَيْفَ ضَرَبَ اللَّهُ مَثَلًا كَلِمَةً طَيِّبَةً كَشَجَرَةٍ طَيِّبَةٍ أَصْلُها ثابِتٌ وَ فَرْعُها فِي السَّماءِ * تُؤْتِي أُكُلَها كُلَّ حِينٍ بِإِذْنِ رَبِّها وَ يَضْرِبُ اللَّهُ الْأَمْثالَ لِلنَّاسِ لَعَلَّهُمْ يَتَذَكَّرُونَ * وَ مَثَلُ كَلِمَةٍ خَبِيثَةٍ كَشَجَرَةٍ خَبِيثَةٍ اجْتُثَّتْ مِنْ فَوْقِ الْأَرْضِ ما لَها مِنْ قَرارٍ * يُثَبِّتُ اللَّهُ الَّذِينَ آمَنُوا بِالْقَوْلِ الثَّابِتِ فِي الْحَياةِ الدُّنْيا وَ فِي الْآخِرَةِ وَ يُضِلُّ اللَّهُ الظَّالِمِينَ وَ يَفْعَلُ اللَّهُ ما يَشاءُ .    \r\n( آيات بيست و چهارم تا بيست و هفتم ، از سورهء إبراهيم : چهاردهمين سوره از قرآن كريم )\r\nسابقاً ذكر شد كه چون انسان از دنيا ميرود ، عالم و نشأهء او\r\n\r\n\r\n","description":"","footnote":"\r\n( 1 ) مطالب گفته شده در روز چهاردهم ماه مبارك رمضان .\r\n","page_name":" 279 ","page_number":295},
  {"content":"\r\n\r\nعوض مىشود .\r\nاين عالَم ، عالمى است كه در آن سعادت و شقاوت ، حقّ و باطل ، دروغ و راست ، و خلوص و آلودگى در هم آميخته است ؛ امّا آن عالم ، عالم صدق محض است ، واقعيّت محضه است .\r\nتدليس و تلبيسى كه احياناً در اين جهان مىشود ، در آنجا راه ندارد و حقيقت اشياء آن‌طور كه هست در آنجا ظهور پيدا مىكند ؛ كسى نمىتواند خود را به غير از آنچه كه هست معرّفى كند و جلوه دهد .\r\nذوات و ملكات و اخلاق و أعمالى كه انسان در دنيا انجام داده است آنجا به صورت واقعى خود جلوه مىكنند و ظاهر با باطن در آنجا اختلافى ندارد ؛ تو گوئى همه ظاهر است و باطنى نيست يا باطن است و ظاهرى ندارد ؛ يعنى يك حقيقت واحده است .\r\nراه سعادت و راه شقاوت براى كسى در اين دنيا تا هنگام موت مشخّص نيست ولى به مجرّد مردن راه انسان يكسره مىشود ؛ يا بهشت و يا جهنّم ، يا سعادت است و يا شقاوت .\r\nبنابراين ، موجوداتى كه در آن عالم مشهود انسان ميگردند ، با صورتهاى واقعيّهء خود جلوه دارند .\r\nاعمالى كه انسان انجام داده ، به صورت‌هاى واقعى ملكوتى برزخى براى انسان جلوه مىكنند و مجسّم ميشوند ؛ ملكاتى را كه انسان در دنيا كسب كرده و اخلاقى را كه واجد شده است ، در آنجا به صورت واقعيّهء ملكوتيّه مشهودند .\r\nافراد انسان به صورت‌هاى واقعيّهء خود متصوّر ميگردند و شكل\r\n\r\n","description":"","footnote":"","page_name":" 280 ","page_number":296},
  {"content":"\r\n\r\nميگيرند و به قالب صورى و مثالى خود در مىآيند .\r\nاز رواياتى كه در طىّ اين چند مجلس اخير راجع به أعمال انسان - اعمّ از اعمال حسنه يا خبيثه كه در عالم برزخ براى انسان مجسّم مىشود - ذكر شد ، دانستيم كه در آنجا مثلًا صورتى مجسّم ميگردد زيبا و با قدى رعنا و سخنى دلربا ؛ انسان به او ميگويد : تو كيستى كه من تا به حال صورتى از تو زيباتر ، با لباسى عالىتر و بوئى خوشتر نيافته‌ام ؟\r\nدر پاسخ ميگويد : من همان عمل تو هستم ، عمل صالحى كه در دنيا انجام دادى و با تو هستم تا روز بازپسين .\r\nو صورتى مجسّم ميگردد قبيح و زشت ، زننده و مشمئز كننده و خسته كننده با تعفّن خاصّ خود ؛ انسان به او ميگويد : تو كيستى كه من تا به حال صورتى مانند تو ، بدين زنندگى و زشتى نديده‌ام و بوئى را چون بوى تو عَفن نيافته‌ام ؟\r\nدر پاسخ ميگويد : من همان عمل تو هستم ، عمل زشت و قبيحى كه در دنيا انجام دادى و با تو هستم تا روز قيامت .\r\n\r\nارتباط ملكوت با اشكال و صور موجودات\r\nانسان در اين دنيا ميتواند به خوبى بفهمد كه اعمالى كه از او سر مىزند دو وجهه دارد : اوّل ، وجههء ظاهر كه همان پيكره و جسد عمل است . دوّم ، وجههء باطن كه همان روح و جان عمل است .\r\nجان عمل ، همان اختيار و خلوص و نيّت پاك و تقرّب به خداى متعال ، يا خداى ناكرده سُمعه و ريا و خودنمائى و تظاهر غلط و تعدّى است كه انسان عمل را با آن نيّت انجام ميدهد .\r\n\r\n","description":"","footnote":"","page_name":" 281 ","page_number":297},
  {"content":"\r\n\r\nانسان ممكن است در اين دنيا نماز بخواند ، ولى گاه ممكن است براى خدا بخواند و گاه ممكن است براى خودنمائى ، و به دو نيّت مختلف ممكن است انجام داده شود ، پس روح نماز دو تا شد درحالىكه پيكرهء نماز كه همان عمل ظاهرى است واحد است .\r\nاز روح و باطن اعمال ، غير از عالم الغيب كسى خبر ندارد ؛ ممكن است كسى نماز بخواند و رفيق پهلوى او هم نتواند بفهمد كه آيا اين نماز را خالصاً لِوَجه اللهِ الكريم انجام داده و يا به جهت انگيزه و داعيهء ديگرى بجاى آورده است .\r\nروزه ميگيرد ، زكات ميدهد ، پل ميسازد ، مسجد بنا مىكند ، نشر كتاب مىنمايد ؛ اعمالى كه ظاهرش بسيار چشمگير است ولى از باطن آنها كسى خبر ندارد ، زيرا ممكن است اين اعمال را براى رضاى خدا انجام داده باشد ، و ممكن است براى حبّ جاه و شهرت بجا آورده باشد .\r\nظاهر عمل خوب است ، ولى دو باطن متضادّ و متفاوت دارد .\r\nاگر براى خدا انجام داده باشد ، اين عمل مقرِّب است و باطنش نيكو و دل انگيز است و آن باطن پسنديده ، روح او را سبك مىكند و نفس او را راحتى مىبخشد و رفع حجاب‌هاى ظلمانى و نورانى از او مىكند و رفته رفته او را به حريم امن و امان خدا مىرساند .\r\nو اگر براى غير خدا انجام داده باشد باطن اين عمل ، متعفّن و خراب و فاسد است و به عوض اينكه او را به بهشت كشاند به جهنّم نزديك مىكند چون ريا است و ريا حرام است ؛ ريا ، بت‌پرستى و\r\n\r\n","description":"","footnote":"","page_name":" 282 ","page_number":298},
  {"content":"\r\n\r\nانسان‌پرستى و شرك است و اين عمل روح او را افسرده و نفس او را خسته و سنگين مىكند و از قدرت طيران او در فضاى عالم قدس مىكاهد و رفته رفته او را از حريم قرب دور تر نموده و بالنّتيجه به جهنّم كه مظهر عالَم بُعد است مىكشاند .\r\nو به همان درجه‌اى كه انسان در دنيا از عمل زشت خسته و ملول مىشود و از عمل پسنديده مبتهج مىشود و لذّت مىبرد ، در عالم برزخ - كه مخفيّات ظهورش افزايش مىيابد و سرائر انكشافش بيشتر ميگردد و قالب مادّه‌اى كه مىافتد صورت‌هاى برزخى اعمالى كه انسان انجام داده ، با ملاحظهء جان و روح ملكوتى آنها ، ظهور مىكند ، و هر عمل متناسب با آن عالم براى انسان تجلّى مىنمايد - بواطن اعمال هزاران مرتبه اثرش قوىتر خواهد شد و انسان دست به گريبان با اين آثار قويّه و شديده خواهد شد . و بنابراين از ظاهر گناه و پيكرهء عمل كه بگذريم ، باطن و جان دروغ و زنا و غِشّ در معامله و غضب و شهوت بى مورد و بخل و حسد و كينه‌توزى و عبوديّت در مقابل غير حقّ ، با حقائق و واقعيّات خود موجوديّت خود را إعلام ميدارند ؛ همچنان كه اعمال صالحه از نماز و زكات و دستگيرى از مستمندان و تواضع در برابر حقّ و عزّت و شرف و حيا و عصمت و عبوديّت معبود مطلق ، با حقائق و واقعيّات خود موجودند .\r\nو مثل آنكه عالم عوض مىشود و پيكره دگرگون ميگردد ؛ و كأنّه آن ستون‌هائى كه آن عالم را بر آن ستونها بنا كرده‌اند ، غير از ستونهاى اين عالم است ؛ آن ستون‌ها ستون‌هاى عجيبى است ، فضاى آن عالم\r\n\r\n","description":"","footnote":"","page_name":" 283 ","page_number":299},
  {"content":"\r\n\r\nهم فضاى ديگرى است .\r\nافرادى كه در اين دنيا زندگى مىكنند همه به صورت انسانند ولى اخلاق آنان متفاوت است ؛ آن اختلاف اخلاق و ملكات و تفاوت غرائز ، موجب اختلاف شكلها و صورت‌ها گرديده است ؛ و اين مسأله از دقيق‌ترين مسائل علوم الهيّه و كيفيّت نزول وحدت در عالم كثرت است .\r\nبطورى كه اگر فرض كنيم علوم مادّيّه به سرحدّى ترقّى يابد كه بتواند روابط مادّه با معنى را كشف كند ، در اين صورت از أشكال مختلفهء انبياء و ائمّه و اولياء خدا پى به حقيقت مقام باطن آنها خواهد برد ، و از اشكال و سيماى متفاوت هر فردى از افراد پى به غرائز و ملكات و اخلاقيّات او خواهد برد ؛ همچنان كه براى انبياء و ائمّه و اولياى خدا اين معنى ثابت است كه با ملاحظه و مشاهدهء هر فرد يكباره اخلاقيّات و ملكات او را در مىيابند ؛ و حقّاً مىتوان گفت كه اين معجزهء قرآن كريم است آنجا كه ميفرمايد :\r\n وَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ  . « 1 »\r\n« و بگو اى پيغمبر ! كه شما هر چه عمل كنيد به زودى خدا و رسول خدا و مؤمنان عمل شما را خواهند ديد . »\r\nاختلاف شكل و صور حيوانات نيز مبنى بر اختلاف غرائز و ملكات و صفات آنهاست ؛ يك حيوان به صورت گربه است ، يكى به شكل سگ ، يكى به شكل روباه ، يكى به شكل گرگ ، يكى به شكل\r\n\r\n\r\n","description":"","footnote":"\r\n( 1 ) صدر آيه 105 ، از سورهء 9 : التّوبة\r\n","page_name":" 284 ","page_number":300},
  {"content":"\r\n\r\nشير ، يكى به شكل فيل و هكذا سائر اصناف حيوان از درندگان و خزندگان و حشرات و مرغان هوا و ماهىهاى دريا و حتّى مگس و پشه و أمثالها .\r\nاين اختلاف در اثر اختلاف كمّيّت و كيفيّت غرائز و صفات آنهاست .\r\n\r\nعالم طبع ، نزول عالم ملكوت است\r\nاختلاف كيفيّت سازمان روحى و ملكوتى آنها ، موجب اختلاف كيفيّت صور و اشكال و كمّ و كيف بدن مادّى و جسم طبيعى آنها شده است و بدن طبيعى هر حيوان - كه يك نوع اتّحاد با نفس آن حيوان دارد - متشكّل به شكل نازلِ نفس آن حيوان شده است ، بطورى كه اگر با نردبان معرفت از بدن يك حيوان بالا رويم به نفس ملكوتى او خواهيم رسيد و آن نفس را كما هى حقّها ملاحظه و مشاهده خواهيم نمود ؛ و نيز اگر نفس ملكوتى حيوانى را كه ابداً شكل ظاهرى و بدن جسمانى و طبيعى او را نديده‌ايم به ما ارائه دهند ، مىتوانيم در صورت وجدان نيروى معرفت ، شكل ظاهرى آن حيوان را كما هو حقّه ترسيم نموده و توصيف كنيم . و شايد أشعار قصيدهء معروف فيلسوف و عارف بزرگوار ، مرحوم مير فندرسك إفادهء معناى عامّى را دهد كه شامل اين مسألهء مبحوث عنها نيز گردد ، آنجا كه ميفرمايد :\r\n چرخ با اين اختران ، نغز و خوش و زيباستى * صورتى در زير دارد آنچه در بالاستى\r\nصورت زيرين اگر بر نردبان معرفت * بر رود بالا ، همان با اصل خود يكتاستى \r\n\r\n","description":"","footnote":"","page_name":" 285 ","page_number":301},
  {"content":"\r\n\r\n اين سخن را در نيابد هيچ وهم ظاهرى * گر أبو نصرستى و گر بو على سيناستى\r\nجان اگر نه عارض استى زير اين چرخ كبود * اين بدنها نيز دائم زنده و بر پاستى\r\nهر چه عارض باشد او را ، جوهرى بايد نخست * عقل بر اين دعوى ما شاهد گوياستى \r\n هر كه فانى شد به او ، يابد حياتى جاودان * ور به خود افتاد كارش بى شكّ از مو تاستى\r\nاين گهر در رمز دانايان پيشين سفته اند * پى برد بر رمزها هر كس كه او داناستى\r\nزين سخن بگذر كه اين مهجور اهل عالم است * راستى پيدا كن و اين راه رو ، گر راستى\r\nهر چه بيرونست از ذاتت ، نيايد سودمند * خويش را كن ساز اگر امروز اگر فرداستى \r\n. . . . . . . . . . . .\r\n نفس را چون بندها بگسيخت ، يابد نام عقل * چون به بىبندى رسد بند دگر برجاستى\r\nگفت دانا ، نفس ما را بعدِ ما حشر است و نشر * هر عمل كامروز كرد ، او را جزا فرداستى \r\n. . . . . . . . . . . .\r\n\r\n","description":"","footnote":"","page_name":" 286 ","page_number":302},
  {"content":"\r\n\r\n گفت دانا ، نفس ما را بعد ما باشد وجود * در جزا و در عمل آزاد و بىهمتاستى\r\nگفت دانا ، نفس را آغاز و انجامى بود * گفت دانا ، نفس بى انجام و بى مَبداستى \r\n. . . . . . . . . . . .\r\n نفس را اين آرزو در بند دارد در جهان * تا به بند آرزوئى بند اندر پاستى\r\nخواهشى اندر جهان هر خواهشى را در پى است * خواهشى بايد كه بعد از وى نباشد خواستى « 1 » \r\nگربه‌اى را كه ملاحظه ميكنيد با اين شكل و قيافه ، به علّت آنست كه داراى يك صورت ملكوتى خاصّى است كه اگر آن صورت ملكوتى را بخواهيم به لباس مادّى ملبّس كنيم غير از اين شكل و قيافه گربه نخواهد شد .\r\nصورت ملكوتى سگ ، درندگى و غضب و وفا و نيز احترام به غنىّ گذاردن و فقير را دندان گرفتن است و لذا لباس مادّى و جسمى طبيعى او بدين شكل است .\r\nخرس را چون از آن عالم نزول داده‌اند طبعاً داراى چنين شكل و صورتى شده است .\r\nگوسفند را ببينيد ، در چشم اين حيوان نگاه كنيد ، يك دنيا حكايت از سلامت نفس او مىكند ؛ و لذا خوردن گوشتش در اسلام\r\n\r\n\r\n","description":"","footnote":"\r\n( 1 ) « تحفهء المراد » شرح قصيدهء مير فندرسكى ، ص 21\r\n","page_name":" 287 ","page_number":303},
  {"content":"\r\n\r\nجائز است .\r\nخوك كه حيوانى است شهوت ران و بى عفّت و بى عصمت ، صورت روحانيش چنين است ، و بنابراين چون بواسطهء خوردن گوشت او ، از آن ملكات و اخلاق به شخص خورنده و آكل انتقال مىيابد لذا در شريعت اسلام استفاده از گوشت آن حرام است .\r\nبر اساس همين معيار و مناط ، نمىتوان محرّمات در اسلام را فقط منوط به اشيائى دانست كه ضرر جسمى داشته باشند بلكه بالاتر از ضرر جسمانى ضرر روحى است و انتقال خواصّ معنوى مأكول است كه به آكل متوجّه ميگردد .\r\nاسب روحاً با صفا و باوفا و ذاتاً نجيب است و بدين شكل متشكّل شده ، در چشمانش بنگريد يك دنيائى از معنى و آرامش و صبر و تحمّل مىيابيد .\r\nسوسمار و بزمجّه را نيز شايد در بيابانها ديده باشيد ، از چشمانش حِقد و حسد و كينه نمودار است و آن سرسختى كه در او ملاحظه مىشود كاملًا از ديدگانش مشهود است .\r\nامّا انسان طُرفه معجونى است كه از تمام اين غرائز و صفات در او به وديعت نهاده شده است ؛ اگر به دنبال عقل رود و تمام غرائز و ملكات خود را مقهور و مغمور اين ملكهء قدسيّه سازد ، به صورت حقيقى انسان در عالم برزخ متصوِّر ميگردد .\r\nو امّا اگر عقل را مقهور و منكوب نمود و طبق تمايلات نفسانيّه دنبال غضب و شهوت و قواى واهمه رفت ، به صورت همان حيوانى\r\n\r\n","description":"","footnote":"","page_name":" 288 ","page_number":304},
  {"content":"\r\n\r\nمحشور ميگردد كه آن صفت فصل مميّز آن حيوان بوده است ؛ چون انسانيّت انسان به عقل و قوّهء ناطقه است و فصل مميّز انسان همان ملكهء الهيّهء عاقله است و اگر انسان خود را بدين مقام نرسانيد ، خود را به مقام واقعى خود كه انسانيّت است نرسانيده و خواهى نخواهى در صفّ و رتبهء پائين‌تر از انسان - كه شياطين يا حيواناتند - در خواهد آمد و در عالم برزخ به صورت برزخىِ آن شيطان يا آن حيوان ، موجوديّت خود را احراز مىكند .\r\n\r\nنشان دادن حضرت صادق به أبو بصير صور ملكوتى را\r\nمحمّد بن حسن صفّار در كتاب « بصائر الدَّرجات » روايت كرده است از محمّد بن حسين از عبد الله بن جَبَله از علىّ بن أبى حمزه از أبو بصير كه گفت : در خدمت حضرت امام جعفر صادق عليه السّلام به حجّ مشرّف شديم و در هنگامى كه در حال طواف بوديم عرض كردم : فدايت شوم اى فرزند رسول الله ! يَغْفِرُ اللهُ لِهَذَا الْخَلْقِ ؟ « آيا خداوند تمام اين خلق را مىآمرزد ؟ »\r\nحضرت فرمود : اى أبو بصير اكثر افرادى را كه مىبينى از ميمون‌ها و خوك‌ها هستند !\r\nأبو بصير ميگويد : به محضرش عرض كردم : به من نيز نشان بده .\r\nأبو بصير ميگويد : حضرت به كلماتى تكلّم نمود و پس از آن دست خود را بر روى چشمان من كشيد ، من ديدم آنها را كه به صورت خوك و ميمون بودند ، و اين امر موجب دهشت من شد و لذا آن حضرت دوباره دست بر چشم من كشيد و من آنها را به همان صورت‌هاى اوّليّه مشاهده كردم .\r\n\r\n","description":"","footnote":"","page_name":" 289 ","page_number":305},
  {"content":"\r\n\r\nو سپس فرمود :\r\nيَا أَبَا مُحَمَّدٍ ! أَنْتُمْ فِى الْجَنَّةِ تُحْبَرُونَ وَ بَيْنَ أَطْبَاقِ النَّارِ تُطْلَبُونَ فَلَا تُوجَدُونَ ، وَ اللهِ لَا يَجْتَمِعُ فِى النَّارِ مِنْكُمْ ثَلَاثَةٌ لَا وَ اللهِ وَ لَا اثْنَانِ لَا وَ اللهِ وَ لَا وَاحِدٌ « 1 » .\r\n« اى أبا محمّد ! شما در ميان بهشت خوشحال و مسرور خواهيد بود و در بين طبقه‌هاى آتش شما را ميجويند و يافت نخواهيد شد ؛ سوگند به خدا كه سه نفر از شما در آتش با هم نخواهيد بود ، و سوگند به خدا دو نفر از شما هم نخواهيد بود ، و سوگند به خدا يك نفر هم نخواهد بود . » « 2 »\r\n\r\n\r\n","description":"","footnote":"\r\n( 1 ) « بصائر الدّرجات » طبع سنگى ، ص 75 ؛ و « بحار الانوار » طبع كمپانى ، حالات حضرت صادق عليه السّلام ، جلد يازدهم ، ص 126 ؛ و از طبع حروفى ج 47 ، ص 79 از « بصائر الدّرجات »\r\n( 2 ) و نظير همين واقعه را از أبو بصير و حضرت امام محمّد باقر عليه السّلام در « مناقب » ابن شهرآشوب ، طبع سنگى ، جلد دوّم ، ص 276 آورده است : قالَ أبو بَصيرٍ لِلْباقِرِ عَلَيْهِ السَّلامُ : ما أكْثَرَ الْحَجيجَ وَ أعْظَمَ الضَّجيجَ ! فَقالَ : بَلْ ما أكْثَرَ الضَّجيجَ وَ أقَلَّ الْحَجيجَ ! أ تُحِبُّ أنْ تَعْلَمَ صِدْقَ ما أقولهُ وَ تَراهُ عَيانًا ؟ فَمَسَحَ عَلَى عَيْنَيْهِ وَ دَعا بِدَعَواتٍ فَعادَ بَصيرًا . فَقالَ : انْظُرْ يا أبا بَصيرٍ إلَى الْحَجيجِ . قالَ : فَنَظَرْتُ فَإذا أكْثَرُ النّاسِ قِرَدَةٌ وَ خَنازيرُ ، وَ الْمُؤْمِنُ بَيْنَهُمْ كَالْكَوْكَبِ اللامِعِ فى الظَّلْماءِ ، فَقالَ أبو بَصيرٍ : صَدَقْتَ يا مَوْلاىَ ، ما أقَلَّ الْحَجيجَ وَ أكْثَرَ الضَّجيجَ ! ثُمَّ دَعا بِدَعَواتٍ فَعادَ ضَريرًا .\r\nفَقالَ أبو بَصيرٍ فى ذَلِكَ . فَقالَ عَلَيْهِ السَّلامُ : ما بَخِلْنا عَلَيْكَ يا أبا بَصيرٍ ، وَ إنْ كانَ اللهُ تَعالَى ما ظَلَمَكَ وَ إنَّما خارَ لَكَ ، وَ خَشينا فِتْنَةَ النّاسِ بِنا وَ أن يَجْهَلوا فَضْلَ اللهِ عَلَيْنا ، وَ يَجْعَلونا أرْباباً مِنْ دونِ اللهِ وَ نَحْنُ لَهُ عَبيدٌ لا نَسْتَكْبِرُ عَنْ عِبادَتِهِ وَ لا نَسْأَمُ\r\n","page_name":" 290 ","page_number":306},
  {"content":"\r\n\r\n\r\nداستان مشاهدهء افراد با صور ملكوتيّه ، براى يكى از اهل مراقبه\r\nيكى از دوستان روشن ضمير ما نقل كرد كه : شخصى از اهل تفكّر و مراقبه در گوشه‌اى از صحن حضرت رضا عليه السّلام نشسته و در دريائى از تفكّر فرو رفته بود ، يك مرتبه حالى به او دست داد و صورت ملكوتى افرادى را كه در صحن مطهّر بودند مشاهده كرد ؛ ديد خيلى عجيب و غريب است .\r\n\r\n\r\n","description":"","footnote":"\r\n- مِنْ طاعَتِهِ وَ نَحْنُ لَهُ مُسْلِمونَ . و اين روايت را مجلسى در « بحار » ج 46 ، ص 261 از طبع حروفى از « مناقب » نقل كرده است .\r\n« أبو بصير به حضرت امام محمّد باقر عليه السّلام عرض كرد : چقدر حاجى زياد است و چقدر ناله و فرياد بسيار است ! حضرت فرمود : بلكه چقدر ناله و فرياد بسيار است و چقدر حاجى كم است ! آيا دوست دارى كه راستى گفتار مرا دريابى و آنچه را كه گفتم با ديدگان خود ببينى ؟\r\nحضرت دست به چشمان او ماليدند و دعائى خواندند ، چشمان أبو بصير كه سابقاً نابينا بود بينا شد . حضرت فرمودند : اى أبو بصير نگاه كن بسوى حاجىها !\r\nأبو بصير ميگويد :\r\nمن نگاه كردم و ديدم كه اكثر مردم از ميمون‌ها و خوك‌ها هستند و مؤمن در ميان آنها همچون ستارهء تابان در شب تاريك ميدرخشيد . أبو بصير گفت : راست گفتى اى مولاى من چقدر حاجى كم است و چقدر ناله و فرياد بسيار است ! و پس از آن حضرت دعائى خواندند و چشمان أبو بصير به حالت اوّليه درآمد و نابينا شد . أبو بصير از علّت نابينائى خود سؤال كرد . حضرت فرمودند :\r\nما بر تو بخيل نيستيم و خدا به تو ستم ننموده است ، و اين‌طور دربارهء تو پسنديده است و ما ترسيديم كه مردم در فتنه بيفتند و فضل خدا را بر ما ناديده گيرند و ما را ارباب خود شمرند و خدا را فراموش كنند ؛ و حال آنكه ما بندگان خدا هستيم و از عبادت او استكبار نداريم و از اطاعت او ملول نمىشويم و سر تسليم فرود آورده‌ايم . »\r\n","page_name":" 291 ","page_number":307},
  {"content":"\r\n\r\nصورتهاى مختلف زننده و ناراحت كننده از اقسام صور حيوانات ، و بعضى از آنها صورتهائى بود كه از صورت چند حيوان حكايت ميكرد . درست مردم را تماشا كرد ؛ در بين اين جمعيّت كسى نيست كه صورتش سيماى انسان باشد ، مگر يك نفر سلمانى كه در گوشهء صحن كيف خود را باز كرده و مشغول اصلاح و تراشيدن سر كسى است ؛ ديد فقط او به شكل و صورت انسان است .\r\nاز بين جمعيّت با عجله خود را به او كه نزديك در صحن بود رسانيد و سلام كرد و گفت : آقا ميدانيد چه خبر است ؟\r\nسلمانى خنديد و گفت : آقا تعجّب مكن ، آئينه را بگير و خودت را نگاه كن !\r\nخودش را در آئينه نگاه كرد ؛ ديد صورت خود او هم به شكل حيوانى است ؛ عصبانى شده آئينه را بر زمين زد .\r\nسلمانى گفت : آقا برو خودت را اصلاح كن ، آئينه كه گناهى ندارد .\r\n\r\nمشاهدات رسول الله در معراج ، افراد امّت را به صورتهاى ملكوتى\r\nروايت كرده است با سلسلهء سند صحيح ، فخر شيعه در علم تفسير و حديث « علىّ بن إبراهيم قمّى » در تفسير شريف خود در اوّل سورهء إسرآء - كه در مقام بيان كيفيّت معراج است - از پدرش إبراهيم « 1 »\r\n\r\n\r\n","description":"","footnote":"\r\n( 1 ) ؟ سابقين ، رواياتى را كه به إبراهيم بن هاشم منتهى ميشد ، حسن كالصّحيح ميدانستند . و علّت آن را اين‌طور ذكر ميكردند كه قمّيّين او را توثيق نكرده‌اند ولى متأخّرين با شواهد و ادلّه‌اى اثبات مىكنند كه او ثقه است و روايتش صحيح است . و براى اين مطلب به « قِصص العلماء » تنكابنى ، احوالات شيخ بهائى ، ص 177 ، از طبع سنگى مراجعه شود .\r\n","page_name":" 292 ","page_number":308},
  {"content":"\r\n\r\nبن هاشم از محمّد بن أبى عُمَير از هِشام بن سالم از حضرت امام جعفر صادق عليه السّلام روايت مفصّلى را كه قريب ده صفحه است و حاوى مطالب عالى و آموزنده ، و ما به مناسبت بحث خود چند فقره از آن را در اينجا ترجمه مىكنيم :\r\nرسول خدا صلّى الله عليه و آله و سلّم فرمودند كه من در شب معراج در حال معراج به جماعتى برخورد كردم كه در جلوى آنها سفره‌هائى از گوشت‌هاى پاكيزه و طيّب و سفره‌هائى از گوشت‌هاى خبيث بود و آنها گوشت‌هاى طيّب را رها كرده و از گوشت‌هاى خبيث ميخوردند .\r\nاز جبرئيل سؤال كردم : اينها چه كسانى هستند ؟\r\nجبرائيل گفت : جماعتى از امّت تو هستند كه غذاى حلال را رها نموده و از غذاى حرام ميخورند .\r\nرسول خدا فرمود : از آنجا عبور كردم به جماعتى برخورد كردم كه لب‌هاى كلفتى مانند لب‌هاى شتر داشتند و گوشت‌هاى بدن‌هاى آنها را قيچى كرده و در دهانهايشان قرار ميدادند .\r\nمن گفتم : اينان چه دسته‌اى هستند ، اى جبرئيل ؟\r\nجبرائيل گفت : افرادى كه پيوسته در صدد عيب‌جوئى از مردم برآمده و با زبان و اشاره به عيب ظاهر و باطن مردم مىپردازند . رسول خدا فرمود : و از آنجا مرور كردم به گروهى كه صورتهاى آنان و سرهاى آنان با سنگ كوبيده مىشد .\r\nگفتم : اى جبرئيل ! اين گروه چه كسانند\r\n\r\n","description":"","footnote":"","page_name":" 293 ","page_number":309},
  {"content":"\r\n\r\nگفت : افرادى كه نماز عشاء را ترك مىكنند .\r\nسپس گذشتيم از آنجا تا رسيديم به جماعتى كه آتش در دهانهاى آنها فرو ميرفت و از دُبُرهاى آنان خارج مىشد ؛ پس گفتم : اى جبرئيل : اينان كيانند ؟\r\nگفت : اينان افرادى هستند كه اموال يتيمان را از روى ظلم و ستم ميخورند ، اينان در حقيقت در شكمهاى خود آتش ميخورند و به زودى به آتش سَعير ، آتش گرفته و در آن سوخته خواهند شد .\r\nاز آنجا عبور كرده رسيديم به اقوامى كه از بزرگى شكم هر چه ميخواستند از زمين برخيزند نمىتوانستند .\r\nگفتم : اى جبرئيل ! اينان چه دسته‌اى هستند ؟\r\nجبرئيل گفت : اينها كسانى هستند كه ربا ميخورند و نمىتوانند از جاى خود برخيزند مگر مانند برخاستن كسى كه شيطان زده شده و عقل خود را بكلّى از دست داده است ؛ و اينها در راه و روش آل فرعونند و هر صبحگاه و شبانگاه بر آتش عرضه مىشوند ، و پيوسته درخواست مىكنند كه اى پروردگار ما ! ساعت قيامت چه موقع ميرسد و ديگر نميدانند كه آن ساعت تلخ‌تر و دهشتناك‌تر است .\r\nو از آن محلّ عبور كرديم به زنانى كه به پستان‌هاى خود آويخته شده بودند .\r\nپرسيدم : اى جبرئيل ! اينان چه گروهى از زنانند ؟\r\nجبرئيل گفت : اينان زنانى هستند كه اموالى را كه از شوهرهايشان باقى مانده و متعلّق به فرزندان آن شوهران است به\r\n\r\n","description":"","footnote":"","page_name":" 294 ","page_number":310},
  {"content":"\r\n\r\nفرزندان غير آن شوهرها ميدهند ، و در حقيقت ارثيّه يتيم‌هاى آنها را صرف غير آنها مىنمايند . « 1 »\r\nآياتى كه در قرآن كريم به روشنى دلالت بر تجسّم أعمال به صورت‌هاى ملكوتيّهء خود دارد ، يكى اين آيه مباركه است :\r\n إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً وَ سَيَصْلَوْنَ سَعِيراً  « 2 »  . \r\n« آن كسانى كه اموال يتيمان را از روى ظلم و ستم ميخورند حقيقةً در شكم‌هاى خود آتش ميخورند ، و به زودى در سعير و آتش جهنّم خواهند سوخت . »\r\nدر اين آيه مباركه خوردن مال يتيم را از روى ستم ، خوردن آتش تعبير نموده است و بطور حصر ميفرمايد : فقط و فقط آتش ميخورند و شكمهاى خود را از آتش انباشته مىكنند .\r\nو ديگر آيه :\r\n  وَ الَّذِينَ يَكْنِزُونَ الذَّهَبَ وَ الْفِضَّةَ وَ لا يُنْفِقُونَها فِي سَبِيلِ اللَّهِ فَبَشِّرْهُمْ بِعَذابٍ أَلِيمٍ * يَوْمَ يُحْمى عَلَيْها فِي نارِ جَهَنَّمَ فَتُكْوى بِها جِباهُهُمْ وَ جُنُوبُهُمْ وَ ظُهُورُهُمْ هذا ما كَنَزْتُمْ لِأَنْفُسِكُمْ فَذُوقُوا ما كُنْتُمْ تَكْنِزُونَ .   « 3 »\r\n« آن كسانى كه طلا و نقره را اندوخته و ذخيره مىنمايند و در راه\r\n\r\n\r\n","description":"","footnote":"\r\n( 1 ) « تفسير علىّ بن إبراهيم » طبع سنگى ( سنهء 1313 ) ، ص 370 و 371\r\n( 2 ) آيه 10 ، از سورهء 4 : النّسآء\r\n( 3 ) ذيل آيه 34 و آيه 35 ، از سورهء 9 : التّوبة\r\n","page_name":" 295 ","page_number":311},
  {"content":"\r\n\r\nخدا انفاق نمىكنند ، اى پيغمبر آنان را از عذاب سخت و دردناك خدا بترسان . روزى خواهد رسيد كه آن طلاها و نقره‌ها را در آتش دوزخ گرم كنند و با آنها پيشانىها و پهلوها و پشت‌هاى آنان را داغ كنند ، و ملائكه به آنها گويند كه اين طلاها و نقره‌هاى آتشين را بچشيد اينها همان چيزهائى است كه شما براى خود ذخيره نموده‌ايد . »\r\nو چنان كه ملاحظه مىشود در اين آيه مباركه طلا و نقرهء داغ شده و داغ كننده را عين ذخائر و گنج‌هائى شمرده است كه در دنيا ذخيره ميكرده‌اند .\r\n\r\nروايات وارده در ظهور اعمال در برزخ و قيامت به صور ملكوتى\r\nو رواياتى كه از رسول خدا صلّى الله عليه و آله و سلّم و أئمّه عليهم السّلام راجع به ظهور و بروز حقيقت اعمال چه در عالم برزخ و چه در عالم قيامت رسيده است ، بسيار است و ما براى نمونه به ذكر چند روايت كوتاه - علاوه بر آنچه ذكر شد - اكتفا مىكنيم :\r\nغزالى در « إحيآء العلوم » از رسول الله صلّى الله عليه و آله و سلّم روايت كرده است :\r\nإيَّاكُمْ وَ الظُّلْمَ فَإنَّ الظُّلْمَ ظُلُمَاتُ يَوْمِ الْقِيَمَةِ - الحديث . « 1 »\r\n« از ظلم اجتناب كنيد زيرا كه ستم ، تاريكىهاى روز قيامت است . »\r\nالْجَنَّةُ قِيعَانٌ وَ إنَّ غِرَاسَهَا لَا إلَهَ إلَّا اللهُ . « 2 »\r\n\r\n\r\n","description":"","footnote":"\r\n( 1 ) « إحيآء العلوم » جلد 3 ، ص 219\r\n( 2 ) مرحوم مجلسى در « بحار » طبع آخوندى ، ج 7 ، ص 229 در ضمن\r\n","page_name":" 296 ","page_number":312},
  {"content":"\r\n\r\n« بهشت زمين‌هائى است و نهال‌هائى كه در آن نهاده مىشود لا إله إلّا الله است . »\r\nو نيز غزالى روايت مىكند از رسول الله صلّى الله عليه و آله و سلّم :\r\nالْغَضَبُ قِطْعَةٌ مِنَ النَّار « 1 » .\r\n« غضب پاره‌اى از آتش است . »\r\nو نيز روايت مىكند از رسول خدا صلّى الله عليه و آله و سلّم :\r\nمَنْ شَرِبَ فِى ءَانِيَةٍ مِنْ ذَهَبٍ أَوْ فِضَّةٍ فَكَأَنَّمَا يُجَرْجِرُ فِى بَطْنِهِ نَارُ جَهَنَّمَ ؛ « 2 » و ظاهر عبارت ، روايت است .\r\n« هر كس در ظروف طلا و نقره چيزى بياشامد مانند آنست كه در شكم او آتش جهنّم به غليان و صدا درآيد . »\r\nو در تعليقه گويد : اين حديث صدورش از امِّ سلمه از رسول الله متّفقٌ عليه است ، و ليكن مصنّف تصريح به حديث بودنش ننموده است . ( كتاب « المُغْنى عن حَملِ الاسفارِ فى الاسفارِ فى تخريجِ ما فى الإحيآءِ من الاخبار » لِلحافِظ زَينِ الدّين عبدِ الرّحيمِ بن الحسينِ العراقى ) .\r\nو نيز از رسول الله صلّى الله عليه و آله و سلّم روايت مىكند :\r\nإذَا مَرَرْتُمْ بِرِيَاضِ الْجَنَّةِ فَارْتَعُوا ! قِيلَ وَ مَا رِيَاضُ الْجَنَّةِ !\r\n\r\n\r\n","description":"","footnote":"\r\n- بيان خود ، از شيخ بهائى نقل كرده كه رسول خدا صلّى الله عليه و آله و سلّم فرمودند : الْجَنَّةُ قيعانٌ وَ إنَّ غِراسَها سُبْحانَ اللهِ وَ بِحَمْدِهِ .\r\n( 1 ) « إحيآء العلوم » ج 4 ، ص 22 و ص 79\r\n( 2 ) همان مصدر\r\n","page_name":" 297 ","page_number":313},
  {"content":"\r\n\r\nقَالَ : مَجَالِسُ الذِّكْرِ . « 1 »\r\n« زماني كه مرور كرديد به باغهاى بهشت ، در آن بگرديد و استفاده كنيد از ميوه‌هاى آن ! عرض كردند : مراد از باغهاى بهشت چيست ؟ فرمود : مجالس ذكر خداوند عزّ و جلّ . »\r\nو نيز از رسول الله صلّى الله عليه و آله و سلّم روايت كرده است كه در وقتىكه عَبادة بن صامت را براى جمع‌آورى صدقات فرستادند به او گفتند :\r\nاتَّقِ اللهَ يَا أَبَا الْوَلِيدِ ، لَا تَجِئْ يَوْمَ الْقِيَمَةِ بِبَعِيرٍ تَحْمِلُهُ عَلَى رَقَبَتِكَ لَهُ رُغَآءٌ ، أَوْ بَقَرَةٍ لَهَا خُوَارٌ ، أَوْ شَاةٍ لَهَا تُؤَاجٌ !\r\nفَقَالَ : يَا رَسُولَ اللهِ ! أَ هَكَذَا يَكُونُ ؟ قَالَ : نَعَمْ وَ الَّذِى نَفْسِى بِيَدِهِ إلَّا مَنْ رَحِمَ اللهُ .\r\nقَالَ : فَوَ الَّذِى بَعَثَكَ بِالْحَقِّ لَا أَعْمَلُ عَلَى شَىْءٍ أَبَدًا « 2 » .\r\n« رسول خدا صلّى الله عليه و آله و سلّم به عبادة بن صامت گفتند : اى أبو وليد از خدا بترس ! در روز قيامت بر گردن خود شترى را حمل نكنى كه پيوسته نعره كشد ، يا گاوى را كه صداى خود را بلند كند ، يا گوسپندى را كه فرياد برآورد !\r\nعباده گفت : اى رسول خدا آيا چنين هم مىشود ؟\r\nرسول خدا فرمود : آرى سوگند به آن خدائى كه جان من در دست قدرت اوست ، مگر آن كسى كه مورد رحمت خدا واقع شود .\r\n\r\n\r\n","description":"","footnote":"\r\n( 1 ) « إحيآء العلوم » ج 1 ، ص 30\r\n( 2 ) « إحيآء العلوم » ج 2 ، ص 121\r\n","page_name":" 298 ","page_number":314},
  {"content":"\r\n\r\nعباده گفت : پس سوگند به آن كسى كه تو را به حقّ مبعوث گردانيده است من ديگر ابداً اخذ صدقات نخواهم نمود . »\r\nرسول خدا ميخواهند به عبادة بفهمانند كه اگر كسى در اخذ صدقات به مردم ظلم كند و بيشتر از مقدار معيّن بستاند يا از افرادى كه صدقه بر آنان تعلّق نمىگيرد صدقه بستاند ، اين عمل او در روز بازپسين به صورت شتر يا گاو و گوسفند نعره زننده‌اى است كه به دوش خود حمل مينمايد . « 1 »\r\nو نيز از رسول الله روايت مىكند كه :\r\nرِيْحُ الْوَلَدِ مِنْ رِيحِ الْجَنَّةِ . « 2 »\r\n« بوى فرزند متولّد شده ، از بوى بهشت است » .\r\n\r\n\r\n","description":"","footnote":"\r\n( 1 ) ممكن است مراد از شتر يا گاو يا گوسفند نعره زننده در اين روايت ، اموالى باشد كه براى حكّام يا جمع‌آورى كنندگان صدقات ، مردم به عنوان هديه مىآورند كه بدين‌وسيله استمالت دل آنها را نموده و در اخذ صدقات آن‌طور كه بايد دقّت به عمل نياورند ؛ و شاهد بر اين روايتى است كه در « إحيآء العلوم » ج 2 ، ص 137 آمده است :\r\nرَوَى أبو حُمَيدِ السّاعدىّ أنَّ رَسولَ اللهِ صَلَّى اللهُ عَلَيْهِ وَ ءَالِهِ وَ سَلَّمَ بَعَثَ والياً عَلَى صَدَقاتِ الازْدِ ، فَلَمّا جاءَ إلَى رَسولِ اللهِ صَلَّى اللهُ عَلَيْهِ وَ ءَالِهِ أمْسَكَ بَعْضَ ما مَعَهُ وَ قالَ : هَذا لَكُمْ وَ هَذا لى هَديَّةٌ ، فَقالَ عَلَيْهِ السَّلامُ : أ لا جَلَسْتَ فى بَيْتِ أبيكَ وَ بَيْتِ امِّكَ حَتَّى تَأْتيَكَ هَديَّتُكَ إنْ كُنْتَ صادِقًا ؟ ثُمَّ قالَ : ما لى أسْتَعْمِلُ الرَّجُلَ مِنْكُمْ فَيَقولَ هَذا لَكُمْ وَ هَذا لى هَديَّةٌ ؟ ألا جَلَسَ فى بَيْتِ امِّهِ لِيُهْدَى لَهُ ؟\r\nوَ الَّذى نَفْسى بِيَدِهِ لَا يَأْخُذُ مِنْكُمْ أحَدٌ شَيْئاً بِغَيْرِ حَقِّهِ إلّا أتَى اللهَ يَحْمِلُهُ ، فَلا يَأْتيَنَّ أحَدُكُمْ يَوْمَ الْقِيَمَةِ بِبَعيرٍ لَهُ رُغآءٌ أوْ بَقَرَةٍ لَها خُوارٌ أوْ شاةٍ تَيْعِرُ ؛ ثُمَّ رَفَعَ يَدَيْهِ حَتَّى رَأَيْتُ بَياضَ إبْطَيْهِ ثُمَّ قالَ : اللَهُمَّ هَلْ بَلَّغْتُ ؟\r\n( 2 ) « إحيآء العلوم » ج 2 ، ص 194\r\n","page_name":" 299 ","page_number":315},
  {"content":"\r\n\r\n\r\nروايات وارده در نفقهء فرشتگان در ابنيهء بهشتى\r\nو از همهء اين روايات روشن‌تر و واضح‌تر ، روايتى است كه عليّ بن إبراهيم قمّى در مقدّمهء تفسيرش از پدرش از حمّاد از حضرت صادق عليه السّلام روايت مىكند كه قال النّبىّ صلّى الله عليه و آله و سلّم :\r\nلَمَّا أُسْرِىَ بِى إلَى السَّمَاءِ دَخَلْتُ الْجَنَّةَ فَرَأَيْتُ فِيهَا قِيعَاناً يَقَقًا ، « 1 » وَ رَأَيْتُ فِيهَا مَلَائِكَةً يَبْنُونَ ، لِبْنَةٌ مِنْ ذَهَبٍ وَ لِبْنَةٌ مِنْ فِضَّةٍ وَ رُبَمَا أَمْسَكُوا فَقُلْتُ لَهُمْ : مَا لَكُمْ رُبَمَا بَنَيْتُمْ وَ رُبَمَا أَمْسَكْتُمْ ؟\r\nفَقَالُوا : حَتَّى تَجِيئَنَا النَّفَقَةُ .\r\nقُلْتُ : وَ مَا نَفَقَتُكُمْ ؟\r\nقَالُوا : قَوْلُ الْمُؤْمِنِ فِى الدُّنْيَا سُبْحَانَ اللهِ وَ الْحَمْدُ لِلَّهِ وَ لَا إلَهَ إلَّا اللهُ وَ اللهُ أَكْبَرُ .\r\nفَإذَا قَالَ ، بَنَيْنَا ؛ وَ إذَا أَمْسَكَ ، أَمْسَكْنَا . « 2 »\r\n« رسول خدا صلّى الله عليه و آله و سلّم فرمودند : در آن هنگامى كه مرا در آسمان معراج دادند من داخل بهشت شدم ، ديدم در آنجا زمين‌هاى بسيارى را كه سفيد و روشن افتاده و هيچ در آنها نيست ، و ليكن فرشتگانى را ديدم كه بناء مىسازند ، يك خشت از طلا و يك خشت از نقره ، و چه بسا دست از ساختن بر ميدارند .\r\nمن به آن فرشتگان گفتم : به چه علّت شما گاهى مشغول ساختن ميشويد و گاهى دست بر ميداريد ؟\r\n\r\n\r\n","description":"","footnote":"\r\n( 1 ) يَقَق به معناى سپيدى روشن است .\r\n( 2 ) « تفسير علىّ بن إبراهيم » طبع سنگى ( 1313 ) ، ص 20\r\n","page_name":" 300 ","page_number":316},
  {"content":"\r\n\r\nفرشتگان گفتند : وقتىكه نفقهء ما برسد ما مىسازيم و وقتىكه نفقه‌اى نميرسد دست بر ميداريم و صبر مىكنيم تا آنكه نفقه برسد .\r\nرسول خدا به آن فرشتگان گفتند : نفقهء شما چيست ؟\r\nگفتند : نفقهء ما گفتار مؤمن است در دنيا ، كه بگويد : سُبْحَانَ اللهِ وَ الْحَمْدُ لِلَّهِ وَ لَا إلَهَ إلَّا اللهُ وَ اللهُ أَكْبَرُ .\r\nپس چون مؤمن بگويد ، ما بنا مىكنيم ؛ و زماني كه از گفتن دست بردارد ما نيز باز مىايستيم . »\r\nو در تفسير آيه :  يَوْمَ يُنْفَخُ فِي الصُّورِ فَتَأْتُونَ أَفْواجاً  « 1 »  . \r\n\r\nده صنف از افراد امّت صورتهاى آنها متبدّل مىگردد\r\nاز بَراءِ بن عازب روايتى است كه ميگويد :\r\nمُعاذ بن جبل در خانهء أبو أيّوب انصارى نزديك رسول خدا صلّى الله عليه و آله و سلّم نشسته بود . معاذ از رسول خدا دربارهء آيه :  يَوْمَ يُنْفَخُ فِي الصُّورِ فَتَأْتُونَ أَفْواجاً  و آيات بعد از آن سؤال كرد .\r\nحضرت در پاسخ گفتند : اى معاذ از امر عظيمى پرسش كردى ! آنگاه رسول خدا بگريست و فرمود : ده صنف از امّت من متفرّق محشور مىشوند بطورى كه خداوند آنها را از مسلمانان متمايز ، و صورت‌هاى آنها را متبدّل ميگرداند . گروهى از آنان به صورت بوزينه و گروهى به صورت خوك محشور ميشوند ، و بعضى صورت‌هايشان به طرف پائين و پاهايشان به طرف بالا ، به عكس قرار دارند و بدين كيفيّت در محشر كشيده ميشوند .\r\nو بعضى نابينا هستند و در حال كورى به اين طرف و آن طرف\r\n\r\n\r\n","description":"","footnote":"\r\n( 1 ) آيه 18 ، از سورهء 78 : النّبأ\r\n","page_name":" 301 ","page_number":317},
  {"content":"\r\n\r\nمتحيّرانه ميدوند ، و بعضى كرانند و لالانند و ابداً تعقّل و ادراك ندارند ، و برخى زبانهاى خود را درحالىكه به روى سينه‌هايشان افتاده است مىجوند و چرك و خون از دهان‌هاى آنها جارى است بطورى كه اهل محشر از اين منظره نفرت كنند ، و برخى دست‌ها و پاهايشان بريده است ، و برخى از آنان به شاخه‌هائى از آتش به دارگلو آويز شده‌اند ، و گروهى بوى گندشان از بوى جيفه و مردار بيشتر است ، و گروهى به لباس‌هائى از زِفْت و قير كه به بدنشان چسبيده است ملبّسند .\r\nامّا آنان كه به صورت بوزينه هستند ، آنان سخن‌چينان از مردمانند . و آنان كه به صورت خوك هستند ، آنان اهل خوردن مال حرامند . و آن كسانى كه واژگونه به روى زمين كشيده مىشوند ، آنان رباخوارانند . و آنان كه نابينا هستند ، افرادى هستند كه در وقت حكم مراعات عدالت را ننموده و در بين مردم جور و ستم روا ميدارند . و آنان كه لالان و كرانند ، آنانند كه به كردار خود ، خودپسندانه مىنگرند . و آنان كه زبان‌هاى خود را ميجوند ، علما و خطبائى هستند كه گفتار آنها با كردارشان مطابقت ندارد . و آنان كه دست‌ها و پاهايشان بريده است افرادى هستند كه همسايگان خود را آزار ميدهند . و آنان كه به دارهاى آتشين آويخته‌اند جاسوسان و نمّامانى هستند كه در نزد سلطان سعايت مىكنند . و آنان كه بوى گندشان از جيفه و مردار بيشتر است افرادى هستند كه از لذّات و شهوات پيروى نموده و از اموال خود حقّ خدا را نميدهند . و آنان كه از لباسهاى قِطْران و قيرِ چسبيده\r\n\r\n","description":"","footnote":"","page_name":" 302 ","page_number":318},
  {"content":"\r\n\r\nبه بدن در بر دارند ، آنان اهل كبر و خودپسندى و تفاخر هستند . « 1 »\r\nدر اين روايت شريفه خصوصيّات صور ملكوتى اهل كبائر بيان شده است بالاخصّ آنان كه به صورت‌هاى ميمون و خوك در محشر حضور پيدا ميكنند .\r\nغيبت مؤمن را كردن گوشت مرده او را خوردن است :\r\n وَ لا يَغْتَبْ بَعْضُكُمْ بَعْضاً أَ يُحِبُّ أَحَدُكُمْ أَنْ يَأْكُلَ لَحْمَ أَخِيهِ مَيْتاً فَكَرِهْتُمُوهُ  . « 2 »\r\n« و نبايستى كسى از شما غيبت ديگرى را بنمايد ، آيا دوست دارد يكى از شما كه گوشت مردهء برادر خود را بخورد ؟ پس اين عمل براى شما ناپسند است . »\r\nمؤمن كلمهء طيّبه است ،  تُؤْتِي أُكُلَها كُلَّ حِينٍ بِإِذْنِ رَبِّها \r\nحال بيائيم سر تفسير آيه‌اى كه در مطلع بحث عنوان شد :\r\n أَ لَمْ تَرَ كَيْفَ ضَرَبَ اللَّهُ مَثَلًا كَلِمَةً طَيِّبَةً كَشَجَرَةٍ طَيِّبَةٍ أَصْلُها ثابِتٌ وَ فَرْعُها فِي السَّماءِ . \r\nببين خداوند چگونه مثال مىزند ، مثال كلمهء طيبّه روح پاك و\r\n\r\n\r\n","description":"","footnote":"\r\n( 1 ) اين روايت را غالب مفسّرين در تفسير آيه  فَتَأْتُونَ أَفْواجاً  آورده‌اند : از جمله زمخشرى در « كشّاف » ج 2 ، ص 518 ؛ و در « مجمع البيان » ج 5 ، ص 423 ؛ و أبو الفتوح رازى ، طبع مظفّرى ، ج 5 ، ص 462 ؛ و امام فخر رازى ، در ج 8 ، ص 433 و 434 ؛ و « الدّرّ المنثور » ج 6 ، ص 307 ؛ و تفسير « صافى » ص 555 ؛ و تفسير « برهان » ج 2 ، ص 1169 ؛ و تفسير « روح البيان » ج 10 ، ص 299 ؛ و مرحوم مجلسى در « بحار » ج 7 ، از طبع حروفى ، در باب صفت محشر ، ص 89 از « مجمع البيان » آورده است .\r\n( 2 ) قسمتى از آيه 12 ، از سورهء 49 : الحجرات\r\n","page_name":" 303 ","page_number":319},
  {"content":"\r\n\r\nروح مؤمن را .\r\nتمام موجودات كلمهء خدا هستند منتهى به اختلاف سعه و ضيق ، گشايش و تنگى ماهيّت وجودشان .\r\n به نزد آنكه جانش در تجلّى است * همه عالم كتاب حقّ تعالى است\r\nعَرَض إعراب و جوهر چون حروفست * مراتب همچو آيات وقوفست\r\nاز و هر عالمى چون سورهء خاصّ * يكى زان فاتحه ديگر چو إخلاص « 1 » \r\nيك موجود كلمهء حسنه است ، كلمهء طيّبه ، كلمهء عاليه . اين كلمات اسماء و صفات حضرت ذوالجلالند كه در افراد انسان به حسب ظروف مختلفهء آنها تجلّى نموده و هر يك از انسان‌ها مظهر اسم يا اسمائى شده‌اند .\r\nمؤمنِ پاك منزّه مطهّر طيّب ، كه مرحلهء عالَم اخلاص را طىّ نموده و در عالم خلوص قدم گذارده است و از مخلَصين - بالفتح - شده است ؛ مانند يك درخت طيّب و پاكيزه‌اى است كه ريشهء استوار آن در زمينْ ثابت ولى شاخه‌هايش برافراشته و بلند و سر به آسمان كشيده است .\r\n\r\nمؤمن كلمه طيبه است تُؤْتِي أُكُلَها كُلَّ حِينٍ بِإِذْنِ رَبِّها\r\n تُؤْتِي أُكُلَها كُلَّ حِينٍ بِإِذْنِ رَبِّها . \r\n« پيوسته اين درخت به اذن پروردگار خود ميوه‌هاى سرشار و\r\n\r\n\r\n","description":"","footnote":"\r\n( 1 ) « گلشن راز » با خطّ عماد اردبيلى ، ص 19\r\n","page_name":" 304 ","page_number":320},
  {"content":"\r\n\r\nخوراكى ميدهد . »\r\nمؤمن كه به درجهء ايقان رسيده است و حال طمأنينه و سكينه در او پديد آمده ، اصلش ثابت است كه همان ربط با خداى خود باشد . مؤمن با خدا عهد دارد عهدش همان ربط اوست ؛ اين اصالت و ريشهء اوست .\r\nو امّا شاخه‌هايش كه مُلك و ملكوت را فرا گرفته است دائماً ميوه ميدهد و از عالم قدس بر اين عالم افاضه مىكند و واسطه در خير و رحمت و بركت ميگردد و ميوه‌هاى معطّر و شيرينش تمام ذوات عالم امكان را كه در درجات كثرت قرار گرفته‌اند سير و سيراب و شاداب مىنمايد .\r\nمؤمن در تمام مراحلِ عبور از اين عالم - در حال سكرات ، سؤال منكر و نكير و بشير و مبشّر ، در مدّت اقامت در عالم برزخ ، در عالم حشر و مواطن قيامت از عَرْض و سؤال و حساب و ميزان و صراط و جزا و تطايُر كتب و غيرها - با قدمى راستين يكى پس از ديگرى طىّ منازل و مراحل نموده و  فِي مَقْعَدِ صِدْقٍ عِنْدَ مَلِيكٍ مُقْتَدِرٍ  « 1 » به آرامى خواهد آرميد . چون ربط با خدا دارد و چشمهء دلش از كانون چشمهء علوم و اسرار الهى اشراب مىشود و به تمام موجودات ، از ينابيع حكمت كه پروردگار منّان از قلبش بر زبانش سارى و جارى ساخته است اعطاء خير و رحمت و حكمت مىنمايد .\r\n وَ يَضْرِبُ اللَّهُ الْأَمْثالَ لِلنَّاسِ لَعَلَّهُمْ يَتَذَكَّرُونَ \r\n\r\n\r\n","description":"","footnote":"\r\n( 1 ) . آيه 55 ، از سورهء 54 : القمر\r\n","page_name":" 305 ","page_number":321},
  {"content":"\r\n\r\nمؤمن در واقع درخت نيست بلكه خداوند او را به چنين درخت ثابت و اصيل و پر ميوه و سرشار از بهره‌اى مثال مىزند . اين مثال است براى اينكه مردم دريابند و مقام عظمت مؤمن را كه در اثر اطاعت أوامر الهيّه بدين فوز عظيم نائل آمده است ادراك كنند .\r\n\r\nكافر مانند درخت خبيثى است كه از زمين كنده شده باشد\r\n وَ مَثَلُ كَلِمَةٍ خَبِيثَةٍ كَشَجَرَةٍ خَبِيثَةٍ اجْتُثَّتْ مِنْ فَوْقِ الْأَرْضِ ما لَها مِنْ قَرارٍ . \r\n« امّا مَثل انسان كافر منكر معاند ، انسان ظالم و متعدّى و متجاوز - كه نه تنها خود از وجود خود بهرمند نمىشود بلكه موجب محروميّت ابناء نوع ، از ماء مَعين چشمهء زلال حقيقت ميگردد - مانند درخت خبيث و منكرى است كه از زمين يكباره كنده شده و ريشه‌هايش بدون ربط با مبدأ خود ، بدون هيچ اعتماد و اتّكالى به روى زمين افتاده است و قرار و ثباتى ندارد . »\r\nمرد كافر و ظالم و بدون ربط با عالِم السّرّ و الخفيّات ، مانند چنين درخت خشك و بى بهره و بدون ربط با كانون تغذّى و اشراب است .\r\nاينها افرادى هستند كه باطن خود را تطهير نكرده اند ؛ درون آنها متلوّث به انواع رذائل و صفات زشت است . در امور ، متردّد و متلوّن ؛ و دربارهء ذات حضرت قيّوم ، در شكّ و رَيب ؛ و نسبت به بنى نوع خود ، متكبّر و خودپسند و از خود راضى ؛ و نسبت به حقائق و امور اصيله ، شكّاك ؛ و اعتماد آنان بر امور واهيه و بى بنيان است .\r\nگرچه در دنيا و امور اجتماعيّه داراى شخصيّت و اعتبار و جاه و\r\n\r\n","description":"","footnote":"","page_name":" 306 ","page_number":322},
  {"content":"\r\n\r\nشوكت و نفوذ كلمه و قدرت باشند ، ولى در عالم واقع و در ميزان سنجش واقعيّات ، بى مغز و تهى و بى ارزش و سبك و بدون أصالتند .\r\nأَتْبَاعُ كُلِّ نَاعِقٍ ، يَمِيلُونَ مَعَ كُلِّ رِيحٍ ، لَمْ يَسْتَضِيئُوا بِنُورِ الْعِلْمِ وَ لَمْ يَلْجُوا إلَى رُكْنٍ وَثِيقٍ . « 1 »\r\nچون ريسمان ارتباط خود را با خداى خود پاره كرده‌اند ، بنابراين به محلّ اتّكاء و اعتمادى التجاء ندارند و دل آنان به نور علم روشن نگرديده است و بر اين اساس با هر بادى كه از هر طرف بوزد بدان سمت حركت مىكنند .\r\n يُثَبِّتُ اللَّهُ الَّذِينَ آمَنُوا بِالْقَوْلِ الثَّابِتِ فِي الْحَياةِ الدُّنْيا وَ فِي الْآخِرَةِ . \r\n« خداوند جلّت عَظَمَتُه كسانى را كه ايمان آورده‌اند يعنى ريسمان ربط خود را با خداى خود پيدا نموده و گرايش به آن ذات مقدّس پيدا كرده‌اند ، در زندگى دنيا و در زندگى عُليا كه خانهء بازپسين است به گفتار ثابت نگاه ميدارد . »\r\nقول ثابت ، همان كلمهء طيّبه است و همان ربط با حضرت ربِّ وَدود است .\r\nخداوند آنها را به گفتار ثابت در تمام عوالم ( در دنيا ، در سكرات موت و در نَشَآتى كه بعد از اين است ) نگاه ميدارد كه با قدم راستين و ارادهء استوار و دل نيرومند و فكر روشن اين راه را طىّ كنند .\r\n\r\n\r\n","description":"","footnote":"\r\n( 1 ) « نهج البلاغهء » بابُ المَواعِظ و الحِكم ، ص 172 از جلد دوّم ، طبع عبده - مصر\r\n","page_name":" 307 ","page_number":323},
  {"content":"\r\n\r\n\r\nكَلِم طيّب روح مؤمن ، و عمل صالح بالا برندهء آنست\r\n إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ .  « 1 »\r\n« كَلِم طيّب كه همان روح پاك و پاكيزه است بسوى حضرت پروردگار بالا ميرود و عمل صالح موجب بالا رفتن آن مىشود . »\r\nو آنجا مقام عزّت است ، عزّت مطلقه ؛ چون قبل از اين جمله ميفرمايد :\r\n مَنْ كانَ يُرِيدُ الْعِزَّةَ فَلِلَّهِ الْعِزَّةُ جَمِيعاً  . « 2 »\r\n« كسى كه طالب عزّت باشد بايد بداند كه تمام درجات و مراتب عزّت منحصراً اختصاص به پروردگار دارد . »\r\nو كلمهء طيّبه كه در آيه مورد بحث داراى أصالتى ثابت و ميوه‌اى دائمى است ، همين كلم طيّب است كه بسوى خدا ميرود و به مقام عزّت مطلقه ميرسد ؛ كما آنكه در مناجات شعبانيّه وارد است :\r\nإلَهِى وَ أَلْحِقْنِى بِنُورِ عِزِّكَ الأبْهَجِ فَأَكُونَ لَكَ عَارِفًا وَ عَنْ سِوَاكَ مُنْحَرِفًا . « 3 »\r\nعمل صالح ، مانند بنزين است كه موجب حركت طيّارهء روح به فضاى عالم قدس است .\r\nدر عالم قدس ، حياتيست كه موت ندارد ، عزّتى است كه ذلّت ندارد ، غنائى است كه فقر ندارد .\r\nپس قول ثابت كه پروردگار علىّ اعلى مؤمنين را بدان تثبيت\r\n\r\n\r\n","description":"","footnote":"\r\n( 1 ) قسمتى از آيه 10 ، از سورهء 35 : فاطر\r\n( 2 ) صدر آيه 10 ، از سورهء 35 : فاطر\r\n( 3 ) « إقبال » طبع سنگى ، ص 687\r\n","page_name":" 308 ","page_number":324},
  {"content":"\r\n\r\nفرموده است ، همان گرايش و ربطى است كه بين آنان و ذات اقدس خود برقرار فرموده و آن ، موجب عمل صالح و عمل صالح ، موجب حركت كلمهء طيّبه و روح پاك مؤمن به عالم قدس است .\r\nو اين حركت ، حركت انسان است به صورت انسان : انسان واقعى ؛ و خدا ميداند كه لذّت و بهجت و نور و سرور و حُبور اين انسانى كه با همان صورت انسانيّت بسوى ميزبان خود ، حضرت بارى تعالى شأنه ، ميرود چقدر است .\r\nمعيّت و رفاقت با ارواح مقدّسهء اولياى خدا و ابرار و اخيار و صالحين و شهداء و انبياء ، از آثار آنست و حقيقتش تحقّق به مقام : لَا يَسَعُنِى أَرْضِى وَ لَا سَمَائِى بَلْ يَسَعُنِى قَلْبُ عَبْدِى الْمُؤْمِنِ بِى « 1 » خواهد بود .\r\n وَ يُضِلُّ اللَّهُ الظَّالِمِينَ وَ يَفْعَلُ اللَّهُ ما يَشاءُ . \r\nو امّا خداوند ستمكاران را در رويّهء خود بسوى عالم نور و سرور هدايت نمىفرمايد بلكه راه آنان طبق تمايلات نفسانيّهء خود بسوى ظلمت و گمراهى است . نفس آنان چون از صورت نفس انسانيّه حكايتى نمىكند ، بنابراين بسوى مقام انسانيّت راه ندارد بلكه راهش منحصر به همان عالَمى است كه نفس هيولانى خود را بر آن صورت ، صورت بندى نموده است .\r\n\r\n\r\n","description":"","footnote":"\r\n( 1 ) در رسالهء « مِرصاد العباد » طبع بنگاه ترجمه و نشر كتاب ( سنهء 1352 شمسى ) در صفحات 208 و 274 و 613 بدين عبارت آمده است : لا يَسَعُنى أرضى وَ لا سَمائى ، وَ إنَّما يَسَعُنى قَلْبُ عَبْدى الْمُؤْمِنِ .\r\n","page_name":" 309 ","page_number":325},
  {"content":"\r\n\r\nاگر صورت شيطان است ، بسوى عالَم شيطان ؛ و اگر صورت حيوان است ، بسوى آن عالم رهسپار خواهد گرديد ؛ و اسمش و رسمش و نام و نشانش و موجوديّت و فعليّتش در مقام انسان و در عالم انسان ، ضايع و گم و باطل خواهد شد .\r\n وَ ما ظَلَمَهُمُ اللَّهُ وَ لكِنْ كانُوا أَنْفُسَهُمْ يَظْلِمُونَ  . « 1 »\r\nو در سورهء آل عمران بدين عبارت است :\r\n وَ ما ظَلَمَهُمُ اللَّهُ وَ لكِنْ أَنْفُسَهُمْ يَظْلِمُونَ  . « 2 »\r\n« خداوند به ايشان ستم روا نميدارد و ليكن خود ايشانند كه بر خود ستم مىكنند . »\r\n ذلِكَ بِما قَدَّمَتْ أَيْدِيكُمْ وَ أَنَّ اللَّهَ لَيْسَ بِظَلَّامٍ لِلْعَبِيدِ  . « 3 »\r\n« و به آنها چنين خطاب مىشود كه اين نتائج منفيّه و جهنّم افروخته و تغيير صورت انسانيّه به صورت إبليس و حيوان ، به علّت همان رفتار زشت و كردار ناپسندى بود كه شما با خود فرستاديد ؛ و البتّه خداوند نسبت به بندگان خود هيچگونه ستمى نخواهد نمود . »\r\n\r\nتكلّم با مردگان با صور برزخى آنان بوده است\r\nدر بسيارى از روايات كه در تكلّم با افرادى بعد از مرگشان سخن به ميان مىآيد ، چه خود ائمّهء اطهار عليهم السّلام آنان را ديده و با آنها سخن گفته‌اند و چه به ديگران نيز نمايانده‌اند و چه افراد ديگرى\r\n\r\n\r\n","description":"","footnote":"\r\n( 1 ) ذيل آيه 33 ، از سورهء 16 : النّحل\r\n( 2 ) ذيل آيه 117 ، از سورهء 3 : ءَال عمران\r\n( 3 ) آيه 182 ، از سورهء 3 : ءَال عمران ؛ و آيه 51 ، از سورهء 8 : الانفال\r\n","page_name":" 310 ","page_number":326},
  {"content":"\r\n\r\nاحياناً با مردگانى سخن گفته و آنها را مشاهد نموده‌اند ، تمام اين تكلّم‌ها راجع به عالم برزخ و مثال بوده و برخورد و ملاقات در مكاشفات صوريّه و مثاليّه صورت گرفته است .\r\nو در بعضى از اوقات آنان را به صورت‌هاى عادى ديده‌اند ، و در برخى به صورت‌هاى برزخى نورانى يا ظلمانى .\r\nشيخ مفيد در « اختصاص » با سند متّصل خود از إدريس بن عبد الله روايت كرده است كه : شنيدم از حضرت امام جعفر صادق عليه السّلام كه ميفرمود : در وقتى كه من با پدرم عازم تشرّف به مكّه بوديم و پدرم در جلوى من بود ، چون به موضعى رسيديم كه آن را ضَجَنان گويند ، ناگهان مردى پديدار شد كه به گردنش سلسله و زنجير بود و آنها را با خود مىكشيد .\r\nروى به من آورد و گفت : مرا آب بده ، مرا آب بده !\r\nپدرم فرياد به من آورد كه آبش نده ، خدا او را آب ندهد !\r\nو در پى او مرد ديگرى بود كه پيوسته دنبال او بود ؛ زنجيرش را كشيد و با آن زنجير او را در پائين‌ترين نقطه از نقاط آتش انداخت . « 1 »\r\nشيخ مفيد در « اختصاص » مضمون اين روايت را با چهار سند ديگر از حضرت امام محمّد باقر و امام جعفر صادق عليهما السّلام روايت كرده است ، كه از يك روايت آن نيز معلوم مىشود كه نظير اين قضيّه براى حضرت باقر كه با پدرشان حضرت امام زين العابدين\r\n\r\n\r\n","description":"","footnote":"\r\n( 1 ) « اختصاص » طبع سربى ، ص 275 تا ص 277 ؛ و « بصائر الدّرجات » طبع سنگى ، ص 80 و 81\r\n","page_name":" 311 ","page_number":327},
  {"content":"\r\n\r\nعليهما السّلام به مكّه ميرفتند اتّفاق افتاده است . « 1 »\r\nشيخ محمّد بن حسن صفّار در « بصائر الدّرجات » از محمّد بن عيسى از عثمان بن عيسى از راوى ديگرى از عِباية بن رِبْعى أسدى روايت كرده است كه گفت : بر أمير المؤمنين عليه السّلام وارد شدم و ديدم كه در نزد آن حضرت مردى با صورتى شكسته و لباسى ژنده نشسته و حضرت با او مشغول گفتگو بودند .\r\nچون آن مرد برخاست عرض كردم : يا أمير المؤمنين ! اين مرد كه بود ؟\r\nفرمود : يوشع بن نون وصىّ حضرت موسى « 2 »\r\n\r\nآمدن شمعون ، وصىّ عيسى ، در صفّين با صورت برزخى خود\r\nشيخ مفيد در « مجالس » با سند متّصل خود از قَيس ، غلام أمير المؤمنين عليه السّلام روايت كرده است كه گفت :\r\nأمير المؤمنين عليه السّلام نزديك كوه بود در صفّين ، چون هنگام نماز مغرب فرا رسيد به مكانى دور دست رفته و در آنجا نداى اذان در داد ، و چون از اذان فارغ شد مردى به نزد او آمد و به كوه نزديك ميشد . چون پيش آمد ديديم مردى است كه موهاى سر و صورتش سپيد و صورتى روشن دارد .\r\nگفت : سلام خدا بر تو باد اى أمير المؤمنين ! و رحمت خدا و بركات خدا بر تو باد .\r\nآفرين بر وصىّ خاتم النّبيّين و پيشواى پيشتازان سفيد رو و نشانه دار بهشت ، و آفرين بر عزيزترين امين درگاه الهى و مرد پر بهره و\r\n\r\n\r\n","description":"","footnote":"\r\n( 1 ) همان مصدر\r\n( 2 ) « بصائر الدّرجات » طبع سنگى ، ص 80\r\n","page_name":" 312 ","page_number":328},
  {"content":"\r\n\r\nفيضى كه به ثواب صدّيقان فائز شده و سيّد و سالار اوصياى پيامبران است .\r\nأمير المؤمنين عليه السّلام گفت : وَ عَلَيْكَ السَّلَامُ حال شما چطور است ؟ آن مرد گفت : حالم خوب است ، و من در انتظار روح القدس هستم . و به خاطر ندارم هيچكس در راه رضاى خداوند عزّ و جلّ امتحانش از تو بزرگتر و ثوابش از تو نيكوتر باشد ، و نه مكانت و منزلت او در نزد خدا رفيع‌تر و بلندپايه‌تر .\r\nاى برادر من ! بر اين مشكلات و رنج‌هائى كه دست به گريبان هستى پايدارى و استقامت داشته باش تا آنكه حبيب را ملاقات نمائى !\r\nمن اصحاب و ياران خود را ديدم كه ديروز از دست بنى إسرائيل چه به آنها مير سيد ؛ بدن آنها را با ارّه مىبريدند و بدن آنها را روى تخته‌هاى چوب ميخكوب نموده و حمل ميكردند .\r\nسپس با دست خود اشاره به اهل شام نموده گفت : اگر اين صورتهاى مسكين و مُتنكّر ميدانستند كه چه عذاب سخت و پاداش بدى براى آنها به جهت نبرد با تو معيّن گرديده است ، البتّه دست از جنگ بر ميداشتند .\r\nو پس از آن با دست خود ، نيز اشاره به اهل عراق نموده گفت : اگر اين چهره‌هاى روشن ميدانستند كه چه پاداش و اجر بزرگى به جهت اطاعت از فرمان تو براى آنها مهيّا گرديده است ، دوست داشتند كه بدن آنها را با قيچىهاى آهن پاره پاره كنند و در يارى از تو ايستادگى و مقاومت بنمايند .\r\n\r\n","description":"","footnote":"","page_name":" 313 ","page_number":329},
  {"content":"\r\n\r\nو سپس گفت : وَ السَّلَامُ عَلَيْكَ وَ رَحْمَةُ اللهِ وَ بَرَكَاتُهُ . « سلام و رحمت و بركات خدا بر تو باد . »\r\nسلام خود را نمود و از نظرها پنهان شد .\r\nدر اين حال عمّار بن ياسر و أبو الهَيثَمِ بن التَّيِّهَان و أبو أيّوب انصارىّ و عبادَة بن صامت و خُزَيمَة بن ثابت و هاشم مِرْقال و جماعتى ديگر از پيروان خاصّ و حواريّين أمير المؤمنين عليه السّلام كه گفتار آن مرد را شنيده بودند برخاستند و عرض كردند : اى أمير مؤمنان ! اين مرد كه بود ؟\r\nحضرت أمير المؤمنين عليه السّلام گفت : اين مرد شَمعون بن صَفا وصىّ حضرت عيسى عليه السّلام بود كه خداوند او را فرستاده بود تا مرا در جنگ و نبرد با دشمنان خودش تأييد و تقويت نمايد .\r\nتمامى آن ياران گفتند :\r\nفِدَاكَ ءَابَآؤُنَا وَ أُمَّهَاتُنَا ، وَ اللهِ لَنَنْصُرَكَ نَصْرَنَا لِرَسُولِ اللهِ صَلَّى اللهُ عَلَيْهِ وَ ءَالِهِ ، وَ لَا يَتَخَلَّفُ عَنْكَ مِنَ الْمُهَاجِرِينَ وَ الانْصَارِ إلَّا شَقِىٌّ !\r\n« پدران ما و مادران ما فداى تو باد ؛ سوگند به خدا چنان جنگى در ركاب تو خواهيم نمود و چنان يارى و نصرتى از تو خواهيم كرد كه از رسول خدا صلّى الله عليه و آله و سلّم مينموديم ؛ و هيچيك از مهاجرين و انصار دست از يارى تو بر نخواهند داشت مگر آن كسى كه شقىّ بوده باشد . »\r\nأمير المؤمنين عليه السّلام دربارهء آنها دعاى خير نموده و كردار\r\n\r\n","description":"","footnote":"","page_name":" 314 ","page_number":330},
  {"content":"\r\n\r\nآنان را به ستودگى ياد فرمود . « 1 »\r\n\r\nياران وفادار أمير المؤمنين ، در صفّين\r\nاين افراد در نبرد صفّين مجاهدات عظيمى نمودند و غالباً كشته شدند ؛ عمّار ، هاشم مِرْقال ، خُزَيمَه و عِباده و أبو أيّوب از خواصّ اصحاب و از ياران باوفاى حضرت بودند .\r\nاينان از جملهء آن صد نفرى هستند كه با أمير المؤمنين عليه السّلام بيعت كردند كه دست از جنگ بر ندارند تا كشته شوند ؛ صدمين آنها اوَيس قَرَنى بود . داستان شهادت اين افراد طيّب و طاهر و عاشق و پاك باخته و عابد و ناسك كه از حواريّين آن حضرت به حساب مىآيند و همه از اصحاب رسول الله هستند به اندازه‌اى شگفت‌آور است كه هر انسان با وجدان و حميّت را ، دستخوش بهت و حيرت مىسازد .\r\nمعاويه با نهايت شيطنت به دستيارى عمرو عاص قرآن‌ها را بر سر نيزه نموده و خود را مسلمان و تابع قرآن ميداند و قرآن را حَكم قرار ميدهد . و چنان شورش و اضطرابى در لشكر عراق افكنده ، و مقدّس‌مآبان را دچار تحيّر و ترديد و احياناً گرفتار سوء ظنّ نموده است .\r\nامّا عمّار ياسر از جمله افرادى است كه با صداى بلند فرياد برميدارد : سوگند به خدا اگر لشكر معاويه بر ما غالب شوند و ما را تا سَعَفات هَجَر « 2 » عقب نشانند و حكومت تمام بلاد اين عَرْض عريض\r\n\r\n\r\n","description":"","footnote":"\r\n( 1 ) « مجالس » مفيد ، طبع سربى - نجف ، ص 60 تا 62\r\n( 2 ) مراد از سَعَفات هَجَر ، نخلستانهاى مدينه يا يمن است . و در\r\n","page_name":" 315 ","page_number":331},
  {"content":"\r\n\r\nرا به چنگ آورند ، باز ما يقين داريم كه بر حقّيم و آنان بر باطلند .\r\nايمان به خدا در سويداى دل عمّار و همرزمانش نشسته و دنيا اگر پشت به پشتِ هم دهد و بخواهد با صحنه سازى و عوام فريبى اين چنين راست مردان بيشه توحيد را بلغزاند ، نخواهد توانست .\r\nاز اينجاست كه قطب عالم امكان و محور ولايت و كانون حقّ و حقيقت ، أمير المؤمنين عليه السّلام در سوك آنان اشك رحمت ميريزد و به ياد آن دلاوران عالم يقين آه مىكشد و براى ملاقات و ديدار آنان آرزوى مرگ مىكند .\r\n\r\nخطبهء أمير المؤمنين عليه السّلام ، يك هفته قبل از شهادت\r\nيك هفته مانده بود كه به ضربت ابن ملجم مرادى ، فرق مباركش شكافته شود ؛ در مسجد كوفه خطبه‌اى ايراد فرمود و در آخر آن ميفرمايد :\r\nأَلَا إنَّهُ قَدْ أَدْبَرَ مِنَ الدُّنْيَا مَا كَانَ مُقْبِلًا وَ أَقْبَلَ مِنْهَا مَا كَانَ مُدْبِراً ، وَ أَزْمَعَ التَّرْحَالَ عِبَادُ اللهِ الاخْيَارُ ، وَ بَاعُوا قَلِيلًا مِنَ الدُّنْيَا لَا يَبْقَى بِكَثِيرٍ مِنَ الآخِرَةِ لَا يَفْنَى .\r\n« آگاه باشيد كه آنچه از دنيا روىآورنده بود اينك پشت كرده است و آنچه از دنيا پشت كننده بود اينك روى آورده است ، و بندگان اخيار پروردگار آهنگ رحيل كردند و رفتند ، و مقدار مختصر از دنياى غير باقى را به مقدار بسيار از آخرت غير فانى فروختند . »\r\nمَا ضَرَّ إخْوَانُنَا الَّذِينَ سُفِكَتْ دِمَآؤُهُمْ وَ هُمْ بِصِفِّينَ أَنْ لَا يَكُونُوا الْيَوْمَ أَحْيَآءً .\r\n\r\n\r\n","description":"","footnote":"\r\n- « قاموس » هَجَر را بفتحتَين ذكر كرده است .\r\n","page_name":" 316 ","page_number":332},
  {"content":"\r\n\r\n« آن برادران ما كه خونهايشان در صفّين ريخته شد ، ضررى نكرده‌اند كه امروز زنده نيستند . » - تا آنكه ميفرمايد :\r\nأَيْنَ إخْوَانِىَ الَّذِينَ رَكَبُوا الطَّرِيقَ وَ مَضَوْا عَلَى الْحَقِّ ؟ أَيْنَ عَمَّارٌ وَ أَيْنَ ابْنُ التَّيِّهَانِ وَ أَيْنَ ذُو الشَّهَادَتَيْنِ وَ أَيْنَ نُظَرَاؤُهُمْ مِنْ إخْوَانِهِمُ الَّذِينَ تَعَاقَدُوا عَلَى الْمَنِيَّةِ وَ أُبْرِدَ بِرُءُوسِهِمْ إلَى الْفَجَرَةِ .\r\n« كجا هستند برادران من كه بر مركب يقين و راه استوار ايمان سوار شدند و بر طريق حقّ گذشتند ؟ عمّار كجاست ؟ ابن التَّيِّهَان كجاست ؟ ذو الشّهادتين كجاست ؟\r\nكجا هستند نظيرهاى ايشان از برادرانشان كه با يكديگر در راه خدا براى مرگ پيمان بستند و همه به شهادت نائل شده و سرهاى آنان را جدا نموده و براى فجّار اهل شام فرستادند ؟ »\r\nدر اين حال آن حضرت دست بر محاسن شريفش كشيده و گريه‌اى طولانى نمود و پس از آن فرمود :\r\nأَوَّهْ عَلَى إخْوَانِىَ الَّذِينَ تَلَوُا الْقُرْءَانَ فَأَحْكَمُوهُ ، وَ تَدَبَّرُوا الفَرْضَ فَأَقَامُوهُ ، أَحْيَوُا السُّنَّةَ وَ أَمَاتُوا الْبِدْعَةَ ، دُعُوا لِلْجِهَادِ فَأَجَابُوا وَ وَثِقُوا بِالْقَآئِدِ فَاتَّبَعُوهُ . « 1 »\r\n« آه بر فقدان آن برادران من كه قرآن را تلاوت كرده و آن را استوار ساختند و در واجب انديشه كردند و آن را به پاى داشتند ، شريعت و سنّت رسول الله را زنده كردند و بدعت را ميراندند . چون به جهت\r\n\r\n\r\n","description":"","footnote":"\r\n( 1 ) « نهج البلاغهء » طبع عبده - مصر ، ص 343 و 344 ؛ و ملّا فتح الله ، طبع سنگى ، ص 318 و 319\r\n","page_name":" 317 ","page_number":333},
  {"content":"\r\n\r\nجهاد خوانده شدند اجابت كردند و به رهبر و پيشواى خود وثوق داشتند و از او پيروى نمودند . »\r\nبارى اين راد مردان كه حضرت به آنها برادر خطاب مىكند ، كلمهء طيّبه هستند كه :  تُؤْتِي أُكُلَها كُلَّ حِينٍ بِإِذْنِ رَبِّها  . پيوسته با نظر رحمت و افاضهء فيضى كه خدا به آنها مىنمايد - و اين همان اذن خداست - ميوه‌هاى شيرين و پر آب حيات معنوى را در عالم وجود بر همهء مستعدّان نثار مىكنند .\r\nبراى ما كلمهء طيّبه هستند ، چون پس از گذشت چهارده قرن ذكرشان ، فكرشان ، تاريخشان ، روش زندگى و زهد و عبادتشان ، انقياد و تسليمشان نسبت به امامشان ، محبّت و وِداد و ايثارشان ، همه و همه جان بخش زندگى ما و الگوى حيات و آئين و نمونه‌هاى بارز و روشن رسم و روش و بالاخره هدايت كنندهء وجود ما به وطن اصلى ايمان و مقرّ ايقان مىباشد .\r\nهمين قطرات اشكى كه الآن از سيماى شما جارى است ، ربطى است كه با برزخ آنها پيدا نموده‌ايد و سرّ خود را به آنها وابسته و متّصل مىبينيد ، همان ميوه‌اى است كه در آسمان ملكوتى آنها به اذن پروردگارشان داده شده و ما را متنعّم نموده است و ما در سر سفرهء آنان نشسته و از اين مائدهء آسمانى بهرمند ميگرديم .\r\n\r\nشهادت مسلم بن عوسجهء در روز عاشورا\r\nياران حضرت سيّد الشّهداء عليه السّلام هر يك كلمهء طيّبه‌اى هستند كه به اندازهء قدرت و سعهء وجودى خود ، آسمان توحيد و ايثار را روشن نموده و از ثمرات پر بركت حيات ، نور و گرمى بخشيده‌اند .\r\n\r\n","description":"","footnote":"","page_name":" 318 ","page_number":334},
  {"content":"\r\n\r\nمُسْلِم بن عَوْسَجَهء پيرمرد قارى قرآن و فقيه اهل كوفه ، از اصحاب آن حضرت است .\r\nمردى است شجاع ، فاضل ، فقيه ، قارى ، وكيل مسلم بن عقيل در كوفه ، عاشق مقام ولايت ، و پاكباخته و جان باختهء اين مكتب .\r\nدر روز عاشورا يكى از شجاعان لشكر حضرت حسين بن علىّ سيّد الشّهداء عليه السّلام بود .\r\nبعد از حُرِّ بن يزيد رِياحىّ و عبد الله بن عُمَير أبو وَهَب و بُرَير بن خُضَير و چند نفر ديگر ، يكى از اصحاب سيّد الشّهداء به نام نافع بن هِلال به ميدان آمد ؛ مرد شجاعى بود .\r\nلذا يكى از افسران سپاه عُمر بن سَعد براى مقابله با او آمد .\r\nنافع او را با يك ضربت شمشير از بين برد ؛ نام او مُزاحم بن حُرَيث است .\r\nاين منظره را عَمرو بن حَجّاج زُبَيْدى كه از سرلشكران عمر سعد بوده و با چهار هزار نفر مأمور نگهدارى شريعهء فرات بود ، ديد ؛ با صداى بلند فرياد زد :\r\nكسى ديگر جنگ تن به تن نكند ، اينها شير بيشهء شجاعت هستند و مرگ را بر كف دست گرفته‌اند ؛ نديديد با يك ضربه رفيق ما را از پاى درآورد ؟\r\nاگر شما بخواهيد جنگ تن به تن كنيد همهء شما را خواهند كشت ؛ امّا اگر دست به دست هم دهيد و آنها را احاطه كنيد ، شمشير هم نزنيد ، نيزه هم نزنيد فقط سنگ بزنيد ، همهء آنها را مىكشيد !\r\n\r\n","description":"","footnote":"","page_name":" 319 ","page_number":335},
  {"content":"\r\n\r\nپس دست به هم دهيد و دور آنها را محاصره كنيد !\r\nعمر بن سعد گفت : كلام درست همين است ؛ لذا عمر بن سعد چند نفر فرستاد تا آخر نقطهء لشكر اعلام كردند كه كسى حقّ جنگ تن به تن ندارد .\r\nعمرو بن حجّاج كه فرماندهء ميمنه بود با چهار هزار نفر سوار ، به سپاه سيّد الشّهداء نزديك شد ، و عمر بن سعد با قلب لشكر خود به جلو آمد .\r\nاصحاب حضرت بايد اينك در مقابل حملهء سى هزار نفر قرار گيرند ، و به قول خودشان اگر سنگ هم بزنند تمام ياران را زير سنگ لِه مىكنند .\r\nاصحاب حضرت دفاع كردند . خصوصيّات آن را نمىدانيم ؛ اجمالًا از اسب‌ها پياده شده و در يك صفّ پولادين ، فقط با نيزه‌هاى خود اسب‌هاى دشمن را به هراس انداختند ؛ ساعتى كشمكش جنگ ادامه داشت كه عمر بن سعد به لشكرگاه خود برگشت و عَمرو بن حجّاج هم برگشت ؛ بطورى غبار آسمان و زمين را گرفته كه چشم ، چشم را نمىبيند .\r\nهمين كه غبار خوابيد ديدند مسلم بن عوسجهء به روى زمين افتاده است . حضرت با شتاب تمام خود را به مسلم رسانيد روى به او نموده فرمود : خدا رحمت كند ترا اى مسلم .\r\n فَمِنْهُمْ مَنْ قَضى نَحْبَهُ وَ مِنْهُمْ مَنْ يَنْتَظِرُ وَ ما بَدَّلُوا تَبْدِيلًا  « 1 »  . \r\n\r\n\r\n","description":"","footnote":"\r\n( 1 ) ذيل آيه 23 ، از سورهء 33 : الاحزاب\r\n","page_name":" 320 ","page_number":336},
  {"content":"\r\n . \r\n","description":"","footnote":"","page_name":" 321 ","page_number":337},
  {"content":"\r\n . \r\n","description":"","footnote":"","page_name":" 322 ","page_number":338},
  {"content":"\r\n . \r\n","description":"","footnote":"","page_name":" 323 ","page_number":339},
  {"content":"\r\n . \r\n","description":"","footnote":"","page_name":" 324 ","page_number":340},
  {"content":"\r\n . \r\n","description":"","footnote":"","page_name":" 325 ","page_number":341},
  {"content":"\r\n . \r\n","description":"","footnote":"","page_name":" 326 ","page_number":342},
  {"content":"\r\n . \r\n","description":"","footnote":"","page_name":" 327 ","page_number":343},
  {"content":"\r\n . \r\n\r\n","description":"","footnote":"","page_name":" 328 ","page_number":344}
  ]