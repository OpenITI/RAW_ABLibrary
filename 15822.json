[
  {"content":"\r\n\r\nبسم الله الرحمن الرحيم\r\nقرآن واسرار آفرينش\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nموضوع :\r\nتفسير : 48 ( قرآن : 93 )\r\nگروه مخاطب :\r\n- عمومى\r\nشمار انتشارات كتاب ( چاپ اول ) 743\r\nمسلسل انتشار ( چاپ و بازچاپ ) : 3654\r\nكتاب هاى آية الله سبحانى / 13\r\nسبحانى تبريزى ، جعفر ، 1308 -\r\nقرآن واسرار آفرينش ، تفسير سورهء رعد / جعفر سبحانى . - [ ويراست 2 
  ] . - قم : مؤسسه بوستان كتاب ( مركز چاپ و نشر دفتر تبليغات اسلامى حوزهء علميهء قم ) ، 1380 .\r\n[ 268 
  ] ص . - ( مؤسسه بوستان كتاب ؛ 743 . كتاب هاى آية الله سبحانى ؛ 13 ) ( تفسير ؛ 48 . قرآن ؛ 93 )\r\n30000 ريال : isbn 978 - 964 - 548 - 967 - 8\r\nفهرست نويسى براساس اطلاعات فيپا .\r\nص . ع . به انگليسى : ayatollah jaefar sobhani . the quran and\r\nthe mysteries of creation the exegesis of sura 13 the thunder\r\nكتابنامه به صورت زيرنويس .\r\nچاپ پنجم : 1387 .\r\n1 . تفاسير ( سورهء رعد ) . 2 . كيهان آفرينى - جنبه هاى قرآنى . 3 . قرآن و علوم الف . دفتر تبليغات اسلامى حوزهء علميهء قم . مؤسسه بوستان كتاب . ب . عنوان . ج . عنوان : تفسير سورهء رعد .\r\n4 ق 2 س / 37 / 102 bp\r\n18 / 297\r\nق 273 س\r\n1387\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nقرآن و اسرار آفرينش\r\n( تفسير سورهء رعد )\r\nويرايش دوم\r\nآية الله جعفر سبحانى\r\nبوستان كتاب\r\n1387\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبوستان كتاب\r\nقرآن واسرار آفرينش\r\n( تفسير سورهء رعد )\r\nنويسنده : آية الله جعفر سبحانى\r\nناشر : مؤسسه بوستان كتاب ( مركز چاپ و نشر دفتر تبليغات اسلامى حوزهء علميهء قم )\r\nچاپ و صحافى : چاپخانهء مؤسسه بوستان كتاب * نوبت چاپ : پنجم / 1387\r\nشمارگان : 1500 * بها : 3000 تومان\r\nتمامى حقوق c محفوظ است\r\nprinted in the islamic republis of iran\r\nدفتر مركزى : قم خيابان شهدا ( صفائيه ) ، ص پ 917 ، تلفن : 7 - 7742155 ، نمابر : 7742154 ، تلفن پخش : 7743426\r\nفروشگاه مركزى : قم ، چهار راه شهدا ( عرضه 12000 عنوان كتاب با همكارى 170 ناشر )\r\nفروشگاه شمارهء 2 : تهران خيابان فلسطين جنوبى ، دست چپ كوچه دوم ( پشن ) ، تلفن : 66360735\r\nفروشگاه شمارهء 3 : مشهد ، چهار راه خسروى ، مجتمع ياس ، جنب دفتر تبليغات اسلامى شعبه خراسان رضوى ، تلفن : 2233672\r\nفروشگاه شمارهء 4 : اصفهان ، چهار راه كرمانى ، جنب دفتر تبليغات اسلامى شعبه اصفهان ، تلفن : 2220370\r\nفروشگاه شمارهء 5 : اصفهان ، ميدان انقلاب ، جنب سينما ساحل ، تلفن : 2221712\r\nفروشگاه شماره 6 ( ويژه جوانان ) : قم ، ابتداى خيابان شهدا ، تلفن 7739200\r\nپخش پكتا ( پخش كتب اسلامى وانسانى ) ، تهران ، خ حافظ ، نرسيده به چهار راه كالج ، نبش كوچه بامشاد ، تلفن 88940303\r\nنمايندگى هاى فروش كتاب مؤسسه در داخل وخارج كشور ( ضميمه برگه نظر خواهى آثار انتهاى كتاب )\r\nپست الكترونيك : e - mail info @ bustaneketab . com\r\nدريافت پيام كوتاه ( sms ) : 10002155\r\nجديدترين آثار مؤسسه وآشنايى بيشتر با آن در وب سايت :\r\nhttp : / / www . bustaneketab . com\r\nباقدردانى از همكارانى كه در توليد اين اثر نقش داشته اند :\r\nاعضاى شوراى بررسى آثار * دبير شوراى كتاب : جواد آهنگر * سر ويراستار : ابوالفضل طريقه دار * ويراستار : بوذر ديلمى معزى\r\n* چكيدهء عربى : سهيله خائفى * چكيدهء انگليسى : مريم خائفى * فيپا : مصطفى محفوظى * حروف نگار : سيد حميد ركتى * اصلاحات حروف نگارى : الهام قره گوزلو * صحفه آرايى : احمد اخلى و حسين محمدى * نمونه خوانى : احمد اسفنديار ، محمد دانشى ، سيد محمد عباسى ، سيد حسين حسينى و جليل حبيبى * كنترل نمونه خوانى : غلامرضا معصومى و ولى قربانى * كنترل فنى صفحه آرايى ، سيد على قائمى *\r\nطراح جلد : حسن محمودى * مدير توليد : عبدالهادى اشرفى * آماده سازى ، سيد رضا محمدى * سفارشات چاپ : على عليزاده و ساير همكاران * امور چاپ : مجيد مهدوى و ساير همكاران ليتوگرافى ، چاپ و صحافى .\r\n* رئيس مؤسسه\r\nسيد محمد كاظم شمس\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nپيش‌گفتار\r\nبسم الله الرحمن الرحيم\r\nقرآن و اسرار آفرينش\r\nقرآن مجيد براى تدريس علوم و فنون زندگى ، كه بشر به نيروى تفكر مىتواند به آنها دست بيابد ، نيامده است و هرگز پيامبر براى اين مبعوث نگرديده ، كه علوم فيزيك و يا شيمى و يا ديگر مسائل رياضى و نجومى و فلكى را به ما بياموزد ؛ زيرا قرآن - همان‌طور كه خود را معرفى كرده است - كتاب هدايت و تربيت است و هدف از نزول آن ، رهبرى بشر به سوى خدا و رستاخيز و فضايل اخلاقى و سجاياى انسانى است .\r\nاز يك چنين كتابى نبايد انتظار داشت كه روش خياطى و معمارى به ما بياموزد و دربارهء انواع بيمارىها و داروهاى آن و يا فرمول‌هاى رياضى و معادلات جبرى سخن بگويد ؛ زيرا همهء اينها از هدف يك كتاب تربيتى بيرون است .\r\nولى - با اعتراف به اين مطلب - گاهى قرآن در ضمن رهبرى بشر به مبدأ و معاد ، يا در ميان سخن از قدرت بىپايان خدا ، پرده از روى اسرارى برداشته است كه قبل از تحول اخير علمى ، هيچ كس از آن آگاه نبود و اسرارى از جهان آفرينش را در خود منعكس كرده است كه نمىتوان آن را معلول تصادف و يا نتيجهء اطلاعات زمان دانست ؛ زيرا نمىتوان اطلاعات وسيع و گستردهء پيامبر درس نخوانده را از عالم خلقت - كه فقط دانشمندان عصر حاضر در پرتو آلات و ابزار علمى بر آنها دست يافته‌اند -\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nمعلول تصادف دانست و گفت اين حقايق علمى بىاختيار بر زبان گويندهء قرآن جارى شده است ، هم‌چنان‌كه نمىتوان آن را اثر اطلاعات زمان دانست ؛ چون در زمان نزول قرآن از اين علوم و اطلاعات اثرى نبود ؛ بلكه چاره‌اى جز اين نيست كه بگوييم :\r\nآفرينندهء جهان همهء اين اطلاعات را در اختيار او نهاده و از اين طريق ، برگى زرين بر برگ‌هاى پرافتخار قرآن و تاريخ پيامبر اكرم افزوده است .\r\nدر تطبيق آيات قرآن بر اكتشافات عصر حاضر دو راه افراط و تفريط وجود دارد كه بايد از هر دو پرهيز كرد :\r\n1 . گروهى در تطبيق آيات قرآن بر علوم و دانش‌هاى روز ، آن‌چنان افراط مىورزند كه تو گويى قرآن جز براى تشريح اسرار آفرينش و بيان روابط موجودات مادى ، هدف ديگرى ندارد در صورتى كه قرآن زندگى دنيوى را زندگى ناچيز و حيات و زندگى حقيقى را از آن سراى ديگر مىداند . « 1 » بنابراين دليلى ندارد كه قرآن تنها براى آموزش چنين مسائلى آمده باشد و يا توجه آن به اين بخش ، ديگر بخش‌ها و اهداف معنوى قرآن را تحت‌الشعاع خود قرار دهد .\r\n2 . گروهى از تشريح آيات مربوط به آفرينش انسان و جهان سخت امتناع ورزيده و هرگز حاضر نيستند آيه‌اى از آيات قرآن را به آن چه تاكنون بشر فهميده است ، ناظر بدانند و در اين راه كوچك‌ترين انعطافى از خود نشان نمىدهند و از هر نوع اظهار نظر و تفسير مفاد آيات ، خوددارى مىنمايند تو گويى يكى از اهداف قرآن ، توجه انسان به اسرار خلقت ( آن هم به منظور هدايت به مبدأ و معاد ) نيست .\r\nاز اين رو تنها آن گروه مىتوانند از قرآن بهرهء كامل ببرند كه در تمام اهداف قرآن ، حزم و احتياط ، اعتدال و ميانه‌روى را از دست ندهند و اين همان راهى است كه كوشش شده است در اين كتاب پى گرفته شود و با رعايت دو شرط زير ، در تشريح آيات مربوط به سنن آفرينش و تطبيق آن با ديدگاه‌هاى دانشمندان عصر حاضر كوتاهى نشده است :\r\n\r\n\r\n","description":"","footnote":"\r\n( 1 ) . « وَ ما هذِهِ الْحَيوةُ الدُّنْيا إِلَّا لَهْوٌ وَ لَعِبٌ وَ إِنَّ الدَّارَ الآخِرَةَ لَهِىَ الْحَيَوانُ لَوْ كانُوا يَعْلَمُونَ ؛ زندگى دنيا بازيچه‌اى بيش نيست و زندگى حقيقى ، زندگى سراى ديگر است اگر بدانند » - عنكبوت ( 29 ) آيهء 64 .\r\n","page_name":" 12 ","page_number":12},
  {"content":"\r\n\r\nالف ) دقت شده است كه تنها آن دسته از آيات مورد بحث قرار گيرد كه دلالت آنها بر نظريه‌هاى علمى روز واضح و روشن باشد .\r\nب ) نظريهء علمى كه آيه بر آن تطبيق مىگردد ، از مسائلى باشد كه از دايرهء تئورى بيرون بوده و جزو حقايق مسلم علمى شود و در پرتو ابزار علمى و وسايل تحقيقى روز به صورت حقيقت ملموس در آمده باشد .\r\nبا توجه به اين دو شرط آيات مربوط به سنن آفرينش و تطبيق آنها با اكتشافات روز بررسى شده است .\r\nبه‌راستى قرآن كتاب نامتناهى و بىپايانى است و نسخهء دوم طبيعت به‌شمار مىرود كه هر چه بينش‌ها وسيع‌تر و ديدها عميق‌تر شود و هر چه در بارهء آن تحقيقات و مطالعات زيادترى انجام گيرد ، رموز و اسرار آن رخ مىنمايد و حقايق نوى از آن كشف مىشود .\r\nاز كتابى كه از جانب خداى نامتناهى براى هدايت بشر فرستاده شده است جز اين انتظار نيست . كتاب او بايد به‌سان خود او نامتناهى و ويژگى مقام ربوبى را دارا باشد و در نماياندن انتساب خود به حق و مبدأ عالم ، به دليل و برهانى نياز نداشته باشد و به‌سان خورشيد ، خويش را بنماياند و محيط را روشن سازد .\r\nپيامبر عالىقدر در سخنان خود به خصيصهء « نهايت ناپذيرى » قرآن اشاره مىكند و مىفرمايد :\r\n« ظاهره أنيق وباطنه عميق لاتحصى عجائبه ولا تبلى غرائبه ؛ « 1 »\r\nقرآن ظاهرى زيبا و باطنى عميق دارد . شگفتىهاى آن پايان نمىپذيرد و تازه‌هاى آن كهنه نمىشود » .\r\nامير مؤمنان نيز در يكى از خطبه‌ها به اين خصوصيت اشاره مىكند و مىفرمايد :\r\n« سراجاً لا تخبو توقّده وبحراً لايدرك قعره ؛ « 2 »\r\nقرآن مشعل فروزانى است كه فروغ و تابش آن به خاموشى نمىگرايد و درياى عميقى است كه فكر بشر به ژرفاى آن نمىرسد » .\r\n\r\n\r\n","description":"","footnote":"\r\n( 1 ) . اصول كافى ، ص 591 .\r\n( 2 ) . نهج البلاغه ، خ 193 .\r\n","page_name":" 13 ","page_number":13},
  {"content":"\r\n\r\nامروز اين حقيقت ، براى دانشمندان كاملًا ملموس است و هر روز از قرآن حقايق تازه‌ترى را كشف مىكنند و يكى از علل جاودانى بودن قرآن همين است كه در هر عصرى ، دانشمندان جهان به فراخور دانش و اطلاعات خود از آن بهره مىبرند و نورافشانى آن ، به دوره و زمانى و گروه و تودهء خاصى اختصاص ندارد .\r\nبا اين كه اين كتاب به صورت تفسيرى نارسا براى سورهء رعد نگاشته شده و اين سوره علاوه بر اسرار آفرينش ، در موضوعات گوناگونى بحث و گفتگو نموده است اما از آن جا كه در آغاز اين سوره از اسرار آفرينش به طرز بديعى سخن به ميان آمده ، به طورى كه در هيچ سوره‌اى اين اندازه عنايت به بيان اسرار خلقت ديده نمىشود ، نام كتاب با الهام از نخستين فصول كتاب ، قرآن و اسرار آفرينش انتخاب شد .\r\nاين كتاب قبلًا به صورت سلسله مقالاتى در مجلهء مكتب اسلام در بخش تفسير چاپ شده است و اكنون به صورت كتاب و به نحو كامل‌ترى به خوانندگان گرامى تقديم مىگردد شايد چراغى فرا راه پيروان قرآن باشد و تمام طبقات ، مخصوصاً نسل جوان را با حقايق نورانى قرآن آشنا سازد .\r\nقم ، حوزهء علميه - جعفر سبحانى\r\n11 فروردين 1354 / 17 ربيع الاول 1395\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nخصوصيات سورهء رعد\r\nسورهء مورد بحث ، سيزدهمين سورهء قرآن است و شمارهء آيات آن از 43 تجاوز نمىكند و در مورد نزول آيات آن در مكه يا مدينه ميان مفسران اختلاف وجود دارد ، ولى دقت در مضامين آيات آن ، كه خود يكى از طرق شناسايى مكى و مدنى بودن سوره‌هاست ، روشن مىسازد كه آيات آن مكى است ؛ زيرا در اين سوره دربارهء موضوعاتى بحث و گفتگو شده است كه تنها محيط مكه ايجاب مىكرد چنين بحث‌هايى مطرح شود . براى نمونه كافى است آيهء پنجم و هفتم آن را بررسى كنيد ؛ زيرا خداوند در آيهء پنجم ، گفتار منكران معاد را نقل مىكند و مىگويد : تعجب از گفتار كسانى است كه مىگويند : « آيا ما پس از خاك شدن بار ديگر زنده مىشويم » « 1 » . به‌طور مسلم اين نوع اعتراض‌ها و انتقادها در محيط مشركان مكه بوده است از اين‌رو همين اعتراض‌ها در سوره‌هاى « يس » « 2 » و « صافات » « 3 » - كه هر دو از سوره‌هاى مكى هستند - نيز وارد شده است .\r\nدر آيهء هفتم « معجزه خواهى » گروهى را نقل مىكند كه با وجود بزرگ‌ترين معجزهء الهى ( قرآن ) خواهان معجزات ديگرى بودند . آن‌گاه در رد خواستهء آنان\r\n\r\n\r\n","description":"","footnote":"\r\n( 1 ) . « أإِذا كُنَّا تُراباً أَإِنَّا لَفِى خَلْقٍ جَدِيدٍ » .\r\n( 2 ) . يس ( 36 ) آيهء 78 .\r\n( 3 ) . صافات ( 37 ) آيهء 16 .\r\n","page_name":" 15 ","page_number":15},
  {"content":"\r\n\r\nمىفرمايد : « پيامبر فقط بيم‌دهنده است و براى هر گروهى راهنمايى است » ؛ « 1 » يعنى سنن و نظام جهان آفرينش ، در اختيار پيامبر نيست كه مطابق تمايلات و درخواست‌هاى مردم ، در جهان خلقت تصرف كند و اعجاز آورد ، بلكه منذر و راهنما و بيم دهنده‌اى بيش نيست . نا گفته پيداست اين درخواست‌ها و لجاجت‌ها مخصوص مشركان قريش و هم فكران آنها بوده است و مشابه همين درخواست‌ها در سورهء اسراء ( آيه‌هاى 90 - / 94 ) وارد شده است و مفسران بر مكى بودن آيات سورهء « اسراء » متفقند و محيط مدينه - كه مخصوص مسلمانان و اهل كتاب بوده است - براى طرح چنين مطالب ، مناسب نبوده و اين سنخ لجاجت‌ها در آن‌جا وجود نداشته است .\r\nآرى ، ذيل و دنبالهء آيهء 31 « 2 » - كه حاكى از نزول مصيبت‌هاى كوبنده بر قريش و يا هم جوار آنهاست - شبيه آيات مدنى است ولى از آن‌جا كه صدر آن مكى است به نظر مىرسد ذيل آن نيز مكى باشد و ما در محلّ خود ، نظرمان را دربارهء ذيل اين آيه خواهيم گفت و اثبات خواهيم نمود ذيل آيه ، هدف عمومى را تعقيب مىكند و اختصاص به قريش ندارد بنابراين ، مانع ندارد كه اين آيه با ذيل خود ، در مكه نازل شود .\r\nآرى ، آخرين آيهء « 3 » اين سوره - / كه اهل كتاب را گواه بر رسالت خود مىگيرد - / از آيات مدنى است و هيچ مانع ندارد كه خصوص اين آيه در مدينه نازل شده باشد ؛ ولى تعجب از قتاده است كه همهء آيات سوره ، جز ذيل آيهء 31 را مدنى مىداند « 4 » .\r\nدر صورتى كه اگر عكس مىگفت مناسب‌تر و به اعتبار نزديك‌تر بود .\r\n\r\n\r\n","description":"","footnote":"\r\n( 1 ) . « وَيَقُولُ الَّذِينَ كَفَرُوا لَوْلَا أُنْزِلَ عَلَيْهِ آيَةٌ مِنْ رَّبِّهِ إنَّمَا أَنْتَ مُنْذِرٌ وَلِكُلِّ قَوْمٍ هَادٍ » . در مورد ذيل آيه ، به‌طورمشروح بحث خواهيم كرد . يكى از معانى محتمل در آيه ، همين ترجمه‌اى است كه در متن ذكر شد .\r\n( 2 ) . « . . . وَلَا يَزَالُ الَّذيِنَ كَفَرُوا تُصِيبُهُم بِمَا صَنَعُوا قَارِعَةٌ أَوْ تَحُلُّ قَرِيباً مِنْ دَارِهِمْ حَتَّى يَأْتِىَ وَعْدُ اللّهِ . . . » .\r\n( 3 ) . « قُلْ كَفىبِاللَّهِ شَهِيدَاً بَيْنىِ وَ بَيْنَكُمْ وَ مَنْ عِنْدَهُ عِلْمُ الْكِتاب » .\r\n( 4 ) . شيخ طوسى ، تبيان ، ج 6 ، ص 211 .\r\n","page_name":" 16 ","page_number":16},
  {"content":"\r\n\r\n\r\nهدف و مزاياى سوره\r\nيكى از مزاياى سوره ، بيان سنن آفرينش و اسرار پيچيدهء خلقت است . در اين سوره از روى نظام آفرينش و يك سلسه قوانين طبيعى و رموز جهان هستى ، با بيانى متين و تعبيرى استوار ، پرده برداشته شده كه با آخرين تحولات و حقايق ثابت علمى ، كاملًا موافقت دارد و چنين شرح و بسط و عنايت كاملى به بيان حقايق و سنن جهان آفرينش از خصايص اين سوره است . از اين نظر ، اين سوره در قرآن مانندى ندارد و آيات مربوط به اين قسمت را بايد از « معجزات علمى » قرآن شمرد كه شرح و تفسير آنها كاملًا درخور دقت و اهميت است و در حقيقت از دلايل رسالت پيامبر گرامى به شمار مىرود .\r\nاز اين بيان ، هدف سوره نيز روشن شد ؛ زيرا هدف سوره به گواهى مضامين آيات آن ، تشريح دلايل توحيد و طرح براهين يگانگى وى ، كه اساس دعوت پيامبر را تشكيل مىدهد ، مىباشد و در نتيجه ، اثبات رسالت پيامبر و آسمانى بودن كتاب اوست . از اين جهت در آغاز و پايان سوره ، صحت رسالت و حقانيت كتاب وى مورد عنايت قرار گرفته است .\r\nدر خلال سوره به مناسبت‌هايى دربارهء پاره‌اى از موضوعات ، سخن به ميان آمده و براى مجسم ساختن منظرهء مبارزهء حق و باطل و سرانجامِ اين مبارزهء دايمى ، مثال بسيار جالبى زده شده كه در محل خود به تفسير آن خواهيم پرداخت و در اواخر سوره ، رشتهء سخن به موضوع « بداء » و « كتاب محو و اثبات » كشيده شده كه خود آن ، يكى از معارف ممتاز عقلى قرآن است .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n\r\nپژوهشى در مورد حروف مقطّعهء قرآن\r\n« المر تِلْكَ آياتُ الْكِتابِ . . . » .\r\nاين سوره ، به سان 28 سورهء ديگر با حروفى آغاز شده است كه در اصطلاح مفسران آنها را « فواتح السور » و يا « حروف مقطّعه » مىنامند . و مجموع حروفى كه در آغاز 29 سوره وارد شده‌اند چهارده تاست و آنها عبارتند از : الف ، لام ، ميم ، صاد ، راء ، كاف ، هاء ، ياء ، عين ، طاء ، سين ، حاء ، قاف و نون . همهء اين حروف در اين جملهء زير جمع شده‌اند : « صراط علي حق نمسكه ؛ راه على ، حق است . ما به آن چنگ مىزنيم » .\r\nمفسران در تفسير اين حروف به بحث و گفتگو پرداخته و اقوال و آراى زيادى « 1 » در تفسير اين حروف بيان نموده‌اند كه نقل و انتقاد اين اقوال از حوصلهء بحث بيرون است .\r\nدر ميان اين نظريات ، سه نظر نزديك به واقع و حايز اهميت است و پذيرفتن هر كدام مانع از پذيرش ديگرى نبوده و به اصطلاح « مانعة الجمع » نمىباشند .\r\n1 . اين حروف به اسماى حسنى اشاره دارند و برخى افزوده‌اند علاوه بر اين كه متضمّن چنين اشاره‌اىاند سوگند به آنها نيز هستند ؛ مثلًا « المر » سورهء رعد را\r\n\r\n\r\n","description":"","footnote":"\r\n( 1 ) . خطيب رازى در مفاتيح الغيب ( ج 1 ، ص 160 - / 162 ) 21 نظر ، و شيخ طوسى در تبيان ( ج 1 ، ص 47 - / 51 ) متجاوز از ده قول ذكر نموده‌اند .\r\n","page_name":" 18 ","page_number":18},
  {"content":"\r\n\r\nچنين تفسير مىكنند : « الف » به « اللّه » و لام به « لطيف » و ميم به « مجيد » و راء به « رحمان » اشاره دارد و در عين‌حال سوگند به آنها نيز هست . بنابر اين معناى آيهء مورد بحث ما چنين مىشود : « به خداى لطيف و مجيد و رحيم سوگند » ، اين آيات كتاب است و آن‌چه از پروردگار تو نازل شد صحيح است .\r\nاز ميان مفسران اين نظر را ابن عباس و سدى و عكرمه برگزيده‌اند . « 1 » ابن‌عباس مىگويد : ممكن است كه « الف » به « احديت و اوليت و آخريت و ازليت و ابديت » خداوند و « لام » به اسم مبارك « لطيف » و « ميم » به اسماى « ملك » ، « مجيد » و « منان » اشاره بوده باشد .\r\nباز مىگويد : « كهيعص » يك نوع ستايشى است از خداوند در مورد خويش و « كاف » به « كافى » اشاره دارد و « هاء » به « هادى » و « عين » به « عالم » و « صاد » به « صادق » .\r\nگاهى گفته مىشود كه اين حروف ، خود اسماى الهى هستند نه اشاره به آنها .\r\nاز امير مؤمنان نقل شده كه مىفرمود : « يا كهيعص ! » ، « يا حم عسق ! » .\r\nو نيز گفته مىشود كه اين حروف اجزا و قطعاتى از اسماى الهىاند كه اگر با هم تركيب شوند به صورت يكى از اسما درمىآيند ؛ مثلًا هر گاه « الر » و « حم » و « نون » را با هم تركيب كنيم مجموع آنها « الرحمان » مىشود اگر چه اعمال چنين تركيبى در حروف ديگر در توان ما نيست .\r\nاين سه نوع تفسير ، كه امام رازى آن را نظر دوم و سوم و پنجم قرار داده است قريب و نزديك به هم هستند و از اين جهت ما همه را تحت نظر اول ذكر كرديم و هم‌چنين چهار نظر ديگرى كه آنها را امام رازى نظر ششم و هفتم و هشتم و نهم ذكر كرده است هر چهارنظر « 2 » ، قريب به هم و در عين حال ، همگى نيز قريب به\r\n\r\n\r\n","description":"","footnote":"\r\n( 1 ) . تفسير طبرى ، ج 1 ، ص 66 .\r\n( 2 ) . خلاصهء چهار نظر اين است كه اين حروف ، به صفات ذات ، صفات فعل ، يا به فرشته و پيامبر اشاره‌دارند .\r\n","page_name":" 19 ","page_number":19},
  {"content":"\r\n\r\nاين سه نظر شمرده مىشوند كه در اين‌جا نقل شد .\r\nمؤيد اين نظر اين است كه ، شعار نظامى مسلمانان در جنگ‌هاى « بنى قريظه » و « خندق » و علامت دادن هر مسلمانى به مسلمان ديگر در مواقع لزوم ، « حم لا ينصرون » بوده است . « 1 » مقصود از اين شعار اين بوده كه به خدا سوگند ، شما پيروز نمىشويد . در حديث وارد شده كه ،\r\n« إذا بيتم فقولوا : حاميم لا ينصرون ؛\r\nهر موقع به شما شبيخون زدند بگوييد : حاميم پيروز نمىشوند » . ابن اثير حديث مزبور را چنين معنى كرده است : « اللهم لا ينصرون » . « 2 »\r\nاساس اين نظريات را ، كه هر يكى از حروف اشاره به نام‌ها و صفات خدا باشد ، مطلبى تشكيل مىدهد كه در ادبيات عربى به آن « نحت » مىگويند و حقيقت آن ، اختصار كلمات و از هر كلمه‌اى به نخستين حرف آن اكتفا كردن است و اين مطلبى است كه بعدها در ادبيات عربى و فارسى كاملًا رواج يافته و از ديرباز به جاى صلى الله عليه وآله ، حرف « ص » و به جاى عليه السلام حرف « ع » و به جاى مقدم و مؤخر حرف « م » و « خ » و به جاى الى آخره ، لفظ « الخ » يا « اه » و به جاى حينئذ « ح » به كار مىرود و اين شيوه در نقل نام كتاب‌ها و شهرها و بخش‌ها زياد به كار مىرود ؛ مثلًا محمد بن حسن ، كه در قرن سوم هجرى قمرى مىزيسته به « كشاجم » ملقب بوده و اين لفظ از ابتداى اين كلمات : « كاتب » ، « شاعر » ، « اديب » ، « جامع » و « منجم » كه مشاغل و مناصب وى بوده ، گرفته شده است .\r\n2 . اين حروف نمونه‌هايى از حروف تهجى هستند كه در آغاز برخى از سوره‌ها آمده‌اند و هدف از آوردن آنها اين است كه قرآن مجيد از اين حروف تركيب يافته و اين سوره‌ها و آيات ، كه همهء بشر در مقابله با آن عاجز و ناتوان مانده‌اند ، از اين مواد و عناصر تشكيل يافته و در حقيقت خميرمايهء قرآن همين حروف و مانند آنهاست . اگر فكر مىكنيد قرآن ساخته و پرداختهء فكر محمد صلى الله عليه و آله\r\n\r\n\r\n","description":"","footnote":"\r\n( 1 ) . واقدى ، مغازى ، ج 1 ، ص 8 ؛ سيرهء ابن هشام ، ج 2 ، ص 226 .\r\n( 2 ) . تاريخ القرآن ، ص 73 .\r\n","page_name":" 20 ","page_number":20},
  {"content":"\r\n\r\nبوده و او با فكر بشرى خود ، از اين حروف قرآن را ساخته است ، شما نيز برخيزيد از همين مواد ، كه در اختيار همگى است ، به كمك يك‌ديگر سوره‌اى مانند سوره‌هاى آن بسازيد و حجت و دليل او را ابطال نماييد و اگر با داشتن چنين امكانات در مقام مبارزه ، با شكست روبه‌رو شديد ، اعتراف كنيد قرآن ساختهء فكر بشر نيست ، بلكه وحى الهى است كه بر او نازل گرديده است .\r\nاصولًا تفاوت « اعجاز » و « صنعت » در اين است كه پيامبران پيوسته براى وصول به هدف و مطلوب از وسايل بسيار ساده‌اى استفاده مىكردند و امر بسيط و ساده‌اى را براى وصول به هدف خارق‌العاده ، پايه قرار مىدادند بر خلاف صنعت‌گران كه از وسايل پيچيدهء علمى و دقيق ، كه حقيقت آن براى نوع مردم معلوم نيست ، براى نيل به هدف استفاده مىكنند .\r\nوسيلهء موسى براى اعجاز ، همان عصاى خشك و بىروح و ساده بود كه آن را در همهء موارد ، حتى بردن گوسفندان خود به كار مىبرد و در مقام اعجاز از همان وسيله استفاده مىكرد و همگان با ديدگان خود ديده بودند كه چوب خشكى است كه به صورت حيوان درنده‌اى در مىآيد ؛ در حالى كه جادوگران مصر ، از ابزار پيچيده و ريسمان‌هاى مملو از جيوه استفاده مىكردند و نوع مردم از حقيقت آنها آگاه نبودند .\r\nپيامبر اكرم صلى الله عليه و آله با ساده‌ترين وسيله به سوى آسمان‌ها پرواز كرد ، در حالى فضانوردان شرق و غرب ، با « آپولوها » به فضا مىروند و يا گام در ماه مىنهند ؛ وسيله‌اى كه براى ساختن يك واحد آن ، از سىصد هزار مغز انسانى و صدها دستگاه‌هاى الكترونى كمك گرفته شده و هزاران مهندس و تكنيسين و فيزيك‌دان و شيمىدان و . . . در تركيب قطعات و ساختن اجزاى آن تشريك مساعى كرده و سفينه را با دستگاه‌هاى متعدد ويژه آن به پرواز در مىآورند .\r\nقرآن نيز كه معجزهء جاودان پيامبر خاتم است از اين راه وارد شده و از\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nساده‌ترين ابزار ( يعنى حروف الفباء ) به عالىترين هدف دست يافته است و از ساده‌ترين ابزار ، كه در اختيار همگان قرار داشت و دارد ، كتابى عرضه كرد كه كلمات آن موزون است و معانى بزرگى در بر دارد ، جمله‌هاى آن مرتب و كلمات آن در بلندترين پايه از فصاحت قرار دارد و معانى بلند و ژرف را در قالب زيباترين الفاظ مىريزد كه تاكنون نظيرى براى آن ديده نشده است .\r\nهدف از آوردن اين حروف در آغاز 29 سوره اشاره به اين است كه ، اى مردم ، اساس و ريشهء اين قرآن را همين حروف تشكيل مىدهد و ابزارى كه در اختيار من است در دسترس شما نيز قرار دارد ؛ هرگاه تصور مىكنيد كه اين كتاب فكر من و ساختهء انديشهء بشر است برخيزيد از اين ابزار و اسباب ، سوره‌اى به سان يكى از سوره‌هاى قرآن بسازيد .\r\nاين نظر گذشته از اين كه مؤيد قرآنى دارد چنان‌كه خواهيم گفت مورد تأييد رواياتى كه از پيشوايان معصوم وارد شده نيز هست : شيخ صدوق از امام حسن عسكرى عليه السلام نقل مىكند :\r\nقريش و يهود به قرآن تهمت زدند و آن را جادو تصور كردند ؛ در حالى كه خدا مىگويد : « الم ذلك الكتاب » يعنى اى محمّد ! اين كتابى كه به تو فرو فرستاده‌ام از همان حروف « الف » ، « لام » ، « ميم » تركيب و تشكيل يافته است و اين كتاب كه به زبان شما نازل شده از حروفى تركيب يافته كه با آن سخن مىگوييد هر گاه در اين نسبت راستگو هستيد برخيزيد و به كمك يكديگر بشتابيد و نظير آن را بياوريد . « 1 » پيشواى هشتم عليه السلام در حديثى كه در مورد قرآن ، نه حروف مقطعه سخن مىگويد جمله‌اى دارد كه تا حدى مؤيد اين است ؛ آن‌جا كه مىفرمايد :\r\nخداوند بزرگ قرآن را با حروفى نازل كرد كه تمام عرب با آن سخن مىگفته ، سپس فرمود : هرگاه انس و جن دور هم گرد آيند و نظير اين قرآن را بياورند\r\n\r\n\r\n","description":"","footnote":"\r\n( 1 ) . تفسير برهان ، ج 1 ، ص 34 .\r\n","page_name":" 22 ","page_number":22},
  {"content":"\r\n\r\nنخواهند توانست هر چند يكديگر را پشتيبانى نمايند . « 1 » مؤيد اين نظر اين است كه در سوره‌هاى بيست و نه گانه كه با اين حروف آغاز شده‌اند جز در سوره‌هاى مريم ، عنكبوت ، روم و قلم در همگى ، پس از ذكر اين حروف سخن از قرآن و كتاب به ميان آمده است ؛ مثلًا مىفرمايد :\r\n« الم ذلِكَ الْكِتابُ لارَيْبَ فِيهِ ؛ « 2 »\r\nاين است كتابى كه در آن شك و ترديدى نيست » .\r\nو در جاى ديگر مىفرمايد :\r\n« الم أللّهُ لَاإِلَهَ إِلَّا هُوَالْحَىُّ الْقَيُّومُ نَزَّلَ عَلَيْكَ الْكِتَابَ . . . ؛ « 3 »\r\nخداوندى كه جز او خدايى نيست . اوست زنده و بىنياز ، كتاب را بر تو نازل كرده است » .\r\nهم‌چنين بسيارى از سوره‌هاى ديگر كه اين حروف در آغاز آنها وارد شده است .\r\nاين‌كه قرآن نيمى از حروف تهجى را در آغاز 29 سوره آورده و نيم ديگر را ترك كرده است و از انواع حروف ، نيمى از آن را آورده و نيم ديگر را نياورده ، بدين نكته هم ، اشاره دارد ؛ مثلًا از « حروف مهموسه » « 4 » نيمى از آن را كه عبارتند از :\r\nصاد ، كاف ، هاء ، سين و حاء آورده و نيم ديگر را ترك گفته است . هم‌چنين نيمى از « حروف مجهوره » را كه عبارتند از : الف ، لام ، ميم ، راء ، عين ، طاء ، قاف ، ياء و نون ، آورده و نيم ديگر را نياورده است .\r\n\r\n\r\n","description":"","footnote":"\r\n( 1 ) . « انَّ اللهَ تبارك و تعالى أَنزل هذا القرآن بهذه الحروف التي يتداولها جميع العرب ثم قال : \" لئنِ اجْتَمَعَتِ الإنْسُ وَالْجِنُّ عَلى أَنْ يأتُوا بِمِثلِ هذا الْقُرْآنِ لا يَأتُونَ بِمِثْلِهِ وَ لَوْ كانَ بَعْضُهُمْ لِبَعْضٍ ظَهيراً » \" - توحيد صدوق ، ص 162 .\r\n( 2 ) . بقره ( 2 ) آيهء 1 و 2 .\r\n( 3 ) . آل عمران ( 3 ) آيات 1 - 3 .\r\n( 4 ) . حروفى كه اعتماد هر يكى به مخرج خود ضعيف است و هنگام تلفظ ، صدا به نرمى و آهسته بيرون‌مىآيد و نفس در جريان بوده و قطع نمىگردد « مهموسه » مىنامند ؛ مانند كاف ، خاء ، حاء ، ثاء ، شين ، سين ، صاد ، و غير آنها را « مجهوره » مىنامند .\r\n","page_name":" 23 ","page_number":23},
  {"content":"\r\n\r\nاز انواع ديگر حروف نيز ، مانند « شديده » و « رخوه » و « مطبقه » و « منفتحه » و « مستعليه » و « منخفضه » « 1 » ، نيمى را آورده و نيم ديگر را ترك گفته است . خلاصهء در مورد تمام انواع حروف ، چنين كارى را انجام داده است . « 2 » به‌طور مسلم چنين تبعيضى خالى از نكته نبوده و از اشاره به اين وجه نيز خالى نيست . شايد علت اين‌كه از حروف تهجى و انواع حروف نيمى را آورده و نيم ديگر را ترك گفته است اين باشد كه نيمى از اعجاز قرآن به زيبايى لفظ و نيمى ديگر آن به عظمت معانى قرآن مربوط است . و از اين‌كه قرآن در مجموع اين سوره‌ها ، نيمى از حروف الفبا را آورده خواسته است برساند اگر مىانديشيد كه زيبايى ظاهر و اعجاز لفظى آن ، مولود قريحهء پيامبر است شما نيز برخيزيد از همين مواد و عناصر چنين كلام زيبا و معجزه‌اى بياوريد . « 3 » برخى به اين نظريه ايراد و خرده گرفته‌اند كه بيانگر عدم تأمل كافى در آن است . اكنون اين اشكال‌ها را بيان مىكنيم :\r\nالف ) موقع نزول قرآن خود عرب‌ها متوجه بودند كه حضرت محمد صلى الله عليه و آله عبارات عربى را تلاوت مىكند .\r\nب ) در چند سوره از قرآن تصريح شده است كه خدا اين قرآن را به زبان عربى نازل كرده است چنان‌كه در سورهء شعراء آيهء 192 مىفرمايد : « بلسان عربى مبين ؛ به زبان عربى روشن » .\r\nج ) اگر اين نوع حروف به حروف زبان عربى اشاره دارد ؛ چرا تمام حروف ذكر نشده و برخى از حروف ، چند بار تكرار شده است ؟ « 4 » پاسخ : هدف از آوردن حروف بيان اين نكته نيست كه اين قرآن به زبان عربى نازل شده و از حروف عربى تشكيل يافته است ، بلكه هدف اين است كه اين قرآن\r\n\r\n\r\n","description":"","footnote":"\r\n( 1 ) . دربارهء توضيح صفات حروف ر . ك : فقيد علم و ادب ، مرحوم مدرس تبريزى ، نثراللئالى ، ص 33 - 39 .\r\n( 2 ) . تفسير كشاف ، ج 1 ، ص 78 - 79 . در اين كتاب به‌طور مشروح اين مطلب بيان شده است .\r\n( 3 ) . علامه شهرستانى ، المعجزة الخالده ، ص 122 .\r\n( 4 ) . تفسير آيات مشكلهء قرآن ، ص 11 .\r\n","page_name":" 24 ","page_number":24},
  {"content":"\r\n\r\n- به هر زبانى مىخواهد باشد و اصلًا كار به زبان آن ندارد - از همين حروف تشكيل يافته و مواد نخستين و خمير مايهء قرآن ، همين حروف است . اگر تصور مىكنيد كه اين قرآن زاييدهء انديشه و ساختهء فكر من است برخيزيد به كمك يكديگر نظير آن را بياوريد . و اين هدف ، غير از آن است كه بگوييم هدف از آوردن اين حروف ، اشاره به عربى بودن آن است .\r\nاين‌جا پاسخ يك سؤال باقى مىماند و آن اين‌كه همهء عرب‌ها مىدانستند ريشه و اساس قرآن همين حروف هجايى و الفباى عربى است ديگر چه لزومى داشت به اين مطلب اشاره شود .\r\nپاسخ اين سؤال روشن است ؛ زيرا جامعهء عربى اگر چه توجه داشتند اين قرآن از همين كلمات تركيب يافته است ، ولى از نتيجه‌اى كه قرآن از اين مقدمهء روشن گرفته است كاملًا غافل بودند ؛ زيرا قرآن از اين مقدمهء روشن و همگانى چنين نتيجه مىگيرد كه اين قرآن نمىتواند ساختهء فكر بشر باشد ، چرا كه در اين صورت ، همه بايد بتوانند چنين كارى انجام دهند .\r\nيكى از نوآورىهاى قرآن در ارشاد و توجه مردم به حقايق ، اين است كه از يك رشته امور فطرى و وجدانى و همگانى ، عالىترين نتيجه را مىگيرد ؛ مثلًا مىفرمايد :\r\n« إِنَّكَ مَيِّتٌ وَ إِنَّهُم لَميِّتونَ ؛ « 1 »\r\nتو مىميرى و آنان نيز خواهند مرد » .\r\nدر اين‌كه چراغ عمر پيامبر و تمام افراد بشر به خاموشى خواهد گراييد ، سخنى نيست ؛ ولى هدف قرآن از يادآورى اين موضوع اين است كه آنان را توجه دهد براى پس از مرگ فكرى كنند و به اين عمر محدود ، اين قدر اهميت ندهند و به فكر زندگى ديگرى باشند كه پيوسته و نامحدود است .\r\nدليل اين‌كه همهء حروف را نياورده است از توضيحى كه قبلًا داديم روشن\r\n\r\n\r\n","description":"","footnote":"\r\n( 1 ) . زمر ( 39 ) آيهء 30 .\r\n","page_name":" 25 ","page_number":25},
  {"content":"\r\n\r\nشد ؛ زيرا از اين‌كه از هر نوعى ، نيمى را آورده ؛ مثل اين است كه همهء حروف را آورده است تو گويى ذكر همهء حروف گاهى به صورت ذكر افراد و آحاد آنهاست و گاهى ذكر نمونه‌اى از تمام انواع آنها .\r\nخلاصه ، اين نوع سؤالات و پرسش‌ها نمىتواند چنين نظرى را ، كه احاديث اسلامى و تناسب اوايل اين سوره‌ها آن را تأييد مىكنند ، غير صحيح جلوه دهد .\r\n3 . دكتر رشاد خليفه با زحمات پىگير و صرف ده‌ها هزار دلار ، همراه با يك جهان شوق و علاقه و فكر و ابتكار توانسته است پرده از روى چهرهء ديگرى از اعجاز قرآن بردارد و از طريق محاسبات علمى ، كه جز با كمك مغز الكترونيكى امكان‌پذير نبود ، ثابت نمايد ، محال است اين كتاب محصول فكر انسان باشد و اگر انسان‌هاى جهان دور هم گرد آيند و بخواهند كتابى مثل اين بياورند نخواهند توانست هر چند پشتيبان يكديگر باشند .\r\nكوشش‌هاى پىگير استاد ، براى اين بوده است كه ثابت كند ميان حروف مقطعه‌اى كه در آغاز 29 سوره است و ديگر حروف اين سوره‌ها ، رابطهء خاصى وجود دارد و رعايت اين رابطه ، جز براى بشرى كه با جهان غيب ارتباط دارد ، امكان‌پذير نيست .\r\nاكنون متن نظر ايشان ، كه خود استاد آن‌را در اختيار خبرنگار مجلهء معروف مصرى ، آخر ساعة ( بزرگ‌ترين مجلهء مصور خاورميانه ) قرار داده است در اين‌جا ، مىآوريم : « 1 » دكتر رشاد مىگويد : مىدانيم قرآن مجيد 114 سوره دارد كه از ميان آنها 86 سوره در مكه نازل گرديده و 28 سوره در مدينه ، و از ميان مجموع سوره‌هاى\r\n\r\n\r\n","description":"","footnote":"\r\n( 1 ) . شمارهء 1996 ( 20 ذوالحجهء 1392 ، 24 يناير 1973 ) . متن عربى آن را دانشمند محقق ، جناب آقاى مكارم به فارسى ترجمه كرده و در مجلهء مكتب اسلام ( شمارهء چهارم ، سال چهاردهم ) درج شده است . با تشكر از زحمات ارزندهء ايشان ، براى رعايت امانت و احتياط بيشتر ترجمهء ياد شده را به طور اجمال با متن عربى آن يك بار تطبيق نموده ، علاوه بر اين ، خود متن عربى آن را چند بار به دقت خواندم .\r\n","page_name":" 26 ","page_number":26},
  {"content":"\r\n\r\nقرآن ، 29 سوره است كه در آغاز آنها حروف مقطعه آمده است .\r\nجالب اين‌كه اين حروف مجموعاً درست نصف حروف 28 گانهء الفباى عربى را تشكيل مىدهد و آنها به ترتيب عبارتند از : ا ، ح ، ر ، س ، ص ، ط ، ع ، ق ، ك ، ل ، م ، ن ، ه ، ى ، كه گاهى آنها را « حروف نورانى » مىنامند .\r\nاو مىگويد : سال‌ها بود كه من مىخواستم بدانم معناى اين حروف به ظاهر از هم بريده در آغاز سوره‌هاى قرآن چيست و هر قدر به تفاسير مفسران بزرگ و آراى مختلفى كه در اين زمينه داده بودند مراجعه كردم پاسخ صريح و قانع كننده‌اى نيافتم ؛ به خصوص اين‌كه خودشان تصريح داشتند تفاسيرى كه دربارهء اين حروف شده است از حدود حدس و تخمين تجاوز نمىكند و شايد از اسرار باشد . از خداوند يارى جستم و به مطالعهء پىگير و مداومى دست زدم :\r\nگاهى فكر مىكردم شايد اين حروف با اسماى حسناى خداوند ارتباط دارد ولى مطالعات من نشان داد چنين نيست .\r\nزمانى فكر مىكردم شايد ميان اين حروف و نام‌هاى انبيا و پيامبران رابطه‌اى هست ؛ ولى مطالعات من آن‌را نفى كرد .\r\nناگهان به اين فكر افتادم كه شايد ميان اين حروف و حروف هر سوره‌اى كه آنها در آغازش قرار گرفته‌اند رابطه‌اى وجود داشته باشد .\r\nاما بررسى تمام حروف 14 گانهء نورانى در 114 سوره قرآن و تعيين نسبت هر يك از آنها و محاسبات فراوان ديگرى كه مىبايست در اين زمينه بشود چيزى نبود كه بدون استخدام مغزهاى الكترونيكى امكان‌پذير باشد . لذا قبلًا تمام حروف مزبور را در 114 سوره قرآن به‌طور جداگانه و هم‌چنين مجموع حروف سوره را دقيقاً تعيين كرده و با شمارهء هر سوره به مغز الكترونيكى ، براى انجام محاسبات پيچيدهء بعدى سپردم و به اصطلاح مغز را تغذيه كردم . اين كار و مقدمات ديگر ، در مدت دو سال عملى شد .\r\nآن‌گاه مغز الكترونيكى را يك سال تمام براى انجام محاسباتى كه به آن اشاره\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nشد به كار گرفتم . نتيجهء اين محاسبات و آن همه زحمات ، بسيار درخشان و عالى بود و براى نخستين بار در تاريخ اسلام پرده از حقايق شگفت انگيزى برداشته شد كه اعجاز قرآن را علاوه بر جنبه‌هاى ديگر ، از نظر رياضى و نسبت حروف قرآن ، كاملًا روشن مىساخت .\r\n\r\nنتيجهء اعجاب‌انگيز محاسبات\r\nسپس دكتر رشاد ضمن توضيحاتى نتايج كار خود را چنين شرح مىدهد :\r\nمغز الكترونيكى با محاسبات خود براى ما روشن ساخت كه ميزان هر يك از حروف 14 گانه در هر سوره از 114 سوره قرآن ، به نسبت مجموع حروف آن سوره ، چند درصد است ؛ مثلًا پس از محاسبه در مىيابيم كه نسبت حرف قاف كه يكى از حروف نورانى قرآن است در سورهء « فلق » بزرگ‌ترين رقم را دارد ( 700 / 6 درصد ) و در درجهء اول ، در ميان سوره‌هاى قرآن است ( البته به استثناى سورهء ق ) .\r\nبعد از آن ، سورهء « قيامت » قرار دارد كه تعداد قاف‌هاى آن نسبت به حروف سورهء مزبور ( 907 / 3 درصد ) مىباشد . و پس از آن سورهء والشمس است ( 906 / 3 درصد ) .\r\nهمان‌طور كه ملاحظه مىكنيم تفاوت سورهء « قيامت » و « والشمس » فقط 001 / 0 درصد است و به همين ترتيب اين نسبت را در تمام 114 سوره قرآن به دست مىآوريم نه تنها دربارهء اين يك حرف بلكه دربارهء تمام حروف چهارده‌گانهء نورانى . و به اين ترتيب ، حروف هر يك از سوره‌ها با مجموع حروف روشن مىشود .\r\nاكنون به نتايج عجيب و حيرت آورى كه از اين محاسبات به دست آمده توجه فرماييد :\r\n1 . نسبت حرف « ق » در سورهء « ق » از تمام سوره‌هاى قرآن بدون استثنا بيشتر\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nاست ؛ يعنى آياتى كه در طى 23 سال دوران نزول قرآن در 113 سورهء ديگر قرآن آمده آن چنان هست كه حرف قاف در آنها كمتر به كار رفته است و اين راستى حيرت آور است كه انسانى بتواند مراقب تعداد هر يك از حروف سخنان خود در طول 23 سال باشد و در عين حال ، آزادانه مطالب خود را بدون كمترين تكلفى بيان كند .\r\nمسلماً چنين كارى از عهدهء يك انسان بيرون است حتى محاسبهء آن براى بزرگ‌ترين رياضىدان‌ها جز به كمك مغزهاى الكترونيكى ممكن نيست .\r\nاينها همه نشان مىدهد كه نه تنها سوره‌ها و آيات قرآن ، بلكه حروف قرآن نيز روى حساب و نظام خاصى است كه فقط خداوند ، قادر بر حفظ آن است .\r\n2 . هم‌چنين محاسبات نشان مىدهد كه حرف « ص » در سورهء ص نيز همين حال را دارد ؛ يعنى مقدار آن به تناسب مجموع حروف سوره از هر سورهء ديگر قرآن بيشتر است .\r\nحروف « ن » در سورهء ن و القلم بزرگ‌ترين رقم نسبى را در 114 سورهء قرآن دارد . تنها استثنايى كه در اين زمينه وجود دارد سورهء حجر است كه تعداد نسبى حرف « ن » در آن بيشتر از سورهء ن و القلم است . اما جالب اين است كه سورهء حجر يكى از سوره‌هايى است كه آغاز آن « الر » مىباشد و بعداً خواهيم ديد اين سوره‌ها كه آغاز آنها « الر » است بايد همگى در حكم يك سوره محسوب گردد و اگر چنين كنيم نتيجهء مطلوب به دست خواهد آمد ؛ يعنى نسبت تعداد « ن » در مجموع آنها از سورهء ن و القلم كمتر خواهد شد .\r\n3 . چهار حرف « ا لمص » را در آغاز سورهء اعراف در نظر بگيريد ، اگر الف‌ها و ميم‌ها و صادهايى كه در اين سوره وجود دارد با هم جمع كنيم و نسبت آن را با حروف اين سوره بسنجيم خواهيم ديد كه تعداد مجموع آن ، از هر سورهء ديگر قرآن بيشتر است .\r\nهم‌چنين چهار حرف « المر » در آغاز سورهء رعد همين حال را دارد و نيز پنج\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nحرف « كهيعص » در آغاز سورهء مريم اگر روى هم حساب شوند ، با مجموع اين پنج حرف بر هر سورهء ديگر قرآن فزونى دارند .\r\nدر اين‌جا به چهرهء تازه و پيچيده‌ترى برخورد مىكنيم كه نه تنها يك حرف جداگانه در اين كتاب آسمانى روى حساب و نظم خاص آورده شده ، بلكه حروف متعدد آن نيز چنين وضع حيرت آورى دارند .\r\n4 . تاكنون بحث دربارهء حروفى بود كه تنها در آغاز يك سوره قرآن قرار داشت اما حروفى كه در آغاز چند سوره قرار دارد ، مانند « الر » و « الم » شكل ديگرى به خود مىگيرد و آن اين كه بر طبق محاسبات مغز الكترونيكى مجموع اين سه حرف ، مثلًا ( ا - / ل - / م ) اگر در مجموع سوره‌هايى كه با « الم » آغاز مىگردد حساب شود و نسبت آن با مجموع حروف اين سوره‌ها به دست آيد از ميزان آن در هر يك از سوره‌هاى ديگر قرآن بيشتر است .\r\nدر اين‌جا باز مسأله ، صورت جالب‌ترى به خود گرفته و آن اين كه نه تنها حروف هر سورهء قرآن تحت ضابطه و حساب معينى است ، بلكه مجموع حروف سوره‌هاى مشابه نيز ضابطه و نظام واحدى دارند . ضمناً علت اين موضوع نيز روشن مىشود كه از چه لحاظ ، چند سورهء مختلف قرآن با « الم » يا با « الر » آغاز شده و اين موضعى تصادفى و بىدليل نيست .\r\nدكتر رشاد محاسبات پيچيده‌ترى روى سوره‌هاى مشتمل بر « حم » انجام داده است كه براى اختصار از آن صرف نظر مىكنيم .\r\nاستاد مزبور در ضمن اين مطالعات به نكات جالب و شگفت آور ديگرى دست يافته كه به ضميمهء نكات تازه‌اى كه ما استنتاج كرده‌ايم در اين‌جا مىآوريم :\r\n\r\n1 . حفظ رسم الخط اصلى قرآن\r\nاو مىگويد تمام محاسبات فوق در صورتى صحيح خواهد بود كه به رسم‌الخط اصلى و قديمى قرآن دست نزنيم ؛ مثلًا اسحق و زكات و صلوة را به همين صورت\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nبنويسيم نه به صورت اسحاق و زكات و صلاة ؛ چون در غير اين صورت محاسبات ما به هم خواهد ريخت و به همين دليل بر مسلمانان لازم است رسم الخط قديمى و اصلى قرآن را ، كه حافظ اين نكتهء اعجاز است ، حفظ كنند .\r\n\r\n2 . دليل ديگرى بر عدم تحريف قرآن\r\nاز تحقيقات استاد مزبور مىتوانيم اين نتيجه را نيز بگيريم كه در قرآن مجيد حتى يك كلمه و يك حرف كم و زياد نشده است و گرنه به يقين محاسبات كنونى روى قرآن فعلى ، صحيح از آب در نمىآمد و كلمات و حروف حساب شده ، نظام كنونى حروف قرآن را به كلى به هم مىريخت . پس اين خود نشانهء ديگرى بر عدم كوچك‌ترين تحريف در قرآن مجيد است .\r\n\r\n3 . تفاوت‌هايى در حدود 0001 / 0\r\nدكتر رشاد مىگويد : ضمن بررسى عمليات محاسباتى كه با مغز الكترونيكى روى سورهء « مريم » و « زمر » به جا مىآوردم ديدم كه نسبت ( درصد ) مجموع حروف ( ك - / ه - / ى - / ع - / ص ) در هر دو سوره مساوى است با اين كه بايد در سورهء مريم بيش از هر سورهء ديگر باشد ؛ زيرا اين حروف مقطّعه فقط در آغاز سورهء مريم قرار دارد .\r\nاما هنگامى كه محاسبات مربوط به نسبت‌گيرى حروف دو سوره را از رقم سوم اعشار بالاتر بردم روشن شد كه نسبت مجموع اين حروف در سورهء مريم يك‌ده هزارم ( 0001 / 0 ) بيش از سورهء « زمر » است . اين تفاوت‌هاى جزئى راستى عجيب و حيرت آور است .\r\n\r\n4 . اشارات پرمعنا\r\nدر بسيارى از سوره‌هاى قرآن كه حروف مقطّعه در آغاز آنها هست پس از\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nذكر اين حروف ، بلافاصله به حقانيت و عظمت قرآن اشاره شده و با جمله‌هايى مانند : « الم * ذلِكَ الْكِتابُ لا رَيْبَ فيهِ » « 1 » و « الم * اللّهُ لا إلهَ إلّاهُوَ الْحَىُّ الْقَيُّومُ * نَزَّلَ عَلَيْكَ الْكِتابَ بِالْحَقِّ . . . » « 2 » حروف مزبور بدرقه شده است و اين خود اشارهء لطيفى است به اين كه حروف مزبور رابطهء مرموزى با اعجاز قرآن و اهميت و حقانيت آن دارد .\r\nنتيجهء بحث ( دقت كنيد ) : آيا شما حساب كلمات و حروفى را كه در يك روز با آن سخن مىگوييد داريد ؟\r\nاگر فرضاً چنين باشد تعداد كلمات و حروف سخنان يك سال خود را مىتوانيد به خاطر بسپاريد ؟\r\nفرضاً چنين باشد آيا هرگز امكان دارد نسبت اين حروف با يكديگر در روز و ماه و سال در عبارات شما ، مدّ نظرتان باشد ؟\r\nمسلماً چنين چيزى محال است ؛ زيرا با وسايل عادى طى قرن‌ها نيز نمىتوانيد اين محاسبات را انجام دهيد .\r\nآيا اگر مشاهده كرديم انسانى در مدت 23 سال ، با آن همه گرفتارى سخنانى آورد كه نه تنها مضامين آنها حساب شده و از نظر لفظ و معنا و محتوا در عالىترين صورت ممكن بود ، بلكه از نظر نسبت رياضى و عددى حروف ، چنان دقيق حساب شده بود كه نسبت هر يك از حروف الفبا در هر يك از سخنان او ، يك نسبت دقيق رياضى دارد ، نمىفهميم كه كلام او از علم بىپايان پروردگار سرچشمه گرفته است ؟\r\nكوتاه سخن اين كه ، قطع نظر از جنبه‌هاى مختلف اعجاز قرآن از حيث محتويات و تعبيرات ، طرز تقسيم بندى حروف آن و تعداد هر يك و پخش آنها در سوره‌هاى مختلف قرآن نيز ، كه بر طبق نظام بسيار دقيقى صورت گرفته\r\n\r\n\r\n","description":"","footnote":"\r\n( 1 ) . بقره ( 2 ) آيهء 1 و 2 .\r\n( 2 ) . آل عمران ( 3 ) آيات 1 - 3 .\r\n","page_name":" 32 ","page_number":32},
  {"content":"\r\n\r\nاست ، خارق العاده و بيرون از قدرت بشر است و اين همان چيزى است كه نام اعجاز قرآن از جنبهء رياضى به آن داده شده است .\r\n\r\nانتقادهاى ناروا\r\nيكى از كارهاى ناشايست براى نويسندهء باهدف اين است كه در انتقاد از نظريه‌اى علمى به مصدر اصلى آن مراجعه نكند و به جاى اين كه مطالب را از مصدر دست اول بگيرد به ترجمه‌هاى اين و آن اكتفا ورزد ؛ آن هم ترجمهء افرادى كه مايهء علمى درست ندارند و جز تهيه كردن خبر براى روزنامه‌اى كه هر روز بايد در صفحات زيادى منتشر گردد ، هدف ديگرى را تعقيب نمىكنند .\r\nنظريهء دكتر رشاد ، كه از طريق روزنامه‌ها در اختيار افراد قرار گرفت دچار همين گرفتارى گرديد . چه انتقادهاى غير اساسى از اين نظريه شد كه همگى حاكى از آن بود كه منتقدان از حقيقت نظريهء وى آگاه نبوده و تكيه گاه آنها تيترهاى روزنامه و مطالعهء چند ستون از ترجمهء غير اصيل آن بوده است .\r\nيكى از خرده‌گيران ، كه انتقادهاى وى در روزنامهء اطلاعات پس از انتشار نظريهء دكتر رشاد نيز چاپ گرديد ، نظريهء دكتر رشاد را چنين خلاصه كرده است :\r\nدكتر رشاد خليفه ، شيمى دان مصرى به يارى مغز الكترونيك در مدت سه سال به اين نتيجه رسيده است كه حروف واقع در آغاز سوره‌ها دال بر كثرت استعمال آن حروف در همان سوره‌هاست ؛ به تعبير روشن‌تر مثلًا « الم » در آغاز سورهء بقره نشان مىدهد ، سه حرف الف و لام و ميم ، بيشتر از همهء حروف ديگر الفباى عربى در همان سوره به كار رفته است . « 1 » يك چنين تقرير در بيان نظريهء دكتر رشاد خليفه حاكى از آن است كه نويسنده به منبع اصلى مطلب مراجعه نكرده و يا دسترسى نداشته و به ترجمه‌هاى غير صحيح اكتفا ورزيده است ؛ زيرا هر گز دكتر رشاد يك چنين\r\n\r\n\r\n","description":"","footnote":"\r\n( 1 ) . يادنامهء استاد ، مقالهء دكتر جعفر شعار ، ص 5 .\r\n","page_name":" 33 ","page_number":33},
  {"content":"\r\n\r\nمطلب بىاساسى را ادعا نكرده است ؛ چون بنابراين تقرير بايد حرف « ص » در سورهء ص بيش از حروف ديگر باشد در صورتى كه يك نظر اجمالى و محاسبهء كوتاه دربارهء حروف اين سوره ، خلاف آن را نشان مىدهد .\r\nهم‌چنين او هرگز نمىخواهد بگويد تعداد حرف « ق » در سورهء ق بيش از حروف ديگر است ؛ زيرا هرگز تعداد « ق » در اين سوره بيش از « ق » هاى سورهء بقره نيست ، بلكه مقصود وى در تمام موارد ، يك تفوق نسبى است و اين‌كه نسبت حروف « ص » و يا « ق » در اين سوره به حروف ديگر در حدى است كه اين نسبت به اين پايه در هيچ يك از سوره‌ها وجود ندارد ؛ يعنى تعداد « ق » در سورهء بقره ممكن است بيش از تعداد آن در سورهء « ق » باشد ؛ ولى آن نسبتى را كه اين حرف در سورهء ق نسبت به حروف ديگر دارد در سورهء بقره موجود نيست « 1 » .\r\n\r\nاشكالات ديگر نويسنده\r\nنويسندهء مقاله كه به مناسبت يادنامهء پدر خود پژوهشى در باره « فواتح سور » انجام داده است اشكالات ديگرى بر نظريهء دكتر رشاد دارد كه از نظر خوانندگان گرامى مىگذرانيم :\r\n1 . تحقيق دانشمند مصرى صرفاً لفظى است و حسن تعبير ، اگر چه پايهء اصلى بلاغت و شيوايى است اما لفظ وسيله است نه هدف ؛ هدف معنا و مفهوم است . نقش و وظيفهء لفظ تا آن‌جاست كه شنونده يا خواننده را به معنا راهبر شود ؛ چون اين امر انجام گرفته شد وظيفهء آن انجام يافته است . متأسفانه\r\n\r\n\r\n","description":"","footnote":"\r\n( 1 ) . براى توضيح بيشتر به متن عبارت عربى دكتر رشاد توجه كنيد :\r\n« إنّ حرف القاف مثلًا يظهر متفوقا حسابيا في سورة القاف ؛ أي إن نسبته في هذه السورة إلى بقية الحروف الأبجدية الأخرى أعلى منها عن نسبته في جميع سور القرآن الكريم الأخرى .\r\nو قد شاء اللَّه أن تكون هذه السورة التي تحمل رقم 50 في المصحف الشريف هي التي تحتوي على أعلى نسبة لحرف القاف بين مختلف سور القرآن الكريم و شاءت أرادته أيضاً أن تبدأ هذه السورة به حرف القاف كفاتحة للسورة و أن يطلق عليها اسم سورة القاف . . . » .\r\n","page_name":" 34 ","page_number":34},
  {"content":"\r\n\r\nمسلمانان به اين نكتهء مذكور توجه ننموده‌اند كه كوششى كه در آداب تجويد و قرائت قرآن شده صد يك آن در فهم معانى آيات قرآن به عمل نيامده است و از آثار اين قصور است كه مشاهده مىشود اغلب به شمردن حروف و كلمات قرآن پرداخته‌اند . اين تحقيق جديد دكتر رشاد نيز از همين مقوله است . اگر اين دانشمند بر اعجازى دست يافته است صرفاً اعجازى لفظى و صورى است و به معنا و مفهوم ارتباطى ندارد « 1 » .\r\nجاى گفتگو نيست كه اعجاز قرآن منحصر به جنبه‌هاى لفظى و شيوايى ظاهرى و زيبايى الفاظ آن نيست ، بلكه اين مطلب يك بخش از اعجاز قرآن را تشكيل مىدهد و قرآن از جهات گوناگونى مىتواند امرى خارق العاده باشد « 2 » .\r\nولى جاى سخن اين جاست كه اگر مردى با زحمات توان‌فرسايى در مورد الفاظ و حروف قرآن تحقيق شايسته‌اى انجام داد و از اين راه بر تعداد جهات اعجاز قرآن افزود ، نبايد آن را به بهانهء اين كه مربوط به الفاظ و صورت قرآن است و به معنا و مفهوم ارتباطى ندارد ، ناديده بگيريم ؛ زيرا همان‌طور كه گفته شد يكى از جهات اعجاز قرآن مسألهء زيبايى الفاظ و رسايى تعبير و جاذبه و كشش الفاظ و جمله‌ها و آيات آن است و اگر محققى در اين قسمت كار كرد نبايد كار او را به دليل اين كه مربوط به اين بخش از اعجاز قرآن است ، نقد كنيم .\r\nاگر اين انتقاد صحيح باشد بايد كليهء بحث‌هايى كه دانشمندان بزرگ فن فصاحت و بلاغت ، پيرامون الفاظ و تعبيرات و جنبه‌هاى ادبى و لفظى قرآن انجام داده‌اند ، كم ارزش شمرده شود و كتاب‌هاى دلائل الاعجاز شيخ عبدالقاهر جرجانى و اعجاز القرآن باقلانى و رافعى « 3 » و ده‌ها كتابى كه در اين زمينه نوشته شده است كم‌ارزش قلمداد گردند .\r\n\r\n\r\n","description":"","footnote":"\r\n( 1 ) . يادنامهء استاد ، ص 5 - 7 .\r\n( 2 ) . ر . ك : آلاء الرحمان ( مقدمه ) ؛ الوحى المحمدى ؛ مرزهاى اعجاز ؛ قرآن و آخرين پيامبر .\r\n( 3 ) . ر . ك : جعفر سبحانى ، مرزهاى اعجاز ( مقدمه ) .\r\n","page_name":" 35 ","page_number":35},
  {"content":"\r\n\r\nگذشته از اين ، هرگاه دكتر رشاد و امثال او جهات اعجاز قرآن را منحصر به جنبهء لفظى و صورى و آمارگيرى مىنمود جا داشت كه چنين انتقادى از شيوهء كار و نتيجهء انحصارى وى انجام بگيرد ، ولى اگر هدف خدمت به يك گوشه از جهات اعجاز قرآن باشد نه تنها ، جاى ملامت و انتقاد نيست ، بلكه جاى تشكر و سپاسگزارى است . « 1 » 2 . آيا قرآن مجيد پيش از اختراع مغز الكترونيكى معجزه بوده است يا نه ؟\r\nهنگامى كه قرآن با نداى « يا ايها الناس » مردم را مخاطب قرار داد مردم دنيا در چه حدى در فرهنگ و تمدن بوده‌اند ؟ قدر مسلم اين است كه درك آنان در باب معجزه بودن قرآن بر مبناى روش آمارى نبوده كه دانشمندى پس از گذشت قرن‌ها به يارى مغز الكترونيك و سه سال رنج مطالعه و تحقيق و آزمايش به آن پى برده است . « 2 » پاسخ اين اعتراض نيز روشن است . قرآن كتاب بشرى نيست كه محتويات و معانى محدودى داشته باشد و تمام مفاهيم و معانى آن براى همهء مردم در روز نخست روشن باشد و مردم قرون و اعصار بعدى جز آن‌چه را ياران رسول خدا مىفهميدند چيز ديگرى نفهمند .\r\nيك چنين نظرى دربارهء قرآن ، نوعى اهانت و جسارت غير قابل عفو به ساحت قرآن است . مفاهيم و حقايق فلسفى و علمى و تقنين و تشريع قرآن و هم‌چنين مطالبى كه در مورد اسرار خلقت و جهان آفرينش و ديگر معارف بيان كرده است ، محدود به فهم مردم و فرهنگ و تمدن آن روز نيست و اگر از قرآن از\r\n\r\n\r\n","description":"","footnote":"\r\n( 1 ) . اين كه مىگويد نقش الفاظ تا آن جايى است كه معنا را برساند و هر موقع اين كار انجام گرفت وظيفهء آن به پايان رسيده است دربارهء آن الفاظ و جمله‌هايى است كه نقشى جز افادهء معنا ندارند و اما آن رشته الفاظ و جمله‌هايى كه علاوه بر رسانيدن معنا ، خود جمله و الفاظ ، جنبهء اعجاز دارند ( مانند قرآن ) در اين موارد ، رسالت الفاظ با رسانيدن معنا ، به آخر نمىرسد . از اين رو ، قرآن علاوه بر جهات ديگر ، از نظر تركيب و جمله بندى و الفاظ و تعابير ، معجزه است و بحث پيرامون آنها ادامه دارد .\r\n( 2 ) . يادنامه استاد ، ص 7 .\r\n","page_name":" 36 ","page_number":36},
  {"content":"\r\n\r\nطريق صحيح و معقول مطلبى را فهميديم كه عقل و خرد و تمدن و فرهنگ مردم آن روز قدرت درك آن را نداشت نبايد آن را به جرم اين كه مطلب از افق فرهنگ عصر نزول قرآن بالاتر و برتر است ، ناديده بگيريم و بر ديدهء دل مهر بزنيم .\r\nنه تنها چنين نيست بلكه روش مسلمانان و تجربه و آزمايش بر خلاف آن گواهى مىدهد ، چه بسا حقايقى در قرون بعدى از قرآن به دست آمده كه بر مردم آن زمان كاملًا مخفى و پنهان بوده است و گواه « نهايت ناپذيرى قرآن » اين است كه با اين‌كه صدها متخصص روى كشف معانى و درك مفاهيم عالى قرآن كار كرده‌اند ؛ با اين وجود هنوز اسرار و گنجينه‌هاى گرانبهايى دارد كه پنجهء فكر بشر به آنها دست نيافته است و هر چه دربارهء تعاليم عالى و قوانين استوار و معارف بلند ، و قوانين اخلاقى و اجتماعى و معجزات علمى آن ، غور و دقت بيشترى به عمل آيد ، حقايقى مكشوف مىگردد كه متخصصان پيشين قرآن بر آن دست نيافته بودند . تو گويى قرآن ، اقيانوس ژرف و ناپيدا كرانه‌اىست كه با هيچ قدرت نمىتوان به ژرفاى آن رسيد و با هيچ نيرو نمىتوان بال انديشهء بشر را در كرانه‌هاى آن به پرواز درآورد .\r\nتو گويى قرآن نسخهء دوم جهان طبيعت است كه هر چه بينش‌ها وسيع‌تر و ديده‌ها عميق‌تر گردد و هر چه دربارهء آن تحقيقات و مطالعات زيادترى انجام گيرد ، رموز و اسرار آن تجلى بيشترى نموده حقايق نوى از آن كشف مىشود .\r\nالبته از كتابى كه از جانب خداى نامتناهى براى هدايت بشر فرستاده شده است جز اين انتظار نمىرود . كتاب او بايد به سان خود او نامتناهى بوده و در نماياندن انتساب خود به مبدأ جهان و عالم وحى ، به دليل و برهانى نيازمند نگردد و مانند آفتاب ، كه دليل و راهنماى خود است و حقيقت و واقعيت خود را نشان دهد .\r\nپيامبر عالىقدر اسلام به اين حقيقت ( خصيصهء نهايت ناپذيرى قرآن ) در\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nسخنان تاريخى خود - كه دربارهء اهميت و عظمت قرآن ايراد فرموده - چنين تصريح نموده است :\r\n« ظاهره أنيق و باطنه عميق . . . لايحصى عجائبه و لاتبلى غرائبه ؛ « 1 »\r\nقرآن ظاهرى زيبا و باطنى عميق دارد . شگفتىهاى آن پايان‌ناپذير است و تازه‌هاى آن كهنه نمىشود » .\r\nتربيت يافتهء ممتاز اين مكتب الهى ، اميرمؤمنان على عليه السلام در يكى از خطبه‌هاى خود ، از قرآن چنين ياد كرده است :\r\n« سراجاً لاتخبو توقّده ، و بحرًا لايدرك قعره ؛ « 2 »\r\nقرآن مشعل فروزانى است كه فروغ و تابش آن ، به خاموشى نمىگرايد و درياى عميقى است كه فكر بشر به ژرفاى آن نمىرسد » .\r\nاين حقيقت براى بشر امروز كه با ديد وسيع و معلومات سرشار و جهان‌بينى عظيمى به قرآن مىنگرد به روشنى تجلى كرده و روز به روز ايمان و عقيدهء او به نهايت ناپذيرى قرآن زيادتر و افزون‌تر مىشود . مفسران عالىقدر كه با امكانات و تجهيزات علمى كافى قرآن را مطالعه كرده و بررسى مىنمايند هر روز حقايق تازه و شگفت‌انگيزترى از آن به دست مىآورند .\r\nشايد يكى از علل اين خصيصه ( نهايت‌ناپذيرى ) علاوه بر آن‌چه گفته شد اين است كه ، قرآن معجزهء جاويدانى براى آيين ابدى و هميشگى است و كتابى كه داراى چنين موقعيتى است بايد آن‌چنان عميق و نامتناهى باشد كه در تمام اعصار ، دانشمندان جهان به فراخور دانش و اطلاعات خود از آن بهره‌مند شوند و بهره‌رسانى و نورافشانى آن به قشرى و جمعيتى و يا دوره و زمانى ، مخصوص نباشد .\r\nمردى از امام صادق عليه السلام پرسيد : چرا همواره قرآن تازه است و خواندن و\r\n\r\n\r\n","description":"","footnote":"\r\n( 1 ) . اصول كافى ، چاپ سنگى ، ص 591 .\r\n( 2 ) . نهج‌البلاغهء عبده ، خ 193 .\r\n","page_name":" 38 ","page_number":38},
  {"content":"\r\n\r\nمطالعهء آن ، نه تنها از طراوت آن نمىكاهد ، بلكه بر تازگىهاى آن مىافزايد ؟\r\nامام صادق عليه السلام فرمود : نكتهء آن اين است كه ، خداوند قرآن را براى عصر محدود و اشخاص معينى نفرستاده است از اين جهت آن در هر عصرى و نزد هر گروهى تازه و طراوت آن تا روز قيامت باقى است . « 1 » امام با جملهء خود : « قرآن تا روز قيامت طراوت و تازگى خود را حفظ خواهد كرد » به نهايت ناپذيرى آن از نظر زيبايى ظاهر و عمق معنا اشاره مىنمايد .\r\nاز اين‌رو بايد در هر عصرى در انتظار كشف تازه‌اى از حقايق عالى قرآن بود .\r\n\r\n\r\n","description":"","footnote":"\r\n( 1 ) .\r\n« ما بال القرآن لايزال عندالنشر والدرس إلا غضاضة ؟ فقال : إنّ الله تعالى لم يجعله لزمان دون زمان و لاناس دون ناس ؛ فهو في كلّ زمان جديد و عند كلّ قوم غض إلى يوم القيامة »\r\n- تفسير برهان ، ج 1 ، ص 18 .\r\n","page_name":" 39 ","page_number":39},
  {"content":"\r\n\r\n\r\nنكات پنج گانه\r\n1 . « . . . تِلْكَ آياتُ الْكِتابِ وَالَّذى أُنْزِلَ إِلَيْكَ مِن رَّبِّكَ الْحَقُّ وَلكِنَّ أَكْثَرَ النَّاسِ لايؤمِنونَ ؛\r\nاين است آيه‌هاى كتاب « 1 » ، و همهء آن‌چه از طرف پروردگارت بر تو نازل گرديده ، حق و استوار است ، ولى بيشتر مردم به آن باور ندارند » .\r\n\r\n\r\n","description":"","footnote":"\r\n( 1 ) . منظور از « كتاب » در اين آيه ، قرآن است و « الف و لام » اشاره به معهود بودن آن است ؛ يعنى اين‌آيات ، كتاب معهود است كه در انجيل و تورات به نزول آن نويد داده شده است و يا آيات آن ، كتابى است كه پيامبر اسلام مدعى نزول آن مىباشد و روى همين دو جهت ، لفظ « كتاب » ، به صورت معرفه « الكتاب » آورده شده است و مفاد آيه اين است : آن‌چه در اين سوره بيان شده از آيات آن كتاب با عظمت است . سپس براى اين‌كه دربارهء آيه‌هاى سوره‌هاى ديگر ، تصور ديگرى نشود ، با جملهء « وَالَّذى أُنْزِلَ إِلَيْكَ مِنْ رَبِّكَ الْحَقُّ » هر نوع احتمال تبعيض در عظمت را نفى نموده و همگى را حق و ثابت خوانده است .\r\nگواه بر اين‌كه منظور از كتاب ، قرآن است ، همان آيات مشابهى است كه همهء مفسران آن را بر قرآن تطبيق نموده‌اند ؛ مانند آيه‌هاى\r\n« الر تِلْكَ آيَاتُ الْكِتَابِ الْحَكِيمِ » - يونس ( 10 ) آيهء 1 .\r\n« الر تِلْكَ آيَاتُ الْكِتَابِ الْمُبين » - يوسف ( 12 ) آيهء 1 .\r\n« طسم تِلْكَ آيَاتُ الْكِتَابِ الْمُبين » - قصص ( 28 ) آيهء 1 - 2 .\r\nو در برخى از تفاسير مانند ( الميزان ، ج 11 ، ص 314 ) نظر داده‌اند كه ممكن است مقصود از « الكتاب » كتاب آفرينش و نسخهء هستى باشد ، به گواه اين‌كه در آيهء دوم ، از اسرار و رموز هستى بحث شده و منظور از جملهء « والّذى أُنْزِلَ إلَيْكَ مِنْ ربِّكَ الْحقُّ » همان كتاب تشريعى است و قرآن ؛ و اين نظر در الميزان تا حدى ستوده شده است .\r\n","page_name":" 40 ","page_number":40},
  {"content":"\r\n\r\n2 . « اللّهُ الَّذِى رَفَعَ السَّمَواتِ بِغَيرِ عَمَدٍ تَرَوْنَهَا ثُمَّ اسْتَوى عَلَى الْعَرْشِ وَ سَخَّر الشَّمْسَ وَالْقَمَرَ كُلٌّ يَجْرِى لأَجَلٍ مُسَمًّى يُدَبِّرُ الأَمْرَ يُفَصِّلُ الْاياتِ لَعَلَّكُم بِلِقَاءِ رَبِّكُمْ تُوقِنُونَ ؛\r\nخدايى كه آسمان‌ها را بدون ستونى كه ببينيد ، برافراشت ، سپس بر عرش ( قدرت ) استيلا يافت . آفتاب و ماه را ( براى شما ) مسخر ساخت . هر يك تا مدت معلومى به حركت خود ادامه مىدهند . خدا امور جهان آفرينش را تدبير مىكند ، آيات خود را تشريح مىنمايد ؛ باشد كه به ( روز رستاخيز ) و لقاى پروردگار خود يقين پيدا كنيد » .\r\n\r\nمقدمه\r\nهمان‌طور كه در بخش اول كتاب گفته شد هدف سوره ، تشريح دلايل توحيد خدا و طرح براهين يگانگى وى ، از طريق بيان نظام آفرينش و رموز جهان هستى است . از اين نظر ، پس از آن‌كه خداوند در آيهء نخست همهء آيات قرآن را صحيح ، متقن و استوار معرفى مىنمايد ، براى اثبات اتقان آن و در عين حال اثبات توحيد خود ، در آيهء بعدى به شرح برخى از قوانين عظيم جهان خلقت ، كه امروز از محيط فرضيه ، قدم به جهان قوانين علمى گذارده و احياناً جنبهء حسى به خود گرفته است ، مىپردازد . تنها مضامين همين آيهء دوم كافى است كه ثابت كند كه آورندهء قرآن ، با جهانى ما فوق ماده و عالم غيب ارتباط داشته و اين حقايق علمى را كه در آن روز براى كسى روشن نبوده و قرن‌ها پس از نزول قرآن كشف شده ، از جهان ديگر اخذ كرده است .\r\nنكات پنج‌گانه‌اى كه در آيهء دوم وارد شده است ، يك رشته نكات برجستهء علمى را در بردارد كه از اين نظر ، شايسته است دربارهء هر يك به‌طور مشروح بحث نماييم و ما فهرست همه را در اين‌جا به‌طور اجمال مىآوريم سپس دربارهء هر كدام جداگانه بحث مىكنيم :\r\n1 . جاذبهء عمومى ؛\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n2 . استيلا بر عرش قدرت ؛\r\n3 . تسخير خورشيد و ماه ؛\r\n4 . حركت عمومى كرات آسمانى ؛\r\n5 . تدبير جهان آفرينش .\r\nهم‌اكنون به تفسير نخستين قسمت آيه - كه يكى از معجزات علمى قرآن است - مىپردازيم .\r\n\r\n1 . قرآن و جاذبه عمومى\r\nصفحهء نيلگون آسمان ، همواره با اجرام شفاف و درخشندهء خود مورد توجه انسان بوده است و هر دوره‌اى به نحوى مورد تفسير واقع شده و نظريات گوناگونى در مورد آن ابراز گرديده است : روزگارى هيأت ذيمقراطيس و دورانى هيأت فيثاغورث افكار دانشمندان جهان را به خود مشغول ساخته بود و سپس فرضيهء بطلميوس - كه يك قرن و نيم پيش از ميلاد پديد آمد - حدود پانزده قرن بر جوامع علمى جهان از شرق و غرب حكومت كرد و در نهضت اخير علمى غرب ، اساس آن به وسيلهء چهار دانشمند غربى متزلزل گرديد و معلوم شد كه آن همه تفسيرها و دقت‌ها دربارهء آسمان‌ها و زمين ، پندارى بيش نبوده است .\r\nكپرنيك لهستانى ، مركزيت زمين را تكذيب كرد . كپلر آلمانى ثابت نمود كه هر سياره‌اى در گردش خود به دور خورشيد يك مدار بيضى شكل را طى مىكند . گاليله ايتاليايى با اختراع دوربين ، ستارگان نامريى بسيارى كشف كرد .\r\nنيوتون با كشف قانون جاذبهء عمومى ثابت نمود كه بر خلاف پندار بطلميوس كه تصور مىكرد كه ستارگان مانند ميخ بر پيكر جسمى بىرنگ ( فلك ) كوبيده شده‌اند ، ميليون‌ها منظومهء شمسى و كهكشان‌ها و سحابىها در فضا معلقند و در پرتو قانون جاذبه و قانون نيروى گريز از مركز - كه بر سرتاسر جهان آفرينش ، در تمام كرات و سيارات و كواكب و كهكشان‌ها و حتى ميان دو ذرهء بسيار كوچك و\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nناچيز حكمفرماست - از سقوط و اصطكاك مصون و محفوظ مانده‌اند .\r\nخلاصهء اين دو قانون اين است كه تمام اجسام حالتى دارند كه يكديگر را جذب مىكنند و هيچ موجودى از جاندار و غيره از اين قانون مستثنا نيست .\r\nنيروى جاذبه با فاصلهء دو جسم ، نسبت معكوس دارد ؛ يعنى هر چه اجسام به هم نزديك‌تر باشند نيروى جاذبهء آنها بيشتر مىشود و اگر تنها قانون جاذبه بر جهان حكومت مىكرد اجرام آسمانى به هم خورده و انتظام از بين مىرفت ؛ ولى قانون نيروى گريز از مركز ، موجب برقرارى تعادل در ميان اجسام گرديده است و اين قوه در همهء اجسامى كه حركت دورانى دارند موجود است . هنگامى كه آتش‌گردان را مىچرخانيم احساس مىكنيم كه دست ما را مىكشد و اين ، همان نيروى گريز از مركز است . در سايهء اين دو قانون ميليون‌ها موجود در فضا معلق است و بدون ستون ، به حركت خود ادامه داده و كوچك‌ترين اصطكاك و سقوطى در آنها رخ نمىدهد .\r\n\r\nشيوهء بزرگان\r\nمتفكران بزرگ اين اختصاص را دارند كه هيچ مطلبى را بيهوده و نامربوط نمىانگارند و به هيچ موضوعى سرسرى نمىنگرند و از مسائل و نمودهاى بسيار ساده و عادى درس‌هاى بزرگ مىگيرند . چه بسيارند كسانى كه حس كرده‌اند بدنشان در آب سبك مىشود . يا سيبى از . . . سقوط مىكند . يا چلچراغى در بالاى سرشان به تموج در مىآيد . اما فقط ارشميدس پيدا مىشود كه از آن ، اصول « تعادل مايعات » را نتيجه بگيرد و تنها نيوتون مىتواند قانون « جاذبهء عمومى » را كشف كند و فقط گاليله بود كه قانون سقوط اجسام را از روى آن به دست آورد . « 1 » شك نيست كه همه ، وجود نيروى مرموزى را در درون زمين كه همهء اجسام\r\n\r\n\r\n","description":"","footnote":"\r\n( 1 ) . تاريخ علوم ، ص 188 .\r\n","page_name":" 43 ","page_number":43},
  {"content":"\r\n\r\nرا به سوى خود مىكشد ، پيش از نيوتن احساس كرده بودند ؛ اما اين‌كه اين قانون عمومى در سرتاسر جهان آفرينش مىباشد ، ظاهراً كسى پيش از نيوتن از آن آگاهى نداشت و تنها او بود كه براى نخستين بار در قرن هفدهم ميلادى با الهام گرفتن از سقوط يك سيب به زمين ، پرده از روى اين قانون بزرگ برداشت .\r\nمىخواهيد شما هم مسألهء سقوط سيب را افسانه و ساختگى بدانيد آن‌چنان كه هوپ (  HOP  ) دانشمند معروف تصور كرده است يا براى آن واقعيت قائل باشيد ؛ در هر دو صورت اين را نمىتوان انكار كرد كه كاشف قانون جاذبهء عمومى نيوتن است .\r\nاهميت اين قانون به قدرى است كه بعضى ، قرن هفده را « قرن نيوتن » ناميده‌اند . نيوتن ساعت‌هاى طولانى در سكوت و انديشه فرو رفت ، تا توانست اين قانون پيچيده را كشف كند و اين جمله را اثبات نمايد كه « هر دو جسم ، يكديگر را به نسبت مستقيم جرم‌ها و به نسبت معكوس فاصله‌ها ، جذب مىكنند » « 1 » .\r\nقرآن مجيد متجاوز از ده قرن قبل از نيوتن به اين حقيقت علمى در دو جاى قرآن « 2 » تصريح كرده و مىفرمايد :\r\n« اللّهُ الّذى رَفَعَ السَّمواتِ بِغَيْرِ عَمَدٍ تَرَوْنَها ؛\r\nخداوندى كه آسمان‌ها را بدون ستون مريى برافراشته است » .\r\nتوضيح اين‌كه مفسران در جمله « به غير عمد ترونها » دو احتمال داده‌اند :\r\n1 . جملهء « ترونها » صفت « عمد » جمع « عمود » ، باشد و ضمير در « ترونها » به « عمد » بر گردد نه به « سماوات » . در اين صورت معناى جمله چنين خواهد بود :\r\nخداوندى كه آسمان‌ها را بر افراشت بدون ستونى كه ديده شود . و در حقيقت ، آيه ستون مريى را نفى مىكند ، نه اصل ستون را . اين نظر را بسيارى از مفسران\r\n\r\n\r\n","description":"","footnote":"\r\n( 1 ) . قرآن و آخرين پيامبر ، ص 168 .\r\n( 2 ) . يكى همين سوره و ديگرى لقمان ( 31 ) آيهء 10 .\r\n","page_name":" 44 ","page_number":44},
  {"content":"\r\n\r\nمانند ابن عباس و غيره اختيار كرده‌اند « 1 » و احاديثى كه از پيشوايان ما رسيده كاملًا آن را تأييد مىكند .\r\nحسين بن خالد از امام هشتم على بن موسى الرضا عليه السلام نقل مىكند كه آن حضرت فرمود :\r\n« أليس الله يقول به غير عمد ترونها ؟ فقلت : بلى . قال : ثم عمد ، لكن لاترونها ؛ « 2 »\r\nآيا خداوند نمىفرمايد كه بدون ستونى كه ديده شود ؟ گفتم : آرى چنين است . فرمود : در آسمان‌ها ستون‌هايى وجود دارند ، ولى ديده نمىشوند » .\r\nمؤيد اين نظر روايتى است كه از امام اميرمؤمنان عليه السلام نقل شده كه فرموده است :\r\n« هذِهِ النُّجُوم الَّتي في السَّماءِ مَدائِنُ مِثْلُ الْمَدائِنِ الَّتي في الْأَرْضِ مَرْبُوطَةٌ كُلُّ مَدينةٍ إِلى عَمُودٍ مِنْ نُورٍ ؛ « 3 »\r\nاين ستارگان شهرهايى هستند مانند شهرهاى روى زمين و هر شهرى با شهر ديگر ، با ستونى از نور پيوند داده شده است » .\r\nروى اين نظر بايد ديد ، منظور از ستون‌هاى نامريى كه ستارگان را از سقوط و اصطكاك حفظ مىنمايد چيست ؟ آيا جز آن نيروى مرموز ناپيدايى است كه نيوتن و دانشمندان ديگر نام آن را « جاذبهء عمومى » نهاده‌اند ؟\r\nو در اين صورت عبارتى رساتر و همگانىتر از « ستون نامريى » مىتوان پيدا كرد ؟ !\r\nقرآن در رساندن اين حقيقت علمى تعبيرى بر گزيده كه در تمام ادوار ، براى\r\n\r\n\r\n","description":"","footnote":"\r\n( 1 ) . تبيان ، ج 6 ، ص 213 .\r\n( 2 ) . برهان ، ج 3 ، ص 278 .\r\n( 3 ) . سفينة البحار ، ج 2 ، ص 574 ، مادهء « نجم » . قريب به همين در مجمع‌البحرين وارده شده است و به جاى جملهء « عمود من نور » ، « عمودين من نور » است . ممكن است منظور از عمودين ( دو ستون ) همان دو قانون نيروى جاذبه و گريز از مركز باشد . مجمع البحرين ، مادهء « كوكب » ، ص 132 .\r\n","page_name":" 45 ","page_number":45},
  {"content":"\r\n\r\nبشر قابل درك و فهم باشد ، حتى در آن دورانى كه بشر به واقعيت اين ستون ناپيدا پى نبرده بود ، از اين عبارت مىفهميد كه اين كاخ بىستون ، ستون‌هايى نامريى دارد كه به‌سان ستون‌هاى عمارت ، اين كاخ برافراشته را حفظ مىنمايد .\r\n2 . « ترونها » را جملهء مستقل گرفته مرجع ضمير را « سماوات » بدانيم . در اين صورت معناى آيه چنين مىشود : آسمان‌ها را بدون ستون برافراشت و شما نيز آن را به همين وضع مشاهده مىكنيد .\r\nاين نظر علاوه بر اين كه با احاديثى كه از پيشوايان ما وارد شده مخالف است ؛ خلاف قواعد ادبى است زيرا تا آن‌جا كه امكان داشته باشد بايد ضمير به نزديك‌ترين مرجع ( يعنى عمد ) برگردد ؛ و ارجاع آن به مرجع دور ( يعنى سماوات ) خلاف ظاهر است . قرآن مجيد در آيات ديگر نيز ، به وضع آسمان‌ها و زمين اشاره كرده آن‌جا كه مىفرمايد :\r\n« إِنَّ اللهَ يُمْسِكُ السَّمَواتِ وَالْأَرْضَ أَنْ تَزُولَا . . . ؛ « 1 »\r\nخداوند آسمان‌ها و زمين را از اين‌كه از محل خود بيرون بروند ، نگاه مىدارد » .\r\nو اين كه خداوند نگاه‌دارندهء آسمان‌ها و زمين است ، مانع از آن نيست كه يك رشته عوامل طبيعى ، به فرمان خدا ، در حفاظت آنها مؤثر باشد . امام اميرمؤمنان عليه السلام در برخى از خطبه‌ها به اين حقيقت علمى دربارهء زمين تصريح كرده و مىفرمايد :\r\n« أرساها على غير قرار و أقامها به غير قوائم و رفعها دعائم ؛ « 2 »\r\nزمين را بدون تكيه‌گاه استوار ساخت و آن را بدون پايه ، به پا داشت و بدون ستون برافراشت » .\r\n\r\n\r\n","description":"","footnote":"\r\n( 1 ) . فاطر ( 35 ) آيهء 41 .\r\n( 2 ) . نهج‌البلاغه ، خ 228 .\r\n","page_name":" 46 ","page_number":46},
  {"content":"\r\n\r\n\r\n2 . استيلا بر عرش قدرت\r\n\r\nمقصود از استيلاى بر عرش چيست ؟\r\n2 . « ثُمَّ اسْتَوَى عَلَى الْعَرْشِ ؛\r\nسپس بر عرش استيلا يافت و آن را مسخر ساخت » .\r\nقرآن در سوره‌هاى متعددى ، درباره عرش و استيلاى خداوند بر آن ، سخن گفته است و اين خود علاوه بر اين‌كه از عظمت موضوع حكايت مىكند ، گواه بر عنايت قرآن ، به طرح معارف عقلى مىباشد . ولى جاى تأسف است كه معارف عقلى قرآن و اصول عقيده‌اى آن ، كمتر مورد توجه صحابهء پيامبر و تابعين و مفسران بوده است .\r\nدر اين نوع از مسائل ، هيچ نوع تجزيه و تحليلى از آنان نقل نشده و جز تعبد به ظواهر و تفسير مفردات كارى انجام نداده‌اند : سفيان بن عيينه در اين قسمت به اندازه‌اى افراط ورزيده كه دربارهء تفسير اوصافى كه خدا در قرآن براى خود ذكر نموده است مىگويد : تفسير آن ، قرائت و سپس سكوت مطلق در برابر آن است . اين طرز تفكر حاكى از نوعى جمود و ركود فكرى است و اگر دانشمندان يك جامعه دچار چنين طرز فكرى گردند ، از قافلهء دانش و تمدن باز مىمانند .\r\nشخصى كه در مجلس پيشواى فرقهء مالكى حاضر بود نقل مىكند مردى به‌وى گفت : مقصود خداوند از « استوا » بر عرش چيست ؟ راوى مىگويد : در اين موقع خشم و غضب سراسر بدن مالك را فرا گرفت و عرق خشم بر پيشانى او نشست ، سپس سر به زير افكند و پس از لحظاتى گفت :\r\n« الكيف غير معقول و الاستواء غير مجهول و الإيمان به واجب و السؤال عنه بدعة ؛\r\nكيفيت ، غير معقول و معناى استيلا روشن و ايمان به آن واجب و پرسش از آن حرام است » .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nسپس افزود : من از آن مىترسم كه تو يك فرد گمراه باشى . از اين‌رو دستور داد او را از مجلس بيرون كنند . « 1 » قرآن با دستورهاى مؤكد خود به تدبر و دقت ، با اين طرز تفكر سرسختانه مبارزه كرده و اعلام مىدارد قرآن هدفى جز روشن ساختن اذهان و راهنمايى مردم به امورى كه راه درك آنها منحصر به وحى است ، ندارد . بنابراين بايد براى درك اين حقايق عالى قرآنى در خود آيه دقت نمود و از آيات ديگر كه از جهاتى مشابه آيهء مورد بحث است استمداد جست و به كمك خود قرآن ، قرآن را تفسير نمود .\r\n\r\nعرش از نظر لغت و قرآن\r\nبررسى موارد استعمال « عرش » به ثبوت مىرساند كه يك معنا ، بيشتر ندارد و همه معانى متعددى كه لغت نويسان براى آن ذكر كرده‌اند ، همگى به يك ريشه برگشته ، در حقيقت از مصاديق آن معناى اصيل هستند .\r\nابن فارس در المقاييس « 2 » مىنويسد : « عرش » از نظر معنا ريشهء واحدى دارد و عرب ، سقف ساختمان و هر نوع سايه‌بانى را عرش مىگويند از اين نظر مىبينيم\r\n\r\n\r\n","description":"","footnote":"\r\n( 1 ) . الميزان ، ج 8 ، ص 165 - 166 .\r\n( 2 ) . يكى از مشكلات هر زبان و به خصوص زبان عربى كه مملو از مجاز و كنايه است شناسايى ريشهءمعانى مختلف يك لفظ است . چه بسا يك فرد غير وارد ، در آغاز كار تصور مىنمايد كه يك لفظ داراى معانى مختلف بوده و هر كدام وضع خاصى دارند ، ولى پس از بررسى ريشهء آنها ، روشن مىشود كه لفظ مزبور يك معنا بيش نداشته و معانى ديگر از مشتقات آن هستند و به مناسبت‌هايى در آنها به كار رفته‌اند . در ميان فرهنگ‌هاى زيادى كه براى لغت عرب نوشته شده است المقاييس بهترين كتابى است كه براى ريشه‌شناسى و تشخيص معانى واقعى الفاظ عرب تأليف يافته است . مؤلف آن احمد بن فارس بن زكريا از لغت‌شناسان بزرگ زبان عرب در قرن چهارم اسلامى بوده و در سال 395 درگذشته است . اين اثر نفيس در شش جلد در مصر چاپ شده است و مطالعهء آن را به كسانى كه علاقه‌مندند معانى اصيل الفاظ قرآن را در روز نزول آن به دست آورند توصيه مىنماييم و به نظر ما ريشه‌شناسى يكى از كليدهاى مهم براى فهم بسيارى از آيات قرآن است .\r\n","page_name":" 48 ","page_number":48},
  {"content":"\r\n\r\nكه « عرش » و « عريش » در موارد زير به كار رفته‌اند :\r\n1 . عريش : سايبانى است كه از چوب و شاخ و برگ درخت ساخته مىشود و انصار در جنگ بدر به پيامبر گفتند : « ألانبني عليك عريشا ؛ آيا اجازه مىدهيد براى شما سايبانى به پا كنيم ؟ »\r\n2 . عريش : كجاوه و محمل زنان كه شبيه به داربست انگور است . « 1 » 3 . عرش : داربست انگور . عرب به بالا بردن شاخه‌هاى تاك و بستن آن به داربست مىگويد : « تعريش الكرم » .\r\n4 . عرش : سقف خانه . سپس مىگويد : هر بنايى كه اثر سايبانى داشته باشد ، به آن عرش مىگويند . دقت در معانى آياتى كه لفظ عرش در آنها به كار رفته اين نظر را تأييد مىكند ؛ زيرا در آيات زير ، لفظ عرش در سقف و بناهاى بلند به كار رفته است ، مانند\r\n« وَ دَمَّرْنَا مَا كَانَ يَصْنَعُ فِرْعَوْنُ وَ قَوْمَهُ وَ مَا كَانُواْ يَعْرِشُونَ ؛ « 2 »\r\nآن‌چه را فرعون و قوم او مىساختند و خانه‌هايى را كه بالا مىبردند نابود كرديم » .\r\n« . . . أَنِ اتَّخِذِى مِنَ الْجِبَالِ بُيُوتاً وَ مِنَ الشَّجَرِ وَ مِمَّا يَعْرِشُونَ ؛ « 3 »\r\nبه زنبور عسل الهام كرديم كه از كوه‌ها و درختان و آن‌چه مردم مىسازند براى خود لانه گيرد » .\r\n« أَوْ كَالَّذِى مَرَّ عَلَى قَرْيَةٍ وَ هِىَ خَاوِيَةٌ عَلَى عُرُوشِهَا . . . ؛ « 4 »\r\nيا به سان كسى كه از دهكده‌اى عبور كرد كه خانه‌هاى آن فرو ريخته بود » .\r\n\r\n\r\n","description":"","footnote":"\r\n( 1 ) . راغب ، مفردات ، ص 339 . راغب ، معناى اصيل عرش را خانهء سقف‌دار گرفته است نه خود سقف و ارتفاع ، سپس با آيهء « وَ هِىَ خاوِيةٌ عَلى عُرُوشِها » استدلال نموده است ، ولى عبارت المقاييس دقيق‌تر است .\r\n( 2 ) . اعراف ( 7 ) آيهء 137 .\r\n( 3 ) . نحل ( 16 ) آيهء 68 .\r\n( 4 ) . بقره ( 2 ) آيهء 259 .\r\n","page_name":" 49 ","page_number":49},
  {"content":"\r\n\r\n\r\nدو معناى ديگر عرش\r\nبا اين‌كه معناى اصلى عرش همان بود كه گفته شد ، ولى روى مناسبت‌هايى در دو معناى زير نيز به كار رفته است :\r\n1 . سرير حكومت و تخت سلطنت كه از آن زمامداران مىباشد . مانند « وَ رَفَعَ أَبَوَيْهِ عَلَى الْعَرْشِ . . . ؛ « 1 » يوسف پدر و مادر خود را بر تخت نشانيد » .\r\n« . . . وَ أُوتِيَتْ مِن كُلِّ شَىْءٍ وَ لَهَا عَرْشٌ عَظِيمٌ ؛ « 2 » ( ملكهء سبا ) از هر نعمتى برخوردار است و تخت با عظمت و بزرگى دارد » .\r\nابن فارس مىگويد : استعمال عرش در سرير روى مناسبتى است كه تخت زمامداران و حكمرانان از نظر بلندى واقعى و يا اعتبارى ، با معناى اصلى عرش ( ارتفاع و بلندى ) داشته است .\r\n2 . سلطه و حكومت و ملك و مملكت ؛ مانند\r\n إذا مابنوا مروان ثلت عروشهم * و أودت كما أودت أياد و حمير ؛ \r\nهنگامى كه سلطنت فرزندان مروان رو به زوال نهاد و به سان حكومت‌هاى اياد و حمير نابود گرديد .\r\nعرب مىگويد : « أظننت عرشك لايزول ؛ تو تصور مىكنى كه حكومت و سلطه تو سپرى نمىگردد ؟ » . « 3 »\r\n\r\nبررسى معناى استوا\r\n1 . لفظ « استوى » اگر با دو فاعل استعمال شود ؛ مانند « استوى زيد و عمرو » به معناى مساوات و برابرى خواهد بود ؛ مانند « لَايَستَوُونَ عِندَاللَّهِ ؛ « 4 » پيش خدا\r\n\r\n\r\n","description":"","footnote":"\r\n( 1 ) . يوسف ( 12 ) آيه 100 .\r\n( 2 ) . نمل ( 27 ) آيهء 23 .\r\n( 3 ) . راغب ، مفردات ، ص 329 ؛ شرح عقايد صدوق ، ص 29 .\r\n( 4 ) . توبه ( 9 ) آيهء 19 .\r\n","page_name":" 50 ","page_number":50},
  {"content":"\r\n\r\nبرابر نمىباشند » .\r\n2 . اگر با يك فاعل به كار رود به معناى اعتدال و كمال خواهد بود ؛ مانند\r\n« وَ لَمّا بَلَغَ أَشُدَّهُ وَاسْتَوى اتَيْناهُ حُكْماً وَ عِلْماً ؛ « 1 »\r\nهنگامى كه موسى نيرومند گرديد و به حد كمال رسيد ، حكمت و علم به او داديم » .\r\n3 . در صورتى كه با حرف « على » مفعول بگيرد در اين موقع به معناى استيلا و احاطه و تسلط و تمكن خواهد بود و در تمام آيات زير مقصود از آن استيلاست .\r\n« فَإِذَا اسْتَوَيْتَ أَنتَ وَ مَن مَّعَكَ عَلَى الْفُلْكِ . . . ؛ « 2 »\r\nهنگامى كه تو با كسان خود در كشتى به طرز كامل قرار گرفتى » .\r\n« . . . فَاسْتَغْلَظَ فَاسْتَوى عَلَى سُوقِهِ . . . ؛ « 3 »\r\nهنگامى كه گياه درشت و ضخيم گشت و توانست روى ساق خود بايستد » .\r\n« لِتَسْتَوُوا عَلَى ظُهُورِهِ . . . ؛ « 4 »\r\nبه طرز كامل بر روى آنها قرار گيريد » .\r\nهرگز لفظ استوا در اين آيات به معناى نشستن نيست ، بلكه به معناى تمكن و تسلط است ؛ چيزى كه هست هرگاه مدخول لفظ « على » مركب و كشتيى باشد ، در اين صورت استيلاى بر آن ، ملازم با جلوس و قرار گرفتن روى آن خواهد بود ، نه اين‌كه جلوس و نشستن يكى از معانى « استوى » است از اين رو در سورهء زخرف دستور مىدهد هنگامى كه بر روى مركب قرار گرفتيد بگوييد :\r\n« سُبْحانَ الَّذى سَخَّرلَنا هذا ؛\r\nمنزه است خدايى كه اين مركب را براى ما رام نمود و ما را بر آن مسلط\r\n\r\n\r\n","description":"","footnote":"\r\n( 1 ) . قصص ( 28 ) آيهء 14 .\r\n( 2 ) . مؤمنون ( 23 ) آيهء 28 .\r\n( 3 ) . فتح ( 48 ) آيهء 29 .\r\n( 4 ) . زخرف ( 43 ) آيهء 13 .\r\n","page_name":" 51 ","page_number":51},
  {"content":"\r\n\r\nساخت » .\r\n4 . هر موقع پس از لفظ « على » نام كشور و يا يكى از مظاهر قدرت و استيلا ، مانند سرير قدرت ، سرير عدالت ، سرير سلطنت بيايد منظور از آن ، تسلط و احاطهء قدرت خواهد بود ؛ چنان‌كه شاعر عرب زبانى مىگويد :\r\n قد استوى بشر على العراق * من غير سيف و دم مهراق ؛ \r\nبشر بر كشور عراق مسلط گرديد در حالى كه نه شمشيرى كشيد و نه خونى ريخت .\r\nتا اين‌جا معناى عرش و استوا به‌طور كلى از نظر لغت و قرآن روشن گرديد و اين‌كه اگر لفظ « استوى » با حرف « على » استعمال شود « 1 » ناچار مقصود از آن همان استيلا و احاطه خواهد بود ؛ يعنى خدا بر عرش خويش استيلا و تسلط يافت ، ولى بايد ديد مقصود از عرش چيست ؟ دربارهء حقيقت عرش احتمالاتى داده‌اند كه از نظر خوانندگان گرامى مىگذرانيم :\r\nالف ) عرش همان فلك نهم است كه بر تمام افلاك احاطه دارد ، ولى چون افلاك نه گانه مولود انديشهء ناقص بشرِ دوران بطلميوس بوده است ، ديگر نبايد در بىپايگى اين نظر سخن گفت .\r\nب ) سراسر جهان هستى - اعم از مجرد و مادى - « 2 » و نتيجهء استيلاى بر سراسر جهان هستى موجب تدبير و تنظيم جهان وجود و اطلاع به آن‌چه در آن‌جا مىگذرد مىباشد و معناى « ثم استوى على العرش » اين است كه ، بر سراسر هستى ، كه ملك خداوند و مهد سلطنت و حكومت اوست ، استيلا يافت و قدرت وى بر تمام عوالم محيط گرديد .\r\nاگر در برخى از آيات ، « عرش » در مقابل آسمان‌ها واقع شده ؛ مانند « مَنْ رَبُّ السَّمَواتِ وَ رَبُّ الْعَرْشِ الْعظيمِ » از باب عطف عام بر خاص است .\r\n\r\n\r\n","description":"","footnote":"\r\n( 1 ) . هر گاه پس از لفظ مزبور ، كلمهء « الى » وارد گردد ، در اين صورت علاوه بر تسلط ، مفيد معناى « انتها » نيز خواهد بود ؛ مانند « ثُمَّ اسْتَوَى إِلَى السَّماءِ وَ هِىَ دُخانٌ ؛ سپس تدبير خود را متوجه آسمان نمود ، در حالى كه به صورت گاز بود » .\r\n( 2 ) . شرح اعتقادات صدوق ، چاپ تبريز ، ص 29 .\r\n","page_name":" 52 ","page_number":52},
  {"content":"\r\n\r\nج ) موجود مجردى كه از قيد و بند ماده و شرايط زمان و مكان رهاست و تدبير جهان ماده از آن‌جا سرچشمه گرفته و استيلاى بر آن موجب علم به تفصيل حوادثى است كه در اين جهان مىگذرد .\r\nد ) آسمان‌ها و زمين و به عبارت ديگر ، مجموع عالم ماده از كهكشان‌هاى عظيم و سحابىها و آن‌چه در جهان ماده از ريز و درشت وجود دارد ؛ به گواه اين‌كه جملهء « ثُمَّ اسْتَوى عَلَى الْعَرْشِ » و يا جمله « الرَّحمنُ عَلَى الْعَرشِ اسْتَوى » در شش سوره « 1 » پس از بيان آفرينش آسمان‌ها و در يك مورد « 2 » پس از برافراشتن آسمان‌ها ، وارد شده است از اين نظر مىتوان حدس زد كه مقصود از اين جمله اين است كه خداوند پس از آفريدن آسمان‌ها و زمين ، بر ملك خود استيلا يافت و نتيجهء استيلا بر آن جز تدبير و تنظيم امور آنها چيزى نيست و لذا در بسيارى از موارد پس از جملهء مورد بحث ، لفظ « يدبر » و يا چيزهايى مانند مسخر كردن آفتاب و ماه كه از مصاديق روشن تدبير است ، وارد شده اينك به عنوان نمونه در دو آيهء زير دقت بفرماييد :\r\n« . . . ثُمَ اسْتَوَى عَلَى الْعَرْشِ يُدَبِّرُ الأَمْرَ . . . ؛ « 3 »\r\nبر عرش استيلا يافت و امور جهان را تدبير و تقدير مىنمايد » .\r\n« . . . ثُمَ اسْتَوَى عَلَى الْعَرْشِ وَ سَخَّرَ الشَّمْسَ وَالْقَمَرَ . . . ؛ « 4 »\r\nبر عرش مستولى شد و ماه و آفتاب را تسخير و رام نمود » .\r\nبلكه از برخى از آيات استفاده مىشود كه نتيجهء استيلاى بر عرش ، علاوه بر تدبير ، اطلاع از امورى است كه در جهان خلقت مىگذرد . به گواه اين‌كه در سورهء حديد ، آيهء 4 ، پس از جملهء مورد بحث چنين مىفرمايد :\r\n\r\n\r\n","description":"","footnote":"\r\n( 1 ) . اعراف ( 7 ) آيهء 54 ؛ يونس ( 10 ) آيهء 3 ؛ طه ( 20 ) آيهء 5 ؛ فرقان ( 25 ) آيهء 59 ؛ سجده ( 32 ) آيهء 4 ؛ حديد ( 57 ) آيهء 24 .\r\n( 2 ) . آيهء مورد بحث .\r\n( 3 ) . يونس ( 10 ) آيهء 3 .\r\n( 4 ) . رعد ( 13 ) آيهء 3 .\r\n","page_name":" 53 ","page_number":53},
  {"content":"\r\n\r\n« . . . يَعْلَمُ مَا يَلِجُ فِى الْأَرْضِ وَ مَا يَخْرُجُ مِنْهَا وَ مَا يَنْزِلُ مِنَ السَّمَآءِ وَ مَا يَعْرُجُ فِيهَا . . . ؛ « 1 »\r\nاز آن چه در زمين فرو مىرود ، يا از آن بيرون مىآيد و از آن‌چه از آسمان نازل مىگردد و يا به سوى آن بالا مىرود ، آگاه است » .\r\nدر پايان بايد توجه نمود كه هر گاه منظور از عرش آن نقطه از وجود مجرد باشد كه رشتهء تدبير جهان خلقت به آن‌جا منتهى مىگردد و آيينهء تمام‌نماى جزئيات عالم آفرينش است در اين موقع استعمال لفظ « عرش » در آيه به مناسبت معناى اول ( بلندى ) است ؛ زيرا يك چنين مقام و نقطه‌اى از وجود از نظر رتبه در درجهء عالى و مرتبهء بالاتر از عوالم ديگر قرار گرفته است .\r\nو اگر مقصود از آن ، مجموع عوالم مجرد و مادى و يا خصوص آسمان‌ها و زمين باشد ، به مناسبت معناى سوم ( ملك و مملكت ) استعمال شده است ؛ زيرا جهان آفرينش به‌طور مطلق و هم‌چنين همهء كهكشان‌ها و سحابىها ملك خدا و كشور وى بوده و حكمران بىمعارض كشور وجود و يا آسمان‌ها و زمين‌ها و مدبر واقعى همهء آنها ، خداست كه همواره با قدرت بىپايان خود بر آن استيلاى مطلق دارد .\r\nدر هر حال اين كه برخى كوته نظران ، آيه را گواه بر تجسم و يا جسم بودن خدا گرفته‌اند ، علاوه بر اين‌كه مخالف دلايل قطعى عقلى و آيات ديگر قرآن است ، از نظر بررسى مفردات و ظاهر آن نيز صحيح نيست . « 2 »\r\n\r\n3 . قرآن و تسخير خورشيد و ماه\r\n\r\nالف ) تسخير خورشيد\r\n2 . « . . وَ سَخَّرَ الشَّمْسَ وَالْقَمَرَ . . . ؛\r\nآفتاب و ماه را مسخر ( شما ) ساخت » .\r\n\r\n\r\n","description":"","footnote":"\r\n( 1 ) . حديد ( 57 ) آيهء 4 .\r\n( 2 ) . براى آگاهى بيشتر از نظر قرآن دربارهء عرش و صفاتى كه قرآن براى « عرش » ياد نموده است ر . ك : جعفر سبحانى ، قرآن و معارف عقلى .\r\n","page_name":" 54 ","page_number":54},
  {"content":"\r\n\r\nآيا تنها خورشيد و ماه مسخر بشر است ، يا اين كه دايرهء تسخير وسيع‌تر و بزرگ‌تر مىباشد ؟ حقيقت اين تسخير چيست ؟ و كى تحقق مىپذيرد و در زندگى بشر چه تأثيرى دارد ؟ هدف نهايى از اين تسخير كه موجودات زيادى كمر خدمت به ميان بسته و خدمتگزار بشر شده‌اند ، چيست ؟\r\nاينها سؤالاتى است كه در اين بخش ، به آنها پاسخ گفته مىشود و از خوانندهء گرامى درخواست مىكنيم كه اين فصول پنج گانه را ، كه مربوط به تفسير يك آيه در سورهء رعد است ، به دقت مطالعه كند .\r\n\r\nدايرهء تسخير وسيع‌تر است\r\nاز آيات متعددى استفاده مىشود كه موجودات جهان و يا بسيارى از آنها تحت تسخير بشرند و خورشيد و ماه از جمله موجوداتى به شمار مىروند كه براى بشر مسخر شده‌اند . آن‌جا كه مىفرمايد :\r\n« أَلَمْ تَرَوْا أَنَّ اللَّهَ سَخَّرَ لَكُم مَّا فِى السَّمَواتِ وَ مَا فِى الأَرْضِ . . . ؛ « 1 »\r\nآيا نمىبينيد كه خداوند آن‌چه در آسمان‌ها و زمين است مسخر شما نموده است » .\r\n« . . . وَ سَخَّرَ لَكُمُ الَّيْلَ وَالنَّهَارَ ؛ « 2 »\r\nشب و روز را براى شما مسخر ساخت » .\r\n« . . . وَ سَخَّرَ لَكُمُ الأَنْهَارَ ؛ « 3 »\r\nچشمه‌ها را در اختيار شما قرار داد » .\r\n« وَ هُوَالَّذِى سَخَّرَ الْبَحْرَ لِتَأكُلُواْ مِنْهُ لَحْماً طَرِيّاً . . . ؛ « 4 »\r\nاوست كه دريا را مسخر ( شما ) ساخت تا از گوشت تازهء آن بهره‌مند گرديد » .\r\n\r\n\r\n","description":"","footnote":"\r\n( 1 ) . لقمان ( 31 ) آيهء 20 .\r\n( 2 ) . ابراهيم ( 14 ) آيهء 33 .\r\n( 3 ) . ابراهيم ( 14 ) آيهء 32 .\r\n( 4 ) . نحل ( 16 ) آيهء 14 .\r\n","page_name":" 55 ","page_number":55},
  {"content":"\r\n\r\nو همچنين است آيات ديگر .\r\nولى بر اثر اهميتى كه خورشيد و ماه دارند و فايدهء عظيمى كه از تسخير اين دو كرهء آسمانى عايد بشر مىگردد ، قرآن تسخير اين دو منبع قدرت و مشعل فروزان آسمانى را در سوره‌هاى مختلفى يادآور شده و آن را بزرگ‌ترين گواه توحيد و استوارترين دليل قدرت و روشن‌ترين سند بر لطف و مهربانى خدا مىداند . « 1 »\r\n\r\nحقيقت تسخير و تاريخ آن\r\nاز آن‌جا كه تسخير كنندهء واقعى اين موجودات خداست ، حقيقت تسخير جز اين نخواهد بود كه موجود مسخَّر ، مطيع و فرمانبردار ارادهء خدا باشد و در برابر خواست و سنن و قوانين خلقت او ، خاضع گردد و جملهء « كُلٌّ يَجْرى لِأَجَلٍ مُسَمًّى » كه در ذيل آيهء مورد بحث وارد شده ، مبين حقيقت تسخير است و چون اين تسخير ، براى انتفاع و استفاده بشر انجام گرفته است ، صحيح است كه گفته شود آفتاب و ماه مسخر بشر است و در حقيقت خدا ، آن را به نفع بشر تسخير نموده است .\r\nتاريخ اين تسخير را مىتوان از لفظ « سخر » كه فعل ماضى است و بر انجام فعل در زمان گذشته دلالت دارد به دست آورد . اين نوع آيات به تسخير فضا و دست‌يابى بشر بر كرات آسمانى ارتباطى ندارد و يا لااقل اين آيات در اين باره خيلى صريح نيست .\r\n\r\nعظمت خورشيد\r\nخورشيد بايد نخستين كرهء آسمانى باشد كه در آغاز پيدايش تمدن ، توجه\r\n\r\n\r\n","description":"","footnote":"\r\n( 1 ) . علاوه بر سوره مورد بحث ر . ك : ابراهيم ( 14 ) آيهء 33 ؛ نحل ( 16 ) آيهء 12 ؛ عنكبوت ( 29 ) آيهء 61 ؛ لقمان ( 31 ) آيهء 29 ؛ فاطر ( 35 ) آيهء 13 ؛ زمر ( 39 ) آيهء 5 .\r\n","page_name":" 56 ","page_number":56},
  {"content":"\r\n\r\nخاكيان را به خود جلب نموده است . اين كرهء آتشين منبع اسرارآميزى است كه شگفتىهاى آن در وهم و فكر انسان نمىگنجد . اكنون به برخى از اسرار اين مشعل فروزان و عجايب آفرينش او ، كه همگى حاكى از قدرت آفرينندهء آن است ، اشاره مىنماييم :\r\nحجم خورشيد يك ميليون و سيصد و نود و يك هزار ( 000 / 391 / 1 ) برابر حجم زمين است ؛ يعنى اگر زمين به اندازه 000 / 391 / 1 برابر از نظر حجم بزرگ شود ، به اندازهء سلطان اقليم منظومهء ما ( خورشيد ) خواهد بود و اگر با حجم كرهء زمين از طريق ارقام و اعداد آشنا گرديم در اين موقع عظمت حجم خورشيد براى ما روشن خواهد بود . حجم كرهء زمين يك تريليون و هشتاد و سه ميليارد و سيصد و بيست ميليون ( 000 / 000 / 320 / 083 / 1 ) كيلومتر مكعب است « 1 » با توجه به اين‌كه قطر زمين 12756 كيلومتر است قطر خورشيد 109 برابر قطر كرهء زمين ، يعنى 000 / 391 / 1 هزار كيلومتر است . « 2 »\r\n\r\nوزن خورشيد\r\nدانشمندان از روى اصولى علمى توانسته‌اند وزن خورشيد را معين كنند و سرانجام به دست آوردند كه وزن خورشيد و به اصطلاح فيزيك‌دانان ، جرم آن سيصد و سىهزار برابر زمين است . « 3 » علت اختلاف روشن حجم خورشيد و وزن آن نسبت به زمين - كه حجم آن يك ميليون و سيصد و نود هزار برابر حجم زمين است ولى وزن آن سيصد و سىهزار برابر وزن زمين مىباشد - اين است كه وزن مخصوص خورشيد كه به حالت گاز است از وزن مخصوص زمين سبك‌تر مىباشد ؛ زيرا مىدانيم اگر\r\n\r\n\r\n","description":"","footnote":"\r\n( 1 ) . از جهان‌هاى دور ، ص 229 - 294 .\r\n( 2 ) . ساختمان خورشيد .\r\n( 3 ) . از جهان‌هاى دور ، ص 229 .\r\n","page_name":" 57 ","page_number":57},
  {"content":"\r\n\r\nتكاثف و پيوستگى ذرات يك جسم كمتر باشد ، حجم آن بزرگ‌تر و وزن آن سبك‌تر خواهد بود ؛ ولى هر چه ذرات جسم فشرده و پيوستگى آنها شديدتر باشد ، وزن آن سنگين‌تر و حجم آن كوچك‌تر خواهد بود .\r\n\r\nدرجهء حرارت خورشيد\r\nدرجهء گرماى سطح خارجى خورشيد تقريباً 11000 درجهء فارنهايت است ؛ ولى حرارت مركزى آن هفتاد ميليون درجهء فارنهايت تخمين زده مىشود . « 1 » و از نظر سانتىگراد درجهء حرارت سطح خورشيد ، 6000 درجهء سانتىگراد و حرارت اعماق آن را 20 ميليون درجه سانتىگراد تعيين مىنمايند . « 2 » از اين كانون حرارت ، هر ثانيه چهار ميليون و در هر دقيقه 240 ميليون تن انرژى نور و حرارت و در هر روز 350000 ميليون تن انرژى توليد و به سوى فضا سرازير مىشود .\r\nعقل در عظمت اين كانون نور و حرارت متحير و مبهوت است و با اين كه ميليون‌ها سال است اين كرهء فروزان در حال اشتعال و پخش نور و حرارت است ، هنوز قدرت و توانايى او به قوت خود باقى مىباشد .\r\nبه عقيدهء دانشمندان ، انرژيى كه در مدت يك ثانيه از خورشيد بيرون مىآيد بيشتر از تمام انرژيى است كه بشر در دوران تاريخ خود مصرف كرده است .\r\nپروفسور مورن محاسبه كرده است كه در يك سال چه مقدار حرارت به زمين مىرسد .\r\nاين كرهء فروزان به‌سان كارخانه‌اى است كه در ثانيه چهار ميليون تن و در\r\n\r\n\r\n","description":"","footnote":"\r\n( 1 ) . نجوم براى همه ، ص 1 . اين واحد در درجهء حرارت از نام فارنهايت ، فيزيك‌دان آلمانى ، مبتكر اين‌درجه بندى گرفته شده است . در سنجش فارنهايت آب در 32 درجه بالاى صفر يخ مىبندد و در 212 درجه مىجوشد .\r\n( 2 ) . جهان‌هاى دور ، ص 227 . حدس مىزنند كه احياناً درجهء حرارت اعماق خورشيد بيش از آن چيزى است كه گفته شده است .\r\n","page_name":" 58 ","page_number":58},
  {"content":"\r\n\r\nدقيقه 240 ميليون تن انرژى توليد مىكند و در نتيجه كليهء اعضاى خانوادهء خود را ، از عطارد گرفته تا پلوتون با تمام اقمار كوچك و بزرگ آنها قرين روشنايى و حرارت خود مىسازد و به شش هزار ميليون كيلومتر شعاع فرمانروايى خويش ، روشنى و گرمى مىبخشد و زمين ما كه از نظر فاصله ، سومين سيارهء آن است ، از مقدار مختصرى از اين انرژى توليد شده استفاده مىكند . « 1 » لابد خواهيد پرسيد كه اين كارخانه انرژىساز ، براى توليد يك چنين انرژى زياد ، از چه موادى براى توليد خود استفاده مىكند و سوخت آن براى اين كار چيست ؟\r\nتحقيق دانشمندان به اين‌جا رسيده كه سلطان اقليم منظومهء ما براى توليد انرژى از مادهء ئيدروژن استفاده مىكند و براى هر چهار ميليون تن انرژى در ثانيه ، 660 ميليون تن ئيدروژن و 240 ميليون تن انرژى در دقيقه ، 39600 ميليون تن ئيدروژن مصرف مىكند . در اين‌جا بايد ديد مادهء اوليه اين كره ( ئيدروژن ) تاچه اندازه است كه با اين همه ولخرجى ، با اين كه مدت چهار يا پنج هزار ميليون سال در حال فعاليت و توليد است ، تغيير محسوسى در فعاليت و توليد انرژى در آن ديده نشده است .\r\n\r\nسنّ خورشيد\r\nآخرين نظر دربارهء سن خورشيد اين است كه سن خورشيد مانند برخى از هم‌جواران آن از 4000 ميليون تا 5000 ميليون سال تخمين زده مىشود « 2 » و براى به دست آوردن عمر سياره ، اصولى وجود دارد كه براى اهل فن مخفى و پنهان نيست .\r\n\r\n\r\n","description":"","footnote":"\r\n( 1 ) . به عقيدهء برخى از دانشمندان ، زمين از تشعشع كلى خورشيد كه در هر ثانيه چهار ميليون تن است ، تنها 1800 گرم را ( كه در هر روز به 173 تن بالغ مىشود ) دريافت مىكند و باقى آن به سيارات ديگر مىرسد .\r\n( 2 ) . مرزهاى نجوم ، ص 203 .\r\n","page_name":" 59 ","page_number":59},
  {"content":"\r\n\r\n\r\nحركت وضعى خورشيد\r\nبراى نخستين‌بار گاليله با تلسكوپ خود در سطح خورشيد چند لكهء سياه ديد و خيلى هم تعجب نمود . در صورتى كه ما خورشيد را موقع غروب در هواى غبارآلودى ملاحظه كنيم يا در ميان روز با شيشهء تار به آن نگاه كنيم آن را كاملًا بىلكه مىبينيم .\r\nبا يك تلسكوپ بزرگ سطح خورشيد چون تودهء ابر به نظر مىرسد . اينها ابرهاى برف و باران نيستند ، بلكه توده هايى از بخارات ملتهبى هستند كه گازهاى آهن و سرب و قلع و مواد ديگرى كه از اين كوره بزرگ بر مىخيزد ، در آن موجود است .\r\nلكهء سياهى كه گاليله ملاحظه نمود چيزى شبيه دهانهء آتشفشان است كه اگر روز به روز خورشيد را رصد كنيم ملاحظه خواهد شد اين لكه‌ها تغيير مكان داده ، به سمت مشرق خورشيد متوجه مىشوند و در نتيجهء همين مراقبت‌ها بود كه براى نخستين‌بار پى بردند خورشيد مانند زمين به دور محور مىگردد .\r\nهمان‌طور كه از چنين جسم عظيم‌الجثه‌اى ( كه قطر آن قريب يك ميليون و ششصد هزار كيلومتر است ) انتظار مىرود حركت دورانى آن خيلى كندتر از زمين بوده و هر دور آن تقريباً 25 روز طول مىكشد . « 1 » خورشيد به دور محور خود به همان سمت مىپيچد كه زمين به دور خورشيد حركت مىكند . « 2 » علت اين‌كه تمام سيارات منظومه از مغرب به سمت مشرق حركت مىكنند اين است كه چون حركت خورشيد از سمت مغرب به سمت مشرق مىچرخد ؛ نيروى جاذبهء آن ، همهء آنها را در اين مسير به حركت وامىدارد .\r\n\r\n\r\n","description":"","footnote":"\r\n( 1 ) . در كتاب نجوم بىتلسكوب ( ص 55 ) مدت حركت را 27 روز نوشته است و مىگويد : لكه‌اى كه شما همين حالا ديديد چند روز بعد در لبهء شرقى خورشيد محو مىگردد و احتمال مىرود كه دو هفتهء بعد در لبهء ديگر ظاهر گردد .\r\n( 2 ) . نجوم براى همه ، ص 12 - 13 .\r\n","page_name":" 60 ","page_number":60},
  {"content":"\r\n\r\n\r\nحركت انتقالى\r\nمركز بودن خورشيد مانع از آن نيست كه خود نيز با تمام اعضاى خانوادهء نه‌گانهء خويش داراى يك حركت انتقالى با سرعت 19 كيلومتر و نيم در هر ثانيه باشد .\r\nطبق تحقيقات دانشمندان ، منظومهء شمسى ما با تمام سيارات و اقمار خود به سوى نقطهء شمال با سرعت مزبور در حركت است و دانشمند نجومى معروف هرشل در سال 1790 ميلادى توانست مقصد منظومه را از اين حركت به دست آورد . وى پس از زحمات زياد اظهار نظر كرد كه منظومهء شمسى به سوى صورت فلكى « الجاثى على ركبتيه » « 1 » در حركت است و در مدت يك‌سال ، 615 ميليون كيلومتر از مكانى كه امروز قرار دارد دور مىشود .\r\n\r\nحركت خورشيد به دور مركز كهكشان\r\nهر كهكشانى مركب از ميليون‌ها ستاره است و همگى بر گرد و مركز كهكشان در حال حركتند و سرعت حركت آنها يك‌سان نيست ، بلكه به نسبت نزديكى و دورى كه از مركز دارند تفاوت مىكند .\r\nخورشيد ما جزو مجموعه كهكشان ماست كه در فاصلهء 30 هزار سال نورى از مركز قرار گرفته است و به‌سان ساير ستارگان اين كهكشان با سرعت ساعتى 972 هزار كيلومتر گرد مركز كهكشان مىچرخد و مدار گردش خورشيد به قدرى وسيع است كه در 220 ميليون سال اين مدار را طى مىكند .\r\nشايد همين مقدار دربارهء درك عظمت خورشيد و نظام شگفت‌انگيز و\r\n\r\n\r\n","description":"","footnote":"\r\n( 1 ) . در شب‌هاى صاف توده‌اى از ستارگان ديده مىشد كه به شكل خاصى دور هم قرار گرفته‌اند و ابتدابه نظر مىرسد چند ستاره بيش نباشند . . . دانشمندان آنها را نام‌گذارى كرده‌اند كه يكى از آنها « الجاثى على ركبتيه » است كه 36 هزار سال نورى با ما فاصله دارد كه به ظاهر چند ستاره‌اى بيش نيست ولى با دوربين‌هاى قوى سىهزار ستاره تخمين زده مىشود .\r\n","page_name":" 61 ","page_number":61},
  {"content":"\r\n\r\nفعاليت‌هاى ثمربخش آن ، كافى باشد . اكنون به برخى از خدمات آفتاب در استقرار حيات در روى زمين اشاره مىنماييم :\r\n1 . بزرگى اين كرهء درخشان كه هر روز 350000 ميليون تن به حرارت تبديل مىشود ، بايد چقدر باشد كه كاسته شدن اين مقدار حرارت اثر محسوسى در آن نمىگذارد ؟\r\nبه قول برخى از دانشمندان ، اين ستاره بسيار ولخرج است و حرارت خود را بدون حساب خرج مىكند گويا از علم اقتصاد خبر ندارد .\r\n2 . آفتاب بزرگ‌ترين منبع نور و روشنايى است و هيچ جاندار و نباتى جز در پرتو نور آن نمىتواند زندگى كند ، حتى ماهيانى كه در اعماق درياها و اقيانوس‌ها زندگى مىكنند به نورش نيازمندند و ساختمان بدن آنها نور لازم را در آن‌جا تأمين مىنمايد و در اعماق پانصد تا ششصد متر كه ظلمت حكمفرماست ، از بدن خود موجودات زندهء دريايى ، برق توليد مىگردد و از سطح بدن آنها نورى بر سطح زندگى آنها مىتابد . « 1 » نور نه تنها مايهء حيات و وسيلهء روشنايى و بينايى است ، بلكه تمام رنگ‌ها از نور است . « امروزه توانسته‌اند در لابراتوارها به كمك وسيله‌اى بسيار پيچيده ولى استادانه ، كشف كنندكه تنها تفاوت ميان رنگ‌هاى سرخ و بنفش در تعداد امواج ميكروسكوپى نور است كه در ثانيه وارد چشم ما مىشود ؛ هرگاه امواج نورى آن‌قدر به هم نزديك باشند كه در يك ثانيه 756 ميليارد آن ، وارد چشم ما شوند ، توليد احساسى مىنمايند كه نامش را « بنفش » مىگذاريم ، براى اين كه امواج نور توليد احساسى در ما كنند كه آن را « آبى » بگذاريم بايد 55000 موج در 5 / 2 سانتىمتر فضا باشد و هم‌چنين است رنگ سبز و قرمز كه هر كدام بايد تعداد خاصى از موج نور در 5 / 2 سانتيمتر فضا داشته باشد » . « 2 »\r\n\r\n\r\n","description":"","footnote":"\r\n( 1 ) . نگاهى به طبيعت و اسرار آن ، ص 60 .\r\n( 2 ) . نجوم براى همه ، ص 93 .\r\n","page_name":" 62 ","page_number":62},
  {"content":"\r\n\r\n3 . عامل اصلى و اوليهء پديده‌هاى جوى ، آفتاب است : گرماى خورشيد و اختلاف درجهء حرارت ، سبب اختلاف فشار و وزش بادها مىشود . باد به نوبهء خود ، باعث و حامل ابر مىگردد و از ابر ، باران يا برف و تگرگ به زمين مىريزد ؛ زيرا كرهء زمين با گرماى فوق‌العادهء استوا و سرماى شديد قطبين ، كه نتيجهء طرز خاص تابش آفتاب بر اثر تمايل محور زمين نسبت به سطح مدار آن است ، مظهر يك اختلاف درجهء حرارت دايم و محل اختلاف فشار و ايجاد بادهاى دامنه‌دار منظم مىباشد . « 1 » باد نه تنها به نوبهء خود حامل ابر و ابر مبدأ باران و تگرگ مىشود ، بلكه تلقيح بسيارى از نباتات و گياهان با باد انجام مىگيرد و ريشهء همهء اين بركت‌ها خورشيد است .\r\n4 . خورشيد عامل اصلى تبخير است . اگر آب به صورت عادلانه در سراسر زمين تقسيم نشود ؛ زندگى حيوانات و گياهان به مخاطره مىافتد . قسمتى از اين بخارها در لابه‌لاى امواج هوا نقش يك وسيلهء آبيارى نامريى دايمى را بازى مىكند و قسمت ديگر به صورت ابرهاى باران زا آشكار مىگردد .\r\nاگر درجهء رطوبت هوا از ميزان معينى ، پايين آيد ، پوست بدن ما مىخشكد ، برگ‌هاى درختان پژمرده شده از بين مىروند و تنفس مشكل مىشود و بسيارى از مسائل ديگر پديد مىآيد .\r\nآفتاب نه تنها عمل تبخير را انجام مىدهد ، بلكه تصفيهء آب درياها نيز به وسيلهء آن انجام مىگيرد ؛ زيرا آب درياها آميخته با املاح زيادى است كه براى انسان و حيوان قابل شرب نيست ، ولى همين املاح در پرتو تبخير ، تصفيه شده و آب از هر نظر ، قابل استفاده مىشود . « 2 »\r\n\r\n\r\n","description":"","footnote":"\r\n( 1 ) . باد و باران ، ص 26 - 30 .\r\n( 2 ) . قرآن و آخرين پيامبر ، ص 174 .\r\n","page_name":" 63 ","page_number":63},
  {"content":"\r\n\r\n5 . نور آفتاب به خاطر داشتن اشعهء ماوراى بنفش نقش بهداشتى و درمانى فوق‌العادهء مهمى در زندگى و حيات دارد . راستى اگر آفتاب از انجام اين نقش مهم خود سرباز مىزد چه مىشد ؟ هيچ ! دنيا ، به بيمارستانى بزرگ تبديل مىگرديد كه در ميان آن موجوداتى ناتوان و بيمارگونه در ميان مرگ و زندگى دست و پا مىزدند . « 1 » اين همه لطف و محبت ، اين همه نعمت و بركت ، اگر چه به ظاهر مربوط به خورشيد است ؛ ولى مشعل فروزان منظومهء ما ، كوچك‌ترين شعور و ادراك حسى ندارد ، تا خود را در مسير خدمت بشر قرار دهد ، بلكه اين مواهب همگى از آن خداست كه اين منبع نور و حرارت را براى زندگى بشر رام و تسخير نموده است چنان‌كه مىفرمايد : « وَ سَخَّرَ الشَّمْسَ وَ . . . » .\r\n\r\nب ) تسخير ماه\r\n2 . « . . . وَ سَخَّرَ الشَّمْسَ وَالقَمَر ؛\r\nآفتاب و ماه را مسخر ( شما ) ساخت » .\r\nنزديك‌ترين همسايه كرهء زمين ، ماه است كه با زمين تقريباً 390000 كيلومتر فاصله دارد . ماه در آسمان تقريباً به بزرگى خورشيد ديده مىشود ؛ زيرا به مراتب از خورشيد به ما ، نزديك‌تر است . ماه حتى به بزرگى زمين هم نيست .\r\nاگر زمين ميان تهى بود پنجاه ماه را در خود جاى مىداد و در خورشيد پنجاه ميليون ماه جا مىگيرد . ماه ذاتاً فاقد نور است و اگر خورشيد بر آن نتابد از خود روشنى ندارد و شايد از اين جهت كه نور ماه مربوط به خورشيد است ، قرآن خورشيد را به « ضياء » و يا « سراج » و قمر را به « نور » توصيف فرموده است ، آن‌جا كه مىفرمايد :\r\n« . . . جَعَلَ الشَّمْسَ ضِيَآءاً وَ الْقَمَرَ نُوراً . . . ؛ « 2 »\r\n\r\n\r\n","description":"","footnote":"\r\n( 1 ) . همان ، ص 175 .\r\n( 2 ) . يونس ( 10 ) آيهء 5 .\r\n","page_name":" 64 ","page_number":64},
  {"content":"\r\n\r\nاوست خدايى كه خورشيد را درخشان و ماه را روشن گردانيد » .\r\nو در آيهء ديگر مىفرمايد :\r\n« . . . وَ جَعَلَ فيهَا سِراجَاً وَ قَمَراً مُنِيراً . . . ؛ « 1 »\r\nخدايى كه در آسمان‌ها چراغ روشن و ماه نورافشان آفريد » .\r\nهنگامى كه دانشمندان نخستين بار با تلسكوپ ماه را تماشا كردند ؛ دشت‌هاى آن را دريايى پنداشتند و به آنها نام‌هايى دادند ، در صورتى كه در ماه ما جز سنگ چيز ديدنى ديگرى وجود ندارد . ماه نيز مانند زمين ، شب و روز دارد ، ولى طول هر يك از روز و شب آن نزديك دو هفتهء زمين است . وزن هر كس در ماه ، يك ششم وزن او در زمين است . مثلًا موجود 42 كيلو گرمى در زمين در ماه 7 كيلو گرم وزن دارد .\r\nاكنون در اين‌جا به برخى از آثار بارز ماه در زندگى بشر اشاره مىنماييم :\r\n1 . تاريخى صددرصد طبيعى و عمومى . مىدانيم كه شكل ماه از شبى به شب ديگر تغيير مىكند ؛ يك شب به شكل هلال باريكى است و آن شب ، اول ماه است ؛ چند شب بعد نيمى از قرص ماه ( تربيع اول ) روشن ديده مىشود ، حدود يك هفته پس از آن ماه تمام است و به شكل دايرهء تمام روشن ديده مىشود ؛ اين ماه را « بدر » يا ماه شب چهارده مىنامند ، پس از آن ، شب به شب ، كوچك‌تر مىشود تا دوباره به صورت نيم ماه ( تربيع آخر ) در آيد آن‌گاه باز هم باريك‌تر مىشود و در مدت يك يا دو شب اصلًا ديده نمىشود پس از آن بار ديگر ماه نو يا هلال پديدار مىگردد . البته ماه واقعاً تغيير شكل نمىدهد . « 2 » بلكه سمتى كه رو\r\n\r\n\r\n","description":"","footnote":"\r\n( 1 ) . فرقان ( 25 ) آيهء 61 .\r\n( 2 ) . فرهنگنامه ، مادهء « ماه » ، ص 1297 . قرآن براى توجه دادن مردم به مظاهر قدرت الهى ، اختلاف‌وضع ماه را چنين بيان مىفرمايد : « وَالْقَمَرَ قَدَّرْناهُ مَنازِلَ حَتَّى عادَ كَاالْعُرْجُونِ الْقَدِيمِ ؛ براى سير ماه منزل‌هايى قرار داديم و ماه پس از طى آن منازل ، به صورت شاخهء لاغر خشك ( هلال ) در مىآيد » - يس ( 36 ) آيهء 39 .\r\n","page_name":" 65 ","page_number":65},
  {"content":"\r\n\r\nبه خورشيد است هميشه روشن و طرف ديگر تاريك است . از آن‌جا كه ماه در ظرف 29 روز و 12 ساعت يك مرتبه به دور زمين مىگردد ؛ گاهى تمام سطحى را كه رو به خورشيد است مىبينيم و اين هنگامى است كه ما ميان ماه و خورشيد قرار گيريم و در غير اين صورت فقط قسمتى از ماه كه رو به زمين است ، روشن مىشود .\r\nبنابراين ، گردش ماه به دور زمين در ظرف مدت مزبور تقويمى همگانى و جهانى است كه همهء افراد مىتوانند خطوط اين تقويم را بخوانند « 1 » و به سان ماه‌هاى شمسى نيست كه آشنايى به آنها از آنِ دانشمندان نجومى مىباشد ؛ زيرا تنها از راه رصدهاى نجومى مىتوان تعيين نمود كه خورشيد در كدام برج و به عبارت صحيح‌تر ، در نظر ما خاكيان ، در مقابل كدام برج هست .\r\nماه نه تنها تقويمى طبيعىِ « ماه شمار » است ، بلكه مىتوان از آن به عنوان يك عامل « روز شمار » و اين‌كه امروز چه روزى از ماه است ، استفاده نمود ؛ زيرا « بر اثر تغيير وضع مقابلهء زمين و ماه و خورشيد ، قيافهء ماه هر شب در آسمان به گونهء خاصى ، غير از شب قبل يا بعد است به‌طورى كه دو شب در تمام ماه ، وضع و قيافه آن در آسمان يك سان نيست . حتى نيمهء دوم ماه ، هرگز تكرار مناظر نيمهء اول نيست ؛ زيرا طرف ناقص ماه در نيمهء اول ، با طرف ناقص در نيمهء دوم فرق دارد ؛ در نيمهء اول طرفى به سمت غرب قرار دارد كامل و طرفى كه رو به سمت شرق است ناقص است ، ولى در نيمهء دوم ماه ، مطلب به عكس است .\r\nبه عبارت ديگر ، نوك‌هاى هلال در آغاز ماه ، به سمت شرق است ، در حالىكه نوك‌هاى آن در اواخر ماه به سمت غرب مىباشد . به اين ترتيب مىتوان از شكل ماه ( بااين تغييرات تدريجى ) به عنوان يك « روز شمار » استفاده كرد و با دقت مىتوان روزهاى ماه را دقيقاً يا لااقل به طور تقريب از شكل ماه به\r\n\r\n\r\n","description":"","footnote":"\r\n( 1 ) . قرآن مجيد به‌اين موضوع در ضمن آيه‌اى تصريح كرده مىفرمايد : « يَسْئَلُونَك‌َعَنِ الْأَ هِلَّةِ قُلْ هِىَمَواقِيتُ لِلناسِ . . . ؛ از ماه مىپرسند ( كه چرا همواره در اختلاف است و يك‌نواخت نيست ) بگو : اختلاف ماه براى وقت شناسى است ( تا مردم به وسيلهء آن به ماه و روز آشنا شوند ) » - بقره ( 2 ) آيهء 189 .\r\n","page_name":" 66 ","page_number":66},
  {"content":"\r\n\r\nدست آورد » . « 1 » از اين نظر مىتوان گفت بشر به ماه و سال قمرى جلوتر از سال و ماه شمسى توجه پيدا كرده و دومى زاييدهء تمدن است و بشر پس از پيدايش نجوم و رصدخانه ، به آنها دست يافته است .\r\n2 . سمت نما و چراغ شب . درست است كه ماه در حركت انتقالى خود به دور زمين مانند سيارات و ثوابت ديگر ، از سمت مغرب به مشرق متوجه مىگردد ، ولى بر اثر حركت وضعى زمين ، آن چه حس مىكنيم اين است كه ماه از سمت مشرق طلوع و در مغرب غروب مىنمايد . بنابر اين طلوع و غروب ماه مىتواند سمت نماى كامل و براى گروهى راهنما باشد .\r\nاين نه تنها خصيصهء ماه است ، بلكه نوع ستارگان داراى چنين خصيصه‌اىاند ، چنان كه مىفرمايد :\r\n« وَ عَلاماتٍ وَ بَالنَّجْمِ هُمْ يَهْتَدُونَ ؛ « 2 »\r\nبا علايم و ستارگان پى به مقصد مىبرند » .\r\nگذشته از اين كه چهرهء نورانى ماه در شب‌ها ، خيال پرور و شاعرانه و براى گروهى الهام بخش است ، ماه با نور ملايم و كم رنگ خود ، ساليان درازى است به جامعهء بشرى خدمت كرده ، سطح زمين را شب‌ها روشن مىسازد . با اين كه بشر با استخراج نفت و گاز ، و تسخير نيروى برق ، از نياز خود به نور ماه در شب‌ها كاسته است ، ولى در سفرهاى طولانى ، مانند مسافرت‌هاى دريايى و جهانگردى ، ماه بزرگ‌ترين خدمت را به مسافران انجام مىدهد .\r\n3 . عامل مهم آبيارى . يكى از خدمات ارزندهء ماه به بشر ، همان جزر و مدى است كه در هر 24 ساعت ، دوبار در درياها انجام مىگيرد ؛ جزر و مد درياها در پاره‌اى از نقاط تا 60 پا مىرسد و حتى قشر خاكى زمين هر روز دو مرتبه بر اثر\r\n\r\n\r\n","description":"","footnote":"\r\n( 1 ) . قرآن و آخرين پيامبر ، ص 177 .\r\n( 2 ) . نحل ( 16 ) آيهء 16 .\r\n","page_name":" 67 ","page_number":67},
  {"content":"\r\n\r\nجاذبهء ماه به قدر چند اينچ كشيده مىشود . همهء اين اتفاقات به‌طورى منظم و آرام رخ مىدهد كه ما هرگز متوجه قدرت قاهر و عظيمى كه آب درياها را اين قدر بالا مىبرد و حتى سطح زمين را با همهء سختى و صلابت آن خم مىكند ، نمىشويم .\r\nجالب توجه اين است كه فاصلهء ماه با زمين - همان‌طور كه گفته شد - 000 / 390 كيلومتر است و اگر اين فاصله به اندازهء نصف آن و يا كمتر بود ، ارتفاع جزر و مد به قدرى زياد مىشد كه همهء دشت‌هاى پنج قاره زمين را روزى دوبار آب فرا مىگرفت و فشار آب در هر نوبت به قدرى شديد مىشد كه كوه‌ها را به زودى مىشست . « 1 » فايدهء جزر و مد آب درياها اين است كه بر اثر بالا آمدن آب درياها ، آب‌هاى رودخانه‌ها را كه به دريا مىريزند ، به عقب رانده و طبعاً آب رودخانه‌ها تا شعاع وسيعى چندين متر بالا مىآيند و كاملًا بر بسيارى از زمين‌هاى مجاور رودخانه كه در حال عادى آب بر آنها نمىنشيند ، مسلط مىشود .\r\nاكنون در خوزستان و عراق و مناطق ديگر ، بسيارى از نخلستان‌ها و باغ‌ها از طريق جزر و مد آبيارى مىشوند و همهء نهرهاى بزرگى كه كنار رودخانهء عظيم كنده شده‌اند بر اثر بالا آمدن آب دريا و رودخانه پر از آب شده و شعاع وسيعى را پر از آب شيرين مىكند ، بدون اين كه هزينه‌اى براى صاحب باغ و نخل به بار آورد .\r\n\r\nحركات مختلف ماه\r\nماه علاوه بر حركت به دور خود ، يك حركت انتقالى به دور زمين در مدت 29 روز و 12 ساعت دارد و در ضمن حركت به دور خود ، به دور خورشيد نيز مىچرخد و در حركت دسته جمعى با مركز منظومه و سيارات ديگر ، هماهنگى\r\n\r\n\r\n","description":"","footnote":"\r\n( 1 ) . راز آفرينش ، ص 17 .\r\n","page_name":" 68 ","page_number":68},
  {"content":"\r\n\r\nدارد و در هر ثانيه مانند ساير اعضاى اين كاروان ، نوزده كيلومتر و نيم به سوى شمال رهسپار است .\r\nجمله « كُلٌّ يَجْرِى لِاجَلٍ مُسَمًّى » اشاره به اين حركات مختلفى است كه خورشيد و ماه دارد و بسيارى از اين حركات در روز نزول قرآن براى بشر مجهول بود و پس از قرن‌ها سر پنجهء علم ، پرده از روى آنها بر داشته است . ولى احتمال دارد اين جمله ، به محدود بودن عمر اين دو جرم آسمانى اشاره داشته باشد كه در بخش بعد به توضيح آن مىپردازيم .\r\n\r\n4 . حركات عمومى كرات آسمانى\r\n2 . « . . . كُلٌّ يَجْرِى لِأَجَلٍ مُسَمًّى ؛\r\nهر يك از اينها ( خورشيد و ماه ) تا مدت معينى به حركت خود ادامه مىدهند » .\r\nيكى از معارف عقلى قرآن كه بارها روى آن تكيه و با عبارات لطيف و شيرين بيان شده ، اين است كه نظام شمسى ما ، بلكه مجموع نظامات مادى ، به تدريج افسرده و كم فروغ گرديده ، سر انجام نابود خواهند شد و بقا و ابديت فقط از آن پروردگار جهان است . قرآن چهارده قرن پيش ، خبر داده است روزى فرا مىرسد كه شمع بزم انسان به خاموشى مىگرايد و ستارگان پراكنده و محو خواهند شد ، آن جا كه مىفرمايد :\r\n« إِذَاالشَّمْسُ كُوِّرَتْ وَ إِذَالنُّجُومُ انْكَدَرَتْ ؛ « 1 »\r\nهنگامى كه خورشيد پيچيده شود و ستارگان تيره و تار گردند » .\r\nدر آيه ديگر مىفرمايد :\r\n« فَإِذَاالنُّجُومُ طُمِسَتْ ؛ « 2 »\r\nهنگامى كه ستارگان محو شوند . »\r\n\r\n\r\n","description":"","footnote":"\r\n( 1 ) . تكوير ( 81 ) آيهء 1 و 2 .\r\n( 2 ) . مرسلات ( 77 ) آيهء 8 .\r\n","page_name":" 69 ","page_number":69},
  {"content":"\r\n\r\nهر گاه آيات مربوط به قيامت را مورد بررسى قرار دهيم به خوبى معلوم مىشود كه سر نوشت منظومه شمسى ما چيست ؟ قرآن از سرنوشت آن‌چنين خبر مىدهد :\r\n« يَوْمَ تُبَدَّلُ الاْرضُ غَيْرَالأَرْضِ وَ السَّمواتُ وَ بَرَزُوا لِلّهِ الواحِدِ القَهَّارِ ؛ « 1 »\r\nروزى كه زمين و آسمان‌ها دگرگون شوند و مردم در پيشگاه خداى يگانه و قادر حاضر گردند » .\r\n« يَسْئَلُ أَيَّانَ يَوْمُ الْقِيامَة * فَإِذا بَرِقَ الْبَصَرُ * وَ خَسَفَ الْقَمَرُ * وَ جُمِعَ الْشَّمْسُ وَ الْقَمَرُ * يَقُول‌ُالْإِنْسانُ يَوْمَئَذٍ أَيْنَ الْمَفَرُّ ؛ « 2 »\r\nمىپرسد ، روز رستاخيز كى مىرسد ( بگو : ) هنگامى كه ديده خيره شود و ماه بگيرد و خورشيد و ماه جمع شوند ، آن روز انسان مىگويد : گريزگاه كجاست ؟ » .\r\nحافظ اين نظام ، همان جاذبهء عمومى است . تأثير شگفت‌انگيز اين نيرو در اين است كه مانند رشته‌اى بسيار محكم همهء اجزاى اين جهان را از اتم گرفته تا ستاره به يكديگر پيوند مىدهد و حركات آنها را كنترل مىكند ، در نتيجه يك نظم عمومى در سراسر جهان بر قرار مىشود ، هنگامى كه پيوند جاذبه قطع گرديد آن وقت ستارگان مانند دانه‌هاى يك گردن بند كه رشتهء آنها گسسته باشد ، حيران و سر گردان شده پا به فرار خواهند گذارد « 3 » .\r\nامروز بر اثر پيشرفت فن « طبايع النجوم » « 4 » و بررسى زياد در ماهيت ستاره‌ها و تركيب و درجهء حرارت آنها ، روشن گرديده است كه خورشيد ما كره‌اى مشتعل و سوزانى است كه هر روز مقدار 000 / 350 ميليون تن از حجم خود را تبديل به\r\n\r\n\r\n","description":"","footnote":"\r\n( 1 ) . ابراهيم ( 14 ) آيهء 48 .\r\n( 2 ) . قيامت ( 75 ) آيات 6 - 10 .\r\n( 3 ) . كاميل فلاماريون ، خدا در طبيعت ( با تلخيص ) .\r\n( 4 ) . آستروفيزيك .\r\n","page_name":" 70 ","page_number":70},
  {"content":"\r\n\r\nانرژى و حرارت مىكند و بد نيست بدانيم كه براى به دست آوردن حرارتى كه خورشيد در يك دقيقه مصرف مىكند لازم است 679 ميليارد تن زغال سنگ سوزانده شود . « 1 » به‌طور مسلم ، همان‌طور كه مشاهدات فيزيكى آن را تأييد مىكنند روزى فرا مىرسد كه حرارت خورشيد سپرى گردد و حرارت تمام اجسام مساوى و برابر شود ؛ زيرا به حكم قانون دوم « ترموديناميك » هر روز قسمتى از نيروى قابل استفاده ، به نيروى غير قابل استفاده تبديل مىگردد و هيچ‌گاه نيروى غير قابل استفاده به نيروى قابل استفاده تبديل نمىشود .\r\nخلاصه ، جهان رو به وضعى است كه در آن تمام اجسام به درجهء پست مشابهى مىرسند و ديگر انرژى قابل مصرف پيدا نمىشود و زندگى غير قابل امكان مىگردد و اين همان قانون معروف علمى است كه مىگويند « انتروپى » و حالت يك نواختى و پيرى جهان رو به تزايد است .\r\nدر اين هنگام پيوند موجودات ( جاذبه ) از بين رفته و گرما در تمام جهان يك‌سان و روز افسردگى و خاموشى مطلق و برچيده شدن زندگى آغاز مىشود ، خورشيد و ماه از حركت در مدار معين باز مىمانند و روى همين جهت ، قرآن حركت عمومى ماه و خورشيد و همهء كرات آسمانى را محدود به « اصل معين » نموده آن جا كه مىفرمايد : « كُلٌ يَجْرى لِأَجَلٍ مُسَمًّى » .\r\n\r\nپايان‌پذيرى حركات كرات\r\nاين آيه بر خلاف انديشه‌هاى « 2 » رايج زمان نزول و قرآن ، كه فلك و آن چه را در آن جاى گرفته بود ، ابدى و غير قابل زوال مىپنداشتند ، حركت ماه و خورشيد و\r\n\r\n\r\n","description":"","footnote":"\r\n( 1 ) . نجوم بىتلسكوب ، ص 77 .\r\n( 2 ) . هيأت بطلميوس بر اساس بقاى افلاك و امتناع خرق و التيام استوار بود .\r\n","page_name":" 71 ","page_number":71},
  {"content":"\r\n\r\nحركت هر آن چه در آسمان‌هاست « 1 » را به مدت معينى محدود مىنمايد و از آن مدت ، با « اجل مسمى » تعبير مىآورد .\r\nپيش از آن كه دربارهء محدود بودن اين حركات سخن بگوييم لازم است دربارهء « اجل مسمى » از نظر قرآن ، توضيحاتى بدهيم :\r\n1 - « اجل » در لغت عرب ، به معناى مدتى است كه براى انجام عمل و يا قرار دادى تعيين مىنمايند . گاهى اين لفظ در خود مجموع مدت به كار مىرود ؛ مانند\r\n« . . . أَيَّمَا الْأَجَلَيْنِ قَضَيْتُ فَلاعُدْوانَ عَلَىَّ . . . ؛ « 2 »\r\nهر يك از اين دو مدت را به سر ببرم نبايد تجاوزى بر من شود » .\r\nگاهى به معناى پايان مدت مىآيد ؛ مانند :\r\n« مَنْ كانَ يَرْجُوا لِقاءَ اللَّهِ فَإِنَّ أَجَلَ اللَّهِ لآتٍ . . . ؛ « 3 »\r\nهر كس لقاى خداوند را آرزو مىنمايد ، اجل خداوند فرا مىرسد » .\r\nاز آن جا كه در آيهء مورد بحث ، « اجل » با لفظ « مسمى » همراه آمده است مقصود پايان مدت خواهد بود .\r\n2 - اجل معين ، اجلى است كه عمر طبيعى را با ملاحظهء ساير عوامل ، در حدّ معينى مشخص كرده و آن را از هر نظر محدود و معين مىسازد . بنابر اين هر موجودى از نظر استعداد ، يك اجل طبيعى دارد ، ولى رسيدن به آن قطعى نيست و از نظر بر خورد با موانع ، اجل محدود و معينى دارد كه قابل تغيير و تبديل نيست . چه‌بسا قيافهء ظاهرى يك فرد حاكى از عمر طولانى اوست ، ولى با\r\n\r\n\r\n","description":"","footnote":"\r\n( 1 ) . در آيه ، پس از لفظ « كُلٌّ » ضميرى مانند « منهما » و يا « منها » مقدر است . هر گاه ضمير مقدر پس ازلفظ « كل » ، لفظ « منهما » باشد در اين صورت مرجع ضمير خورشيد و ماه بوده و آيه ، دليل بر محدود بودن حركت اين دو خواهد بود و اگر ضمير مقدر « منها » باشد ، مرجع ضمير « سموات » خواهد بود كه در آغاز آيه وارد شده و مقصود از محدود بودن حركت عمومى ، مجموع آن چيزى است كه در عالم بالا قرار گرفته است .\r\n( 2 ) . قصص ( 28 ) آيهء 28 .\r\n( 3 ) . عنكبوت ( 29 ) آيهء 5 .\r\n","page_name":" 72 ","page_number":72},
  {"content":"\r\n\r\nدر نظر گرفتن عواملى كه بر سر راه عمر او پديد خواهد آمد ، عمرى كوتاه‌تر از آن خواهد داشت و آيهء زير به اين نكته اشاره مىنمايد :\r\n« إِذا جآءَ أَجَلُهُمْ فَلايَسْتَأخِرُونَ ساعَةً وَ لَايَسْتَقْدِمُونَ . . . ؛ « 1 »\r\nهنگامى كه اجل آنان فرا رسد نه لحظه‌اى تأخير مىكنند و نه لحظه‌اى پيش مىروند » .\r\nاطلاع از يك چنين « اجل » كه حقيقت آن آگاهى از عمر دقيق هر موجودى با در نظر گرفتن شرايط و موانع و تصادف‌هاى غير قابل پيش بينى است ، مخصوص خداوند است ؛ زيرا تمام موجودات جهان در اثر يك پارچگى و پيوستگى ، در يكديگر تأثير دارند ، حتى نسيمى كه در يك منطقه مىوزد ، با اوضاع و روىدادهاى دورترين نقطه ، وابستگى مستقيم دارد .\r\nروى اين نظر ، تحديد عمر موجودى ، فرع اين است كه انسان از اوضاع و حوادث بى نهايت جهان ، كه در عمر آن موجود دخالت مستقيم دارد اطلاع داشته باشد و يك چنين اطلاع كه در حقيقت احاطه‌اى علمى بر مجموع عوالم هستى است ، جز براى خدا ميسر نيست از اين جهت مىفرمايد : « وَ اجَلٍ مُسَمًّى عِنْدَهْ » .\r\nولى اختصاص چنين علمى به آفريدگار جهان ، مانع از آن نيست كه خدا گروهى از بندگان مخصوص خويش را از « اجل معين » خود آنها و يا ديگران آگاه سازد و آگاه ساختن آنان از چنين اجل ، با اختصاص علم آن به خدا منافاتى ندارد ؛ زيرا علمى كه اختصاص به خدا دارد ، علم لدنى و ذاتى و غيراكتسابى است و هرگز چنين علمى در نزد افراد ديگر يافت نمىشود ؛ آن‌چه ديگران دارند ، تنها علم اكتسابى محدود است كه نمىتواند با علم نخست ، معادل و هم سنگ گردد .\r\n\r\n\r\n","description":"","footnote":"\r\n( 1 ) . يونس ( 10 ) آيهء 49 .\r\n","page_name":" 73 ","page_number":73},
  {"content":"\r\n\r\n\r\n5 . تدبير جهان خلقت با خداست\r\n2 . « . . . يُدَبِّرُ الْأَمْرَ يُفَصِّلُ الاْياتِ لَعَلَّكُمْ بِلِقاءِرَبِّكُمْ تُوقِنُونَ ؛\r\nامور جهان آفرينش را تدبير مىكند و آيات خود را براى شما تشريح مىنمايد تا شما براى ( رستاخيز ) و لقاى پروردگار خود يقين پيدا كنيد » .\r\nاين بخش از آخرين قسمت آيه است و در اين قسمت روى دو مطلب تكيه شده است :\r\n1 . تدبير جهان آفرينش از آن خداست .\r\n2 . هدف از تشريح آيات خلقت ، توجه دادن مردم به روز رستاخيز است .\r\nدربارهء قسمت نخست ، نظر قرآن اين است كه تدبير جهان خلقت از آن خداست . گاهى اين مطلب را با جمله « يُدَبِّرُ الْأَمْر ؛ « 1 » تدبير امور خلقت با اوست » بيان مىنمايد و گاهى با جملهء « لَهُ مُلْكُ السَّمواتِ وَ الاْرْضِ يُحْيى وَ يُمِيتُ وُ هُوَ عَلى كُلِّ شَىْءٍ قَديرٌ ؛ « 2 » حكومت آسمان‌ها و زمين در دست او ( خداوند ) است . زنده مىكند و مىميراند و بر همهء اشيا قادر است » به مسألهء تدبير اشاره مىكند .\r\nظاهر اين آيات كه تدبير جهان خلقت را به خدا نسبت مىدهد ، روشن است ولى كنه و حقيقت آن شايد براى گروهى مبهم و نامفهوم باشد .\r\nگروهى تصور كرده‌اند كه هدف از اين آيات اين است كه فاعل مستقيم و بلاواسطهء همهء روىدادهاى طبيعى خود خداست و خدا به‌طور مستقيم و بدون وساطت اسباب و علل ، آنها را ايجاد مىكند . بنابر اين ، نزول برف و باران ، شكفتن درختان ، گردش مهر و ماه ، وزش بادها ، پديد آمدن طوفان‌ها و زمين لرزه‌ها و . . .\r\nهمگى فعل و اثر مستقيم خود خداست و هيچ نوع علت و سبب طبيعى در پديد آمدن اين حوادث در كار نيست .\r\n\r\n\r\n","description":"","footnote":"\r\n( 1 ) . رعد ( 13 ) آيهء 2 ؛ سجده ( 32 ) آيهء 5 .\r\n( 2 ) . حديد ( 57 ) آيهء 2 .\r\n","page_name":" 74 ","page_number":74},
  {"content":"\r\n\r\nروى اين نظر ، خداوند جانشين علل و اسباب طبيعى است . اعتقاد به چنين خدايى كه همهء كارها را به‌طور مستقيم خود او انجام مىدهد ، ما را از اثبات هر نوع علت طبيعى و سبب مادى بى نياز مىسازد .\r\nدر ميان فلاسفه و متكلمين جز اشاعره كسى چنين عقيده‌اى ندارد .\r\nآنان منكر و نفى كنندهء هر نوع سبب مادى بوده و پديدهء گرمى به دنبال آتش را اثر بلاواسطهء فعل خدا مىدانند و آتش را كوچك‌ترين دخالتى در آن نمىدهند جز اين كه مىگويند عادت الهى بر اين جارى شده كه پس از پديدهء آتش ، حرارت به وجود آيد نه اين كه آتش در آن دخالتى دارد . انكار تأثير هر نوع سبب مادى ، گذشته از اين كه مخالف وجدان و صريح آيات قرآن مىباشد « 1 » موجب آن است كه گروهى از مادىها آن را دستاويز قرار داده و به خدا پرستان چنين حمله كنند كه ، اعتقاد به خدا مولود جهل ونادانى بشر به علل طبيعى است .\r\nبشر روزى كه روابط علل و معلولات طبيعى را كشف نكرده بود فوراً دست به دامن اوهام زده و براى حوادث جهان علت‌هاى غير مادى در عالم پندار خود مىساخت ؛ ولى اكنون كه روابط موجودات جهان ، يكى پس از ديگرى كشف شده و قواى غيبى جاى خود را به قوانين علمى داده‌اند ، عقيده به مبدأ ، كم فروغ‌تر گرديده است . « 2 » ناگفته پيداست چنين طرز تفكرى كه مادىها به خدا پرستان نسبت مىدهند افترايى است كه كتاب آسمانى مسلمانان و فلسفهء اسلامى و كتاب‌هاى علوم طبيعى آنان ، بر خلاف آن گواهى مىدهند و اگر چند نفر انگشت شمار ، روى اشتباه به آن گرايش پيدا نموده‌اند ، هرگز نمىتوان آن را به حساب خدا پرستان جهان گذارد .\r\nالبته بايد توجه داشت كه اعتماد به تأثير علل طبيعى در ميان موجودات\r\n\r\n\r\n","description":"","footnote":"\r\n( 1 ) . در تفسير آيهء چهارم اين سوره ، مشروح اين قسمت را خواهيد خواند .\r\n( 2 ) - ر . ك : ژرژ پوليستر ، اصول مقدماتى فلسفه ؛ تقى ارانى ، عرفان و اصول مادى .\r\n","page_name":" 75 ","page_number":75},
  {"content":"\r\n\r\nجهان و اين كه هر پديدهء طبيعى يك علت مادى دارد و جهان آفرينش به هم پيوسته و متصل و مملو از علت‌ها و معلول‌هاى مادى است ، هرگز مانع از آن نيست كه حافظ و نگهبان دستگاه آفرينش ، پديد آرندهء اين كيان ، قدرت و توانايى بخش جهان هستى ، خدا باشد كه حكومت مطلقهء خلقت در دست اوست و لذا در آيهء مورد بحث پس از بيان مظاهر قدرت آفرينش در آسمان‌ها و گردش اجرام آسمانى مىفرمايد : « يُدَبِّرُالْأَمْرَ » .\r\nبه عبارت روشن‌تر يك فرد الهى در عين اين كه به تمام قوانين علمى كه در علوم طبيعى به رسميت شناخته شده ، ايمان دارد ، به اين حقيقت نيز ايمان راسخ دارد كه جهان ماده با اين قوانين و خصوصيات ، با اين اسباب و علل ، منتهى به آفريدگارى مىگردد كه تنظيم كنندهء اين جهان و پديد آرندهء اين اسباب و مسببات است و تمام مظاهر هستى از علل و معلولات طبيعى از او الهام گرفته و طبق مشيت و ارادهء او انجام وظيفه مىكنند ؛ او هر چه را كه اراده كند با آفريدن علت مادى آن ، به آن جامهء عمل مىپوشاند و هرگز منافات ندارد كه مدبر جهان خدا باشد و در عين حال ، عوامل طبيعى نيز در تدبير جهان به فرمان خدا مؤثر گردند ؛ زيرا عوامل طبيعى ، فعل خدا و وسيله‌اى هستند كه به امر خدا كار مىكنند . هر گاه كسى آشنايى مختصرى با قرآن داشته باشد ، مىداند كه قرآن گاهى پديده‌اى را به خدا نسبت مىدهد و در جاى ديگر همان « پديده » را به فرشتگان كه مأموران خدايند ، منسوب مىداند ؛ مثلًا در جايى مىفرمايد :\r\n« اللَّهُ يَتَوَ فَّى الْأَنْفُسَ حِينَ مَوْتِهَا . . . ؛ « 1 »\r\nخدا جان‌ها را موقع مرگ اخذ مىكند و مىگيرد » .\r\nدر اين آيه ، گيرندهء جان را - كه خود پديده‌اى است - فعل خود خدا دانسته و به او نسبت داده و در آيهء ديگر ، همين پديده را به فرشتگان نسبت داده است .\r\n\r\n\r\n","description":"","footnote":"\r\n( 1 ) . زمر ( 39 ) آيهء 42 .\r\n","page_name":" 76 ","page_number":76},
  {"content":"\r\n\r\nچنان كه مىفرمايد :\r\n« قُلْ يَتَوفَّاكُمْ مَلَكُ الْمَوْتِ الَّذِى وُكِّلَ بِكُمْ . . . ؛ « 1 »\r\nبگو : شما را فرشتهء مرگ كه مأمور گرفتن جان‌هاى شماست مىميراند » .\r\nاين نوع اختلاف در نسبت ، در قرآن مجيد فراوان است و راه جمع آن ، همان است كه بيان گرديد . در حقيقت مجموع نظامات گيتى ، با تمام علل و معاليل خود ، فعل خدا و مظهر ارادهء حكيمانهء اوست .\r\n\r\nهدف از تشريح آيات چيست ؟\r\nدومين قسمت از اين بخش ، جملهء « يُفَصِّلُ الاياتِ » است . نخست بايد توجه نمود كه مقصود از « آيات » آيه‌هاى قرآنى و يا عموم آن‌چه در كتب ديگر آسمانى وارد شده است نيست ، بلكه مقصود همان آيات تكوينى خلقت از قبيل بر افراشتن آسمان‌ها ، استيلاى بر عرش قدرت ، رام ساختن آفتاب و ماه ، گردش محدود اجرام آسمانى است ، كه پيش از اين جمله ، در همين آيه بيان شده‌اند . به عبارت ديگر ، مقصود آيات تكوينى است نه آيات تشريعى ؛ ولى مقصود از تفصيل ، همان تشريح و بيان قولى و كتابى است ؛ يعنى خداوند آيات و عجايب جهان آفرينش را در اين‌جا بيان و تشريح مىكند تا شما را از اين رهگذر به روز رستاخيز و لقاى پروردگار ، مؤمن و معتقد گرداند .\r\n\r\nچگونه اين آيات ما را به روز رستاخيز راهنمايى مىكنند ؟\r\nاين مطلب را با دو راه مىتوان بيان نمود :\r\n1 . هر گاه اين كاخ بىستون و گردش ماه و مهر ، براى هدفى آفريده شده‌اند و هدف و يا يكى از اهداف خلقت ، امكان استقرار حيات انسان در روى زمين باشد ، در اين صورت خلقت انسان نيز بايد داراى هدفى باشد ، زيرا چگونه مىتوان تصور كرد كه خداوند حكيم ، جهان را براى انسان آفريده باشد ، ولى در خلقت\r\n\r\n\r\n","description":"","footnote":"\r\n( 1 ) . سجده ( 32 ) آيهء 11 .\r\n","page_name":" 77 ","page_number":77},
  {"content":"\r\n\r\nانسان هدفى وجود نداشته باشد .\r\nاز اين جهت ، خداوند پس از بيان و تشريح شگفتىهاى كاخ خلقت ، چنين نتيجه مىگيرد :\r\n« يُفَصِّلُ الاياتِ لَعَلَّكُمْ بِلِقاءِ رَبِّكُمْ تُوقِنُونَ ؛\r\nما با بيان و تشريح رموز خلقت ، مىخواهيم شما را به روز رستاخيز - كه روز تحقق هدف از خلقت انسان است - مؤمن و معتقد سازيم » .\r\n2 . تفكر و انديشه در اين نظام شگفت‌انگيز ، هر نوع شك و ترديد را در امكان زنده كردن مردگان بر طرف مىسازد ؛ زيرا خدايى كه نمونهء قدرت او كاخ عظيم بىستون و تسخير ماه و مهر است و همواره بر عرش قدرت استيلا دارد ، بدون ترديد مىتواند مردگان را زنده نمايد . در برخى از آيات به اين طرز استدلال تصريح شده است چنان كه مىفرمايد :\r\n« لَخَلْقُ السَّمواتِ وَ الْأَرْضِ أَكْبَرُ مِنْ خَلْقِ الْنَّاسِ وَ لكِنَّ أَكْثَرَ الْنَّاسِ لَايَعْلَمُونَ ؛ « 1 »\r\nخلقت آسمان‌ها و زمين از خلقت مردم مهم‌تر است ؛ ولى بيشتر مردم از آن خبر ندارند » .\r\n\r\n\r\n","description":"","footnote":"\r\n( 1 ) . غافر ( 40 ) آيهء 57 .\r\n","page_name":" 78 ","page_number":78},
  {"content":"\r\n\r\n\r\nآيات چهارگانهء الهى\r\n3 . « وَ هُوَ الَّذِى مَدَّ الْأَرْضَ وَ جَعَلَ فِيهَا رَوَاسِىَ وَ أَنْهَاراً وَ مِنْ كُلِّ الثَّمَراتِ جَعَلَ فِيهَا زَوْجَيْنِ اثْنَيْنِ يُغْشِى الَّيْلَ النَّهَارَ إِنَّ فِى ذَلِكَ لَاياتٍ لِقَوْمٍ يَتَفَكَّرُونَ ؛\r\nاوست كه به زمين كشش و گسترش بخشيد و در آن كوه‌ها و جوىها قرار داد و از همهء ميوه‌ها جفت آفريد . شب و روز يكديگر را مىپوشانند . در اين امور ( كه نمونه‌اى از تدبير است ) براى گروه انديشمند آيات و نشانه‌هايى است » .\r\n\r\nمقدمه\r\nدر اين آيه ، نمونه‌هاى بارزى از تدبير جهان آفرينش گفته شده است و علت يادآورى آنها ، اين است كه در آيهء پيش گفته شد كه تدبير و ادارهء نظام خلقت به خدا تعلق دارد « 1 » و اوست كه مجموعهء جهان هستى را با مشيت و حكمت خود اداره مىنمايد . قرآن براى روشن نمودن گفتار پيش ( تدبير جهان آفرينش از آن خداست ) نمونه‌هاى چشمگيرى از تدبير ، بيان مىكند تا افراد انديشمند دربارهء آنها فكر كنند و به‌طور واضح دريابند كه واقعاً او « مدبر الامور » است . اين نمونه‌ها عبارتند از :\r\n1 . اوست كه زمين را توسعه و گسترش داد .\r\n\r\n\r\n","description":"","footnote":"\r\n( 1 ) . چنان‌كه در آيهء پيش ، چنين فرموده است : « وَ يُدَبِّرُ الْأَمْرَ » .\r\n","page_name":" 79 ","page_number":79},
  {"content":"\r\n\r\n2 . اوست كه در پهنهء زمين ، كوه‌ها و نهرها آفريد .\r\n3 . اوست كه از همه نوع ميوه‌ها ، جفت خلق كرد .\r\n4 . اوست كه شب و روز را به دنبال هم قرار مىدهد .\r\nاين آيات چهارگانه ، نه تنها گواه بر وجود تدبير در جهان هستى است ، بلكه حاكى از وحدانيت و يگانگى مدبر جهان نيز هست . « 1 » و براى توضيح بيشتر ، هر يك از اين امور را جداگانه مورد بحث و بررسى قرار مىدهيم .\r\n\r\n1 . توسعه و گسترش زمين\r\nطبق فرضيهء جديد ، سه هزار ميليون سال پيش ، خورشيد و ستارهء ديگرى سطح يكديگر را خراش داده يا از پهلوى هم با سرعت هزاران كيلومتر در ثانيه رد شده‌اند و انفجارى در آنها رخ داده است . اين تصادف در حالت تاريكى رخ نداده است ، بلكه با شعلهء نورانى همراه بوده است و در نتيجهء اين تصادف ، زهره ، زمين ، مريخ و سيارات ديگر پديد آمده و در يكى ، و احتمالًا در سه تا ، از آنها زندگى نيز پيدا شده است . « 2 » مباحث مربوط به زمين زياد است و دربارهء آنها در كتاب‌هاى مربوط به زمين‌شناسى و هيأت و نجوم به‌طور مشروح بحث شده است « 3 » ؛ اما آن‌چه فعلًا براى ما مطرح مىباشد مسألهء توسعه و گسترش زمين است كه نخستين جملهء آيه ، بر آن دلالت دارد و اين توسعه و گسترش‌طورىاست كه با كروى بودن زمين منافات ندارد .\r\nتوضيح اين‌كه ، دانشمندان پس از بررسىهاى زيادى ثابت نموده‌اند كه زمين\r\n\r\n\r\n","description":"","footnote":"\r\n( 1 ) . در فلسفهء الهى ثابت شده است كه وجود نظم و نفوذ تدبير در سرتاسر خلقت ، حاكى از حكومت‌اراده و خواست واحدى بر جهان آفرينش است . قرآن مجيد نه تنها به اين برهان اشاره نموده ، بلكه مبتكر و پايه‌گذار اين دليل نيز هست چنان‌كه مىفرمايد : « لَوْ كَانَ فيهِما آلِهَةٌ إِلَّا اللَّهُ لَفَسَدَتَا . . . ؛ اگر در زمين و آسمان‌ها خدايانى بودند ، نظام آفرينش به هم خورده فساد و هرج و مرج حكومت مىكرد » - انبياء ( 21 ) آيهء 22 . توضيح اين قسمت را در كتاب‌هاى عقايد بخوانيد .\r\n( 2 ) . نجوم براى همه ، ص 25 ، 42 .\r\n( 3 ) . ر . ك : زمين و سرگذشت آن ؛ نجوم بىتلسكوپ ؛ هيئت فلاماريون .\r\n","page_name":" 80 ","page_number":80},
  {"content":"\r\n\r\nما كروى است و اين موضوع را از راه‌هاى گوناگون تعقيب نموده و به ثبوت رسانيده‌اند .\r\nامروز اختلافات اوقات در نقاط مختلف زمين و اين‌كه شب و روز و صبح و ظهر نقاط خاورى با مناطق باخترى كاملًا اختلاف دارد ، روشن‌ترين دليل بر كروى بودن زمين است و اگر زمين مسطح بود ، بايد اختلاف اوقات وجود نداشت .\r\nدر قرآن و روايات ما اشارات لطيف و زيبايى به اين مطلب شده است ؛ آن‌جا كه مىفرمايد :\r\n« فَلَا أُقْسِمُ بِرَبِّ الْمَشَارِقِ وَ الْمَغَارِبِ . . . ؛ « 1 »\r\nبه خداى مشرق‌ها و مغرب‌ها سوگند ياد مىكنيم » .\r\nزيرا بر فرض مسطح بودن زمين ، يك مشرق و يك مغرب بيشتر وجود ندارد و بر فرض كرويت آن ، هر نقطه‌اى براى نقاط شرقىتر ، مغرب و براى نقاط غربىتر ، مشرق است .\r\nدر روايات اشارات زيادى به كروى بودن زمين شده است چنان‌كه مىفرمايد :\r\n« إنما عليك مشرقك و مغربك ؛ « 2 »\r\nتو بايد تابع مشرق و مغرب خود باشى » .\r\nدر روايات ديگر مىفرمايد :\r\n« إنّ الشمس تغيب عن قوم قبل مغيبها عن آخرين ؛ « 3 »\r\nآفتاب از سرزمين گروهى غروب مىكند ، پيش از آن‌كه از سرزمين ديگران غروب نمايد » .\r\nدليل كرويت زمين منحصر به اين نيست ، بلكه دلايل روشن ديگرى دارد ؛\r\n\r\n\r\n","description":"","footnote":"\r\n( 1 ) . معارج ( 70 ) آيهء 40 .\r\n( 2 ) . الهيئة و الاسلام ، ص 82 .\r\n( 3 ) . وسائل الشيعه ، ج 3 ، ص 127 .\r\n","page_name":" 81 ","page_number":81},
  {"content":"\r\n\r\nمثلًا از مطالعهء وضع كشتى در دريا ، هنگامى كه به ساحل نزديك مىشود پى به اين مطلب مىبريم ؛ هنگامىكه انسان از ساحل به دريا مىنگرد ، سطح دريا را صاف و بدون كوچك‌ترين ناهموارى مشاهده مىنمايد ، ولى هنگامىكه كشتى از دور پيدا مىشود ، نخست نوك پرچم ، آن‌گاه همهء پرچم ، بعداً دكل كشتى ، سپس قسمتى از آن و . . . آشكار مىشود تا آن‌جا كه همهء كشتى ، وقتى نمايان مىگردد كه كشتى مسافت بيشترى را قطع كند و به نزديك ساحل برسد ، در صورتى كه اگر سطح زمين مسطح بود ، بايد تمام بدنهء كشتى در همان لحظهء نخست ديده شود . از اين‌جا پى مىبريم كه زمين انحناى كروى دارد و آب‌هاى دريا كه بر روى كره زمين قرار دارد به تبع آن ، نيز كروى است . گذشته از اين هنگام خسوف ، كرهء زمين ميان ماه و خورشيد قرار مىگيرد ، شكل سايهء زمين كه بر ماه مىافتد ؛ به‌طور دايره براى همهء ما مشهود مىباشد .\r\nاز چهار قرن پيش ، دانشمندان ، مسافرت‌هاى دور را از راه‌هاى آبى شروع كرده و سر انجام به نقطه‌اى رسيدند كه مسافرت خود را از آن‌جا آغاز نموده بودند ، روى اين بيان هرگز نمىتوان گفت كه نخستين جمله : « هُوَ الَّذِى مَدَّ الأَرْضَ ؛ اوست كه زمين را امتداد داد » اشاره به مسطح بودن زمين است ، بلكه همانطور كه مفسرين و اهل لغت مىگويند مقصود همان بسط و توسعه و گسترش زمين در عين كروى بودن آن است .\r\nابن فارس در المقاييس « 1 » مىنويسد : كلمهء « مد » در لغت عرب يك معنا بيش ندارد و آن ، همان امتداد و كشيدگى در عين پيوستگى جسم است . در اين صورت هيچ مانع ندارد كه ، زمين در عين كروى بودن ، داراى بسط و توسعهء خاصى باشد كه براى كشت و زرع و زندگى حيوان و انسان ، كاملًا شايسته و آماده شود .\r\nدر قرآن مجيد ، لفظ « مد » به‌طور مكرر در همان معناى توسعه و گسترش به\r\n\r\n\r\n","description":"","footnote":"\r\n( 1 ) . ج 5 ، ص 269 .\r\n","page_name":" 82 ","page_number":82},
  {"content":"\r\n\r\nكار رفته است ؛ مانند\r\n« أَلَمْ تَرَ إِلَى رَبِّكَ كَيْفَ مَدَّ الظِّلَّ وَ لَوشَآءَ لَجَعَلَهُ سَاكِناً . . . ؛ « 1 »\r\nآيا ملاحظه نمىكنيد كه خداوند چگونه سايهء موجودات را به تدريج گسترش مىدهد و اگر مىخواست آن را ساكن و يك نواخت قرار مىداد » .\r\nشايد مقصود از « مدّ سايه » همان اختلاف سايهء اجسام است كه گاهى گسترده ، بعد كم‌كم ضعيف و ناپيدا مىشود و هرگز ساكن و يك‌نواخت نمىگردد .\r\nبنابر اين مقصود از امتداد زمين در آيهء مزبور و در آيهء « وَ الْأَرْضَ مَدَدْناها وَ أَلْقَيْنا فِيها رَواسِىَ » « 2 » همان بسط و گسترش چشمگير زمين است كه پس از آفرينش پيدا و شايستهء آن شده است تا حيوان و نبات در آن زندگى كنند . « 3 » معناى دوم اين است كه احتمال دارد اين جمله به كشيده شدن و گسترش تدريجى خشكىها از زير آب‌ها اشاره داشته باشد ؛ زيرا پس از آن كه باران‌هاى سيلابى ، كه معلول تركيب گازهاى اكسيژن و هيدروژن در جو بود فرو ريخت و تمام كرهء زمين را آب فرا گرفت ، آب‌ها تدريجاً در نقاط پست زمين فرو نشست و نقاط مرتفع يكى پس از ديگرى از آب بيرون آمد .\r\nمعناى سومى نيز مىتوان براى اين جمله بيان داشت و آن اين‌كه ، مراد از كشش و گسترش زمين ، افزوده شدن حجم آن بر اثر جذب سنگ‌هاى سرگردان و كرات كوچكى كه در حوزهء جاذبهء آن قرار مىگرفت ، بوده باشد و اين احتمال با جملهء « وَ أَلْقَيْنا فِيها رَواسِىَ » - كه بعداً به تفسير آن خواهيم پرداخت - مناسبت بيشترى دارد . « 4 » در هر حال ، جملهء مورد بحث از آيه ، ناظر به كرويت و يا مسطح بودن زمين نيست ، بلكه مقصود از آن ، هموارى مخصوصى است كه آن‌را براى زيست\r\n\r\n\r\n","description":"","footnote":"\r\n( 1 ) . فرقان ( 25 ) آيهء 45 .\r\n( 2 ) . حجر ( 15 ) آيهء 19 .\r\n( 3 ) . الميزان ، ج 11 ، ص 319 .\r\n( 4 ) . قرآن و آخرين پيامبر ، ص 164 .\r\n","page_name":" 83 ","page_number":83},
  {"content":"\r\n\r\nجانداران ، آماده نموده است و مضمون همين جمله در سه آيهء ديگر بيان شده است ؛ مانند :\r\n1 - « وَاللَّهُ جَعَلَ لَكُمُ الأَرْضَ بِساطاً * لِتَسْلُكُواْ مِنْها سُبُلًا فِجَاجاً . . . ؛ « 1 »\r\nخداوند زمين را براى شما فرش كرد تا در راه‌هاى وسيع آن رهسپار شويد » .\r\n2 - « الَّذِى جَعَلَ لَكُمُ الأَرْضَ فِراشاً و الْسَّمَاءَ بِنَاءً . . . ؛ « 2 »\r\nخداوندى كه زمين را فرش كرد و آسمان را برافراشت » .\r\n3 - « وَ إِلَى الأَرْضِ كَيْفَ سُطِحَتْ . . . ؛ « 3 »\r\nآيا به زمين نمىنگريد ، كه چگونه گسترده شده است ؟ » .\r\nبرخى « 4 » آيهء اخير را گواه بر مسطح بودن زمين گرفته‌اند ؛ ولى از اين نكته غفلت ورزيده‌اند كه مسطح بودن به معناى ضد كروى ، يك نوع اصطلاح هندسى است كه پس از نزول قرآن پيدا شده است ، مقصود از جملهء « سطحت » در آيهء ، همان گسترش آن است و لذا مفسران عالىقدر آيهء اخير را چنين تفسير مىكنند : « كيف بسطها و وسعها . . . » . « 5 »\r\nعلاوه بر اين ، سطح داشتن زمين ، مانع از كرويت آن نيست ؛ زيرا هر كره‌اى براى خود سطح دارد و از اين رو در هندسه كره را يكى از اقسام سطح به شمار آورده‌اند .\r\n\r\n2 . راز آفرينش كوه‌ها و نهرها\r\n3 . « . . . وَ جَعَلَ فِيها رَواسِىَ وَ أَنْهاراً ؛\r\n\r\n\r\n","description":"","footnote":"\r\n( 1 ) . نوح ( 71 ) آيهء 19 ، 20 .\r\n( 2 ) . بقره ( 2 ) آيهء 22 .\r\n( 3 ) . غاشيه ( 88 ) آيهء 20 .\r\n( 4 ) . جلال الدين سيوطى ، عقود الجمان ، چاپ مصر ، بحث « مسنداليه » .\r\n( 5 ) . مجمع البيان ، ج 5 ، ص 480 .\r\n","page_name":" 84 ","page_number":84},
  {"content":"\r\n\r\nدر آن ( زمين ) كوه‌ها و جوىها آفريد » .\r\nقرآن مجيد در سوره‌هاى متعددى دربارهء آفرينش كوه‌ها سخن گفته و راز خلقت و اسرار وجود آنها را با تعبيرات گوناگونى روشن ساخته است . از ميان رازها ، بيشتر روى استقرار و آرامشى كه در پرتو كوه‌ها نصيب ساكنان زمين شده است تكيه كرده و وجود آنها را مانع از پديد آمدن حركات ناموزون و اضطراب و نوسان ، معرفى مىنمايد و در سوره‌هاى متعددى « 1 » مىفرمايد :\r\n« وَ أَلْقىْ فِى الأَرْضِ رَوَاسِىَ أَنْ تَمِيدَبِكُمْ ؛\r\nدر زمين كوه‌هايى افكند تا حركات آن ، شما را مضطرب نسازد » .\r\nگاهى اين حقيقت را به عبارت ديگر بيان كرده ومىفرمايد :\r\n« وَالْجِبَالَ أَوْتاداً . . . ؛ « 2 »\r\nكوه‌ها را ميخ‌هاى زمين آفريديم » .\r\nاكنون بايد ديد ريشهء اين اضطراب و نوسان چيست كه وجود كوه‌ها از بروز آن جلوگيرى مىنمايند . اينك اين عوامل :\r\n1 . كرهء زمين ما ، به‌سان مهره‌اى است كه چهارده حركت بر آن وارد مىشود ؛ زمين با حركت انتقالى سريع خود كه سرعت آن در هر دقيقه 300 فرسخ و در هر ساعت 18 هزار فرسنگ است ، به دور خورشيد مىگردد . از طرف ديگر ، با حركت سريع وضعى خود ، كه سرعت آن در خط استوا تقريباً در هر ساعت به 280 فرسنگ مىرسد ، به گرد خود مىگردد و سرانجام شب و روز پديد مىآيند . از طرف سوم ، چون منظومهء شمسى ما در هر ثانيه ، 20 كيلومتر در فضا رو به مقصد نامعلومى به دنبالهء ستارهء « وگا » حركت مىكند ، براى اين‌كه كرهء زمين ، كه يكى از اعضاى اين كاروان است ، از اين غافله عقب نماند ، با شيفتگى خاصى به دنبال خورشيد در ضمن اين مجموعه ، با حركتى سريع ، كه سرعت آن\r\n\r\n\r\n","description":"","footnote":"\r\n( 1 ) . ر . ك : سوره‌هاى نحل ( 16 ) آيهء 15 ؛ انبياء ( 21 ) آيهء 31 ؛ لقمان ( 31 ) آيهء 10 .\r\n( 2 ) . نبأ ( 78 ) آيهء 7 .\r\n","page_name":" 85 ","page_number":85},
  {"content":"\r\n\r\nدر هر ساعت به دو هزار و هشتصدو هشتاد كيلومتر مىرسد ، به سوى اين مقصد روان و رهسپار است . به‌طور مسلم اين نوع حركات سريع زمين بالاخص حركت وضعى آن ، در تماس خود با هواى مجاور آن و در برخورد مولكول‌هاى هوا با سطح كره آن‌چنان حرارتى توليد مىكند كه ، براى مشكل ساختن حيات در روى آن كافى مىباشد .\r\nاين مشكل در صورتى پيش مىآيد كه هواى مجاور زمين ، همراه خود آن حركت نكند و بر اثر برخورد زمين با مولكول‌هاى هواى ساكن كه همهء جوانب آن را مانند پوستهء پياز فرا گرفته است ، حرارت شديدى توليد مىشود ؛ ولى اگر هواى مجاور زمين پابه‌پاى خود زمين حركت نمايد ، و هر دو دست به دست هم و به يك سمت در حال حركت باشند ، قطعاً چنين خطرى پديد نخواهد آمد .\r\nاتفاقاً وجود كوه‌ها و پستىها و بلندىهاى زمين در حركت « هواى مجاور » همراه زمين ، نقش مؤثرى دارند ؛ زيرا در پرتو فواصل رشته كوه‌ها و پستى و بلندىهاى آن ، كه قشر جامد زمين را به‌صورت سرزمينِ شخم شده در آورده است ، هواى مجاورى كه با زمين تماس دارد ، در ميان فواصل كوه‌ها حبس شده و پستى و بلندىهاى مختلف زمين - كه حتى در برخى از نقاط به هشت كيلومتر مىرسد - هواى چسبيده به زمين را در خود نگاه داشته است ، و هنگام حركت زمين ، هواى داخل فواصل و چسبيده به آن ، با آن حركت مىكند و هر دو در مسير واحدى پابه‌پاى يكديگر به گردش خود ادامه مىدهند .\r\nشايد جملهء « وَ أَلْقى فِى الأَرْضِ رَواسِىَ أَنْ تَميدَبِكُمْ ؛ كوه‌ها را آفريد تا شما را از حركات ناموزون آن حفظ كند » اشاره به اين راز بزرگ باشد كه در سايهء كوه‌ها به وجود مىآيد .\r\n2 . ممكن است اين حركات ناموزن ، كه كوه‌ها مانع از بروز آن هستند ، معلول جاذبهء نيرومند ماه باشد كه مىتواند در پوستهء زمين جزر و مدى مانند جزر و مد درياها به وجود آورد و همواره در حركت و اضطراب باشد . ولى عامل مانع از بروز\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nاين نوع حركات ناموزون ، همان كوه‌هاست ؛ زيرا كوه‌ها در حقيقت حكم يك زره محكم فولادين را دارند كه دور تا دور زمين را احاطه كرده و با توجه به ارتباط و پيوندى كه از زير به‌هم دارند ، يك شبكهء نيرومند سرتاسرى را تشكيل مىدهند .\r\nاگر اين زره محكم و اين شبكهء نيرومند ، كرهء زمين را نپوشانده بود و پوستهء روى زمين از يك قشر نرم و لطيفى هم‌چون خاك و شن تشكيل يافته بود ؛ مسلماً به آسانى تحت تأثير جاذبهء نيرومند ماه واقع مىشد و حركات ناموزونى مانند جزر و مد درياها در آن به وجود مىآورد ؛ ولى با اين كه قشر محكمى پوستهء زمين را پوشانيده باز حركات خفيف جزر و مد در آن پيدا مىشود و هر بار حدود سى سانتيمتر پوستهء زمين تدريجاً بالا و پايين مىرود . « 1 » 3 . عامل سوم اين حركات ناموزون ، همان مواد مذابى است كه هستهء مركزى زمين را تشكيل مىدهد و دل زمين مملو از گازهاى متراكمى است كه با شدت هر چه تمام‌تر بر آن فشار مىآورد . زلزله‌هاى خطرناكى كه ضررهاى جبران‌ناپذيرى به وجود مىآورد ، به عقيدهء گروهى از دانشمندان نتيجهء عمل حرارت و گازهاى درونى است كه با شدت خارج مىشوند .\r\nدر اين صحنهء متلاطم ، يگانه عاملى كه از متلاشى شدن و تفرق قطعات زمين ، مانع مىگردد ، همان كوه‌ها هستند . ريشهء كوه‌هاى سنگين كه در اعماق زمين فرو رفته وقطعات زمين را در بر گرفته آنها را به هم اتصال مىدهد - و به سان ميخ‌ها - كه قطعات تخته را به هم متصل مىسازد و از جدايى جلوگيرى مىكند ، قطعات زمين را از تفرق و پاشيدگى باز مىدارد . شايد آيهء « وَالْجِبالَ أَوْتَادًا ؛ كوه‌ها را ميخ‌هاى زمين قرار داديم » اشاره به‌همين حقيقت باشد كه بيان گرديد .\r\nاميرمؤمنان در ستايش و بيان عظمت كاخ آفرينش چنين مىفرمايد :\r\n\r\n\r\n","description":"","footnote":"\r\n( 1 ) . قرآن و آخرين پيامبر ، ص 185 .\r\n","page_name":" 87 ","page_number":87},
  {"content":"\r\n\r\n« و وتد بالصخور ميدان أرضه ؛ « 1 » زمين را با كوه‌هايى كه حكم ميخ را دارند ، از لرزش بازداشت » . در جاى ديگر مىفرمايد : « و عدل حركاتها بالراسيات من جلاميدها ؛ « 2 » حركات زمين را به وسيله كوه‌هاى استوار كه از صخره‌هاى بزرگ تشكيل يافته‌اند ، تعديل نمود » . تو گويى كه كوه‌ها به سان لنگر كشتى هستند كه حركات زمين را متعادل مىسازند .\r\n\r\nاسرار ديگر كوه‌ها\r\nراز كوه‌ها منحصر به آن چه گفته شد نيست . قرآن در ضمن آيه‌اى به دو راز بزرگ كوه‌ها اشاره نموده است :\r\n\r\n1 . سر چشمهء نهرها\r\nقرآن مجيد در برخى از آيات از آن جمله ، آيهء مورد بحث ، هنگام ياد آورى آفرينش كوه‌ها ، از وجود نهرها و چشمه‌هاى بزرگ ، كه يكى از مظاهر بزرگ خلقت و نشانهء وجود تدبير در عالم آفرينش هستند ، سخن مىگويد و دليل اين كه اين دو ( كوه‌ها و نهرها ) را در كنار هم ذكر مىكند اين است كه ، ريشهء اين نهرها و شطهاى عظيم وجود كوه‌هاست ؛ زيرا هوا به‌طورى كه مىدانيم در قسمت ارتفاعات بسيار سرد است و برف و باران به سان يخچال‌هاى طبيعى در آن جا ذخيره مىگردد و در بسيارى از فصول سال بر اثر كاهش حرارت ، پوشيده از برف و يخ است و در فصل گرما كه حرارت همهء نقاط ، نسبت به فصل زمستان تغيير مىكند برف‌ها و يخ‌ها به تدريج آب شده و به صورت چشمه سارها جارى مىگردند و قسمت اعظم اين مايهء زندگى ، در سايهء كوه‌ها تأمين مىگردد . « 3 »\r\n\r\n\r\n","description":"","footnote":"\r\n( 1 ) . نهج البلاغه ، خ 1 .\r\n( 2 ) . همان ، خ 91 ( اشباح ) .\r\n( 3 ) . فريد وجدى ، دائرة المعارف ، ج 3 ، ص 33 - / 34 .\r\n","page_name":" 88 ","page_number":88},
  {"content":"\r\n\r\n\r\n2 . تصفيهء آب\r\nكوه‌ها در تصفيهء آب‌ها نقش « تصفيهء شنى » را دارند . « تصفيهء شنى » عبارت است از : عبور آب از لايه‌هاى شنى . لايه‌هاى شنى در قسمت پايين ، از قلوه‌سنگ‌ها و در قسمت بالا ، از ماسه‌هاى نرم تشكيل مىگردند . عبور آب از طبقات مختلف كوه‌ها سبب مىشود كه باكترىهاى آب گرفته و آب از مواد خارجى تصفيه شود .\r\nقرآن مجيد به اين دو راز بزرگ در ضمن آيهء كوتاهى اشاره نموده و مىفرمايد :\r\n« وَ جَعَلْنا فِيها رَوَاسِىَ شَامِخَاتٍ وَ اسْقَيْناكُم مَاءً فُراتَاً . . . ؛ « 1 »\r\nبر روى زمين كوه‌هاى استوار و بلند آفريديم و براى شما آب گوارا فراهم ساختيم » .\r\nجملهء « رواسى شامخات ؛ كوه‌هاى بلند » ناظر به راز اول است كه كوه‌ها بر اثر سردى منطقه از جهت ارتفاع ، حكم مخزن آب را دارند و جملهء « . . . وَ اسْقَيْنَاكُم مَّاءً فُراتاً . . . براى شما آب گوارا فراهم نموديم » از آن جا كه پس از بيان آفرينش كوه‌ها وارد شده ، مىرساند كوه‌ها در گوارا ساختن آب‌ها كه همان تصفيهء آن از مواد خارجى و باكترىهاست - نقش مؤثرى دارند . « 2 »\r\n\r\nتفسير ديگرى براى آيه\r\nپس از انتشار شمارهء دوازدهم از سال دوازدهم مكتب اسلام ، كه بحث اسرار و راز كوه‌ها در آن شماره چاپ شده بود ، مقالهء عالمانه‌اى از يكى از خوانندگان\r\n\r\n\r\n","description":"","footnote":"\r\n( 1 ) . مرسلات ( 77 ) آيهء 27 .\r\n( 2 ) . اعجاز قرآن از نظر علوم امروز ، ص 86 .\r\n","page_name":" 89 ","page_number":89},
  {"content":"\r\n\r\nگرامى مجله به دفتر مجلّه رسيد . در آن مقاله با فرمول‌هاى رياضى ، نقش كوه‌ها را در استقرار آرامش زمين ، به گونه‌اى بس علمى ثابت كرده بود و چون سطح مقاله ، بسيار بالا بود و استفادهء همگانى از آن ممكن نبود ، از اين جهت نامه‌اى به نويسندهء مقاله نوشته شد كه ، خلاصه و فشردهء مقصود خود را ، دور از فرمول‌هاى علمى ، براى مجله بفرستند تا براى تكميل بحث تفسير منتشر شود .\r\nنويسنده ، كه حاضر به افشاى نام خويش نيست ، بحث زير را ، كه به عنوان تكميل بحث در اين جا منعكس مىگردد ، تنظيم كرد و به دفتر مجله ارسال داشت و در شمارهء هشتم ، سال سيزدهم چاپ گرديد و ما نيز متن آن را بدون تصرف در اين جا مىآوريم :\r\n\r\nمسألهء چرخ لنگر در قرآن\r\nقرآن كريم كتاب عجيبى است كه تمام جوانب زندگى انسان‌ها در آن ملاحظه شده و نكته‌اى كه گذشت زمان بتواند بر آن چيره شود و آن را به دست فراموشى بسپارد در آن وجود ندارد ؛ زيرا صاحب اين كتاب آفريدگار انسان‌هاست . در اين كتاب آسمانى براى كوه‌ها اصطلاحى به كار رفته كه بايد آن را معجزه‌اى بزرگ شمرد ، همان گونه كه ساير آيات نيز معجزه است و تمام آنها نيز بزرگند . در قرآن كوه‌ها را لنگرهايى براى زمين نام مىبرد كه موجب مىشوند زمين ساكنان خود را نلرزاند . اينك سه آيه در اين مورد :\r\n1 . آيهء 15 سورهء نحل : « در زمين لنگرها ( از كوه‌ها ) افكند تا شما را نلرزاند و جوىها و راه‌ها ، شايد هدايت يابيد » .\r\n2 . آيهء 30 سورهء انبيا : « در زمين لنگرها ايجاد كرديم كه شما را نلرزاند و در آن دره‌ها و راه‌ها كرديم ، شايد آنان هدايت يابند » .\r\n3 . آيهء 9 تا 10 سورهء لقمان : « آسمان‌ها را بدون ستونى قابل رؤيت بيافريد . در زمين لنگرها از كوه‌ها انداخت كه شما را نلرزاند و در آن از همه گونه جانوران پراكنده كرد و از آسمان آبى نازل كرديم و در آن همه گونه گياه خوب\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nبرويانديم » . « 1 » حال بررسى كنيم كه لنگر چه خواصى دارد و چگونه از لرزاندن زمين جلوگيرى مىكند . كرهء زمين كه ما ساكنين آن به شمار مىرويم داراى دو حركت است : يك حركت انتقالى به دور خورشيد كه از موضوع بحث ما خارج است و ديگرى حركت وضعى يا حركت دورانى زمين به دور خود كه شب و روز را به وجود مىآورد و براى تشريح اين حركت بايستى قبلًا با چند اصطلاح فيزيكى آشنا شد :\r\n\r\n1 . حركت دورانى\r\nهر نوع حركتى نظير حركت باد بزن برقى را كه همواره دور يك محور مىچرخد « حركت دورانى » مىنامند . چنان چه يك ميلهء « كاموابافى » را به طور عمودى در توپى فرو بريد تا از سمت ديگر خارج شود سپس دو سر ميله را بين انگشتان خود قرار دهيد كه مشابه با حركت دورانى كره زمين است .\r\nفرض كنيد به جاى ميلهء كاموا ، ميله بلندى وجود داشته باشد و بتوان آن را طورى از قطب شمال در زمين فرو كرد كه از قطب جنوب خارج شود محل عبور چنين ميلهء فرضى را « محور زمين » نامند . محور زمين نسبت به خورشيد داراى يك زاويهء 23 درجه است كه همين زاويه در گردش انتقالى زمين به دور خورشيد ، موجب پيدايش فصول و اختلاف آن در دو نيم‌كره مىشود .\r\nزمين در هر 24 ساعت يك بار از مغرب به مشرق دور اين محور مىچرخد ، سرعت اين حركت دورانى در مدار استوا در هر ساعت 1666 كيلومتر و در هر ثانيه 461 متر است كه هر چه به قطبين نزديك شويم از مقدار آن كاسته مىشود .\r\n\r\n\r\n","description":"","footnote":"\r\n( 1 ) . نكتهء قابل توجه اين كه در قرآن از كوه‌ها به « رواسى » تعبير شده است و در لغت مىخوانيم : « راست السفينة » أي « وقفت على الأنجر » و « انجر » در اصل همان لنگر است همان‌طور كه در لغت مىخوانيم « الانجر : مرساةالسفينة » .\r\n","page_name":" 91 ","page_number":91},
  {"content":"\r\n\r\n\r\n2 . شتاب در حركت دورانى\r\nاصطلاح ديگرى كه بايد با آن آشنا شد « شتاب » يا « ضربه » است . تغيير جهت سرعت متحرك و تغيير سرعت متحرك اعم از اين كه كم يا اضافه شود سبب به وجود آمدن ضرباتى مىگردد كه آن را شتاب گويند و در ذيل ، مشروح‌تر بيان مىشود :\r\nالف ) شتاب ناشى از تغيير جهت سرعت . اتوبوسى را در نظر بگيريد كه از خيابان وارد ميدان فلكه مانندى مىشود ؛ همين كه سمت حركت وى تغيير كند ؛ يعنى شروع به گردش بدور فلكه ميدان نمايد ، تمام مسافرين در عرض اتوبوس به سمت راست خود پرت شده و چنان چه خود را محكم نگيرند روى مسافر سمت راستى مىافتند . بنابر اين تغيير سمت متحرك ، باعث وارد شدن ضربه هايى بر متحرك مىگردد كه آن را « شتاب ناشى از تغيير جهت سرعت » نامند ولى چون اين بحث مورد لزوم نيست از گفتگوى بيشتر دربارهء آن خوددارى مىشود ( اين شتاب به وجود آورندهء نيروى جانب مركز و نيروى گريز از مركز كه خنثى كنندهء يكديگرند ، مىشود ) .\r\nب ) شتاب ناشى از تغيير سرعت . فرض كنيد در اتوبوسى نشسته‌ايد كه با سرعت 60 كيلومتر در ساعت روى جادهء مستقيمى حركت مىكند ، ناگهان بچه يا مانع ديگرى جلو اتوبوس پيدا مىشود و راننده پا را با قدرت روى پدال ترمز مىكوبد تا ماشين بايستد و از حادثه جلوگيرى شود ، در اين حال شما و سرنشينان ديگر ، با شدت به سمت جلو پرتاب خواهيد شد . اين ضربهء شديد كه از كم شدن آنى سرعت يا به عبارت ديگر ، تغيير سرعت در يك زمان كوتاه ، به مسافرين وارد شده است در اصطلاح فيزيك « شتاب » ناميده مىشود . اگر در همين حال مانع از جلو ماشين رد شده باشد و راننده بلافاصله دنده عوض نموده و گاز را بفشارد ؛ يعنى در زمانى كوتاه بخواهد سرعت قبلى را به دست آورد باز هم همان ضربه سرنشينان را به عقب پرت خواهد نمود به‌طورى كه به شدت به\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nصندلى فشرده مىشوند . با اين كه جهت اين ضربه با ضربهء اولى تفاوت دارد ؛ ولى چون هر دو از تغييرات سرعت ناشى گشته‌اند ، بنا به تعريف ، شتاب ناميده مىشوند .\r\n\r\n3 . نيروى جنبشى يا انرژى سينيتيك\r\nدر مثال بالا وقتى كه مانع جلو اتوبوس ظاهر شده و راننده ترمز مىكند با اين كه چرخ‌ها از حركت باز مىمانند ، لكن اتوبوس متوقف نگرديده بلكه با صدايى گوش خراش ، كه همگان را متوجه حادثه مىسازد ، روى زمين كشيده شده و اثر سياهى از خود باقى مىگذارد كه معمولًا افسران راهنمايى از روى آن ، ميزان سرعت وسيلهء نقليه را تشخيص مىدهند . نيرويى كه باوجود توقف چرخ‌ها ، ماشين را به جلو مىكشاند ، « نيروى جنبشى » نام دارد كه هم‌زمان با حركت اتوبوس در آن ذخيره شده و تا از بين نرود اتومبيل نمىايستد ، در اين جا نيروى جنبشى بر خلاف ميل راننده مىخواهد از كم شدن آنى سرعت جلوگيرى كرده و هم چنان ماشين را به جلو براند .\r\nدر همان مثال بالا چنان‌چه قبل از توقف كامل ، مانع مزبور از جلو اتوبوس رد شده و راننده بخواهد با تعويض دنده و فشردن گاز سرعت بگيرد همان نيرويى كه سرنشينان را به عقب پرتاب مىكند به تمام ذرات اتوبوس هم وارد شده و مىخواهد ماشين را هم به عقب پرت نمايد ؛ يعنى مىخواهد نگذارد سرعت اتوبوس اضافه شود .\r\nدر اين جا نيروى جنبش باز هم بر خلاف ميل راننده از زياد شدن آنى سرعت جلوگيرى كرده و مانع افزايش سريع سرعت مىشود .\r\nبنابر اين ، هر جسم اعم از اين كه به‌طور مستقيم يادورانى حركت نمايد متناسب با سرعت و وزنى ( جرمى ) كه دارد ، نيرويى در آن ذخيره مىشود كه هم با افزايش سرعت و هم با كاهش سريع آن مخالفت نموده و سبب مىشود سرعت متحرك به تدريج زياد و يا به تدريج كم شود و اين موضوع اساس چرخ\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nلنگر را به وجود مىآورد .\r\n\r\n4 . چرخ لنگر و فوايد آن\r\nدر كليهء وسايلى كه حركت دورانى متشابه دارند ، چرخ سنگينى به نام « چرخ طيار » يا « چرخ لنگر » - كه شكل و وزن آن با حجم دستگاه متناسب است - روى محور حركت نصب شده كه مورد استفادهء آن در مثال پايين روشن مىشود .\r\nفرض كنيد شخصى مىخواهد وارد منزلى شود و صاحب خانه موافق نيست و در نتيجه براى جلوگيرى از ورود وى دست خود را به سينه‌اش گذارده و او را به سمت خارج مىراند و شخص مزبور نيز با تمام نيروى خود مقاومت مىكند .\r\nچنان‌چه صاحب منزل يك باره دست خود را عقب كشد ، شخص متجاوز ، به شدت به سمت جلو پرت شده و اگر نتواند تعادل خود را حفظ نمايد به سختى به زمين خواهد خورد .\r\nعمل اين شخص را « كار مقاوم » و عمل صاحب خانه را « كار محرك » نامند ؛ زيرا اگر صاحب منزل قصد جلوگيرى نداشته باشد اين شخص بدون احتياج به مقاومت وارد منزل مىشود و ديگر كار مقاوم ، مورد پيدا نمىكند ( به اين مثال توجه شود ) .\r\nموتور يك اتوبوس هم ، كه ناله كنان مسافران را از گردنه بالا مىبرد ، مانند همان شخص در مقابل فشارى كه به وى وارد مىشود ( وزن اتوبوس ، وزن بار و مسافر ، شيب جاده ) مشغول مقاومت است و همين كه به سرازيرى رسيد يك باره اين فشار قطع شده و سرعت آن مىخواهد اضافه شود ، اين عمل مانند لحظه‌اى است كه دست صاحب خانه از جلو سينهء متجاوز كنار مىرود و شخص مزبور سقوط مىكند ، كه در اين صورت ضربهء بسيار شديدى بر قطعات موتور وارد مىآيد ، لكن چرخ لنگر موتور كه به انتهاى ميل‌لنگ نصب شده و « فلاى ويل » و يا به زبان رانندگان « فراويل » نام دارد با نيروى جنبشى كه در خود ذخيره كرده نمىگذارد اين تغيير سرعت ، ناگهانى انجام شود بلكه ضمن مخالفت با\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nتغيير سرعت ، اجازه مىدهد كه به تدريج دور موتور زياد شود .\r\nنيروى احتراق بنزين در موتور و نيروى برق كه موجب گردش آب ميوه‌گيرى و چرخ گوشت مىشوند كار محرك ، و بار و مسافر و وزن اتوبوس ، ميوه يا گوشتى كه به داخل چرخ‌ها فرستاده مىشوند كار مقاوم نام دارند . با شرح موارد بالا اكنون تعريف چرخ لنگر از كتب درسى :\r\n« چرخ لنگر يا چرخ طيار ، چرخ سنگينى است كه بر روى محور ماشين‌هاى با حركت دورانى نصب مىكنند تا سرعت ماشين را تنظيم كند . مىدانيم براى آن كه كارهاى محرك و مقاوم برابر باشند ، هنگامىكه كار محرك زيادتر از كار مقاوم باشد چرخ طيار ، اضافه كار را به صورت انرژى جنبشى در خود ذخيره مىكند و هنگامى كه كار مقاوم از كار محرك بيشتر شود اين انرژى ذخيره شده را پس مىدهد و بدين ترتيب مانع از اين مىشود كه سرعت ماشين تغييرات شديد پيدا كند » .\r\n\r\n5 . چه عاملى موجب تغيير سرعت در كرهء زمين و ايجاد لرزه در آن مىشود ؟\r\nآن چه موجب تغيير سرعت زمين مىشود ؛ يعنى سرعت 461 متر را كم يا زياد مىسازد چيست ؟\r\nخوش‌بختانه اين عامل براى انسان مجهول نيست و همگان آن را احساس نموده‌اند . اين ، عامل مهم طوفان‌هاى روى كره زمين است : در روزهاى طوفانى وقتى كه باد از روبه‌رو با شما مواجه مىشود ملاحظه مىكنيد كه مقاومت هوا حركت شما را به جلو ، كند نموده و مانع عبور آزاد شماست ، عين همين مقاومت را طوفان در برخورد با ساختمان‌ها ، درختان جنگل و كوه‌هاى مسير خود به وجود آورده و در سرعت 461 متر در ثانيه زمين اخلال مىنمايد .\r\nاكنون فرض كنيد در يك منطقهء كوهستانى استوا ، مانند كشور كنيا در آفريقا و كشور اكوادر در آمريكا جنوبى و جزيرهء سوماترا در مجمع الجزاير اندونزى - / كه كوهستان به شكل ديوارهاى عظيمى در سراسر آن مناطق كشيده شده - / فقط\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nدر طول پنجاه كيلومتر طوفان وحشتناك مناطق حاره شروع شود ، چنان‌چه ارتفاع متوسط كوهستان در اين مثال‌ها را دو كيلومتر در نظر بگيريم و سرعت باد را كه گاهى تا 300 كيلومتر در ساعت مىرسد ( طوفانهاى خليج مكزيك ) ، تنها 200 كيلومتر فرض نماييم و جهت اين طوفان از مشرق به طرف مغرب باشد 86 ميلىمتر از سرعت 461 متر در ثانيهء زمين ، كم مىشود - / و اگر جهت آن از مغرب به طرف مشرق ، يعنى در جهت دورانى زمين باشد سرعت 461 متر در ثانيه زمين را به اندازهء 86 ميلىمتر افزايش مىدهد .\r\nبا توجه به اين كه در هواى طوفانى گاهى سرعت شديد شده ، درخت‌ها را تا نزديك زمين خم مىنمايد و پس از چند لحظه از نيروى آن كاسته شده و مدتى رو به آرامش نسبى گذاشته و باز شدت آن به اوج خود مىرسد ، تغيير سرعت 461 متر در ثانيهء زمين نيز ، دستخوش همين تناوب مىگردد ، لحظه‌اى مىخواهد سريعاً افزايش يا كاهش يافته و لحظه‌اى ديگر وضع عادى خود را باز يابد .\r\nاگر چه افزايش 86 ميلىمتر در مثال بالا به 461 متر به نظر شما قابل توجه نيست ، ولى لرزش يا ضربه يا نيروى شتاب تغيير سرعت 86 ميلىمترى به اندازهء انفجار ناگهانى شصت و نه ميليون عدد بمب هيدروژنى رديف 50 مگاتن است ( بمب هيدروژنى رديف 50 مگاتنى برابر 2500 بمب اتمى است كه در هيروشيماى ژاپن مصرف شد ! ) . اگر هنگام وقوع طوفان‌هاى وحشتناك ، زمين گرفتار اين ضربه‌ها مىشد ، كليهء موجودات زنده ، ساختمان‌ها ، تأسيسات و آثار حيات شايد يك باره از آن ناپديد مىگشت ، لكن پروردگار مهربان براى اين كه بندگانش آرام روى زمين راه بروند - به تعبير خود قرآن - كوه‌ها را با خاصيت چرخ لنگرى مهمى كه دارند ، ضربه گير اين نيروى وحشتناك نموده است .\r\nبايد دانست كه وقتى طوفان در يك منطقهء كوچك زمين ( نسبت به سطح كرهء زمين ) به وجود مىآيد به‌طورى كه موجب تغييراتى در سرعت زمين شود\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nكليهء كوه‌هاى كرهء زمين كه همراه زمين حركت دورانى دارند با نيروى جنبش ذخيره شده در خود تغييرات ناگهانى سرعت را به تغييرات تدريجى سرعت تبديل نموده و ما را از شرّ آن ضربه‌ها نجات مىدهند . نكته‌اى كه توجه به آن ضرورى است اين است كه طوفان‌هاى شديد فقط منحصر به نواحى حاره نبوده و در تمام نقاط زمين ممكن است به وجود آمده لرزش‌هاى شديدى را كه موجب قطع حيات است به وجود آورند . بنابر اين عمل چرخ لنگرى كوه‌ها در تمام لحظات شبانه روز سرعت 461 متر در ثانيهء زمين را تنظيم نموده و نمىگذارند شتاب ناشى از تغيير سرعت ، ما موجودات مغرور را گوشمالى دهد !\r\nضمناً بايد توجه داشت گرچه حجم كوه‌ها در برابر حجم كرهء زمين زياد نيست اما در حد ذات خود ، حجم عظيمى را تشكيل مىدهند كه با يك محاسبهء سادهء علمى مىتوان اثر چرخ لنگرى عظيم آن را دريافت .\r\nاگر موقع نزول اين آيات ، در محيط علمى جهان آن روز ، بحثى اين گونه در فيزيك وجود داشت و يا در شبه جزيرهء عربستان يك دانشمند علم فيزيك پيدا مىشد ، كه دربارهء مسائل چرخ لنگر اظهار نظرى نموده باشد ، شايد وجود اين آيات ، عجيب و شگفت آور نبود ، ولى با توجه به اين كه در آن زمان چنين مسائلى ابداً سابقه نداشته است ، بايد اقرار كرد كه بيان چنين آيات علمى معجزهء بزرگى است .\r\n\r\n3 . قرآن و زوجيت در موجودات\r\n3 . « . . . وَ مِن كُلِّ الْثَّمَراتِ جَعَلَ فِيها زَوْجَيْنِ اثْنَيْنِ يُغْشِى الَّيْلَ الْنَّهَارَ إِنَّ فِى ذَلِكَ لاياتٍ لِقَومٍ يَتَفَكَّرُونَ ؛\r\nو از همهء ميوه‌ها جفت آفريد ، روز را با تاريكى شب مىپوشاند ، در اين كار براىگروه متفكر نشانه‌هايى ( بر قدرت خداوند و وجود تدبير در جهان آفرينش ) وجود دارد » .\r\nيكى از رازهاى عظمت قرآن و دلايل اعجاز اين كتاب آسمانى ، « نهايت\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nناپذيرى » آن است به اين معنا كه استفاده و بهره بردارى بشر از آن ، هرگز به پايان نمىرسد و همواره همگام بازمان پيش مىرود و هر چه بشر در گشودن رازهاى طبيعت و تسخير قله‌هاى علم و دانش ، پيروزتر مىگردد ، حقايق نوترى بر او از آيات قرآن آشكار مىگردد . تو گويى قرآن به سان يك اقيانوس ژرف و ناپيدا كرانه‌اى است كه با هيچ قدرت به ژرفاى آن نمىتوان رسيد و با هيچ نيرويى نمىتوان مرغ انديشهء بشر را در كرانه‌هاى آن به پرواز در آورد و يا به سان جهان هستى است كه هر چه دانش‌ها و بينش‌ها و سيع‌تر گردد رازهاى نهفتهء آن تجلى بيشترى مىيابد .\r\nقرآن در اثر داشتن حالت « نهايت ناپذيرى » از اقامهء هر نوع دليل بر ارتباط خود با مبدأ نامتناهى بى نياز است و از كتابى كه از ناحيهء خداى بزرگ براى هدايت و راهنمايى جهانيان تا روز رستاخيز فرستاده شده است جز اين انتظار نمىرود .\r\n\r\nزوجيت در جهان گياهان\r\nيكى از مسائل قابل توجه كه در قرن اخير مورد بحث واقع و سرانجام پرده از روى آن برداشته شده است موضوع زوج بودن گياهان بلكه تمام موجودات جهان طبيعت است . براى بشر عصر رسالت چنين موضوعى اصلًا مطرح نبود و دربارهء آن كوچك‌ترين آگاهى نداشت ؛ ولى قرآن مجيد با اصرار كم نظيرى دربارهء زوج بودن همهء موجودات جهان آفرينش سخن گفته و براى ايجاد انگيزه در مسلمانان تا مسأله را از راه علمى مورد بررسى قرار دهند به‌طور مكرر از آن ياد نموده است . مفسران پيشين نه تنها در اين آيات دقت شايستهء مقام قرآن را انجام نداده‌اند ، بلكه آيات مربوط به زوج بودن نباتات و كليهء موجودات آفرينش را طورى تفسير كرده‌اند كه فقط با علوم و آگاهىهاى محدود آن زمان تطبيق مىنمود . قرآن مجيد دربارهء زوجيت گياهان با بيان قاطع و روشن چنين مىفرمايد :\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n« أَوَلَمْ يَرَوْا إلَى الأَرْضِ كَمْ أَنْبَتْنا فِيها مِنْ كُلِّ زَوجٍ كَريمٍ ؛ « 1 »\r\nآيا به زمين نمىنگرند كه در آن جا از هر جفت زيبا و ارزنده‌اى رويانده‌ايم ؟ » .\r\nدربارهء زوج بودن تمام موجودات جهان آفرينش با صراحت مىفرمايد :\r\n« وَ مِنْ كُلِّ شَىْءٍ خَلَقْنا زَوجَيْنِ لَعَلَّكُمْ تَذَكَّرُونَ ؛ « 2 »\r\nاز هر چيزى يك جفت آفريديم تا شما به عظمت جهان آفرينش و قدرت آفرينندهء آن پى برده و متذكر گرديد » .\r\nقرآن با اين كه به خردمندان دستور مىدهد در آفرينش جهان تفكر بيشترى نمايند « 3 » و يكى از نشانه‌هاى بندگان خدا را تأمل فراوان و عميق در آيات خلقت مىداند « 4 » با اين وجود از جانب مسلمانان در اين حقيقت قرآنى ، كه خود يكى از معجزات علمى قرآن است و به تازگى پژوهشگران به اين راز دست يافته‌اند دقت كافى به عمل نيامده است .\r\nگروهى آيات مربوط به زوجيت تمام كاينات را از طريق مركب بودن هر چيزى از جوهر و عرض و يا ماده و صورت تفسير نموده و افزوده‌اند كه هدف از ياد آورى زوج بودن اشيا ، توجه دادن بشر به اين است كه فرد مطلق ، كه هيچ نوع تركيبى در آن نيست ، فقط خداست . « 5 » برخى گفته‌اند كه مقصود از زوج بودن گياهان همان اصناف و انواع مختلف است و در حقيقت لفظ زوج و ازواج در اين موارد ، به معناى اصناف و انواع مىباشد « 6 » در صورتى كه معناى حقيقى زوج ، جفت بودن است و اگر به دو صنف و يا دو نوع مختلف زوج گفته شود در واقع ،\r\n\r\n\r\n","description":"","footnote":"\r\n( 1 ) . ر . ك : شعراء ( 26 ) آيهء 7 ؛ طه ( 20 ) آيهء 52 ؛ لقمان ( 31 ) آيهء 10 ؛ ق ( 50 ) آيهء 7 ؛ رحمن ( 55 ) آيهء 52 ؛ يس ( 36 ) آيهء 36 .\r\n( 2 ) . ذاريات ( 51 ) آيهء 49 .\r\n( 3 ) . آل عمران ( 3 ) آيهء 191 .\r\n( 4 ) . فرقان ( 25 ) آيهء 73 .\r\n( 5 ) . راغب ، مفردات ، ص 216 .\r\n( 6 ) . كشاف ، ج 2 ، ص 304 در تفسير آيهء « . . . فَأَخْرَجْنا بِه أَزْواجاً مِن نَباتٍ شَتَّى . . . » - ( طه ( 20 ) آيهء 52 ) .\r\n","page_name":" 99 ","page_number":99},
  {"content":"\r\n\r\nمجاز است و گرنه در ميان اصناف مختلف يا انواع گوناگون ، زوجيت به معناى واقعى وجود ندارد .\r\nهم‌چنين زوجيت از طريق تركيب موجودات از جوهر و عرض تفسير بعيدى است كه نياز به دقت فلسفى دارد . گذشته از اين ، صريح آيهء « وَ مِنْ كُلِّ شَىْءٍ خَلَقْنا زَوجَيْنِ ؛ از هر موجودى جفت آفريديم » اين است كه هر چيزى كه جامهء وجود پوشيده است ، زوج و جفت مىباشد در صورتى كه بنابراين تفسير ، خود جوهر و يا عرض به تنهايى فرد است و زوج نيست ( دقت كنيد ) .\r\n\r\nبررسى لفظ زوج از نظر لغت\r\nلفظ « زوج » در زبان عربى به چيزى گفته مىشود كه معادل و لنگه دارد ؛ مثلًا به هر يك از زن و مرد مىگويند « زوج » . چنان كه قرآن در مقام خطاب به آدم چنين مىفرمايد :\r\n« . . . اسْكُنْ أَنْتَ وَ زَوجُكَ الْجَنَّةَ ؛ « 1 »\r\nتو با زوج ( همسر ) خود در بهشت سكنا گزين » .\r\nاگر قرآن موقع بيان زوجيت موجودات جهان لفظ زوج را « تثنيه » آورده و مىفرمايد : « وَ مِنْ كُلِ شَىءٍ خَلَقْنا زَوجَيْنِ ؛ « 2 » از همه چيز زوج و جفت آفريديم » براى اين است كه در اين زبان به هر يك از دو چيزى كه جفت است زوج مىگويند و لذا در بيان ريشهء انسان - كه نر و ماده است - باز اين لفظ را تثنيه آورده و مىفرمايد :\r\n« وَ انَّهُ خَلَقَ الْزَّوجَيْنِ الْذَّكَرَ وَ الأُنْثى ؛ « 3 »\r\nاوست كه نر و ماده را آفريد » .\r\n\r\n\r\n","description":"","footnote":"\r\n( 1 ) . بقره ( 2 ) آيهء 35 .\r\n( 2 ) . الذاريات ( 51 ) آيهء 49 .\r\n( 3 ) . نجم ( 53 ) آيهء 45 .\r\n","page_name":" 100 ","page_number":100},
  {"content":"\r\n\r\n\r\nتاريخ پيدايش نظريهء زوجيت در گياهان\r\nاز دير زمانى بشر به وجود جنس نرو ماده در ميان درختان پى برده بود .\r\nحتى در نقاط خرماخيز اين مسأله روشن بود كه اگر نطفهء نر را روى قسمت ماده نپاشند ، نخل ثمر نمىدهد . ولى هرگز نمىدانستند كه اين قانون ، قانونى عمومى است و همهء گياهان ، نرو ماده دارند و تلقيح و گرد افشانى آنها ، به وسيلهء باد و يا حشرات واحياناً به‌طور مصنوعى انجام مىگيرد « 1 » . نخستين كسىكه اين حقيقت علمى را به وضوح تشريح كرد دانشمند معروف سوئدى ، شارل لينه ( 1707 - / 1787 ) بود . وى همواره نباتات را دوست مىداشت به‌خصوص كه يكى از نوشته‌هاى گياه شناس فرانسوى ، سبابستن وايان به دستش افتاد و علاقه‌مند شد كه دربارهء اسرار نباتات تعمق كند و براى اولين بار نوعى تقسيم‌بندى بر اساس آلت نر و مادگى طرح ريزى كرد و از آن فايدهء بزرگى برد ؛ زيرا بلافاصله در دانشگاه « اويسال » مقامى براى او معين كردند . « 2 » اين حقيقت امروز يكى از مسلمات جهان علوم و در درجهء مسائل حسى قرار گرفته و جزئيات آن روشن گرديده است . شما نيز مىتوانيد با بررسى ساختمان يك گل ، به حقيقت آن پى ببريد .\r\n\r\nزوجيت عمومى در همهء موجودات جهان\r\nتحقيقات علمى بشر پيرامون مادهء جهان به اين‌جا منتهى شده بود كه مادهء نخستين جهان موجودات ، موجودى ريز و نشكن به نام « اتم » است و همهء\r\n\r\n\r\n","description":"","footnote":"\r\n( 1 ) . حشرات از عوامل مهم گرده افشانى هستند و سبب بارور شدن بسيارى از گل‌ها و گياهان‌مىشوند . حشرات براى استفاده از دانهء گرده و شهد گل‌ها ، وارد آنها مىشوند و در موقع رفتن از گلى به گل ديگر ، دانه‌هاى گرده‌اى را كه به كرك‌هاى تن آنها چسبيده روى كلاله‌ها مىنشانند . اگر مانع شوند كه حشرات به بعضى از گياهان نزديك شوند ، آن گياهان اساساً ميوه و دانه نمىدهند .\r\n( 2 ) . تاريخ علوم ، ص 35 .\r\n","page_name":" 101 ","page_number":101},
  {"content":"\r\n\r\nجهان ، جز تركيبات گوناگون اين ذرات چيزى ديگرى نيست . ولى موفقيت اخير دانشمندان در شكستن اتم پرده از روى رازى برداشت و ثابت شد كه هر يك از ذرات ، خود داراى اجزاى ريزى هستند و هر اتمى مركب از دو جزء است : يكى « الكترون » ( ذرات گردندهء اتم كه بار منفى دارند ) و ديگرى « پروتون » ( هستهء مركزى كه بار مثبت دارد ) و بر اثر داشتن اين دو بارِ مختلف و به اصطلاح « ناهمنام » كشش و جاذبهء عجيبى ميان اين دو جنس مخالف حكمفرماست كه بى شباهت به جاذبهء جنسى ميان دو جنس مختلف نيست .\r\nدر روز نزول قرآن هرگز امكان نداشت اين حقيقت علمى را ، جز با بيانى كه در قرآن وارد شده است ، ذكر نمود . « 1 » در پايان تذكر اين نكته لازم است كه قرآن در آيهء مورد بحث ، ميوه‌ها را زوج معرفى كرده در حالى كه در آيات ديگر گياهان را آن طور كه بيان شد - معرفى نموده است .\r\nاين تعبير ظاهراً به خاطر آن است كه پيدايش هر ميوه از تركيب دو نطفهء نر و ماده گياه است ؛ زيرا ميوه چيزى جز محصول آميزش نرو ماده نيست .\r\nممكن است اين جمله معناى ديگرى نيز داشته باشد ، كه علم در آينده آن را ثابت كند .\r\n\r\n4 . پى در پى آمدن شب و روز\r\n\r\nتاريكى شب ، مولود چيست ؟\r\nتاريكى شب جز سايهء خود زمين چيز ديگرى نيست . هنگامى كه نيمى از كرهء زمين ما ، رو به روى خورشيد قرار گرفت ، نيم ديگر آن در تاريكى سايهء خود فرو مىرود و روشنايى از آن رخت مىبندد .\r\nآخرين بخش از آيه ، كه همان جملهء « يغشى اليل النهار » است به اين حقيقت اشاره دارد و همهء اين جريان‌ها نشانهء وجود تدبير در جهان آفرينش است .\r\n\r\n\r\n","description":"","footnote":"\r\n( 1 ) . براى توضيح بيشتر ر . ك : قرآن و آخرين پيامبر .\r\n","page_name":" 102 ","page_number":102},
  {"content":"\r\n\r\n\r\nچهره‌هاى گوناگون حيات\r\n4 . « وَ فِى الأَرْضِ قِطَعٌ مُتَجاوِراتٌ وَ جَنّاتٌ مِنْ أَعْنابٍ وَ زَرْعٌ وَ نَخِيلٌ صِنْوانٌ وَ غَيْرُ صِنْوانٍ يُسْقَى بَمآءٍ واحِدٍ وَ نُفَضِّلُ بَعْضَها عَلى بَعْضٍ فِى الْأُ كُلِ إِنَّ فِى ذَلِكَ لِآياتٍ لِقَوْمٍ يَعْقِلُونَ ؛\r\nدر زمين قطعاتى پيوسته و مختلف وجود دارد و در آن باغ‌هايى از انگور و زراعت و نخل‌هايى كه از يك ريشه و يا دو ريشه روييده‌اند وجود دارد ، همگى با يك آب سيراب مىشوند و ميوهء برخى را بر برخى ديگر برترى داده‌ايم و در اين موضوع براى گروه انديشمند ، نشانه‌هايى ( از عظمت و قدرت خدا ) است » .\r\nزمين در نگاه‌هاى نخستين ما به صورت‌هاى گوناگونى جلوه مىكند ؛ پاره‌اى از آن را به گونهء سنگلاخ و شوره زار مىبينيم كه براى هيچ نوع كشت شايستگى ندارد و چه بسا در اسرار آفرينش اين قسمت در شگفت مىمانيم و از خود مىپرسيم هدف از آفريدن اين پهنه‌هاى غير قابل كشت چيست ؟ ! ولى به‌طور مسلم نتايجى دارد كه سرپنجهء علم به تدريج از آن پرده بر مىدارد .\r\nولى پارهء ديگر را سر زمين‌هاى حاصلخيز و آماده براى هر نوع كشاورزى و درخت كارى مىبينيم كه به صورت يك منبع سرشار از حيات و زندگى ، جنبش و حركت جلوه‌گرى مىكند . « 1 » قرآن اختلاف چهره‌هاى زمين را گواه بر وجود\r\n\r\n\r\n","description":"","footnote":"\r\n( 1 ) . خاك حاصلخيز از مواد معدنى تشكيل يافته و مقدار زيادى نيز مواد آلى دارد كه از بقاياى حيوانات و نباتات اوليه به وجود آمده‌اند . اين مواد آلى در مرحلهء پوسيدگى هستند ، ولى در همين مرحله نيز بقاياى مردگان با آب و هوا تركيب يافته زندگانى جديد را ممكن مىسازد . خاكى كه داراى اين عناصر نيست و فقط از قطعات سنگ‌هاى تخريب شده به وجود آمده عقيم و غير قابل كشت است و حاصل نمىدهد . خاكى كه حاصل مىدهد خاك زنده است . بيست در صد خاك زنده را موجودات ذره بينى بى شمار گياهى و حيوانى تشكيل مىدهند . در هر گرم خاك ميليون‌ها از اين موجودات ، زندگى مىكنند . به اين ترتيب ، خاك در نتيجهء عوامل اقليمى روى قسمت جامد زمين و افزايش اجسام زنده به مرور زمان به وجود آمده است . ر . ك : اثبات وجود خدا ، ص 229 ( گفتهء لستر جان زيمن ، گياه‌شناس و خاك‌شناس آمريكايى ) .\r\n","page_name":" 103 ","page_number":103},
  {"content":"\r\n\r\nتدبير در جهان آفرينش مىداند و در آغاز آيهء مورد بحث مىفرمايد :\r\n« وَ فِى الأَرْضِ قِطَعٌ مُّتَجاوِرَاتٌ ؛\r\nدر روى زمين قطعات گوناگون و به هم پيوسته‌اى وجود دارد » .\r\nآيا وجود اين قطعات رنگارنگ دليل بر وجود حكومت عقلِ محيطِ بزرگى ، بر اين كرهء خاكى نيست ؟ آيا پديد آمدن اين چهره‌هاى مختلف از مادهء واحد جهان ( اتم ) گواه بر مداخلهء يك مبدأ قدرت و دانش ، در خلقت زمين نمىباشد ؟\r\nدرست است اختلاف چهرهء زمين ، معلول يك سلسله علل طبيعى و به عبارت ديگر ، اثر مستقيم تركيب عناصر مختلفى است كه در زمين وجود دارد و چهرهء آن را به گونه‌هايى در مىآورد ؛ ولى بايد ديد مبدأ اختلاف عناصر چيست .\r\nاختلاف هر عنصرى با عنصر ديگر طبق تصريح دانشمندان ، مربوط به اختلاف اتم‌ها ، از نظر شمارهء نوترون‌ها و پروتون‌ها و الكترون‌هاى آنهاست و در حقيقت سازندهء صدى چند عنصر ، همين اختلاف اجزاى اتم‌ها از نظر تعداد نوترون و پروتون و الكترون است و همين اختلاف تحت ضابطه و قانون دقيقى است كه اختلال آن ، سبب نابودى عنصر مىباشد . آيا اين انضباط در ساختمان موجودى بدون مداخلهء يك فاعل دانا و توانا صورت مىپذيرد ؟\r\nكوتاه سخن آن‌كه ، تفسير اختلاف سطح كرهء زمين از نظر آمادگى براى كشت و يا نداشتن صلاحيت براى آن ، به وسيلهء علل طبيعى و مربوط دانستن آن به تركيب عناصر مختلف شيميايى ، نه تنها مانع از آن نيست كه اين اختلاف ، اثر\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nمداخلهء يك مبدأ قادر و دانا باشد ، بلكه بدون مراقبت و نظارت او صورت نمىپذيرد ؛ زيرا اختلاف چهرهء زمين معلول تركيب عناصر گوناگونى است و مغايرت يك عنصر شيميايى با عنصر ديگر ، نتيجهء اختلاف اتم عنصرهاست و تفاوت دو اتم ، مربوط به تعداد الكترون و پروتون و نوترون هر اتم است و شمارهء ذرات اتم آن‌چنان دقيق و تحت انضباط است كه كوچك‌ترين تخلف در تعداد برخى ، موجب اختلال در وجود عنصر و نابودى آن مىگردد .\r\nبنابراين ، گذشته از اين كه انضباط ذرات مخصوص هر اتم ، گواه بر وجود تدبير در جهان آفرينش است ؛ پديدآوردن يك اختلاف در سطح كرهء خاك در مادهء واحد ( اتم ) با نظامى كه بيان گرديد خود بزرگ‌ترين گواه است كه خدايى دانا و توانا از روى نقشه و تدبير و مقايسه و اندازه‌گيرى خاصى ، از مادهء واحد ، اين اختلاف را به وجود آورده است .\r\n\r\nدر نگاه ديگر\r\nروى زمين را پوشيده از مزارع مختلف و انواع سبزىها ، گل‌هاى رنگارنگ ، درختان با برگ‌هاى مختلف و ميوه‌هاى خوش‌رنگ و مطبوع ، مشاهده مىنماييم و هر يك از اين نباتات ، گذشته از اين‌كه به محيط زندگى جلال و شكوه بخشيده ، مايهء زندگى و اساس استقرار حيات در روى زمين است . در اين صورت از خود مىپرسيم : ريشهء اين اختلاف در جهان نباتات از كجاست ؟ چگونه از يك آب و خاك و حرارت ( خورشيد ) يك چنين انواع بىشمارى به وجود آمده است ؟\r\nوارد باغستانى مىشويم ، مىبينيم كه ، شبدر در كنار لاله و ياسمن پهلوى سوسن روييده‌اند . در يك هكتار زمين ، خرما ، انگور ، سيب ، گلابى ، هلو ، شفتالو و . . . در كنار يكديگر رشد نموده و با ميوه‌هاى رنگارنگ خود كه ، از شاخسار آنها آويزان است و خودنمايى و فخر فروشى مىكنند .\r\nدر نخستين برخورد ، هر بيننده‌اى انگشت تعجب به دندان گرفته و با خود مىگويد : چه قدرتى اين انواع را از مادهء واحد ( آب و خاك و نور ) پديد آورده\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nاست ؟ قرآن اين حقيقت را ، كه نشانهء وجود تدبير در جهان آفرينش و بالاخص جهان نباتات مىباشد ، با جمله زير بيان كرده و مىفرمايد :\r\nاين مزارع مختلف و انواع درختان و ميوه‌هاى گوناگون ، همگى از يك ماده سيراب مىشوند ( « يسقى بماء واحد » ) و در حقيقت آب ، كه خون زندگى زمين است ، از وحدت ماده در نباتات مختلف جهان حكايت دارد .\r\nدرست است كه علم و دانش امروز ، ثابت كرده است اختلاف رنگ و نوع ژن‌هاست كه باعث اختلاف رنگ و شكل گياهان و انواع درختان مىشود ؛ ولى جان سخن در علت اختلاف همين ژن‌ها و تعداد آنها در سلول تخم گياهان است كه چگونه ، از مادهء واحد جهان ( اتم ) اين عوامل گوناگون و دستگاه‌هاى مختلف پديد آمدند و سرانجام موجب اختلاف در جهان گياهان و درختان شدند ؟\r\nتو گويى در ساختمان هر گياه و درختى ، لابراتوار و دستگاه مخصوصى است كه هر كدام ، از يك آب و خاك ، انواع مواد و ويتامين‌ها مىسازند . اگر در جو و گندم مادهء نشاسته‌اى و در نخل و مو مادهء قندى و در ليمو مادهء اسيدى و در ساير درختان و گياهان ، انواع مواد و ويتامين‌ها مشاهده مىكنيم همگى اثر مستقيم دستگاه‌هاى مختلف و لابراتوارهاى گوناگون است كه در ساختمان و بذر هر كدام وجود دارد و اين لابراتوارهاى طبيعى ، از آب و هوا و خاك و نور واحد جهان طبيعت ، انواع خوراكىها و ويتامين‌ها را براى بشر مىسازند . پديد آرندهء اين عوامل و دستگاه‌ها از مادهء واحد جهان ( اتم ) كيست ؟ آيا مادهء فاقد شعور و حس مىتواند براى خويش يك چنين نظامى را طرح ريزى كند ؟ آيا مىتواند بدون دخالت يك مدبر بزرگ و عقل محيط خود به خود به صورت لابراتوارها و دستگاه‌هاى گوناگونى در آيد و به جهان زندگى با انواع درختان و اقسام ميوه‌ها ، شكوه و جلال بخشد ؟ قرآن در برخى از سوره‌ها روى اختلاف ميوه‌ها نيز تكيه نموده و مىفرمايد :\r\n« هُوَ الَّذِى أَنْزَلَ مِنَ الْسَّماءِ ماءً لَكُمْ مِنْهُ شَرابٌ وَ مِنْهُ شَجَرٌ فِيهِ تُسِيمُونَ يُنْبِتُ لَكُمْ بِهِ الزَّرْعَ وَ الزَّيْتُونَ وَالنَّخِيلَ وَ الأَعْنابَ وَ مِنْ كُلِّ الثَّمَراتِ\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nإِنَّ فِى ذَلِكَ لَايَةً لِّقَوْمٍ يَتَفَكَّرُونَ . . . وَ مَاذَرَأَ لَكُمْ فِى الأَرْضِ مُخْتَلِفاً أَلْوانُهُ إِنَّ فِى ذَلِكَ لَايَةً لِقَومٍ يَذَّكَّرُونَ ؛ « 1 »\r\nاوست خدايى كه از آسمان آب فرو فرستاد و از آن است آشاميدن شما و نيز از آن درختانى مىروياند كه ( از برگ آن دام‌هاى خود را ) مىچرانيد .\r\nخداوند به وسيلهء آن آب ، مزارع و درختان زيتون و نخل و انگور و همه نوع ميوه‌ها را مىروياند و در اين موضوع براى گروه انديشمند ، نشانهء ( توحيد و گواه بروجود تدبير در جهان آفرينش ) است . اوست خدايى كه در روى زمين موجودات رنگارنگ ( جاندار و نبات ) آفريد و در اين مسأله براى اهل توجه نشانه‌هايى وجود دارد » .\r\nو نيز روى اختلاف رنگ‌ها در ميوه‌ها و كوه‌ها و صخره‌ها و مردم و جنبندگان و چهار پايان تكيه كرده مىفرمايد :\r\n« أَلَمْ تَرَ أَنَّ اللَّهَ أَنْزَلَ مِنَ السَّماءِ ماءً فَأَخْرَجْنا بِهِ ثَمَراتٍ مُّخْتَلِفاً أَلْوانُها وَ مِنَ الْجِبالِ جُدَدٌ بَيْضٌ وَ حُمْرٌ مُخْتَلِفٌ ألْوانُها وَ غَرابِيْبُ سُودٌ وَ مِنَ النَّاسِ وَ الدَّوابِّ وَ الأَنْعامِ مُخْتَلِفٌ أَلْوانُهُ كَذلِكَ إِنِّما يَخْشَى اللَّهَ مِنْ عِبادِه الْعُلَماءُ انَّ اللَّهَ عَزيزٌ غَفُورٌ ؛ « 2 »\r\nمگر نمىبينى كه خدا از آسمان آبى نازل كرده و از آن ميوه‌هاى رنگارنگى خلق كرده‌ايم ، و در كوه‌ها راه‌هايى ( از طبقات كوه ) سفيد و قرمز ، به رنگ‌هاى گوناگون و صخره‌هايى سياه پديد آورديم . و هم‌چنين از انسان‌ها و جانوران و چهار پايان به رنگ‌هاى مختلف ( آفريديم ) ؟ از ميان انسان‌ها فقط دانشمندان مىترسند و خداوند با قدرت و آمرزنده است » .\r\nذيل‌آيه ، كه ترس را از آنِ علما و دانشمندان مىداند ، اين‌نكته رامتذكرمىشود كه ، تنها اين طبقه ، در آفرينش جهان دقت كرده و خداى خود را مىشناسد .\r\n\r\n\r\n","description":"","footnote":"\r\n( 1 ) . نحل ( 16 ) آيه‌هاى 10 - / 13 .\r\n( 2 ) . فاطر ( 35 ) آيه‌هاى 27 - 28 .\r\n","page_name":" 107 ","page_number":107},
  {"content":"\r\n\r\n\r\nبازگشت به زندگى ، عجيب نيست\r\n5 . « وَ إِن تَعْجَبْ فَعَجَبٌ قَوْلُهُمْ أَ إِذا كُنّا تُراباً أَ إِنّا لَفِى خَلْقٍ جَدِيدٍ أُولئِكَ الَّذِينَ كَفَرُوُا بِرَبِّهِمْ وَ أُولئِكَ الأَغْلالُ فِى أَعْناقِهِمْ وَ أُولئِكَ اصْحابُ النَّارِهُمْ فِيها خالِدُونَ ؛\r\nاگر ( از انكار آنان ) تعجب مىنمايى ، عجب گفتار آنهاست كه ( مىگويند : ) آيا وقتى ما خاك شديم بار ديگر آفرينش جديدى خواهيم داشت ؟ آنان كسانى هستند كه به قدرت خداى خود كفر ورزيدند وغل‌ها به گردن‌هاى آنهاست و همگى اهل آتش هستند و در آن هميشه خواهند بود » .\r\nعقيده به روز باز پسين يكى از عقايد كهن جهان بشرى است ، حتى آثار اعتقاد به آن در ميان مللى كه تاريخ شش هزار ساله دارند ، به خوبى به چشم مىخورد .\r\nيكى از اصول اساسى همهء مذاهب جهان ، مسألهء بازگشت به زندگى ابدى است و هر مسلكى كه در سر لوحهء آن اعتقاد به روز رستاخيز نباشد نمىتوان به آن نام مذهب نهاد و هدف‌هاى تربيتى و اجتماعى مذهب بدون اعتقاد به روز پاداش و كيفر ، جامهء عمل نمىپوشد .\r\nچنين عقيده‌اى ، با سوابقى كه در ميان تمام ملل جهان دارد ، مىتواند نشانهء فطرى بودن آن باشد ؛ زيرا علايم و نشانه‌اى كه براى امور فطرى در اختيار داريم ، همگى بر آن منطبق است و بسيار بعيد است چنين عقيده‌اى با اين سابقه و\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nقدمت و با اين شيوع و گسترش ، بدون الهام از نداى فطرت در دل جامعهء بشرى به وجود آيد و شروع به رشد و نموّ نمايد .\r\nشايد هر فردى در حالات خاصى ، احساس نمايد كه رشتهء زندگى او با مرگ وى گسسته نمىشود و مرگ وى آخرين حلقهء تكامل وى نيست و هرگز او براى زندگى چند روزه با انبوهى از مشكلات و سختىها آفريده نشده است ، بلكه اين شب تار صبح روشنى دارد و مرگ دروازهء فنا و نابودى نيست ، بلكه دريچه‌اى به سوى زندگى پيوسته و ابدى است . البته - همان‌طور كه در جاى ديگر گفته‌ايم - نداى فطرت فقط در انسان ايجاد توجه و بيدارى مىنمايد ، ولى نمىتواند ، هادى و رهبر باشد ، بلكه براى پرورش امور فطرى استادانى لازم است كه شاخه‌هاى كج و معوجش بزنند و آن را از هر نوع انحراف و آميختگى به خرافات پاك سازند . از اين نظر ، اعتقاد به روز باز پسين در ميان ملل جهان ، با يك رشته خرافات و افسانه‌ها آميخته و وصله‌ها و پيرايه‌هاى ناجورى به آن بسته شده است .\r\nبنابر اين نبايد تعجب كنيم وقتى بشنويم برخى از ملل ، در گذشته هنگام مرگ بزرگان خود ، كاهنى را زنده همراه او دفن مىكردند ، تا در آن سرا راهنماى او گردد و يا دلقكى را زنده زنده به گور مىنمودند تا نديم او شود . « 1 »\r\n\r\nمعاد و دانش‌هاى بشرى\r\nاعتقاد به معاد ، به سان عقيده به خداى جهان در پرتو تكامل علوم و گسترش دانش و بينش بشر ، در رديف مسائل روشن و استوار قرار گرفته و هر چه دانش پيش مىرود ، مشكلاتى كه به دست و پاى فكر بشر گذشته پيچيده و گروهى را دچار اشكال و ترديد ساخته بود ، باز مىگردد .\r\n\r\n\r\n","description":"","footnote":"\r\n( 1 ) . دائرة المعارف ، ج 1 ، مادهء « أخر » ، ص 93 .\r\n","page_name":" 109 ","page_number":109},
  {"content":"\r\n\r\nامروز در پرتو مسألهء بقاى ماده و و جود روح مجرد از ماده ، به بسيارى از سؤال‌هايى كه در مورد مسألهء معاد بود ، پاسخ علمى داده شده است و آن چه را فلسفهء يونان باستان و فلسفهء مشاء بر سر راه معاد جسمانى مانع مىپنداشت ، به كلى بر طرف گرديده است .\r\nمهم‌ترين اشكال براى بشر عهد رسالت ، امكان بازگشت به زندگى جديد بود و قرآن اين مشكل را به‌طور مكرر از آنان نقل كرده و در آيهء مورد بحث چنين مىفرمايد : « اگر از انكار آنان تعجب مىكنى عجب از گفتار و استدلال آنهاست كه مىگويند : چگونه پس از آن كه خاك شديم ، مجدداً به زندگى نو باز مىگرديم ؟ ! » .\r\nعرب در دوران جاهليت ، روى زنگ و غبارى كه بر فطرت او نشسته بود ، اعتقاد به معاد را جز جنون ، چيز ديگرى تصور نمىكرد و قرآن مجيد اين مطلب را از آنان چنين نقل مىكند :\r\n« وَ قالَ الَّذيِن كَفَروا هَلْ نَدُلُّكُمْ عَلى رَجُلٍ يُنَبِّئُكُمْ إِذا مُزِقْتُمْ كُلَّ مُمَزَّقٍ إِنَّكُمْ لَفِى خَلْقٍ جَديدٍ افْتَرى عَلَى اللَّه كَذِباً أَم بِهِ جِنَّةٌ . . . ؛ « 1 »\r\nافراد كافر مىگويند : آيا شما را به مردى راهنمايى كنيم كه ( مىگويد : ) پس از آن كه ريز ريز شديد ، آفرينش نوى خواهيد داشت ، آيا به خدا دروغ بسته ، يا جنونى دارد ؟ ! » .\r\n\r\nپاسخ قرآن در اين باره\r\nقرآن ، كه كتاب هدايت براى عموم مردم است ، در مقام پاسخ از اين ايراد ، امكان بازگشت به زندگى جديدرا ، از راه‌هاى گوناگون ثابت نموده‌است . بيان تفصيلى همهء اين طرق در خور رسالهء مستقلى است . اكنون به طور اجمال به آنها اشاره مىكنيم :\r\n\r\n\r\n","description":"","footnote":"\r\n( 1 ) . سبأ ( 34 ) آيه‌هاى 7 و 8 .\r\n","page_name":" 110 ","page_number":110},
  {"content":"\r\n\r\n\r\n1 . قدرت بىپايان خدا\r\nمنكران امكان بازگشت به زندگى نو در حقيقت منكر قدرت خدايند و خداى خود را آن چنان كه هست نشناخته‌اند .\r\nنخست بايد توجه نمود كه بر پا كنندهء رستاخيز همان خدايى است كه اراده و قدرت او در هر ممكن نافذ است و با يك اراده و خواست به هر چيزى كه عقلًا محال و ممتنع نباشد ، جامهء وجود مىپوشاند و قدرت و توانايى او حد و مرزى ندارد ؛ هيچ چيزى نمىتواند مانع از نفوذ ارادهء او گردد و سلطنت و قدرت هر موجودى در دست اوست . خداوند در مقام معرفى دامنهء قدرت خود چنين مىفرمايد :\r\n« إِنَّما أَمْرُهُ إِذا أَرَادَ شَيْئاً أَنْ يَقُولَ لَهُ كُنْ فَيَكُونْ فَسُبْحانَ الَّذى بِيَدِهِ مَلَكُوتُ كُلِّ شَىْءٍ وَ إِلَيْهِ تُرْجَعُونَ ؛ « 1 »\r\nشأن و كار خداى ( بزرگ ) اين است كه هر موقع ( تحقق ) چيزى را بخواهد به آن بگويد باش ، آن نيز تحقق مىپذيرد . منزه است خدايى كه سلطنت هر چيزى در دست اوست و به سوى او باز مىگرديد » .\r\nمنكران معاد بايد توجه داشته باشند ، خدايى كه آفرينندهء زمين و آسمان‌ها و منظومه‌ها و كهكشان‌هاست بار ديگر مىتواند مردگان را زنده كند و لباس حيات بر آنها بپوشاند . قرآن مجيد به اين حقيقت در اين آيه تصريح كرده و مىفرمايد :\r\n« أَوَلَمْ يَرَوْا أَنَّ اللَّهَ الَّذى خَلَقَ السَّموَاتِ وَالأَرْضَ وَلَمْ يَعْىَ بِخَلْقِهِنَّ بِقادِرٍ عَلى أَنْ يُحْيِى الْمَوتى بَلى إِنَّهُ عَلى كَلِّ شَىْءٍ قَديرٌ ؛ « 2 »\r\nآيا نمىبينيد ، به راستى خدايى كه آسمان‌ها و زمين را آفريده و از آفريدن\r\n\r\n\r\n","description":"","footnote":"\r\n( 1 ) . يس ( 36 ) آيه‌هاى 82 و 83 .\r\n( 2 ) . احقاف ( 46 ) آيهء 33 .\r\n","page_name":" 111 ","page_number":111},
  {"content":"\r\n\r\nآنها خسته و ناتوان نگرديده است ، قادر است كه مردگان را زنده كند ! آرى او بر هر چيزى قادر و تواناست » .\r\nاز آن جا كه افراد منكر ، با نفى امكان بازگشت به زندگى نو ، عموم و گسترش قدرت خداوند را انكار مىنمايند و به يكى از صفات بارز او ( قدرت ) كفر مىورزند ، در آيهء مورد بحث ، آنان را كافر به ( شناسايى قدرت ) معرفى مىنمايد و مىفرمايد : « أُولئِكَ الَّذينَ كَفَرُوا بِرَبِّهِمْ ؛ آنان كسانى هستند كه به خداى خود كفر ورزيده‌اند » و درست او را نشناخته‌اند . محدود ساختن قدرت خداوند ، علتى جز تشبيه خالق به مخلوق و قياس آفريننده به انسان ناتوان ندارد .\r\nانديشهء « قياس » و « تشبيه » درباب خداشناسى به سان بند اسارت است كه فكر را از هر نوع پرواز به سوى تنزيه خداوند از تجسيم و تحديد باز مىدارد ، هم چنان كه غل و زنجير اسارت ، مانع هر نوع پيشرفت شخص اسير مىشود . لذا در آيهء مورد بحث ، منكران معاد را با صفت ديگر معرفى كرده است :\r\n« أُولئِكَ الأَغْلالُ فى أَعْناقِهِمْ ؛\r\nآنان كسانى هستند كه زنجير به گردن دارند » .\r\nبنابراين بعيد نيست مقصود از اين غل و زنجير ، همان رشته‌هاى خرافات قياس و تشبيه باشد ، كه به سان غل ، گردن آنان را سنگين و آنها را از ديدن افق‌هاى وسيع بازداشته است .\r\n\r\n2 . توجه به زندگى نخستين\r\nراه دوم از نظر قرآن براى هدايت منكران معاد ، توجه دادن آنان به زندگى نخستين و آغاز آفرينش است و از اين طريق مىتوان هر نوع شك و ترديد را در موضوع باز گشت به زندگى جديد بر طرف نمود ؛ زيرا خدايى كه توانست از هيچ ، چيزى بيافريند و به خاك مرده ، حيات ببخشد ، بار ديگر مىتواند اجزا و ذرات بدن مرده را گرد آورد و به آنها زندگى مجددى عطا فرمايد . قرآن در آيات زيادى\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nروى اين موضوع تكيه نموده و مىفرمايد :\r\n« قُلْ يُحْيِيهَا الَّذى أَنْشَأَهَا أَوَّلَ مَرَّةٍ وَ هُوَ بِكُلِّ خَلْقٍ عَليمٌ ؛ « 1 »\r\nبگو : خدايى كه آنان را در آغاز خلقت آفريد ، بار ديگر آنها را زنده مىكند و او به اسرار آفرينش هر موجودى عالم و داناست » .\r\nو نيز مىفرمايد :\r\n« أَفَعَيينَا بِالْخَلْقِ الأوَّلِ بَلْ هُمْ فى لَبْسٍ مِّنْ خَلْقٍ جَدِيدٍ ؛ « 2 »\r\nآيا ما از آفرينش نخستين خسته و يا ناتوان شديم ( كه نسبت به باز گشت آنها عاجز شويم ) بلكه آنان دربارهء آفرينش جديد در شك و ترديد هستند » .\r\nبراى توضيح بيشتر لازم است آياتى را كه در زمينهء « ياد آورى آفرينش نخستين » وارد شده‌اند ، در اين جا بياوريم :\r\n« وَ ضَرَبَ لَنا مَثَلًا وَنَسِىَ خَلْقَهُ قالَ مَنْ يُحْىِ العِظامَ وَ هِىَ رَمِيمٌ قُلْ يُحْييهَا الَّذى أَنْشَأهَا أَوَّل مَرَّةٍ وَ هُوَ بِكُلِّ خَلْقٍ عَليمٌ . . . ؛ « 3 »\r\nحادثه‌اى را براى ما توصيف نمود ( استخوان مرده را ساييد و در هوا پخش كرد ) و گفت : چه كسى اين استخوان‌هاى پوسيده را زنده خواهد كرد ؟ بگو :\r\nهمان خدايى كه آنها را بدون هيچ سابقه‌اى براى نخستين بار آفريد او به راز آفرينش هر موجودى عالم و آگاه است » .\r\nدر برخى از آيات توجه منكران را به مراحل پيشين آفرينش انسان ، از خاك تا مراحل گوناگون جنينى جلب نموده است ؛ زيرا هر يك از اين مراحل ، آفرينش جديدى است و اگر آفرينش مجدد ممكن نباشد بايد تكامل جنين در تمام اين مراحل متوقف گردد ؛ مثلا آن جا كه مىفرمايد :\r\n\r\n\r\n","description":"","footnote":"\r\n( 1 ) . يس ( 36 ) آيهء 79 .\r\n( 2 ) . ق ( 50 ) آيهء 15 .\r\n( 3 ) . يس ( 36 ) آيهء 78 و 79 .\r\n","page_name":" 113 ","page_number":113},
  {"content":"\r\n\r\n« يَا أَيُّهَا النَّاسُ إِنْ كُنْتُمْ فى رَيْبٍ مِّنَ الْبَعْثِ فَإِنَّا خَلَقْنا كُمْ مِّنْ تُرابٍ ثُمَّ مِنْ نُطْفَةٍ ثُمَّ مِنْ عَلَقَةٍ . . . ؛ « 1 »\r\nاى مردم ! هرگاه در موضوع رستاخيز در شك و ترديد هستيد ( در مراحل نخستين پيدايش خويش فكر كنيد ) ما شما را از خاك ، بعد از نطفه ، سپس از علقه ( خون بسته ) . . . آفريديم » .\r\nدر اين آيه ، كه براى اختصار ، متن كامل آن را نقل نكرديم تمام مراحل مختلف تكوين انسان را به دقيق‌ترين وجه بيان كرده است و هدف از آن ، رفع تعجب آن گروه از منكران است كه از انديشهء امكان خلقت مجدد ، وحشت دارند ؛ در صورتى كه هر روز در برابر ديدگان آنان ، اين حادثه و پديده‌ها ، كه همگى نوعى خلقت جديدند ، تكرار مىگردند .\r\n\r\n3 . صحنهء رستاخيز در زمين‌هاى مرده\r\nبشر در هر سال ، يك بار صحنهء زنده شدن زمين‌ها را با ديدگان خود مشاهده مىكند ؛ زيرا همه ساله ، زمين‌هاى مرده ، كه فاقد جنبش و حركت و فروغ حيات نباتى هستند ، پس از نزول باران در فصل بهار تجديد حيات نموده و زندگى سال گذشته را از سر مىگيرند وسطح زمين با مخمل گياه و علف ، سر سبز و برخى از نقاط آن با گل‌هاى رنگارنگ رنگين مىشود و زمين مرده و بىتحرك و جنبش ، پس از نزول باران رحمت ( كه آب حيات‌است ) زنده‌مىشود و به‌جنبش در مىآيد .\r\nقرآن مجيد در آيات مختلفى بر امكان معاد و تجديد حيات از اين طريق استدلال نموده و ريشهء شك و ترديد و يا نفى و انكار را با نشان دادن نمونهء روشنى از تجديد حيات سوزانده است ، چنان‌كه مىفرمايد :\r\n« . . . وَتَرَى الْأَرْضَ هَامِدَةً فَإِذَا أَنْزَلْنَا عَلَيْهَا الْمَاءَ اهْتَزَّتْ وَ رَبَتْ وَ أَنْبَتَتْ\r\n\r\n\r\n","description":"","footnote":"\r\n( 1 ) . حج ( 22 ) آيهء 5 .\r\n","page_name":" 114 ","page_number":114},
  {"content":"\r\n\r\nمِنْ كُلِّ زَوْجٍ بَهيجٍ ذَلِكَ بِانَّ اللَّهَ هُوَ الحَقُّ وَ انَّهُ يُحْىِ الْموتى وَ انَّهُ عَلى كُلِّ شَىْءٍ قَديرٌ . . . ؛ « 1 »\r\nزمين را مرده مىبينى ، هنگامى كه آب بر آن فرو فرستاديم ، به جنبش و حركت در مىآيد و از هر جفت با طراوتى مىروياند . اين گواه بر آن است كه خدا حق است و اين كه او مىتواند مردگان را زنده كند » .\r\nباز مىفرمايد :\r\n« وَ اللَّهُ الَّذِى أَرْسَلَ الرِّياحَ فَتُثِيرُ سَحاباً فَسُقْنَاهُ إِلى بَلَدٍ مَّيِّتٍ فَأَحْيَيْنا بِهِ الأَرْضَ بَعْدَ مَوْتِها كَذَلِكَ النُّشُورٌ ؛ « 2 »\r\nخدايى كه بادها را مىفرستد تا ابرهايى را به حركت در آورند و آنها را به سر زمين‌هاى مرده روانه مىكنيم و زمين‌هاى مرده را به وسيلهء آن زنده مىسازيم . زنده شدن انسان نيز در روز رستاخيز بسان همين است » .\r\nخلاصه ، زمين‌هاى خشك و بىحركت و بىجنبش ، در حقيقت مرده‌اى است كه با باران به حركت در آمده و به قول مردم « نفس مىكشند » و زنده مىشوند و آثار حيات خود را با پرورش گياه و درخت در دامن خود ، نشان مىدهند . « 3 »\r\n\r\n4 . نمونه‌هايى از احياى مردگان\r\nروشن‌ترين گواه بر امكان موضوعى ، وقوع خارجى آن است . قرآن مجيد طىّ سوره‌هاى مختلفى از كسانى نام مىبرد كه پس از مرگ ، بار ديگر زنده شده‌اند و از افرادى گفتگو مىكند كه حيات و زندگى را مجدداً از سر گرفته‌اند . در اين باره كافى است آيه‌اى را كه پيرامون تعجب عزير از احياى مردگان نازل شده است به\r\n\r\n\r\n","description":"","footnote":"\r\n( 1 ) . حج ( 22 ) آيهء 5 و 6 .\r\n( 2 ) . فاطر ( 35 ) آيهء 9 .\r\n( 3 ) . سورهء ق ( 50 ) آيهء 11 نيز به همين مضمون است .\r\n","page_name":" 115 ","page_number":115},
  {"content":"\r\n\r\nدقت بخوانيم و در آن تأمل كنيم :\r\n« أَوْ كَالَّذى مَرَّ عَلَى قَرْيَةٍ وَ هِىَ خَاوِيَةٌ عَلى عُرُوشِهَا قَالَ أَنَّى يُحْيِى هَذِهِ اللَّهُ بَعْدَ مَوْتِهَا فَأَمَاتَهُ اللَّهُ مِائَة عَامٍ ثُمَّ بَعَثَهُ قَالَ كَمْ لَبِثْتَ قَالَ لَبِثْتُ يَوْماً أَو بَعْضَ يَومٍ قَالَ بَلْ لَبِثْتَ مِائَةَ عَامٍ . . . ؛ « 1 »\r\nيا به سان آن كسى كه از كنار دهكدهء ويرانه‌اى عبور كرد كه سقف‌هاى آن فرو ريخته و ساكنان آن‌جا هلاك و نابود شده بودند ، با خود گفت : چگونه خداوند اين افراد را كه در كام مرگ فرو رفته‌اند ، زنده خواهد كرد ؟ ! خداوند ( براى قدرت نمايى ) جان او را در همان جا گرفت و پس از صد سال او را زنده و به وى خطاب كرد : چند مدت در اين جا بودى ؟ گفت : يك روز يانيم روز . خطاب آمد بلكه صد سال در اين نقطه توقف داشتى . . . » .\r\nذيل آيه حاكى است كه خداوند نه تنها او را زنده كرد ، بلكه الاغ او را كه در گوشهء بيابان افتاده بود و جز استخوانى از او باقى نمانده بود ، زنده كرد و در پايان آيه چنين نتيجه مىگيرد :\r\n« إِعْلَمْ أَنَّ اللَّهَ عَلى كُلِّ شَىْءٍ قَديرٌ ؛\r\nبدان خداوند بر همه چيز قادر است » .\r\nباز در سورهء بقره ، داستان « بقره » راياد آور مىشود كه شخصى از قوم حضرت موسى عليه السلام مردى را كشته بود و جسد او را براى گم كردن نشانه و يا دام انداختن فرد ديگرى ، به جاى ديگر انداخته بود و در اين موقع آنان در تعيين قاتل به نزاع و جنگ برخاسته بودند . خداوند براى رفع اين نزاع دستور مىدهد گاوى را بكشند و قسمتى از بدن گاو ذبح شده را به بدن مرده بزنند تا زنده شود و قاتل خود را تعيين كند . خداوند از اين جريان دو نتيجه مىگيرد :\r\nالف ) به جنگ و نزاع شديد تيره‌هاى بنى اسرائيل خاتمه مىدهد .\r\nب ) هر گونه شك و ترديد و يا انكار را از چهرهء رستاخيز مىزدايد و به يهود\r\n\r\n\r\n","description":"","footnote":"\r\n( 1 ) . بقره ( 2 ) آيهء 262 .\r\n","page_name":" 116 ","page_number":116},
  {"content":"\r\n\r\nلجوج نشان مىدهد كه چگونه خداوند روز رستاخيز مردگان را زنده مىكند .\r\nچنان كه مىفرمايد :\r\n« . . . كَذلِكَ يُحْىِ اللَّهُ الْمَوْتَى وَ يُرِيكُمْ ءَايتِهِ لَعَلَّكُمْ تَعْقِلُونَ . . . ؛ « 1 »\r\n. . . اين‌چنين خداوند مردگان را زنده مىكند و آيات قدرت و نشانه‌هاى توانايى خود را نشان مىدهد تا شما به فكر و انديشه بپردازيد » .\r\n\r\n5 . سر گذشت خفتگان شهر افسوس\r\nسر گذشت خفتگان شهر « افسوس » در ميان كتاب‌هاى آسمانى براى اولين بار در قرآن وارد شده است . اين حادثه در ميان سال‌هاى 249 - / 251 ميلادى در زمان دقيانوس - كه مردم فرنگ به او كيوس مىگويند - رخ داده است . طبعاً چنين حادثه‌اى نمىتواند در تورات و انجيل وارد شود .\r\nقرآن از پناهندگى گروهى از جوانان حقيقت جو به غار گزارش مىدهد ، در حالى كه مىگفتند : خداوندا ! رحمتت را براى ما نازل بفرماو ما را به راه راست هدايت بنما !\r\nقرآن مىگويد : « ما پرده‌اى بر گوش آنان افكنديم و آنان را در خواب گران و سنگينى فرو برديم سپس آنها را بيدار ساختيم تا روشن گردد كه كدام يك از آن دو گروه در تعيين مقدار خواب راستگو هستند » . « 2 » بعداً چنين مىفرمايد :\r\n« كَذلِكَ أَعْثَرْنَا عَلَيْهِمْ لِيَعْلَمُوا أَنَّ وَعْدَاللَّهِ حَقٌّ وَ أَنَّ السَّاعَةَ لَا رَيْبَ فِيهَا . . . ؛ « 3 »\r\nديگران را از سر گذشت اعجاب‌انگيز آنان با خبر ساختيم تا بدانند وعدهء\r\n\r\n\r\n","description":"","footnote":"\r\n( 1 ) . بقره ( 2 ) آيهء 73 .\r\n( 2 ) . كهف ( 18 ) آيات 10 - / 20 .\r\n( 3 ) . كهف ( 18 ) آيهء 21 .\r\n","page_name":" 117 ","page_number":117},
  {"content":"\r\n\r\nالهى بر حق و پا بر جاست و در رستاخيز شك و ترديدى نيست » .\r\nقرآن ياد آورى مىكند كه مقدار خواب آنان 309 سال بوده است . « 1 » به‌طور مسلّم چنين خواب طولانى در گوشهء غار ، بدون اين كه آب و غذايى به آنان برسد شبيه مرگ و از حدود خواب طبيعى بيرون بوده ، خوابى بوده است كه فعاليت‌هاى طبيعى تقريباً توقف داشته و تنها شعلهء بسيار كم فروغى در كانون وجود آنان روشن بوده است . به يقين چنين خوابى ، دست كمى از مرگ ندارد و حفظ و نگه‌دارى چنين گروهى در گوشهء غار از گزند حوادث ، آن‌گاه بيدار كردن آنها شبيه زنده كردن مردگان است .\r\nاينها راه‌هايى است كه قرآن براى اثبات امكان معاد و تجديد حيات در روز رستاخيز ياد آور شده و از اين طريق باب شك و ترديد را به روى شكّاكان و مغرضان بسته است . بحث مبسوط و گسترده در مورد هر يك از راه‌ها ، از هدف بحث ما بيرون است .\r\n\r\n\r\n","description":"","footnote":"\r\n( 1 ) . روايتى كه از امير مؤمنان وارد شده است حاكى است كه اين مقدار از سال به سال‌هاى قمرىمربوط و از نظر سال‌هاى شمسى قريب به سيصد سال بوده است .\r\n","page_name":" 118 ","page_number":118},
  {"content":"\r\n\r\n\r\nمردم لجوج و ماجراجو\r\n6 . « وَ يَسْتَعْجِلُونَكَ بالسَّيِّئَةِ قَبْلَ الْحَسَنَةِ وَ قَدْ خَلَتْ مِنْ قَبْلِهِمُ الْمَثُلاتُ وَ إِنَّ رَبَّكَ لَذُو مَغْفِرَةٍ لِلنَّاسِ عَلَى ظُلْمِهِمْ وَ إِنَّ رَبَّكَ لَشَدِيدُ الْعِقابِ ؛\r\nآنها بدى ( عذاب ) را پيش از نيكى از تو تقاضا مىنمايند ( در حالى كه با چشم خود ديده و با گوش خود شنيده‌اند ) كه كيفر و عذاب ( خدا ) امت‌هاى گذشته را فرا گرفت .\r\nپروردگار تو به مردم با اين كه ستم مىكنند ، داراى آمرزش است و در عين حال ، كيفر او سخت و دردناك است » .\r\nروان‌شناسى براى بشر ، حسى به نام « حس كنجكاوى » ثابت نموده است . اين حس ، پديد آرندهء علوم و خلّاق تمدن و معارف است و اگر روزى بشر فاقد اين حس گردد علم و دانش او از پيشرفت باز مىماند و گره از مشكلات زندگى گشوده نمىشود . همين حس كنجكاوى است كه كودك دو ساله را به جستجو و پرسش در آن‌چه مىبيند و يا مىشنود ، وادار مىنمايد و هر روز در سايهء اين حس ، گامى بلند به سوى جهان خارج بر مىدارد و حقايقى را درك و لمس مىكند .\r\nاين حس ، به سان احساسات ديگر انسان ، رابط و پلى است كه رو ح و روان ما را با جهان خارج و با آن‌چه بيرون ذهن ما وجود دارد ، آشنا و مربوط مىسازد .\r\nدست آفرينش سرشت ما را با اين حس ، از اين جهت خمير كرده ، كه حقايق را آن چنان كه هست دريابيم و سپس در برابر آن خاضع گرديم و زانو بزنيم .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nمتأسفانه گروهى ، روى يك سلسله اغراض و مطامع از فرمان اين حس سر بر مىتابند و باب بحث و تحقيق را به روى خود مىبندند و خود را در برابر حقايق مسلم كور و كر قلمداد مىكنند ، تو گويى داراى چنين حسى نيستند ، و يا اصلًا حادثه‌اى در مسير زندگى آنان رخ نداده و يا با واقعيتى رو به رو نگرديده‌اند . از نظر روانى چنين فردى و از نظر اصول جامعه‌شناسى چنين اجتماعى ، افراد كوتاه فكر و كم رشدند و همواره مىخواهند در زندان تغافل و تجاهل به سر ببرند ، غافل از آن كه عكس العمل واقعيات مسلم جهان ، روزى ديوار زندان موهوم آنان را مىشكند و آنها را از خواب گران و سنگين بيدار مىسازد و به حساب آنها مىرسد .\r\nپيامبر گرامى اسلام صلى الله عليه و آله با ابلاغ و اعلام نبوت ورسالت خود ، حس كنجكاوى گروه‌هاى مختلف را بر انگيخت ، تا دربارهء گفتار او به فكر و انديشه بپردازند . در اين موقع طبقه‌اى كه صحيح و سالم فكر مىكردند به نداى آسمانى وى گوش فرا داده خواستار دلايل نبوت و براهين رسالت وى گرديدند ، تا از اين راه پى به حقيقت ببرند .\r\nدر برابر اين گروه ، افراد مغرض و ماجراجو ، به جاى كنجكاوى و بررسى دلايل نبوت و اسناد رسالت ، به تكذيب وانكار رسالت او برخاستند و خواستار نزول عذاب و نابودى خود شدند و در اين باره آن قدر شتاب داشتند كه قرآن كريم حالت شتابزدگى آنان را با جملهء « وَيَسْتَعْجِلُونَكَ بِالسَّيِّئَةِ قَبْلَ الْحَسَنَةِ ؛ عذاب را پيش از نيكى از تو مىطلبند » منعكس نموده است و در اين موضوع آن قدر اصرار داشتند كه قرآن در خواست آنان را در سوره‌هاى مختلفى بازگو نموده است . « 1 » اين خصيصه مخصوص عناصر عهد رسالت نيست و همان‌طور كه گفته شد در ميان همهء اقوام و ملل ، گروه مغرض ماجراجو پيدا مىشوند كه بر اثر كوتاهى\r\n\r\n\r\n","description":"","footnote":"\r\n( 1 ) . ر . ك : حج ( 22 ) آيهء 47 ؛ عنكبوت ( 29 ) آيه‌هاى 53 و 54 .\r\n","page_name":" 120 ","page_number":120},
  {"content":"\r\n\r\nنظر و كمى رشد ، موضوعات را جدى نمىگيرند . قرآن نمونه‌هايى از اين طبقه را يادآور مىشود آن‌جا كه پيامبر شان به آنها چنين خطاب مىكند :\r\n« قَالَ يقَومِ لِمَ تَسْتَعْجِلُونَ بِالسَّيِّئَةِ قَبْلَ الْحَسَنَةِ لَوْلا تَسْتَغْفِرُونَ اللَّهَ لَعَلَّكُم‌ْتُرْحَمُونَ . . . ؛ « 1 »\r\n( صالح ) به قوم خود گفت : چرا به بدى ( عذاب ) پيش از نيكى شتاب مىكنيد ! چرا براى خويش از خداوند آمرزش نمىطلبيد شايد مورد ترحم و آمرزش او قرار گيريد ! » .\r\nخواستاران نزول عذاب لازم بود به دو مطلب توجه نمايند :\r\n1 . هدف از اعزام پيامبران ، راهنمايى مردم است و اگر هم براى اثبات نبوت معجزه‌اى بياورند بايد اعجاز آنها موجب هدايت آنان گردد ، نه نابودى آنان و اگر مردم در مقام معجزه‌خواهى ، خواستار عذاب گردند كه به قيمت نابودى آنان تمام شود ، در اين موقع پيامبران به هدفى كه براى آن اعزام و بر انگيخته شده‌اند نرسيده‌اند و به اصطلاح نقضِ غرض مىگردد .\r\nاز اين نظر يكى از شرايط اعجاز اين است كه موجب هدايت مردم گردد نه موجب نابودى آنها و اگر پيامبران به چنين در خواست‌هاى غير منطقى ، پاسخ مثبت نداده‌اند به همين دليل است كه بيان گرديد .\r\n2 . آنان با مراجعه به تاريخ اقوام پيشين ، بايد متوجه شوند نابود ساختن آنان كارى است آسان و همان خدايى كه با قدرت غيبى خود ، اقوام پيشين را نابود ساخت مىتواند در يك چشم به هم زدن مقدمات نابودى آنان را نيز فراهم سازد . قرآن كريم براى توجه دادن اين افراد به اين مطلب در آيهء مورد بحث مىفرمايد : « . . . وَ قَدْ خَلَتْ مِنْ قَبْلِهِمُ الْمَثُلاتُ . . . ؛ « 2 » پيش از آنان اقوامى به كيفر\r\n\r\n\r\n","description":"","footnote":"\r\n( 1 ) . نمل ( 27 ) آيهء 46 .\r\n( 2 ) . « مثلات » جمع « مثلة » - به فتح ميم وضم ثاء - به معناى عقوبت است . راغب در مفردات مىگويد : « نفحة تنزل بالإنسان فيجعل مثالًا يرتدع به غيره ؛ بلاى ناگهانى است كه بر انسان فرود مىآيد و به منزلهء نمونه و الگويى مىگردد كه ديگرى از آن عمل اجتناب كند » .\r\n","page_name":" 121 ","page_number":121},
  {"content":"\r\n\r\nاعمال و كردار خود رسيده‌اند » و بايد آنان از سر گذشت اين ملل ، درس عبرت بگيرند .\r\n\r\nخداوند بخشاينده و كيفرده\r\nگروهى از دانشمندان كلام « 1 » و مفسران جملهء « وَ إِنَّ رَبَّكَ لَذُو مَغْفِرَةٍ عَلَى ظُلْمِهِمْ ؛ پروردگار تو در مورد مردم داراى آمرزش است ؛ در حالى كه آنان ستم مىكنند » را دليل بر آن گرفته‌اند كه تمام گناهان - اعم از بزرگ وكوچك - هر چند مرتكب آن راه توبه را پيش نگيرد ، قابل عفو است ؛ زيرا جملهء « على ظلمهم » روشنگر حال آنان است ؛ يعنى آنان با اين كه ظالم و گناه‌كارند ، آمرزش خدا شامل حال آنها نيز مىگردد .\r\nاين نوع تعبير در زبان عرب زياد است ؛ مثلًا مىگويند : « أَنا أوده على غدره ؛ من فلانى را با آن كه با من از در حيله وارد مىشود دوست دارم » . فقط از ميان گناهان ، يك گناه قابل بخشش نيست و آن شرك به خداست كه به تصريح آيهء زير بدون توبه و بازگشت از آن قابل بخشش نمىباشد چنان كه مىفرمايد : « إِنَّ اللَّهَ لايَغْفِرُ أَنْ يُشْرَكَ بِهِ . . . ؛ « 2 » خداوند گناه شرك را نمىبخشد » . « 3 » عقل نيز مويد اين مطلب است ؛ زيرا عفو و بخشش حق ويژهء خداست در اين صورت هيچ مانعى ندارد كه صاحب حق در موارد مخصوصى براى يك سلسله مصالح از تقصير گناه‌كاران بگذرد و در آيهء ديگر به اين حق اشاره كرده و مىفرمايد :\r\n« إِنْ تُعَذِّبْهُمْ فَإِنَّهُمْ عِبادُكَ وَ إِنْ تَغْفِرْ لَهُمْ فَإِنَّكَ أَنْتَ الْعَزيزُ الْحَكِيمُ ؛\r\n\r\n\r\n","description":"","footnote":"\r\n( 1 ) . كشف المراد ، ص 262 ؛ قوشجى ، شرح تجريد ، ص 1 - / 5 .\r\n( 2 ) . نساء ( 4 ) آيهء 48 .\r\n( 3 ) . كشاف ، ج 2 ، ص 159 ؛ مجمع البيان ، ج 3 .\r\n","page_name":" 122 ","page_number":122},
  {"content":"\r\n\r\nاگر بزهكاران را كيفر دهى آنان بندگان تو هستند و اگر بيامرزى تو عزيز و حكيم هستى » .\r\nگذشته از اين كه لفظ « على ظلمهم » حاكى از آن است كه آيه ، به آن دسته از گناه‌كاران ناظر است كه از در توبه وارد نشده‌اند . آيهء مورد بحث در بيان مورد عفو ، لفظ « الناس » يعنى مردم را به كار برده نه الفاظى مانند « مؤمنان » يا « تائبان » . « 1 » و اين خود مبين اين است كه مورد مغفرت ، افراد گناه‌كارىاند كه از طريق توبه گناه و ستم‌هاى خود را شستشو نداده‌اند . نكتهء قابل توجه اين است كه ، در آيه به جاى لفظ « غافر » ( بخشاينده ) لفظ « ذو مغفرة » ( صاحب آمرزش ) را به كار برده است و علت اين تعبير اين است كه هدف آيه آن نيست كه برساند همين الآن ستمگران در حال ستم ، مورد عفو و آمرزش هستند تا مايهء جسارت آنان براى ادامهء گناه گردد ، بلكه هدف ، بيان قابليت آنان براى عفو است و اين كه عفو الهى آن چنان وسيع و گسترده است كه حتى ظالم و ستمگر را در حال ظلم و ستم نيز شامل مىگردد .\r\nسيوطى در كتاب الدر المنثور در تفسير اين آيه از پيامبر نقل كرده است كه آن حضرت فرمود :\r\n« لولا عفو الله و تجاوزه ماهنأ لأحد العيش و لولا وعيده و عقابه لاتكل كل أحد ؛\r\nاگر عفو و گذشت خدا نبود زندگى براى كسى گوارا نبود و اگر وعدهء كيفر و عذاب خداوند نبود همهء مردم به مغفرت و آمرزش او مغرور مىشدند » . « 2 » در جملهء « وَانَّ رَبَّكَ لَذُو مَغْفِرَةٍ . . . » . نكتهء ديگرى نيز وجود دارد و آن بيان تعجب از شتابزدگى آنان در برابر عذاب الهى است در صورتى كه رحمت و عفو\r\n\r\n\r\n","description":"","footnote":"\r\n( 1 ) . الميزان ، ج 11 ، ص 331 .\r\n( 2 ) . در برخى از آيات مضمون اين حديث به صورت واضحى بيان شده است ؛ مانند « وَلَوْ يُؤَاخِذُ اللَّهُ النَّاسَ بِظُلْمِهِمْ مَا تَرَكَ عَلَيْهَا مِنْ دَآبَّةٍ . . . ؛ هرگاه خداوند مردم را به كيفر اعمالشان مجازات مىكرد جنبنده‌اى روى زمين نمىماند » - / نحل ( 16 ) آيهء 61 .\r\n","page_name":" 123 ","page_number":123},
  {"content":"\r\n\r\nخدا آن چنان وسيع است كه افراد گناه‌كار را نيز در حال طغيان و معصيت شامل مىشود با اين وصف چگونه آنان رحمت او را فراموش كرده و خواستار عذاب مىشوند ! و در دعاها مىخوانيم :\r\n« يا من سبقت رحمته غضبه ؛\r\nاى خدايى كه رحمت تو بر خشمت پيشى گرفته است و اميد به آمرزش تو بيش از غضب و خشم توست ! » .\r\nالبته سوء تفاهم نشود ، منظور اين نيست كه خداوند « برات آزادى بدون قيد و شرط » را به همهء گنه‌كاران غير مشرك داده است ، بلكه منظور اين است كه گناه مشرك و كسانى كه با اين حال از جهان مىروند ، به هيچ وجه قابل بخشش نيست ، اما گناهان ديگر قابل بخشش است . البته اين قابليت بخشش ، بدون قيد و شرط نيست ؛ بلكه بخشش الهى در مورد گناهان نيز ، قيدو شروطى دارد و شايستگى افراد براى پذيرش آمرزش خداوند از نخستين شرطهاست ؛ يعنى بايد كارى كرده باشند كه مشمول رحمت پروردگار ولايق بخشودگى شوند .\r\nخلاصه ، آيهء مورد بحث بيش از امكان آمرزش ، مطلب ديگرى را نمىرساند و اما فعليت آمرزش به‌طورى كه نام افراد از نامهء گناه‌كاران خارج شده و در طومار بهشتيان درج گردد مستلزم يك رشته كارها و طىّ عقباتى است كه بدون رنج نمىتوان آن را پيمود .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\nاعجاز پيامبر به هوس اين و آن نيست\r\n7 . « وَيَقُولُ الَّذِيْنَ كَفَرُوا لَولا أُنْزِلَ عَلَيْهِ آيَةٌ مِن رَّبِّهِ إِنَّما أَنْتَ مُنْذِرٌ وَلِكُلِّ قَوْمٍ هَادٍ ؛\r\nافراد كافر مىگويند كه چرا براى او از طرف پروردگار نشانه‌اى ( معجزه‌اى ) نازل نمىگردد . ( آنان بدانند ) كه تو فقط بيم دهنده‌اى و براى هر گروهى راهنما وجود دارد » .\r\nرسالت پيامبر اسلام ، به سان پيامبران ديگر با يك سلسله معجزه‌ها و اسناد نبوت همراه بوده است ، با اين كه خداوند ، بزرگ‌ترين معجزه‌ها ، يعنى قرآن مجيد را در اختيار او نهاده بود و هم اكنون سند برجستهء نبوت او ، به صورت معجزه‌اى جاويدان باقى مانده و بر تارك اعصار مىدرخشد با وجود اين ، وى معجزاتى شبيه معجزات حضرت موسى و حضرت مسيح عليهما السلام نيز براى اثبات نبوت در اختيار داشت . دانشمندان عقايد و مذاهب اين مطلب را ، كه پيامبر اسلام علاوه بر قرآن ، داراى معجزات ديگرى هم بوده است ، بادلايل زير اثبات كرده‌اند :\r\n1 . پيامبر اسلام در قرآن مجيد براى پيامبران گذشته معجزاتى مانند عصاى موسى ويد بيضاء و شفادادن بيماران و . . . ثابت و صريحاً اعتراف كرده كه آنان داراى چنين معجزاتى بوده‌اند .\r\nناگفته پيداست در اين موقع ، طبعاً اگر مردم از او معجزه‌اى مانند معجزات\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nپيامبران گذشته درخواست مىنمودند او نيز به حكم عقل بايد معجزه‌اى مانند معجزات پيامبران گذشته مىآورد ، تا وسيلهء هدايت مردم را از هر طريقى كه امكان دارد فراهم سازد . هرگاه او در اين صورت ، سخن از عجز و ناتوانى به زبان بياورد و بگويد : من ، اگر چه مانند ديگران پيامبرم ولى كارى را كه آنان انجام مىدادند ، نمىتوانم انجام دهم ، بىشك چنين سخنى موجب دورى و روىگردانى مردم مىگردد و چنين كارى بر خداوند حكيم ، كه خواهان هدايت مردم است محال است و هرگز خداوند به پيامبر خود دستور نمىدهد كه سخنى بگويد كه موجب تفرق مردم گردد ، خصوصاً كه پيامبر اسلام را افضل پيامبران و خاتم آنان معرفى كند .\r\n2 . از برخى آيات قرآن استفاده مىشود كه رسول اكرم علاوه بر قرآن ، داراى معجزاتى ديگر نيز بوده است ؛ مانند آيهء « اقْتَرَبَتِ السَّاعَةُ وَ انْشَقَّ الْقَمَرُ . . . ؛ « 1 » رستاخيز نزديك شد ، و قمر دو نيم گشت » . « 2 » 3 . روايات متواترى كه محدثان اسلامى دربارهء معجزهء پيامبر اسلام گرد آورده‌اند بزرگ‌ترين سند بر وجود اين نوع اسناد و دلايل مىباشد . « 3 » با توجه به اين مطالب بايد ديد مقصود از آيه كه مىفرمايد : « كافران به پيامبران اعتراض مىكنند كه چرا بر او آيه‌اى نازل نمىگردد » چيست ؟ آيا به راستى اين آيه دلالت مىكند كه پيامبر داراى معجزه‌اى جز قرآن نبوده است يا اين كه آيه به اين حقيقت اشاره ندارد ، بلكه هدفى دارد كه در ذيل بيان مىشود :\r\nاصولًا بايد توجه نمود كه هدف از اعجاز چيست ؟ آيا هدف از معجزه ، جز هدايت مردم چيز ديگرى است و اگر چنين نتيجه‌اى بر معجزه مترتب مىگردد\r\n\r\n\r\n","description":"","footnote":"\r\n( 1 ) . قمر ( 54 ) آيهء 1 .\r\n( 2 ) . مشروح اين بحث را در كتاب‌هاى عقايد و تفسير مطالعه بفرماييد و با دلايل روشن ثابت شده است كه مقصود ، دو نيم شدن ماه در زمان خود پيامبر است .\r\n( 3 ) . جامع‌ترين كتابى كه از طرف محدثان شيعه در اين باره نوشته شده است كتاب مدينةالمعاجز اثر سيد هاشم بحرينى است .\r\n","page_name":" 126 ","page_number":126},
  {"content":"\r\n\r\nباز بر پيامبر لازم است كه به در خواست آنان پاسخ بگويد ؟\r\nپاسخ : با توجه به بررسى زير ثابت خواهد شد كه هدف آيه ، نفى صدور معجزه از پيامبر نيست ؛ بلكه هدف ، نفى آن نوع از خارق عادت‌هاست كه واجد شرايط و وسيلهء هدايت نباشند ؛ به عبارت ديگر هدف از درخواست اعجاز اين است كه در پر تو آن ، به صدق گفتار مدعى نبوت پى برده شود ، بنابر اين هر گاه در ميان درخواست كنندگان معجزه ، گروه حقيقت جو و بىغرضى باشند كه با ديدن اعجاز به سوى او گرايش پيدا كرده به او ايمان بياورند ، در اين صورت موافقت با درخواست معجزه ، بىاشكال خواهدبود ؛ ولى اگر درخواست كنندگان ، توده‌هاى لجوج و بازيگر باشند و مقصدى جز تفريح و سرگرمى به سان سرگرمىهاى مرتاضان نداشته باشند در اين صورت ساحت مقدس پيامبر اسلام بالاتر از آن است كه با درخواست آنان موافقت نمايد .\r\nقرآن در خود اين سوره آشكارا تصريح مىكند كه درخواست كنندگان معجزه لجوجند و هرگاه پيامبر به بزرگ‌ترين اعجاز هم دست بزند باز آنان ايمان نخواهند آورد و لجاجت و عناد خود را ادامه خواهند داد ، آن جا كه مىفرمايد :\r\n« وَ لَوْ أَنَّ قُرْآناً سُيِّرَت‌ْبِهِ الْجِبَالُ أَوْقُطِّعَتْ بِهِ الْأَرْضُ أَوْ كُلِّمَ بِهِ الْمَوتى . . . ؛ « 1 »\r\nهر گاه قرآن كوه‌ها را از بيخ بر كند و زمين را قطعه‌قطعه كند و مردگان را زنده نمايد ( باز آنان ايمان نخواهند آورد ) » .\r\nاين آيه حاكى است كه گروه معترض در صدد هدايت و كشف حقيقت نبودند اگر بالاترين و عظيم‌ترين معجزه را هم با چشم مىديدند باز ايمان نمىآوردند .\r\nآيا با اين وضع صحيح است پيامبر وقت و ارادهء خود را در اختيار چنين مردم بىهدفى قرار دهد ؟\r\nگذشته از اين ، بايد توجه نمود كه به مضمون آيهء « وَ مَا كَانَ لِرَسُولٍ أَنْ يَأْتِىَ\r\n\r\n\r\n","description":"","footnote":"\r\n( 1 ) . رعد ( 13 ) آيهء 31 .\r\n","page_name":" 127 ","page_number":127},
  {"content":"\r\n\r\nبِآيَةٍ إِلَّا بِإِذْنِ اللَّهِ . . . ؛ « 1 » هيچ پيامبرى نمىتواند معجزه‌اى بياورد جز به اذن خداوند » معجزات پيامبران ، در اختيار آنان نيست كه هر موقع بخواهند و يا مردم به آنان پيشنهاد نمايند فوراً به اعجاز دست بزنند ، بلكه آنها از مشيت و اراده خدا پيروى مىكنند و هرگز در خواست مردم ، تكليفى براى آنان ايجاد نمىكند .\r\nبنابر اين جملهء « إِنَّمَا أَنْتَ مُنْذِرٌ وَ لِكُلِّ قَوْمٍ هَادٍ ؛ تو بيم دهنده‌اى و براى هر گروهى راهنمايى وجود دارد » ناظر به همين مطلب است و آن اين كه ، تو اى پيامبر ! بيم‌دهنده‌اى بيش نيستى و هرگز در اجابت درخواست مردم اختيارى از خود ندارى و تا اذن الهى نباشد ، هيچ نوع كارى صورت نمىگيرد نه اين كه هيچ وقت در هيچ شرايطى تو صاحب معجزه نيستى .\r\nروى اين بيانات روشن گرديد ، كه آيه به نفى اعجاز به‌طور مطلق ناظر نيست ؛ بلكه آن نوع معجزات را نفى مىكند كه درخواست كنندگان هدفى جز سرگرمى و تفريح و ادامهء لجاجت نداشته باشند و يا اين كه پيامبر در انجام معجزه ، مختار و آزاد باشد و بدون مشيت الهى دست به كار بزند و هر چه مردم بخواهند فوراً اقدام نمايد . ناگفته پيداست نفى اعجاز در چنين زمينه‌هاى مخصوصى ، دليل بر نفى مطلق نيست . « 2 » مفسران در تفسير جملهء « انَّمَا أَنْتَ مُنْذِرٌ وَ لِكُلِّ قَومٍ هَادٍ » نظريات مختلفى دارند كه سه نظر مهم را متذكر مىشويم :\r\n1 . گروهى جمله ياد شده را چنين تفسير مىكنند : اى پيامبر ! تو بيم دهنده و رهبر تمام اقوام و ملل هستى و شكل اصلى جمله چنين است : « إِنّما أَنت\r\n\r\n\r\n","description":"","footnote":"\r\n( 1 ) . رعد ( 13 ) آيهء 38 .\r\n( 2 ) . نويسنده‌اى مسيحى در كتاب مشكاة صدق با آيهء مورد بحث و آيات ديگر استدلال نموده است كه پيامبر اسلام ، معجزه‌اى جز قرآن نداشته است . نگارنده در كتاب رسالت جهانى پيامبران ( ص 118 - 142 ) دربارهء آيات مورد نظر او به‌طور گسترده سخن گفته و ثابت نموده است كه اين آيات ، ارتباطى به مدعاى وى ندارد .\r\n","page_name":" 128 ","page_number":128},
  {"content":"\r\n\r\nمنذر و هاد لكل قوم » .\r\nبنابر اين نظر ، اين جمله از دلايل جهانى بودن رسالت رسول اكرم و خاتم بودن اوست . و ظاهرِ آيه اين است كه تا روز رستاخيز پيامبر ، مُنْذِر و هادى بشر و امم جهان است .\r\n2 . مقصود از جملهء ياد شده اين است كه ، تو اى پيامبر ! بيم‌دهنده‌اى و براى هر قومى ، راهنمايى هست و از آن‌جا كه « انذار » و « هدايت » غالباً از شؤون پيامبران مىباشد در اين صورت « منذر » و « هاد » كنايه از پيامبر است و بازگشت آيه به اين است كه ، تو پيامبرى و براى هر قومى در هر دوره‌اى پيامبرى است و تو مانند پيامبران پيشين در اعجاز و تصرف در تكوين ، اختيارى از خود ندارى و همهء اين كارها بايد به اذن خداوند جهان انجام گيرد .\r\nبنابر اين نظر ، جملهء ياد شده بيانگر آن است كه در تمام ادوار در ميان مردم هادى و رهبر بوده و هيچ دوره‌اى خالى از رهبر نبوده است و اگر بگوييم كه مقصود از هادى ، نبى و پيامبر است در اين صورت ، گواه بر وجود پيامبر در ميان اقوام مختلف مىباشد .\r\n3 . از رواياتى كه گروهى از دانشمندان اسلامى - اعم از شيعه و سنى - آنها را نقل كرده‌اند استفاده مىشود كه مقصود از « منذر » پيامبر است و مقصود از « هادى » امام و جانشين اوست . گويى « انذار » كنايه از مقام نبوت و « هدايت » كنايه از مقام امامت است و پيامبر بنا به نقل بسيارى از محدثان چنين فرموده است :\r\n« من بيم‌دهنده‌ام و تو اى على ! راهنمايى » .\r\nمحدث بزرگوار شيعه ، مرحوم سيد هاشم بحرينى در كتاب غاية المرام و تفسير خود برهان قسمتى از اين احاديث را جمع آورى كرده است . او تنها در تفسير خود ، 27 روايت در اين باره نقل نموده كه برخى از آنها از كتاب‌هاى اهل تسنن است .\r\nسيوطى در الدر المنثور قسمتى از اين روايات را ذكر كرده است . از آن جا كه\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nاين روايات با اسناد مختلف و در كتاب‌هاى متعدد و از محدثان عالىقدر نقل شده است مىتوان گفت مفاد حديث به حد « تواتر » رسيده است .\r\nتنها در برهان ، هفده روايت به اين مضمون نقل شده است كه پيامبر فرمود :\r\n« أنا المنذر و علي الهادي ؛ منم بيم دهنده و على راهنماست » و يا : « أنت الهادي يا علي ؛ تويى راهنما اى على ! » .\r\nدر دو روايت وارد شده است كه پيامبر اسلام صلى الله عليه و آله آبى خواست كه وضو بگيرد وقتى از وضو فارغ شد دست على را گرفت آن را روى سينه خود گذارد و گفت :\r\n« إِنَّمَا أَنْتَ مُنْذِرٌ » سپس روى سينهء على عليه السلام نهاد و گفت : « وَ لِكُلِّ قَومٍ هَادٍ » .\r\nدر پاره‌اى از احاديث ، پيامبر تذكر مىدهد كه هيچ‌گاه روى زمين از حجت خالى نمىماند و براى استشهاد ، آيهء مورد بحث را مىخواند و خود را « منذر » و على را « هادى » معرفى مىكند بعد اوصياى خود را يكى پس از ديگرى نام مىبرد تا سخن را به مهدى مىرساند و هدف قيام آن حضرت را تشريح مىفرمايد .\r\nروشن شدن اين نظر در گرو پاسخ به سؤالاتى است كه در مورد اين تفسير وجود دارد . اكنون اين سؤالات را مطرح نموده و دربارهء آنها گفتگو مىكنيم :\r\nممكن است سؤال شود : چگونه « انذار » مخصوص پيامبر صلى الله عليه و آله مىباشد و هدايت از آنِ امام عليه السلام در صورتى كه پيامبر نيز ، هادى و راهنماى امت است ؟ و به عبارت ديگر ، پيامبر و امام هر دو هم مقام « انذار » را دارند و هم مقام « هدايت » را .\r\nاستاد عالى قدر علامه طباطبائى در الميزان جمله‌اى دارند كه مىتواند روشنگر پاسخ اين پرسش باشد . ايشان مىفرمايد :\r\n« منذر » آن راهنما را مىگويند كه راهنمايى او توأم با ادعاى نبوت باشد ، ولى « هادى » به آن راهنما مىگويند كه دعوى نبوت نداشته باشد در اين صورت مقصود از « منذر » نبى و پيامبر خواهد بود و مراد از « هادى » جانشين او ؛ زيرا راهنمايى پيامبر همواره توأم با ادعاى نبوت مىباشد و هرگز صرف راهنمايى\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nنيست ، بلكه آن امام است كه هدايت او ، مجرد از دعوى نبوت مىباشد . « 1 » در احاديث به اين پرسش به‌طور ديگرى پاسخ گفته شده است و آن اين كه ، مقصود از « هادى » در اين آيه مطلق راهنما نيست تا گفته شود پيامبر نيز هادى امت و راهنماى مردم است ، پس چرا هدايت در اين آيه از آن جانشينان پيامبر شمرده شده است ؛ بلكه مقصود از آن ، هدايت است به آن‌چه پيامبرى آن را آورده است . امام باقر در تفسير اين آيه مىفرمايد :\r\n« ولكلّ زمان منّا هاد يهديهم إلى ما جاء به نبيّ اللّه ؛ « 2 »\r\nدر هر زمان از خاندان وحى ، راهنمايى است كه مردم را به آن‌چه پيامبر خدا آورده است رهبرى مىنمايد » .\r\nبنابر اين تفسير ، مقصود از « هادى » جز امام و جانشين او نمىتواند باشد .\r\nتوضيح اين سخن اين است كه ، پيامبر در حقيقت پايه گذار انقلاب و نهضت است و امام جانشين و رهبر انقلاب پس از در گذشت او مىباشد ؛ زيرا هر نوع انقلاب هر چه هم به ثمر برسد و درخشندگى خاصى پيدا كند در هر حال ، به وجود رهبرى نيازمند است كه پس از درگذشت بنيان گذار ، رهبرى انقلاب را به عهده بگيرد و موانع پيشرفت را از سر راه آن بر دارد و با الهام از اصول انقلاب ، مشكلات آن را براى مردم توضيح دهد و تفسير نمايد ؛ به عبارت ديگر ، پيامبر پايه گذار دين و امام ، حافظ و مدافع و مبين تعاليم پيامبر است . در اين صورت صحيح است بگوييم مقصود از « هادى » همان امام است كه روشن كنندهء آيين است .\r\nمفسر عالى قدر شيعه ، مرحوم على بن ابراهيم در مقام بيان اختصاص\r\n\r\n\r\n","description":"","footnote":"\r\n( 1 ) . الميزان ، ج 11 ، ص 359 .\r\n( 2 ) . تفسير برهان ، ج 10 ، ص 280 .\r\n","page_name":" 131 ","page_number":131},
  {"content":"\r\n\r\nهدايت به امام اين نكته را خاطر نشان مىسازد و مىگويد : مقصود از هادى ، همان مبيِّن مجملات آيين است و طبعاً اين مقام در اختيار امام خواهد بود .\r\nآن‌گاه آياتى را مىآورد كه لفظ هدايت در آنها به معناى بيان كردن به كار رفته است از آن جمله آيهء « وَأَمَّا ثَمُودُ فَهَدَيْناهُمْ . . . » أى بَيَّنالَهُمْ . . . ؛ « 1 » يعنى براى ايشان بيان كرديم .\r\nمؤيد نظر سوم كه در روايات وارد شده است اين است كه قرآن در برخى از موارد كه در مورد « امام » سخن مىگويد ، بلافاصله مسألهء هدايت و راهنمايى را پيش مىكشد و مىرساند كه هدايت و رهبرى مردم از شؤون امام مىباشد ؛ مانند\r\n« وَ جَعَلْنَا مِنْهُمْ أَئِمَّةً يَهْدُونَ بِأَمْرِنَا لَمَّا صَبَرُوا . . . ؛ « 2 »\r\nآنان را پيشوايانى قرار داديم كه به امر و فرمان ما ، مردم را با كمال بردبارى و استقامت ، هدايت مىنمايد » . « 3 » سؤال ديگر : ممكن است گفته شود آيا مقام هدايت و راهنمايى فقط از آن حضرت على عليه السلام است يا اين كه پيشوايان گرامى ديگر ، بلكه اوصياى تمام پيامبران نيز راهنمايان مردم هستند ؟\r\nپاسخ : على عليه السلام فرد روشن و كامل هاديان امت است ؛ ولى اين مقام اختصاص به وى ندارد و ساير امامان و بلكه اوصياى همهء پيامبران نيز هادى و راهبر مردمند و جملهء\r\n« أنت الهادي يا علي »\r\nاز قبيل تطبيق كلى به يك فرد كامل است و اين حقيقتى است كه در روايات به آن تصريح شده است چنان كه مىفرمايد :\r\n« كل إمام هاد لكل قوم في زمانهم . . . » . « 4 »\r\nسؤال سوم : آيا از جمله استفاده مىشود كه در هر قرن و زمانى در ميان تمام اقوام و ملل راهنمايى وجود داشته است ؟ پاسخ آن مثبت است و ظاهر يا صريح جملهء « وَ لِكُلِّ قَوْمٍ هادٍ » وجود راهنما در ميان تمام اقوام و ملل است و از برخى از\r\n\r\n\r\n","description":"","footnote":"\r\n( 1 ) . فصلت ( 41 ) آيهء 17 .\r\n( 2 ) . سجده ( 32 ) آيهء 24 .\r\n( 3 ) . گروهى از پيامبران علاوه بر منصب نبوت داراى مقام امامت نيز بودند .\r\n( 4 ) . به اين مضمون روايات زيادى وارد شده است ر . ك : تفسير برهان ، ج 2 ، ص 280 ، ح 8 .\r\n","page_name":" 132 ","page_number":132},
  {"content":"\r\n\r\nآيات و بسيارى از روايات استفاده مىشود كه خداوند براى مردم هر عصر و زمانى ، حجت و راهنمايى فرستاده و حجت را بر آنها تكميل نموده است .\r\nمؤيد اين نظر گفتارى است كه امير مؤمنان در نخستين خطبهء نهج البلاغه دارند و مىفرمايند :\r\n« و لم يخل سبحانه خلقه من نبي مرسل أو كتاب منزل أو حجّة لازمة أو محجّة قائمة . . . ؛ « 1 »\r\nخداوند جامعهء بشر را هيچ‌گاه از وجود پيامبرى فرستاده شده و يا كتابى نازل گرديده و برهانى حتمى و قاطع و يا راهى استوار و روشن ، محروم ننموده است » .\r\nو نيز مىفرمايد :\r\n« اللّهمّ بلى لاتخلو الأرض من قائم للّه بحجّة إمّا ظاهراً مشهوداً أو خائفاً مغموراً لئلّا تبطل حجج اللّه و بيّناته . . . ؛ « 2 »\r\nبار خدايا ! زمين هيچ گاه از حجتى كه براى خدا قيام كند ، خالى نمىماند و او يا ظاهر و آشكار است و يا پنهان ( علت وجود چنين حجت به خاطر اين است كه دلايل روشن خدا از بين نرود ) » .\r\n\r\nآيا فيض نبوت مخصوص خاور زمين است ؟\r\nگاهى تصور مىشود كه دين و آيين ارمغان شرق است و پيامبران آسمانى فقط از شرق برخاسته‌اند و لذا نام پيامبرانى كه در قرآن و عهدين آمده است همگى از خاور زمين بوده و هرگز در غرب ، آيين و پيامبرى نبوده و مردم مغرب زمين آيين و مذهب را از شرق گرفته‌اند .\r\nاين مطلب ، گمانى بيش نيست و تاريخ مذاهب در ملل جهان نيز بر خلاف آن\r\n\r\n\r\n","description":"","footnote":"\r\n( 1 ) . نهج البلاغهء عبده ، ج 1 ، ص 18\r\n( 2 ) . همان ، كلمات قصار ، شمارهء 147 .\r\n","page_name":" 133 ","page_number":133},
  {"content":"\r\n\r\nحكم مىكند و قرآن مجيد براى همهء ملت‌ها و امت‌ها پيامبر و بيم‌دهنده و راهنمايى ثابت مىكند .\r\nآيهء مورد بحث با صراحت هر چه كامل‌تر مىگويد : « وَلِكُلِّ قَومٍ هَادٍ ؛ براى هر گروهى راهنما و رهبرى وجود دارد » . صريح اين آيه اين است كه هر ملتى - / اعم از شرقى و غربى ، حتى ملل چين و هند ، وحشيان استراليا ، سرخ پوستان امريكا - / داراى هادى و راهنما بوده است هر چند اين « هادى » ( بنابر تفسير سوم ) پيامبر نباشد .\r\nقرآن در آيات ديگرى با صراحت كامل‌تر براى هر ملتى رسول و پيامبر و بيم‌دهنده‌اى ثابت مىكند چنان كه مىفرمايد :\r\n« وَ إِنْ مِنْ أُمَّةٍ إِلَّاخَلافِيها نَذِيرٌ . . . ؛ « 1 »\r\nهيچ امتى نيست مگر اين كه در ميان آنها بيم رسانى بوده است » .\r\n« وَ لَقَدْ بَعَثْنافِى كُلِّ أُمَّةٍ رَسُولًا أَنِ اعْبُدُوا اللَّهَ وَ اجْتَنِبُوا الطَّاغُوتَ . . . ؛ « 2 »\r\nدر ميان هر ملتى پيامبرى را بر انگيختيم كه به مردم بگويد خدا را بپرستيد » .\r\n« وَلِكُلِّ أُمَّةٍ رَسُولٌ فَإِذَا جَاءَ رَسُولُهُمْ قُضِىَ بَيْنَهُمْ . . . ؛ « 3 »\r\nبراى هر امتى پيامبرى است كه در ميان آنها حكم و داورى مىنمايد » .\r\nبه‌طور مسلم ، پيامبران هر امتى در ادوار پيشين متناسب با فهم و ادراك آنها و راهنمايى آنان در حدود و قابليت و شايستگى آنها بوده است . اما اين كه چرا در قرآن نامى از پيامبران مغرب زمين نيامده است براى اين است كه خود قرآن تصريح مىكند پيامبرانى از طرف خداوند ، براى هدايت مردم مبعوث شده‌اند كه شرح نام و تفصيل دعوت آنها را در قرآن باز گو ننموده است ، چنان كه مىفرمايد :\r\n\r\n\r\n","description":"","footnote":"\r\n( 1 ) . فاطر ( 35 ) آيهء 24 .\r\n( 2 ) . نحل ( 16 ) آيهء 36 .\r\n( 3 ) . يونس ( 10 ) آيهء 47\r\n","page_name":" 134 ","page_number":134},
  {"content":"\r\n\r\n« وَ رُسُلًا قَدْ قَصَصْنَاهُمْ عَلَيْكَ مِنْ قَبْلُ وَ رُسُلًا لَّم‌ْنَقْصُصْهُمْ عَلَيْكَ . . . ؛ « 1 »\r\nپيامبرانى كه قبلًا سرگذشت آنها را بيان كرده‌ايم و پيامبرانى كه دربارهء آنها گفتگو ننموده‌ايم » . « 2 » ولى علت اين كه مذاهب بزرگ جهان به پيامبران مشرق زمين تعلق دارد اين است كه شرق گهوارهء تمدن و فرهنگ آن اصيل‌تر از غرب است و علم و فلسفه و هنر و نظام حقوق فردى و اجتماعى از مشرق زمين به غرب رفته است از اين نظر ، مذاهب متناسب با تمدن و فرهنگ ، به شرق تعلق دارد و غرب ، مذهب و آيين را به سان فرهنگ و هنر از شرق گرفته و آن را جاىگزين مذاهب ابتدايى - كه متناسب با دورهء ابتدايى زندگى بشر ، يعنى دوره ما قبل تمدن و فرهنگ و علم بوده - ساخته است .\r\n\r\n\r\n","description":"","footnote":"\r\n( 1 ) . نساء ( 4 ) آيهء 164 .\r\n( 2 ) . آيهء 78 سورهء غافر نيز به همين مضمون است .\r\n","page_name":" 135 ","page_number":135},
  {"content":"\r\n\r\n\r\nچگونگى علم خداوند به موجودات\r\n8 . « اللَّهُ يَعْلَمُ مَا تَحْمِلُ كُلُّ أُنْثى وَ مَا تَغِيضُ الْأَرْحامُ وَ مَاتَزْدَادُ وَ كُلُّ شَىْءٍ عِنْدَهُ بِمِقْدَارٍ ؛\r\nخداوند از وضع جنين هر زن بار دارى آگاه است و آن چه را رحم‌ها از بين مىبرند و سقط مىكنند و آن‌چه را مىافزايند . و هر چيزى نزد او به اندازهء معين و ميزان خاصى است » .\r\n9 . « عَالِمُ الْغَيْبِ وَ الشَّهادَةِ الْكَبِيرُ الْمُتَعالِ ؛\r\nخدايى كه آگاه از پنهان و آشكار و بزرگ و برتر است » .\r\n10 . « سَوَاءٌ مِنْكُمْ مَنْ اسَرَّالْقَوْلَ وَ مَنْ جَهَرَ بِهِ وَ مَنْ هُوَ مُسْتَخْفٍ بِالَّيْلِ وَ سَارِبٌ بِالنَّهَارِ ؛\r\nدر پيشگاه او يك‌سانست كه كسى سخن را پنهان دارد ( يا آهسته سخن بگويد ) يا آن را آشكار سازد و كسى كه در تاريكى شب راه برود يا در روز روشن راه بپيمايد » .\r\nهدف ابتدايى اين آيات ، معرفى علم محيط خداوند است و اين كه او از رازهاى پوشيدهء رحم‌ها ، از وضع جنين‌هايى كه در آن قرار دارند ، آگاه است و پنهان و آشكار ، شب و روز ، صداهاى آهسته و بلند ، براى او يك‌سان است و به كارهاى مخفى و آشكار بندگان خود ، آگاهى دارد و چون او بزرگ و برتر است ، بر تمام مصنوعات خود محيط و مسلط مىباشد .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nعقل و خرد در اين باره مىگويد : نظام هر ورقى از اوراق هستى ، هر برگى از گياهان ، هر اتمى از اتم‌هاى بىشمار ، هر ذره‌اى از ذرات وجود انسان ، هر سلولى از سلول‌هاى جانداران ، هر سياره‌اى از سيارات آسمان ، گواهى مىدهند كه آفريدگار آنها از تمام خصوصيات وجودى آنها آگاه است و هرگز بدون آگاهى كامل ، از رازهاى درونى و برونى يك مصنوع ، نمىتوان آن را با اين نظم شگفت‌انگيز آفريد . آيا مىتوان گفت سازندهء يك هواپيما ، از قسمت‌هاى علمى و فنى آن بىخبر است ، يا نويسندهء يك دوره دائرة المعارف از محتويات آن اطلاع ندارد ؟\r\nقرآن اين حقيقت علمى را با لطيف‌ترين بيان توضيح داده و مىفرمايد :\r\n« أَلا يَعْلَمُ مَنْ خَلَقَ وَ هُوَ اللَّطِيفُ الْخَبِيرُ ؛ « 1 »\r\nآيا او از اوضاع مخلوق و مصنوع خود آگاه نيست ، در حالى كه اوست باريك‌بين و آگاه » .\r\nبار ديگر بر گرديم مسأله را از راه ديگر مورد بررسى قرار دهيم : حقيقت علم و آگاهى از چيزى جز حضور آن نزد شخص آگاه چيز ديگرى نيست ، چنان كه حقيقت جهل و ناآگاهى نيز جز غيبت و پنهانى شىء از انسان ، معناى ديگرى ندارد .\r\nالبته حضور يك شىء نزد انسان بر دو نوع است : گاهى وجود خارجى شىء نزد انسان نيست ، اما تصويرى از آن نزد او حاضر است ؛ مثلًا افرادى كه به زيارت خانهء خدا رفته‌اند و الآن فرسنگ‌ها از آن فاصله گرفته‌اند هر موقع بخواهند مىتوانند از طريق تصويرذهنى كعبه ، به آن نقطه توجه پيدا كنند .\r\nگاهى خود شىء خارجى ، بدون و ساطت تصويرى در نزد ما ( روح ) حاضر است و چيزى ميان عالم و معلوم واسطه نيست . « 2 » روشن‌ترين مثال براى اين نوع\r\n\r\n\r\n","description":"","footnote":"\r\n( 1 ) . ملك ( 67 ) آيهء 14 .\r\n( 2 ) . در اصطلاح فلسفه ، نوع اول را علم حصولى و دوم را علم حضورى مىنامند .\r\n","page_name":" 137 ","page_number":137},
  {"content":"\r\n\r\nآگاهى ، علم انسان به خود انسان است ؛ زيرا حقيقت و واقعيت هر انسانى بر خود او روشن است و هر فردى از روحيات و ملكات خوب و بد خويش آگاهى كامل دارد ، ديگر اين جا ميان عالم و معلوم چيزى واسطه نيست . يا مثلًا ما از صورت‌هاى ذهنى خود آگاهيم ؛ زيرا اين صورت‌ها پيش ما حاضر است و براى درك آنها نياز نداريم كه تصويرى از اين صورت‌ها برگيريم ، بلكه خود اين صورت‌ها را به روشنى درك مىكنيم و در نزد روح خود حاضر مىبينيم .\r\nعلم خدا به مصنوعات و مخلوقات خود از قبيل نوع دوم است . او در علم خود به آن چه آفريده ، نيازى به تصوير ندارد ، بلكه تمام موجودات جهان با واقعيت خارجى خود ، نزد خدا حاضرند و ميان او و مخلوق فاصله‌اى نيست .\r\nفلسفهء اسلامى ، علم حضورى خدا را به موجودات از طرق گوناگون ثابت نموده است و كوتاه‌ترين راه آن است كه اين حقيقت را از تدبر در مسألهء آفرينش موجودات به دست آوريم . جاى گفتگو نيست كه خداوند وجود دهنده و ما وجود پذيريم . در اين صورت آيا لازمهء ايجاد يك موجود ، اين نيست كه در نزد موجد و سازنده آن حاضر باشد ؟ آيا ايجاد و پديد آوردن يك شىء ، با غيبت و عدم حضور آن نزد وجود دهنده مىسازد ؟ به عبارت ديگر ، ايجاد يك شىء بدون توجه وجود دهنده و حضور وجودپذير در نزد آفريننده ، امكان‌پذير هست ؟\r\nبار ديگر ، تصويرهاى ذهنى خود را مورد بررسى قرار دهيم مىبينيم تمام اين صور ، مخلوق و آفريدهء روح و روان و قواى ادراكى است و تا وجود دارند در نزد روح وقواى مدرك ما حاضرند و ميان ما و آنها جدايى نيست و به همين ترتيب تمام موجودات جهان همگى مخلوق خدا و در نزد او حاضرند .\r\n\r\nبرنامه‌اى تربيتى\r\nآشنايى به صفات خدا ، خود گرچه نوعى كمال معنوى و روحى است ؛ ولى در عين حال اعتقاد به چنين خداى آگاه از درون و بيرون ، خود مكتبى تربيتى\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nاست كه افراد با ايمان و معتقد را از بسيارى از كارهاى نكوهيده باز مىدارد . چه برنامه‌اى بالاتر از اين ، كه بدانيم از نخستين لحظهء زندگى ، از روزى كه به صورت سلولى در رحم مادر قرار داريم تا لحظه‌اى كه به خاك سپرده مىشويم ، مراقبى بزرگ و برتر ، متوجه اعمال و كردارهاى ماست و از آن‌چه ما انجام مىدهيم كاملًا مطلع و آگاه مىباشد آيا با وجود چنين مراقبى شايسته است به فكر گناه و نافرمانى او باشيم ؟\r\n\r\nنكاتى چند در آيات\r\n1 . قرآن در طرح معارف عقلى راه تعبد را پيش نمىگيرد ، بلكه در غالب موارد ، به استدلال دست مىزند ؛ مثلًا در اين آيات كه هدف بيان احاطهء علمى خداوند به موجودات است و اين‌كه آشكار و پنهان براى او يك‌سان مىباشد به دليل مسأله ، با بيان دو صفت از اوصاف خدا : « الْكَبيرُ الْمُتَعَال » اشاره نموده است ؛ زيرا « كبير » ( بزرگ ) در مورد خداوند به معناى احاطهء او بر همهء موجودات است و لازمهء اين احاطه ، اطلاع بر اوضاع محاط مىباشد . « متعال » يعنى بسيار بلند مقام ، يعنى خداوند عالى و در علم خود نيز برتر است و بر موجودات و مصنوعات خود نيز تسلط دارد همان‌طور كه هر موجود عالىتر بر موجودات پايين‌تر مسلط است . در واقع اين دو صفت دليلى است بر اطلاع او از آشكار و پنهان ( عَالِمُ الغَيْب وَ الشَهَادَةِ ) .\r\n2 . چون مقصود از « ما » در « ما تحمل » جنين است از اين نظر ناچار مقصود از « ما » در دو جملهء بعدى : « و ما تغيض الأرحام و ما تزداد » نيز همان جنين خواهد بود از آن جا كه « غيض » در لغت عربى به معناى « نقص و كم شدن » است « 1 » ناچار هدف آيه اين است : خدا مىداند آن چه رحم‌ها بر مىدارند ( و دوران حمل را به‌طور طبيعى به پايان مىرسانند ) و آن چه را كم مىكنند ( و پيش از وقت\r\n\r\n\r\n","description":"","footnote":"\r\n( 1 ) . راغب ، مفردات ، ص 368 .\r\n","page_name":" 139 ","page_number":139},
  {"content":"\r\n\r\nطبيعى سقط مىكنند ) و آن چه را رحم‌ها مىافزايند ( و بيش از يكى پرورش مىدهند ) .\r\nبه عبارت ديگر مقصود از « و ماتغيض الأرحام » به قرينهء جمله بعدى « و ماتزداد » همان كم كردن رحم است و مقصود از كم كردن رحم به قرينهء « مَا تَحْمِلُ كلُّ أُنْثَى » همان سقط كردن و حمل نكردن رحم مىباشد . گويا مضمون آيه چنين است : خدا از آن‌چه رحم‌ها برمىدارند يا برنمىدارند و از بين مىبرند و يا مىافزايند آگاه است . « 1 » 3 . جملهء « وَكُلُّ شَىْءٍ عِنْدَهُ بِمِقْدارٍ ؛ هر چيزى در نزد او اندازهء معينى دارد » به حقيقتى علمى و فلسفى اشاره دارد كه قرآن در سوره‌هاى مختلفى روى آن تكيه كرده است « 2 » و مقصود از آن اين‌است كه هر موجودى در نزد خدا ، حدّ معينى دارد ؛ زيرا لازمهء معلول و مخلوق بودن ، داشتن حد و اندازه است . در اين صورت ، طبعاً هر موجودى محدود خواهد بود و در پيشگاه خدا - كه نامحدود و نامتناهى است - غايب نخواهد بود .\r\nدر حقيقت اين جمله ، مفسر علم وسيع خداست به آن‌چه در آغاز آيه بيان شده و مفاد آن اين است كه ، « أَلا إِنَّهُ بِكُلِّ شَىْءٍ مُحِيطٌ ؛ « 3 » آگاه باشيد كه خداوند بر\r\n\r\n\r\n","description":"","footnote":"\r\n( 1 ) . كشاف ، ج 2 ، ص 160 . در تفسير اين دو جمله دو نظر ديگر است كه به‌طور اختصار نقل مىشوند : گاهى گفته مىشود مقصود از « ما تغيض الأَرحام و ما تزداد ؛ آن‌چه رحم‌ها كم مىكنند و يا مىافزايند » خون ايام باردارى زنان است كه قسمتى را صرف غذاى جنين نموده وقسمت ديگرى در دوران نفاس به بيرون از رحم مىريزد . اين نظر ، با ظاهر آيه تطبيق نمىكند ؛ زيرا چنان‌كه گفته شد ، مقصود از « ما » در هر سه جمله ، جنين است ؛ ولى در اين نظر مقصود از اولى جنين است و از دومى و سومى خون رحم است . گذشته از اين به كار بردن لفظ كم كردن و زياد نمودن در تغذيهء جنين از خون و يا بيرون ريختن خون در دوران وضع حمل ، نوعى مجاز و يا خلاف ظاهر است .\r\nدور تر از اين نظر ، نظر سومى است كه مىگويند مقصود از كم كردن رحم‌ها ، همان تولدهاى كمتر از نه ماه و منظور از افزودن رحم‌ها ، تولدهاى بالاتر از آن است و دورى اين نظر از ظاهر آيه بر اهل دقت مخفى نيست .\r\n( 2 ) . ر . ك : حجر ( 15 ) آيهء 31 ؛ فرقان ( 25 ) آيهء 2 ؛ طلاق ( 65 ) آيهء 65 .\r\n( 3 ) . فصلت ( 41 ) آيهء 54 .\r\n","page_name":" 140 ","page_number":140},
  {"content":"\r\n\r\nهمه چيز محيط است » . « 1 » گاهى اين جمله به‌طور ساده‌ترى تفسير و گفته مىشود مقصود از آن ، اوضاع سه گانهء رحم است كه گاهى حمل خود را حفظ مىكند و يا گاهى بر آن مىافزايد و احياناً از بين مىبرد و اين اوضاع مختلف ، براى اين است كه هر چيزى نزد خدا اندازهء معينى دارد و تمام كارهاى او روى حساب و اندازه است و هرگز ارادهء او بىجهت و نسنجيده به حفظ و يا زيادى حمل و يا كم كردن آن تعلق نمىگيرد .\r\n4 . روز و شب و هم‌چنين آشكار و پنهانى ، يك سلسله مفاهيم نسبى هستند كه در محيط ما ، كه محيطى نسبى است ، مفهومى دارند ؛ تاريكى شب مانع از ديدن انسان است ، در عين حال برخى از حيوانات در دل شب پرواز مىكنند و مىبينند . چون وجود ما محدود است و بر اثر نارسايى ديدگان ، موجودات در شب از ديدهء ما مخفى هستند ، طبعاً قسمتى از جهان ما پنهان خواهد بود ؛ ولى براى موجود محيط و برتر ( خدا ) تمام غيب‌ها ، شهود است و پنهان و آشكار براى او مفهومى ندارد . قرآن به اين حقيقت با جملهء زير ( آيهء 10 همين سوره ) اشاره مىكند : « وَ مَنْ هُوَ مُسْتَخْفٍ بِالَّيْلِ وَ سارِبٌ بِالنَّهارِ » .\r\n\r\n\r\n","description":"","footnote":"\r\n( 1 ) . الميزان ، ج 11 ، ص 346 .\r\n","page_name":" 141 ","page_number":141},
  {"content":"\r\n\r\n\r\nپاسدارانى كه از ما مراقبت مىكنند\r\n11 . « لَهُ مُعَقِّباتٌ مِنْ بَيْنِ يَدَيْهِ وَ مِنْ خَلْفِهِ يَحْفَظُونَهُ مِنْ أَمْرِ اللَّه إِنَّ اللَّهَ لايُغَيِّرُ مَا بِقَومٍ حَتَّى يُغَيِّرُوا مَا بِأَنْفُسِهِمْ وَ إِذا أَرَادَ اللَّهُ بِقَوْمٍ سُوءاً فَلا مَرَدَّ لَهُ وَ مَا لَهُمْ مِنْ دُونِهِ مِنْ وَالٍ ؛ « 1 »\r\nبراى ( انسان ) نگهبانانى گماشته شده است كه به‌فرمان خدا او را پيش رو و پشت سر ( از هلاك و نابودى ) حفظ مىكنند و خداوند وضع ملتى را عوض نمىكند تا خود آنان وضع خود را تغيير دهند . هرگاه خداوند نابودى گروهى را بخواهد بازدارنده‌اى در برابر او نيست . براى بشر جز خدا سرپرستى وجود ندارد » .\r\nانسان به‌سان موجودات ديگر ، محتاج و نيازمند آفريده شده است ؛ از روز نخست كه به صورت سلولى در رحم مادر قرار مىگيرد نيازمندى ، سراسر وجود او را احاطه كرده و تا دم واپسين با او همراه است .\r\nاگر بشر از نظر تعقل و فكر ، قوى و نيرومند است و در پرتو دانش و بينش خود ، زمين و دريا و فضا را تسخير نموده است ، از نظر شرايط زندگى و لوازم حيات در محدوديت شديدى قرار دارد ؛ مثلًا اگر چند لحظه اكسيژن هوا ، وارد شش‌هاى او نگردد ، خفه مىشود . اگر فشار هوا كم و زياد گردد ، زندگى او در خطر مىافتد ، اگر درجهء حرارت هوا از حد معينى بالا يا پايين رود ، نابود مىشود و انسان مقتدر ، از\r\n\r\n\r\n","description":"","footnote":"\r\n( 1 ) . مقصود از ضماير چهار گانه در آغاز آيه ، همان انسانى است كه از آيهء قبل فهميده مىشود .\r\n","page_name":" 142 ","page_number":142},
  {"content":"\r\n\r\nحركت و جنبش باز مىماند . اين حقيقت را قرآن در آياتى ياد آور شده و مىفرمايد :\r\n« يَاأَيُّهَا النَّاسُ أَنْتُمُ الْفُقَراءُ إِلَى اللَّهِ وَ اللَّهُ هُوَ الْغَنِىُّ الْحَمِيدُ ؛ « 1 »\r\nاى مردم ! شما نيازمندان درگاه خدا هستيد ، و خدا بىنياز و شايسته ستايش است » .\r\nدر حقيقت اگر بخواهيم واقعيت نيازمندى انسان را به صورت امرى محسوس بيان كنيم بايد بگوييم : انسان با تمام قدرت خود ، بسان لامپ نيرومند پر فروغى است كه ديده‌ها را خيره مىسازد . اين نور خيره كننده هر چه باشد ، از خود او نيست و هر لحظه از مركز مولد برق ، به آن قوه و نيرو مىرسد و اگر يك لحظه جريان برق قطع گردد ، فوراً خاموش شده و خودنمايى آن سپرى خواهد شد .\r\nخلاصه بشر براى ادامهء زندگى خود در آغوش طبيعت بايد از عوامل بىشمارى كمك گيرد و اگر اين كمك‌ها و امدادها به او نرسد ؛ چراغ زندگى او به خاموشى گراييده از حركت و جنب و جوش مىافتد . اين از يك طرف .\r\nاز طرف ديگر ، در اطراف وجود انسان عوامل نابود كننده ، فراوان است كه در هر لحظه ، هستى و زندگى او را تهديد مىكنند : ميكرب‌هاى خطرناك و كشنده در آب آشاميدنى و هوا به قدرى زياد است كه اگر عوامل ضد ميكرب در خون او نباشد ، بشر را فوراً از پاى در مىآورند . خداوند براى خنثى نمودن آثار اين دشمنان نامريى گلبول‌هاى سفيد را در خون آفريده كه همواره در جنگ‌هاى ميكربى خون شركت مىكنند و دشمنان انسان را از پاى در مىآورند .\r\nگاهى در شبانه روز هزاران تن سنگ‌هاى آسمانى كره خاك را سنگباران مىكنند ، حيات و زندگى بشر را به فنا و نابودى تهديد مىنمايند و دست\r\n\r\n\r\n","description":"","footnote":"\r\n( 1 ) . فاطر ( 35 ) آيهء 15 .\r\n","page_name":" 143 ","page_number":143},
  {"content":"\r\n\r\nآفرينش براى حفظ انسان ، يك زره هوايى بر دور كرهء خاك كشيده تا سپرى در برابر اين صخره‌ها باشد و اين سنگ‌ها با اصابت به اين زره هوايى ، آتش بگيرند و از بين بروند .\r\nعوامل انحراف فكرى از چپ و راست انسان را احاطه كرده ، ايمان و اخلاق و فضايل او را تهديد مىكنند و در برابر همهء اين عوامل ، حاميانى مانند مربيان صالح و پيامبران و پيشوايان و ساير عوامل و موجبات هدايت وجود دارد كه او را از هر نوع انحراف باز مىدارند .\r\nاز اين بيان ، چنين نتيجه مىگيريم خداوند براى حفاظت بدن و روح انسان پاسدارانى آفريده است كه بقاو هستى او را در برابر حوادث بيمه كنند و اين عوامل همان است كه در اين آيهء مورد بحث به عنوان « معقّبات » از آن ياد شده و مىفرمايد :\r\n« لَهُ مُعَقِّباتٌ مِنْ بَيْنِ يَدَيْهِ و مِنْ خَلْفِهِ يَحْفَظُونَهُ مِنْ امْرِ اللَّهِ ؛\r\nبراى انسان حاميان و مراقبانى هستند كه وجود او را از هر نظر حراست مىكنند » .\r\nقسمتى از اين « معقّبات » ( حاميان ) همان‌ها هستند كه بيان گرديد و براى ما محسوس و ملموس هستند و از طريق حس و علم از حمايت آنها از تن و روان بشرى آگاهيم ؛ ولى قسمت ديگر از اين حاميان يك سلسله عوامل نامريى ديگرى است كه قرآن از آنها در آيات به لفظ « حافظين » تعبير مىآورد و مىفرمايد :\r\n« وَ إِنَّ عَلَيْكُمْ لَحَافِظِينَ ؛ « 1 »\r\nبراى شما نگهبانانى ( فرشتگان ) گمارده‌ايم » .\r\nدر آيهء ديگر مىفرمايد :\r\n« وَ هُوَ الْقَاهِرُ فَوْقَ عِبَادِهِ وُيُرْسِلُ عَلَيْكُمْ حَفَظَةً حَتَّى إِذا جَاءَ أَحَدَكُمُ\r\n\r\n\r\n","description":"","footnote":"\r\n( 1 ) . انفطار ( 82 ) آيهء 10 .\r\n","page_name":" 144 ","page_number":144},
  {"content":"\r\n\r\nالْمَوتُ تَوَفَّتْهُ رُسُلُنا وَ هُمْ لايُفَرِّطُونَ ؛ « 1 »\r\nاوست مقتدر و برتر از بندگان خود . نگهبانانى براى شما مىفرستد تا وقتى مرگ يكى از شما فرا رسد فرستادگان ما ( جان ) شما را مىگيرند و آنها در كار خود كوتاهى نمىكنند ، اگر چه حافظ و حامى واقعى همان خداست و فرشتگان مجرى فرمان‌هاى او هستند » « 2 » .\r\n\r\nسنّت قطعى الهى در سعادت ملل\r\nقرآن مجيد ، پايهء سعادت و خوشبختى و استوارى نعمت را در ميان هر ملتى معلول پيروى آنان از تقوا و پرهيزگارى و دورى از نافرمانى و گناه مىداند و مىفرمايد : هماى سعادت هنگامى بر سر ملتى پر و بال مىگشايد و تمام نعمت‌هاى الهى در صورتى بر سر ملت‌ها پيوسته و پايدار است كه آنان از مسير فطرت گام فراتر ننهند و از زشتىها و پليدىها ، ستم و تعدى و فساد اخلاق دور باشند . قرآن به اين حقيقت علاوه بر آيهء مورد بحث ( إِن اللّه لا يغيّر . . . ) در آيات ديگرى نيز اشاره نموده و مىفرمايد :\r\n« وَلَوْأَنَّ أَهْلَ القُرى آمَنُوا وَ اتَّقَوْا لَفَتَحْنَا عَلَيْهِمْ بَرَكَاتٍ مِنَ السَّمَاءِ وَ الأَرْضِ وَ لكِنْ كَذَّبُوا فَأَخَذْنَاهُمْ بِمَا كَانُوا يَكْسِبُونَ ؛ « 3 »\r\n\r\n\r\n","description":"","footnote":"\r\n( 1 ) . انعام ( 6 ) آيهء 61 .\r\n( 2 ) . برخى از مفسران تصور نموده‌اند كه مقصود از حافظان در اين آيات همان حافظان اعمال و نويسندگان نيك و بد كردارها هستند . در صورتى كه آيه معنايى وسيع دارد و نوشتن اعمال ، يكى از مصاديق آن است .\r\nگذشته از اين ، از برخى از آيات استفاده مىشود كه فرشتگان نه تنها حافظ ما هستند ، بلكه يك نوع نقش مراقبت روانى ما را بر عهده دارند و براى ما طلب آمرزش مىكنند چنان كه مىفرمايد : « وَ الْمَلائِكَةُ يُسَبِّحُونَ بِحَمْدِ رَبِّهِمْ وَ يَسْتَغْفِرُونَ لِمَنْ فِى الاْرْضِ ؛ فرشتگان ، خدا را با حمد و ثناى خويش ، تنزيه مىكنند و براى كسانى كه در روى زمين هستند ، طلب آمرزش مىنمايند » - شورى ( 42 ) آيهء 5 .\r\n( 3 ) . اعراف ( 7 ) آيهء 96 .\r\n","page_name":" 145 ","page_number":145},
  {"content":"\r\n\r\nاگر مردم جهان به خدا ايمان بياورند و از مخالفت دستورهاى او بپرهيزند درهاى بركت را از آسمان و زمين به روى آنان باز مىكنيم ؛ ولى آنان دستورهاى الهى را ناديده گرفتند و سرانجام ، آنها را به نتيجهء اعمالشان دچار ساختيم » .\r\nمقدارى از اين مطلب ( كه پيروى از فرمان‌هاى خدا نعمت و بركت و سعادت و خوشبختى را به دنبال دارد ) براى ما مشهود و محسوس است ؛ زيرا مردمى كه همهء مرزهاى اخلاقى و حدود الهى را در هم بشكنند و در زندگى جز فساد و فحشا و ستم و . . . چيزى را نشناسند ، قطعاً به واكنش كردارهاى خود كه گسترش بيمارى ، دشمنى ، فساد نسل ، جنگ‌هاى خونين و . . . گرفتار خواهند شد .\r\nولى قسمتى از اين مطلب كه چگونه اعمال نيك و كردارهاى خدا پسندانهء ملتى ، گشودن درهاى رحمت و بركت از زمين به روى آنها را موجب مىگردد حقيقتى قرآنى است كه قرآن از آن خبر داده و ما بايد به آن ايمان بياوريم و ما با علم و دانش كوتاه خود به همهء علل آن احاطه پيدا نكرده‌ايم تا دربارهء آن به داورى برخيزيم .\r\nخلاصه ، يكى از سنّت‌هاى قطعى الهى اين است كه سرانجامِ ملتى كه غرق در گناه و فساد باشد ، نابودى است و چنين گروهى زود يا دير ، در كام مرگ و فنا فرو رفته و جز نام ، نشانى از آنها باقى نخواهد ماند و امروز كه بسيارى از ملل مغرب زمين غرق در عصيانگرى و فساد و فحشا هستند به چنين سرنوشتى دچار خواهند شد و دير يا زود با تمدن ماشينى خود - كه كمالات انسانى و عواطف بشرى و مراسم الهى را ناديده گرفته است - به خاك سپرده خواهند شد .\r\nمگر اين كه در برنامهء خود تجديد نظر كنند و همان‌طور كه برخى از دانشمندان دل آگاه ، آنها را هشدار داده‌اند از خواب غفلت ماديگرى بيدار شوند و مسير زندگى را دگرگون سازند و اين سنّت قطعى الهى است : « وَلَنْ تَجِدَ لِسُنَّةِ اللَّهِ تَبْديلًا » .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nچيرگى ملت غارتگر مغول بر حكومت چند صد سالهء عباسيان معلول قدرت نظامى و برترى تاكتيك رزمى آنان نبود ، بلكه گسترش فساد در ميان عباسيان و خود خواهى امرا و حكمرانانشان ، گرايش خلفا و زمامداران به هوس رانى و فساد و خود كامگى ، موجب سقوط خلافت چند صد سالهء اسلامى گرديد و مسلمانان را در طول تاريخ با بزرگ‌ترين فاجعه رو به رو ساخت .\r\nدر روزهاى محاصره منطقهء موصل از طرف فرمانده كل نيروهاى هلاكو دونامهء مختلف به دست استاندار موصل رسيد : يكى از دشمن خونخوار اسلام هلاكو و ديگرى از طرف خليفهء بغداد .\r\nهلاكو در نامهء خود ياد آور شده بود كه اگر استاندار موصل ، ابزار و آلات جنگى و وسيلهء فتح قلعهء عظيم بغداد را در اختيار او بگذارد وى از محاصرهء موصل صرف نظر نموده و راه بغداد را پيش خواهد گرفت . هم زمان با رسيدن اين نامه ، نامه‌اى از دربار خلافت عباسى به دست حاكم موصل رسيد و خليفه در آن نامه ، درخواست كرده بود حاكم موصل گروهى از بهترين نوازندگان موصل را روانهء بغداد نمايد ، تا به مجالس عيش و طرب خليفه رونق بخشند .\r\nحاكم پس از خواندن هر دو نامه ، چنين اظهار داشت : در اين لحظهء حساس ، دشمن خونخوار اسلام از من ابزار جنگى مىطلبد ولى خليفه ، رامشگر ونوازنده مىخواهد كدام يك بايد پيروز شوند ؟\r\nاين جاست كه حقيقت و مفاد جملهء « إِنَّ اللَّهَ لايُغَيِّرُ مَا بِقَوْمٍ حَتَّى يُغَيِّرُوا مَا بِأَنْفُسِهِمْ » به صورت واضح تجلى مىكند و معلوم مىشود چرا مسلمانان روزى در ميان ملل جهان ، سر بلند و سرفراز بودند ولى پس از چند قرن سيادت و عظمت و عالىترين تمدن ، مقهور ملل ديگر گرديدند . نا گفته پيداست چون دگرگونى در روحيات و اعمال آنان پديد آمد ، خدا نيز سيادت و عظمت را از آنان سلب نمود و براى اين مطلب شاهد و گواه فراوان است .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\nچرا پرستش ، مخصوص خداست ؟\r\n12 . « هُوَ الَّذِى يُرِيكُمُ الْبَرْقَ خَوْفاً وَ طَمَعاً وَيُنْشِئُ السَّحَابَ الثِّقَالَ ؛ « 1 »\r\nاوست كه برق را ( موقع باران ) براى بيم و اميدوارى شما مىنماياند و ابرهاى سنگين و گرانبار را پديد مىآورد » .\r\n13 . « وَ يُسَبِّحُ الرَّعْدُ بِحَمْدِهِ وَ الْمَلائِكَةُ مِن خِيْفَتِهِ وَيُرْسِلُ الصَّوَاعِقَ فَيُصِيبُ بِهَا مَنْ يَشَآءُ وَ هُمْ يُجَادِلُونَ فِى اللَّه وَ هُوَ شَدِيدُ الْمِحَالِ ؛ « 2 »\r\nرعد با ستايش خود و فرشتگان از بيم او ، خدا را تسبيح مىگويند . ( خدا ) صاعقه‌ها را مىفرستد و هر كه را خواهد گرفتار آن مىسازد . آنان ( مشركان ) دربارهء ( توحيد و قدرت ) خدا ، مجادله مىكنند ، در حالى كه او كيفرده و سخت گير است » .\r\n14 . « لَهُ دَعْوَةُ الْحَقِّ وَ الَّذِينَ يَدْعُونَ مِنْ دُونِهِ لايَسْتَجِيبُونَ لَهُمْ بِشَىْءٍ إِلا كَبَاسِطِ كَفَّيْهِ إِلَى المَاءِ لِيَبْلُغَ فَاهُ وَ مَا هُوَ بِبالِغِهِ وَ مَادُعَاءُ الكَافِرِينَ الَّا فِى ضَلالٍ ؛\r\nدعوت حقيقى از آن اوست ( و نبايد كسى جز او را ، معبود و بر آورندهء نيازمندى خواند ) . كسانى كه جز او را مىخوانند هرگز آنان از اين دعوت سودى نمىبرند مگر\r\n\r\n\r\n","description":"","footnote":"\r\n( 1 ) . « ثقال » جمع « ثقيله » مانند كرام جمع كريمه است .\r\n( 2 ) . « محال » مصدر « محل » به معناى كيفر دادن است و گاهى گفته مىشود كه مصدر ميمى « ماحل » به معناى مكر است . در اين صورت ، به كار بردن اين لفظ در بارهء خدا نوعى مجاز است و مقصود اين است كه خداوند باطرق مختلفى معبود بودن بتان را محكوم مىسازد .\r\nدربارهء « تسبيح رعد » در بخش بعد ، در تفسير آيهء 15 بحث خواهيم نمود .\r\n","page_name":" 148 ","page_number":148},
  {"content":"\r\n\r\n( مانند تشنه‌اى بر نقطه‌اى مانند سر چاه بنشيند و ) دو دست خود را به سوى آب باز كند ( و انتظار داشته باشد كه ) آب به دهان او برسد ، در صورتى كه هرگز با اين وضع ( آب به دهان او ) نخواهد رسيد ( همان‌طور كه اين فرد از كار خود نتيجه نمىگيرد بت پرستان نيز از دعوت خدا نتيجه‌اى نمىگيرند ) . دعوت كافران ( و پرستش بتان ) جز گمراهى چيزى نيست » .\r\nمجموع اين آيات گواه و يا گواه‌هاى روشن و استوار بر نفى معبودى جز خداوند است و هدف از اين دلايل ، بيدار ساختن افكار مشركان و هدايت آنان به سوى توحيد خداست كه جز او را ، معبود و يا آفريدگار جهان ندانند .\r\nجاى گفتگو نيست كه موقع نزول اين آيات ، قسمت اعظم شبه جزيره و مناطق زيادى از جهان را بت‌پرستى فرا گرفته بود : گروهى اين بت‌ها را جلوه گاه خدا و يا خدايان و شفيع ميان خالق و مخلوق و شايستهء عبادت مىدانستند ، بدون اين كه آنها را خالق و رازق بدانند و كارهاى مخصوص خدا را مانند آفريدن و روزى دادن ، به آنها نسبت دهند و گروهى ديگر ، اجرام سماوى و بت‌ها را آفريننده و روزىدهنده مىدانستند . اين دسته نسبت به گروه نخست در اقليت بودند .\r\nدر هر حال ، خواه آنها را فقط معبود و شايسته ستايش بدانند ، ياعلاوه بر مقام معبودى آنهارا مبدأ كار و مؤثر در جهان طبيعت قلمداد كنند ، عبادت و پرستش ، تواضع ، خضوع و بندگى ، در خواست حاجت و رفع نيازمندى ، مخصوص معبودى است كه ذات وى جلوه گاه كمال بوده و از هر نظر غنى و بىنياز و قادر و توانا و پيراسته از نقص و عيب باشد . ناگفته پيداست فرد عاقل و با وجدان و بيدار ، بىاختيار در برابر چنين معبودى سر تعظيم فرود مىآورد .\r\nبه عبارتى ديگر ، از طرفى عشق به كمال در انسان امرى فطرى است و كمالات يك فرد ، انسان را ناخود آگاه به سوى خود جلب مىنمايد و عاشق خود مىسازد . و از طرف ديگر ، نيكى و كمك به يك فرد ، بر طرف ساختن نيازمندىهاى شخص ، از عواملى است كه رشتهء ارادت را استوارتر ساخته و بر\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nارادت و اخلاص و خضوع انسان در برابر چنين نيكو كارى مىافزايد .\r\nاين دو عامل ( عشق به كمال مطلق و نيكى و كمك ) به صورت نامحدود در خدا وجود دارد ؛ زيرا كمالى نيست كه به انديشهء ما برسد مگر اين كه خدا آن را به صورت كامل و بىنهايت داراست . هم‌چنين نيكىها و كمك‌هاى او آن‌چنان نامحدود است كه اگر يك لحظه ، سايهء جود و احسان خود را از سرما كوتاه كند ، پروندهء هستى ما بسته مىشود .\r\nاين دو عامل سبب مىشود جز او را نپرستيم و به غير او عشق نورزيم و دست نياز به سوى ديگرى دراز ننماييم ؛ چون او كمال مطلق بوده و از نقص پيراسته است و در ذات او ، جز كمال و فضيلت چيزى پيدا نمىشود و هر موجودى جز او داراى نقايصى است كه از وى جدا نمىگردد و هر موجودى بدون استمداد از او هيچ نيازى را نمىتواند بر طرف سازد ، در اين صورت ، فلسفهء توحيد و عبادت و علت انحصار پرستش به ذات اقدس خداوند مبرهن و روشن مىگردد .\r\n\r\nدلايلى كه آيات مورد بحث به آن اشاره مىكنند\r\nقرآن مجيد در اين آيات به هر دو عامل ، كه با جاذبهء خاصى در انسان ، روح عبادت را پرورش مىدهند ، اشاره مىنمايد و به عامل اول ( خداوند جهان ، كمال مطلق و از هر نقص و عيبى پيراسته است ) از دو راه رهبرى مىكند :\r\n1 . ذات او مظهر كمال و جلال است و فرشتگان و رعد آسمانى او را از هر عيب و نقص تنزيه مىكنند و موجودى كه از هر عيبى پيراسته گردد جز كامل مطلق نمىتواند باشد .\r\n2 . قدرت نامحدود خداوند را كه آفرينندهء برق و پديد آرندهء ابرهاى گرانبار « 1 » و خالق صاعقه‌هاى آتشين است ، تشريح مىنمايد .\r\nآيا موجودى كه از هر عيب و نقص پيراسته است و رعد با صداى مهيب خود ،\r\n\r\n\r\n","description":"","footnote":"\r\n( 1 ) . براى اولين بار در تاريخ علم ، قرآن براى ابر ، وزن ثابت و آن را سنگين و گرانبار معرفى كرده است .\r\n","page_name":" 150 ","page_number":150},
  {"content":"\r\n\r\nجهانيان را به عظمت او رهبرى مىكند و فرشتگان آسمان‌ها او را ستايش و تنزيه مىنمايند ، شايستهء عبادت و پرستش است يا ، اجسام بىروح زمينى و آسمانى كه سراپا نقص و احتياج و نياز هستند ؟\r\nقرآن براى عامل ديگر ، كه انسان را به عبادت و پرستش خدا دعوت مىكند ، با مثال لطيفى كه در آيهء 14 وارد شده است ، اشاره مىنمايد و مىفرمايد :\r\n« دعوت حق ، از آن اوست » .\r\nقرآن با اين جمله ، دو نوع دعوت و اظهار نياز ثابت مىكند : يكى حق و ديگرى باطل . هر گاه انسان نياز خود را به مقامى اظهار كند كه بينا و شنوا و قادر و توانا باشد وى مىتواند نياز او را بر طرف كند ، چنين دعوت و عرض حاجتى ، حق خواهد بود و غير آن باطل و بىحاصل شمرده خواهد شد .\r\nسپس مىگويد : ستايش و پرستش مخصوص مقامى است كه بتواند نياز ستايش كننده را بر طرف سازد و چنين شخصى جز خدا ، كسى ديگر نيست .\r\nتوقع كمك از بت‌ها به سان توقع لب تشنه‌اى است كه در نقطهء مرتفعى مانند لب چاه بنشيند و دو دست خود را از آن نقطه به سوى آب دراز كند ، و انتظار داشته باشد كه آبى بر دارد و رفع عطش كند ، در صورتى كه بر اثر دورى ، هرگز به اين هدف نخواهد رسيد .\r\nدر اين مثال ، نكتهء لطيفى نهفته است و آن تشبيه انسان خداجو ، به تشنه لبى است كه دنبال آب مىرود همان‌طور كه طلبيدن آب براى شخص تشنه ، امرى طبيعى و فطرى است و هر نوع تحرك و فعاليت براى به دست آوردن آب ، انگيزهء ذاتى و درونى دارد ، هم‌چنين خداجويى و توجه به مقام ربوبى و گرايش به سوى قدرت ما فوق طبيعى ريشهء فطرى دارد . و همان‌طور كه گاهى انسان در پيدا كردن آب بيراهه مىرود و يا سراب را به جاى آب مىپذيرد ، همچنين گاهى در تشخيص خداى واقعى خود دچار اشتباه مىشود و به خدا نمايان باطل و بىحاصل پناه مىبرد .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\nهمهء موجودات براى خدا سجده مىكنند\r\n15 . « وَلِلَّهِ يَسْجُدُ مَنْ فِى السَّمَواتِ وَ الأَرْضِ طَوْعاً وَ كَرْهاً وَ ظِلالُهُمْ بِالْغُدُوِّ وَالاْصَالِ ؛ « 1 »\r\nآن چه در آسمان‌ها و زمين است و هم‌چنين سايه‌هاى آنها ، صبح و شام از روى ميل يا اجبار ، براى خدا سجده مىكنند » .\r\nبا مراجعه به آيات قرآن ، روشن مىگردد كه همهء موجودات جهان ، سه وظيفهء خطير خود را در برابر خداوند بزرگ انجام مىدهند كه عبارتند از :\r\n1 . همهء موجودات جهان ، خدا را « تسبيح » مىگويند ؛\r\n2 . سراسر هستى خدا را « حمد و ثنا » مىگويد ؛\r\n3 . تمام موجودات جهان براى خدا « سجده » مىكنند .\r\nقرآن هر سه مطلب را يعنى « تسبيح » و « حمد » و « سجده » را براى هر موجودى ثابت مىنمايد و فرق هر يك از ديگرى كاملًا روشن است :\r\nتسبيح خدا اين است كه او را از هر عيب و نقص پيراسته سازيم و وجود او را از هر عيبى منزه و مبرا بدانيم .\r\nمقصود از حمد خدا اين است كه خدا را در برابر صفات كمال و جمال و\r\n\r\n\r\n","description":"","footnote":"\r\n( 1 ) . آغاز روز را « غدو » و آخر آن را « اصيل » مىنامند و « آصال » جمع « اصُل » بر وزن رُسُل و آن جمع « اصيل » است و در حقيقت از آغاز وقت عصر تا لحظهء غروب آفتاب را « اصيل » مىگويند . ر . ك : راغب ، مفردات ؛ مجمع البيان .\r\n","page_name":" 152 ","page_number":152},
  {"content":"\r\n\r\nروش‌هاى نيكوى او به بندگان خويش ، بستاييم و در حقيقت تفاوت « حمد » با « تسبيح » در اين‌جاست كه در تسبيح ، نظر به پيراستگى خداوند از عيب و نقص است و بازگشت آن به توصيف خدا با صفات سلبى او مىباشد ؛ ولى هدف در « حمد » توصيف خدا ، با صفات ثبوتى و افعال نيكوى او و انگيزهء ستايش ، وجود همان كمالات نامحدود است خواه اين كمال جزو ذات او باشند ؛ مانند علم و قدرت بىپايان وى يا از افعال او به شمار روند ؛ مانند رأفت و رحمت گستردهء وى بر بندگان خويش .\r\nدر برابر اين دو ، حقيقت سومى نيز به نام « سجود » هست و مقصود از سجده براى خداوند اين است كه هر موجودى در مقابل عظمت بى پايان او ابراز تذلل و كوچكى مىنمايد . بنابراين هر يك از اين عناوين سه گانه براى خود حقيقت و واقعيتى دارد كه از ديگرى جداست .\r\nدربارهء تسبيح موجودات و هم‌چنين ستايش هر موجودى از خداى جهان ، در تفسير سورهء « حديد » « 1 » سخن مىگوييم و بعداً نيز توضيحاتى در اين باره خواهيم داد .\r\nقرآن با طرز شيوايى سجدهء همهء موجودات جهان را بيان نموده است . در آيهء مورد بحث به گواهى لفظ « من » در جملهء « وَللَّه يَسْجُدُ مَنْ فِى السَّمَوَاتِ » تنها خضوع موجودات با شعور را مطرح مىنمايد و اين كه هر موجود صاحب دركى در برابر عظمت بىپايان خداوند ، احساس ذلت و ابراز خضوع مىنمايد و در برخى از آيات ، دايرهء سجده گسترده‌تر گرفته شده و از سجود تمام جنبندگان سخن به ميان آمده است ، آن‌جا كه مىفرمايد :\r\n« وَلِلَّهِ يَسْجُدُ مَا فِى السَّمَوَاتِ وَ مَا فِى الْأرْضِ مِنْ دَابَّةٍ وَ الْمَلائِكَةُ وَ هُمْ لا يَسْتَكْبِرُونَ ؛ « 2 »\r\n\r\n\r\n","description":"","footnote":"\r\n( 1 ) . ر . ك : قرآن و معارف عقلى .\r\n( 2 ) . نحل ( 16 ) آيهء 49 .\r\n","page_name":" 153 ","page_number":153},
  {"content":"\r\n\r\nبراى خدا آن‌چه در آسمان‌ها و زمين از جنبندگان و فرشتگان است ، سجده مىكنند و هرگز كبر نمىورزند » .\r\nدر جاى ديگر سجدهء گياهان و درختان را متذكر مىگردد و مىفرمايد :\r\n« وَالنَّجْمُ وَ الشَّجَرُ يَسْجُدَانِ ؛ « 1 »\r\nگياهان و درختان او را سجده مىكنند » .\r\nدگر بار با ديد وسيعى از سجود و خضوع سايه‌هاى اجسام سخن گفته و مىفرمايد :\r\n« أَوَلَمْ يَرَوْا إلى مَا خَلَقَ اللَّهُ مِنْ شَىْءٍ يَتَفَيَّؤُا ظِلالُهُ عَنِ اليَمِينِ وَ الشَّمَائِلِ سُجَّداً للَّهِ وَ هُمْ دَاخِرُونَ ؛ « 2 »\r\nمگر نمىنگريد به اجسامى كه خدا آفريده است كه سايه‌هاى آنها از راست و چپ ( صبح و عصر ) حركت و خدا را سجده مىكنند و خود اجسام نيز در حال خضوع و اطاعت هستند » .\r\nبنابر اين ، مسألهء سجدهء موجودات مسأله‌اى عمومى است كه سراسر جهان هستى را فرا مىگيرد و اختصاص به موجودى ندارد .\r\nآن‌چه مهم است فهميدن حقيقت سجده است و چگونه هر موجودى اعم از عاقل و غير عاقل در برابر عظمت حق ، ابراز تذلّل و كوچكى مىكند و به تعبير قرآن سجده مىنمايد .\r\n\r\nمقصود از سجده كردن موجودات چيست ؟\r\nانسان معمولًا هنگام سجده كردن بر روى زمين قرار گرفته و پيشانى و احياناً چانه « 3 » را بر زمين مىگذارد . اين هيأت ، شكل ظاهرى سجده است ؛ ولى روح آن ،\r\n\r\n\r\n","description":"","footnote":"\r\n( 1 ) . رحمن ( 55 ) آيهء 6 .\r\n( 2 ) . نحل ( 16 ) آيهء 48 .\r\n( 3 ) . قرآن به اين نوع از سجده نيز اشاره نموده است چنان كه مىفرمايد : « . . . إِنَّ الَّذِينَ أُوتُوا الْعِلْمَ مِنْ قَبْلِه‌ِإذَا يُتْلى عَلَيْهِمْ يَخِرُّونَ لِلأذْقَانِ سُجَّداً ؛ مردان دانشمند از پيشينيان هر موقع آيات خداوند بر آنها خوانده شود ، روى زمين به سجده مىافتند و چانه‌هاى خود را بر زمين مىگذارند » . اسراء ( 17 ) آيهء 107 .\r\n","page_name":" 154 ","page_number":154},
  {"content":"\r\n\r\nهمان ابراز تذلّل و فروتنى در برابر معبود مىباشد .\r\nدر اين جا اين مسأله مطرح مىگردد كه آيا در استعمال لفظ « سجده » لازم است حتماً آن هيأت خاص موجود باشد و بدون تحقق آن ، نمىتوانيم اين لفظ را به كار ببريم يا اين كه ملاك و ميزان آن ، ابراز خضوع و فروتنى است و هركجا اين امر محقق گردد مىتوانيم لفظ سجده را به كار ببريم ولو با آن هيأت خاص صورت نپذيرد و اگر هم به آن هيأت خاص ، سجده مىگوييم ، از اين نظر است كه در اعتبار عقلا ، اين كار ، طريقهء اظهار كوچكى و فروتنى است ؟\r\nقرآن در اين مسأله ، راه دوم را بر گزيده و هر نوع تذلل و كوچكى را كه به وسيله‌اى تحقق پذيرد ، سجده مىنامد و روش عرف و عقلا نيز در نام‌گذارى و به كار بردن الفاظ همين است ؛ مثلًا روزى ، لفظ « چراغ » را در چراغ‌هاى محقرى به كار مىبردند كه براى خود شكل و وضع خاصى داشت و از هيچ نظر قابل مقايسه با چراغ‌هاى پر فروغ امروز نبود ؛ ولى چون خاصيت و اثر همان چراغ‌هاى ديرينه در چراغ‌هاى امروز ، به صورت كامل‌ترى موجود است از اين نظر لفظ مزبور ، بدون هيچ‌گونه تغييرى به نور افكن‌هاى قوى و نيرومند نيز اطلاق مىشود .\r\n\r\nحقيقت سجده در موجودات جهان\r\nسراسر موجودات جهان ، به نحو خاصى مراتب فروتنى و تذلل خود را به مقام ربوبى ابراز مىنمايند و عالىترين مظهر براى اظهار كوچكى و تعظيم معبود جهان ، اين است كه همهء جهان در قبضهء قدرت وى بوده و همگى مطيع فرمان و ارادهء مطلق او هستند ؛ به عبارت ديگر ، ارادهء واحدى بر جهان حكومت مىكند و\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nهمهء موجودات از آن پيروى كرده و در برابر آن هيچ‌گونه مقاومتى ابراز نمىنمايند .\r\nبنابر اين ، در سجده به اين معنا ( اطاعت بىچون و چراى موجودات در مقام آفرينش از ارادهء نافذ خداوند ) كراهتى تصور نخواهد شد ؛ زيرا اكراه در موردى به كار مىرود كه موجودى از خود داراى اراده و اختيار باشد ، تا در مقابل ديگرى ابراز مقاومت كند ، در صورتى كه در اين مورد هيچ موجودى واجد وجود نيست تا چه رسد كه از خود ارادهء مخالفى داشته باشد و سجده در برابر عظمت خدا را مكروه بشمارد « 1 » .\r\nبا وجود اين مشاهده مىشود كه آيه براى انسان دو نوع سجده ثابت مىكند :\r\nسجده‌اى از روى ميل ، و خضوعى از روى كراهت .\r\nمنظور از « سجده از روى رغبت » آن نوع‌پذيرش‌هاست كه با طبع انسان و يا هر موجودى ديگر موافق باشد ؛ مانندنمو و رشد و گردش خون و ضربان قلب براى انسان و مقصود از « سجده از روى كراهت » پذيرش يك سلسله روىدادهايى است كه با طبع موجودى سازگار نباشد ؛ مانند مرگ‌ها و بلاهايى كه انسان را پيش از وصول به پايان عمر ، به فنا و نيستى محكوم مىسازد .\r\nدر قرآن مجيد در آيهء ديگرى نيز لفظ رغبت و كراهت دربارهء آسمان‌ها و زمين به كار رفته است و طبعاً مقصود همان است كه گفته شد . چنان كه مىفرمايد :\r\n\r\n\r\n","description":"","footnote":"\r\n( 1 ) . از اين بيان كيفيت سجدهء سايه‌هاى اجسام نيز روشن مىگردد ؛ زيرا همان‌طور كه اجسام در قبضهء قدرت خدا بوده و در پذيرش هر نوع تصرف و تركيب و انحلال در برابر خدا ، كمال خضوع دارند ، هم‌چنين سايهء اجسام در برابر آفتاب ، از نظر گسترش و جمع شدن اين حالت را دارند . زمخشرى در تفسير سجدهء اجسام مىگويد : « ينقادون لإحداث ما أراده فيهم من أفعاله شاؤوا أو أبوا ، لايقدرون أن يمتنعوا عليه » .\r\nو نيز در معنى سجدهء سايه‌ها مىگويد :\r\n« حيث تتصرف على مشيته في الامتداد و التقلص والفيء والزوال » . و آن چه ما در بالا گفتيم ، توضيح نظر ايشان است .\r\n","page_name":" 156 ","page_number":156},
  {"content":"\r\n\r\n« . . . فَقَالَ لَهَا وَلِلأرْضِ ائْتِيَا طَوْعاً أَو كَرْهاً قَالَتَا أَتَيْنَا طَائِعِينَ ؛ « 1 »\r\nبه آسمان و زمين خطاب نمود ( بياييد ) و فرمان مرا ( در پذيرش هر نوع تبدلات و تغييرات ) از روى اراده يا كراهت بپذيريد . گفتند : به رغبت پذيرفتيم » .\r\nبنابر اين پذيرش وجود و قبول هر نوع تصرف ، خواه موافق طبيعت موجود باشد يا مخالف آن ، خضوع و اظهار كوچكى در برابر خداست چيزى كه هست به يك معنا همهء اين پذيرش‌ها از روى ميل و رغبت است و به يك معنا آن قسم از حوادث ، كه بر خلاف مسير طبيعى موجود باشد در پذيرفتن آن نوعى كراهت وجود دارد .\r\nنه تنها وجود هر موجودى در قبضهء قدرت اوست ، بلكه سايه‌هاى اجسام در گردش و تحولات خود ، تابع اراده و خواست او هستند و هنگام صبح و عصر در دو طرف جسم سايه‌هاى چشمگيرى ديده مىشود كه همگى در پرتو ارادهء نافذ اويند .\r\nآيا شايسته است كه هر موجودى با سايه‌هاى خود در برابر خدا ابراز كوچكى كند ، اما انسان مشرك از سجده در برابر خدا امتناع ورزد به خصوص اين كه خداوند انواع موجودات زمين و آسمان را در برابر انسان خاضع ساخته است ؟\r\n همه از بهر تو سر گشته و فرمانبردار * شرط انصاف نباشد كه تو فرمان نبرى \r\n\r\nسخنى در مورد تسبيح موجودات\r\nدر بخش پيش ، در تفسير آيهء سيزدهم وعده داديم كه دربارهء تسبيح « رعد » سخن بگوييم . علت اين كه توضيح اين قسمت را به اين بخش موكول كرديم ، اين است كه خواستيم دو مسألهء ( سجدهء موجودات و تسبيح آنها ) را يك جا بررسى كنيم .\r\n\r\n\r\n","description":"","footnote":"\r\n( 1 ) . فصلت ( 41 ) آيهء 11 .\r\n","page_name":" 157 ","page_number":157},
  {"content":"\r\n\r\nدربارهء « تسبيح موجودات جهان » - اعم از جاندار و نبات و جماد نظرهاى گوناگونى گفته شده است و ما تمام آنها را در كتاب قرآن و معارف عقلى - كه تفسيرى بر سورهء حديد است - آورده‌ايم و از ميان آنها يك نظر را برگزيده‌ايم كه با ظاهر آيات قرآن و دلايل فلسفى كاملًا تطبيق مىكند .\r\nحاصل آن اين است كه ، وجود و هستى در هر مقام و مرتبه‌اى با علم و شعور و درك و آگاهى ، ملازم و توأم است و هر چيزى كه سهمى از وجود و هستى دارد ، به همان اندازه از علم و شعور سهمى خواهد داشت و دلايل فلسفى اين نظر را كاملا تأييد مىكند و پايهء برهان فلسفى آن را دو چيز تشكيل مىدهد :\r\n1 . در جهان هستى آن‌چه اصيل و سر چشمهء آثار و كمالات است « وجود » است . هر نوع فيض معنوى و مادى از آن اوست . اگر در جهان ، علم وادراكى ، قدرت و نيرويى ، حيات و زندگيى هست همگى در پرتو وجود و هستى اشياست و اگر وجود از ميان برود همه اين جنب و جوش‌ها ، تلاش‌ها و حركت‌ها به خاموشى مىگرايد .\r\n2 . براى وجود در تمام مراحل هستى از واجب و ممكن ، ازمجرد و مادى ، از عرض و جوهر ، يك حقيقت بيش نيست و حقيقت وجود اگر چه براى ما روشن نيست ؛ ولى ما به آن حقيقت با يك رشته مفاهيم ذهنى اشاره مىكنيم و مىگوييم وجود ، عدم و نيستى را طرد مىكند و به هر چيزى حقيقت و عينيت مىبخشد .\r\nبنابر اين هر كجا از وجود سراغى داشته باشيم اين دو صفت ( طرد عدم ؛ تشكيل دهندهء حقيقت خارجى ) را در آن جا مىيابيم ؛ از اين جهت مىگوييم وجود در تمام مراحل يك حقيقت بيش ندارد به گواه اين كه در تمام مراحل دو اثر ياد شده را ، كه حقيقت آنها نيز يكى است ، دارد .\r\nروى اين بيان ، كه وجود را منبع تمام كمالات بدانيم و براى آن يك حقيقت بيش قائل نشويم ، بايد چنين نتيجه بگيريم : هر گاه وجود در مرتبه‌اى از مراتب\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nهستى مانند موجودات جاندار ، داراى اثرى ( علم و ادراك ) گرديد ، حتماً بايد اين اثر در تمام مراحل وجود نسبت به سهمى كه از وجود دارد ، محقق باشد و در غير اين صورت ، يا بايد سر چشمهء كمالات وجود نباشد و يا اين كه براى وجود ، حقايق متباين تصور كنيم و حقيقت آن را در مرتبهء جاندار ، با آن‌چه در مراتب گياه و معدن است ، مغاير و مباين بدانيم ؛ زيرا معنا ندارد يك حقيقت در مرتبه‌اى داراى اثرى باشد و در مرتبهء ديگر فاقد آن .\r\nبه عبارت ديگر ، هر گاه وجود داراى حقايق مختلف و متباين بود ، جا داشت كه در نقطه‌اى واجد اثرى باشد و در نقطهء ديگر نشانه‌اى از آن نباشد ، ولى هرگاه براى آن يك حقيقت بيش نباشد و تفاوت مصاديق آن ، بر اساس شدت و ضعف مراتب باشد در اين صورت ، معنا ندارد يك حقيقت در مرحله‌اى ، داراى اثرى باشد و در مرتبهء ديگر نباشد .\r\nاين خلاصهء برهان فلسفى است كه مرحوم صدر المتألهين در اسفار « 1 » در موارد مختلفى در مورد آن بحث و گفتگو نموده است و ظواهر آيات قرآن اين حقيقت را تأييد مىكند آن جا كه مىفرمايد :\r\n« . . . وَ إِنْ مِنْ شَىْءٍ إِلَّا يُسَبِّحُ بِحَمْدِهِ وَ لكِنْ لاتَفْقَهُونَ تَسْبِيحَهُمْ . . . ؛ « 2 »\r\nهمه موجودات با ستايش خود خدا را تنزيه مىكنند ، ولى شما از نحوهء تسبيح آنها آگاه نيستيد » .\r\nظاهر آيه اين است كه تمام موجودات آگاهانه خدا را تسبيح مىكنند و همهء آنها سهمى از علم و ادراك دارند . روشن‌تر از همه در اثبات علم و ادراك براى تمام اشيا ، آيهء زير است :\r\n« . . . وَ إِنَّ مِنَ الْحِجَارَةِ لَمَا يَتَفَجَّرُ مِنْهُ الأَنْهَارُ . . . وَ إِنَّ مِنْهَا لَمَا يَهْبِطُ مِنْ خَشْيَةِاللَّهِ . . . ؛ « 3 »\r\n\r\n\r\n","description":"","footnote":"\r\n( 1 ) . ج 1 ، ص 118 و ج 6 ، ص 139 - 140 .\r\n( 2 ) . اسراء ( 17 ) آيهء 44 .\r\n( 3 ) . بقره ( 2 ) آيهء 74 .\r\n","page_name":" 159 ","page_number":159},
  {"content":"\r\n\r\nبرخى از سنگ‌ها مىشكافد و از آن نهر جارى مىگردد و پاره‌اى از آنها از خوف خدا از فراز كوه به زير مىافتد » .\r\nدر اين آيه صريحاً علت سقوط سنگ را از فراز كوه‌ها همان حالت خوف و خشيت سنگ معرفى كرده و اگر آيه را تأويل نكنيم بايد بگوييم به راستى صخره‌ها خوف و خشيت دارند .\r\nمرحوم صدر المتألهين اين حقيقت فلسفى و قرآنى را از طريق شهود نيز درك كرده و در رسالهء سير و سلوك خود اشعارى در اين مضمون دارد :\r\n بر عارف همه ذرات عالم * ملك وارند در تسبيح هردم\r\nكف خاكى كه در روى زمين است * بر عارف كتاب مُسْتَبين است\r\nبه هر جا دانه‌اى در باغ و راغى است * درون مغز او روشن چراغى است\r\nبه فعل آيد زقوه هر نهانى * زهر خاكى يكى عقلى و جامى\r\nبود نامحرمان را چشم دل كور * و گرنه هيچ ذره نيست بىنور\r\nبخوان تو آيهء « نور السماوات » * كه چون خورشيد يا بى ، جمله ذرات\r\nكه تا دانى كه در هر ذره‌اى خاك * يكى نورى است تابان گشت زان پاك \r\nخوش‌بختانه دانش امروز ، در سايهء زحمات پژوهشگران ، وجود علم و ادراك را در جهان نبات ثابت نموده است تا آن جا كه دانشمندان روسى معتقدند گياهان اعصاب دارند و فرياد هم مىكشند .\r\nلابراتوار علايم كشاورزى مسكو فرياد و گريه‌هاى ريشهء گياهى را كه در آب گرم قرار گرفته بود ضبط كرد . خبر گزارىهاى جهان از راديو مسكو نقل مىكنند كه گياهان اعصاب دارند و فرياد مىكشند .\r\nراديو مسكو ديشب گوشه‌اى از نتايج تحقيقات دانشمندان روسى را در نباتات و گياهان فاش كرد و گفت : دانشمندان به اين نتيجه رسيده‌اند كه گياهان نيز داراى دستگاهى شبيه شبكهء اعصاب حيواناتند . اين نتيجهء آزمايش يك دانشمند است كه به دستگاه‌هاى اليافى ساقهء كدو فرستنده‌هايى نصب كرد و\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nسپس مطالعات را با تعقيب ريشهء گياه دنبال كرد و با انجام بريدگى در ريشهء گياه با عكس‌العمل گياه مواجه شد .\r\nهم‌زمان با اين آزمايش ، آزمايش مشابهى در آزمايشگاه فيزيو لوژى نباتات فرهنگستان علوم كشاورزى صورت گرفت و نتيجهء مشابهى به بار آورد . در اين آزمايش ريشهء گياهى را در آب گرم قرار دادند و متوجه شدند كه صداى فرياد گياه بلند شد . البته فرياد گياه آن‌چنان نبود كه به گوش برسد ؛ ولى گريه‌ها و فريادهاى نامريى اين گياه را دستگاه‌هاى دقيق الكترونيكى روى نوار پهنى ضبط كردند « 1 » .\r\n\r\n\r\n","description":"","footnote":"\r\n( 1 ) . اطلاعات ، 16 بهمن 1352\r\n","page_name":" 161 ","page_number":161},
  {"content":"\r\n\r\n\r\nبت‌پرستى چرا ؟\r\n16 . « قُلْ مَنْ رَّبُّ « 1 » السَّمَاوَاتِ وَ الْأَرْضِ قُل‌ِاللَّهُ قُلْ أَفَاتَّخَذْتُمْ مِنْ دُونِهِ أَولِيَاءَ لايَمْلِكُونَ لِأَنْفُسِهِمْ نَفْعاً وَ لاضَرّاً قُلْ هَلْ يَسْتَوِى الْأَعْمى وَ الْبَصِيرُ أَمْ هَلْ تَسْتَوِى الظُّلُمَاتُ وَ النُّورُ أَمْ جَعَلُوا لِلّهِ شُرَكاءَ خَلَقُوا كَخَلْقِهِ فَتَشَابَهَ الْخَلْقُ عَلَيْهِمْ قُلِ اللَّهُ خَالِقُ كُلِّ شَىْءٍ وُ هُوَ الْوَاحِدُ الْقَهَّارُ ؛\r\nبگو : صاحب آسمان‌ها و زمين كيست ؟ بگو : خدا . بگو : آيا ( با اين حال ، شايسته است ) كه جز او اوليايى كه اختيار سود و زيان خود را ندارند ، براى خود قرار دهيد ؟\r\nبگو : آيا نابينا و بينا يك‌سان است ؟ آيا تاريكى و روشنى برابر است ؟ يا اين‌كه آنها را\r\n\r\n\r\n","description":"","footnote":"\r\n( 1 ) . لفظ رب بر خلاف آن‌چه برخى تصور مىنمايند به معناى مربى و تربيت كننده و پرورش دهنده‌نيست ؛ زيرا اين لفظ به اصطلاح علم صرف « مضاعف » ، و ريشهء آن « رب ب » است و از « ربى » - كه ناقص‌يايى است - گرفته نشده تا به معناى مربى و پرورش دهنده باشد .\r\nهم‌چنين معناى آن خالق و آفريننده نيست ؛ زيرا در قرآن كريم لفظ « رب » در مقابل « خلق » قرار گرفته است چنان كه مىفرمايد : « . . . بَل رَبُّكُمْ رَبُّ السَّمَوَاتِ وَ الْأَرْضِ الَّذِى فَطَرَهُنَّ . . . » . انبياء ( 21 ) آيهء 56 .\r\nهمانطور كه ملاحظه مىفرماييد در اين آيه لفظ « رب » در برابر « فطر » كه به معناى « خلق » است قرار گرفته است .\r\nبا مراجعه به كتب لغت ، مانند معجم مقاييس‌اللغة و موارد استعمال اين لفظ ، چون رب البيت ، رب‌المال ، روشن مىشود كه معناى رب همان صاحب است نه هر صاحبى ، بلكه اختياردارى كه به اصلاح مربوب خود قيام كند و بپردازد . و اگر به خداوند جهان « رب العالمين » گفته مىشود ، مقصود اين است كه خداوند صاحب جهانيان است كه تدبير امور و اصلاح وضع آنان بر عهدهء اوست .\r\n","page_name":" 162 ","page_number":162},
  {"content":"\r\n\r\nكه شريك خدا قرار داده‌اند ، مانند خدا مخلوقى آفريده‌اند تا ( مسألهء ) خلقت بر آنها مشتبه گردد ؟ بگو : خداست آفرينندهء همه چيز ، اوست يگانه مقتدر و غالب » .\r\nبررسى مجموع آياتى كه در قرآن در مورد بت‌پرستى وارد شده است به خوبى ثابت مىكند ملل بت‌پرست بت‌هاى خود را خالق و آفريننده زمين و آسمان و يا ساير موجودات زمينى و آسمانى نمىدانستند و مقام خلقت را بالاتر از آن مىدانستند كه آن را به بت‌هاى خود نسبت دهند و وجدان آنان راضى نمىشد كه جهان خروشان هستى را معلول بت‌هاى تراشيدهء خود بدانند .\r\nخود قرآن نيز به اين حقيقت تصريح مىكند كه اگر از آنان بپرسيد آفريننده آسمان‌ها و زمين كيست ؟ همگى مىگويند خداوند مقتدر و دانا ، آنها را آفريده است . قرآن در سوره‌هاى مختلفى « 1 » به اين حقيقت تصريح نموده است . در اين‌جا فقط به نقل يكى از آن آيات مىپردازيم :\r\n« وَ لَئِنْ سَئَلْتَهُمْ مَنْ خَلَقَ السَّمَواتِ وَ الْأَرْضَ لَيَقُولُنَّ اللَّهُ . . . ؛ « 2 »\r\nاگر از آنان بپرسى كه چه كسى آسمان‌ها و زمين را آفريده است ؟\r\nمىگويند : خدا » .\r\nبنابر اين در اين‌كه آفريدگار جهان خداست و خالقى جز او نيست اختلافى نداشتند و همگى به يگانگى خالق جهان و پديد آرندهء هستى معتقد بودند .\r\nاختلاف آنان با پيروان انبيا ، در مطلب ديگرى بوده است :\r\nگروهى آنان را به عنوان شفيعان درگاه الهى مىپرستيدند و روى انديشه‌هاى سست ، از پرستش خود پروردگار اعراض نموده و با پرستش بت‌ها خواهان تقرب به مقام الهى بودند . قرآن به عقيدهء اين گروه در آيهء زير اشاره فرموده آن‌جا كه مىفرمايد :\r\n« . . . و الَّذِينَ اتَّخَذُوا مِنْ دُونِهِ أَوْلِياءَ مَا نَعْبُدُهُمْ إِلَّا لِيُقَرِّبُونَا إِلَى اللَّهِ\r\n\r\n\r\n","description":"","footnote":"\r\n( 1 ) . ر . ك : عنكبوت ( 29 ) آيهء 29 ؛ زمر ( 39 ) آيهء 38 ؛ زخرف ( 43 ) آيهء 9 و 87 .\r\n( 2 ) . لقمان ( 31 ) آيهء 25 .\r\n","page_name":" 163 ","page_number":163},
  {"content":"\r\n\r\nزُلْفى . . . ؛ « 1 »\r\nآنان‌كه جز خدا اوليايى براى خود قرار داده‌اند ( و مىگويند : ) ما آنها را براى آن مىپرستيم كه ما را به طور كامل به سوى خدا نزديك سازند » .\r\nاين گروه دربارهء بت‌ها جز انديشهء شفاعت فكر ديگرى نداشتند ، نه تنها آنها را خالق نمىشمردند حتى اداره و تدبير جهان آفرينش را نيز از آنِ آنها نمىدانستند . عقيدهء اين گروه در آيهء ديگر نيز به‌طور صريح گفته شده است و خداوند به پيامبر مىفرمايد كه هر گاه از اين گروه در مورد ادارهء جهان آفرينش بپرسى آنان بىدرنگ خواهند گفت كه تدبير جهان خلقت از آن خداست . آن جا كه مىفرمايد :\r\n« وَلَئِنْ سَأَلْتَهُمْ مَّنْ نَزَّلَ مِنَ السَّمَآءِ مَاءً فَأَحْيَابِهِ الْأَرْضَ مِنْ بَعْدِ مَوتِهَا لَيَقُولُنَّ اللَّهُ . . . ؛ « 2 »\r\nهر گاه از آنان بپرسى كه چه كسى باران را از آسمان فرود آورد كه در پرتو آن زمين‌هاى مرده را زنده كرد ؟ مىگويند : خدا » .\r\nناگفته پيداست نزول باران و زنده كردن زمين‌ها بخشى از تدبير جهان خلقت است .\r\nگروه ديگر از بت‌پرستان نه تنها بتان را شفيع و وسيلهء تقرب مىدانستند ، بلكه معتقد بودند تدبير جهان خلقت و اصلاح امور آفرينش به دست آنها سپرده شده است و آنها به عقيدهء بت‌پرستان موظف به تدبير اوضاع جهان و اصلاح امور بودند و روى اين اساس در برابر آنان گريه و زارى نموده حوايج و نيازمندىهاى خود را به آنها مىگفتند و با الحاح و اصرار شديدى از آنان مىطلبيدند كه نيازمندىهاى آنها را بر طرف سازند .\r\nآنان همان گروهى بودند كه بتان را « رب » و مدبر و مصلح جهان مىپنداشتند\r\n\r\n\r\n","description":"","footnote":"\r\n( 1 ) . زمر ( 39 ) آيهء 3 .\r\n( 2 ) . عنكبوت ( 29 ) آيهء 63 .\r\n","page_name":" 164 ","page_number":164},
  {"content":"\r\n\r\nو به اصطلاح ، در مسألهء خالق بودن خداوند ، موحد ، ولى دربارهء ربوبيت وى مشرك بودند .\r\nآيهء مورد بحث ، براى ابطال اين نظريه از دو راه وارد شده است و انديشهء وجود تدبير را در بت‌ها ، با منطقى استوار محكوم كرده است :\r\n1 . نخستين پايهء تدبير اين است كه شخص مدبر بايد از دانش و قدرت سرشارى بهره‌مند باشد و نفع و ضرر خود و موجود مورد تدبير خود را تشخيص دهد و در اين صورت مىتواند در پرتو قدرت خويش ، جهان و يا بخشى از آن را اداره نمايد ؛ ولى موجودى كه درك و شعور ندارد و اختياردار سود و زيان خود نيست چگونه مىتواند پروردگار و مدبر جهان آفرينش باشد .\r\nدر آيهء مورد بحث به اين استدلال با جملهء زير اشاره شده است :\r\n« أَفَاتَّخَذْتُمْ مِنْ دُونِهِ أَولِيَاءَ لَايَمْلِكُونَ لِأَنْفُسِهِمْ نَفْعاً وَ لاضَرّاً ؛\r\nآيا براى خود اوليايى جز خدا كه اختيار سود و زيان خود را ندارند اتخاذ نموده‌ايد ؟ »\r\nبر اساس اين منطق مدبر بودن بت‌ها ، كه از هر نوع تصرف در جهان خلقت ناتوانند ، باطل مىشود . آن‌گاه آيه براى روشن نمودن اذهان به بيان دو مثل مبادرت ورزيده و مىفرمايد : آيا بينا و نابينا و نور و ظلمت يك سانند ؟ مقصود اين است كه مؤمن با ديدهء عقل و خرد مىبيند كه اين اجسام بىروح شايستگى ربوبيت و تدبير جهان آفرينش را ندارند ولى مشرك ، به سان نابينايان از ديدن حقيقت محروم است . ايمان ، محيط زندگى انسان را روشن مىسازد ولى محيط زندگى كافر ، بر اثر عناد با وجدان و فطرت و خرد ، تاريك بوده و او پيش پاى خود را نمىبيند .\r\n2 . راه ديگرى براى ابطال انديشهء وجود تدبير در بت‌ها اين است كه بگوييم :\r\nآنان در صورتى مىتوانند مدبر جهان آفرينش باشند كه به سان خدا خالق باشند و در پرتو قدرت خلقت ، كه بالاتر از مقام تدبير است ، به تدبير مخلوق خود\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nاشتغال ورزند در صورتى كه اين راه نزد خودِ بت‌پرستان باطل است و خود نيز از آن بيزارند .\r\nدر اين آيه به اين نوع استدلال با جملهء « أَمْ جَعَلُوا لِلَّهِ شُرَكآءَ خَلَقُوا كَخَلْقِهِ » اشاره شده است و استدلال را با لفظ « ام » كه متضمن نوعى انكار است ، آغاز نموده است و در حقيقت مىخواهد چنين بفرمايد : پس از ابطال راه اول ، براى ربوبيت بت‌ها يك راه بيش باقى نمانده است ؛ يعنى آنها را مانند خدا خالق بدانيم در صورتى كه خود بت پرستان زير بار اين نظر نمىروند و آنها را خالق نمىدانند .\r\nقرآن در ردّ اين احتمال ، كه معبودهاى آنان مانند خدا خالق باشند تنها به توافق و هم‌فكرى بت پرستان در مسألهء خلقت اكتفا نورزيده و به صورت يك اصل كلى مىفرمايد : « قُلِ اللّهُ خالِقُ كُلِّ شَىْءٍ ؛ بگو : آفرينندهء همه چيز خداست » و در صحنهء آفرينش براى بت‌ها نصيبى از خالقيت نيست ؛ نه تنها خالق نيستند ، بلكه همگى مخلوق خدايند .\r\nآيه براى اين كه گفتار خود ( او آفريدگار همه چيزهاست ) را بدون دليل نگذارد با ذكر دو صفت از او صاف خداوند ، يعنى « واحد » و « قهار » بر يكتايى خالق استدلال نموده است .\r\nناگزير خواهيد پرسيد : يگانگى و قدرت قاهرهء خداوند چگونه مىتواند گواه بر اين باشد كه او خالق همه چيز است و جز او خالقى نيست ؟ و بررسى و تحليل اين قسمت به دقت بيشترى نياز دارد .\r\nبه عبارت ديگر ، در ذيل آيه براى خداوند دو صفت بيان شده است :\r\n1 . الواحد : او يگانه است .\r\n2 . القهّار : او بر هر موجودى غالب و پيروز است .\r\nهر يك از اين دو صفت مىتواند گواه بر اين باشد كه جز او خالقى نيست ؛ زيرا هر گاه خالقى جز خدا باشد در اين صورت آن خالق ديگر ، بايد از وجود متكى به خود و علم و قدرت مستقل برخوردار باشد ، تا در پرتو استقلال و اتكاى به\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nخويش ، خالق باشد نه مخلوق و در سايهء دانش و قدرت ، موجودى را از عدم به وجود آورد . اعتقاد به وجود چنين او صافى در بت‌ها جدا از خدا بودن آنان نيست در صورتى كه خداوند جهان يكى است و شريك و همتا ندارد . اين بيان مربوط به صفت « واحد » بودن اوست .\r\nدربارهء صفت دوم ( قهّار بودن ) بايد گفت تعدد و دو گانگى خالق ، مستلزم دو قدرت نيرومند و در عين حال متوازن است كه هيچ كدام مقهور ديگرى نباشد زيرا فرض اين است كه هر دو خالق از علم و قدرت مستقل و وجود متكى به خويش برخوردارند . در اين صورت نبايد يكى مغلوب ديگرى گردد ؛ در صورتى كه خداوند « قهّار » است و قدرت هر صاحب قدرت ، مقهور و مغلوب قدرت و توانايى اوست .\r\nنكتهء شايان توجه اين جاست چگونه پيامبرى امّى و درس نخوانده در طىّ يك آيهء كوتاه به بيان عالىترين استدلال فلسفى موفق شده است ؟ آيا جز اين است كه بگوييم همه را از مقام وحى گرفته است و هيچ كدام از اين مطالب ساخته و پرداختهء فكر او نيست ؟\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n\r\nنشانه‌هاى حق و باطل\r\n17 . « أَنْزَلَ مِنَ السَّمَاءِ مَآءً فَسَالَتْ أَودِيَةٌ بِقَدَرِها فَاحْتَمَلَ السَّيْلُ زَبَداً رَابِياًوَ مِمَّا يُوقِدُونَ عَلَيْهِ فِى النَّارِ ابْتِغَاءَ حِلْيَةٍ أَوْ مَتَاعٍ زَبَدٌ مِثْلُهُ كَذلِكَ يَضْرِبُ اللَّهُ الْحَقَّ وَ الْبَاطِلَ فَأَمَّا الزَّبَدُ فَيَذْهَبُ جُفَآءً وَ أَمَّا مَا يَنْفَعُ النَّاسَ فَيَمْكُثُ فِى الْأَرْضِ كَذلِكَ يَضْرِبُ اللَّهُ الْأَمْثَالَ ؛ « 1 »\r\nخداوند آبى از آسمان نازل نمود و آب در دره‌ها و نهرها به اندازهء وسعت و گنجايش آنها جارى گرديد ( رودهاى كوچك به هم پيوست و سيلى را تشكيل داد ) . سيل كف‌هاى بالارونده‌اى را با خود حمل نمود ؛ ( اين نه تنها سيل است كه كف‌هايى را با خود حمل مىكند ) بلكه در روى فلزاتى كه براى زينت و يا ابزار زندگى بر اثر فشار آتش ذوب مىشوند ، كف‌هايى ظاهر مىگردد . خداوند اين‌چنين حق و باطل را ترسيم مىكند ( و اندازهء ثبات و پايدارى حق و باطل را مجسم مىسازد ) اما كف‌ها از بين مىروند ، ولى آن‌چه براى مردم سود دارد ( مانند خود آب و فلزات ) در زمين باقى مىماند . خداوند اين‌چنين مثل‌ها را مىزند ( و مقام حق و باطل را روشن مىنمايد ) » .\r\n\r\n\r\n","description":"","footnote":"\r\n( 1 ) . تفسير مفردات آيه : « اودية » جمع وادى است ؛ بيابانى كه منتهى به كوه گردد و در دل آن دره‌ها و مجارى آب باشد . « زبد » : كف . « رابى » : بالا رونده و در حال هيجان . « جفاء » : كفى كه از ديگ سر مىريزد و يا بالا مىرود و بخار مىشود .\r\n","page_name":" 168 ","page_number":168},
  {"content":"\r\n\r\nيكى از امتيازات برجستهء قرآن اين است كه عالىترين و عميق‌ترين معانى را با جمله‌هايى ظريف و زيبا بيان مىكند ؛ اين كتاب آسمانى ، تنها در بند ظرافت و زيبايى الفاظ و جمله‌ها نيست تا فكر سخن‌پردازى و آرايش الفاظ و جمله بندىها ، آن را از طرح معانى عميق و بزرگ فلسفى و اجتماعى باز دارد ، همان‌طور كه عظمت معنا و بيان ريزه كارىهاى آن ، اين كتاب آسمانى را از به كار بردن الفاظ جالب و زيبا و موزون و آهنگ دار ، باز نداشته است .\r\nدر ميان نويسندگان و سرايندگان ، كمتر كسى مىتواند هر دو جنبه را مراعات كند وسخن او هر دو امتياز را داشته باشد . قرآن به تصديق استادان فن و پايه گذاران علم فصاحت و بلاغت كاملًا از زيبايى ظاهر و عمق معنا برخوردار است و حكيم و سخن ساز جامعهء عرب وليد بن مغيره پس از شنيدن قسمتى از آيات قرآن به اين حقيقت اعتراف كرد و گفت ( بقول برخى از دانشمندان بزرگ ، اين سخن تقريظى است كه از طرف دشمنان دربارهء قرآن گفته شده است ) :\r\n« قرآن از ظاهرى زيبا و دلارا و حقايقى عميق وريشه‌دار ، برخوردار است » .\r\nخود پيامبر اسلام اين حقيقت را با عبارت روشن‌ترى بيان كرده است آن جا كه مىفرمايد :\r\n« ظاهره أنيق و باطنه عميق لاتحصى عجائبه ؛ « 1 »\r\nظاهر آن زيبا و معانى آن عميق است . شگفتىهاى آن به پايان نمىرسد » .\r\nآيهء مورد بحث ، گواه زنده گفتار ماست . در اين آيه منظره‌اى از مبارزهء حق و باطل با طرح مثالى جالب ترسيم شده است و در آن يك سلسله حقايق فلسفى و اجتماعى و نكات شايان توجه ، نهفته است كه به قسمتى از آن اشاره مىكنيم :\r\nدر اين آيه ، حق به آب‌هايى كه در زمين مىماند و يا فلزاتى كه مردم از آنها استفاده مىكنند و باطل به كف‌هاى روى سيلاب‌ها و يا روى فلزات مذاب ، تشبيه شده است . اكنون به نكات اين تشبيه توجه كنيم :\r\n\r\n\r\n","description":"","footnote":"\r\n( 1 ) . اصول كافى ، ص 591 .\r\n","page_name":" 169 ","page_number":169},
  {"content":"\r\n\r\n\r\nمعناى تحت اللفظى حق و باطل و ملاك هر دو چيست ؟\r\n« حق » در لغت به معناى ثابت و استوار و پاى برجاست و « باطل » در نقطهء مقابل آن قرار دارد .\r\nهر فكر و انديشه و طرح علمى و فلسفى و اخلاقى كه با خارج از انديشه وفق دهد و از يك واقعيت خارج از محيط فكر حكايت كند ، طبعاً چنين انديشه‌اى حق و استوار خواهد بود ؛ چون اين فكر از واقعيت ثابت و استوار حكايت مىكند ، از اين نظر بر اثر حقانيت و ثبات واقعيت خود ، فكر نيز ثابت و پاى بر جا خواهد بود ؛ ولى هر نوع انديشه و طرحى كه به واقعيتى منهاى محيط انديشه متكى نباشد بر اثر نداشتن تكيه‌گاهى ثابت و استوار ، خود به خود باطل و پوچ و غير پايدار خواهدبود .\r\nاگر قواعد رياضى و اصول هندسى و بسيارى از علوم طبيعى حق و پايدارند روى ملاكى است كه گفته شد ؛ زيرا همگى با واقعيت خارج از محيط انديشه وفق مىدهند و داراى واقعيتى ثابت و پايدارند و بر اثر پايدارى آن ، خود اصول نيز رنگ ابديت و قيافهء جاودانى به خود گرفته‌اند ، ولى بر عكس سلسله نظرياتى كه بر مشتى تخيلات و اوهام استوار باشند ، با يك چشم زدن پوچ و نابود مىشوند .\r\nاين نه تنها انديشه‌هاى علمى و فلسفى است كه به دو جناح مختلف تقسيم مىشوند ، بلكه دعوت‌هاى اجتماعى و مكتب‌هاى سياسى و اخلاقى نيز از اين تقسيم بر كنار نيستند ؛ هر نوع دعوت اصلاحى و قوانين اجتماعى و اخلاقى كه بر اساس فطرت انسانى و اصول عدل و انصاف و رعايت حقوق بشرى استوار باشد ، طبعا حق و پايدار بوده و قيافهء ابدى به خود خواهد گرفت و مبارزه با آن به سان شنا بر خلاف مسير آب خواهد بود و شخص مبارز پس از اندكى ، خسته و ناتوان شده و مانند شناگر مزبور كه پس از مدتى خود را در مسير طبيعى جريان آب قرار مىدهد اين شخص نيز سر انجام مجبور مىشود از اصول فطرت انسانى و قوانين عدل و انصاف پيروى نمايد .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nبرخى از احزاب سياسى كه داراى منويات ناسالم و غير صحيح هستند ، براى جلب افكار عمومى مىكوشند اهداف و منويات خود را در قالب اصول انسانى و درخواست‌هاى فطرى جلوه دهند از اين رو ، از يك سلسله ماسك‌ها و نقاب‌ها استفاده مىكنند ؛ ولى پس از مدتى ماسك كنار رفته و خود حزب با تمام منويات و اهداف خود ، به دست فراموشى سپرده مىشود .\r\nقرآن براى ترسيم اين حقيقت ، كه ثبات و پايدارى از آثار حق و بىثباتى و فرو كش كردن از علايم باطل است ، حق را به سان آب و فلز مصفايى مىداند كه در مسير خود در روى زمين باقى مىماند و پس از اندكى به صورت چشمه و چاه ظاهر مىگردد و يا به صورت ابزار و آلات زندگى ، در دست مردم مورد استفاده قرار مىگيرد ؛ ولى باطل به سان كف‌هاى روى آب و يا فلزات ذوب شده است كه هيچ ثباتى ندارد و پس از لحظاتى خاموش مىشود « 1 » .\r\nدر اين جا از پايدارى و ناپايدارى حق و باطل سخن گفته شد و هدف از تشبيه پايدارى حق و ناپايدارى باطل است .\r\nطرفداران باطل به سان خود آن ، ظاهرى فريبنده و توخالى دارند و در عين حال به سان كف‌هاى روى آب و يا روى فلزات ذوب شده ، خود خواه و بلند پرواز هستند ؛ ولى طرفداران حق مانند خود آن ، از هر نوع فريبندگى و تظاهرات توخالى ، دور هستند و همواره متواضع بوده و از كبر و بلندپروازى پيراسته‌اند .\r\nقرآن براى اشاره به اين نكته ، « زبد » يعنى « كف » را با لفظ « رابياً » به معناى بالا رونده ، شرح داده است .\r\n\r\nحق و باطل را با اين نشانه‌ها بشناسيد\r\nدر ميان تمام اقوام و ملل جهان ضرب المثل‌هايى وجود دارد كه گويندگان و\r\n\r\n\r\n","description":"","footnote":"\r\n( 1 ) . بر اساس اين حقيقت ، گفته شده است : « للحق دولة و للباطل جولة ؛ حق هميشه ابدى و جاويدان است ولى باطل پس از جلوه‌گرىهاى فريبنده ، خاموش مىشود » .\r\n","page_name":" 171 ","page_number":171},
  {"content":"\r\n\r\nنويسندگان در روشن كردن مقاصد و آرمان‌هاى خود ، به آنها استشهاد مىجويند . از آن جا كه نوع مثل‌هاى رايج ، از واقعيتى مسلم و آزمايش شده حكايت مىكنند و در شنونده تأثير خاصى از خود به يادگار مىگذارند و به سخن گوينده رنگ دليل و برهان مىبخشند ، چه بسا يك مثل كوتاه ، در روح و روان جوان ، شور و انقلابى پديد مىآورد او را متوجه سرانجام شوم عمل خود مىسازد كه دليل و برهان نمىتواند آن كار را انجام دهد ؛ مثلًا براى جوان بيكار و بىعارى كه عمر خود را با بطالت و ولگردى مىگذراند وقتى اين شعر معروف خوانده شود :\r\n دهقان سالخورده چه خوش گفت با پسر : * كاى نور چشم من به جز از كشته ندروى « 1 » \r\nبىاختيار در خود احساس شرمندگى كرده و جرقهء اميدوار كننده‌اى در محيط فكر او روشن مىگردد .\r\nهنگامى كه به افراد ستمگر و مردم آزار كه از نتيجهء اعمال خويش غافلند گفته مىشود : « كماتدين تدان ؛ مطابق كردار خود پاداش مىگيرى » و يا شعر مولوى :\r\n اين جهان كوه است و فعل ماندا * باز گردد اين نداها را صدا \r\nكه مفاد آن با مضمون آن مثل ، يكى است ، خوانده شود چه بسا آثار عميقى از خود در دل و روان او مىگذارد .\r\nملل مسلمان جهان كه از چهارده قرن پيش با كلام الهى و سخنان پيامبر اكرم و خاندان گرامى آشنا شده‌اند ؛ قسمتى از آيات قرآن ، آن چنان در ميان آنان رواج پيدا كرده كه حكم امثال را پيدا كرده است ؛ مانند\r\n« أَتَأْمُرُونَ النَّاسَ بَالْبِرِّ وَ تَنْسَوْنَ أَنْفُسَكُمْ . . . ؛ « 2 »\r\n\r\n\r\n","description":"","footnote":"\r\n( 1 ) . اين شعر مضمون مثل معروف عربى است كه مىگويد : « كما تزرع تحصد » .\r\n( 2 ) . بقره ( 2 ) آيهء 44 .\r\n","page_name":" 172 ","page_number":172},
  {"content":"\r\n\r\nآيا مردم را به نيكى دعوت مىكنيد و خود به آن عمل نمىكنيد ؟ »\r\n« هَلْ جَزَاءُ الْإِحْسَانِ إِلَّا الْإِحْسَانُ ؛ « 1 »\r\nآيا پاداش نيكى جز نيكى چيز ديگرى هست ؟ » .\r\nاين نوع از آيات كه بر اثر دقت و بلندى معنا ، حكم امثال را پيدا كرده‌اند بهترين وسيله براى گويندگان و نويسندگان در جهت رساندن مقاصد اجتماعى و اخلاقىشان است .\r\nبرخى از دانشمندان كه دربارهء اين نوع از آيات دقت بيشترى نموده‌اند از ميان آيات قرآن ، 245 آيه استخراج نموده‌اند كه در ميان گويندگان و نويسندگان دانشمند ، حكم مثل را پيدا كرده است « 2 » .\r\nقرآن مجيد علاوه بر اين نوع آيات ، خود مبتكر و پايه گذار يك رشته از امثال است « 3 » كه هر كدام را بايد شاهكارى در جهان سخن و فن و بلاغت دانست . اين نوع امثال مىتواند گروه‌هاى غافل و منحرف را ، كه به‌طور اجمال در صدد اصلاح خود بر آمده‌اند ، بيدار و متوجه سازد و خود قرآن هدف خويش را از طرح اين مثل‌ها با جملهء كوتاهى بيان مىكند آن جا كه مىفرمايد :\r\n« . . . وَ تِلْكَ الْأَمْثَالُ نَضْرِبُهَا لِلنَّاسِ لَعَلَّهُمْ يَتَفَكَّرُونَ ؛ « 4 »\r\nاين مثل‌ها را از آن جهت مىزنيم كه مردم دربارهء آنها به تفكر بپردازند » .\r\nروى اهميت فراوانى كه امثال قرآن داشت دانشمندان اسلام دربارهء توضيح اين امثال ، كتاب‌ها و رساله‌هايى نوشتند « 5 » .\r\nيكى از مثل‌هاى پر مغز و پرمعناى قرآن ، مثلى است كه در آيهء مورد بحث\r\n\r\n\r\n","description":"","footnote":"\r\n( 1 ) . رحمن ( 55 ) آيهء 60 .\r\n( 2 ) . امثال قرآن ، ص 68 - / 79 .\r\n( 3 ) . شمارهء اين نوع مثل‌ها در حدود 53 مثل است .\r\n( 4 ) . حشر ( 59 ) آيهء 21 .\r\n( 5 ) . براى اطلاع بيشتر ر . ك : كشف الظنون ، ج 1 ، ص 150 .\r\n","page_name":" 173 ","page_number":173},
  {"content":"\r\n\r\nوارد شده است . در اين آيه ، ترسيمى دقيق و پر نكته از مبارزهء حق و باطل و موقعيت و نتايج آن دو به عمل آمده است . در اين مثل ، حق به آب و فلزات تشبيه شده و باطل به سان كف روى آب و يا فلزات ذوب شده تلقى گرديده است .\r\nدر قسمت پيش در برخى از نكات بليغ اين مثل گفتگو نموديم هم اكنون به بيان نكات ديگر مىپردازيم :\r\n1 . گاهى مبارزهء حق و باطل به صورت مبارزهء ايمان به خدا و كفر به او درمىآيد در اين صورت ، تشبيه حق ( ايمان ) به آب ، تجلى خاصى پيدا مىكند ؛ زيرا همان‌طور كه آب ، مايهء حيات بلكه آغاز حيات جانداران و گياهان است و قرآن مجيد دربارهء آن مىگويد : « . . . وَ جَعَلْنَا مِنَ الْمَآءِ كُلَّ شىْءٍ حَىٍّ . . . ؛ « 1 » هر موجود زنده‌اى را از آب آفريديم » هم‌چنين ايمان به خدا و روز رستاخيز مايهء حيات اجتماعى مىباشد و در پرتو ايمان به خدا ، عدل اجتماعى كه در حقيقت مايهء زندگى اجتماعى است زنده مىگردد و عواطف انسانى و احساسات پاك بشرى ، تجلى خاصى پيدا مىكنند ، در صورتى كه ملت فاقد ايمان ، هيچ انگيزه‌اى براى مراعات حقوق افتادگان و اجراى عدالت اجتماعى ندارد و همواره در لب پرتگاه فاصلهء طبقاتى قرار گرفته و با جنگ‌هاى كوچك و بزرگ دست به گريبان است .\r\nروزى آقاى فرويد ، روانكاو معروف تصور مىكرد روزگار دين سپرى گرديده و نظامات مدنى و تربيت‌هاى اجتماعى ، جاىگزين دين شده است ، ولى تلفات وحشت آور جنگ اول جهانى ، كه آمار تلفات از ده ميليون تجاوز كرد ، او را مجبور كرد كه فرضيهء خود را پس بگيرد و جنگ دوم جهانى روشن ساخت كه اروپاى ماشينى فاقد حيات انسانى است و هنوز به صورت درندگان باقى است .\r\nاگر ايمان به فلزات تشبيه شده است ، آن نيز براى اين است كه برخى از آنها مايهء حيات انسان است و قرآن دربارهء يكى از آنها چنين مىفرمايد :\r\n« . . . وَ أَنْزَلْنَا الْحَدِيدَ فِيه بَأْسٌ شَدِيدٌ وَ مَنَافِعُ لِلنَّاسِ ؛ « 2 »\r\n\r\n\r\n","description":"","footnote":"\r\n( 1 ) . انبياء ( 21 ) آيهء 30 .\r\n( 2 ) . حديد ( 57 ) آيهء 25 .\r\n","page_name":" 174 ","page_number":174},
  {"content":"\r\n\r\nآهن را آفريديم در آن قدرت عظيم و سودهايى براى مردم است » .\r\nاگر اين فلز از بين برود زندگى انسان دچار اختلال مىگردد .\r\n2 . كف‌هاى روى سيل يا فلزات ذوب شده به سان حجابى است كه تا مدتى چهرهء آب و فلز را مىگيرد ، ولى طولى نمىكشد كه تمام كف‌ها نابود شده وسيماى شفاف آب ، چشم‌ها را خيره مىسازد ؛ هم‌چنين چهرهء حقيقت گاهى با نقاب باطل پوشيده مىشود ؛ اما سر انجام نقاب باطل بر كنار رفته ، سيماى حق با درخشندگى خاصى خودنمايى مىكند .\r\nگاهى افكار شيطانى و آراى باطل تا مدتى آفتاب حق را به سان ابرهاى تيرهء بهار مىپوشانند ، ولى اين پرده پوشى هميشگى نيست و قرآن اين حقيقت را به زبان ديگر نيز بيان كرده است آن جا كه مىفرمايد :\r\n« وَ قُلْ جَاءَ الْحَقُّ وَزَهَقَ الْبَاطِل‌ُإِنَّ الْبَاطِلَ كَانَ زَهُوقاً ؛ « 1 »\r\nبگو حق آمد و باطل نابود گرديد و باطل از ميان رفتنى است » .\r\nو در جاى ديگر مىفرمايد :\r\n« وَ يَمْحُ اللَّهُ البَاطِلَ وَ يُحِقُّ الْحَقَّ بِكَلِمَاتِهِ . . . ؛ « 2 »\r\nخداوند باطل را نابود مىسازد و حق را با سخنان خود پايدار مىدارد » .\r\n3 . باطل خاصيت و فايده‌اى ندارد ؛ ولى حق ، منبع انواع بركات است ؛ از كف‌هاى روىآب گلى رشد نمىكند و درختى سبز ، و تشنه‌اى سيراب نمىشود ، ولى آب سرچشمهء هزاران جلوهء حيات و زندگى در جانداران و گياهان است .\r\n4 . همان‌طور كه باران از آسمان مىبارد و هر نقطه‌اى به اندازهء لياقت و شايستگى خود از آن بهره‌مند مىگردد و به اصطلاح « در باغ لاله رويد و در شوره‌زار خس » و به علاوه ظرفيت دره‌ها و نهرها و مسيل‌ها هم يك‌سان نيست و\r\n\r\n\r\n","description":"","footnote":"\r\n( 1 ) . اسراء ( 17 ) آيهء 81 .\r\n( 2 ) . شورى ( 42 ) آيهء 24 .\r\n","page_name":" 175 ","page_number":175},
  {"content":"\r\n\r\nهر يك به اندازهء گنجايش خود آب بر مىدارد ؛ هم‌چنين روح و روان افراد بشر از نظر گنجايش يك‌سان نيست و هر كدام به اندازهء شايستگى خود ، از معارف و تعاليم آسمانى بهره مىگيرند ؛ به عبارت ديگر قلوب و ارواح از نظر گنجايش با هم اختلاف دارند ، برخى به اندازهء يك سبو و گاهى به اندازهء يك دريا ، و هر كدام به نسبت گنجايش خود ، از تعاليم آسمانى بهره‌مند مىگردند . قرآن براى رسانيدن اين نكته لفظ « بقدرها » را آورده است .\r\nاختلاف در مسألهء آفرينش به قدرى مهم است كه قرآن روى آن تكيه كرده مىفرمايد :\r\n« وَ قَدْ خَلَقَكُمْ أَطْوَاراً ؛ « 1 »\r\nشماها را مختلف آفريده است » .\r\nپيامبر اكرم استعداد و شايستگى افراد را به معادن زير زمينى تشبيه كرده كه برخى طلا و برخى ديگر نقره است :\r\n« الناس معادن كمعادن الذهب و الفضة » . « 2 »\r\nاميرمؤمنان در سخن معروف خود به كميل چنين فرمود :\r\n« إن هذه القلوب أوعية فخيرها أوعاها ؛ « 3 »\r\nقلوب و ارواح مردم ظرف‌هايى هستند و بهترين آنها ، روحى است كه وسيع‌تر باشد » .\r\nخلاصه هر فردى به اندازهء شايستگى خود از نعمت‌هاى معنوى و مادى بهره مىگيرد .\r\n5 . رمز بقا و پيروزى در صحنه‌هاى مبارزه اين است كه وجود انسان براى مردم مفيد و سودمند باشد و خداوند براى تفهيم اين مطلب چنين فرموده است :\r\n« وَ أَمَّا مَا يَنْفَعُ النَّاسَ فَيَمْكُثُ فِى الْأَرْضِ ؛\r\nآن‌چه به حال مردم مفيد است در زمين باقى مىماند » .\r\n\r\n\r\n","description":"","footnote":"\r\n( 1 ) . نوح ( 71 ) آيهء 14 .\r\n( 2 ) . بحار الانوار ، ج 4 ، ص 405 .\r\n( 3 ) . نهج البلاغه ، كلمات قصار ، شمارهء 147\r\n","page_name":" 176 ","page_number":176},
  {"content":"\r\n\r\n6 . باطل به شكل‌هاى گوناگون و چهره‌هاى مختلفى در صحنه‌هاى متعددى خود نمايى مىكند ، همان‌طور كه كف هم بر روى آب‌ها و هم بر روى فلزهاى ذوب شده ، آشكار مىگردد چنان كه مىفرمايد : « وَ مِمَّا يُوقِدُونَ عَلَيْهِ فِى النَّارِ » .\r\nكف نه تنها بر روى آب‌ها ، بلكه بر روى فلزات ذوب شده نيز ظاهر مىگردد .\r\n7 . فروغ ناپايدار باطل ، از فروغ پايدار و پيوستهء حق است و باطل در خودنمايى موقت خود مديون حق مىباشد و تا از حيثيت حق بهره نگيرد ، نمىتواند خود را به جاى حق به ديگران بقبولاند . كف‌هاى باطل از موقعيت آب استفاده مىكنند و خود را نشان مىدهند و اگر آبى در كار نبود كف را ياراى خود نمايى نبود . قرآن براى افهام اين نكته ، جملهء « فَاحْتَمَلَ السَّيْلُ زَبَداً » را آورده است .\r\n8 . باطل همواره از محيطهاى آشفته و پرهرج و مرج استفاده كرده و خود را نشان مىدهد و در محيط آرام و بىصدا ، نمىتواند خود را بنماياند . هم چنان كه كف ، موقعى ظاهر مىشود كه سيلاب از سراشيبى تند كوه‌ها با هيجان و شور به پايين بريزد ؛ اما وقتى آب به جلگه و نقاط صاف و هموار رسيد و شور و هيجان سپرى شد ، به تدريج به خاموشى مىگرايد . « 1 »\r\n\r\n\r\n","description":"","footnote":"\r\n( 1 ) . برخى از اين وجوه در كتاب قرآن و آخرين پيامبر ( ص 91 - / 93 ) آمده است .\r\n","page_name":" 177 ","page_number":177},
  {"content":"\r\n\r\n\r\nنشانه‌هاى صاحبان خرد ( 1 )\r\n18 . « لِلَّذِينَ اسْتَجَابُوا لِرَبِّهِمُ الْحُسْنى وَ الَّذِينَ لَمْ يَسْتَجِيبُوا لَهُ لَوأَنَّ لَهُم مَا فِى الْأَرْضِ جَمِيعاً وَ مِثْلَهُ مَعَهُ لَافْتَدَوْا بِهِ أُولئِكَ لَهُمْ سُوءُ الْحِسَابِ وَ مَأْوَاهُمْ جَهَنَّمُ وَ بِئْسَ الْمِهَادُ ؛\r\nبراى كسانى كه ( دعوت ) پروردگار خود را اجابت نموده‌اند ، ( پاداش‌هاى ) نيكوست ، كسانى كه دعوت او را اجابت ننموده‌اند ( و دستورهاى او را به مورد اجرا نگذاشته‌اند ) هر گاه آن چه در روى زمين است مال آنها باشد و آن را با يك برابر ديگر براى نجات خويش بدهند ( سودى نخواهد داشت ) . براى آنان حساب بدى در پيش است و جايگاه آنها دوزخ است و چه جايگاه بدى است » .\r\n19 . « أَفَمَنْ يَعْلَمُ أَنَّما أُنْزِلَ إِلَيْكَ مِنْ رَبِّكَ الْحَقُّ كَمَنْ هُوَ أَعْمى إِنَّمَا يَتَذَكَّرُ أُولُوا الْأَلْبَابِ ؛\r\nآيا آن كسى كه مىداند آن چه از پروردگارت بر تو نازل گرديده است ، حق است با آن كس كه كور و نابيناست ( و حق را از باطل تميز نمىدهد ) يك‌سان است ؟ تنها خردمندان از اين سخن پند مىگيرند » .\r\n20 . « الَّذِينَ يُوفُونَ بِعَهْدِاللَّهِ وَ لايَنْقُضُونَ الْمِيثَاقَ ؛\r\nخردمندان كسانى هستند كه به پيمان الهى وفا مىكنند و پيمان خود را نمىشكنند » .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n\r\nمقدمه\r\nنيمى از شخصيت انسان را عقل و خرد تشكيل مىدهد و نيم ديگر را عواطف و احساسات ؛ ولى بزرگ‌ترين مايهء امتياز انسان ، همان عقل و ادراك انسانى است كه به خود او اختصاص دارد ، در صورتى كه بسيارى از عواطف و احساسات او را جانداران ديگر نيز دارند .\r\nعقل ، چراغ پر فروغ زندگى است كه انسان در پرتو آن ، راه را از چاه و حق را از باطل و حقيقت را از مجاز تميز مىدهد . براى خرد و شخص خردمند نشانه‌هاى زيادى وجود دارد و در قرآن مجيد در موارد مختلفى بر آن نشانه‌ها ، اشارات و تصريحاتى شده است .\r\nدر آيهء دوم از آيات مورد بحث ، متذكر گرديده كه افراد عاقل و خردمند ، در پرتو راهنمايى عقل و خرد و در سايهء ژرف نگرى و حق‌بينى ، كه از خصايص اين يگانه امتياز انسان ( عقل ) است ، به حقانيت قرآن پى برده و تصديق مىكند كه اين قرآن ( با اين عظمت و اعجاب و با داشتن اين همه امتيازات بىشمار و عجز تمام بشر در مقابله با آن ) از طرف خداوند نازل گرديده است و آيين محمّد آيين الهى و گفتار و دستورهاى او ، فرمان‌هاى آسمانى است .\r\nروى اين مناسبت از آيهء 20 - / 22 دربارهء نشانه‌هاى افراد عاقل سخن گفته و به‌طور خلاصه امور زير را از آنِ خردمندان دانسته است :\r\n1 . به پيمان عمل مىكنند ؛\r\n2 . پيوندهاى خويشاوندى را محترم مىشمارند ( صله رحم ) ؛\r\n3 . از مخالفت با خدا مىپرهيزند و از عذاب او مىترسند ؛\r\n4 . از سختى عذاب اخروى سخت بيمنا كند ؛\r\n5 . در راه خداوند صابر و بردبارند ؛\r\n6 . بزرگ‌ترين فريضهء دينى ( نماز ) را به پاى مىدارند ؛\r\n7 . قسمتى از ثروت خود را در آشكار و پنهان انفاق مىنمايند ؛\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n8 . گناهان خود را با انجام كارهاى نيك جبران مىكنند .\r\nاكنون دربارهء نخستين نشانه از نشانه‌هاى هشت‌گانه به اختصار سخن مىگوييم :\r\nالف ) وفا به پيمان : عمل به پيمان و انجام دادن هر نوع مسؤوليتى كه انسان به عهده مىگيرد ، يكى از وظايف خطير انسان است و احترام به پيمان يكى از سرمايه‌هاى فطرى بشرى به شمار مىرود ، كه هر فردى لزوم عمل به آن را از راه فطرت در ك مىكند و در سايهء تربيت‌هاى دينى و اجتماعى اين سرمايهء فطرى ، شكفته‌تر و به‌طور صحيح رهبرى مىشود .\r\nكودك از طريق وحىِ فطرت و الهامِ نهاد ، عمل به پيمان را امرى لازم تلقى مىكند و پدر پيمان شكن را ، كه به وعده‌هاى خود جامهء عمل نمىپوشاند ، از صميم دل ملامت مىكند و درك فطرى خود را به صورت اعتراض ، كه چرا « چيز مورد علاقه او را نخريده است » ابراز مىدارد .\r\nوفا به عهد ، نشانهء فضيلت و شرافت انسانى است چنان كه نقض عهد و پيمان‌شكنى ، دليل بر بىشخصيتى و گواه فرصت‌طلبى و فريب‌كارى و حكومت روح ظاهرسازى بر انسان مىباشد .\r\nنفاق و دو رويى كه يكى از رذايل اخلاقى به شمار مىرود ، بزرگ‌ترين سبب براى پيمان شكنى و ناديده گرفتن تعهدات است و در جامعهء منحط ، كه پايه‌هاى اخلاق در آن به سستى گراييده و كاخ اخلاق انسانى فرو مىريزد عهدشكنى و بىاعتنايى به قول و پيمان رونق بسزايى پيدا مىكند .\r\nاز نظر محاسبات اجتماعى ، بزرگ‌ترين عامل براى جلب اعتماد عمومى ، اجراى كامل پيمان‌ها و تعهدات است و بهاى بىقيدى و بىاعتنايى به پيمان و تعهد ، جز از دست دادن اعتبار و حيثيت چيز ديگرى نيست . اى كاش كار در همين جا خاتمه مىيافت ! در صورتى كه چنين فردى ، براى باز يافتن حيثيت و اعتبار خود و براى اين كه بر عيب بزرگ اخلاقى خود پوششى بگذارد ، سرانجام دچار پريشان‌گويى و تناقض‌بافى و دروغ‌پردازى مىگردد كه خود رذيله‌اى است\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nبزرگ‌تر و آفتى است زيانبارتر .\r\nلذا عمل به پيمان نه تنها نشانهء ايمان است ، بلكه بزرگ‌ترين گواه بر عقل اجتماعى و درايت و كاردانى انسان مىباشد .\r\nقرآن مجيد دربارهء احترام به پيمان ، در سوره‌هاى مختلفى سخن گفته و با لحن شديدى دستور مىدهد كه به عهد و پيمان وفادار باشيم ؛ زيرا در روز بازپسين از آن سؤال خواهدشد چنان كه مىفرمايد :\r\n« وَالَّذِينَ هُمْ لِأَمَانَاتِهِمْ وَ عَهْدِهِمْ رَاعُونَ ؛ « 1 »\r\nافراد با ايمان كسانى هستند كه به امانات و پيمان‌هاى خود وفادارند » .\r\nنه تنها ما بايد به پيمان‌هايى كه با دوستان مىبنديم احترام بگذاريم ، بلكه هر گاه با دشمنى نيز پيمانى بستيم بايد به آن وفادار باشيم .\r\nعلى عليه السلام در فرمانى كه براى مالك اشتر نوشته ، دربارهء اهميت عمل به پيمان چنين مىفرمايد :\r\n« وإن عقدت بينك و بين عدوّك عقدة أو ألبسته منك ذمّة فحطّ عهدك بالوفاء وارع ذمّتك بالأمانة . . . ؛ « 2 »\r\nهر گاه با دشمن خود قراردادى بستى ، يا به او امانى دادى ، به قرارداد خود وفادار باش ، و به امانى كه داده‌اى احترام بگذار » .\r\nدر موضوع حكميت ابو موسى و عمرو عاص كه گروهى از ياران نادان بر آن حضرت تحميل كردند و امام عليه السلام نيز بعد از اصرار آنان به آن تن داد و اندكى نگذشت كه ياران وى از خواب سنگين جهل و نادانى بيدار شدند و فهميدند حكميت اين دو نفر مصلحت نبوده و آن‌گاه با اصرار زياد از حضرتش خواستند پيمان خود را با معاويه در اين موضوع ناديده بگيرد ، حضرت با عصبانيت فرمود :\r\n\r\n\r\n","description":"","footnote":"\r\n( 1 ) . مؤمنون ( 23 ) آيهء 8 .\r\n( 2 ) . نهج البلاغهء عبده ، ج 3 ، فرمان به مالك اشتر ، ص 117 .\r\n","page_name":" 181 ","page_number":181},
  {"content":"\r\n\r\n« ويحكم أبعد الرضا و العهد ترجع أوليس الله يقول : و اوفوا بالعهد إن العهد كان مسؤولا ؛\r\nآيا پس از رضايت و بسته شدن پيمان ، از خود و پيمان خود باز گردم مگر خداوند نمىفرمايد : به پيمان‌هاى خود وفادار باشيد ؟ »\r\nآيين مقدس اسلام به پيمان مسلمان آن قدر اهميت داده است كه پيمان يكى از آنها را با فرد يا گروهى از دشمن ، مانند پيمان همه ، تلقى نموده است .\r\nاميرمؤمنان فرمود :\r\n« ذمّة المسلمين واحدة يسعى بها أدناهم » . « 1 »\r\nفضيل بن زيد با سربازان خود قلعه‌اى را به نام « سهرياج » محاصره كرد . آنان تصميم داشتند يك روزه آن را فتح كنند . پس از چند ساعت زدو خورد ، سربازان مسلمان براى استراحت به لشكرگاه خود رفتند ، تا پس از رفع خستگى دوباره براى پيكار آماده شوند . يك سرباز مسلمان از صف سربازان عقب افتاد دشمنان از اين فرصت استفاده كردند با زبان محلى با آن سرباز سخن گفتند و از او امان خواستند . سرباز اسلام درخواست آنان را پذيرفت و امانى نوشت و به آنان تسليم كرد .\r\nموقعىكه لشكراسلام آمادهءجنگ شدند و به‌طرف قلعه حركت‌كردند بر خلاف انتظار مشاهده نمودند كه دشمنان با اطمينان خاطر در قلعه را گشوده و به خارج قلعه آمده‌اند ، امان‌نامهء سرباز را روى دست گرفته و گفتند : اين امان شماست .\r\nبراى ارتش اسلام پذيرش امان يك نفر سرباز امر عادى بود ولى وقتى متوجه شدند كه اين امان‌نامه به امضاى يك مسلمان مملوك است مردد ماندند كه آيا امان او مانند امان يك مسلمان آزاد محترم و لازم الاجراست يا نه . ناچار موضوع را به مركز گزارش دادند . خليفهء وقت در جواب نوشت : « إنّ العبد المسلم من المسلمين ذمّته كذمّتكم ، فلينفذ أمانه » . « 2 »\r\n\r\n\r\n","description":"","footnote":"\r\n( 1 ) . مستدرك الوسائل ، ج 2 ، ص 250 .\r\n( 2 ) . معجم البلدان ، ص 290 .\r\n","page_name":" 182 ","page_number":182},
  {"content":"\r\n\r\n\r\nمقصود از پيمان‌هاى الهى چيست ؟\r\nبرخى مىگويند مقصود از پيمان‌هاى الهى كه در آيهء سوم وارد شده است آن دسته از فضايل و رذايل اخلاقى است كه با قلم قضا بر صفحهء روان ما نوشته شده و با روح و روان ما درآميخته است و هر فردى از راه الهام فطرت ، خوبى و بدى آنها را درك مىكند .\r\nهمان‌طور كه دادن چشم و گوش نوعى پيمان‌گيرى از انسان است كه در مواقع لزوم از آن استفاده كند تا در قعر چاه و دره سقوط ننمايد ؛ هم‌چنين خداوند بزرگ با دادن اين سرمايه‌هاى فطرى از ما التزام گرفته است كه خود را با فضايل اخلاق بياراييم و از رذايل و زشتىها دورى كنيم و اين كه در نهاد ماميل به فضايل و انزجار از بدىها را نهاده است گويا از ما عهد و پيمان گرفته است كه از مسير فطرت دور نشويم .\r\nاين نظر گرچه صحيح و پا برجاست ؛ ولى هرگز دليلى ندارد آيه را فقط ناظر به اين پيمان‌ها بدانيم ؛ بلكه هر نوع تعهدى و عهدى كه در آن نام خدا به ميان آيد و يا براساس آيين خدا انجام گيرد ، مشمول اين آيه است و در برخى از آيات ، عمل به هر نوع پيمانى كه در آن نام خدا به ميان آمده و يا بر اساس دستور خدا بسته شده است « عهداللّه » گفته شده است ، آن‌جا كه مىفرمايد :\r\n« وَ أَوْفُوا بِعَهْدِ اللَّهِ إِذَا عَاهَدْتُمْ وَ لَاتَنْقُضُوا الْأَيْمَانَ بَعْدَ تَوْكِيدِهَا . . . ؛ « 1 »\r\nبه پيمان‌هاى الهى وفادار باشيد و سوگندهاى خود را پس از تأكيد و ابرام نشكنيد » .\r\nسخن دربارهء ثمرات عمل به پيمان و عواملى كه اين فضيلت انسانى را پرورش مىدهد ، فراوان است ، شايد همين اندازه بحث در توضيح آيه كافى باشد . اكنون به تفسير دومين نشانهء افراد عاقل ، يعنى احترام به پيوندهاى\r\n\r\n\r\n","description":"","footnote":"\r\n( 1 ) . نحل ( 16 ) آيهء 91 .\r\n","page_name":" 183 ","page_number":183},
  {"content":"\r\n\r\nخويشاوندى ، مىپردازيم .\r\n\r\nنشانه‌هاى صاحبان خرد ( 2 )\r\n\r\nپيوندهايى كه بايد محترم شمرده شود\r\n21 . « وَالَّذِينَ يَصِلُونَ مَا أَمَرَ اللَّهُ بِهِ أَنْ يُوصَلَ وَيَخْشَوْنَ رَبَّهُمْ وَ يَخَافُونَ سُوءَ الْحِسَابِ ؛\r\n( خردمندان ) كسانى هستند كه پيوندهايى را كه خداوند به برقرارى آنها فرمان داده است حفظ مىكنند و از خداى خود و سختى حساب مىترسند » .\r\nدر اين آيه سه علامت ديگر انسان‌هاى عاقل بيان شده است كه عبارتند از :\r\nب ) صله رحم ؛\r\nج ) ترس از عذاب پروردگار ؛\r\nد ) ترس از عذاب آخرت .\r\nيك فرد با ايمان پيوندى با خدا دارد كه از صميم دل به آن معتقد است و همهء شؤون خود را از مرگ و زندگى و . . . از آن او مىداند و پيوندى نيز با مردم دارد و در بين آنان زندگى مىكند و از كمك‌ها و همكارىهايشان بهره مىبرد و آنان بخشى از بار زندگى او را به دوش مىكشند .\r\nفرد عاقل و خردمند هر دو پيوند را محترم مىشمارد و به كليهء پيوندها احترام مىگذارد ؛ زيرا گسستن پيوندهاى الهى جز يأس و نوميدى و آلودگى به گناه چيزى نيست . زندگى مادى بدون تكيه‌گاهى معنوى ، جز بدبختى نتيجه‌اى\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nندارد و پشت پا زدن به پيوندهاى اجتماعى ، در حالى كه يك نوع نمك‌نشناسى و ناجوانمردى است ، خود موجب گسسته شدن رابطهء فرد با اجتماعى است كه بار زندگى او را به دوش گرفته و صميمانه به او خدمت مىكند .\r\nاحترام به اين دو پيوند پيش از آن كه نشانهء ايمان باشد يكى از نشانه‌هاى افراد عاقل و فهميده است كه از اين دو پيوند براى سعادت و خوشبختى خود استفاده مىكنند . اين آيه و هم‌چنين آيات بعدى در صدد بازگويى نشانه‌هاى افراد عاقل و خردمند است ، امّا چگونه اين آيه به اين دو پيوند اشاره مىكند ؟\r\nبه بيانى روشن‌تر ، آن جا كه آيه از خشيت در برابر خدا و ترس از سختى حساب سخن مىگويد « 1 » ، هدف آن بيان حفظ پيوند با خداست ؛ زيرا مردان عاقل و واقع بين ، در پرتو توجه به عظمت خدا و احساس كوچكى در برابر آن قدرت بىنهايت ، كانونى از خشيت و بيم ، خضوع و خشوع مىگردند . كدام خردمند است كه در سنجش بىنهايت نياز با بىنهايت قدرت و عظمت ، بيم و خشيت به او دست ندهد ؟\r\nآن جا كه آيه سخن از احترام به پيوندهايى به ميان مىآورد كه خدا به برقرارى آنها دستور داده است « 2 » ، هدف بازگويى پيوندهاى معنوى اجتماعى است كه در آيين مقدس اسلام به‌طور مؤكد به حفظ آنها دستور داده شده است .\r\nاكنون بايد ديد مقصود از پيوندهايى كه خداوند به حفظ آنها فرمان داده چيست ؟\r\nدر اسلام يك سلسله پيوندها به‌طور مؤكد محترم شمرده شده است كه به برخى از آنها اشاره مىشود :\r\n\r\n\r\n","description":"","footnote":"\r\n( 1 ) . « وَ يَخْشَوْنَ رَبَّهُمْ وَ يَخَافُونَ سُوءَ الْحِسَابِ ؛ از خداى خود خشيت دارند و از سختى حساب روزرستاخيز مىترسند » .\r\n( 2 ) . « وَ الَّذِينَ يَصِلُونَ مَا أَمَر اللَّهُ بِهِ أَنْ يُوصَلَ . . . ؛ كسانى كه پيوندهايى را كه خداوند به برقرارى آنها دستورداده است ثابت و استوار نگاه مىدارند » .\r\n","page_name":" 185 ","page_number":185},
  {"content":"\r\n\r\n1 . احترام به پيامبران عالى قدر و پيشوايان بزرگ . « 1 » در قرآن احترام به دستهء دوم و مودّت با آنان ، پاداش رسالت و يا چيزى مانند آن معرفى شده است آن‌جا كه مىفرمايد :\r\n« . . . قُلْ لاأَسْئَلُكُمْ عَلَيْهِ أَجْراً إِلَّا الْمَوَدَّةَ فِى الْقُربى . . . ؛ « 2 »\r\nبگو من ( پيامبر ) در برابر آن خدمات ارزندهء خود به جامعهء انسانى مزد و پاداشى نمىخواهم ، جز اين كه به نزديكان من مهر بورزيد و بدانان احترام بگذاريد » .\r\nمقصود از « ذوى القربى » آن گروه از بستگان پيامبر است كه ، مهر و مودّت آنان موجب سعادت انسان و از اين رهگذر از هدايت و راهنمايى آنان بهره‌مند مىشود و به عبارت ديگر ، مقصود از اين كه به آنان مهر ورزيم اين نيست كه تنها به موضوع محبت اكتفا كنيم ؛ بلكه مهر به آنان سبب مىشود با آنان ارتباط پيدا كرده ، از رهبرى و دانش‌هايشان ، كه از پيامبران به ارث برده‌اند ، بهره‌مند شويم و از هدايت و راهنمايى ديگران بىنياز گرديم .\r\n2 . احترام به پدر و مادر و تحكيم روابط خود با آنان . قرآن مجيد در موارد گوناگونى به اين نوع پيوند كه ميان پدر و مادر و فرزند برقرار است اشاره كرده و به هر دو طرف توصيه مىكند دربارهء يكديگر نيكى كنند ؛ مثلًا به فرزندان دستور مىدهد با پدر و مادر به نيكى رفتار نمايند چنان كه مىفرمايد :\r\n« . . . وَ صَاحِبْهُمَا فِى الدُّنْيَا . . . ؛ « 3 »\r\nبا آنان به خوبى رفتار كن » .\r\nهم‌چنين در آيات ديگرى به پدر و مادر دستور داده است كه نيازمندىهاى\r\n\r\n\r\n","description":"","footnote":"\r\n( 1 ) . در روايات ما با آيهء مورد بحث به لزوم حفظ پيوند دوستى با اهل بيت پيامبر استدلال شده است‌ر . ك : تفسير برهان ، ج 2 ، ص 288 . در حقيقت مفهوم كلى و وسيع آيه به موردى از موارد آن تطبيق شده است .\r\n( 2 ) . شورى ( 42 ) آيهء 23 .\r\n( 3 ) . لقمان ( 31 ) آيهء 15 .\r\n","page_name":" 186 ","page_number":186},
  {"content":"\r\n\r\nفرزندان خود را تا حد امكان و توانايى تأمين نمايند .\r\n3 . پيوند با بستگان و خويشاوندان نزديك و دور . در هيچ آيينى مانند اسلام به اين نوع پيوند توجه نشده است و با مراجعه به آيات و احاديث اسلامى اهميت حفظ پيوند با بستگان و به اصطلاح « صلهء رحم » به خوبى روشن مىگردد . يكى از آيات قرآن قاطعان رحم را در كنار مفسدان نام برده و مىفرمايد :\r\n« فَهَلْ عَسَيْتُمْ إِنْ تَوَلَّيْتُمْ أَنْ تُفْسِدُوا فِى الْأَرْضِ وَ تُقَطِّعُوا أَرْحَامَكُمْ * أُولئِكَ الَّذِينَ لَعَنَهُمُ اللَّهُ فَأَصَمَّهُمْ وَ أَعَمى أَبْصَارَهُمْ ؛ « 1 »\r\nآيا در نظر داشته‌ايد كه پس از كسب قدرت در روى زمين فساد كنيد و قطع رحم نماييد ؟ آنان كسانى هستند كه خداوند آنهارا از رحمت خود دور ساخته و چشم و گوش آنها را بسته است » .\r\n4 . احترام به معلم ، رعايت حقوق دوستان و همسايگان . احترام و حفظ همهء اين پيوندهايى كه بيان كرديم از نظر اسلام لازم است و از گسستن آنها نهى شده و جملهء « الَّذِينَ يَصِلُونَ مَا أَمَرَ اللَّهُ بِهِ أَنْ يُوصَلَ » با مفاد كليى كه دارد شامل همهء اينها مىشود .\r\n\r\nپيوندهايى كه بايد ناديده گرفت\r\nاگر اسلام به حفظ يك سلسله پيوندها دستور داده ، در برابر آن ، مسلمانان را به بريدن قسمتى از پيوندها و روابط نيز فرمان داده است ؛ مثلًا وظيفهء افراد باايمان را اين مىداند كه با دشمنان خدا و پيامبر - هر چند پدران و فرزندان و برادران و خويشاوندان آنان باشند - پيوند محبت و دوستى بر قرار نكند آن جا كه مىفرمايد :\r\n« لَاتَجِدُ قَوْماً يُؤْمِنُونَ بِاللَّهِ وَالْيَوْمِ الْاخِرِ يُوادُّونَ مَنْ حَادَّاللَّهَ وَ رَسُولَهُ وَلَو كَانُوا آبَاءَهُمْ أَو أَبْنَاءَهُمْ أَوْ إِخْوانَهُمْ أَو عَشِيرَتَهُمْ أُولئِكَ كَتَبَ فِى\r\n\r\n\r\n","description":"","footnote":"\r\n( 1 ) . محمد ( 47 ) آيهء 22 و 23 .\r\n","page_name":" 187 ","page_number":187},
  {"content":"\r\n\r\nقُلُوبِهِمُ الْإِيمَانَ ؛ « 1 »\r\nهرگز گروهى كه به خدا و روز رستاخيز ايمان دارند ، كسانى را كه با خدا و پيامبر او دشمنى دارند ، دوست نمىدارند اگر چه آنان پدران و فرزندان و برادران و بستگان آنان باشند . آنان كسانىاند كه در دل‌هايشان ايمان نوشته شده است » .\r\nدر آيهء ديگر مىفرمايد :\r\n« يَا أَيُّهَا الَّذِينَ آمَنُوا لاتَتَّخِذُوا عَدُوّى وَ عَدُوَّكُمْ أَولِيَاءَ تُلْقُونَ إِلَيْهِمْ بِالْمَوَدَّةِ وَ قَد كَفَرُوا بِمَا جَاءَكُمْ مِنَ الْحَقِّ ؛ « 2 »\r\nاى افراد با ايمان ، دشمن من و دشمن خود را ، ولى و دوست خود قرار ندهيد و طرح دوستى با آنان نريزيد ؛ زيرا آنان آيين حقى را كه پيش شماست انكار ورزيده‌اند » .\r\nقرآن مجيد در اين موضوع به اندازه‌اى پافشارى دارد كه حتى اجازه نمىدهد يك فرد مسلمان براى خويشاوندان مشرك خود ، كه در حال شرك و كفر از دنيا رفته‌اند ، طلب آمرزش كند ؛ زيرا چنين پدر مشركى با فرزندان با ايمان خود ارتباطى ندارد چنان كه مىفرمايد :\r\n« مَا كَانَ لِلنَّبِىِّ وَ الَّذِينَ آمَنُوا أَنْ يَسْتَغْفِرُوا لِلْمُشْرِكينَ وَ لَوْ كَانُوا أُولى قُربى ؛ « 3 »\r\nپيامبر و افراد با ايمان حق ندارند دربارهء بستگان مشرك خود دعا كنند و براى آنان آمرزش بطلبند » .\r\nاصرار قرآن در بريدن چنين پيوندها براى اين است كه مبادا بر اثر معاشرت و رفت و آمد و ابراز مودّت و علاقه به آنان ، جامعهء مسلمانان به انحراف فكرى\r\n\r\n\r\n","description":"","footnote":"\r\n( 1 ) . مجادله ( 58 ) آيهء 22 .\r\n( 2 ) . ممتحنه ( 60 ) آيهء 1 .\r\n( 3 ) . توبه ( 9 ) آيهء 113 .\r\n","page_name":" 188 ","page_number":188},
  {"content":"\r\n\r\nدچار شود و تحت تأثير اخلاق بد و صفات مذموم و رفتار ناشايست آنان قرار گيرد و بايد براى چنين مصلحت بزرگى ، عاطفهء خويشاوندى را ناديده گرفت .\r\n\r\nرفع يك اشتباه\r\nمؤلّف تفسير المنار در تفسير آيهء 27 سورهء بقره « 1 » ، كه از جهاتى شبيه آيهء مورد بحث ماست ، سخنى دارد كه از نظر خوانندگان گرامى مىگذرانيم :\r\nخداوند جهان دو نوع امر و فرمان دارد : يكى تكوينى و ديگرى تشريعى .\r\nمقصود از امر تكوينى ، همان ارادهء قاطع و مؤثر اوست كه بر جهان آفرينش حكومت مىكند و صفحهء گيتى با تمام اسباب و مسببات و علت‌ها و معلول‌هاى خود ، مظهر ارادهء تكوينى اوست ، چنان كه مقصود از اوامر تشريعى دستورهايى است كه پيامبران آن را بيان كرده‌اند .\r\nآن‌گاه مىگويد : مقصود از « أَمَرَ اللَّهُ بِهِ أَنْ يُوصَلَ ؛ خداوند امر به برقرارى آنها نموده است » هر دو نوع امر مىباشد . به اين بيان به فرمان خداوند ميان دليل و مدلول ، و مقدمه و نتيجه ، پيوند ناگسستنى برقرار است ؛ مثلًا ميان دلايل توحيد و اثبات وجود صانع و هم‌چنين ميان مقدماتى كه گواهى بر نبوت پيامبر اسلام مىدهند و پيامبرى او به فرمان خدا ، نوعى ارتباط و پيوند وجود دارد و اگر كسى با ديدن دلايل و نشانه‌هاى وجود خدا يا با مشاهدهء براهين نبوت پيامبر اسلام ايمان نياورد ، عملًا پيوندى را كه خداوند ميان آن دو به وجود آورده است از هم گسسته است .\r\nسپس براى اين كه آيه دستورها و فرمان‌هاى تشريعى را نيز شامل گردد مىگويد : تمام دستورهاى اسلام به دنبال يك سلسله مصالح و مفاسد است كه\r\n\r\n\r\n","description":"","footnote":"\r\n( 1 ) . اكنون متن آيه : « الَّذِينَ يَنْقُضُونَ عَهْدَ اللَّهِ مِنْ بَعْدِ مِيثَاقِهِ وَ يَقْطَعُونَ مَا أَمَرَ اللَّهُ بِهِ أَن‌ْيُوصَلَ ؛ كسانى كه‌پيمان‌هاى الهى را پس از تحكيم آن مىشكنند و پيوندهايى را كه خداوند به برقرارى آنها دستور داده است قطع مىكنند » .\r\n","page_name":" 189 ","page_number":189},
  {"content":"\r\n\r\nدر مورد امر و نهى وجود دارد . كسانى كه به دستورهاى اسلام عمل مىكنند عملًا اين تلازم و پيوند را محترم مىشمارند ، ولى افرادى كه بر خلاف دستور او رفتار مىنمايند ، عملًا ميان اوامر و نواهى و مصالح و مفاسدى كه بر اين دو مترتب است ، تفرقه مىاندازند .\r\nدر ادامه مىگويد : آيه دربارهء مشركان مكه نازل گرديده و آنها را از اين نظر مذمت مىكند كه فرمان‌هاى تكوينى و تشريعى خدا را ناديده مىگيرند ؛ مثلًا با ديدن دلايل نبوت پيامبر ، او را تكذيب و رابطهء ميان دليل و مدلول را عملًا قطع مىكنند و دربارهء پيامبر كه از بستگان آنان است فرمان تشريعى خدا را دربارهء اقوام ناديده گرفته و ميان صله رحم و منافع آن ، عملًا جدايى مىافكنند « 1 » .\r\nاين گفتار خالى از ايراد نيست ؛ زيرا ارادهء چنين معنايى از جمله « مَا أَمَرَاللَّهُ بِهِ أَنْ يُوصَلَ » بسيار بعيد است و اگر مقصود قرآن همين بود لازم بود اين حقيقت را با بيانى روشن بيان كند ؛ مثلًا مىتوانست چنين بفرمايد : افراد خردمند كسانى هستند كه به فطرت انسانيت احترام گذارده و پس از مشاهده دلايل يك موضوع ، آن‌را از صميم دل مىپذيرند و از راهى كه دليل رهبرى مىكند ، گام فراتر نمىگذارند .\r\nگذشته از اين ، حمل « امر » بر امر تكوينى « 2 » خلاف ظاهر آن‌است و تا قرينه‌اى بر آن نباشد بايد اين لفظ را بر همان امر تشريعى كه پيامبران بيان كرده‌اند حمل نمود و همواره علماى بزرگ اسلام ، مخصوصاً پيشوايان معصوم ما ، با اين آيه بر تحريم قطع رحم استدلال نموده‌اند . امام سجاد عليه السلام در ضمن نصايحى به فرزند گرامى خود مىفرمايد : فرزندم ، مبادا با كسى كه قطع رحم كرده است ، معاشرت نمايى ؛ زيرا خداوند در سه مورد از قرآن بر او لعنت فرستاده است آن‌جا كه در سورهء بقره مىفرمايد : « وَ يَقْطَعُونَ مَا أَمَرَاللَّهُ بِهِ أَنْ يُوصَلَ » .\r\n\r\n\r\n","description":"","footnote":"\r\n( 1 ) . تفسير المنار ، ج 1 ، ص 242 .\r\n( 2 ) . مانند آيهء « إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ » - يس ( 36 ) آيهء 82 .\r\n","page_name":" 190 ","page_number":190},
  {"content":"\r\n\r\n\r\nنشانه‌هاى صاحبان خرد ( 3 )\r\n22 . « وَ الَّذِينَ صَبَرُوا ابْتِغَاءَ وَجْهِ رَبِّهِمْ وَ أَقَامُوا الصَّلوةَ وَ أَنْفَقُوا مِمَّا رَزَقْنَاهُم سِرّاً وَ عَلَانِيَةً وَ يَدْرَءُونَ بَالْحَسَنَةِ السَّيِّئَةٍ اولئِكَ لَهُمْ عُقْبَى الدَّارِ ؛\r\nكسانى كه براى ذات پروردگار صبر و استقامت مىورزند و از آن‌چه روزى آنها نموده‌ايم پنهان و آشكار انفاق مىكنند و بدى را به نيكى جبران مىنمايند ؛ براى آنهاست سرانجام نيك در خانهء آخرت » .\r\n23 . « جَنَّاتُ عَدْنٍ يَدْخُلُونَهَا وَ مَنْ صَلَحَ مِنْ آبَائِهِم وَ أَزْوَاجِهِمْ وَ ذُرِّيَّاتِهِمْ وَ الْمَلائِكَةُ يَدْخُلُونَ عَلَيْهِمْ مِنْ كُلِّ بَابٍ ؛\r\nبهشت‌هاى جاويدان كه با پدران و همسران و فرزندان صالح خود داخل آن مىشوند ، در حالى كه فرشتگان از هر درى بر آنان وارد مىگردند » .\r\n24 . « سَلامٌ عَلَيْكُمْ بِمَا صَبَرْتُمْ فَنِعْمَ عُقْبَى الدَّارِ ؛\r\n( مىگويند : ) درود بر شما در برابر استقامتىكه از خود نشان داديد . چه نيك است سرانجام آن سرا » .\r\n25 . « وَالَّذِينَ يَنْقُضُونَ عَهْدَاللَّه مِنْ بَعْدِ مِيثَاقِهِ وَ يَقْطَعُونَ مَا أَمَرَاللَّهُ بِهِ أَنْ يُوصَلَ وَ يُفْسِدُونَ فِى الْأَرْضِ أُولئِكَ لَهُمُ اللَّعْنَةُ وَ لَهُمْ سُوءُ الدَّارِ ؛\r\nكسانى كه پيمان‌هاى الهى را مىشكنند و پيوندهايى را كه خداوند به نگاه‌دارى آنها دستور داده است قطع مىكنند و در روى زمين فساد مىنمايند ، براى آنان است\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nدورى از رحمت خدا و بدى آن سرا » .\r\nدر اين بحث ، چهار نشانهء ديگر عاقلان را مطرح مىكنيم ، ولى بايد دانست هرنوع فضيلت و ارزش اخلاقى كه موجب تكامل روحى انسان مىگردد ، و در مسير سعادت و خوشبختى او قرار مىگيرد ، از آثار عقل و ايمان است . مجموع برنامه‌هاى اخلاقى و روش‌هاى صحيح اجتماعى مردان بزرگ و خصوصاً پيامبران ، جز چكيدهء داورىهاى عقل ، چيز ديگرى نيست بنابراين آثار و علايم افراد عاقل يكى و دوتا نيست تا آنها را بشماريم .\r\nهر گاه در آيات پيشين ، عمل به پيمان ، حفظ پيوندها ، ترس از مخالفت با خدا و بيم و هراس از سختى حساب ، از نشانه‌هاى افراد خردمند شمرده شده است ، هدف بيان نمونه‌اى از افعال و كردار آنان بوده است و اگر در نخستين آيه از آيات مورد بحث به چهار نشانهء ديگر ، كه هر كدام اساس فضليت و معرفى شخصيت انسان است ، اشاره شده ، براى بيان نمونهء ديگرى از اخلاق انسان عاقل است . اين علايم عبارتند از :\r\nه ) صبر و استقامت براى پروردگار ؛\r\nو ) به پا داشتن نماز ؛\r\nز ) انفاق در پنهانى و آشكار ؛\r\nح ) جبران بدىها با كردار نيك .\r\nهر يك از اين علايم در خور بررسىهاى گسترده است ولى هر يك از اين علايم را به‌طور فشرده بررسى مىكنيم :\r\nصبر يكى از ارزش‌هايى است كه دشمنان دين و مذهب ، به تحريف آن دست زده و به اين ارزش اخلاقى ، كه پايهء نيل به همهء مقاصد عالى انسانى و اخلاقى و اجتماعى به شمار مىرود ، ناجوانمردانه تاخته‌اند و دانسته و يا\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nندانسته ، صبر را به معناى تحمل ستم و سكوت در برابر تعدىها تفسير كرده ، آن گاه نتيجه گرفته‌اند كه اين ارزش اخلاقى ، يكى از تاكتيك‌هاى جهان سرمايه‌دارى است كه از اين راه همواره روح انقلاب و دادخواهى را در طبقهء كارگر و كشاورز خاموش و آرام مىسازند . اين تفسير و اين نتيجه‌گيرى ، مصداق روشنى براى اين سخن معروف است كه ، « خود مىكُشى و خود تعزيه مىخوانى » .\r\nهرگز صبر و بردبارى به معناى سكوت در برابر ستمگر و تحمل تجاوز متجاوز نيست تا اين شيوهء اخلاقى ساخته و پرداختهء افكار سرمايه‌دارى ، آن‌هم به منظور خاموش كردن نهضت‌ها و جنبش‌هاى كارگرى و كشاورزى باشد ، بلكه هدف از آن ، استقامت و بردبارى و خويشتن‌دارى براى رسيدن به هدف عالى است ؛ زيرا هر نوع مقصدى ، چه مادى و چه معنوى ، در گرو مشكلات پيچيدهء زيادى است ، كه بايد همهء آنها را با نيروى بردبارى و استقامت از هم گشود و بدون صبر و تحمل رنج در راه مقصد ، نيل به آن ممكن نيست .\r\nاختراعات شگفت‌انگيز دانشمندان ، كه چهرهء زندگى را به‌كلى دگرگون ساخته است ، پيروزى رهبران عالىقدر آسمانى در طريق اصلاح بشر ، رمز موفقيت مردان بزرگ در راه انديشه و آرمان‌ها ، همگى معلول و اثر مستقيم حلم و بردبارى و تحمل رنج براى مقاصد عالى بوده است .\r\nبراى همين قدرت شگرف صبر و استقامت است كه قرآن مجيد ، بيست سرباز بااستقامت را با دويست سرباز معمولى برابر شمرده و مىفرمايد :\r\n« . . . إِنْ يَكُنْ مِنْكُمْ عِشْرُونَ صَابِرُونَ يَغْلِبُوا مِائَتَيْنِ ؛ « 1 »\r\nهر گاه بيست تن از شما با نيروى صبر مجهز گردند در صحنهء نبرد بر دويست تن پيروز مىگردند » .\r\n\r\n\r\n","description":"","footnote":"\r\n( 1 ) . انفال ( 8 ) آيهء 65 .\r\n","page_name":" 193 ","page_number":193},
  {"content":"\r\n\r\nچون نيل به مقامات عالى اخروى بدون تحمل رنج عبادت و اطاعت ممكن نيست ، در سومين آيه از آيات مورد بحث مىفرمايد :\r\n« سلام عليكم بما صبرتم فنعم عقبى الدار ؛\r\nدرود بر شما . چه نيك است سرانجام زندگى ( شما ) » .\r\nمرزبانى و حفظ حدود ميهن اسلامى در برابر تجاوز دشمن ، از وظايفى است كه همواره مشكلاتى دارد و بدون روح استقامت ، مقابله با آنها امكان‌پذير نيست .\r\nاز اين رو قرآن مىفرمايد :\r\n« يَا أَيُّهَا الَّذِينَ آمَنُوا اصْبِرُوا وَ صَابِرُوا وَ رَابِطُوا ؛ « 1 »\r\nاى افراد باايمان ، در مشكلات استقامت كنيد و يكديگر را به صبر و استقامت توصيه نماييد و مرزبانى كشور اسلامى را به عهده بگيرد » . « 2 » نماز از اسرار تربيتى و اجتماعى و اخلاقى و بهداشتى فراوانى دارد كه به برخى از آنها اشاره مىنماييم :\r\nنماز موجب ياد خدا و ياد خدا بهترين وسيله براى خويشتن‌دارى و كنترل غرايز مرزنشناس انسان است ، چنان كه غفلت از خدا و بىخبرى از پاداش‌ها و كيفرهاى او ، تيرگى عقل و خرد و كم فروغى آن را فراهم مىآورد . نماز در اوقات معين ، نمودارى از يگانگى ملت بزرگ اسلام است ؛ زيرا همهء مسلمان‌ها در وقت‌هاى مخصوص رو به قبله ايستاده و با تشريفات خاصى خداوند جهان را مىپرستند .\r\nدورى از گناه ، نظافت و بهداشت ، انضباط و وقت‌شناسى ، از جمله اسرار نماز است كه در گذشته دربارهء آنها بحث و گفتگو نموده‌ايم .\r\nتعاون و كمك به نيازمندان از صفات عالى و نشانهء جوانمردى و عاطفهء انسانى است . انفاق در پنهانى براى اين است كه انسان در تعاون خود ، نظرى جز\r\n\r\n\r\n","description":"","footnote":"\r\n( 1 ) . آل عمران ( 3 ) آيهء 200 .\r\n( 2 ) . برخى از مفسران « رابطوا » را به معناى معاشرت و غيره تفسير نموده‌اند .\r\n","page_name":" 194 ","page_number":194},
  {"content":"\r\n\r\nعاطفهء انسانى و كسب رضاى خدا ، نداشته باشد و اگر انفاق در انظار مردم صورت گرفت ، بايد براى احياى حس تعاون در مردم و تشويق آنان به اين اصل حياتى ( انفاق ) باشد .\r\nجملهء « رَزَقْناهُم ؛ روزى آنان كرده‌ايم » اشاره به اين دارد كه انفاق‌كنندگان متوجه شوند در اين كار منّتى بر فقيران ندارند ؛ زيرا مالى را كه در اختيار دارند از خود آنها نيست ، بلكه مالى است كه خداوند در اختيار آنها گذارده است و از اين گذشته ، از جملهء مزبور برمىآيد انفاق معنايى وسيع دارد و منحصر به اموال نيست ؛ بلكه شامل تمام مواهب الهى مىشود .\r\nانسانى كه وجودش با نيروى شهوت و غضب آميخته شده است ممكن نيست از بدى و لغزش مصون گردد و طبعاً در طول زندگى لغزش‌هايى از او روى مىدهد و كارهاى ناشايستى انجام مىدهد ؛ ولى فرد خردمند و عاقل كسى است كه بدىها را با خوبى جبران كند و در دفتر اعمال ، كنار هر عمل بدى ، حسنه‌اى نيز بنويسد ، چه بسا از اين راه آثار گناه از بين برود از اين رو ، مىفرمايد :\r\n« وَيَدرَءُونَ بِالْحَسَنَةِ الْسَّيِّئَةَ » .\r\nاين مطلب اختصاص به امور دينى ندارد ، بلكه در كليهء امور اجتماعى بايد از اين شيوهء انسانى پيروى نمود .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n\r\nروزىهاى وسيع و محدود\r\n26 . « اللَّهُ يَبْسُطُ الرِّزْقَ لِمَنْ يَشَاءُ وَ يَقْدِرُ « 1 » وَ فَرِحُوا بِالْحَيوةِ الدُّنْيَا وَ مَا الْحَيوةُ الدُّنْيَا فِى الْأَخِرَةِ إِلّا مَتَاعٌ ؛\r\nخداوند روزى هر كس را بخواهد گسترده مىكند و ( براى هر كس كه بخواهد ) تنگ و ضيق مىسازد . ( كافران ) به زندگى اين جهان خوشحال شدند ؛ در حالى كه زندگى دنيا در برابر ( زندگى ) آخرت ، كالاى ناچيزى بيش نيست .\r\n27 . « وَيَقُولُ الَّذِينَ كَفَرُوا لَولا أُنْزِلَ عَلَيْهِ آيَةٌ مِنْ رَبِّهِ قُلْ إِنَّ اللَّهَ يُضِلُّ مَنْ يَشاءُ وَ يَهْدِى إِلَيْهِ مَنْ أَنَابَ ؛\r\nافراد كافر مىگويند : چرا براى او ( پيامبر ) نشانه‌اى ( معجزه ) از طرف خداى خود نازل نمىگردد ؟ بگو : خدا هر كس را بخواهد ، گمراه مىكند و آن كس را كه به سوى او توجه كند ، هدايت مىنمايد » .\r\nهر فردى در تماس خود با طبقات مختلف مردم ، با يك حقيقت مسلم كه پيوسته بر جامعه‌هاى بشرى حكومت دارد روبه رو مىگردد و آن ، اختلاف مردم از نظر معيشت و وسايل زندگى است و اين اختلاف در زندگى مردم به گونه‌اى است كه هيچ‌گاه بشر نتوانسته است خود را از چنگال آن رها سازد و همهء مردم را\r\n\r\n\r\n","description":"","footnote":"\r\n( 1 ) . « قدر » در لغت عرب به معناى ايجاد ضيق و سخت‌گيرى است ، چنان‌كه در آيهء زير در همين معنا به‌كار رفته است : « فَظَنَّ أَنْ لَنْ نَقْدِرَ عَلَيْهِ ؛ ( يونس ) تصور كرد كه ما زندگى را بر او تنگ نخواهيم كرد » - انبياء ( 21 ) آيهء 87 .\r\n","page_name":" 196 ","page_number":196},
  {"content":"\r\n\r\nاز نظر سطح زندگى و توليد درآمدها يك‌سان و برابر نمايد ؛ بلكه مىتوان گفت انديشهء برابرى بشر ، از نظر در آمد و سطح زندگى ، يكى از آرزوهاى خام بشرى است كه هيچ‌گاه جامهء عمل به خود نخواهد پوشيد ؛ حتى كشورهايى كه مدعى هستند در اين راه گام بر مىدارند و در اين مسير قرار گرفته‌اند ، فقط توانسته‌اند به قسمتى از خواسته‌هاى خود برسند و همواره اختلاف طبقاتى از نظر وضع زندگى و وسايل آسايش ، در ميان آنان به صورت ديگرى جلوه‌گرى مىكند .\r\nعلت اين كه اين شيوه از زندگى ، هيچ‌گاه رنگ وجود به خود نمىبيند اين است كه ، چنين مساواتى بر خلاف فطرت انسانى است و هر طرحى كه اساس آن را مخالفت با فطرت انسانى تشكيل دهد به سان شنا بر خلاف مسير آب است كه به نتيجه‌اى نمىرسد و جز خستگى و فرسودگى و بازگشت به مسير نخستين ثمره‌اى ندارد .\r\nدر نهاد و آفرينش بشر و در زندگى اجتماعى انسان ، عواملى وجود دارد كه اختلاف‌ها را مىسازد و چون وجود اين عوامل ، قطعى و ضرورى و اجتناب‌ناپذير است حتى وجود اين عوامل در رشد و پيشبرد جامعهء انسانى تأثير به سزايى دارند ، طبعاً اختلاف ، كه مولود و زاييده اين عوامل است ، قطعى و حتمى خواهد بود .\r\nبه اجمال ، عوامل پديد آرندهء اختلاف وضع زندگى ، عبارتند از : اختلاف انسان‌ها از نظر نيروى فكرى و قواى عقلى و قدرت بدنى و جسمى . اين اختلاف براى بشر در هر دوره‌اى مشهود و روشن است و در هيچ دوره‌اى افراد جامعهء انسانى ، از نظر قدرت دماغى و بدنى برابر و يك سان نبوده‌اند و فعلًا در صدد بيان ريشه اين نوع اختلاف‌ها نيستيم ، ولى به يقين افراد يك جامعه ، در هيچ زمانى از نظر هوش و كاردانى و فعاليت يك سان نبوده‌اند و در نتيجه ممكن نيست وضع زندگى آنها برابر باشد ؛ افراد هوشمند و كاردان ، كوشا و فعال ، از زندگى مرفه‌تر برخوردار مىگردند و اين دو گروه از لحاظ در آمد با دو گروه ديگر ، كه در قطب مخالف آن قرار گرفته‌اند ، متفاوت خواهند بود .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nافراد هوشمند و با درايت ، بر اثر بلندى فكر بر افق‌هاى تازه‌اى در زندگى دست مىيابند و در پيكار زندگى قله‌هاى بيشترى را تسخير مىكنند و بر اثر قدرت فكرى و استعداد طبيعى براى زندگى بهتر خود ، نقشه‌اى صحيح و مفيد مىكشند و با سر انگشت فكر ، بر مشكلات غلبه مىيابند و طبيعت سر كش را مهار مىكنند و از نيروى انسانى و ذخاير زمينى و دريايى به گونه‌اى خاص بهره‌مند مىشوند .\r\nهرگاه نيروى بدنى و جسمى با ارادهء آهنين و خستگى ناپذيرى ، توأم گردد به طورى كه دارندهء آن رنج كار را احساس نكند و يا زحمت آن را به آسانى تحمل نمايد ، مسلماً پيشرفت وضع زندگى را به بار مىآورد .\r\nعوامل سازندهء اختلاف به آن‌چه گفته شد منحصر نيست ، بلكه تربيت‌هاى دوران كودكى ، يا رشد اجتماعى يك ملت ، نظام حكومت‌ها ، وضع جغرافيايى يك منطقه ، وضع خاص خانوادگى و . . . ، از عوامل پديد آرندهء اختلاف از نظر سطح زندگى و به اصطلاح قرآن موجب گسترش روزى و يا تنگى آن است و چون اين عوامل ، از عناصر ثابت و اجتناب‌ناپذير در زندگى بشرىاند طبعاً شاخص رشد افراد و جامعه‌هاى انسانى در حال اختلاف و نوسان است و اين قانونى طبيعى مىباشد .\r\nالبته اين مطلب بدين معنا نيست كه خداوند بدون ملاك و جهت ، عرصهء زندگى را بر گروهى تنگ و بر گروه ديگر آسان مىسازد ، بلكه مقصود اين است خداوند با در نظر گرفتن عوامل ياد شده ، كه به اختصار گفته شد ، معيشت و روزى مردم را به گونه‌هاى مختلفى تقدير و اندازه‌گيرى مىنمايد و قسمتى از اين عوامل ، اگر از حدود اختيار انسان خارج باشد ، قسمتى ديگر كاملًا در اختيار جامعه و فرد قرار دارد و اگر فردى يا جامعه‌اى نتوانست زندگى آبرومندى براى خود درست كند ، مقصر خود او و يا اجتماع اوست . به همين دليل اميرمؤمنان عليه السلام مىفرمايد : « گروهى كه با داشتن سرزمين‌هاى آماده و آب‌هاى كافى دست گدايى به سوى اين و آن دراز مىكنند از رحمت وسيع و گستردهء\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nخداوند دورند » . « 1 » يعنى اين دورى از رحمت حق ، زاييدهء كردار خود آنهاست .\r\nامام صادق عليه السلام مىفرمايد :\r\n« دعاى چند گروه به هدف اجابت نمىرسد از آن جمله : كسى كه در خانه بنشيند و از خداوند روزى بطلبد ؛ زيرا به او گفته مىشود مگر خداوند راه تحصيل روزى را به تو نشان نداده است ؟ » . « 2 » هنگامى كه اين آيه : « وَ مَنْ يَتَّقِ اللَّهَ يَجْعَلْ لَّهُ مَخْرَجاً * وَ يَرْزُقْهُ مِنْ حَيْثُ لايَحْتَسِبُ . . . ؛ « 3 » هر كس از نافرمانى خدا بپرهيزد خداوند راهى براى زندگى او باز مىكند و او را از جايى كه فكر نمىكرد روزى مىدهد » نازل شد . بعضى از ياران پيامبر درها را به روى خود بستند و از كسب و كار دست كشيدند و به عبادت پرداختند و گفتند خداوند متكفل روزى ما شده است . خبر به پيامبر رسيد .\r\nشخصى را سراغ آنان فرستاد و گفت : انگيزهء شما بر اين كار چيست ؟ گفتند : به حكم آيه ، خداوند متكفل زندگى ما گرديده است ، بنابر اين به عبادت پرداخته‌ايم . پيامبر فرمود : دعا و عبادت چنين افرادى پذيرفته نمىشود و بايد به دنبال كار و كوشش بروند . حضرت بدين وسيله آنهارا از اشتباه بيرون آوردند . « 4 » سيره و روش پيشوايان ما در زندگى نيز همين بوده است و آنان متذكر بودند كه تقسيم روزى ، غالباً بر ملاك كار و فعاليت و شايستگىهاى فكرى و بدنى استوار است .\r\n\r\nنظام‌هاى ظالمانه\r\nاشتباه نشود ما با اين طرز تفكر از نظام‌هاى ظالمانهء استعمارى ، كه\r\n\r\n\r\n","description":"","footnote":"\r\n( 1 ) .\r\n« و من وجد ماءاً و تراباً ثم افتقر فأبعده اللّه »\r\n- بحار الانوار ، ج 23 ، ص 19 .\r\n( 2 ) . اثناعشريه ، ص 107 .\r\n( 3 ) . طلاق ( 65 ) آيهء 2 و 3 .\r\n( 4 ) . نور الثقلين ، ج 5 ، ص 355 ، ذيل تفسير آيهء 2 سورهء طلاق .\r\n","page_name":" 199 ","page_number":199},
  {"content":"\r\n\r\nگرسنگىهاى مصنوعى را به وجود مىآورند و هر روز در جهان به توسعه و گسترش آن دامن مىزنند ، طرفدارى نمىكنيم . ما هرگز نبايد گرسنگىهاى ساختگى قارهء هند و آفريقا و . . . را به حساب خواست و مشيت الهى بگذاريم و با آيهء مورد بحث اين عمل را توجيه كنيم و بگوييم وسعت و ضيق معيشت آنها در دست خداست ؛ زيرا به خوبى پيداست اين جنايات فجيع ، ساختهء افكار شيطانى غول‌هاى اقتصاد غرب است كه اموال ملت‌ها را به عناوين گوناگون غارت مىنمايند و مردم را از حقوق حقهء خود محروم مىسازند .\r\nچه بسا آنان براى حفظ سيادت اقتصادى خود ميليون‌ها تن مواد غذايى را تلف مىكنند و در نتيجه ميليون‌ها انسان از بين مىروند تا وضع اقتصادى آنان ثابت بماند ، مثلًا در آمارهاى مربوط به سال‌هاى پيش چنين مىخوانيم :\r\n« در سال 1960 ، صد و بيست ميليون تن نان در انبارهاى آمريكا از بين رفت و همين رقم كافى بود يك سال تمام بيش از پانصد ميليون جمعيت هندى را سير نگاه دارد » « 1 » .\r\nدر برابر اين سياست‌هاى ضد انسانى ، در هند ده ميليون نفر جان مىسپارند و 250 هزار كودك ، تنها در برزيل بر اثر كمبود غذا مىميرند « 2 » .\r\nدر پايان تذكر يك نكته لازم است كه ، مضمون آيه در آيات فراوان ديگرى « 3 » وارد شده است و در همهء موارد مقصود از روزى ، همان روزى دنيوى است و طبعاً در آيهء مورد بحث نيز مقصود از گسترش روزى ، همان نيازمندىهاى زندگى بشر در اين جهان خواهد بود و اگر در برخى از تفاسير « 4 » اين آيه به روزىهاى\r\n\r\n\r\n","description":"","footnote":"\r\n( 1 ) . روشنفكر ، شمارهء 719 .\r\n( 2 ) . سالنامهء نسل جوان ، سال 1350 ، ص 205 .\r\n( 3 ) . مضمون اين آيه در اين سوره‌ها آمده است : بقره ( 2 ) آيهء 245 ؛ اسراء ( 17 ) آيهء 30 ؛ قصص ( 28 ) آيهء 82 ؛ عنكبوت ( 29 ) آيهء 62 ؛ روم ( 30 ) آيهء 37 ؛ سبأ ( 34 ) آيهء 36 ؛ زمر ( 39 ) آيهء 52 ؛ شورى ( 42 ) آيهء 12 . به قرينهء اين آيات ، بايد آيهء مورد بحث را نيز تفسير نمود .\r\n( 4 ) . الميزان ، ج 11 ، ص 383 .\r\n","page_name":" 200 ","page_number":200},
  {"content":"\r\n\r\nاخروى و مقامات بهشتيان و دركات دوزخيان تطبيق شده است ، تا حدى از مفهوم آيه دور است .\r\nدر ذيل آيه ، حيات مادى و دنيوى را در برابر زندگى اخروى ناچيز مىشمارد و بدين وسيله مىخواهد به جامعهء انسانى بفهماند از گسترش روزى و ثروت جهان بايد به عنوان وسيله استفاده نمود و آن را منزلى از منازل زندگى شمرد ، نه اقامتگاه دايمى ، و براى آن نبايد به ظلم و جنايت پرداخت .\r\nبحث‌هايى كه دربارهء آيهء هفتم از اين سوره انجام گرفت ، ما را از بحث در مورد آيهء 27 بىنياز مىسازد ؛ زيرا در هر دو آيه موضوع سخن اين است كه افراد مشرك اعتراض مىكنند : چرا براى پيامبر معجزه‌اى نازل نمىگردد ؟\r\nما در آن بحث به روشنى ثابت كرديم معجزات ممنوع ، آن معجزاتى بودند كه هدف درخواست كنندگان آن ، هدايت و راهنمايى نبوده است و موافقت با چنين درخواستى عقلًا لازم نيست و پيامبر فقط راهنماست و اختيار جهان در دست او نيست .\r\nولى در ذيل آيهء 27 پاسخى غير آن چه در آيهء هفتم بيان گرديده ، داده است و آن اين كه هدايت و راهنمايى مشركان در گرو آوردن معجزات مورد دلخواه شما نيست ، بلكه هدايت و ضلالت افراد به مشيت و خواست الهى مربوط است .\r\nمشيت و خواست خداوند نيز بىملاك و بىجهت نيست و هدايت او تنها شامل حال افرادى مىشود كه به فكر حقيقت‌جويى باشند و به سوى او توجه كنند و لجاج و عناد را كنار بگذارند كه در اين موقع شايستهء هدايت الهى خواهند بود .\r\nقرآن مجيد به اين حقيقت و اين كه ملاك هدايت و ضلالت چيست با جمله « وَيَهْدِى إِلَيْهِ مَنْ أَنَابَ » اشاره مىكند و با اين جمله مىتوان بسيارى از آيات مربوط به هدايت و ضلالت را تفسير نمود و خود را از چنگال اوهام « جبريگرى » رها ساخت .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n\r\nريشهء نگرانىها\r\n28 . « الَّذِينَ آمَنُوا وَ تَطْمَئِنُّ قُلُوبُهُمْ بِذِكْرِاللَّهِ أَلابِذِكْرِ اللَّهِ تَطْمَئِنُّ الْقُلُوبُ ؛\r\nكسانى كه ايمان آورده‌اند و دل‌هاى آنها با ياد خداوند آرام است ، آگاه باش تنها با ياد خدا ، دل‌ها آرامش پيدا مىكند » .\r\n29 . « الَّذِينَ آمَنُوا وَ عَمِلُوا الصَّالِحَاتِ طُوبى لَهُمْ و حُسْنُ مَآبٍ ؛\r\nكسانى كه ايمان آورده‌اند و كارهاى نيك انجام مىدهند زندگى گوارا و حسن عاقبت از آن آنهاست » .\r\n30 . « كَذلِكَ أَرْسَلْنَاكَ فِى أُمَّةٍ قَدْ خَلَتْ مِنْ قَبْلِهَا أُمَمٌ لِتَتْلُوَا عَلَيْهِمُ الَّذِى أَوحَيْنَا إِلَيْكَ وَهُمْ يَكْفُرُونَ بِالرَّحْمنِ قُلْ هُوَ رَبِّى لاإِلهَ إِلَّا هُوَ عَلَيْهِ تَوَكَّلْتُ وَإِلَيْهِ مَتَابِ ؛\r\nهم‌چنين تو را به ميان امتى فرستاديم كه پيش از آنان امت‌هايى آمده‌اند و رفته‌اند ، تا براى آنان آن چه را بر تو وحى كرده‌ايم بخوانى . آنان به رحمان كفر مىورزند . بگو : پروردگارم اوست ، جز او خدايى نيست ، به او توكل كرده‌ام و بازگشت به سوى اوست » .\r\nيكى از مشكلات زندگى عصرما مشكلات روانى است . امروز سراسر زندگى جوامع ماشينى را اضطراب و دلهره فرا گرفته و آرامش روحى جاى خود را به تشنج روانى و سرانجام به انتحار و خودكشى داده است و اين حقيقتى است كه اكثر روان‌پزشكان را نگران ساخته است .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nبشر در سايهء دانش نيرومند خود بر بسيارى از مشكلات زندگى پيروز گرديده و به قسمتى از بيچارگىها و ناتوانىهاى خود پايان داده است ؛ مثلًا با شناختن دشمن شمارهء يك و نامريى خود ، « ميكرب » و راه مبارزه با آن ، خود را از بيمارىهاى عفونى ، به صورت قابل ملاحظه‌اى ، رها ساخته است و يا با استخراج منابع زيرزمينى و نيروهاى مختلف طبيعت ، بسيارى از موانع را از پيش پاى خود برداشته و وسايل استراحت مادى خود را به نحو دل‌پذيرى فراهم نموده است .\r\nاو در پرتو قدرت صنعت و تكنيك ، درهاى فضا را به روى خود گشوده و انسان‌هايى را به ماه فرستاده و باز گردانيده است و از قلب و كليهء مصنوعى ، استفاده نموده است و . . . .\r\nولى در برابر اين پيروزى چشمگير علمى ، به آرامش روانى ، كه زيربناى زندگى سعادتمندانه است ، نه تنها دست نيافته ، بلكه به موازات پيشرفت صنعت و تكنيك و دانش‌هاى مادى و افزايش وسايل استراحت جسمى ، مشكلات روانى و تشويش‌هاى فكرى او روز افزون گرديده و لحظه به لحظه به سير صعودى خود ادامه مىدهد . تو گويى تشنج‌هاى روحى و دلهره‌هاى روانى بشر ، با ترقيات مادى و تمدن ماشينى همراهند و به موازات هم ، در حال پيشرفتند . گواه آن آمارهايى است كه مطبوعات صنعتىترين كشورهاى جهان در اين باره منتشر ساخته‌اند ؛ مثلًا نيمى از آمريكايىهاى بالغ ، لااقل يك بار براى رفع نگرانى و تشويش تحت معالجه قرار مىگيرند . « 1 » تنها در آمريكا يك ميليون و هشتصد هزار تخت در بيمارستان‌ها و مراكز خصوصى ، براى معالجه و درمان بيماران روحى اختصاص داده شده است و بيشتر تعجب‌آور خواهد بود اگر اضافه كنيم كه اين رقم نمودار مبتلايان به امراض روحى است كه احتياج به مراقبت پزشكى و دارويى دارند . چه بسا\r\n\r\n\r\n","description":"","footnote":"\r\n( 1 ) . مجلهء دانشمند ، سال چهارم ، ش 4 .\r\n","page_name":" 203 ","page_number":203},
  {"content":"\r\n\r\nافرادى هستند كه خارج از كادر رسمى و به اصطلاح سرپايى به مداوا مشغولند « 1 » .\r\nدر آمريكا پزشكان گزارش داده‌اند از هر هشت نفر يك نفر قسمتى از عمرش را در بيمارستان امراض روحى خواهد گذراند . درجنگ جهانى دوم از هر شش نفر سرباز آمريكايى ، كه به جنگ اعزام مىگرديد ، يك نفر به علت نقايص فكرى و روحى از خدمت معاف مىشد .\r\nعلت جنون و ديوانگى ، هر چند به درستى روشن نيست ولى در بسيارى از موارد ، ترس و نگرانى ، عامل مؤثرى در ايجاد جنون است « 2 » .\r\nاگر ساير كشورهاى صنعتى آمارهاى خود را در اين زمينه منتشر مىكردند ، معلوم مىگرديد عصر كنونى ، عصر فزونى اضطراب و تشويش ، نگرانى و دلهره ، ديوانگى و جنون است و به قول آلكسيس كارل : « تو گويى صفت عقل و ديوانگى غرامتى است كه ما بايد در برابر تمدن صنعتى و تغييراتى كه در طرز زندگى ما داده است ، ادا كنيم » « 3 » .\r\nدر آيهء مورد بحث ، ايمان به خدا مايهء آرامش روح و روان و ياد او موجب تسكين دل‌ها ذكر شده است و اين قسمت ، يكى از نقاط حساس بحث‌هاى قرآنى است كه هم اكنون دانش پرده از روى آن برداشته از اين نظر بسيار شايسته است در علل و موجبات اضطراب‌ها و دلهره‌ها به صورت كوتاه و فشرده سخن گفته ، آن‌گاه به تحليل مفاد آيه - / كه ياد خدا را سبب امنيت قلوب و آرامش روان‌ها دانسته است - بپردازيم .\r\n\r\nعوامل اضطراب\r\n\r\n1 . معماى هستى\r\nبشر در پرتو حس كنجكاوى خواهان درك راز هستى و معماى خلقت است ،\r\n\r\n\r\n","description":"","footnote":"\r\n( 1 ) . بلاهاى اجتماعى قرن ما ، ص 63 .\r\n( 2 ) . چگونه تشويش و نگرانى را از خود دور كنيم ، ص 61 .\r\n( 3 ) . انسان موجود ناشناخته ، ص 150 .\r\n","page_name":" 204 ","page_number":204},
  {"content":"\r\n\r\nاو همواره مىخواهد بفهمد سر آغاز هستى و سر انجام آن كجاست و خود او از كجا آمده و راز آفرينش او چيست . و بسيارى از افراد بشر ، در فصل مخصوصى از عمر خود مىپرسند كه ، « از كجا آمده‌ام آمدنم بهر چه بود ؟ »\r\nگروهى در پرتو داشتن سرمايهء علمى كافى و رهبرىهاى صحيح موفق به درك راز خلقت و سرآغاز و سرانجام آن مىگردند ؛ ولى برخى بر اثر ناهموارى محيط ، در درياى حيرت و بهت فرو مىروند . در اين ميان آن گروه كه حساسيت خاصى در اين مسائل دارند ، اگر حس كاوش آنان به طرز صحيحى رهبرى نشود و يا خود آنها نيز مايهء كافى براى حل اين معما نداشته باشند ، چه بسا دچار افكار ماليخوليايى و تشويش فكرى مىگردند و تحت فشار روانى خاصى ، كه سرانجام بسيار بدى دارد ، قرار مىگيرند .\r\n\r\n2 . ماديگرى بىحد و حساب\r\nاز طرفى حرص و آز بشر ، مرزنشناس است و از طرف ديگر ، امكانات او بسيار محدود ، و در عصر كنونى ، كه در كشورهاى ماشينى معنويات به دست فراموشى سپرده شده و محاسبه‌اى جز ماديگرى و سودجويى نيست ، هر فردى براى زندگى بهتر و ارضاى غرايز و اشباع خواسته‌هاى درونى خود پيوسته تلاش مىكند و در عين حال هم ، به آن چه مىخواهد نمىرسد . نتيجهء چنين دنياخواهى و تجمل پرستى ، چيزى جز تشويش و اضطراب و سلب آرامش فكرى نيست و كوشش‌هاى كم حاصل ، كه فرد با آن همه تلاش به آرزوها و آمال خود نمىرسد ، رنج آور است . فردى كه خلأ فكرى دارد و فضاى روان او را دنياطلبى و ماديگرى پر كرده و هدفى جز ثروت‌اندوزى و بهره‌گيرى مادى و التذاذ جسمى ندارد از آن جا كه قسمت اعظم آن چه را مىخواهد ، به دست نمىآورد ، دچار ناراحتىهاى فكرى و تشويق روانى مىشود و اگر وسوسه آيندهء تاريك ، به آن افزوده شود ، در اين صورت اين افكار چون خوره ، اعصاب و روان او را مىخورد .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n\r\n3 . شدايد و مصايب\r\nجهان ماده پر از مشكلات است . هر فردى در طول زندگى خود با يك سلسله از محروميت‌ها ، شكست‌ها ، فقدان عزيزان ، حوادث ناگوار و فرسايندهء اجتماعى ، بلاى زمينى و آسمانى و ده‌ها گرفتارى ديگر رو به رو مىگردد و به قول هنرى آدامس : « اين جهان صورتى از غم و رنج و مرگ و يا طوفان و قحطى و بيرحمى و انحراف و بىثباتى و نادانى و خوشبختى بدون عقل و خودخواهى بدون كسب و تلاش و بدبختى بىجهت و ترس‌هاى نامعلوم مىباشد » « 1 » .\r\nهر كدام از آنها عامل مهمى براى اضطراب و دلهره و غم و اندوه به شمار مىروند . در چنين جهان طوفانيى ، كه كشتى زندگى بر اثر تصادم با كوه‌هاى مخفى درياى پر طوفان اجتماع ما به شدت مىشكند ، عاملى لازم است كه به روح و روان ما سكينه و آرامش بخشد ، تا در پرتو آرامش روحى ، كشتى شكستهء خود را به ساحل نجات رهبرى كنيم .\r\n\r\n4 . انديشهء فنا\r\nهر فردى به قطع و يقين مىداند رشتهء عمر وى پس از اندى قطع خواهد گرديد و از آن چه به قيمت عمر خود گرد آورده است دست خواهد شست .\r\nانديشهء مرگ ، كه به صورت هيولاى مخوفى در برابر هر انسانى مجسم مىگردد ، براى كسانى كه مرگ را آخرين سير زندگى مىدانند ، بسيار جانكاه و مرارت بار است و زندگى را در قسمت اخير عمر كاملا تلخ مىسازد و هر نوع نشاط زندگى را مىستاند و گاهى در اين مرحله ، فشار روانى به حدى مىرسد كه انسان را به مرگ زودرس ، دچار مىسازد زيرا بشر مرفه وقتى خود را با چنين اعتقادى ( مرگ دروازهء فناست و پس از مرگ خبرى نيست ) در آستانهء فنا ديد ، يأس و\r\n\r\n\r\n","description":"","footnote":"\r\n( 1 ) . لذات فلسفه ، ص 469 .\r\n","page_name":" 206 ","page_number":206},
  {"content":"\r\n\r\nنوميدى مطلق محيط روح او را سخت تيره و تار مىكند و زندگى را به كام او تلخ مىسازد .\r\nروى اين عوامل و مشابه آنهاست كه زندگى مادى در محيطهاى دور از معنويت بارنج و فشار روحى توأم است و بشر مادى در فكر پناهگاهى است كه به روح متزلزل او ثبات و آرامش بخشد و خود را از اين اضطراب و دلهره برهاند .\r\nگروهى به مشروبات الكلى ، برخى به مواد مخدر ، مانند هروئين و كوكائين و ال - / اس - / دى ، پناه برده و عده‌اى خود را به قمار مشغول مىسازند ، تا در سايهء اين عوامل تباه كنندهء عقل و احساس ، مدتى در جهان بىخبرى به سر برند و به طور موقت روح و روان خود را به دست فراموشى سپرده و از فشارهاى محيط ماديگرى بىخبر گردند .\r\nدستهء ديگرى براى كاستن فشار محيط و عوامل نامبرده ، به جشن‌هاى آن‌چنانى ، تئاترها ، سينماها ، صفحات و آهنگ‌هاى تند و خسته‌كننده پناه برده و تصور مىكنند آن جلوه‌هاى ظاهرى و در عين حال مخدر و مسكن ، مىتواند به روح لرزان و فكر مضطرب او ثبات و آرامش بخشد ، زهى تصور باطل و زهى خيال محال !\r\nولى پس از مدتى نوعى وازدگى از تمام اين عوامل پيدا مىكنند و فشار جانكاه دورى از معنويات به حدى مىرسد كه خودكشى مىكنند و يا در يكى از بيمارستان‌ها بسترى مىگردند و يا اين‌كه عمر خود را با تلخى و ناشادمانى سپرى مىسازند . اكنون ببينيم دارويى كه در اين باره قرآن پيشنهاد مىكند چيست .\r\n\r\nايمان به خدا و عوامل اضطراب\r\nزندگى آرام و گوارا و بدون دلهره و تشويش ، آرمان هر انسان خردمندى است كه براى تحصيل آن شبانه روز مىكوشد . تو گويى او با همهء كوشش يك چنين\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nزندگى ، بزرگ‌ترين گمشدهء اوست ، كه به گونه‌اى خاص در طريق آن مىكوشد . با داشتن همه نوع وسايل بهزيستى ، آرامشى در خود نمىيابد و روز به روز خود را از اين مقصد دور تر احساس مىكند .\r\nاكنون بايد ديد نقص اين زندگى صنعتى ، كه با بودن همه نوع وسايل آرامش ، آرامش وجود ندارد ، كجاست . به عقيدهء محققان و دانشمندان بشر دوست اشكال كار اين جاست كه زير بناى زندگى بشر كنونى را در بسيارى از جامعه‌هاى صنعتى ، امور مادى و لذايد نفسانى و شاخص خوشبختى و بدبختى را ثروت و خوشىهاى مادى و جلوهء فريبندهء آن تشكيل مىدهد . ناگفته پيداست دورنماى زندگى مادى بسيار زيبا و فريبنده است ، اما هرگز سعادت آفرين و آرامش بخش نيست ؛ زيرا انسان مادى دل به چيزى بسته است كه در آستانهء فنا و نابودى است و هرگز پايدار و جاودانى نيست ؛ از اين رو چنين فردى ، خود را خوشبخت و سعادتمند نخواهد ديد و زندگى را جز اتلاف عمر و سپرى ساختن دقايق آن ، چيزى ديگر تلقى نخواهد نمود و ناچار بايد سعادت را در كوى و برزن ديگرى جستجو نمايد كه ابديت دارد و لرزان و فناپذير نيست .\r\nبه عبارت ديگر ، انسان براى آرامش خود و رها ساختن خويش از دست عوامل اضطراب تكيه‌گاهى لازم دارد كه ، جاويدان و فناناپذير ، عالم و دانا ، قادر و توانا باشد و چنين تكيه‌گاهى ، جز خدا و ايمان به او و علاقه به كمالات روحى و معنوى و اعتقاد عميق به زندگى جاودانى در سراى ديگر ، چيز ديگرى نيست و جهان ماده با تمام زيبايىهاى زود گذر خود ، از آن جهت كه لرزان و بىقرار و رو به فنا و نابودى است ، نمىتواند به زندگى پرتلاطم وى سكونت و آرامش ببخشد .\r\nچنين تكيه‌گاهى با تمام خصوصياتى كه دارد به سان لانهء عنكبوتى است « 1 » كه در مسير باد و آب و آتش قرار گيرد . لانهء عنكبوت از نظر فن معمارى و اصول\r\n\r\n\r\n","description":"","footnote":"\r\n( 1 ) . ر . ك : عنكبوت ( 29 ) آيهء 41 . خداوند در اين آيه تكيه گاه‌هاى غيرالهى را به سان لانهء عنكبوت‌مىداند .\r\n","page_name":" 208 ","page_number":208},
  {"content":"\r\n\r\nمهندسى و رموز خانه سازى ، در جهان آفرينش بسيار بىنظير است . فواصل تارها آن چنان منظم و يك نواخت است كه حيرت هر بيننده را برمىانگيزد ولى اين شاهكار خلقت در برابر قطره آبى ، نسيم كوتاهى ، شعلهء آتشى ، كوچك‌ترين مقاومتى ندارد .\r\nدر گذشته عوامل اضطراب و نگرانى ، به گونه‌اى كوتاه و فشرده بيان گرديد حال ببينيم كه چگونه ايمان به خدا تمام عوامل اضطراب و دلهره را ريشه‌كن مىسازد و در تخفيف آلام و ناراحتىهاى روحى چه نقشى را برعهده دارد اكنون نقش‌هاى آن را برمىشمريم :\r\n1 . مذهب در پرتو اعتقاد به خدا ، كه او را سرچشمهء هستى و مبدأ خلقت مىداند ، معماى هستى را ، كه نخستين عامل اضطراب است ، به طرز صحيحى حل نموده و به حيرت و سرگردانى فكرى بشر ، در موضوع معماى آفرينش خاتمه بخشيده است و از راه نظام حيرت‌انگيز كه بر هر يك از ذرات جهان حكومت مىكند نتيجه گرفته اين جهان طراح و سازنده‌اى دارد و چنين نظم شگفت‌انگيزى نمىتواند اثر تصادف اتم‌هاى بىشمار و يا انفجار كره آتشينى باشد و از اين راه ، نخستين عامل اضطراب را بر طرف ساخته است .\r\n2 . مذهب با مقررات اخلاقى و تعاليم حيات‌بخش خود ، غريزهء حرص و آز و جاه‌طلبى و ثروت اندوزى انسان را ، كه دومين عامل اضطراب روحى است ، به صورت صحيحى تعديل مىكند و او را به عزت نفس و مناعت طبع و نيكو كارى و پرهيزكارى فرا مىخواند و در اين راه به سخنرانىهاى خشك و سمينارهاى بىروح اكتفا نمىورزد ، بلكه از راه تعيين پاداش‌هاى بزرگ و كيفرهاى سخت ، از حرص و آز نامشروع و غير قانونى و آزارانگيز او مىكاهد و بدين وسيله از هر نوع تجمل‌پرستى و گرايش بىحد و حساب به دنيا كه آرامش و ثبات را از انسان مىستاند جلوگيرى مىنمايد و دگرگونى خاصى كه شايستهء مقام انسانى است در روان او به وجود مىآورد و اثر نامطلوب عامل دوم اضطراب را خنثى مىسازد .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n3 . انسان در سايهء اعتقاد به خداى حكيم على الاطلاق ، خداى رؤوف و مهربان ، خدايى كه به مصالح و مفاسد بندگان خود ، از خود آنها آشناتر است ، مىتواند اثرات نامطلوب مصايب و شدايد و بلاها و روىدادهاى بد را خنثى سازد ؛ زيرا مىداند آن چه بر او مىگذرد تقدير خداى حكيم و دانا و تواناست و همهء كارهاى او بر اساس مصلحت استوار است به ويژه كه متوجه باشد هر نوع صبر و بردبارى در برابر مصايب پاداش‌هاى بزرگ دارد و به قول هنرى آدامس :\r\n« اگر رنج‌هاى اين جهان ، بىپاداش آن جهان بماند زندگى را چگونه مىتوانيم تحمل كنيم . شما حتى درسى را كه ولتر داده است ياد نگرفته‌ايد : اگر به فرض محال خدايى نباشد بايد آن را بسازيم » « 1 » .\r\nيونگ ، روانكاو معروف و معاصر در كتاب انسان معاصر در طلب روح مىنويسد : در مورد بيماران روحى كه از 35 سال به بالا داشتند ؛ حتى يك نفر هم يافت نمىشد كه مشكل روانى او در آخرين مرحلهء تحليل ، به ايمان مذهبى مربوط نگردد . بهتر است بگوييم كه هر فرد از آنان به علت فقدان آن چه دين زنده به اشخاص مىدهد ، بيمار شده‌اند و هيچ كس از آنها كه نظر دينى و مذهبى خويش را باز نيافتند واقعاً درمان نشده‌اند « 2 » .\r\nالبته اعتقاد به تقدير خداوند بزرگ بدين معنا نيست كه در برابر هر نوع فشار و سختىهاى اجتماعى ، كه مخلوق جامعه‌هاى فاسد است ، دست روى دست بگذاريم و انواع بيدادگرىها را به عنوان صبر و شكيبايى در برابر تقدير تحمل نماييم ؛ زيرا هدف مذاهب از اعتقاد به تقدير و قضا ، دربارهء آن گونه مصايب و شدايدى است كه از قدرت انسان بيرون بوده و از قلمرو انديشه و خيال و فعاليت او خارج مىباشد ؛ مانند مرگ عزيزان و ديگر حوادث بد كه قابل پيش‌بينى نيست . ولى آن دسته از بدبختىها و بيچارگىها ، كه معلول وضع غلط اجتماع\r\n\r\n\r\n","description":"","footnote":"\r\n( 1 ) . لذات فلسفه ، ص 470 .\r\n( 2 ) . جهان ماديات ، ص 41 .\r\n","page_name":" 210 ","page_number":210},
  {"content":"\r\n\r\nانسانى است ، هرگز مربوط به تقدير الهى و قضاى خداوندى نيست ؛ بلكه ريشهء آن را بايد در دل اجتماع فلاكت بار خودجستجو نمود و تغيير اين تقدير و دگرگون ساختن اين قضا به دست خود ماست و از اين طريق ، سومين مشكل بشر ، حل شده و مىتواند در برابر حوادث تلخ روزگار ، سنگين و بردبار و ثابت و باوقار باشد .\r\n4 . مذهب در سايهء اعتقاد به معاد ، رشتهء زندگى را به دوران پس از مرگ مىكشاند و مرگ را ، دروازهء ابديت قلمداد مىكند و فرشته‌اى را كه مأمور گرفتن جان‌هاست پاسدار آن دروازه مىداند و از اين طريق ، به زندگى مادى بشر رونق و طراوت خاصى مىبخشد و زندگى را در كام پيران و سالخوردگان و گروه‌هاى بازنشسته و محرومان ، شيرين مىنمايد و بر اثر نويدهاى جهان ديگر ، غبار غم فنا و نيستى را از چهرهء آنان پاك مىسازد .\r\n\r\nديدگاه‌هاى دانشمندان\r\nآن‌چه گفته شد حقيقتى است كه بسيارى از دانشمندان و روانكاوان به آن تصريح كرده‌اند . ويليام جيمز ، كه لقب پدر روان‌شناسى به خود گرفته ، مىگويد :\r\nكسى كه به حقايق بزرگ و معنوى متكى است از تغييرات و تطورات مختصر و فراز و نشيب‌هاى دايمى و جارى زندگى دستخوش نگرانى و تشويش نخواهد شد از اين روست كه شخص با ايمان مذهبى از هر اضطراب و تشويش مصون مىماند « 1 » .\r\nديل كارنگى مىگويد : در آمريكا به‌طور متوسط هر 35 دقيقه يك نفر انتحار مىكند و هر دو دقيقه يك نفر ديوانه مىشود . اگر مردم دنبال آن آرامش ، كه در مذهب و دعاهاى مذهبى پنهان است مىرفتند بيشتر اين خودكشىها و ديوانگىها منتفى مىشد .\r\n\r\n\r\n","description":"","footnote":"\r\n( 1 ) . چگونه تشويش و نگرانى را از خود دور سازيم ، ص 231 .\r\n","page_name":" 211 ","page_number":211},
  {"content":"\r\n\r\nدكتر گيلورد هاوزر در كتاب گذرنامه براى يك زندگانى نوين مىنويسد : ما در زندگى به ايمان و اعتدال احتياج داريم و من با ژوشوالوت ليمان ، فيلسوف بزرگ عصر حاضر ، هم‌عقيده هستم آن‌جا كه مىگويد : دين و مذهب در زندگى به انسان اطمينان و تكيه گاه روحى مىبخشد .\r\nويليام جيمز مىگويد : ايمان نيروى ما را فوق‌العاده بزرگ مىكند و بالا مىبرد و حتى دردمان را درمان مىبخشد و بيمارى را از بدن زايل مىسازد « 1 » .\r\n\r\nداورى و راهنمايى قرآن\r\nقرآن با صراحت هر چه كامل‌تر آرامش و ثبات خاطر را از آن كسانى مىداند كه ايمان دارند و در پرتو ايمان به خدا از هر نوع ظلم و تعدى مصون هستند آن جا كه مىفرمايد :\r\n« الَّذِينَ آمَنُوا وَلَمْ يَلْبِسُوا إِيْمَانَهُمْ بِظُلْمٍ أُولئِكَ لَهُمُ الأَمْنُ . . . ؛ « 2 »\r\nفقط براى آن دسته امنيت و آرامش خاطر است كه داراى ايمانند و آن را با ظلم و ستم نپوشانيده‌اند » .\r\nدر جاى ديگر به كسانى كه اوليا و دوستان خدا هستند نويد مىدهد كه ترس و غم در آنها راه ندارد :\r\n« أَلاإِنَّ أَوْلِيَاءَ اللَّهِ لاخَوْفٌ عَلَيْهِمْ وَ لَاهُمْ يَحْزَنُونَ ؛ « 3 »\r\nآگاه باش براى دوستان خدا ، ترس و اندوهى نيست » .\r\nدر آيهء مورد بحث اطمينان و آرامش فكرى را اثر مستقيم ياد خداى بزرگ مىداند :\r\n« أَلا بِذِكْرِ اللَّهِ تَطْمَئِنُّ الْقُلُوبُ ؛ « 4 »\r\n\r\n\r\n","description":"","footnote":"\r\n( 1 ) . مبانى فلسفه ، ص 517 .\r\n( 2 ) . انعام ( 6 ) آيهء 82 .\r\n( 3 ) . يونس ( 10 ) آيهء 62 .\r\n( 4 ) . رعد ( 13 ) آيهء 28 .\r\n","page_name":" 212 ","page_number":212},
  {"content":"\r\n\r\nآگاه باش به ياد خدا قلوب و دل‌ها آرام مىگردد » .\r\nقرآن از اين آرامش خاطر در بسيارى از آيات به لفظ « سكينه » ، كه مرادف با آرامش است تعبير كرده است چنان‌كه مىفرمايد :\r\n« هُوَ الَّذِى أَنْزَلَ السَّكِينَةَ فِى قُلُوبِ الْمُؤمِنينَ لِيَزْدَادُوا إِيمَاناً ؛ « 1 »\r\nاوست كه آرامش را در قلوب افراد با ايمان فرود مىآورد تا بر ايمان خود بيفزايند » .\r\n\r\nآيا ايمان دو نشانهء متضادّ دارد ؟\r\nدر آيهء مورد بحث آرامش روحى از نتايج ياد خدا و ايمان شمرده شده است در عين حال در برخى از آيات ، خوف و ترس را ، كه نقطهء مقابل آرامش است ، از آثار ياد خدا نيز قلمداد گرديده است ؛ چنان كه مىفرمايد :\r\n« إِنَّمَا الْمُؤمِنُونَ الَّذِينَ إِذَا ذُكِرَ اللَّهُ وَجِلَتْ قُلُوبُهُمْ . . . ؛ « 2 »\r\nمردان با ايمان كسانى هستند كه ياد خدا سبب مىشود ترس و لرز بر قلوب آنان مسلط گردد » .\r\nدر سورهء حج آيهء 35 نيز اين مضمون وارد شده است ولى با توجه به آيهء ديگرى كه هر دو صفت را يك جا از آثار ايمان به خدا مىشمارد مشكل حل مىشود اكنون آيه :\r\n« اللَّهُ نَزَّلَ أَحْسَنَ الْحَديثِ كِتَاباً مُتَشَابِهاً مَثَانِىَ تَقْشَعِرُّ مِنْهُ جُلُودُ الَّذِينَ يَخْشَوْنَ رَبَّهُمْ ثُمَّ تَلِينُ جُلُودُهُمْ وَ قُلُوبُهُم إِلَى ذِكْرِ اللَّهِ . . . ؛ « 3 »\r\nخداوند بهترين گفتار را به صورت كتاب كه آيات آن شبيه يكديگر است\r\n\r\n\r\n","description":"","footnote":"\r\n( 1 ) . فتح ( 48 ) آيهء 4 .\r\n( 2 ) . انفال ( 8 ) آيهء 2 .\r\n( 3 ) . زمر ( 39 ) آيهء 23 .\r\n","page_name":" 213 ","page_number":213},
  {"content":"\r\n\r\nفرستاده است و پوست و اندام كسانى كه از خداى خود مىترسند ( از شنيدن آيات آن ) به لرزه در آمده يك نوع آرامش بر قلوب و اندام آنها مستولى مىگردد » .\r\nهمين‌طور كه ملاحظه مىفرماييد در اين آيه هر دو صفت ( ترس و آرامش ) از نتايج مستقيم ايمان به خدا شمرده شده است ؛ چون وقتى انسان به ياد خداى بزرگ مىافتد كوتاهىها و سركشىهاى خويش را به ياد مىآورد ، حالت ترس و لرزه به او دست مىدهد ؛ ولى پس از توجه به صفات خداى بخشاينده و مهربان و تصميم بر جبران كوتاهىها ، دل آرام مىگيرد و ثبات و اطمينان بر او مستولى مىشود .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n\r\nدشمنان حق\r\n31 . « وَلَوْأَنَّ قُرْآناً سُيِّرَتْ بِهِ الْجِبَالُ أَوْ قُطِّعَتْ بِهِ الْأَرْضُ أَوْ كُلِّمَ بِهِ الْمَوتَى بَلْ لِلَّهِ الْأَمْرُ جَمِيعاً أَفَلَمْ يَايْئَسِ الَّذِينَ آمَنُوا أن لَوْ يَشَاءُ اللَّهُ لَهَدَى النَّاسَ جَمِيعاً وَ لا يَزَالُ الَّذِينَ كَفَرُوا تُصِيبُهُمْ بِمَا صَنَعُوا قَارِعَةٌ أَو تَحُلُّ قَرِيباً مِنْ دَارِهِمْ حَتَّى يَأتِىَ وَعْدُ اللَّهِ إِنَّ اللَّهَ لَايُخْلِفُ الْمِيعَادَ ؛\r\nهر گاه قرآن كوه‌ها را به حركت در مىآورد و زمين را مىشكافت و مردگان به وسيلهء آن سخن مىگفتند ( باز گروه لجوج ، بهانه‌جويى مىنمودند و ايمان نمىآوردند ) . همهء كارها با خدا و به ارادهء اوست . آيا افراد با ايمان نمىدانند كه هرگاه خدا بخواهد ، همهء مردم روى زمين ايمان مىآورند ؟ و همواره افراد كافر به كيفر اعمال خود رسيده ، مصايب كوبنده و حادثه‌هاى هو لناكى بر آنان وارد مىشود و يا در نزديكى خانه ( و محيط زندگى آنان ) رخ مىدهد ، تا روزى كه وعدهء خدا فرا رسد . خداوند خلاف وعده نمىكند » .\r\nصفحات تاريخ ، شاهد صحنه‌هايى از مدعيان دروغگو و متنبّيان غير صادق است ، گروهى در طول تاريخ بشر ، از سادگى و كشش فطرى انسان به مبدأ و معاد ، سوء استفاده و ناجوانمردانه خود را پيامبران الهى و سفراى غيبى معرفى كردند در صورتى كه كالايى جز دروغ و سرمايه‌اى غير از تزوير و هدفى جز رياست وحكومت بر مردم نداشتند .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nبراى شناسايى پيامبران واقعى از مدعيان قلابى ، راه‌ها و نشانه‌هايى وجود دارد كه با آن مىتوان صادق را از كاذب و « نبى » را از « متنبّى » باز شناخت :\r\nيكى از آن راه‌ها اين است كه ، مدعى نبوت داراى معجزه باشد ؛ يعنى دست به كار خارق‌العاده‌اى بزند كه نوع بشر حتى نوابغ جهان نتوانند با آن به مبارزه و مقابله بپردازند .\r\nهر انسانى با فطرت پاك و دست نخوردهء خود در مىيابد معجزه ، گواه بر ارتباط آورندهء آن با پروردگار است و خداوند اين قدرت را در اختيار كسى مىگذارد كه در ادعاى خود راستگو باشد ؛ زيرا دادن اين قدرت به كسانى كه به دروغ ادعاى رسالت مىكنند ، موجب گمراهى مردم مىشود و مخالف با هدفى است كه پيامبران آسمانى براى آن مبعوث شده‌اند و هرگز خدا چنين كارى را انجام نمىدهد و اسباب گمراهى بندگان خود را فراهم نمىسازد و البته مردم در برابر معجزهء پيامبران سه دسته‌اند :\r\n1 . گروهى با واقع‌بينى و حقيقت‌جويى خاصى ، به قدرت‌نمايى پيامبران مىنگرند و با ديدن گواه‌هاى استوار ، به آورندهء آن ايمان آورده و در پرتو عشق به حقيقت و آشنايى به واقعيت و اهميت معجزه ، در برابر آن سر تسليم فرود آورده و به تصديق و ايمان بر مىخيزند .\r\nنخستين گروهى كه به حضرت موسى ايمان آوردند و با ديدن قدرت‌نمايى خارق‌العادهء موسى عليه السلام سر به سجده نهادند ، همان ساحران دربار فرعون بودند .\r\nعامل مهمى كه آنان را در برابر آن همه تهديدهاى فرعون به ايمان و تصديق واداشت ، علاوه بر روح حقيقت‌جويى آشنايى كامل و عميق آنان به معجزه بود ؛ زيرا خود آنان اهل فن بودند و به خوبى فهميدند كه حساب اين كار خارق‌العاده از كارهاى خارق‌العادهء آنان جداست و سرچشمه‌اى جز قدرت مطلقهء خداوند ندارد .\r\n2 . گروهى هوس‌ران كه همه چيز و همهء مقدسات را بازيچه افكار كودكانه قرار\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nداده و از مشاهدهء معجزات هدفى جز سرگرمى و اتلاف وقت ندارند . چنين گروهى براى هوس‌رانى در هر لحظه بدون مطالعه معجزه مىخواهند چه بسا به اصطلاح « گز نكرده پاره مىكنند » .\r\nمعجزاتى مىخواهند كه ذاتاً محال و ممتنع مىباشد و يا به قيمت نابودى آنان تمام مىشود ؛ مثلا گروهى از مشركان از پيامبر درخواست نمودند كه كارهاى زير را انجام دهد :\r\nالف ) در سرزمين مكه چشمه‌اى در آورد ؛\r\nب ) باغى از نخل و تاك داشته باشد و در ميان آن نهر آب جارى گردد ؛\r\nج ) سنگ‌هاى آسمان را بر سر آنها فرو ريزد ؛\r\nد ) خدا و فرشتگان را نشان دهد ؛\r\nه ) خانه‌اى از طلا داشته باشد ؛\r\nز ) به آسمان برود و در برابر ديدگان آنهاكتابى فرو آورد « 1 » .\r\nناگفته پيداست برخى از درخواست‌هاى آنان محال و نامعقول و قسمتى موجب نابودى آنان بوده و برخى ديگر مانند داشتن باغ و آب ، معجزه محسوب نمىشد و از آن‌جا كه درخواست كنندگان ، هدف صحيحى از درخواست خود نداشته هرگز بر پيامبر لازم نبود به درخواست آنان جامهء عمل بپوشاند لذا در پاسخ آنان چنين گفت :\r\n« . . . سُبْحَانَ رَبِّى هَلْ كُنْتُ إلَّا بَشَراً رَسُولًا ؛ « 2 »\r\nمنزه است خداى من . من بشرى پيام رسان بيش نيستم » « 3 » .\r\n3 . كسانى كه سرشت آنان با عناد و لجاج و عداوت و دشمنى باحق و حقيقت ، عجين گرديده هر نوع آيت و نشانه‌اى ببينند ، نه تنها ايمان نمىآورند ، بلكه بر\r\n\r\n\r\n","description":"","footnote":"\r\n( 1 ) . اسراء ( 17 ) آيات 90 - 93 .\r\n( 2 ) . اسراء ( 17 ) آيهء 93 .\r\n( 3 ) . در تفسير آيهء هفتم اين سوره ، در مورد اين گروه به گستردگى سخن گفتيم .\r\n","page_name":" 217 ","page_number":217},
  {"content":"\r\n\r\nعناد و مقاومت نابه‌جاى خود در برابر حق مىافزايند . قرآن دربارهء اين افراد به مناسبت‌هاى گوناگونى سخن گفته است ؛ مثلًا دربارهء گروه لجوج يهود چنين مىفرمايد :\r\n« وَلَئِنْ أَتَيْتَ الَّذِينَ أُوتُوا الْكِتَابَ بِكُلِّ آيَةٍ مَا تَبِعُوا قِبْلَتَكَ . . . ؛ « 1 »\r\nاگر براى اهل كتاب ( مقصود در اين آيه يهود است ) هر نوع معجزه‌اى بياورى ، هرگز از قبلهء تو پيروى نمىكنند » .\r\nآيهء مورد بحث ، روح عناد و لجاجت آنان را به رساترين و بليغ‌ترين جمله‌ها ترسيم نموده و مىفرمايد : هر گاه با قرآن ، عظيم‌ترين و بزرگ‌ترين كارها انجام گيرد ؛ كارى كه به تصديق همهء افراد بشر از حدود توانايى انسان عادى بيرون است ؛ مثلا كوه‌ها از جاى خود كنده شوند ، زمين شكافته شود ، مردگان به سخن در آيند و . . . باز اين گروه لجوج و عنود ، ايمان نياورده و بر مقاومت خود در برابر حق مىافزايند و بيمارى اين گروه به حدى رسيده است كه با هيچ دارويى نمىتوان آن را معالجه نمود .\r\nهر گاه پيامبر ، ماه را هم ، در برابر ديدگان آنان بشكافد ، تازه مىگويند سحر و جادوى هميشگى اوست ! « 2 » قرآن چهرهء دشمنى آنان را با حق و حقيقت ، در آيه ديگرى كه از جهاتى شبيه آيهء مورد بحث ماست ، ترسيم نموده و مىفرمايد :\r\n« وَ لَو انَّنَا نَزَّلْنَا إِلَيْهِمُ الْمَلائِكَةَ وَ كَلَّمَهُمُ الْمَوتى وَ حَشَرْنَا عَلَيْهِمْ كُلَّ شَىْءٍ قُبُلًا مَا كَانُوا لِيُؤمِنُوا . . . ؛ « 3 »\r\nهر گاه فرشتگان را بر آنان نازل كنيم و مردگان با آنان سخن بگويند هرگز ايمان نمىآورند » .\r\n\r\n\r\n","description":"","footnote":"\r\n( 1 ) . بقره ( 2 ) آيهء 145 .\r\n( 2 ) . قمر ( 54 ) ، آيهء 2 و 3 .\r\n( 3 ) . انعام ( 6 ) آيهء 111 .\r\n","page_name":" 218 ","page_number":218},
  {"content":"\r\n\r\n\r\nايمان اجبارى بيهوده است\r\nگاهى تصور مىشود چرا خداوند در روح و روان مردم جهان ، كه قلوب همگى در قبضهء قدرت اوست ، انقلابى پديد نمىآورد ، تا همهء مردم را از پليدى شرك پاك سازد و در صف خدا پرستان قرار گيرند ؛ ولى ناگفته پيداست انديشهء مزبور بسيار خام و نابه‌جاست ؛ زيرا هدف از ايمان ، تكامل همه جانبه است و ايمانى مىتواند موجب تكامل گردد ، كه انسان آن را با آزادى به دست آورد و ايمان قهرى و غير اختيارى نمىتواند مايهء تكامل انسان شود ، چنان كه ترك گناه در صورتى مىتواند مايهء افتخار و نشانهء خويشتن دارى انسان گردد ، كه انسان با داشتن همه نوع تمكن ، آن را با آزادى ترك كند ، ولى هرگاه نفس سركشى از نداشتن وسيله ، افسرده و خاموش گردد ، افتخارى محسوب نمىشود ، از اين جهت قرآن به اين حقيقت در آيهء مورد بحث اشاره نموده و مىفرمايد :\r\n« بَلْ لِلَّهِ الْأَمْرُ جَميعاً أَفَلَمْ يَايْئَسِ الَّذينَ آمَنُوا أَنْ لَوْ يَشَاءُ اللَّهُ لَهَدَى النَّاسَ جَميعاً ؛\r\nآيا افراد با ايمان نمىدانند كه اگر خدا بخواهد همهء مردم ايمان مىآورند ؟\r\n( ولى هرگز چنين كارى انجام نمىدهد ؛ زيرا نشانهء كمال و عظمت روح انسان نيست ) » .\r\n\r\nبانگ بيدار باش\r\nيكى از فوايد آفات و بلاها اين است كه انسان را به حكم فطرت ، به خداى يگانه كه سرچشمهء قدرت و حيات است و زوال و نيستى به آن را ه ندارد ، متوجه مىسازد و ناخود آگاه به او پناه برده ، از او استمداد مىجويد و برعكس گاهى ثروت و غوطه ورى در زندگى مادى موجب غفلت و بىخبرى گرديده و انسان را از توجه به خدا باز مىدارد . يك حادثهء نابه هنگام ، به سان توقف غير عادى\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nماشين و قطار است ، كه مسافران خفته و بىخبر را بيدار مىكند .\r\nقرآن مجيد در برخى از موارد ، به اين نكته اشاره نموده آن جا كه مىفرمايد :\r\n« وَ مَا أَرْسَلْنَا فِى قَرْيَةٍ مِنْ نَبِىٍّ إِلَّا أَخَذْنَا أَهْلَها بِالْبَأْسَاءِ وَ الضَّرَّاءِ لَعَلَّهُمْ يَضَّرَّعُونَ ؛ « 1 »\r\nهيچ پيامبرى را به نقطه‌اى اعزام نكرديم مگر مردم آن جا را به فقر و شدت ، دچار نموديم تا زارى كنند ( و بيدار گردند ) » .\r\nبراى همين هدف بود كه قوم فرعون را به خشكسالى و كمى ميوه دچار نمود تا متذكر گردند ؛ چنان كه مىفرمايد :\r\n« وَ لَقَدْ اخَذْنَا آلَ فِرْعَونَ بَالسِّنِينَ وَ نَقْصٍ مِنَ الثَّمَرَاتِ لَعَلَّهُمْ يَذَّكَّرُونَ » « 2 » .\r\nاز اين رو در پايان آيهء مورد بحث ، ياد آور مىشود براى بيدار ساختن افكار خفتهء قريش و عموم مشركان ، آنها را به مصايب كوبنده دچار مىنماييم تا روزى كه وعدهء الهى ، كه همان پيروزى پيامبر بر شرك و كفر است ، فرا رسد و بساط شرك از ميان آنها بر چيده شود و به اين حقيقت در ذيل آيه چنين اشاره مىكند : « وَ لَا يَزَالُ الَّذِينَ كَفَرُوا تُصِيبُهُمْ بِماصَنَعُوا قَارِعَةٌ أَو تَحُلُّ قَرِيباً مِنْ دَارِهِمْ حَتَّى يَأْتِىَ وَعْدُاللَّه إِنَّ اللَّهَ لَايُخْلِفُ الْمِيعَادَ » .\r\nشأن نزول آيه در مورد مشركان جزيرةالعرب است ، ولى مناسب بحث‌هاى قرآن اين است كه مفاد آن جنبهء جهانى داشته باشد ، و گويا مىخواهد چنين بفرمايد : ملل كافر ، در هر قرنى و هر زمانى گرفتار كيفر اعمال خود شده همواره با حوادث كوبنده‌اى از قبيل جنگ‌ها و مصايب ديگر ، كه در ديار و يا نزديك آنان رخ مىدهد ، مواجه مىشوند تا بيدار گردند .\r\nمردم غرب در مدت كوتاهى با دو جنگ كوبنده ، كه به قتل و كشتار و\r\n\r\n\r\n","description":"","footnote":"\r\n( 1 ) . اعراف ( 7 ) آيهء 94 .\r\n( 2 ) . اعراف ( 7 ) آيهء 130 .\r\n","page_name":" 220 ","page_number":220},
  {"content":"\r\n\r\nويرانگرى عجيبى انجاميد ، روبه رو و آن چنان در هم كوبيده شدند كه قسمتى از آثار شوم جنگ ، هنوز هم مرمت نشده و خصومت‌ها و اختلاف‌ها ، حلّ و فصل نگشته است .\r\nبنابر اين ، مفاد آيه به زمان رسول خدا صلى الله عليه و آله اختصاص نداشته ؛ « 1 » و هدف از ذيل آيه ، بشارت به پيروزى مطلق حق بر باطل است و مقصود از وعدهء الهى ، همان غلبه مؤمنان بر طبقه مخالف است ، چنان كه مىفرمايد :\r\n« وَ لَقَدْ أَرْسَلْنَا مِنْ قَبْلِكَ رُسُلًا إِلَى قَوْمِهِمْ فَجَاؤهُمْ بِالْبَيِّنَاتِ فَانْتَقَمْنَا مِنَ الَّذِينَ أَجْرَمُوا وَ كَانَ حَقّاً عَلَيْنَا نَصْرُ الْمُؤمِنينَ ؛ « 2 »\r\nپيامبرانى را پيش از تو ، با دلايل و معجزات به سوى اقوام آنها فرستاديم ، و از افراد مجرم انتقام گرفتيم و بر ماست كه گروه با ايمان را كمك كنيم . »\r\n\r\n\r\n","description":"","footnote":"\r\n( 1 ) . هر گاه مفاد آيه را وسيع بدانيم و به آن رنگ جهانى بدهيم در اين صورت مىتوان گفت اين آيه درمكه نازل شده است و هرگز لزومى ندارد كه آن را مدنى بدانيم و از اين راه ، گفتار برخى از مفسران ، كه همهء آيات اين سوره ، جز آخرين آيهء آن را مكى مىدانند ، مىتوان تصحيح نمود .\r\n( 2 ) . روم ( 30 ) آيهء 47 .\r\n","page_name":" 221 ","page_number":221},
  {"content":"\r\n\r\n\r\nقرآن عالىترين جلوه‌گاه معارف عقلى\r\n32 . « وَ لَقَدِ اسْتُهْزِئَ بِرُسُلٍ مِنْ قَبْلِكَ فَأَمْلَيْتُ لِلَّذِينَ كَفَرُوا ثُمَّ أَخَذْتُهُمْ فَكَيْفَ كَانَ عِقَابِ ؛\r\nپيامبران پيش از تو نيز استهزا شدند ، ما به كافران مهلت داديم ، سپس آنان را به كيفر اعمال خود رسانيديم ( بنگر ) چگونه است عذاب ( خدا ) » .\r\n33 . « أَفَمَنْ هُوَ قَائِمٌ عَلى كُلِّ نَفْسٍ بِمَا كَسَبَتْ وَ جَعَلُوا لِلَّهِ شُرَكَاءَ قُلْ سَمُّوهُمْ أَمْ تُنَبِّئُونَهُ بِمَا لَايَعْلَمُ فِى الْأَرْضِ أَمْ بِظَاهِرٍ مِنَ الْقَولِ بَلْ زُيِّنَ لِلَّذِينَ كَفَرُوا مَكْرُهُمْ وَصُدُّوا عَنِ السَّبِيلِ وَ مَنْ يُضْلِلِ اللَّهُ فَمَالَهُ مِنْ هَادٍ ؛\r\nآيا آن كسى كه مراقب هر شخصى و از اعمال هر كسى مطلع و آگاه است ( شايسته خدايى است يا كسى كه چنين نيست ) ؟ براى خدا شريكانى قرار داده‌اند ، بگو : از آنها ( شريكان ) نام ببريد ، يا اين كه از شريكانى براى خدا در روى زمين ، خبر مىدهيد كه خدا از آنها آگاهى ندارد ، يا اين كه به اين سخن تظاهر مىكنيد ( و ارادهء جدى نداريد ) بلكه مكر و نيرنگ كافران براى آنان زيبا جلوه نموده است و از راه حق باز مانده‌اند . هر كس را خدا گمراه كند براى او راهنمايى نيست » .\r\nبه گواهى تمام تاريخ نويسان ، فردى « امى » و درس نخوانده ، قرآن را به جامعهء بشرى عرضه كرده است ، ولى اين فرد درس نخوانده در كتاب خود ، يك رشته معارف و حقايقى را براى ما ارمغان آورده است كه از آغاز اسلام تاكنون ، به افكار و\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nعقول فلاسفهء جهان روشنى بخشيده و متفكران شرق و غرب را مجذوب خود ساخته است و تا روز رستاخيز اين كتاب آسمانى ، روشنىبخش عقول جهانيان و راهنماى متفكران بزرگ جهان خواهد بود ، دوام و پيوستگى بهره بردارى از قرآن خود يكى از دلايل اعجاز آن است .\r\nبراى نمونه و درك اين حقيقت ، لازم است مضمون آيهء 33 را مورد دقت قرار دهيم . قرآن در اين آيه ، ضمن جمله‌هاى بسيار كوتاه به دو مسألهء اساسى اشاره نموده است كه يكى از آنها را در اين بخش بررسى نموده و ديگرى را در بخش آينده مورد بحث قرار خواهيم داد .\r\nقرآن قبلًا در آيهء 33 براى ابطال شرك و هر نوع دوگانه‌پرستى ، برهان فلسفى استوارى بيان داشت و به اصطلاح منطقىها همهء جوانب و احتمالات مسأله را به صورت « منفصلهء حقيقى » بررسى و بعداً به يكى از اساسىترين مسائل روان‌شناسى اشاره كرده و علت زيبا جلوه كردن كارهاى زشت مشركان را به طرز جالبى ، ياد آور شده است .\r\nتشريح اين دو مسأله ، كه يكى به صورت برهانى فلسفى است و ديگرى ، از اصول مسلم روان‌شناسى به شمار مىرود ، نياز به بحث گسترده‌اى دارد و در هر حال خود ، گواه محكم و استوارى بر اعجاز و آسمانى بودن اين كتاب آسمانى است .\r\n\r\nاحاطه و تسلط خداوند بر هر موجودى\r\nدر قرآن براى باطل ساختن فكر دوگانه‌پرستى ، كه در آن روز به صورت بيمارى واگيرى سراسر جامعه‌ها را فرا گرفته بود ، دلايل متعددى وارد شده است . در اين آيه پس از شناسايى خدا ، با جملهء « أَفَمَنْ هُوَ قَائِمٌ عَلى كُلِّ نَفْسٍ ؛ آيا كسى كه از اعمال همهء افراد آگاه است » به اصل استدلالى كه شرك را به سه صورت و سه احتمال تصوير مىنمايد اشاره نموده است ؛ به عبارت ديگر پيش از\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nابطال دوگانه‌پرستى ، نخست بايد خداى خود را بشناسيم تا بعداً دربارهء شريك داشتن و نداشتن او سخن بگوييم : خدا از نظر قرآن وجودى است « بىنهايت در بىنهايت » و از هر جهت كه فرض كنيم حدى ندارد ؛ جايى نيست كه نباشد و زمانى نيست كه وجود نداشته باشد .\r\nبنابراين چنين وجود نامحدودى بر همه چيز مسلط و از همه چيز آگاه است و از دانه شنى كه در يكى از بيابان‌هاى سوزان جا به جا شود و يا برگى كه از درختان جنگل‌هاى تاريك و وحشت زا بريزد و يا پديده‌اى كه در دورافتاده‌ترين كرات آسمانى پديد آيد و از افعال و كردار هر شخصى ، مطلع و آگاه است و علمى محيط و نافذ دارد . قرآن اين حقيقت را با جملهء « أَفَمَنْ هُوَ قَائِمٌ عَلى كُلِّ نَفْسٍ ؛ آيا كسى كه مراقب اعمال هر فردى است ( براى خدايى شايسته است يا آنها كه به سان او نيستند ) » بيان كرده است .\r\nممكن است كه جمله « قَائِمٌ عَلى كُلِّ نَفْسٍ » علاوه بر احاطهء علمى ، كه از آنِ خدا بر موجودات است ، اشاره به قيام و بستگى همهء موجودات به ذات خداوند باشد ؛ زيرا همهء اشيا به وجود او قائم بوده و از هر نظر به او بستگى كامل دارند و اگر يك لحظه ، ارتباط آنان با مقام ربوبى قطع گردد ، همگى فانى و نابود مىشوند و از راه تشبيه ناقص ، بايد گفت موجودات جهان ، به سان چراغ‌هاى پرنورى هستند كه در كوچه و خيابان ، غوغايى از نور بر پا مىكنند ولى اين غوغا ، از خود آنان نيست و همگى مربوط به دستگاه مولد برق و به آن قائم است ؛ اگر يك لحظه ارتباط آنان با مركز قطع گردد ، نور آنها نابود شده و تاريكى همه جا را فرا مىگيرد . آرى ، نياز موجودات به خدا به مراتب بالاتر از ارتباط رشته‌هاى برق به مركز آن است .\r\nلازمهء چنين قيام و بستگى به خدا ، اين است كه تدبير موجودات با خدا باشد .\r\nاوست كه انسان را از نقص به كمال سوق مىدهد و اعمال او را كه صورتى از حركت و سكون است ، در صحيفهء اعمال ضبط نموده و سرانجام به پاداش و كيفر\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nتبديل مىسازد .\r\nترسيمى كه قرآن از خدا و دركى كه اهل توحيد از او دارند ؛ همين است .\r\nاكنون با اين فرض مىتوان براى او شريك و انبازى تصور نمود ؟ به يقين نه . لابد خواهيد گفت : چرا ؟ پاسخ چراى شما را جمله‌هاى بعدى آيه ، به روشنى بيان مىكند .\r\n\r\nبرهان فلسفى براى ابطال شرك\r\nقرآن مجيد عالىترين برهان فلسفى را در جمله‌اى كوتاه ، يعنى جملهء « قُلْ سَمُّوهُمْ أَم‌ْتُنَبِّئُونَهُ بِمَا لَايَعْلَمُ فِى الْأَرْضِ أَم بِظَاهِرٍ مِنَ الْقَولِ » به صورت يك دليل سه ضلعى بيان نموده است :\r\nقرآن مجيد به پيامبر دستور مىدهد از مشركان بپرسد كه شركاى خدا چه كسانى هستند و به عبارت ديگر ، آنان بايد به يكى از اين سه سؤال پاسخ دهند :\r\n1 . « سَمُّوهُمْ ؛ از آنها نام ببريد و آنها را توصيف كنيد » . آنان در مقام تعيين ، ناچارند از « هبل » و « لات » و « عزى » و يا يكى از اجرام آسمانى ، كه همگى فاقد درك و شعور ، قدرت و توانايى و حيات و زندگى هستند ، نام ببرند . ناگفته پيداست چنين موجودات ناقص و عاجزى نمىتوانند شريك خدايى باشند كه واجد همه نوع كمال است . خداوند « حى » و « عليم » و « قادر » و « خالق » و « مدبر » كجا و يك مشت سنگ و چوب خشك و بىروح ناتوان كجا !\r\n2 . « أَم تُنَبِّئُونَهُ بِمَا لَايَعْلَمُ فِى الْأَرْضِ ؛ يا اين كه براى خداوند از شركايى در روى زمين خبر مىدهيد كه او از آنها خبر ندارد » . يعنى هرگاه شركاى خداوند ، « لات » و « هبل » نيست ، بلكه موجودات ديگرى در روى زمين است ، قطعاً خداوند به حكم اين كه بر همه چيز محيط و از همه جا آگاه است ، بايد از آنها اطلاع داشته باشد ، در صورتى كه او از چنين شركايى خبر ندارد ؛ به عبارت ديگر ، هرگاه براى جهان آفرينش مدبر ديگرى چون خداوند باشد ، بايد شريك از تدبير و\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nهمكارى شريك خود آگاه گردد ، در صورتى كه چنين نيست و او به حكم « قَائِمٌ عَلى كُلِّ نَفْسٍ » بر همهء موجودات ، محيط و به تنهايى مدبر است و در تدبير خود ، به چيزى نياز ندارد .\r\nقرآن مجيد ، اين قسمت از برهان ابطال شرك را در جاى ديگر نيز يادآور شده مىفرمايد : « قُلْ أَتُنَبِّئُونَ اللَّهَ بِمَا لَا يَعْلَمُ فِى السَّمواتِ وَ لَافِى الْأَرْضِ . . . » « 1 » ( با شرك و دو گانه پرستى خود ، خدا را از وجود شريكى خبر مىدهيد كه او از وجود چنين شريكى براى خود در آسمان و زمين خبر ندارد ) .\r\n3 . « أَمْ بِظَاهِرٍ مِنَ الْقَولِ » . ( يا اين كه موضوع شريك داشتن خدا يك نوع تظاهر به شيوهء نياكان و پيروى از روش آنهاست و هرگز از صميم دل ، آن را باور نداريد ) .\r\nچنان كه در جاى ديگر نيز چنين فرموده است :\r\n« إِنْ هِىَ إِلّا أَسْمَاءٌ سَمَّيْتُمُوهَا أَنْتُمْ وَ آبَاؤُكُمْ . . . ؛ « 2 »\r\nاين بت‌ها يك مشت نام‌هاى ( بىمسمايى ) هستند كه شما و نياكان شما اين نام‌ها را روى آنها نهاده‌ايد » .\r\nخلاصهء برهان اين كه ، هر گاه شركاى خداوند همان‌ها هستند كه نام مىبريد ، آنها بر اثر نقص و نياز بىپايان و نداشتن كوچك‌ترين كمال ، شايستگى شريك‌شدن خدا را ندارند . و اگر براى خدا شركايى در زمين جز آنهاست ، خداوند از چنين شركايى خبر ندارد . و اگر هيچ كدام نيست ، ناچار شريك بودن آنها ، يك نوع اسم‌گذارى بىواقعيتى است كه از نياكان به شما رسيده است .\r\nمؤلف تفسير بزرگ كشاف دربارهء عظمت اين قسمت از آيه چنين مىگويد :\r\nعمق اين استدلال و روش اعجاب‌انگيز آن ، با صداى بلند و رسا مىگويد كه اين آيه و امثال آنها ، سخن بشر نيست و سخن خداست « 3 » .\r\n\r\n\r\n","description":"","footnote":"\r\n( 1 ) . يونس ( 10 ) آيهء 18 .\r\n( 2 ) . نجم ( 53 ) آيهء 23 .\r\n( 3 ) . كشاف ، ج 2 ، ص 168 .\r\n","page_name":" 226 ","page_number":226},
  {"content":"\r\n\r\n\r\nفريب وجدان\r\n33 . « . . . بَلْ زُيِّنَ لِلَّذِينَ كَفَرُوا مَكْرُهُمْ وَ صُدُّوا عَنِ السَّبِيلِ وَ مَنْ يُضْلِلِ اللَّهُ فَمَا لَهُ مِن هَادٍ ؛\r\nمكر و نيرنگ افراد كافر ، براى آنان زيبا جلوه نموده و از راه ( حق ) باز مانده‌اند و هركس را خدا گمراه كند راهنمايى ندارد » .\r\n34 . « لَهُمْ عَذابٌ فِى الْحَيوةِ الدُّنْيا وَ لَعَذابُ الْآخِرَةِ أَشَقُّ وَ ما لَهُمْ مِنَ اللَّهِ مِنْ واقٍ ؛\r\nبراى آنان در زندگى اين جهان عذاب است و عذاب سراى ديگر سخت‌تر است و كسى آنها را از عذاب خداوند نگاه نمىدارد » .\r\n35 . « مَثَلُ الْجَنَّةِ الَّتى وُعِدَ المُتَّقُونَ تَجْرِى مِنْ تَحْتِهَا الأَنْهَارُ أُكُلُهَا دَائِمٌ وَ ظِلُّهَا تِلْكَ عُقْبَى الَّذِينَ اتَّقَوْا وَ عُقبَى الْكَافِرِينَ النَّارُ ؛\r\nوصف بهشتى كه به پرهيزكاران وعده داده شده است ( اين است كه ) از زير ( درختان آنها ) جوىها جارى است ، ميوه و سايهء آن جاويدانى است اين است سرانجام كسانى كه پرهيزكارى نمودند و سرانجام كافران آتش دوزخ است » .\r\nدر درون و اعماق روان انسان ، دادرس دانا و بيدارى به نام « وجدان » وجود دارد كه زشت و زيباى اعمال و كردار انسان را درك مىكند و در محكمهء ويژهء خود ، ستمگران و بيدادگران را محكوم نموده و آنان را مذمت مىنمايد ؛ چه بسا ديده مىشود جنايتكاران پس از انجام دادن جنايت نوعى ناراحتى باطنى ، در\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nخود احساس مىكنند . اين ناراحتى و ندامت همان فشار و شلاق وجدان است كه ، بىاختيار از داخل بر جان آنان نواخته مىشود . گاهى فشار روحى و درك زشتى ، در پرتو وجدان ، به جايى مىرسد كه افراد گناه كار به خودكشى دست مىزنند و يا خود را به دادگاه‌ها معرفى مىكنند تا از فشار و ضربات وجدان آسوده گردند و گاهى ديوانه مىشوند .\r\nولى تأثير قدرت وجدان محدود است ؛ گاهى تكرار جنايت ، قيافهء عمل را دگرگون مىكند و ديدهء وجدان را از كار مىاندازد و در برابر بزرگ‌ترين جنايات ، خون‌سردى خود را حفظ مىكند .\r\nجباران جهان ، مانند حجاج و چنگيز و ناپلئون كه ، از دم شمشير آنها خون مىچكيد ، از قتل و اعدام صدها نفر باك و هراسى نداشتند ؛ زيرا جنايت ، بر اثر تكرار ، زشتى خود را از دست مىدهد و رنگ عملى عادى به خود مىگيرد و احياناً كارهاى زشت ، لباس زيبا مىپوشند .\r\nگاهى اهداف مادى و علاقه به يك هدف پست ، ديدهء وجدان را كور كرده و هر گونه عمل زشتى كه كمك به هدف مىنمايد ، از ديدهء وجدان نابينا ، ضرورى و مطابق قانون عدل و انصاف شمرده مىشود . امروز دو ابرقدرت شرق و غرب دو راه متناقض مىروند و در اين راه جنگ‌ها را دامن مىزنند ؛ كشتارها و سيلاب‌هاى خون راه مىاندازند و هركدام عمل خود را با وجدان خود توجيه مىكنند و از كشتن هزاران انسان بىپناه پروايى ندارند ؛ زيرا علاقه به حفظ هدف‌هاى مادى ، كشندهء وجدان و كوركنندهء ديدهء بصيرت است . عوامل نابيناكنندهء وجدان منحصر به آن چه گفته شد نيست ، بلكه عوامل ديگرى مىتواند وجدان انسان را فريب دهد . قرآن دربارهء فريب خوردن وجدان و زيبا جلوه نمودن بسيارى از اعمال زشت ، علاوه بر آيهء مورد بحث ( آيهء 33 ) در آيات ديگرى نيز بحث نموده آن جا كه چنين مىفرمايد :\r\n« أَفَمَنْ زُيِّنَ لَهُ سُوءُ عَمَلِهِ فَرَآهُ حَسَناً فَإِنَّ اللَّهَ يُضِلُّ مَنْ يَشَآءُ وَ يَهْدى مَنْ\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nيَشَآءُ فَلا تَذْهَبْ نَفْسُكَ عَلَيْهِمْ حَسَراتٍ إِنَّ اللَّهَ عَلِيمٌ بِمَا يَصْنَعُونَ ؛ « 1 »\r\nآيا كسى كه عمل زشت او براى او زيبا جلوه مىنمايد و آن را كردار زيبا مىپندارد ، ( مانند مرد مؤمنِ حقيقت‌بين و نيكوكار ) است ؟ خداوند هر كسى را بخواهد گمراه و هر كسى را بخواهد هدايت مىكند . ( براى اعراض آنان از راه حق ) حسرت مخور ، خداوند از اعمال آنها آگاه است » .\r\nخدا نكند روزى قاضى محكمهء وجدان ، از كار بيفتد كه ديگر پليدترين اعمال ، رنگ ضرورت اجتماعى به خود مىگيرد : وقتى از ترومن پرسيدند كه ، آيا وجدان شما از اين كه دو شهر بزرگ ژاپن را با بمب‌هاى اتمى بمباران كرديد و نفوس بىشمارى از بيماران و كودكان و پيران و . . . را به صورت تودهء خاكستر درآورديد ناراحت شد يا نه ؟ وى در جواب گفت : نه ! چرا ؟ زيرا اين كار ضرورتى اجتماعى بود كه اگر اين كار صورت نمىگرفت جنگ ادامه پيدا مىكرد و بيش از اين تلفات مىداد و . . . .\r\nدقت كنيد چگونه وجدان خود را فريب و به وحشيانه‌ترين عمل ، رنگ ضرورت اجتماعى مىدهد .\r\nمشركان ، ايمان و اعتقاد به خدا و حكومت پيامبران را مخالف مرام و اهداف مادى مىدانستند و علاقهء آنان به هوس‌هاى سركش و شهوت‌رانىهاى بىقيد و شرط پرده‌اى در برابر بصيرت آنها به وجود آورده بود كه پرستش بت و جلوگيرى از انتشار آيين اسلام و ده‌ها عمل ناشايست در نظر آنها ، عملى صددرصد انسانى و مطابق قانون عدل و انصاف و اصول اجتماعى جلوه كرده بود .\r\nآنان در حقيقت ، در باطن مىخواستند براى رسيدن به اهداف زودگذر دنيوى از زير بار تكاليف شانه خالى كنند . لذا در آيهء مورد بحث مىفرمايد : « بَلْ زُيِّنَ لِلَّذِينَ كَفَرُوا مَكْرُهُمْ وَ صدُّوا عَنِ السَّبِيلِ وَمَنْ يُضْلِلِ اللَّهُ فَمَالَهُ مِنْ هَادٍ » .\r\nدر بحث‌هاى پيش ياد آور شديم كه هدايت و يا گمراه ساختن خدا بىملاك\r\n\r\n\r\n","description":"","footnote":"\r\n( 1 ) . فاطر ( 35 ) آيهء 8 .\r\n","page_name":" 229 ","page_number":229},
  {"content":"\r\n\r\nنيست و تا در انسان يك نوع آمادگى قبلى نباشد ، از هدايت الهى بهره‌مند نمىشود و چنين آياتى هرگز دليل بر جبر و سلب اختيار از انسان نيست .\r\nهدايت و ضلالت الهى نتيجهء اعمال و عكس‌العمل صفات درونى و اعمال ظاهر ماست و تا انسان فكر خود را در مسير هدايت و كشف حق قرار ندهد ، از وسايل هدايت ( انبيا و كتاب‌هاى آسمانى ) بهره‌اى نخواهد برد و اضلال خداوند چيزى جز اين نيست .\r\nدر آيهء 34 سه نوع كيفر براى افراد كافر تعيين شده است :\r\n1 . گرفتارى در دنيا ؛\r\n2 . عذاب اخروى ؛\r\n3 . محروميت از شفاعت در روز واپسين .\r\nمنظور از عذاب دنيوى همان بلاهايى است كه دامنگير آنان مىگردد و نتيجهء مستقيم كفر و بىايمانى آنهاست و عذاب اخروى همان كيفر الهى است و محروميت از شفاعت ، نتيجهء نبودن حامى در روز رستاخيز است ؛ زيرا شفاعت شرايطى دارد و ايمان و اسلام ، از شرايط قطعى آن است .\r\nآيهء 35 نتيجهء بحث مفصلى را كه از چندين آيهء پيش ، در مورد حق و باطل آغاز شده ، متذكر مىشود و سرانجامِ هر دو گروه را از نظر پاداش و كيفر ، كه يكى بهشت جاودان و ديگرى جهنم سوزان است ، تشريح مىكند .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n\r\nدو گروه منصف و لجوج از اهل كتاب\r\n36 . « وَالَّذِينَ آتَيْنَاهُمُ الْكِتَابَ يَفْرَحُونَ بِمَا أُنْزِلَ إِلَيْكَ وَ مِنَ الْأَحْزَابِ مَنْ يُنْكِرُ بَعْضَهُ قُلْ إِنَّمَا أُمِرْتُ أَنْ أَعْبُدَاللَّهَ وَ لَا أُشْرِكَ بِهِ إِلَيْهِ أَدْعُوا وَ إِلَيْهِ مَآبِ ؛\r\nكسانى كه به آنان كتاب ( آسمانى ) داده‌ايم از قرآنى كه بر تو نازل شده است ، شادمان و خوشحال مىشوند ؛ ولى گروهى از آنان ، قسمتى از آن ( قرآن ) را انكار مىكنند ( زيرا قرآن با عقايد ساختگى آنها موافق نيست ) . بگو : من مأمورم كه خدا را بپرستم و براى او شريك و انبازى قرار ندهم . به سوى او دعوت مىكنم و باز گشت همه به سوى اوست » .\r\n37 . « وَ كَذلِكَ أَنْزَلْنَاهُ حُكْماً عَرَبِيّاً وَ لَئِنِ اتَّبَعْتَ أَهْوَاءَهُمْ بَعْدَ مَا جَاءَكَ مِنَ الْعِلْمِ مَا لَكَ مِنَ اللَّه مِنْ وَلِىٍّ وَ لَاواقٍ ؛\r\nهم‌چنان كه بر پيامبران گذشته كتاب نازل نموديم براى تو نيز ( قرآن ) به زبان عربى فرو فرستاديم تا ميان حق و باطل حكم كند . هرگاه پس از يقين و ايمان ( به صحت و استوارى قرآن ) از هوس‌هاى آنان پيروى كنيد ، براى تو در برابر خدا نه دوستى خواهد بود و نه حامى و نگهبانى » .\r\nدر هر دوره و زمانى پاكدلانى بودند كه از حق و حقيقت پيروى نمودند و از هر نوع تعصب‌هاى جاهلانه و غرض‌ورزى دور بودند . اين پاكدلان آن چنان بر تمايلات نفسانى و غرايز درونى ، كه همگى از « حب ذات » و « خود خواهى »\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nسرچشمه مىگيرد ، تسلط داشتند كه پيروى از حقيقت را بر تمام آنها مقدم مىداشتند اگرچه در اين راه آماج بلاها و گرفتارىها و هدف ملامت‌ها و سرزنش‌ها گردند .\r\nدر آغاز طلوع اسلام اگرچه بيشتر نصارا و يهود با اين آيين آسمانى ، به نزاع و مخاصمه برخاستند و با تمام نيرو كوشيدند از گسترش نور حق جلوگيرى كنند ، ولى در ميان آنان آزاد مردانى بودند كه پردهء جهل و تعصب را پاره كرده و پيروى از آيين الهى را بر تعصب‌هاى جاهلانه مقدم داشتند و از نزول قرآن و طلوع آيين جديد ، كه خصوصيات آورندهء آن را در كتاب‌هاى خود خوانده بودند ، شادمان و خوشحال بودند . قرآن مجيد در نخستين آيهء مورد بحث دربارهء اين گروه آزاد فكر چنين مىفرمايد : « وَالَّذِينَ آتَيْنَاهُمُ الْكِتَابَ يَفْرَحُونَ بِمَا أُنْزِلَ إِلَيْكَ ؛ افرادى كه داراى كتاب آسمانى هستند از شنيدن آيات قرآن و گسترش اين آيين توحيد سخت خوشحال مىشوند » زيرا وعده‌اى را كه از حضرت موسى و حضرت مسيح شنيده بودند اكنون محقق شده مىيافتند .\r\nتاريخ اسلام نام و خصوصيات برخى از اين افراد را ضبط كرده و در عين حال خاطرنشان ساخته است گرايش ملت يهود به آيين اسلام چندان چشمگير نبود و جز چند نفر انگشت‌شمارى ، مانند عبدالله بن سلام و جمعى ديگر ، همگى در جبههء مخالف بودند ، در حالى كه گرايش مسيحيان به آيين اسلام بيشتر و قابل ملاحظه‌تر بود ؛ مثلا از مسيحيان « نجران » هشتاد نفر و از حبشه 32 و از يمن هشت و جاهاى ديگر ، تعدادى ، با كمال ميل و رغبت آيين توحيد را پذيرفتند .\r\nقرآن مجيد در موارد مختلفى از اين افراد پا كدل ، كه هدفى جز پيروى از حق نداشتند ، به خوبى ياد كرده و مىفرمايد :\r\n« وَ مِنْ قَوْمِ مُوسَى أُمَّةٌ يَهْدُونَ بِالْحَقِّ وَ بِهِ يَعْدِلُونَ ؛ « 1 »\r\nاز طايفهء موسى عليه السلام گروهى هستند كه به حق هدايت مىكنند و به آن\r\n\r\n\r\n","description":"","footnote":"\r\n( 1 ) . اعراف ( 7 ) آيهء 159 .\r\n","page_name":" 232 ","page_number":232},
  {"content":"\r\n\r\nدادگرى مىكنند » .\r\nو در جاى ديگر مىفرمايد :\r\n« الَّذِينَ آتَيْنَاهُمُ الْكِتَابَ مِنْ قَبْلِهِ هُمْ بِهِ يُؤْمِنُونَ ؛ « 1 »\r\nكسانى كه قبلًا به آنان كتاب داده شده است به قرآن ايمان مىآورند » .\r\nالبته مقصود گروه‌هايى است كه خالصانه و آگاهانه به اسلام گرويدند و به آورندهء آن ايمان آوردند . ولى به داورى تاريخ و گواهى خود قرآن ، در هر دوره‌اى از دوره‌هاى زندگى اجتماعى بشر ، گرايش به آيين حق كمتر بوده است و همواره طرفداران حقيقت در اقليت به سر مىبردند .\r\nدر تاريخ پيامبران آسمانى و مبارزه‌هاى پىگيرانه آنان با گروه‌هاى مختلف ، شنيدنىهاى زيادى وجود دارد كه انسان را سخت تكان مىدهد .\r\nدر تاريخ زندگى حضرت نوح عليه السلام مىخوانيم : مجموع افرادى كه به وى پس از 950 سال دعوت و تبليغ ، گرويده بودند از 82 نفر تجاوز نمىكرد ؛ يعنى تقريباً در هر دوازده سال يك نفر آيين او را مىپذيرفت و او پس از اين همه بحث و گفتگو موفق مىشد در هر دوازده سال يك نفر را از چنگال شرك و دوگانه‌پرستى نجات بخشد « 2 » .\r\n\r\nمنطق غلط و نارسا\r\nمنطق آن دسته از اهل كتاب كه با آيين جديد به مخالفت بر مىخاستند اين بود كه چرا برخى از دستورهاى اسلام با عقايد و احكامى كه از تورات و انجيل تحريف يافته به آنان رسيده بود ، مخالف است .\r\nيهوديان شبه جزيره از تعدد « قبله » و از اين كه قبلهء مسلمانان با آنان فرق دارد و هم‌چنين مسيحيان از « توحيد » و يگانگى خدا كه درست نقطهء مقابل « تثليث »\r\n\r\n\r\n","description":"","footnote":"\r\n( 1 ) . قصص ( 28 ) آيهء 52 .\r\n( 2 ) . بحارالأنوار ، حالات حضرت نوح .\r\n","page_name":" 233 ","page_number":233},
  {"content":"\r\n\r\nمسيحيت است ، سخت ناراحت بودند و اصرار داشتند كه پيامبر اسلام از راه و روش آنان پيروى كند در صورتى كه نارواترين تمناهاى بشر اين است كه آرزو كند پيامبر معصوم و تربيت‌يافتهء وحى ، از كار كسانى پيروى كند كه در برابر خطا و اشتباه ، كوچك‌ترين مصونيت ندارند . پيامبر اكرم مأمور شد در برابر احزاب مخالف ، كه قسمتى از برنامه‌هاى پيامبر را انكار مىكردند ، « 1 » تمناى باطل آنان را با جمله‌هاى زير پاسخ بگويد :\r\n1 . « انَّمَا أُمِرْتُ أَنْ أَعْبُدَاللَّهَ وَ لَا اشْرِكَ بِهِ ؛ « 2 »\r\nاز طرف خدا مأمورم كه تنها او را بپرستم و براى او شريكى قرار ندهم ( در اين صورت تثليث بر خلاف چيزى است كه من بايد مردم را به آن دعوت كنم ) » .\r\nدعوت به توحيد و يگانگى خدا ، زيربناى دعوت اسلام ، بلكه تمام اديان آسمانى است و هر نوع شرك و دوگانگى و تثليث از طرف افراد مغرض ، به آيين خدا راه يافته است از اين رو اسلام هنگامى كه مىخواهد پيروان تمام اديان آسمانى را به وحدت و اتفاق دعوت كند دعوت به يگانه‌پرستى و مبارزه با شرك را اساس اتحاد و اتفاق معرفى مىكند و معتقد است كه از روز نخست خدا داراى يك آيين بوده است و همهء پيامبران نيز براى تبليغ همان اعزام شده‌اند و آن جز آيين توحيد و مبارزه با شرك چيزى نيست آن جا كه مىفرمايد :\r\n« قُلْ يَا أَهْلَ الْكِتَابِ تَعَالَوْا إِلَى كَلِمَةٍ سَواءٍ بَيْنَنَا وَ بَيْنَكُمْ أَلَّا نَعْبُدَ إِلَّا اللَّهَ وَ لا نُشْرِكَ بِهِ شَيئَاً وَ لايَتَّخِذَ بَعْضُنَا بعضاً أَرْبَاباً مِنْ دُونِ اللَّهِ . . . ؛ « 3 »\r\nاى اهل كتاب ، ما شما را به يك اصل مشترك دعوت مىكنيم كه غير خدا را نپرستيم كسى را انباز او قرار ندهيم و بعضى از ما بعض ديگر را به خدايى نپذيرد » .\r\n\r\n\r\n","description":"","footnote":"\r\n( 1 ) . چنان‌كه مىفرمايد : « وَ مِنَ الْأَحْزَابِ مَنْ يُنْكِرُ بَعْضَهُ » - آيهء 36 مورد بحث .\r\n( 2 ) . اين جمله ناظر به انتقاد از تمناى باطل مسيحيان است كه پيامبر را به تثليث دعوت مىكردند .\r\n( 3 ) . آل عمران ( 3 ) آيهء 64 .\r\n","page_name":" 234 ","page_number":234},
  {"content":"\r\n\r\nبا اين وضع چگونه ممكن است كه پيامبرى براى جلب عواطف مسيحيان از آيين توحيد دست بردارد و به تثليث بگرايد .\r\n2 . « إِلَيْهِ أدْعُوا وَإِلَيْهِ مَآبِ ؛\r\nبه سوى او دعوت مىكنم و بازگشتم به سوى اوست » .\r\nاين جملهء كوتاه ، همهء زير بناى اسلام را ، كه رسالت پيامبر هم روى آن استوار است ، بيان مىكند . جملهء نخست بازگوكنندهء نخستين اصل اساس اسلام ( توحيد ) و دومى ، ناظر به معاد و روز رستاخيز است و رسالت پيامبر گرامى ، كه خود اصل سومى است ، بر اين دو اصل قرار دارد .\r\n\r\nقرآن داور ميان حق و باطل\r\nخداوند براى محكوم ساختن تمناى هر نوع تغيير و تبديل در شريعتى كه حضرت محمد صلى الله عليه و آله براى ابلاغ آن اعزام شده است كتاب آسمانى خود را آن چنان معرفى مىكند كه بعدها هيچ شخصى تمناى دگرگونى در آيين اسلام را در فكر خود نپروراند و مىگويد اين كتاب به سان كتاب‌هاى ديرينه ، حاكم و داورى است ميان حق و باطل و آن چه را آورده است جز حق چيز ديگرى نيست . بنابر اين شايسته است كه از اين پيروى كنيد و در جاى ديگر اين حقيقت را نيز بازگو نموده و مىفرمايد :\r\n« وَ أَنْزَلَ مَعَهُمُ الْكِتَابَ بِالْحَقِّ لِيَحْكُمَ بَيْنَ النَّاسِ فيمَا اخْتَلَفُوا فيهِ ؛ « 1 »\r\nكتاب‌هايى را همراه پيامبران فرستاد تا در ميان مردم در مورد مسائل اختلافى داورى كنند » .\r\nدر جاى ديگر دربارهء خصوص قرآن مىفرمايد :\r\n« إِنَّا أَنْزَلْنَا إِلَيْكَ الْكِتَابَ بِالْحَقِّ لِتَحْكُمَ بَيْنَ النَّاسِ بِمَا أَرَاكَ اللَّهُ ؛ « 2 »\r\n\r\n\r\n","description":"","footnote":"\r\n( 1 ) . بقره ( 2 ) آيهء 212 .\r\n( 2 ) . نساء ( 4 ) آيهء 105 .\r\n","page_name":" 235 ","page_number":235},
  {"content":"\r\n\r\nما قرآن را با استوارى خاصى به تو نازل كرديم تا در ميان مردم با آن چه خدا به تو آموخته است داورى كنى » .\r\nاين قرآن داراى دو صفت است :\r\n1 . « حكماً » : حاكم و داور است .\r\n2 . « عربياً » : به زبان عربى است كه زبان خود پيامبر و قوم وى كه يكى از گسترده‌ترين و زنده‌ترين زبان‌هاى جهان است .\r\nآيين اسلام اگرچه آيين جهانى است ، ولى كتاب آسمانى آن بايد به زبانى از زبان‌هاى دنيا باشد چه بهتر كه به زبان خود پيامبر و منطقه‌اى كه پيامبر از آن‌جا برخاسته است باشد ؛ زيرا هر پيامبرى هرچند دعوت او وسيع‌تر و جهانىتر باشد نخست بايد قوم خود را ، كه او را خوب مىشناسند ، رهبرى كند ؛ زيرا تا دعوت او در منطقه‌اى كه پرورش يافته و در ميان گروهى كه بزرگ شده است نافذ و مؤثر نگردد ؛ ديگران به آسانى به وى ايمان نمىآورند و با خود مىگويند : اگر وى مردى پاك و وارسته بود و دعوت وى مفيد و سودمند بود چرا قوم وى از او سر بتافتند .\r\nاز اين رو ، بايد هر پيامبرى دعوت خود را از قوم خود آغاز نموده و كتاب او بايد به زبان قوم او باشد و مردم مناطق دوردست از طرق ديگران از آن بهره‌مند شوند . قرآن مجيد مىفرمايد :\r\n« وَ مَا أَرْسَلْنَا مِنْ رَسُولٍ إِلّا بِلِسانِ قَوْمِهِ . . . ؛ « 1 »\r\nهيچ پيامبرى را نفرستاديم مگر به زبان قوم خودش » .\r\n\r\n\r\n","description":"","footnote":"\r\n( 1 ) . ابراهيم ( 14 ) آيهء 4 .\r\n","page_name":" 236 ","page_number":236},
  {"content":"\r\n\r\n\r\nبهانه‌جويى مشركان\r\n38 . « وَ لَقَدْ أَرْسَلْنَا رُسُلًا مِنْ قَبْلِكَ وَ جَعَلْنَا لَهُمْ أَزْوَاجاً وَذُرِّيَّةً وَ مَا كَانَ لِرَسُولٍ أَنْ يَأْتِىَ بِآيَةٍ إِلّا بِإِذْنِ اللَّهِ لِكُلِّ أَجَلٍ كِتَابٌ ؛\r\nپيش از تو پيامبرانى فرستاديم كه داراى همسر و فرزند بودند . براى هيچ پيامبرى روا نبود معجزه‌اى بدون اذن خدا بياورد . براى هر زمان حكمى است كه نوشته و تعيين گرديده است » .\r\nآيات قرآن و متون كتاب‌هاى ساير اديان آسمانى ، همگى حاكى است كه در ميان ملل و اقوامى كه پيامبران براى هدايت آنان مبعوث شده بودند ، گروهى با افكار كوتاه و كودكانهء خود ، نهضت پرتحرك آموزگاران الهى را از پيشرفت بازمىداشتند .\r\nاگر طرف خطاب انسان ، فردى فهميده و داراى فكرى عالى باشد ، جذب و پيروزى بر او بسيار سهل و آسان خواهد بود و در مبارزهء دو نيروى حق و باطل ، منطق حق ، بر سفسطهء باطل پيروز خواهد گشت ، مخصوصاً اگر طرف گفتگو علاوه بر فهميدگى ، روحى سالم و دور از تعصب داشته باشد . رهبرى يك فرد ، با تمام مشكلاتى كه دارد براى مردان بزرگ جهان مخصوصاً طبقهء پيامبران كه به نيروى صبر و شكيبايى مجهزند ، چندان كار دشوارى نيست .\r\nمشكل هدايت در جايى است كه طرف مقابل با فكر كوتاه و نارساى خود\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nبخواهد به جنگ پيامبران ، كه با عالىترين سلاح علمى ( يعنى منطق وحى ) مجهزند ، برود در اين صورت بهرهء مردان الهى در اين درگيرى چندان چشمگير نخواهد بود ؛ زيرا هدف پيامبران نابود كردن طرف مقابل نيست ، بلكه هدايت و رهبرى آنان به سوى سعادت و خوشبختى است و جذب اين دسته به اين هدف ، بسيار كم رخ مىدهد .\r\nدقت در آيهء مورد بحث گواهى مىدهد كه گروهى از مشركان موضوع رهبرى پيامبر اسلام را از سه جهت مورد انتقاد قرار داده و اشكالاتى به شرح زير داشتند :\r\n1 . چرا اين پيامبر داراى همسر و فرزند است ؟\r\n2 . چرا معجزه‌هاى مورد نظر آنان را نمىآورد ؟\r\n3 . در نهايت چرا شريعت و آيين و ى با آيين پيامبران پيشين تفاوت دارد ؟ و حتى گاهى حكمى را كه خود او قبلا تصديق و امضا كرده بود بعداً نسخ مىكند ؟\r\nاين اشكالات كودكانه ، كه دهن به دهن در ميان مردم شبه جزيره مىگشت ، چرخ عظيم و پرقدرت نهضت آسمانى را ، كه به وسيلهء پيامبر اسلام به گردش در آمده بود ، از تحرك و پيشرفت باز مىداشت و رسول گرامى را بر آن مىداشت كه بنشيند و به حل اشكالات آنان بپردازد .\r\nپاسخ انتقاد اول : آيهء مورد بحث با خلاصه‌گويى ويژهء قرآن ، به هر سه اشكال آنها پاسخ مىگويد و در پاسخ انتقاد نخست چنين مىفرمايد :\r\nداشتن همسر و فرزند با منصب رهبرى از جانب خدا منافات ندارد و پيش از پيامبر اسلام انبياى گذشته نيز داراى همسر و فرزند بودند چنان كه مىفرمايد :\r\n« وَ لَقَدْ أَرْسَلْنَا رُسُلًا مِنْ قَبْلِكَ وَ جَعَلْنَا لَهُمْ أَزْوَاجاً وَ ذُرِّيَّةً ؛\r\nپيش از تو پيامبرانى فرستاديم و براى آنان همسران و فرزندانى قرار داديم » .\r\nگاهى مشركان مقام رهبرى الهى را بالاتر از آن مىدانستند كه بشرى\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nعهده‌دار آن باشد و مىگفتند :\r\n« مَالِهَذَا الرَّسُولِ يَأْكُلُ الطَّعَامَ وَ يَمْشِى فِى الْأَسْوَاقِ ؛ « 1 »\r\nچرا اين پيام‌آور ، غذا مىخورد و يا در بازار راه مىرود ( و سرانجام چرا سيماى بشرى دارد ؟ ) » .\r\nاين اعتراض و امثال آن ، نمونهء درك و شيوهء تفكر آنان است و ديگر فكر نمىكردند نخستين پايهء هدايت ، موضوع هم‌نوع بودن است و هر گاه بنا باشد فرشته‌اى ما را هدايت كند ، ناچار بايد جامهء انسانيت بر تن كند ، تا در پرتو الفت و انس ، كه لازمهء هم‌نوعى است ، ما را از زشتىها و بدىها باز دارد و به سوى سعادت و خوشبختى دعوت كند .\r\nقرآن مجيد به اين حقيقت در يكى از آيات تصريح كرده و مىفرمايد :\r\n« وَ لَوْ جَعَلْنَاهُ مَلَكاً لَجَعَلْنَاهُ رَجُلًا ؛ « 2 »\r\nهر گاه براى هدايت شما فرشته‌اى را تعيين كنيم بايد او را به صورت انسانى قرار دهيم » .\r\nدر جاى ديگر مىفرمايد : اگر فرشتگانى در روى زمين مستقر بودند و مىخواستيم براى آنان پيامبرى اعزام كنيم ، به حكم لزوم سنخيت بايد براى ابلاغ فرمان وحى به سوى فرشتگان ، فرشته‌اى را برگزينيم و به سوى آنان بفرستيم . چنان‌كه مىفرمايد :\r\n« قُلْ لَوْ كَانَ فِى الْأَرْضِ مَلائِكَةٌ يَمْشُونَ مُطْمَئِنِّينَ لَنَزَّلْنَاعَلَيْهِمْ مِنَ السَّمَاءِ مَلَكاً رَسُولًا ؛ « 3 »\r\nبگو : هرگاه در روى زمين فرشتگانى مستقر گردند و راه بروند براى آنان از آسمان ، پيامبرى از فرشتگان اعزام مىكرديم » .\r\n\r\n\r\n","description":"","footnote":"\r\n( 1 ) . فرقان ( 25 ) آيهء 7 .\r\n( 2 ) . انعام ( 6 ) آيهء 9 .\r\n( 3 ) . اسراء ( 17 ) آيهء 95 .\r\n","page_name":" 239 ","page_number":239},
  {"content":"\r\n\r\nپاسخ انتقاد دوم : قدرت تخريبى انتقاد دوم بيش از اشكال نخست است ؛ زيرا هر فردى پس از تأمل كوتاهى درمىيابد هم‌رنگى و به اصطلاح هم‌نوعى ، شرط اساسى هدايت است ، از اين رو ، پاسخ انتقاد دوم ساده نيست و تا فرد از نظر توحيد و يگانگى خدا در ذات و تدبير جهان به مرحله‌اى بالا و خاص نرسد ، نمىتواند از عهدهء حل آن برآيد .\r\nاين انتقاد گواه آن است كه مشركان موقعيت پيامبران را از نظر قدرت و توانايى درست ارزيابى نكرده بودند ؛ آنان براى پيامبران ، قدرت مطلقى قائل بودند كه هر نوع كارى بخواهند انجام دهند .\r\nآنان تصور مىكردند موقعيت خدا در جهان آفرينش ، به سان بازرگانى است كه مؤسسهء بازرگانى به وجود مىآورد ، ولى ادارهء آن را به عهده ديگران مىگذارد ؛ خدا نيز به سان آن بازرگان پس از آفريدن زمين و آسمان ، تدبير و ادارهء آن را به عهده پيامبران گذارده و آنها با اختيارات تامى كه دارند هر كارى بخواهند مىتوانند انجام دهند و به درخواست هر نوع معجزه‌اى پاسخ مثبت مىدهند .\r\nچنين انتظارى از پيامبران با جهان‌بينى مرد الهى ، كه نظام توحيد را در ذات خدا و صفات و افعال او رعايت مىكند و هيچ گاه براى خدا شريكى در مراحل سه‌گانهء ذات ، صفات و افعال قرار نمىدهد ، سازگار نيست .\r\nتوحيد فرد موحد ، به مقام ذات خدا منحصر نيست كه بگويد خدا يكى است و شريك و همتا ندارد ، بلكه اصرار او بيشتر روى جهات ديگر است ؛ زيرا به زحمت مىتوان در تاريخ بشر و مكتب‌هاى مختلفى كه به يادگار مانده است اقوامى يافت كه منكر توحيد ذاتى بوده و در جهان به دو قائم بالذات ، كه هيچ ربطى به يكديگر ندارند ، قائل باشند ، بلكه هر كجا شرك و « ثنويت » و دو گانگى بوده مربوط به موضوع خالقيت و يا تدبير جهان آفرينش و لااقل تقرب و وسيله‌جويى بوده است و بس .\r\nاز آن جا كه اذهان عرب جاهلى به انواع شرك آلوده بود ، انتقاد دوم بيش از\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nاشكال نخست بر قلوب آنان اثر مىگذاشت و بر اثر قدرت تخديريى كه اين ايراد داشت ، قرآن مجيد در همين سوره در سه مورد « 1 » به ردّ انتقاد آنان پرداخته و قدرت پيامبران را در انجام هر كارى و آوردن هر معجزه‌اى به اذن خدا مشروط دانسته است و در همين آيهء مورد بحث مىفرمايد :\r\n« . . . وَ مَا كَانَ لِرَسُولٍ أَنْ يَأْتِىَ بِآيَةٍ إِلّا بِإِذْنِ اللَّهِ . . . ؛\r\nهيچ پيامبر بدون اذن خدا ، نمىتواند آيت و معجزه‌اى بياورد » .\r\nزيرا پيامبر ، بشر است و بشر از هر نظر قدرت محدود و متناهى دارد و به علاوه همين قدرت محدود را نيز از مقام بالا مىگيرد و آن چنان نيست كه او تابع اراده‌هاى كودكانهء مردم باشد كه هر معجزه‌اى - / ولو براى تفريح و سرگرمى و پس از آوردن معجزات ديگرى كه حجت را براى افرادِ بىنظر تمام مىكند - بخواهند موظف به انجام آن باشد ، بلكه قدرت و توانايى او محدود و مشروط به اذن خداست و خدا در مواردى اجازه مىدهد كه معجزه وسيلهء هدايت باشد نه سرگرمى و يا اين كه حجت از طريق ديگر و با آوردن معجزات ديگر تمام نشده باشد .\r\nولى هر گاه معجزه‌خواهى گروهى براى سرگرمى يا لجاجت و عناد باشد و يا اين كه حقانيت پيامبرى از طرق و معجزات ديگرى ( مانند قرآن ) ثابت شود ديگر دليل ندارد بر پيامبر واجب باشد خواستهء آنان را پاسخ گويد و يا خدا به او اجازهء انجام چنين كارى بدهد .\r\nپاسخ از انتقاد سوم : انتقاد سوم آنها ، روى تفاوت‌هايى بوده كه شريعت اسلام با شرايع گذشته داشت . آنان تصور مىكردند اگر حكمى از جانب خداوند در محدوده‌اى از زمان تصويب شد ، ديگر صحيح نيست در محدودهء ديگرى خلاف آن تصويب شود و اگر براى ملل يهود و نصارا موضوعى تحريم شد نبايد در آيين مقدس اسلام حلال شمرده شود ، هم‌چنين اگر در آغاز اسلام قانونى به رسميت شناخته شد هرگز صحيح نيست پس از مدتى خلاف آن تشريع گردد .\r\n\r\n\r\n","description":"","footnote":"\r\n( 1 ) . آيهء 7 و 27 و آيهء مورد بحث .\r\n","page_name":" 241 ","page_number":241},
  {"content":"\r\n\r\nريشهء اين اشكال از يهود بود و مشركان شبه جزيره آن را از يهود گرفته بودند .\r\nهر گاه ملاك براى تشخيص آيات مكى از مدنى مضامين آيه باشد نه روايات آحادى كه اسناد صحيح و درستى ندارند بايد گفت اين آيه و آيهء بعدى در مدينه نازل شده است و هرگز محيط مكه با اين اعتراض و سخنان آشنا نبود ؛ چون مضمون دو اعتراض پيشين به‌طور مسلم از جانب مشركان بوده و هرگز اهل كتاب ، زن و فرزند داشتن را با مقام رهبرى منافى نمىدانستند و انتظار نداشتند كه پيامبر تمام درخواست‌هاى كودكانهء آنان را بپذيرد . از اين رو بايد گفت محل نزول اين آيه ، مكه است و مشركان مكه اعتراض به نسخ را از ديگران ياد گرفته بودند و يا بدون تماس با آنان به فكر خود آنها رسيده بود .\r\nخلاصهء انتقاد آنان اين است كه تشريع هر حكمى بر اساس مصلحت و ملاكى است و اكنون كه حكم ديگرى جاى آن را مىگيرد از سه صورت خالى نيست :\r\n1 . حكم نخست از اول فاقد ملاك و مصلحت بوده است ؛\r\n2 . اين حكم تا لحظهء نسخ واجد مصلحت بوده ولى از حالا به بعد آن مصلحت را ندارد ؛\r\n3 . حكم نخست ، هم اكنون نيز مصلحت دارد با وجود اين حكم ديگرى جاى آن را مىگيرد .\r\nبىپايگى دو صورت نخست بسيار و اضح و روشن است ؛ زيرا لازمهء اين كه حكمى از روز اول و يا پس از مدتى فاقد مصلحت باشد اين است كه قانون‌گذار در تشخيص خود دچار خطا بوده و موضوعى كه تصور كرده بود تا ابد مصلحت دارد يا از اول مصلحت نداشته و يا در اثنا فاقد آن گشته است .\r\nصورت سوم با ارادهء حكيمانه خداوند سازگار نيست و هرگز خداى حكيم چنين كارى را انجام نمىدهد .\r\nقرآن در پاسخ اعتراض آنان مىگويد : « لِكُلِّ أَجَلٍ كِتَابٌ ؛ براى هر دوره‌اى و زمانى حكمى است كه بر مردم آن زمان نوشته شده است » يعنى اگر روزى براى\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nبنىاسرائيل ، بيت‌المقدس را قبله و روزى ديگر براى مسلمانان ، كعبه را قبله قرار داديم روى اين اساس است كه هر زمان براى خود مقتضى و حكمى دارد كه بايد مطابق آن تشريع و تقنين انجام گيرد و يا اگر در آغاز اسلام حكمى را به رسميت شناختيم و پس از مدتى خلاف آن را بيان داشتيم ، روى اين قاعدهء كلى است كه ، براى هر زمان حكمى است كه بايد اعلام و اظهار گردد .\r\nدر جعل احكام نبايد از موضوعى به نام « زمان » غفلت نمود . ممكن است حكمى در زمانى ، در يك روز و يا يك سال ، مصلحت باشد و در زمان ديگر مصلحت نباشد . از اين رو هيچ مانع ندارد حكمى در زمان حضرت مسيح عليه السلام و يا پيش از آن ، همراه مصلحت باشد ؛ ولى پس از گذشت آن و پديد آمدن تحولات و انقلاب فردى و اجتماعى و دگرگون گشتن وضع بشر ادامهء آن حكم صحيح و صلاح نباشد .\r\nاز اين نظر دانشمندان مىگويند حقيقت نسخ جز اعلام پايان يافتن مدت و زمان حكم ، چيز ديگرى نيست ؛ يعنى از آغاز كار ، اين حكم فقط براى همين مقدار از زمان تشريع شده بود و بس . پس از شنيدن اين بيان فشرده بايد در مفاد اين جملهء كوتاه « لِكُلِّ أَجَلٍ كِتَابٌ » از دو نظر دقت بيشترى انجام دهيد :\r\n1 . دقت در اين كه مقصود از لفظ « كتاب » كتاب‌هاى آسمانى نيست ؛ بلكه مقصود همان معناى اسم مفعولى آن ( مكتوب ) است و مفاد آيه اين است كه هر دوره‌اى براى خود تقاضا و حكمى دارد كه بر مردم آن زمان نوشته شده است .\r\n2 . هرگز نبايد از اين بيان چنين نتيجه بگيريد كه بايد قسمتى از احكام اسلام بر اثر مرور زمان تغيير يابد ؛ زيرا در مباحث مربوط به خاتميت ، ابدى و جاودانىبودن آيين اسلام و اين كه قوانين آن‌طورى است كه با همهء اعصار آينده مىسازد ، ثابت شده و به‌طور مؤكد گفته شده است هر قانون و سنتى كه متكى بر امور فطرى باشد ، هيچ گاه عوض نخواهد شد « 1 » .\r\n\r\n\r\n","description":"","footnote":"\r\n( 1 ) . در مورد شناسايى احكام ثابت و قابل تغيير ر . ك : جعفر سبحانى ، خاتميت از ديدگاه عقل و قرآن ترجمهء بخشى از كتاب مفاهيم القرآن اثر ديگر نگارنده .\r\n","page_name":" 243 ","page_number":243},
  {"content":"\r\n\r\n\r\nامكان تغيير سرنوشت\r\n39 . « يَمْحُوا اللَّهُ مَايَشَاءُ وَ يُثْبِتُ وَ عِنْدَهُ أُمُّ الْكِتَابِ ؛\r\nخداوند محو و نابود مىكند و يا ثابت و استوار نگاه مىدارد آن چه را بخواهد و نزد اوست ريشهء تمام مقدورات » . « 1 » از عالىترين مفاهيم قرآن و معارف اسلامى ، موضوع امكان تغيير و دگرگون ساختن تقدير و سرنوشت است و اين كه انسان مىتواند ، قسمتى از سرنوشت خود را با رفتار و كردار خود دگرگون سازد و اين همان مسألهء « بداء » است كه در كتاب‌هاى عقايد و مذاهب دربارهء آن به گستردگى بحث شده است .\r\nمنطق شيعه دربارهء « بداء » از نظر قرآن و عقل آن چنان روشن است كه اگر اين\r\n\r\n\r\n","description":"","footnote":"\r\n( 1 ) . ارتباط آيهء مورد بحث با ما قبل آن بسيار روشن است ؛ زيرا در ذيل آيهء پيش چنين فرمود : « لِكُلِّ أَجَلٍ كِتَابٌ ؛ براى هر زمانى حكمى است كه براى خصوص آن تعيين و نوشته شده است » مثلًا هر گاه در شرايع آسمانى تغييراتى رخ مىدهد ، روى اصلى كلى است كه هر زمان براى خود تقاضاى خاصى دارد . در اين موقع ممكن است تصور شود كه هر گاه حكمى براى زمانى روى جهتى نوشته شد و يا سرنوشتى روى علتى براى كسى مقرر گرديد ، ديگر آن حكم و سرنوشت قابل تغيير و دگرگونى نيست و حتماً بايد اجرا شود . آيهء مورد بحث براى بىپايه ساختن اين انديشه با صراحت مىفرمايد : خداوند در دگرگون كردن سرنوشتى و يا ثابت نگاه داشتن تقديرى از اختيار و آزادى كاملى برخوردار است و دست او دربارهء مقدرات جهان و از آن جمله مقدرات انسان باز است و هيچ عاملى نمىتواند اختيار را از او بگيرد و اوست كه تقديرى را ثابت نگه مىدارد و يا سرنوشتى را عوض كرده و سرنوشت ديگرى را جاىگزين آن مىفرمايد .\r\n","page_name":" 244 ","page_number":244},
  {"content":"\r\n\r\nمسأله در محيطهاى دور از غرض و جنجال مطرح گردد ، هيچ فرد خداپرستى نمىتواند آن را انكار كند ؛ به عبارتى روشن‌تر ، هر گاه در مسألهء تقدير از منطق يهود پيروى كنيم و بگوييم براى انسان يك تقدير بيش نيست و آن چه از روز نخست مقدر شده است ، حتماً بايد انجام بگيرد و دگرگونى در آن ممكن نيست در اين موقع مسألهء « بداء » كه حقيقت آن دگرگون ساختن سرنوشت با اعمال نيك و بد است ، بىمورد خواهد بود . هم‌چنين اگر از نظر غرب‌زدگان پيروى كنيم و اصولًا تأثير دعا و اعمال نيك و يا بد را در دگرگون ساختن تقدير منكر شويم و تنها ديدهء خود را به علل طبيعى و مادى بدوزيم ، در اين صورت ، مسألهء « بداء » موضوعيتى پيدا نمىكند . ولى هر گاه هر دو منطق را واهى شناختيم ناچار بايد براى بشر ، دو نوع سرنوشت معتقد شويم :\r\n1 . سرنوشتى قطعى و حتمى كه به هيچ نحو قابل دگرگونى نيست .\r\n2 . سرنوشتى كه با اعمال ما دگرگون مىشود و سرنوشت ديگرى جاى آن را مىگيرد . در اين موقع مسألهء « بداء » ، كه يكى از معارف مهم اسلام است و ريشهء قرآنى دارد و از ميان ملل اسلامى تنها يك گروه به حقيقت اين مسأله پى برده‌اند ، جلوهء تازه‌اى خواهد نمود . قرآن مجيد مىفرمايد : « يَمْحُوااللَّهُ مَايَشَاءُ وَ يُثْبِتُ وَعِنْدَهُ أُمُّ الْكِتَابِ ؛ خدا هر چه را بخواهد محو مىكند و يا ثابت و استوار نگاه مىدارد و پيش اوست ام الكتاب ( لوح محفوظ ) » . اين لوح محفوظ ريشهء تمام مقدرات به حساب مىآيد .\r\nاكنون بايد بدانيم آن رشته از تقديرها را كه خداوند نابود مىكند و يا ثابت نگاه مىدارد كدام است ؟ آيا خداوند تقديرهاى قطعى و حتمى را دگرگون مىسازد ، اين فرض كه قابل قبول نيست ؛ زيرا با فرض قطعى و حتمى بودن دگرگونى ، معنا و مفهومى ندارد .\r\nطبعاً مقصود ، آن رشته از سرنوشت‌هاست كه روز نخست به عنوان سرنوشت غير قطعى تعيين شده‌اند در اين صورت دگرگون كردن آنها ، بىدليل و بىجهت\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nنخواهد بود ؛ هرگاه اين دگرگونى مربوط به سرنوشت ما باشد ، بايد به وسيلهء خود ما ، كه همان اعمال نيك و بد ماست ، دگرگون گردد و بس ، و اين ، همان حقيقتى است كه دربارهء آن دانشمندان به تفصيل سخن گفته‌اند .\r\nهدف از پا فشارى دربارهء امكان دگرگون ساختن سرنوشت ، ردّ منطق يهود است كه براى جهان و بشر ، بيش از يك تقدير قائل نبودند و به اصطلاح قرآن ، خدا را دست بسته معرفى مىكردند و قدرت او را محدود مىساختند . نتيجهء انتشار چنين اعتقادى جز استيلاى يأس و نوميدى بر بشر چيز ديگرى نيست ، در صورتى كه اعتقاد به « بداء » و اين كه قسمتى از تقديرات انسان دگو گون شدنى است ، اميد و نشاط مىآفريند و سبب مىشود آدمى به كار خير بپردازد و به راه خير گام بگذارد .\r\nهمان‌طور كه تشريع « توبه » و « شفاعت » موجب باز گشت گروه‌هاى گناه‌كار به راه خير و سعادت است و انكار اين دو موضوع تعداد گناه و گناه‌كاران را مىافزايد ؛ زيرا لازمهء آن اين است كه كسى كه در آغاز بلوغ دست به گناه زد ديگر راه بازگشت براى او نخواهد بود . هم‌چنين تشريع « بداء » و اين كه انسان مىتواند تقديرى را با عملى دگرگون سازد و سرنوشت ديگرى را جاىگزين آن سازد ، وسيلهء گسترش اميد در بسيارى از طبقات است ، كه پاسى از عمر خود را در گناه و آلودگى يا ذلت و زبونى صرف كرده‌اند و به جهت اهميت آن بود كه تمام پيامبران آسمانى مأمور بودند به حقيقت « بداء » اعتراف كنند « 1 » .\r\n\r\nدگرگونى سر نوشت در پرتو اعمال نيك\r\nتغيير سرنوشت با عقايد مذهبى ما آميخته است و روايات هم گواهى مىدهند هر گاه افراد رو به درگاه خدا بياورند و از كارهاى ناروا دست بكشند و به\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 147 - 148 ، ح 3 و 5 . چنان‌كه مىفرمايد : « ما بعث اللّه نبيّاً إلّابتحريم الخمر و أن يقرّ للّه بالبداء » .\r\n","page_name":" 246 ","page_number":246},
  {"content":"\r\n\r\nيكديگر خوبى كرده و كارهاى نيك انجام دهند ، فعاليت را جانشين تنبلى و جهاد را جانشين سستى گردانند ، خداوند به بركت اين اعمال بدبختى و ناراحتى آنها را بر طرف مىسازد ؛ مثلا امام صادق عليه السلام دربارهء اسماعيل فرزند خود مىفرمايد : « چنين مقدر بوده كه فرزندم اسماعيل به قتل برسد من دعا كردم و از خدا خواستم شرّ دشمنان را از او بگرداند ، خداوند دعاى مرا اجابت كرد و فرزندم به قتل نرسيد » . در اين مورد ، دعا توانسته است تقديرى را دگرگون ساخته و سرنوشت ديگرى را جاىگزين آن سازد .\r\nعامل تغيير و واژگون كردن سرنوشت منحصر به دعا نيست بلكه قرآن مجيد با بيانى روشن يادآور مىشود كه ، ايمان و تقوا و راستى و درستى و نيكوكارى ، سرنوشت را دگرگون ساخته و به روى امتى كه از نظر زندگى در مضيقه و تنگى به سر مىبرند درهاى بركات را مىگشايد آن جا كه مىفرمايد :\r\n« وَلَو أَنَّ أَهْلَ الْقُرَى آمَنُوا وَ اتَّقَوْا لَفَتَحْنَا عَلَيْهِمْ بَرَكَاتٍ مِنَ السَّمَاءِ وَ الْأَرْضِ . . . ؛ « 1 »\r\nهر گاه اهل شهرها و آبادىها ايمان بياورند و باتقوا و پرهيزگار باشند ، بركات آسمان و زمين را به روى آنان مىگشاييم » .\r\nبنابر اين هرگاه گروهى بر اثر كفر و نافرمانى ، مستحق باز گرفتن رحمت الهى گردند ، پس از بازگشت آنان به راه اطاعت و تقوا ، سرنوشت خود را با دست خود دگرگون مىسازند و اين همان « بدائى » است كه اماميه به پيروى از قرآن و اهل‌بيت پيامبر صلى الله عليه و آله به آن اعتقاد دارند .\r\nقرآن مجيد براى استغفار و توبه از گناه ، قدرت شگرفى قائل است و مىگويد :\r\nبشر در سايهء استغفار و بازگشت از تبهكارىها مىتواند درهاى بستهء آسمان را باز كند تا باران رحمت ، سرزمين‌هاى خشك او را سيراب سازد و به آرزوهاى بزرگ خود : مال و ثروت و فرزند دست يابد و جايگاه خود را بهشت برين قرار\r\n\r\n\r\n","description":"","footnote":"\r\n( 1 ) . اعراف ( 7 ) آيهء 96 .\r\n","page_name":" 247 ","page_number":247},
  {"content":"\r\n\r\nدهد . قرآن اين حقيقت را از زبان نوح كه همه را از طريق وحى گرفته بود نقل مىكند :\r\n« فَقُلْتُ اسْتَغْفِرُوا رَبَّكُمْ إِنَّهُ كَانَ غَفّاراً * يُرْسِلِ السَّمَاءَ عَلَيْكُمْ مِدْراراً * وَ يُمْدِدْكُمْ بِأَمْوَالٍ وَ بَنِينَ وَ يَجْعَلْ لَكُمْ جَنّاتٍ وَ يَجْعَلْ لَكُمْ أَنْهَاراً ؛ « 1 »\r\nبه آنها گفتم : از خداوند طلب آمرزش كنيد كه وى بخشايندهء گناهان است تا براى شما باران فراوان بفرستد و شما را به مال و فرزند كمك كند ، جايگاه شما را بهشت قرار دهد ، نهرهايى براى شما فراهم سازد » .\r\nاين قدرت توجه به خدا و بازگشت به سوى اوست كه درهاى رحمت را پس از بسته شدن به روى انسان باز مىكند و سرنوشتى را به فرمان خدا ، جاىگزين سرنوشت ديگر مىسازد .\r\nبىجهت نيست وقتى كه مردى به محضر امام حسن عليه السلام شرف‌ياب مىگردد و عرض مىكند : « سر زمين ما امسال با خشك‌سالى عجيبى رو به روست » امام مىفرمايد : برو استغفار كن . چيزى نمىگذرد كه شخص ديگرى به حضور امام مىرسد و از فقر و تنگدستى شكايت مىكند امام به او نيز دستور مىدهد برو استغفار كن . باز سومى وارد مىشود و مىگويد : از خدا بخواه كه خداوند به من پسرى عنايت فرمايد . امام مىفرمايد : استغفار كن .\r\nشخصى كه در آن جلسه از اول حضور داشت رو به امام مىكند و مىگويد :\r\nاين سه نفر ، سه نوع درخواست داشتند چطور شما براى انجام خواسته‌هاى همه ، يك نوع راهنمايى فرموديد ؟ امام فرمود : من اين مطلب را از پيش خود نگفتم ، بلكه همه را از گفتار خداوند كه از پيامبر خود نوح نقل كرده است ، استفاده نموده‌ام « 2 » .\r\n\r\n\r\n","description":"","footnote":"\r\n( 1 ) . نوح ( 71 ) آيات 10 - 12 .\r\n( 2 ) . مجمع البيان ( ج 5 ، ص 361 ) همهء اين مطالب را از حسن نقل مىكند . ظاهراً مقصود حسن بن على عليه السلام است نه حسن بصرى .\r\n","page_name":" 248 ","page_number":248},
  {"content":"\r\n\r\n\r\nيك سؤال قديمى\r\nاگر حقيقت « بداء » اين است در صحت آن گفتگو نيست ؛ ولى چرا به آن « بداء » گفته مىشود و معناى آن آشكار شدن مطلبى است كه از شخص مخفى بوده باشد ، در صورتى كه همهء حقايق براى خدا از روز نخست آشكار است .\r\nپاسخ اين سؤال روشن است ؛ زيرا اين كه در زبان عربى مىگوييم : « بدا للّه ؛ براى خدا ، آشكار شد » معناى معروف اين كلمه مقصود نيست ؛ زيرا لازمهء آن - همان‌طور كه در سؤال گفته شد - اين است كه مطلبى بر خداوند مخفى بوده بعد براى او آشكار گشته است ، در صورتى كه او از روز ازل هم از تقدير نخست و هم تقدير دوم ، آگاه بود و مىدانست كه اين فرد سرنوشت نخست را با سرنوشت ديگرى دگرگون مىسازد . اتفاقاً پيشوايان بزرگ به اين نوع اعتراض توجه داشته‌اند و در بيانات شيواى خود ، به آگاهى خدا از هر دو نوع تقدير تصريح فرموده‌اند چنان كه امام صادق عليه السلام مىفرمايد :\r\n« ما بدا لِلّه في شيء إلّاكان في علمه قبل أن يبدو له ؛ « 1 »\r\nدر هيچ موردى براى خدا ، بدا رخ نداد مگر اين كه در ازل از آن آگاه بود » .\r\nدر اين صورت بايد گفت كه مقصود ، معناى ديگرى است كه از بررسى زير به خوبى به دست مىآيد و آن عصاره‌اى است از سخنان علامهء بزرگ شيعه مرحوم مفيد . « 2 »\r\nاصولا كلمهء « بداء » در لغت عرب به معناى آشكار شدن است . قرآن مجيد درباره ظالمان و ستمگران مىگويد : « وَ بَدا لَهُمْ سَيِّئَاتِ مَا عَمِلُوا » . يعنى در روز رستاخيز بدىهاى اعمال و رفتار آنان آشكار مىگردد و نتيجهء كردار سوء خود را مىبينند .\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 148 ، ح 9 .\r\n( 2 ) . ر . ك : صدوق ، اوائل المقالات ، ص 53 ؛ شرح عقائد صدوق ، ص 24 - 25 .\r\n","page_name":" 249 ","page_number":249},
  {"content":"\r\n\r\nولى در عبارات فصيح عربى گاهى گفته مىشود كه ، « بدا من فلان كلام فصيح ؛ از فلان شخص كلام فصيح آشكار شد » و گاهى به جاى كلمهء « من » ، « لام » گذارده مىشود و مىگويند . « بدا لفلان كلام فصيح » و معناى آن عيناً همان معناى جملهء اول است . بنابر اين معناى « بدا للّه » در اين موارد اين نيست كه براى خدا آشكار گشت ؛ بلكه مقصود اين است كه از خدا براى ما آشكار و ظاهر شد ؛ مثلًا بسيار مىشود كه مقدمات كارى در نظر ما از هرجهت مهياست ؛ ولى پيش‌آمدهاى غير منتظره‌اى رخ مىدهد و آن وضع به هم مىخورد و آن كار انجام نمىشود در اين‌جا گفته مىشود : خدا نخواست چنين مطلبى انجام يابد . ممكن است در همين جا كلمهء « بداء » به كار برده شود و گفته شود : « بدا للّه إِنّه لايريد هذا ؛ از خداوند آشكار شد كه نمىخواهد اين كار انجام شود » . بنابر اين مقصود اين نيست كه براى خدا آشكار شد تامستلزم جهل به تقدير دوم باشد ، بلكه مقصود اين است كه از خدا براى ما آشكار گشت .\r\nبديهى است اين مطلب اشكالى ندارد و موضوعى است كه در طول زندگى هر كس بارها واقع مىشود كه امور بر خلاف آن چه انتظار مىرفت ، رخ مىدهد اين ، همان « بداء » است .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n\r\nوظيفهء اصلى پيامبر\r\n40 . « وَ إِنْ مَا نُرِيَنَّكَ بَعْضَ الَّذِى نَعِدُهُمْ أَوْ نَتَوَفَّيَنَّكَ فَإِنَّمَا عَلَيْكَ الْبَلَاغُ وَ عَلَيْنَا الْحِسَابُ ؛\r\nاگر برخى از چيزهايى را كه به آنان وعده مىدهيم ، به تو نشان دهيم يا تو را ( پيش از آن ) بميرانيم ، ( تفاوتى نمىكند ) زيرا وظيفهء تو تبليغ و بيان است و محاسبهء كار آنها با ماست » .\r\n41 . « أَوَلَمْ يَرَوْا أَنَّا نَأْتِى الْأَرْضَ نَنْقُصها مِنْ أَطْرافِها وَ اللَّهُ يَحْكُمُ لامُعَقِّبَ لِحُكْمِهِ وَ هُوَ سَرِيعُ الْحِسَابِ ؛\r\nآيا نمىبينيد كه پيوسته اقدام به كاستن جوانب زمين مىكنيم . خدا حكم مىكند .\r\nامر او را رد كننده‌اى نيست ( فرمان او در جهان نافذ ) و او سريع‌الحساب است » .\r\nدعوت عمومى پيامبر صلى الله عليه و آله با يك رشته وعده‌هاى الهى مبنى بر فراگير شدن آيين او در جهان و نابودى دشمنان ، آغاز شد . گروهى از شنيدن اين اخبار ، انگشت تعجب به دندان گرفته و به پيامبر اصرار مىورزيدند كه در ارائهء اين وعده‌ها ، كه آيات الهى بودند ، تعجيل ورزد ، تا آنان اين وعده‌ها را با ديدگان خود مشاهده كنند .\r\nوحى الهى نازل شد كه به اصرار آنان دربارهء رؤيت اين وعده‌ها اعتنايى نكند ؛ زيرا قسمتى از اين وعده‌ها در طول حيات پيامبر و قسمتى بعد از او تحقق\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nمىيابد و در هرحال تأثيرى در وظيفهء او ندارد و وظيفهء پيامبر جز اين نيست كه رسالت خود را انجام دهد و محاسبهء افراد را به خدا واگذارد .\r\nقرآن براى بيان اين حقيقت ( وظيفهء خطير پيغمبر ، تبليغ است و محاسبهء افراد با خداست ) در نخستين آيهء مورد بحث چنين مىفرمايد :\r\n« وَ إنْ مَا نُرِيَنَّكَ بَعْضَ الَّذى نَعِدُهُمْ أَوْ نَتَوَفَّيَنَّكَ فَإِنَّما عَلَيْكَ الْبَلَاغُ وَ عَلَيْنَا الْحِسابُ ؛\r\nاگر برخى از چيزها را كه به آنان وعده مىدهيم به تو نشان دهيم ، يا تو را پيش از آن بميرانيم ( تفاوتى نمىكند ) وظيفهء تو تبليغ و بيان است و محاسبهء افراد با ماست » .\r\nبه‌طور مسلم اين وعده‌ها مربوط به انتشار اسلام و شكست دشمنان آن بوده است . اكنون نمونه‌هايى از اين وعده‌ها را ، كه در سوره‌هاى مكى وارد شده‌اند ، در اين‌جا منعكس مىكنيم و بايد توجه نمود اين كه پيامبر در مدينه چه وعده‌هايى داده است ، از هدف آيه بيرون مىباشد ؛ زيرا آيهء مورد بحث ما مكى است و طبعاً ناظر به آن دسته از وعده‌هاى الهى است كه در مكه وارد شده‌اند :\r\n1 . قرآن مجيد در همان آغاز دعوت عمومى با بيان رسايى ، از حفظ و حراست پيامبر از شرّ دشمنان خبر داد و فرمود :\r\n« فَاصْدَعْ بِمَا تُؤمَرُ وَ أَعْرِضْ عَنِ الْمُشْرِكِينَ * انَّا كَفَيْنَاكَ الْمُسْتَهْزِئِينَ ؛ « 1 »\r\nآيين خود را آشكارا ابلاغ كن و از گروه مشرك روى برگردان . ما تو را از شر دشمنان حفظ مىكنيم » .\r\n2 . در همين سوره ( رعد ) پس از ذكر تشبيه بديعى دربارهء حق و باطل ، نويد قطعى داده است كه كفر و شرك به‌سان كف آب محو و نابود مىشود و آيين اسلام چون آبى كه در زمين فرو مىرود ، در قلوب مردم جاى مىگيرد « 2 » .\r\n\r\n\r\n","description":"","footnote":"\r\n( 1 ) . حجر ( 15 ) آيهء 94 و 95 .\r\n( 2 ) . « فَأَمَّا الزَّبَدُ فَيَذْهَبُ جُفَاءً وَ أَمَّا مَا يَنْفَعُ النَّاسَ فَيَمْكُثُ فِى الْأَرْضِ » - رعد ( 13 ) آيهء 17 .\r\n","page_name":" 252 ","page_number":252},
  {"content":"\r\n\r\n3 . قرآن به صورت يك نداى عمومى پيروزى پيامبران را در صحنهء مبارزه با دشمنان ، امرى قطعى اعلام نموده و مىفرمايد :\r\n« وَ لَقَدْ سَبَقَتْ كَلِمَتُنَا لِعِبَادِنَا الْمُرْسَلِينَ * إِنَّهُمْ لَهُمُ الْمَنْصُورُونَ ؛ « 1 »\r\nارادهء ازلى ما دربارهء فرستادگان خود ، بر اين تعلق گرفته است كه آنان در پيكارهاى خود پيروز باشند » .\r\n4 . گاهى قرآن گام فراتر نهاده انگشت روى افراد معينى گذارده و از سرانجام بد آنان خبر مىداد ؛ مثلًا از بدبختى سر سخت‌ترين دشمن خود ابولهب و همسر او گزارش داد كه با همان حالت كفر و شرك جان مىسپارند « 2 » و دربارهء وليد بن مغيره خبر داد كه بر صورت او علامتى مىگذاريم « 3 » چيزى نگذشت كه ابولهب و همسر وى با حالت كفر درگذشتند و وليد در نبرد بدر شركت كرد و شمشيرى بر بينى او وارد آمد و اثر آن روى بينى او باقى ماند .\r\n5 . گاهى خود پيامبر ، شخصاً دربارهء نابودى برخى از دشمنان خود سخن مىگفت : ابى بن خلف از دشمنان سر سخت پيامبر بود ، روزى در مكه به پيامبر گفت : ما تو را خواهيم كشت . پيامبر در پاسخ وى فرمود : بلكه من تو را خواهم كشت . چيزى نگذشت كه در درگيرى « احد » اين مرد از پاى درآمد ، با اين كه زخم وى سطحى بود و دوستان وى او را دلدارى مىدادند ؛ با وجود اين از وحشت و ترس ، جان سپرد و مىگفت : « محمد به من گفته است من تو را خواهم كشت و او فردى نيست كه دروغ بگويد » « 4 » .\r\nآيهء مورد بحث حاكى است كه پيامبر ، مشركان مكه را از برخى از وعده‌هاى\r\n\r\n\r\n","description":"","footnote":"\r\n( 1 ) . صافات ( 37 ) آيهء 171 و 172 .\r\n( 2 ) . ر . ك : مسد ( 111 ) آيات 1 - 5 .\r\n( 3 ) . ر . ك : القلم ( 68 ) آيهء 16 .\r\n( 4 ) . سيرهء ابن هشام ، ج 2 ، ص 84 ؛ واقدى ، مغازى ، ج 1 ، ص 244 .\r\n","page_name":" 253 ","page_number":253},
  {"content":"\r\n\r\nالهى آگاه ساخته بود و آن وعده‌ها يا همين‌ها هستند كه گفته شد يا قريب و مشابه اينهايند .\r\nدشمنان ديرباور پيامبر ، اصرار مىورزيدند هر چه زودتر اين وعده‌هاى الهى را باديدگان خود مشاهده كنند ، در اين موقع نخستين آيهء مورد بحث ، يادآور مىشود كه تحقق يافتن تدريجى اين وعده ، در هدفى كه پيامبر براى آن اعزام گرديده است تأثيرى نمىگذارد ؛ وظيفهء پيامبر ، همان تبليغ و بيان حقايق است و هرگز نبايد در انتظار آثار گفتار خود بنشيند . اين كار خداست كه به محاسبهء افراد رسيدگى كند و هر فردى را به پاداش و يا كيفر اعمال خود برساند آن جا كه فرمود :\r\n« فَإِنَّمَا عَلَيْكَ الْبَلَاغُ وَ عَلَيْنَا الْحِسَابُ ؛\r\nبرتوست ابلاغ حقايق و بر ماست رسيدگى به حساب افراد » .\r\nاين جمله مىگويد : وظيفهء رهبر اين نيست كه در انتظار نتايج كار خود باشد و اگر در كار خود پيشروى نديد ، فوراً دست از كار بكشد . او بايد با تمام قوا وارد كار شود و وظيفهء مقدس رهبرى را به شايستگى انجام دهد و نتايج كار و محاسبهء افراد را به خدا واگذارد .\r\nآيهء ديگر مورد بحث براى رفع تعجب دشمنان دربارهء وعده‌هاى الهى ( نابودى دشمنان اسلام ) موضوع مرگ و ميرهايى را كه در اطراف جهان انجام مىگيرد يادآور شده و مىفرمايد : آيا آنان نمىبينند كه ما پيوسته اقدام به كاستن جوانب زمين مىكنيم و در هر زمانى گروه‌هايى را به ديار مرگ مىفرستيم ! مقصود از كاستن ، همان نابود كردن ساكنان آن منطقه است .\r\nبنابر اين خود اين كار ، روشنگر آن است كه خداوند مىتواند به وعده‌هاى خود دربارهء دشمنان اسلام ، جامهء عمل بپوشاند ؛ زيرا خداوند توانا و ارادهء او نافذ است كه هيچ عاملى نمىتواند جلو ارادهء او را بگيرد چنان كه مىفرمايد :\r\n« لَامُعَقِّبَ لِحُكْمِهِ وَهُوَ سَرِيع‌ُالْحِسَابِ » .\r\nامام صادق عليه السلام در حديثى ، كاهش اطراف زمين را « مرگ عالم » تفسير نموده\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nاست « 1 » . زيرا وجود عالم از نظر تأثير ، به اندازهء تأثير جمعيتى بزرگ و انبوه است به‌طورى كه مرگ يك دانشمند معادل با مرگ يك جمعيت به‌شمار مىرود .\r\nدر حقيقت اين تفسير نوعى تطبيق كلى بر مصداق است كه امام از آن پرده برداشته است .\r\n\r\n\r\n","description":"","footnote":"\r\n( 1 ) . مجمع البيان ، ج 3 ، ص 200 .\r\n","page_name":" 255 ","page_number":255},
  {"content":"\r\n\r\n\r\nدر برابر خدا ، نقشه‌ها نقش بر آب است\r\n42 . « وَ قَدْ مَكَرَ الَّذِينَ مِنْ قَبْلِهِمْ فَلِلَّهِ الْمَكْرُ جَمِيعاً يَعْلَمُ مَا تَكْسِبُ كُلُّ نَفْسٍ وَسَيَعْلَمُ الْكُفَّارُ لِمَنْ عُقْبَى الدَّارِ ؛\r\nكسانى كه پيش از آنان بودند مكر و حيله ورزيدند ؛ در حالى كه خداوند ، هرگونه مكر و حيله را مىداند و از كار هر كسى كه انجام مىدهد ، آگاه است و كافران به زودى مىفهمند كه سرانجام خانهء آخرت از آن كيست » .\r\nبرگ‌هاى زيادى از صفحات تاريخ بشر ، گواهى مىدهند كه وى بر اثر جهل و نادانى ، و يا خودسرى و خودخواهى گاهى در برابر نداهاى حيات‌بخش آسمانى ، به مقاومت مىپرداخت و مىكوشيد كه با ستيزگى خاصى مشعل‌هاى هدايت را فرو نشاند .\r\nتاريخ مبارزهء پيامبران ، با گروه‌هاى گوناگون كه بزرگ‌ترين مانع براى پيشرفت آيين آسمانى بودند ، گواه زنده و سند گفتار ماست . گاهى بشر با دانش و بينش محدود و قدرت ناچيز خود ، به فكر الوهيت و دعوى خدايى افتاده و خود را خداى جهان و انسان‌ها معرفى مىكرد : « أَنَا رَبُّكُمُ الْأَعْلى » « 1 » و با سحر و مكر و نيرنگ ، به فكر مبارزه با يكى از بزرگ‌ترين رسولان خدا ، موسى بن عمران مىافتاد ، تا از اين طريق حكومت خود را بر ملت‌هاى ضعيف و توده‌هاى ناتوان\r\n\r\n\r\n","description":"","footnote":"\r\n( 1 ) . نازعات ( 79 ) آيهء 24 .\r\n","page_name":" 256 ","page_number":256},
  {"content":"\r\n\r\nاستوار سازد ؛ ولى غافل بود كه ناتوان‌تر از آن‌است كه با قدرت محدود و نارساى خود ، در اين مبارزه كارى از پيش ببرد و در برابر ارادهء نافذ خدا ، كه به پيروزى حتمى رسولان خود تعلق گرفته است ، « 1 » مانعى پديد آورد . انسان با تمام انديشه‌هاى خام و حيله و فريب‌هاى خود ، به سان پر كاهى است بر كف امواج كوبندهء آب ، كه در هر لحظه‌اى فنا و نابودى وى امكان دارد .\r\nجادو و نيرنگ ساحران فرعون ، كه مظهر مكر و حيلهء فرعون به شمار مىرفت ، نه تنها لطمه‌اى به موسى وارد نساخت ؛ بلكه گردانندگان اين صحنه ، سرانجام به صف خداپرستان پيوستند و چوبهء دار را بر بردگى و بشردوستى ترجيح دادند .\r\nدشمنان معاصر پيامبر اسلام كه با او به مبارزه برخاسته بودند ، خاطرهء تلخ سرگذشت ابرهه ( مرد خودخواهى كه به فكر محو آثار توحيد و ويرانى كعبه در سرزمين مكه افتاد ) را به ياد داشتند و با ديدگان خود ناظر بودند كه چگونه سپاه پيل او ، در برابر سنگريزه‌هاى ناچيزى از پاى درآمد و انديشه‌هاى باطل و نيرنگ‌هاى نظامى او به نابودى گراييد .\r\nسرانجام مبارزهء ناتوان با قدرت نامحدود ، جز شكست و نابودى چيز ديگرى نيست . مكر و فريب در صورتى مؤثر مىافتد كه طرف از نقشهء دشمن آگاه نباشد ؛ ولى در برابر خدايى كه پنهان و آشكار ، برون و درون ، براى او يك‌سان است و از تمام كارها و فعاليت‌هاى پنهان و آشكار آگاهى دارد و به موقع ، پرده از روى كار برمىدارد و نقشه‌ها را نقش بر آب مىسازد ، تأثيرى ندارد .\r\nاز آن‌چه گفتيم مفاد آيه مورد بحث ، به خوبى روشن گرديد آن‌جا كه مىفرمايد : « قَدْ مَكَرَ الَّذِينَ مِنْ قَبْلِهِمْ فَلِلَّهِ الْمَكْرُ جَمِيعاً يَعْلَمُ مَا تَكْسِبُ كُلُّ نَفْسٍ . . . » .\r\n\r\n\r\n","description":"","footnote":"\r\n( 1 ) . « انَّا لَنَنْصُرُ رُسُلَنَا وَالَّذِينَ آمَنُوا فِى الْحَيوةِ الدُّنْيَا ؛ ما فرستادگان و افراد با ايمان را در اين جهان يارىمىكنيم » - غافر ( 40 ) آيهء 51 .\r\n","page_name":" 257 ","page_number":257},
  {"content":"\r\n\r\nهدف از جملهء « يَعْلَمُ ما تَكْسِبُ كُلُّ نَفْسٍ » اشاره به اين نكته است كه ، مكر و حيله دربارهء كسى مؤثر مىافتد كه از پنهان‌كارىهاى دشمن آگاه نباشد ، در صورتى كه خدا از انديشه‌ها و كارهاى ما كاملًا آگاه است .\r\nمقصود از جملهء « فَلِلَّهِ الْمَكْرُ جَمِيعاً ؛ براى خداست همهء مكرها » اين نيست كه خداوند نيز براى كوبيدن طغيانگران و نابود كردن آنها از در مكر وارد مىشود ؛ زيرا فريب و نيرنگ كار افراد عاجز و ناتوان است و ساحت قدس او از آن پيراسته است ، بلكه از آن‌جا كه او از تمام نقشه‌هاى دشمنان دين ، به‌خوبى آگاهى دارد و هر لحظه‌اى كه بخواهد همه را محو و نابود مىسازد ، مىفرمايد : « براى خداست همهء مكرها » يعنى اوست كه مىتواند تمام توطئه‌هاى بندگان گردنكش را از اثر بيندازد .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n\r\nگواهان رسالت پيامبر اسلام\r\n43 . « وَ يَقُولُ الَّذِينَ كَفَرُوا لَسْتَ مُرْسَلًا قُلْ كَفى بِاللَّهِ شَهِيداً بَيْنى وَ بَيْنَكُمْ وَ مَنْ عِنْدَهُ عِلْمُ الْكِتَابِ ؛\r\nكسانى كه كافرند مىگويند : تو فرستادهء خدا نيستى . ( در پاسخ آنان ) بگو : همين بس كه خدا و آن كس كه علم كتاب نزد اوست ميان من و شما گواه است » .\r\nدر نخستين آيهء اين سوره « 1 » خداوند با صراحت هر چه تمام‌تر ، تصديق كرد كه قرآن كتابى است كه از طرف پروردگار جهان به پيامبر نازل شده است چنان‌كه فرمود : « وَالَّذِى أُنْزِلَ إِلَيْكَ مِنْ رَبِّكَ الْحَقُّ » و در پايان سوره مىفرمايد : همين بس كه خدا و كسىكه علم كتاب پيش اوست بر رسالت تو گواهى مىدهد .\r\nمشكلى كه در گواهى دادن خدا به نظر مىرسد اين است كه چگونه مىتوان اطمينان پيدا كرد كه خداوند بر حقانيت مدعى نبوت گواهى داده است .\r\nبا بررسى دقيقى مىتوان پرده از روى اين‌گونه شهادت‌ها - كه در قرآن مكرراً وارد شده است - برداشت ؛ زيرا اولًا ، داورى جامعهء بىغرض عرب ، بر اين بود كه قرآن كلام خداست و از نظر فصاحت و بلاغت ، حلاوت و شيرينى ، جاذبه و كشش ، جمال و زيبايى در درجه‌اى است كه هرگز نمىتوان با آن مبارزه نمود . با توجه به اين موضوع كه آنان مىدانستند قرآن كلام خداست و همگى از زبان\r\n\r\n\r\n","description":"","footnote":"\r\n( 1 ) . « تِلْكَ آيَاتُ الْكِتَابِ وَالَّذِى أُنْزِلَ إِلَيْكَ مِنْ رَبِّكَ الْحَقُّ . . . » - رعد ( 13 ) آيهء 1 .\r\n","page_name":" 259 ","page_number":259},
  {"content":"\r\n\r\nقرآن مىشنيدند كه خداوند باصراحت ، رسالت او را تصديق مىكند ، مسألهء گواهى دادن خداوند بر صدق گفتار او روشن مىگردد .\r\nثانياً ، دليل نبوت پيامبر به قرآن منحصر نبود ؛ بلكه خداوند رسالت او را با انواع دلايل و معجزات همراه ساخته بود و هرگز خداوند حكيم اين معجزات را در اختيار فرد ناصالح نمىگذارد . اين‌كه او را با اين اسناد مجهز نموده است ، خود نوعى شهادت عملى بر رسالت اوست .\r\nدر اين دو وجه و يا دو تفسير شهادت ، مقصود از « گواهى دادن خدا » همان تصديق نبوت و رسالت اوست كه گاهى به‌طور لفظى و زبانى است و گاهى به صورت عملى .\r\n\r\nشاهد ديگر براى رسالت\r\nدر ذيل آيه ، شاهد ديگرى را نيز ياد آور شده و مىفرمايد : « وَ مَنْ عِنْدَهُ عِلْمُ الْكِتَابِ » يعنى علاوه بر خدا ، شخصى كه علم كتاب نزد اوست به رسالت من نيز گواهى مىدهد . اكنون بايد ديد مقصود از اين شخص كه گواهى مىدهد و علم كتابى كه در نزد اوست ، چيست ؟ !\r\nاعجاز و انجام كارهاى خارج از قدرت بشر ، از طرق شناسايى پيامبران واقعى و تشخيص آنها از مدعيان دروغين نبوت است ، البته راه منحصر به فرد نيست ؛ زيرا تصريح پيامبر قبلى ، كه نبوت خود او با دلايل قطعى ثابت شده است ، به نبوت و پيامبرى فردى كه پس از وى به رسالت مىرسد ، يكى ديگر از طرق شناسايى پيمبران واقعى از مدعيان قلابى است .\r\nهر گاه خصوصيات و مشخصات دقيق پيامبرى در كتاب‌هاى انبياى پيشين ، به‌طور روشن بيان شود و آورندگان آن كتاب‌ها با صراحت ، علايم و نشانه‌هاى پيامبر بعدى را كه پس از آنان خواهد آمد ، براى مردم بازگو كنند و پس از مدتى ، شخصى با داشتن تمام آن علايم و مشخصات ، ادعاى نبوت و رهبرى نمايد ،\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nطبعاً افراد بىغرض مطمئن مىشوند كه اين فرد ، همان موعود آسمانى است كه در كتاب‌هاى پيامبران پيشين ، گزارش‌هايى از او وارد شده است .\r\nقرآن مجيد در آيات فراوانى ، نبوت پيامبر گرامى اسلام را از اين راه ثابت مىكند و مىگويد نام و نشان و خصوصيات پيامبر اسلام در كتاب‌هاى تورات و انجيل وارد شده است شما مىتوانيد با مراجعه به آن كتاب‌ها حقيقت مطالب را به دست آوريد ؛ مثلًا آن جا كه مىفرمايد :\r\n« الَّذِينَ يَتَّبِعُونَ الرَّسُولَ النَّبِىَّ الْأُمِّىَّ الَّذِى يَجِدُونَهُ مَكْتُوباً عِنْدَهُمْ فِى التَّوْرَاةِ وَ الْإِنْجيلِ ؛ « 1 »\r\nآنان كه از پيامبر درس‌نخوانده‌اى ، كه نام و خصوصيات او را در تورات و انجيل مىيابند پيروى مىكنند » .\r\nبه عبارت ديگر ، گواه دومى كه آيهء مورد بحث ياد آور مىشود گواهى دادن كسانى است كه بر محتويات و مضامين كتاب‌هاى آسمانى آگاهى و احاطهء كامل و گسترده‌اى دارند . اين افراد در موقع بررسى كتاب‌هاى آسمانى ، به نشانه‌هاى بعدى آگاه مىگردند و اگر همهء اين مشخصات را در وجود پيامبر گرامى اسلام جمع ديدند ، بر نبوت و راستگويى پيامبر گواهى مىدهند و به حمايت از او برمىخيزند . از اين رو ، در اين سوره يادآور مىشود برخى از اهل كتاب ، كه از پيروان حقيقت و دور از بيمارى تعصب هستند ، از نزول قرآن بر پيامبر خوشحال و شادمان مىشوند چنان كه مىفرمايد : « الَّذِينَ آتَيْنَاهُمُ الْكِتَابَ يَفْرَحُونَ بِمَا أُنْزِلَ إِلَيْكَ ؛ « 2 » كسانى كه كتاب به آنها داده‌ايم ، از قرآنى كه بر تو نازل شده است ، شادمان مىگردند زيرا محتويات آن را با آن‌چه در تورات و انجيل خوانده‌اند ، مطابق و برابر مىيابند .\r\nبنابر اين ، مقصود از « كتاب » در جملهء « وَمَنْ عِنْدَهُ عِلْمُ الْكِتَابِ » همان\r\n\r\n\r\n","description":"","footnote":"\r\n( 1 ) . اعراف ( 7 ) آيهء 157 .\r\n( 2 ) . رعد ( 13 ) آيهء 36 .\r\n","page_name":" 261 ","page_number":261},
  {"content":"\r\n\r\nكتاب‌هاى آسمانى است و مقصود از شخصى كه « علم كتاب » پيش اوست ، كسى است كه از مضامين آنها آگاهى كامل دارد ، خواه نصرانى باشد يا يهودى و يا مسلمان .\r\nدر اين صورت تعجب نخواهيد كرد كه روايات شيعه « 1 » اتفاق بر اين دارند كه مقصود از كسى كه « علم كتاب » نزد اوست اميرمؤمنان على بن ابى طالب عليه السلام است و امام باقر گفتار خود را ، كه مقصود از آن على عليه السلام است ، چنين مدلل مىفرمايد :\r\n« إنه عالم هذه الامة بعد رسول اللّه صلى الله عليه و آله ؛ « 2 »\r\nاو يگانه عالم و دانشمند بزرگ امت پس از پيامبر است » .\r\nمقصود امام ، بيان فرد كامل از اين معناى وسيع و كلى است نه بيان فرد منحصر ؛ زيرا نه تنها على عليه السلام در اين معناى كلى داخل است ؛ بلكه همهء پيشوايان معصوم شيعه ، كه آگاهى كاملى از كتاب‌هاى آسمانى دارند ، در اين حقيقت شريكند . در ضمن حديثى تصريح فرموده و مىگويد :\r\n« إيانا عني و علي أفضلنا و أولنا و خيرنا بعد النبي ؛ « 3 »\r\nمقصود از جملهء « كسى كه علم كتاب پيش اوست » همهء ما هستيم و اميرمؤمنان نخستين پيشوا و برترين ما و بهترين فرد پس از پيامبر گرامى است » .\r\nدر اين صورت مىتوان براى جملهء ياد شده معناى وسيع‌ترى قائل شد كه نه تنها دانشمندان طراز اول اسلام ، يعنى پيشوايان بزرگ دين شامل شود بلكه دانشمندان و علماى اهل كتاب را نيز دربرگيرد به‌خصوص آن گروه كه بعدها روى همين اطلاعات كافى از كتاب‌هاى آسمانى به آيين اسلام گرويدند ؛ مانند عبدالله بن سلام و تميم الدارى و جارود .\r\n\r\n\r\n","description":"","footnote":"\r\n( 1 ) . مرحوم علامه مجلسى ، بسيارى از اين روايت را در بحارالانوار ( ج 35 ، باب 24 ، ص 429 - / 436 ) گرد آورده است و هم‌چنين مرحوم سيد هاشم بحرينى در تفسير برهان ( ج 2 ، ص 302 - / 304 ) و عياشى در تفسير خود ( ج 2 ، ص 220 - / 221 ) قسمتى از اين روايات را نقل كرده‌اند .\r\n( 2 ) . بصائر الدرجات ، ص 58 ؛ بحارالانوار ، 35 ، ص 432 .\r\n( 3 ) . تفسير عياشى ، ج 2 ، ص 220 ؛ بحارالانوار ، ج 35 ، ص 433 .\r\n","page_name":" 262 ","page_number":262},
  {"content":"\r\n\r\nدر اين جا ممكن است گفته شود ، چگونه مىتوان براى آيه ، معناى وسيعى ياد نمود كه علما و دانشمندان اهل كتاب را نيز شامل گردد در صورتى كه آيه در مكه نازل گرديده و در محيط نزول آيه ، اهل كتابى وجود نداشت كه مشركان و كافران به آنها رجوع كنند ؟\r\nپاسخ اين سؤال روشن است ؛ زيرا هر گاه ما مفاد آيه را به دانشمندان اهل كتاب منحصر مىكرديم جاى اين سؤال بود كه در محيط نزول آيه چنين افرادى و جود نداشت و مركز آنان در مدينه بود ؛ ولى اگر گفته شود كه مقصود معناى وسيعى است كه برخى از افراد آن ، هنگام نزول آيه در مكه وجود داشتند و برخى ديگر در مدينه ، كه با گذشت زمان مىتوانستند به حقانيت رسالت پيامبر گواهى دهند ، در اين صورت مكى بودن آيه ، اشكالى به وجود نمىآورد .\r\nگذشته از اين ، سران شرك و كفر در مكه پيش از مهاجرت پيامبر اكرم با دانشمندان اهل كتاب ، كه در مدينه مىزيستند ، تماس‌هايى داشتند و همواره از آنها مىخواستند به متون كتاب‌هاى خود ، مراجعه كنند و در بارهء صحت و عدم صحت نبوت پيامبر اسلام داورى نمايند .\r\nابن هشام مىنويسد : در سال ششم بعثت پيامبر اكرم صلى الله عليه و آله جمعيتى از طرف قريش ، كه در ميان آنها حارث بن نضر و عقبة بن ابى معيط وجود داشت ، رهسپار مدينه شدند ، تا رسالت پيامبر اسلام را با دانشمندان يهود در ميان بگذارند .\r\nآنان به نمايندگان قريش گفتند كه ، از محمد سه موضوع زير را سؤال كنيد :\r\n1 . حقيقت روح چيست ؟\r\n2 . سرگذشت جوانانى كه در روزگارهاى پيشين از انظار مردم غايب شدند به كجا منجر گرديد ( اصحاب كهف ) ؛\r\n3 . زندگى مردى كه در شرق و غرب جهان گردش كرد ( ذوالقرنين ) چيست ؟\r\nسپس افزودند : هر گاه وى به اين سؤال‌ها پاسخ داد قطعاً پيامبر و برگزيدهء خداست . در غير اين صورت ، بايد با او مبارزه كرد . ابن هشام مىگويد : نمايندگان\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nقريش پس از ترتيب مجلسى ، هر سه سؤال را در اختيار پيامبر گذاردند و وحى الهى پاسخ آنها را در سوره‌هاى اسراء ، آيهء 85 و كهف ، طى آيه‌هاى 9 - / 28 و آيه‌هاى 83 - / 98 داد . « 1 » اين بخش تاريخى حاكى است كه آن‌چنان نبود قريش با اهل كتاب هيچ گونه رابطه‌اى نداشته باشند .\r\nگواه اين حقيقت سى و ششمين آيهء همين سوره است « 2 » كه آشكارا گواهى مىدهد برخى از اهل كتاب از نزول قرآن بر پيامبر خوشحال و شادمان مىگردند ، بلكه گاه‌گاهى براى كشف حقيقت با آن حضرت تماس داشتند . بنابر اين ، هيچ مانعى نخواهد داشت كه آيه ، متضمن معناى وسيعى باشد كه همهء افراد آگاه از مضامين كتاب‌هاى آسمانى را در بر گيرد ، اگر چه فرد كامل و برتر آنها اميرمؤمنان و پس از وى پيشوايان ديگر ، وارثان علم پيامبر هستند . در تفسير آيه نظرهاى ديگرى نيز هست كه بيان آنها در اين جا نمىگنجد .\r\nقم ، حوزهء علميّه ، جعفر سبحانى\r\n8 رجب 1394 / 5 شهريور 1353\r\n\r\n\r\n","description":"","footnote":"\r\n( 1 ) . سيره ابن هشام ، ج ا ، ص 300 - / 301 .\r\n( 2 ) . « الَّذِينَ آتَيْنَاهُمُ الْكِتَابَ يَفْرَحُونَ بِمَا أُنْزِلَ إِلَيْكَ - / رعد ( 13 ) آيهء 36 .\r\n","page_name":" 264 ","page_number":264},
  {"content":"\r\n\r\nملخص\r\nالقرآن الكريم سفر هداية وتربية نجده احيانا يكشف الستار عن حقائق واسرار لم يعرفها أحد قبل التطورات العلمية الأخيرة . وسورة \" الرعد \" من السور التي تبدأ وبشكل بديع وبتعابير جزلة ، تبدأ ببيان سنن الخلق وأسراره المعقدة تلك الأسرار التي اكتشفقت بعد قرون وبالاستعانة بالطرق العلمية . الكتاب الحاضر لديك تفسير لسورة \" الرعد \" يشتمل على مطالب مختلفة كعلم الله سبحانه ، علامات الحق والباطل ، رسالة النبي صلى الله عليه وآله مصير وأسرار الخليفة . وقد تم تخصيص القسم الأعظم من الكتاب ببيان أسرار الخليفة نظرا الى ما لهذه السورة من عناية خاصة بها .\r\nمؤسسة بوستان كتاب\r\nمركز الطباعة والنشر التابع لمكتب الاعلام الإسلامي\r\nالناشر الافضل على المستوى الوطني\r\nعنوان المكتب المركزي : ايران ، قم ، اول شارع شهداء ، ص . ب : 917\r\nالهاتف : 982517742155 + ، الفاكس : 982517742154 + ، التوزيع : 982517743426 +\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nالقرآن الكريم وأسرار الخليفة\r\nتفسير لسورة \" الرعد \"\r\nالتنقيح الثاني\r\nآية الله جعفر السبحاني\r\nمؤسسة بوستان كتاب\r\n1429 / 1387\r\n\r\n","description":"","footnote":"","page_name":" 266 ","page_number":266},
  {"content":"\r\n . \r\n","description":"","footnote":"","page_name":" 267 ","page_number":267},
  {"content":"\r\n . \r\n\r\n","description":"","footnote":"","page_name":" 268 ","page_number":268}
  ]