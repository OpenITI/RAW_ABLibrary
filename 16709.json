[
  {"content":"\r\n\r\nصحيفة الرضا ( ع )\r\nبا تصحيح دكتر حسينعلى محفوظ\r\nترجمه به فارسى\r\nعلاء الدين حجازى\r\nمشهد مقابل مسجد گوهرشاد اول بازار بزرگ\r\nانتشارات نداى اسلامى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nشناسنامه كتاب :\r\nنام كتاب : صحيفة الرضا\r\nمصحح : دكتر حسنعلى محفوظ\r\nمترجم : علاءالدين حجازى\r\nناشر : ندا اسلام\r\nتعداد : پنجهزار\r\nحروفچينى : الكترونيك 839668\r\nچاپ : فروغ دانش\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\nمقدمهء مترجم\r\nباسمه تعالى پيامبر اكرم ( ص ) فرمود :\r\n« هر كسى چهل حديث براى امت من حفظ كند ، تا ايشان از آنها سود ببرند ، خداى او را در روز قيامت فقيه و عالم برمىانگيزد . » به اعتقاد روشن و استوار شيعيان كه از هدايت قرآن و ارشاد پيامبر اكرم ( ص ) نشأت مىگيرد ، قرآن منهاى اهل بيت عصمت و طهارت عليهم السّلام كه مشعلداران هدايت و پرچمداران ولايت و زعامت امت اسلامى هستند ، آيات مباركات مسطورى كه از سوى حق تعالى جهت هدايت و تعالى انسان نازل\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nشده بيش نيست . و در حقيقت قرآن صامت كه همان كتاب فرود آمده از آستان قدس ربوبى است ، در پرتو تفسير و تحليل پيامبر اكرم ( ص ) و عترت معصوم وى مىتواند راهنما و راهگشاى انسان به اوج كمال معنوى و مادى باشد . چرا كه تنها پيامبر و اهل بيت معصوم او به حقايق و بطون اين كتاب منير و مبين آگاهى و احاطه و اشراف دارند . و به جز پيامبر اكرم و عترت او كه اولياء حق و اوصياء رسول اللَّه مىباشند ، كسى را توان تفسير و اجازهء تحليل و تبيين آيات مباركات قرآن نيست . و هرگز انديشهء ناتوان و محدود انسان قدرت دستيابى به حقايق و معارف و اسرار قرآن را دارا نيست . و اگر كسى بخواهد به رأى و نظر و فهم خويش قرآن را تفسير و تحليل كند ، خداى جايگاهش را آتش جهنم قرار داده است . به همين دليل رسول ( ص ) همواره پيروان خود را در نهايت صراحت و قاطعيت به پيروى از قرآن و دريافت حقايق و اسرار آن به وسيلهء اهل بيت خود ، كه اولياء حق تعالى مىباشند ، توصيه فرموده است . و در آخرين روزهاى حيات خود نيز بر اين مهم پاى فشرد و فرمود :\r\n« اى مردم ! من پس از خود دو امانت گرانقدر در ميان شما\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nمىگذارم : كتاب خدا و عترت و اهل بيت خود را ( ائمّه اطهار ) پس آنها را چنگ بزنيد ، تا دچار گمراهى نشويد . به تحقيق كه خداى لطيف و خبير به من خبر داده و با من پيمان بسته است ، كه اين دو ( قرآن و عترت پيامبر ) از يك ديگر جدا نمىشوند ، تا در حوض كوثر به سوى من باز گردند . » بنا بر اين همهء تشنگان زلال حقايق اسلامى و معارف الهى و اسرار قرآنى وظيفه دارند ، تا سر بر آستان رفيع عترت معصوم پيامبر ( ص ) بگذارند ، و از درگاه بصيرت و درايت و علم الهى آنان به فيض هدايت قرآنى و حمايت رحمانى دست يابند . و در نتيجه كام جانشان از آبشار خروشان ارشاد و هدايت اسلام سيراب و سرشار شود . در كلامى ديگر از رسول گرامى ( ص ) كه براى امت اسلامى و راه‌يابى آنان ، نور هدايت است و بازوى حمايت ، روايت شده كه آن حضرت فرموده است :\r\n« مثل اهل بيت من ، به مانند سفينهء نوح است ، هر كس در آن نشست رهايى يافت و هر كس از آن روى گردانيد ، در آتش گرفتار شد . » با توجه به اين گونه سفارشها و تأكيدهاى پيامبر اكرم ( ص ) مبنى بر اعتصام به دامان پرفيض ائمه اطهار ( ع ) در همهء روزگاران ، به ويژه در عصر غيبت حضرت حجة بن الحسن العسكرى عليه السلام ، امت اسلامى بايد كه با گرايش به اهل\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nبيت و اعتقاد قلبى به عترت رسول اللَّه ( ص ) از خرمن پرفيض روايات و احاديث منقول از ايشان راه سعادت و تكامل و ترقى و تعالى خود را در پيچ و تاب خطرناك زندگى بازيابد . بدين جهت از صدر اسلام تا به حال اصحاب و تابعين و علماى بزرگ اسلامى همواره به توصيه پيامبر اكرم ( ص ) كوشيده‌اند ، تا گنجينه‌هايى از گوهرهاى حديث و روايت اهل بيت عصمت و طهارت ( ع ) فراهم آورند . و از اين گذرگاه در شمار خلفاء پيامبر اسلام قرار بگيرند ، زيرا كه حضرتش فرموده :\r\n« خداى جانشينان مرا رحمت كند ، گفته شد : اى فرستادهء خداى جانشينان شما چه كسانى هستند ؟\r\nپيامبر اكرم ( ص ) فرمود : كسانى كه سنّت مرا زنده نگاه مىدارند و آن را به بندگان خدا آموزش مىدهند . » محققان بزرگ و دانشمندان سترگ اسلامى مانند صاحبان كتب من لا يحضره الفقيه ، وسايل الشيعه ، بحار الانوار ، اصول كافى ، احتجاج ، ارشاد ، غرر الحكم ، تحف العقول ، خصال و كتابهاى عظيم و غنى ديگرى از اين دست ، مردان بزرگ و انديشمندان صالح و خير انديشى بوده‌اند ، كه به شوق اطاعت از پيامبر و قرار گرفتن در رديف جانشينان آن بزرگوار به تأليف و تدوين چنان آثار بزرگى دست يازيده‌اند .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nسيرى در كتابهاى حديث بيانگر اين حقيقت است ، كه اهل بيت عصمت و طهارت ( ع ) همواره ياران و پيروان خود را به نقل و ثبت احاديث خود ، و حفظ و بيان سنّت پيامبر اكرم و ائمه اطهار عليهم السّلام تشويق مىكرده‌اند . از آن جمله حديث نقل شده از رسول اللَّه ( ص ) است ، كه فرموده‌اند :\r\n« هر كس چهل حديث براى امت من حفظ كند ، تا ايشان از آنها سود ببرند ، خداى او را در روز قيامت فقيه و عالم برمىانگيزد . » با عنايت به مطالب بيان شده ، تنى چند از محدثين بزرگوار شيعه همت به نقل و تدوين احاديث منقول از حضرت على بن موسى الرضا عليه السّلام گماشته‌اند . و مجموع آن احاديث را در كتابى به نام « صحيفة الرضا » منسوب به آن حضرت فراهم آورده‌اند ، كه شرح آن در ترجمه مقدمهء كتاب حاضر بيان شده است .\r\nكتاب صحيفة الرضا حاوى حدود دويست و بيست حديث پيرامون مسايل دينى ، اخلاقى ، تاريخى ، فضيلت و شخصيت اهل بيت ، ارزش علم ، آداب زندگى و بيان فوايد برخى از ميوه‌ها و خوراكيها است .\r\nنسخه‌اى كه بنده به ترجمه آن پرداخته‌ام ، نسخهء تصحيح‌شده‌اى از كتاب مذكور به روايت شيخ فضل بن حسن طبرسى رحمة اللَّه عليه مىباشد ، كه به همت جناب آقاى دكتر حسين على محفوظ به سال 1377 ه - ق طبع شده و به شمارهء 22564 در كتابخانه آستان قدس رضوى موجود است . خداى را اميدوارم كه\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nاين خدمت ناچيز در آستان قدس حضرت ثامن الائمة على بن موسى الرضا عليه آلاف التحية و الثناء مورد پذيرش قرار گيرد . و نيز براى آخرت و روز حساب اندوخته‌اى جهت اين بندهء حقير به حساب آيد ، ان شاء اللَّه تعالى .\r\nمن اللَّه التوفيق و عليه التكلان علاء الدين حجازى مشهد مقدس : اوّل ماه مبارك رمضان سال 1405 ه ، ق مطابق با اوّل خرداد ماه 1364 ه ، ش\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nبسم الله الرحمن الرحيم\r\nمقدمه مصحح\r\nصحيفة الرضا ( ع ) من ذخائر النبوة ، وكنوز اهل البيت ، ومواريث الأئمة ، التي بلغت من علو الاسناد ذروة الشريف ، وكاهل العز . وحسبك أن رواتها ، على الرضا ، عن ابيه موسى الكاظم ، عن ابيه جعفر الصادق ، عن ابيه محمد الباقر ، عن ابيه على زين العابدين ، عن ابيه الحسين الشهيد ، عن ابيه اميرالمؤمنين على بن ابيطالب ( ع ) عن رسول الله ( ص ) وقد اعتز بهذا المسند القيم حملة العلم ، وعنى به رجال الحديث ، فحفظوه واكتبوه ، و طبع فى لاهور ، مصر والشام . وفي خزائن الكتب بالنجف ، والكاظمية ، وسامراء ، ومشهد ، وطهران نسخ خطية كثيرة منه ، كنت صورتها ، وانتويت مقابلتها ونصحيحها ، الا أن الأخ الصالح البر الحاج مصطفى الحيدرى ( خادم الرضا ( ع ) ) صاحب مطبعة الحيدرى بطهران ، الذى انفق على اخراجها ، وقرر تويعها مجانا ، استعجل نشرها . وكان الاخ الكريم الوجيه الحاج حسين شاهرخي يحرضنى دائما على طبعها ، ويسألنى تعجيل ذالك وقد أوجبت إلى مسؤولهما شاكرا لهما ، مثنيا عليهما ،\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nواخترت نسخة شيخنا الفاضل الجليل الشيخ محمد على الاردوبادى ، المحفوظة بخزانته فى النجف وهى * - والحق اقول - من طرائف اصول هذه الصحيفة المباركة .\r\nاما اسناد نسخة المروية عن الطبرسى ، فهو : \" اخبرنا الشيخ الامام الأجل ، العالم الزاهد الرشيد ، امين الدين ، ثقة الاسلام ، امير [ أمين - خ ل 
  ] الرؤساء ، ابوعلى الفضل بن الحسن الطبرسى - اطال الله لقائه - يوم الخميس غرة شهرالله الاصم ، رجب المرجب سنة 529 قال : اخبرنا الشيخ الامام السيد الزاهد ، ابوالفتح عبدالله بن عبدالكريم بن هوازن القشيرى - ادام الله عزه - قراءة عليه ، داخل القبة التى فيها قبر الرضا ( ع ) غرة شهرالله المبارك سنة 501 قال : حدثنى الشيخ الجليل العالم ابوالحسن على بن محمد بن على الحاتمى الزوزنى ، قراءة سنة 452 قال : اخبرنا ابوالحسن احمد بن محمد بن هرون الزوزنى بها ، قال : اخبرنا ابوبكر محمد بن عبدالله بن محمد بن حفدة بن العباس حمزة النيسابورى سنة 337 ، قال : حدثنى [ حدثنا - خ ل 
  ] ابوالقاسم عبدالله بن احمد بن عاصر الطائى بالبصرة قال : حدثنى أبى سنة 260 ، قال : حدثنى على\r\n\r\n\r\n","description":"","footnote":"\r\n* مكتوبة سنة 948 ه‍ - وهى ان كانت قديمة ، جميلة الخط - لايعتمد كثيرا على نسخ كاتبها من حيث الصحة والضبط . وقد عرضها بعض المتأخرين على نسخة من رواية الطبرسى ، فقال 14 ورقة منها ( تراجع ص 1 - 8 ) و در آخر معانى بعض الالفاظ ، فاثبت جملة منها ، واصلحت التصحيف والتحريف ونبهت فى الحاشية عليه . ولما ثم طبع الكرامة الاولى ( إلى ص 16 ) بد الى أن اقابل الكتاب بالأمالى والتوحيد والعيون .\r\nثم تفضل الصديق الكريم فخر الدين النصيرى صاحب الخزانة الجامعة الرائعة بطهران ، والأخ المحقق الفاضل الشريف الجليل السيد جلال الدين الحمدث الارموى ، فأعارانى نسخهما .\r\n","page_name":" 12 ","page_number":12},
  {"content":"\r\n\r\nبن موسى الرضا ( ع ) سنة 194 قال : حدثنى أبى موسى بن جعفر ، قال : حدثنى ابى جعفر بن محمد ، قال : حدثنى ابى محمد بن على ، قال : حدثنى ابى ، على بن الحسين ، قال : حدثنى ابى الحسين بن على ، قال : حدثنى ابى على بن ابيظالب ( ع ) قال : قال رسول الله ( ص ) . . . \"\r\nوانى لارجوا ان يوفق لى تصحيح هذه الرسالة النفيسة ، وتحقيقها وتخريجها ، واخراجها ثانية ان شاء الله وهو الهادى الى سواء السبيل .\r\nطهران فى 21 محرم الحرام سنة 1377 ه‍ - ق\r\nالدكتور حسين على محفوظ\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\n[ مقدمه مصحح 
  ]\r\n بسم اللّه الرحمن الرحيم  كتاب صحيفة الرضا ( ع ) از ذخاير ارزشمند نبوت ، گنجينه‌هاى اهل بيت عصمت ( ع ) و ميراث پيشوايان دينى عليهم السلام است . كتابى كه به سبب رفعت و عظمت اسنادش به مرتبهء بزرگى و شرف و اوج عزت رسيده است .\r\nدر رابطه با شخصيّت راويان اين كتاب ، شما را همين بسنده است كه احاديث اين صحيفه را حضرت على بن موسى ( ع ) از پدرش موسى الكاظم ( ع ) و او از پدرش جعفر بن محمد الصادق ( ع ) و او از پدرش محمد بن على الباقر ( ع ) و او از پدرش امير المؤمنين على بن ابى طالب ( ع ) و ايشان از پيامبر خدا محمد بن عبد اللّه ( ص ) روايت فرموده است .\r\nو همانا كه به اعتبار اين سند محكم و استوار دانشمندان به عزت و افتخار رسيده‌اند . و رجال حديث به آن توجه كامل داشته و آن را نگهدارى كرده ، و از آن نسخه‌ها نوشته‌اند . و تا به حال اين كتاب ( صحيفة الرضا ) در لاهور ، مصر و شام چاپ شده است . و در كتابخانه‌هاى نجف ، كاظمين ، سامراء مشهد و تهران نسخه‌هاى خطى فراوانى از آن وجود دارد ، كه من با نسخه بردارى از آنها به تصحيح و مقابله نسخه‌ها پرداخته‌ام . برادر نيكوكار من\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nآقاى حاج مصطفى حيدرى ( خادم الرضا ) مدير چاپخانه حيدرى تهران ، كسى است كه در جهت نشر اين كتاب و توزيع مجانى آن در ميان مردم ، مخارج چاپ آن را پذيرفته است . و نيز برادر گرامى آقاى حاج حسين شاهرخى كسى بود ، كه همواره مرا نسبت به چاپ اين كتاب تشويق مىكرد ، و از من مىخواست ، تا در اين كار شتاب كنم . بنا بر آنچه گذشت ، من به درخواست اين دو بزرگوار پاسخ مثبت دادم ، و از ايشان سپاسگزار بوده و دعا گوى آنها مىباشم .\r\nاز ميان نسخه‌هاى اين كتاب ، من نسخهء دانشمند فاضل و بلند مرتبه جناب آقاى شيخ محمد على اردو بادى را كه در كتابخانهء شخصى خود در نجف اشرف محفوظ داشته برگزيدم . و - به حق مىگويم - اين نسخه * از بهترين نسخه‌هاى اين صحيفه مباركه است .\r\nو اما اسناد نسخهء روايت شده از مرحوم طبرسى چنين است :\r\n* اين نسخه به سال 948 ه نوشته شده است . و اگر چه قديمى است ، ولى داراى خط خوش است . ولى اعتماد زيادى به صحت ضبط كاتب نيست . و بعضى از متأخرين اين نسخه را با نسخهء روايت شده از طبرسى مقابله كرده‌اند . و چهارده صفحه از اين رساله با رسالهء مرحوم طبرسى مطابقت داشته است . چهارده صفحهء مذكور در اين رساله صفحات يك تا هشت را شامل مىشود . و يكى ديگر از متأخرين نيز معانى برخى از الفاظ را نوشته است . و من هر كجا تصحيح و تحريفى بوده اصلاح كرده در پاورقى نوشته‌ام . و هنگامى كه چاپ فرم اول كتاب تمام شد . ( صفحات يك تا شانزده ) تصميم گرفتم كه اين كتاب را با كتب امالى و توحيد و عيون اخبار الرضا مقابله كنم . در اين زمان دوست بزرگوار جناب آقاى فخر الدين نصيرى كه در تهران صاحب كتابخانهء جامع و ارزنده‌اى است . و برادر محقق و دانشمند آقاى سيد جلال الدين محدث ارموى ، نسخه‌هاى خود را از اين كتاب به عاريه در اختيار من گذاشتند .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n« شيخ و امام بزرگوار ، عالم زاهد و رشيد ، امين دين ، ثقة الاسلام و امير رئيسان ابو على فضل بن حسن طبرسى ، كه خداى عمر او را طولانى فرمايد ، در روز پنجشنبه از ماه رجب المرجب به سال 529 به ما خبر داد و گفت : شيخ پيشوا و سيد زاهد ، ابو الفتح عبد اللَّه بن عبد الكريم بن هوازن قشيرى ، كه خداى عزت او را پايدار فرمايد ، در حرم مطهّر امام رضا ( ع ) در كنار مرقد پاكيزهء آن حضرت در ماه خدا ، ماه رمضان به سال 501 احاديث را بر او خواند و گفت : براى من روايت كرد شيخ جليل و عالم بزرگ أبو الحسن على بن محمد بن على حاتمى زوزنى به سال 452 احاديث را بر او خواند و گفت : أبو الحسن احمد بن محمد بن هارون زوزنى به اين احاديث ما را خبر داد و گفت : ابو بكر محمد بن عبد اللَّه بن محمد بن حفدة بن عباس بن حمزه نيشابورى به سال 337 ما را خبر داد و گفت : أبو القاسم عبد اللَّه بن احمد بن عامر طائى در بصره حديث گفت مرا ، و گفت : پدرم براى من به سال 260 حديث كرد و گفت : على بن موسى الرضا ( ع ) به سال 194 براى من حديث گفت و فرمود : براى من حديث كرد و فرمود : پدرم جعفر بن محمد ( ع ) براى من حديث كرد و فرمود : پدرم محمد بن على ( ع ) براى من حديث كرد و فرمود : پدرم على بن حسين ( ع ) براى من حديث كرد و فرمود : حديث گفت براى من پدرم حسين بن على ( ع ) و فرمود :\r\nحديث گفت براى من پدرم على بن ابى طالب ( ع ) و فرمود : پيامبر خدا ( ص ) فرموده . . . » و من اميدوارم كه خداى توفيق تصحيح و تحقيق و نشر اين رسالهء نفيسه را در آينده به بنده عنايت فرمايد - ان شاء اللَّه - چرا\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nكه او هدايت‌كنندهء به صراط مستقيم است .\r\nدكتر حسين على محفوظ تهران - 21 محرم الحرام سال 1377 ه\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nمراجع المقابلة والتصحيح والزيادات\r\n1 - الأمالى - تأليف الشيخ الصدوزق\r\nايران سنة 1300 ه‍\r\n2 - التوحيد - تأليف الشيخ الصدوق\r\nالهند ( ظ - مقصود ظاهرا مى باشد ) 1321 ه‍\r\n3 - عيون اخبارالرضا - تأليف الشيخ الصدوق\r\nايران 1318 ه‍\r\n4 - صحيفة الرضا - رواية الطبرسى - نسخة فخرالدين نصيرى امينى \" 362 \" المورخة سنة 1093 ه‍\r\n5 - صحيفة الرضا - رواية الطبرسى - نسخة فخرالدين نصيرى امينى \" ع 320 \" المكتوبة فى شهر محرم الحرام سنة 1059 ه‍\r\n6 - صحيفة الرضا - رواية الطبرسى - نسخة السيد جلال الدين المحدث الأرموى \" ع 15 \" المكتوبة فى 19 شهر شوال\r\nسنة 197 ه‍ ( ظاهرا بايد 1097 باشد 1 )\r\n\r\n\r\n","description":"","footnote":"\r\n1 و 2 : در اين نسخه اضافاتى وجود داشت ، كه نقل آن را در جاى خودش از ياد برديم و آن عبارتست از :\r\n","page_name":" 18 ","page_number":18},
  {"content":"\r\n\r\n7 - صحيفة الرضا - رواية الطبرسى - نسخة السيد جلال الدين المحدث الأرموى ، المكتوبة به خط محمدحسن بن مهدى 2 .\r\n\r\n\r\n","description":"","footnote":"\r\nوباسناده الى موسى بن جعفر ( ع ) قال : مرجعقر بصياد ، فقال يا صياد أى شئى اكثر ما يقع فى شبكتك ؟ قال : الطير الزاق . قال : فمر جعفر وهو يقول : هلك صاحب العيال ، هلك صاحب العيال 
  ] مخطوطة محمد حسن بن مهدى \" ورقة 4 ب وع 15 \" ورقة اب - 2 أ \"\r\nولاانسى التنبيه على تصحيح الحديث الاول ص 2 هكذا : \" لاالى الاالله حصنى . . . \"\r\nوص 2 س 4 \" والمكرم . . . \" وص 5 س 15 فى كل النسخ : أبا العباس بن تغلب وص 10 س 15 \" اللحم والارز \" و ص 11 س 3 \" على من أتاكم بها \" وص 12 س 10 \" رجليه \" وص 19 س 13 فى اكثر المراجع \" براقة \" وص 26 س 9 فى بعض المراجع \" القرع \" وص 29 س 7 فى اكثر الاصول \" زخ \" *\r\n* يادآورى مىشود ، كه آدرس صفحات ونشانى سطور در پاورقى فوق با اصل كتاب صحيفة الرضا مطابقت دارد ، نه با ترجمهء آن كه اينك در برابر شماست ( مترجم )\r\n","page_name":" 19 ","page_number":19},
  {"content":"\r\n\r\nاسناد صحيفة الرضا ( ع )\r\nهذا اسنادنا فى رواية هذه الصحيفة المنسوبة الى حضرة الرضا عليه وعلى آبائه ، من الله التحية والرضوان أخبرنى الشيخ الفاضل ، العالم الكامل ، قطب السالكين ، مؤيد الاسلام والمسلمين ، مولانا عبدالعلى بن عبدالحميد بن محمد السبزوارى . وهو يروى عن الشيخ المعظم ، والفخر المكرم ، جلال الدين بن محمد بن عبدالله القاينى . وهو يروى عن تاج الدين ابراهيم ، القصاع الكيلكى . وهو عن شيخه الكامل مولانا تاج الدين ، على تركه . الكرمانى . وهو عن شيخه غياث الدين ، هبة الله بن يوسف عن جدة ، صدرالدين ، ابراهيم بن محمد بن المؤيد الحموى ، عن ابن عساكر ، عن أبى روح ، الصوفى ، الهروى . عن زاهر بن ظاهر ، قال : أخبرنا بوعلى الحسن بن احمد السكاكى ، قال اخبرنى ابوالقاسم ، حبيب ، قال : اخبرنا محمد بن عبدالله بن احمد نيشابورى ، قال : اخبرنا ابوالقاسم ، عبدالله بن احمد بن عامر الطائى - بالبصرة ، قال : حدثنى ابى ، قال : حدثنى على بن موسى الرضا ( ع ) - سنة اربع وتسعين ومأة قال :\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nحدثنى ابى موسى بن جعفر ، قال حدثنى ابى جعفر بن محمد ، قال : حدثنى ابى محمد بن على ، قال : حدثنى ابى على بن الحسين ، قال : حدثنى ابى الحسين بن على ، قال : حدثنى ابى على بن ابى طالب ( ع ) قال : قال رسول الله ( ص ) يقول الله عزوجل ، لا إله الا الله حصنى ، فمن دخل حصنى أمن من عذابى . . . . .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\nاسناد روايات كتاب صحيفه رضويّه\r\nاسناد ما در رابطه با صحيفهء مباركهء منسوب به حضرت رضا ( ع ) كه سلام و رضوان خدا بر او و پدران وى باد چنين است :\r\nخبر داد مرا شيخ فاضل ، دانشمند كامل ، قطب سالكان و يارى دهندهء اسلام و مسلمانان ، مولانا عبد العلى بن عبد الحميد بن محمد سبزوارى . وى روايت مىكند از شيخ بزرگوار و فخر گرامى ، جلال الدين بن محمد بن عبد اللَّه قاينى . او نيز روايت مىكند از تاج الدين ابراهيم قصّاع گيلكى . و او از استاد كامل خود مولانا تاج الدين ، على تركه كرمانى . و او از استادش غياث الدين ، هبة اللَّه بن يوسف ، و او از جدّ خود صدر الدين ابراهيم بن محمد بن مؤيد حموى و او از ابن عساكر ، وى از أبى روح صوفى هروى و او از زاهر بن طاهر كه گفت : خبر داد به ما ابو على حسن بن احمد سكاكى و گفت : خبر داد به من أبو القاسم ، حبيب و گفت : خبر داد به ما محمد بن عبد اللَّه بن احمد نيشابورى و گفت : خبر داد به ما أبو القاسم ، عبد اللَّه بن احمد بن عامر طائى در بصره و گفت :\r\nپدرم مرا حديث كرد و گفت : على بن موسى الرضا ( ع ) به\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nسال 194 ه براى من حديث كرد و فرمود : حديث گفت براى من پدرم موسى بن جعفر ( ع ) و فرمود : حديث گفت براى من پدرم جعفر بن محمد ( ع ) و فرمود : حديث گفت براى من پدرم محمد بن على ( ع ) و فرمود : حديث گفت براى من پدرم على بن حسين ( ع ) و فرمود : حديث گفت براى من پدرم حسين بن على ( ع ) و فرمود :\r\nحديث گفت براى من پدرم على بن ابى طالب ( ع ) و فرمود : پيامبر خداى - عزّ و جل - فرمود ، كه خداى متعال مىفرمايد :\r\n\r\n1 -\r\nلا إله الا اللَّه\r\n، حصار من است ، پس هر كس كه در حصار من در آمد از عذاب من در امان شد .\r\n\r\n2 -\r\nامام رضا ( ع ) با اسناد نقل شده فرمود ، پيامبر خدا فرموده :\r\nچهار كس را من در روز قيامت شفاعت مىكنم ، اگر چه با گناهان اهل زمين بر من وارد شوند :\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n1 - كسى را كه در پيش روى فرزندان من در جهت گرامى داشت آنان - بر عليه دشمنان آنها و اسلام - شمشير زند .\r\n2 - كسى را كه خواست فرزندان من را برآورد .\r\n3 - كسى را كه در رابطه با كارهاى فرزندان من تلاش و كوشش كند .\r\n4 - كسى را كه با دل و زبان خود فرزندان من را دوست داشته باشد .\r\n\r\n3 -\r\nامام رضا ( ع ) با اسناد نقل شده فرمود ، پيامبر خدا فرموده :\r\nايمان عبارتست از ، اقرار به زبان ، و شناخت و عرفان به قلب ، و عمل كردن به اركان دين .\r\n\r\n4 -\r\nامام رضا ( ع ) : با اسناد نقل شده فرمود ، پيامبر خدا فرموده است كه خداى عز و جل مىفرمايد :\r\nاى فرزند آدم ! آيا انصاف نمىدهى ؟ من تو را دوست دارم\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nو نعمت‌ها به تو ارزانى داشتم ، و تو با گناهان با من دشمنى مىكنى . خير و بركت من به سوى تو نازل مىشود ، ولى شر و زشتى ( گناه ) تو به سوى من بالا مىآيد ، و همواره فرشته‌اى بزرگوار هر روز و شب كارهاى زشت تو را به سوى من مىآورد .\r\nاى فرزند آدم ! اگر بشنوى كه كسى از تو سخن گفته ، به سوى او مىشتابى و با او دشمنى مىكنى ، اگر چه نميدانى كه در بارهء تو چه سخنى گفته است .\r\n« 1 »\r\n\r\n5 -\r\nامام رضا ( ع ) با اسناد نقل شده فرمود ، پيامبر خدا فرموده است كه خداى عز و جل مىفرمايد :\r\nهيچ آفريده‌اى ، مخلوق ديگرى را سواى من چنگ نمىزند ، مگر آنكه اسباب آسمانها و زمين را براى او قطع مىكنم . پس اگر مرا در خواست كند ، او را نمىبخشم ، و اگر مرا بخواند ، او را اجابت نمىكنم . و هيچ آفريده‌اى به من چنگ نمىزند ( روى نمىآورد ) پس از آنكه غير من را رها كرده باشد ، مگر آنكه آسمانها\r\n\r\n\r\n","description":"","footnote":"\r\n( 1 ) مترجم : مقصود اين است كه انسان اگر احتمال دهد كسى در بارهء او بد گفته دست به دشمنى مىزند ، در حالى كه پروردگار همواره دشمنى و گناه انسان را ملاحظه مىكند ، و با اين حال رحمت خود را از وى دريغ نمىكند .\r\n","page_name":" 25 ","page_number":25},
  {"content":"\r\n\r\nو زمين را ضامن روزى او قرار داده‌ام . پس اگر از من در خواست كند ، به او مىبخشم ، و اگر مرا بخواند ، او را اجابت مىكنم ، و اگر از من طلب آمرزش و غفران كند ، او را شامل غفران خود قرار مىدهم .\r\n\r\n6 -\r\nبا اسناد نقل شده امام رضا ( ع ) فرمود ، كه فرستاده خدا ( ص ) فرمود :\r\nفرزندانتان را در روز هفتم ولادت ختنه كنيد ، زيرا به اين وسيله پاكتر و زودتر گوشت مىرويد .\r\n\r\n7 -\r\nامام رضا ( ع ) با اسناد نقل شده فرمود ، پيامبر خدا فرموده است كه :\r\nكسى كه براى مردم بدون آگاهى فتوا دهد ، آسمان و زمين او را لعنت كنند .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\n8 -\r\nبا اسناد نقل شده امام رضا ( ع ) فرمود ، كه فرستادهء خدا ( ص ) فرموده :\r\nبرترين كارها در نزد خدا ايمانى است كه در آن شكّى نباشد ، و پيكاريست كه در آن خيانت نباشد و حجّ پذيرفته‌شدهء بىشبهه است . و نخستين كسى كه به بهشت وارد مىشود ، شهيد است و غلامى كه به نيكوترين وجه خدايش را عبادت كرده ، و آقايش را پند داده و مردى كه از محرّمات خوددارى كرده با اينكه عيالوار است .\r\nو اول كسى كه به جهنم وارد مىشود ، زمامدار نيرومند و چيره ايست كه دادگرى نمىكند ، و ثروتمنديست كه حقوق الهى را از ثروت خود نمىپردازد ، و نيازمندى كه متكبّر و خودخواه است .\r\n\r\n9 -\r\nبا اسناد نقل شده امام رضا ( ع ) فرمود : كه پيامبر خدا ( ص ) فرموده :\r\nشيطان همواره از انسان مؤمن بيمناك است ، تا زمانى كه نمازهاى پنجگانه را حفاظت و مراقبت مىكند . و هنگامى كه حق نمازها را تباه كرد ، شيطان نسبت به او جرأت مىيابد و او را دچار گرفتاريهاى بزرگ مىكند .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\n10 -\r\nبا اسناد نقل شده امام رضا ( ع ) فرمود ، كه پيامبر ( ص ) فرموده :\r\nهر كس واجبى را انجام دهد ، پس براى وى در پيشگاه خدا دعاى اجابت‌شده‌اى منظور است .\r\n\r\n11 -\r\nبا اسناد نقل شده امام رضا ( ع ) فرموده كه پيامبر خدا ( ص ) فرموده :\r\nبراى علم و دانش گنجينه‌هائى است ، كه كليد آنها پرسش است . خداى شما را رحمت كند ، بپرسيد كه در سؤال چهار نفر پاداش داده مىشوند . اول سئوال‌كننده ، دوم آموزگار ، سوم شنونده و چهارم دوستدار آنها .\r\n\r\n12 -\r\nبا اسناد نقل شده امام رضا ( ع ) فرموده ، كه فرستادهء خدا ( ص ) فرموده :\r\nامت من همواره در خير و نيكى باشند ، تا هنگامى كه يك ديگر را دوست داشته باشند و امانت را به صاحب آن\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nبازگردانند و از حرام پرهيز كنند ، و مهمان را گرامى بشمارند و نماز را بپاى دارند و زكات را بپردازند . و هر گاه اين كارها را انجام ندهند دچار قحطى مىشوند .\r\n\r\n13 -\r\nبا اسناد نقل شده امام رضا ( ع ) فرموده كه فرستادهء خدا ( ص ) فرموده :\r\nبه درستى كه خدا خشمگين است و دشمن مىدارد كسى را كه به زور به خانه‌اش وارد شوند و او به پيكار و دفاع برنخيزد .\r\n\r\n14 -\r\nبا اسناد نقل شده امام رضا ( ع ) فرموده كه پيامبر خدا ( ص ) فرموده :\r\nاز ما نيست كسى كه در مال مسلمانى غشّ وارد كند ، يا به او زيان برساند و يا او را فريب دهد .\r\n\r\n15 -\r\nبا اسناد نقل شده امام رضا ( ع ) فرموده كه فرستادهء خدا ( ص ) فرموده :\r\nاى فرزند آدم ! گناه مردم تو را نفريبد ، تا از گناه خود غافل\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nشوى ، و نعمت مردم به تو نعمت خداى را بر تو از يادت نبرد ، و مردم را از رحمت خدا نسبت به آنها نااميد مكن ، در حالى كه نسبت به رحمت خدا در رابطه با خود اميدوارى .\r\n\r\n16 -\r\nبا اسناد نقل شده امام رضا ( ع ) فرموده كه فرستادهء خدا ( ص ) فرموده :\r\nسه چيز بعد از خود مرا نسبت به امّتم بيمناك ساخته است : گمراهى بعد از شناسائى و معرفت ، فتنه‌هاى گمراه‌كننده و شهوت شكم و شرمگاه .\r\n\r\n17 -\r\nبا اسناد نقل شده امام رضا ( ع ) فرموده كه فرستادهء خدا ( ص ) فرموده :\r\nهر كس پيامبرى را دشنام دهد شايستهء كشته شدن است و هر كس صحابى پيامبرى را دشنام دهد سزاوار تازيانه است .\r\n\r\n18 -\r\nبا اسناد نقل شده امام رضا ( ع ) فرموده كه فرستادهء خدا ( ص ) فرموده :\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nهر گاه فرزندى را محمّد نام گذاريد ، او را گرامى بداريد و در انجمن‌ها به او گشادگى و وسعت مكان دهيد ، و نسبت به او روى ترش نكنيد .\r\n\r\n19 -\r\nبا اسناد نقل شده امام رضا ( ع ) فرموده كه پيامبر خدا ( ص ) فرموده :\r\nدر هر محفل مشورتى گروهى كه محمّد يا احمد نامى در ميان آنها باشد ، آن شورا به خير و نفع آنان به پايان مىرسد .\r\n\r\n20 -\r\nبا اسناد نقل شده امام رضا ( ع ) فرموده كه پيامبر خدا ( ص ) فرموده :\r\nهر سفره‌اى كه گسترده شود و بر آن سفره كسى كه محمد يا احمد نام دارد بنشيند ، روزى دو بار آن منزل پاكيزه شود .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\n21 -\r\nبا اسناد نقل شده امام رضا ( ع ) فرموده كه فرستادهء خدا ( ص ) فرموده :\r\nدر روز قيامت دخترم فاطمه ( ع ) برانگيخته مىشود ، در حالى كه همراه با او جامه‌هائى است آغشته و رنگين به خون حسين ( ع ) پس آن را به پايه‌اى از اركان عرش بياويزد و بگويد : اى خدا ! ميان من و كشندهء فرزندم داورى كن . امام رضا ( ع ) فرمود كه پيامبر خدا فرموده است : پس خدا در بارهء درخواست دخترم حكم مىدهد ، به خداى كعبه قسم .\r\n\r\n22 -\r\nبا اسناد نقل شده امام رضا ( ع ) فرموده كه پيامبر خدا فرموده :\r\nهمانا دخترم را فاطمه ناميدم ، بدان جهت كه خداى تعالى فاطمه و هر كس فاطمه را دوست بدارد از آتش جهنم دور كرده است .\r\n\r\n23 -\r\nبا اسناد نقل شده امام رضا ( ع ) فرموده كه پيامبر خدا فرموده :\r\nبه درستى كه خداوند متعال به غضب فاطمه غضبناك و به خشنودى فاطمه خشنود مىشود .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\n24 -\r\nبا اسناد نقل شده امام رضا ( ع ) فرموده كه پيامبر خدا ( ص ) فرموده :\r\nيا على ! هنگامى كه روز قيامت فرا برسد ، من به ريسمان خداى - عز و جل - چنگ مىزنم و تو نيز به ريسمان من چنگ مىزنى و فرزندان تو به ريسمان تو مىآويزند ، و پيروان فرزندان تو به ريسمان ايشان چنگ مىزنند . پس آنگاه مىبينى به كجا « 1 » ما را فرمان مىدهند . ابو القاسم طائى گفت : از ابو عباس ثعلب راجع به حجزه پرسيدم ، گفت : آن ريسمان است و از نفطويه نحوى پيرامون حجزه سؤال كردم ، گفت : آن ريسمان است .\r\n\r\n25 -\r\nبا اسناد نقل شده امام رضا ( ع ) فرموده كه پيامبر خدا ( ص ) فرموده :\r\nبراى ما خانواده [ خاندان پيامبر 
  ] صدقه حلال نيست ، و فرمان داريم كه همواره با وضو باشيم ، و مأموريم كه الاغى را بر اسب نجيبى نجهانيم ، و نيز فرمان داريم كه بر روى كفش مسح نكشيم .\r\n\r\n\r\n","description":"","footnote":"\r\n( 1 ) شايد مقصود از « كجا » جايگاه بهشت يا جهنم باشد . و بديهى است كه فحواى كلام رسول اللَّه بيانگر فرمان الهى به پيامبر و على و فرزندان او و پيروان آنها در رابطه با حركت به سوى بهشت مىباشد . مترجم\r\n","page_name":" 33 ","page_number":33},
  {"content":"\r\n\r\n\r\n26 -\r\nبا اسناد نقل شده امام رضا ( ع ) فرموده كه فرستادهء خدا ( ص ) فرموده :\r\nمؤمن در پيشگاه خداى عز و جل مانند فرشته‌اى مقرّب است ، و بلكه مؤمن در نزد خدا از فرشته مقرب هم بزرگتر است . و در نزد خداى چيزى بزرگتر از فرشتهء مقرّب نيست ، مگر مؤمن توبه‌كننده يا [ زن 
  ] مؤمنهء توبه‌كننده به سوى خدا .\r\n\r\n27 -\r\nبا اسناد نقل شده امام رضا ( ع ) فرموده كه فرستادهء خدا ( ص ) فرموده :\r\nهر گاه كسى بر گورستان بگذرد و يازده بار سوره مباركه «   قل هو اللّه احد   » را بخواند و اجر آن را نثار مردگان كند ، به عدد مردگان به او پاداش داده مىشود .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\n28 -\r\nبا اسناد نقل شده امام رضا ( ع ) فرموده كه فرستادهء خدا ( ص ) فرموده :\r\nاى على ! به درستى كه تو آقاى مسلمانان و سرور و نگهبان مؤمنان و پيشواى پرهيزگاران و زمامدار شهرت يافتگانى « 1 » .\r\nأبو القاسم [ طائى 
  ] - رضى اللَّه عنه - گفت از احمد بن يحيى در بارهء يعسوب پرسيدم ، گفت : زنبور نرينهء بزرگى است كه از زنبورها دفاع مىكند .\r\n\r\n29 -\r\nبه اسناد نقل شده امام رضا ( ع ) فرموده كه فرستادهء خدا ( ص ) فرموده :\r\n\r\n\r\n","description":"","footnote":"\r\n( 1 ) شايد مقصود اينست كه تو از همهء شهرت يافتگان عالم مشهورتر و عظيم ترى . ( مترجم )\r\n","page_name":" 35 ","page_number":35},
  {"content":"\r\n\r\nهنگامى كه مرا در آسمانها گردش دادند ، جبرئيل ( ع ) دست مرا گرفت و مرا بر بساطى از بساطهاى بهشت نشاند . پس از آن يك گلابى به من داد و من آن را زير و رو كردم ، ناگهان شكافته شد و از آن كنيزى از حوريان بهشتى خارج شد كه من زيباتر از او نديده بودم ، پس به من گفت : سلام بر تو اى محمّد ! گفتم :\r\nتو كيستى ؟\r\nگفت : من راضيه مرضيّه هستم ، كه پروردگار مرا از سه چيز آفريده است ، پائين تنهء من از عطر است ، و ميان تنهء من از كافور و بالا تنهء من از عنبر است . خداى مرا به آب حيات سرشته است . خداى جبّار به من گفت هست شو ، پس موجود شدم ، و مرا براى برادر و پسر عمويت على بن ابى طالب آفريده است\r\n\r\n30 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nهر كس با مردم داد و ستد كند و به آنها ستم نكند ، و با آنها سخن بگويد و در گفتار به آنها دروغ نگويد ، و ايشان را وعده دهد و خلاف نكند ، چنين كسى مؤمن است . مؤمنى كه جوانمرديش كامل و عدالت و دادگريش آشكار است ، و برادرى با وى واجب و غيبت او حرام است .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\n31 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nهمانا موسى بن عمران ( ع ) دستهايش را بالا برد و خداى خود را پرسيد و گفت : خداى من ! آيا تو دورى تا من تو را بخوانم ، و يا نزديكى تا با تو نجوا كرده و به آرامى سخن بگويم . پس خداى متعال وحى فرستاد ، كه اى موسى من همنشين كسى هستم كه مرا ياد كند .\r\n\r\n32 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nبر شما باد كه از ستم پرهيز كنيد ، چرا كه ستم دلهاى شما را ويران مىكند .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\n33 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nيا على ! من براى تو پنج چيز از خدا در خواست كردم ، تمام آنها را به من عطا فرمود . نخست از خدا خواستم كه من اوّل كسى باشم كه سر از خاك بردارم و خاك از فرقم بريزد و تو با من باشى .\r\nدوّم ، از خدا خواستم كه در برابر ميزان تو همراه من باشى .\r\nسوم ، از خدا در خواست كردم كه تو را بردارندهء پرچم حق در روز قيامت قرار دهد ، كه آن پرچم اللَّه اكبر است ، و بر آن نوشته است كه : رستگاران آنهائى هستند كه به بهشت رسيدند .\r\nچهارم ، از خدا خواستم كه امت من از حوض كوثر به دست تو سيراب شوند ، در حالى كه تو با من هستى .\r\nپنجم ، از خدا خواستم كه تو را پيشواى امت من در حركت به سوى بهشت قرار دهد ، همهء اين خواستها برآورده شد . و سپاس خداى را كه با اجابت آنها بر من منّت گذاشت .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\n34 -\r\nبا اسناد نقل شده امام رضا ( ع ) فرمود كه فرستادهء خدا ( ص ) در بارهء سخن خداى عز و جل «  يوم ندعوا كل اناس بامامهم  » فرمود : - در روز قيامت - هر گروهى به نام امام زمان آنها خوانده شوند ، و نيز به كتاب خدا و سنت پيامبرشان فرا خوانده مىشوند .\r\n\r\n35 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nهر آينه مؤمن در آسمانها چنان شهرتى دارد كه در خانوادهء خود نزد فرزندانش شناخته شده است ، و مؤمن از فرشتهء مقرب در پيشگاه خدا گرامىتر است .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\n36 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nهر كس به مرد يا زن مؤمنى بهتان زند و در بارهء او چيزى بگويد كه در وى نباشد ، روز قيامت خداى او را بر تپه‌اى از آتش نگاه دارد ، تا از آنچه كه در بارهء آنها گفته رهايى يابد .\r\n\r\n37 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nجبرئيل ( ع ) از سوى خدا بر من فرود آمد و گفت : خداى تو را سلام مىرساند و مىفرمايد :\r\nمؤمنان را به بهشت بشارت بده ، كسانى كه كار نيك انجام مىدهند و به تو و خاندان تو ايمان آورده‌اند ، به درستى كه براى ايشان در نزد من پاداش نيكو است ، و به زودى وارد بهشت مىشوند .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\n38 -\r\nبا اسناد نقل شده امام رضا ( ع ) فرموده كه فرستادهء خدا ( ص ) فرموده :\r\nبهشت حرام است بر كسى كه به خاندان من ستم كند ، و با ايشان بجنگد ، و دشمنان اهل بيت مرا يارى دهد ، و به اهل بيت من دشنام دهد . براى آنها در آخرت بهره‌اى نيست ، و خدا با آنان در روز قيامت سخن نمىگويد ، و آنها را پاك نمىگرداند ، و براى آنان عذاب دردناك است .\r\n\r\n39 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nبه درستى كه خداى عز و جل از همهء مردم حساب مىكشد ، مگر آن كس كه به خدا شرك آورده ، و فرمان داده مىشود كه در آتش وارد شود .\r\n\r\n40 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nزنان احمق و ضعيف چشم كه از ديدگانشان آب مىريزد ، براى شير دادن كودكان استفاده نكنيد ، چرا كه شير آنها در كودكان اثر دارد .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\n41 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nبراى كودك هيچ شيرى بهتر از شير مادر نيست .\r\n\r\n42 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nخوردن غذائى كه از سفره بيرون ريخته است ، مهريه حوران بهشتى است .\r\n\r\n43 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nهر كس نيكو نفقه دهد ، براى او پاداش نيكو است .\r\n\r\n44 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nهر گاه غذاى تريد مىخوريد ، از اطراف ظرف غذا بخوريد ، زيرا بركت در وسط ظرف است .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\n45 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nسركه نان خورش نيكويى است ، و خانواده‌اى كه سركه دارند هرگز تهى دست نمىشوند .\r\n\r\n46 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nكسى كه مغبون است ، پسنديده و داراى پاداش نيست .\r\n\r\n47 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nشش موضوع از جوانمردى است ، سه تاى آنها در ديار شخص مطرح است و سه تاى از آنها در سفر . و امّا آنچه كه در شهر و ديار مطرح است : تلاوت كتاب خدا ، و آبادانى مساجد خدا ، و انتخاب برادر دينى در راه خداست .\r\nو آنچه كه در سفر مطرح است : بخشش زاد و توشهء راه ، اخلاق نيكو ، و شوخى كردن است در رابطه با آنچه كه گناه خدا نباشد .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\n48 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nخدايا ، سحرگاه امت من را در روز شنبه و پنجشنبه مبارك فرما .\r\n\r\n49 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nخرما را به ناشتا بخوريد ، زيرا در اين صورت خرما كرم‌ها و انگل‌هاى معده را مىكشد .\r\n\r\n50 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nبدن را با بنفشه روغن بماليد ، زيرا كه آن در تابستان خنك و در زمستان گرم است .\r\n\r\n51 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nيكتاپرستى نيمى از دين است ، پس به وسيلهء صدقه دادن از خدا روزى بخواهيد .\r\n\r\n52 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nبه كسى كه شايستهء نيكى است و كسى كه سزاوار نيكى نيست ، نيكى كن . پس اگر نيكى تو به كسى كه شايسته است رسيد ، كه هم او اهل آن بوده است ، و اگر به كسى كه سزاوار نيست رسيد ، در اين حال تو اهل نيكى هستى .\r\n\r\n53 -\r\nبا اسناد نقل شده امام رضا ( ع ) فرموده كه فرستادهء خدا ( ص ) فرموده :\r\nاساس و ريشهء خرد بعد از اعتقاد به خدا ، دوستى با مردم ، و نيكى كردن به هر انسان خوب يا بدى است .\r\n\r\n54 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nبهترين طعام در دنيا و آخرت گوشت است . و بهترين نوشيدنى در دنيا و آخرت آب است . و من بزرگ و سرور فرزندان آدم مىباشم ، و فخر و مباهاتى هم نيست .\r\n\r\n55 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nبهترين غذاى دنيا و آخرت برنج است .\r\n\r\n56 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nانار بخوريد ، زيرا هر دانه‌اى از انار كه در معده قرار مىگيرد قلب را نورانى مىكند ، و شيطان را تا چهل روز از دل مىراند .\r\n\r\n57 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nبر شما باد خوردن روغن زيتون ، زيرا آن كيسهء صفراء را خالى مىكند ، و بلغم را از بين مىبرد ، و اعصاب را قوى ، و اخلاق را نيكو ، و نفس را خوشبو مىكند ، و غم و اندوه را مىزدايد .\r\n\r\n58 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nانگور را دانه ، دانه بخوريد ، چرا كه در اين صورت گواراتر است .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\n59 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nاگر شفا در چيزى باشد ، پس در تيغ حجامت و شربت عسل خواهد بود .\r\n\r\n60 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nهر كس شربت عسل به شما داد ، آن را پس نزنيد .\r\n\r\n61 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nهر گاه غذا پخته مىكنيد ، كدو در آن زياد بريزيد ، زيرا آن دل افسرده را شادمان مىكند .\r\n\r\n62 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nبرترين كارهاى امت من ، چشم داشت فرج [ در رابطه با ظهور حضرت مهدى ( ع ) 
  ] از سوى خداى متعال است .\r\n\r\n63 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nنيروى من براى اقامهء نماز و روزه و آميزش كم شد . پس از\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nآن ديگى از آسمان بر من فرود آمد ، از آن خوردم ، پس نيروى من به اندازهء چهل مرد نيرومند در توانمندى و جماع افزوده شد .\r\n\r\n64 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nدهان‌هاى شما راهى از راهها به سوى خداى شماست ، پس آن را پاكيزه نگهداريد .\r\n\r\n65 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nهيچ چيز در نزد خداوند بدتر و غضبناك‌تر از شكم پر نيست .\r\n\r\n66 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nستارگان موجب ايمنى اهل آسمانند و فرزندان من باعث ايمنى امّت من مىباشند .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\n67 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nهمانا موسى بن عمران دستهايش را بلند كرد و از خداى خويش درخواست كرد و فرمود : خداى من به كجا بروم ؟\r\nدر اين حال خداى متعال وحى فرمود ، اى موسى ! همانا در ميان لشكريان تو سخن چينى وجود دارد ، موسى گفت : خداى من او را به من معرفى كن . خداى تعالى به او وحى كرد :\r\nهر آينه من سخن چينى و سخن چينى را دوست نمىدارم ، با اين حال چگونه خود سخن چينى كنم ؟\r\n\r\n68 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nدعاى كودكان امت من ، تا هنگامى كه به گناه نزديك نشوند ، برآورده و اجابت مىشود .\r\n\r\n69 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nيا على ! يكى از كرامت‌هايى كه خداى متعال به مؤمن\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nعنايت فرموده ، اينست كه از مرگ خود خبر ندارد ، تا امكان روى آورى به گناه داشته باشد . پس هنگامى كه به انجام گناه همت گمارد ، خداى متعال از گذرگاه رأفت و مهربانى جان او را مىگيرد . و امام رضا ( ع ) فرمود :\r\nجعفر بن محمد ( ع ) فرموده است : از گناه و ستم پرهيز داشته باشيد ، تا اينكه عمر شما زياد شود .\r\n\r\n70 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nهر گاه انسان نمىتواند ايستاده نماز بخواند ، پس به حال نشسته اقامه نماز كند ، و اگر توانائى اينكه نشسته نماز بخواند ، در او نيست ، به پشت بخوابد و پاهايش را به طرف قبله دراز كند و با اشاره نماز بخواند .\r\n\r\n71 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nهر كس روز جمعه را روزه بگيرد ، خداوند به او پاداش ده روز روزه به او مىدهد ، كه هيچ شباهتى به روزهاى دنيا ندارد .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\n72 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nسرآغاز نامهء اعمال انسان مؤمن ، نيكويى اخلاق اوست .\r\n\r\n73 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nچه كارى باعث ورود به بهشت مىشود ؟ پيامبر اكرم فرمود : پرهيزگارى ، و اخلاق نيكو .\r\nو سؤال شد كه چه كارى باعث ورود به جهنم مىشود ؟\r\nپيامبر ( ص ) فرمود : شكم و شرمگاه\r\n\r\n74 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nنزديك‌ترين شما به من در روز قيامت ، خوش‌خوىترين و مهربان‌ترين آنها نسبت به خانواده‌اش مىباشد . و من مهربان‌ترين شما به خانواده‌ام مىباشم .\r\n\r\n75 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nبهترين مردم از نظر ايمان ، خوش‌خوىترين و مهربان‌ترين آنها نسبت به خانواده‌اش مىباشد . و من مهربان‌ترين شما به\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nخانواده‌ام هستم .\r\n\r\n76 -\r\nبا اسناد نقل شده امام رضا ( ع ) فرمود كه پدرم على بن ابى طالب ( ع ) در بارهء سخن خداى متعال  « لتسألنّ يومئذ عن النعيم  » فرمود :\r\nنعمتى كه در اين آيه مورد سؤال قرار گرفته ، خرماى تازه و آب سرد است .\r\n\r\n77 -\r\nبا اسناد نقل شده امام رضا ( ع ) فرمود كه پدرم على بن ابى طالب ( ع ) فرمود كه پيامبر خدا ( ص ) فرموده :\r\nسه چيز حافظه را زياد و بلغم را از ميان مىبرد :\r\nقرائت قرآن ، خوردن عسل و كندر .\r\n\r\n78 -\r\nبا اسناد نقل شده امام رضا ( ع ) فرمود كه پدرم على بن ابى طالب ( ع ) فرمود :\r\nهر كس دوام و عمر زياد مىخواهد ، صبحانه بخورد ،\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nكفش چسب و جلف بپوشد و لباس سبك داشته باشد . « 1 »\r\n\r\n79 -\r\nبا اسناد نقل شده امام رضا ( ع ) فرمود كه پيامبر خدا ( ص ) هر گاه غذا مىخورد مىفرمود :\r\nخدايا در اين نعمت به ما بركت بده ، و از اين به ما نيكى روزى كن . و هر گاه خرماى تازه و يا شير تناول مىكرد ، مىفرمود :\r\nخدايا در اين نعمت به ما بركت بده و از آن به ما روزى بده .\r\n\r\n80 -\r\nبا اسناد نقل شده امام رضا ( ع ) فرمود كه على بن ابى طالب ( ع ) فرمود كه ابو حجيفه گفت :\r\nخدمت پيامبر ( ص ) رسيدم در حالى كه آروق مىزدم . پيامبر به من فرمود : از آروق زدن خوددارى كن ، چرا كه بيشترين گرسنگان روز قيامت ، كسانى هستند كه در دنيا شكم‌شان پر بوده است . پس از آن ابو حجيفه شكم خود را از غذا پر نكرد تا هنگامى\r\n\r\n\r\n","description":"","footnote":"\r\n( 1 ) از حضرت رضا ( ع ) در بارهء لباس سبك سؤال شد ، فرمود ، مقصود قرض سبك و اندك است .\r\n","page_name":" 53 ","page_number":53},
  {"content":"\r\n\r\nكه به ديدار خدا شتافت .\r\n\r\n81 -\r\nبا اسناد نقل شده امام رضا ( ع ) فرمود :\r\nهر گاه پيامبر خدا ( ص ) شير ميل مىفرمود ، دهانش را مضمضه مىكرد و مىفرمود : به درستى كه شير داراى چربى و روغن زيادى است .\r\n\r\n82 -\r\nبا اسناد نقل شده امام رضا ( ع ) فرمود كه پدرم على بن أبى طالب ( ع ) فرمود :\r\nسه چيز است كه انسان روزه‌دار نبايد پيرامون آن بگردد ، حمام ، حجامت [ خون گرفتن از بدن 
  ] و زن زيبا\r\n\r\n83 -\r\nبا اسناد نقل شده امام رضا ( ع ) فرمود كه پدرم على بن أبى طالب ( ع ) طالب ( ع ) فرمود :\r\nزن داراى ده پردهء حيا مىباشد . هنگامى كه ازدواج كند يكى از آنها پوشيده مىشود ، و چون بميرد همهء آنها پوشيده مىشود .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\n84 -\r\nبا اسناد نقل شده امام رضا ( ع ) فرمود كه پدرم على بن أبى طالب ( ع ) فرمود :\r\nاز پيامبر ( ص ) راجع به زنى كه زنا كرده بود سؤال شد ، در حالى كه زن مذكور ادعاى بكارت كرد . در اين حال پيامبر اكرم ( ص ) فرمان داد تا زنان او را معاينه كنند . زنها او را معاينه كرده و او را باكره يافتند . آنگاه پيامبر ( ص ) فرمود :\r\nمن كسى را كه مهر خدا بر اوست حدّ نمىزنم . و در اين گونه موارد پيامبر شهادت زنان را كافى مىداند .\r\n\r\n85 -\r\nبا اسناد نقل شده امام رضا ( ع ) فرمود كه پدرم على ابن ابى طالب ( ع ) فرمود كه پيامبر خدا ( ص ) فرمود :\r\nهر گاه از زنى بپرسند كه چه كسى با تو زنا كرده است ؟ و او بگويد فلان كس . دو حدّ خواهد خورد ، يكى براى افترائى كه به آن شخص نسبت داده و ديگرى براى اقرارى كه خود به گناه كرده است .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n\r\n86 -\r\nبا اسناد نقل شده امام رضا ( ع ) فرمود كه پدرم على بن ابى طالب ( ع ) فرموده :\r\nهر كس خود را در گذرگاه تهمت قرار دهد ، كسى را كه به او گمان بد مىبرد ملامت و سرزنش نكند .\r\n\r\n87 -\r\nبا اسناد نقل شده امام رضا ( ع ) فرمود كه پدرم على بن ابى طالب فرموده :\r\nدر حفر خندق با فرستادهء خدا ( ص ) همراه بوديم ، در اين هنگام فاطمه ( ع ) آمد و همراه او پارهء نانى بود ، آن را به پيامبر ( ص ) داد . پيامبر فرمود : اين پارهء نان چيست ؟\r\nفاطمه ( ع ) عرض كرد : گرده‌ى نانى براى حسن و حسين ( ع ) پختم ، بخشى از آن را براى شما آوردم .\r\nآنگاه پيامبر ( ص ) فرمود : اين اولين غذائى است كه پس از سه روز به دهان پدرت رسيده .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\n88 -\r\nبا اسناد نقل شده امام رضا ( ع ) از على بن ابى طالب ( ع ) نقل مىكند كه :\r\nبراى پيامبر ( ص ) غذائى فراهم شد ، پس آن حضرت انگشت خود را داخل غذا كرد ، غذا داغ بود . پيامبر فرمود ، بگذاريد سرد شود كه در آن حال بركتش زيادتر است . همانا خداى متعال ما را غذاى گرم نداده است .\r\n\r\n89 -\r\nبا اسناد نقل شده امام رضا ( ع ) فرمود كه پدرم على بن ابى طالب ( ع ) فرموده كه پيامبر اكرم ( ص ) فرمود :\r\nهر گاه يكى از شما را حاجتى باشد . در صبح روز پنجشنبه طلب كند . و به هنگامى كه از منزل بيرون شود ، آيات آخر سورهء آل عمران ، آية الكرسى ، انا انزلناه و سورهء حمد را بخواند ، هر آينه در اين آيات برآوردن حوائج دنيا و آخرت وجود دارد .\r\n\r\n90 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nبوى خوش ، نگاه كردن به سبزه ، سواركارى و نگاه به زن سرور آفرين مىباشد .\r\n\r\n91 -\r\nبا اسناد نقل شده امام رضا ( ع ) فرمود كه پدرم از قول پيامبر اكرم ( ص ) فرموده :\r\nشرابى را كه سركه شده است بخوريد ، چرا كه كرمهاى شكم را مىكشد .\r\n\r\n","description":"","footnote":"","page_name":" 58 ","page_number":58},
  {"content":"\r\n . \r\n","description":"","footnote":"","page_name":" 59 ","page_number":59},
  {"content":"\r\n\r\n\r\n92 -\r\nبا اسناد نقل شده امام رضا ( ع ) از پدرش على بن الحسين ( ع ) روايت مىكند كه :\r\nاسماء دختر عميس گفت : جدّهء شما فاطمه ( ع ) را در زايمان حسن و حسين ( ع ) قابله بودم . پس هنگامى كه حسن ( ع ) به دنيا آمد ، پيامبر اكرم ( ص ) وارد شد و فرمود :\r\nاى اسماء ، پسرم را بياور ، پس حسن ( ع ) را در جامه‌اى زرد به وى دادم . پيامبر جامهء زرد از او دور كرد و فرمود :\r\nاى اسماء ، مگر با تو عهد نكردم كه نوزاد را جامهء زرد نپوشانى ؟\r\nآنگاه او را در جامه‌اى سپيد پوشاندم و به ايشان دادم . سپس پيامبر ( ص ) در گوش راست وى اذان و در گوش چپش اقامه گفت . پس از آن به على ( ع ) فرمود : اين پسرم را چه ناميده‌اى ؟\r\nعلى ( ع ) فرمود : اى فرستادهء خدا ، در نام‌گذارى او من بر شما پيشى نمىگيرم ، ولى من دوست داشتم نام او را حرب بگذارم .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nپيامبر ( ص ) فرمود : من نيز در نام‌گذارى او به پروردگارم سبقت نمىگيرم . در اين حال جبرئيل ( ع ) فرود آمد و عرض كرد :\r\nاى محمد ! خداى بلند مرتبه تو را درود مىفرستد و مىفرمايد :\r\nعلى در پيشگاه تو به مانند هارون در برابر موسى مىباشد ، جز اينكه پس از تو پيامبرى نيست ، بنا بر اين پسرت را به اسم پسر هارون نام‌گذارى كن . پيامبر ( ص ) فرمود ، اى جبرئيل نام پسر هارون چيست ؟\r\nجبرئيل گفت : [ شبر 
  ] پيامبر ( ص ) فرمود : زبان من عربى است .\r\nجبرئيل گفت : او را حسن نام گذار .\r\nأسماء گفت : سپس پيامبر ( ص ) او را حسن ناميد .\r\nپس از آن هنگامى كه حسن ( ع ) هفت روزه شد ، پيامبر اكرم او را به دو قوچ كه سفيدى آنها از سياهى آنها بيشتر بود عقيقه كرد ، و به قابله قوچى بخشيد . و سر حسن ( ع ) را تراشيد و به وزن موى او نقره صدقه داد و سپس سر حسن ( ع ) را روغنى خوشبو ماليد . و فرمود : اى اسماء ، خون از آداب جاهليت است .\r\nسپس اسماء گفت : چون يك سال از تولد حسن ( ع ) گذشت ، حسين ( ع ) تولد يافت . در اين هنگام پيامبر ( ص ) بر من وارد شد و فرمود : پسرم آرا بياور . حسين ( ع ) را به او دادم در حالى كه وى را به جامه‌اى سپيد پوشانيده بودم . آن حضرت در گوش راست وى اذان و در گوش چپش اقامه گفت ، و او را در دامن خود نهاد و گريه كرد .\r\nأسماء گفت : عرض كردم ، پدر و مادرم فداى شما ، گريه شما براى چيست ؟\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nپيامبر ( ص ) فرمود : براى اين پسرم مىگريم ، گفتم : او هم اكنون متولد شده است .\r\nپيامبر اكرم ( ص ) فرمود : اى اسماء ، گروهى سركش - پس از من - او را مىكشند ، شفاعت من در نزد خداى براى آنها نيست . سپس پيامبر فرمود : اى اسماء ، اين خبر را به فاطمه نگويى چرا كه او تازه وضع حمل كرده است .\r\nآنگاه به على ( ع ) فرمود : اين پسرم را چه ناميده‌اى ؟\r\nعلى ( ع ) فرمود : من در نامگذارى او بر شما پيشى نمىگيرم ، اگر چه دوست داشتم نام او را حرب بگذارم . پيامبر ( ص ) فرمود : من نيز در نامگذارى او بر پروردگارم - عز و جل - سبقت نمىگيرم . در اين حال جبرئيل بر پيامبر فرود آمد و گفت : خداى بلند مرتبه تو را سلام مىفرستد و مىفرمايد : او را به نام پسر هارون نامگذارى كن .\r\nپيامبر فرمود : نام پسر هارون چيست ؟\r\nجبرئيل گفت : شبير .\r\nپيامبر ( ص ) فرمود : زبان من عربى است . جبرئيل گفت : او را حسين نام گذار .\r\nپس چون حسين ( ع ) هفت روزه شد [ پيامبر اكرم او را عقيقه كرد 
  ] به دو قوچ كه سپيدى آنها از سياهيشان افزون بود و سر حسين ( ع ) را تراشيد ، و به وزن موى سر او نقره صدقه داد و سر او را روغنى خوشبو ماليد . سپس فرمود :\r\nاى اسماء ! خون از آداب جاهليت عرب است ، و قابله را ران گوسفندى بخشيد .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\n93 -\r\nبا اسناد نقل شده امام رضا ( ع ) فرمود ، كه على بن ابى طالب ( ع ) فرموده :\r\nهر چه در قرآن «  يا ايها الذين آمنوا  » وجود دارد ، در كتاب تورات « يا ايها المساكين » بوده است . و نيز از آن حضرت روايت شده كه فرمود :\r\nاگر بندهء خدا مرگ و سرعت آن را به سوى خود ببيند ، هر آينه مغضوب‌ترين كار در نزد او طلب دنيا مىباشد .\r\n\r\n94 -\r\nبا اسناد نقل شده امام رضا ( ع ) فرمود كه على بن ابى طالب ( ع ) فرموده :\r\nحسن و حسين ( ع ) تا پاسى از شب در برابر پيامبر اكرم ( ص ) سرگرم بازى بودند ، آنگاه پيامبر به آنها فرمود : به سوى مادرتان برگرديد . در اين حال برقى جهيد تا هنگامى كه به مادر وارد\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nشدند ، و پيامبر همچنان به آن برق مىنگريست .\r\nسپس پيامبر فرمود : سپاس خداى را كه ما اهل بيت را گرامى داشته و كرامت بخشيده است .\r\n\r\n95 -\r\nبا اسناد نقل شده امام رضا ( ع ) فرمود ، كه پدرم على بن ابى طالب فرموده :\r\nاز پيامبر خدا ( ص ) دو كتاب ارث برده‌ام ، نخست كتاب خداى عز و جل ( قرآن ) و ديگرى كتابى كه در غلاف شمشير من است .\r\nگفته شد : يا امير المؤمنين ! كتابى كه در غلاف شمشير شما جاى دارد ، چيست ؟\r\nفرمود : لعنت خدا بر هر كس كه غير از كشندهء خود را بكشد ، و جز زنندهء خود را بزند .\r\n\r\n96 -\r\nبا اسناد نقل شده امام رضا ( ع ) فرمود كه پدرم على بن ابى\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nطالب ( ع ) فرموده :\r\nشرابى را كه سركه شده بخوريد ، ولى سركهء شرابى را كه شما آن را فاسد كرده‌ايد مخوريد .\r\n\r\n97 -\r\nبا اسناد نقل شده امام رضا ( ع ) فرمود كه على ( ع ) فرموده :\r\nپيامبر خدا ( ص ) با دو دست خود گل سرخى را به من هديه فرمود ، هنگامى كه آن را به بينى خود نزديك كردم ، پيامبر اكرم ( ص ) فرمود : اين بعد از آس بهترين گلهاى بهشت است .\r\n\r\n98 -\r\nبا اسناد نقل شده امام رضا ( ع ) از پدرش على بن ابى طالب نقل مىكند ، كه پيامبر ( ص ) فرمود :\r\nخداى متعال همهء گناهان را مىآمرزد ، مگر كسى را كه مهريه زن را به تأخير افكند ، يا مزد كارگرى را پايمال كند و يا انسان آزادى را بفروشد . « 1 »\r\n\r\n\r\n","description":"","footnote":"\r\n( 1 ) شايد مقصود كسانى باشند كه فرزندان خود را در ازاء مبلغى به كسى مىفروشند . و يا مقصود از خود فروشى باشد ، كه انسان خود را به مقامات و امراء و زورمندان بفروشد . ( مترجم )\r\n","page_name":" 65 ","page_number":65},
  {"content":"\r\n\r\n\r\n99 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرمود :\r\nفرشته‌اى بر من فرود آمد و گفت : اى محمد ، خداى عزّ و جلّ تو را درود مىفرستد و مىفرمايد :\r\nمن فاطمه را به ازدواج على ( ع ) در آوردم ، تو نيز او را به ازدواج على درآور . و به درخت طوبى فرمان دادم تا به درّ و مرجان و ياقوت‌ها آراسته شود . همانا اهل آسمانها به اين خبر شادمان شدند . و به زودى از اين دو تن ( فاطمه و على ) دو پسر متولد مىشود ، كه سرور بهشتيان مىباشند ، و اين دو زينت اهل بهشت خواهند بود . پس بشارت باد تو را اى محمد ، چرا كه تو بهترين آفريدگان از آغاز تا پايان خلقتى .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\n100 -\r\nبا اسناد نقل شده امام رضا ( ع ) فرمود ، كه فرستادهء خدا ( ص ) فرموده :\r\nهر كس را كه من مولاى او هستم ، على ( ع ) مولاى اوست .\r\nخدايا دوست بدار هر كس را كه على را دوست مىدارد و دشمن بدار ، هر كس كه على را دشمن مىباشد . و خوار كن هر كس كه على را خوار كند ، و يارى كن هر كس كه على را يارى مىكند .\r\n\r\n101 -\r\nبا اسناد نقل شده امام رضا ( ع ) فرمود ، كه فرستادهء خدا ( ص ) فرموده :\r\nدعاء اسلحهء مؤمن و ستون دين و روشنى آسمانها و زمين است .\r\n\r\n102 -\r\nبا اسناد نقل شده امام رضا ( ع ) فرمود ، كه فرستادهء خدا ( ص ) فرموده :\r\nدر ميزان اعمال چيزى سنگين‌تر و ارزشمندتر از خوى نيك نيست .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n\r\n103 -\r\nبا اسناد نقل شده امام رضا ( ع ) فرمود ، كه فرستادهء خدا ( ص ) فرموده :\r\nهمان گونه كه سركه شيرينى عسل را از بين مىبرد ، اخلاق بد عمل نيك انسان را تباه مىكند .\r\n\r\n104 -\r\nبا اسناد نقل شده امام رضا ( ع ) فرمود ، كه پيامبر خدا ( ص ) فرموده :\r\nهمانا بنده خدا بر اثر خوى نيك به مقام كسى مىرسد ، كه روزها را روزه‌دار است و شبها را به نماز مىگذراند .\r\n\r\n105 -\r\nبا اسناد نقل شده امام رضا ( ع ) فرمود ، كه فرستادهء خدا ( ص ) فرموده :\r\nهر كس چهل حديث را براى امت من حفظ كند ، تا ايشان از آنها بهره‌مند شوند ، خداى او را در روز قيامت فقيه و عالم بر مىانگيزد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\n106 -\r\nبا اسناد نقل شده امام رضا ( ع ) فرمود ، كه على ( ص ) فرموده :\r\nهنگامى كه پيامبر خدا تعليم اذان را شروع فرمود ، جبرئيل\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nبا براق بر حضرتش نازل شد ، ولى براق در برابر حضرت سركشى كرد . در اين حال جبرئيل به براق گفت : آرام باش اى براق ، زيرا كسى بر تو سوار نشده است كه عزيزتر و گرامىتر از پيامبر در نزد خداى متعال باشد ، پس از اين كلام براق آرام گرفت . پيامبر ( ص ) فرمودند : من بر براق سوار شدم تا زمانى كه به حجابى رسيدم ، كه ميان من و خداى عزّ و جلّ حايل بود . در اين حال از آن سوى حجاب ملكى خارج شد و گفت : اللَّه اكبر ، اللَّه اكبر . پيامبر فرمود : جبرئيل را گفتم ، اين فرشته كيست ؟ جبرئيل گفت : قسم به كسى كه تو را به مقام نبوت كرامت بخشيده ، تا به حال من اين فرشته را نديده‌ام . سپس فرشته گفت : اللَّه اكبر ، اللَّه اكبر .\r\nاز آن سوى حجاب فرياد بر آمد ، راست گفت بندهء من ، من بزرگترم ، من بزرگترم .\r\nپيامبر فرمود : سپس فرشته گفت : شهادت مىدهم كه خدايى جز خداى يگانه نيست ، گواهى مىدهم كه خدايى جز خداى يكتا نيست . از آن سوى حجاب صدا آمد كه ، راست گفت بندهء من ، خدايى جز من نيست .\r\nپيامبر ( ص ) فرمود : فرشته گفت : گواهى مىدهم كه محمد فرستادهء خداست . شهادت مىدهم كه محمد فرستادهء خداست . از آن سوى حجاب ندا آمد كه راست گفت بندهء من ، من محمد را به رسالت فرستادم .\r\nپيامبر ( ص ) فرمود : سپس فرشته : گفت بشتابيد به سوى نماز ، بشتابيد به سوى نماز .\r\nاز آن سوى حجاب فرياد برآمد كه ، راست گفت بندهء من و - مردم\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nرا - به عبادت من فرا خواند .\r\nپيامبر فرمود : سپس فرشته گفت : بشتابيد به سوى رستگارى ، بشتابيد به سوى رستگارى .\r\nاز آن سوى حجاب ندا آمد كه ، راست گفت بندهء من و - مردم را - به عبادت من فراخواند ، به تحقيق رستگار شد هر كس كه به اقامهء نماز مواظبت داشته باشد .\r\nپيامبر فرمود : پس در آن هنگام خداى عز و جل شرافت و كرامت مرا بر آفريدگان نخستين و آخرين كامل ساخت .\r\n\r\n107 -\r\nبا اسناد نقل شده امام رضا ( ع ) فرمود :\r\nپيامبر خدا ( ص ) روز دوشنبه و پنجشنبه سفر مىكرد و مىفرمود :\r\nدر اين روزها عمل‌ها به سوى خدا بالا مىرود و پيمان دوستى و ولايت بسته مىشود .\r\n\r\n108 -\r\nبا اسناد نقل شده امام رضا ( ع ) فرمود كه على بن ابى طالب ( ع ) فرموده :\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nفرستادهء خدا ( ص ) با ما نماز سفر خواند . وى در ركعت اول سورهء حمد و   قل يا ايها الكافرون   و در ركعت دوم سورهء حمد و   قل هو اللّه احد   قرائت كرد . و سپس فرمود : براى شما يك سوم و يك چهارم قرآن را خواندم .\r\n\r\n109 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nهر كس كه چهار مرتبه سورهء «   اذا زلزلت الارض   » را بخواند ، به مانند كسى است كه همهء قرآن را خوانده باشد .\r\n\r\n110 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nاعتكاف جز با روزه گرفتن ممكن نيست .\r\n\r\n111 -\r\nبا اسناد نقل شده امام رضا ( ع ) فرمود كه پدرم على بن ابى طالب ( ع ) فرموده :\r\nخوى نيك بهترين همنشين انسان است ، و كامل‌ترين شما\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nاز جهت ايمان ، نيك‌خوىترين شماست .\r\n\r\n112 -\r\nبا اسناد نقل شده امام رضا ( ع ) فرمود كه على بن ابى طالب ( ع ) فرموده :\r\nپنهان داشتن عمل ، شكيبائى بر مصيبت‌ها و پوشاندن غمها از گنجهاى نيكىها و خوبيها است .\r\n\r\n113 -\r\nبا اسناد نقل شده امام رضا ( ع ) فرمود كه پدرم على بن ابى طالب از پيامبر اكرم نقل فرمود :\r\nفرمود : هر كس يك چيز را براى من ضمانت كند ، من چهار چيز را براى او ضمانت مىكنم . با خويشاوندان خود رابطه داشته باشد ، تا خدا او را دوست بدارد ، و به او روزى فراخ دهد ، و عمر او را طولانى كند و او را به بهشتى كه وعده داده است وارد كند .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\n114 -\r\nبا اسناد نقل شده امام رضا ( ع ) فرمود كه پيامبر خدا ( ص ) سه مرتبه فرموده : خدايا جانشينان مرا رحمت كن .\r\nگفته شد ، اى فرستادهء خدا جانشينان تو چه كسانى هستند ؟ فرمود ، كسانى كه بعد از من مىآيند و سخنان و سنت مرا براى مردم روايت مىكنند و به مردم مىآموزند .\r\n\r\n115 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nاى على ، تو تقسيم‌كنندهء بهشت و جهنّمى ، و تو در بهشت را مىكوبى و به آن بدون حساب وارد مىشوى .\r\n\r\n116 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nفرشته‌اى بر من فرود آمد و گفت : اى محمد ، همانا خدايت\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nتو را سلام مىكند و مىفرمايد : اگر تو بخواهى بطحاء مكّه را براى تو طلا مىسازم . پيامبر سر به سوى آسمان برآورد و فرمود : اى پروردگار ، روزى كه سيرم تو را سپاس مىگزارم و روزى كه گرسنه‌ام از تو روزى طلب مىكنم .\r\n\r\n117 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nاهل بيت من به مانند كشتى نوح مىباشند . هر كس بر كشتى نشيند نجات يافته و هر كس از اين كشتى روى بر گرداند در آتش جهنم افتاد .\r\n\r\n118 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nاى على هنگامى كه روز قيامت فرا برسد ، تو و فرزندانت بر اسبهاى ابلق كه داراى تاجهاى درّ و ياقوت مىباشند سوار مىشويد . پس خداى متعال به شما فرمان ورود به بهشت مىدهد ، و در اين حال مردم شما را تماشا مىكنند .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\n119 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nبهشت شيفته و مشتاق على بن ابى طالب است و از خداى مىخواهد كه على ( ع ) به او نگاه كند . و آتش از على دور شده و از خداى مىخواهد كه او را از على دور سازد . سپاس خداى را كه پيامبرش را به چنين - جانشين - و برادرى - كرامت بخشيده است .\r\n\r\n120 -\r\nبا اسناد نقل شده امام رضا ( ع ) فرموده كه فرستادهء خدا ( ص ) فرموده :\r\nفاطمه ( ع ) دخترم وارد محشر مىشود در حالى كه جامه‌اى\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nنو به نشانهء كرامت و بزرگوارى بر تن دارد ، كه اين جامه به آب حيات آميخته شده است . در اين حال همهء آفريدگان او را نگاه مىكنند ، و از عظمت وى شگفت زده مىشوند . و همچنين دو جامه از لباسهاى بهشتى مىپوشد كه بر هر يك از آنها با خط سبز نوشته شده است :\r\nدختر محمد ( ص ) را با زيباترين چهره و نيكوترين صورت و بهترين كرامت‌ها وارد بهشت كنيد . پس در اين حال به مانند عروسى كه تاج عزّت - الهى - بر سر دارد به سوى بهشت روان مىشود ، در حالى كه هفتاد هزار كنيز مراقب و همراه وى مىباشند . و هر يك از اين كنيزان با اين آرايش از هنگامى كه خدا دنيا را آفريده زينت شده‌اند .\r\n\r\n121 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nواى بر ستم‌كنندگان نسبت به اهل بيت من ، گويا مىبينم آنان را كه همراه با منافقين در پائين‌ترين دركات جهنم به عذاب خدا گرفتارند .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\n122 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nقاتل حسين ( ع ) در تابوتى از آتش است كه نيمى از عذاب دنيا به او وارد مىشود . و هر آينه دستها و پاهاى او با زنجيرهاى آتشين محكم بسته شده است ، با چنين حالتى او را به آتش مىافكنند تا در ژرف‌ترين مكان جهنم قرار گيرد . پيكر او را عفونت بويناكى است كه از گند آن اهل دوزخ به خدا پناه مىبرند . وى در حالى كه عذاب خدا را مىچشد براى هميشه خالد در جهنم است . در جهنم هر گاه پوست دوزخيان در آتش ذوب شود ، خداى پوست ديگرى بر پيكرشان مىروياند تا اينكه دو مرتبه عذاب خدا را بچشند . ساعتى عذاب خدا از آنها دور نمىشود و به آنها از آب جوشان دوزخ داده مىشود . واى بر آنان از عذاب خداى عزّ و جلّ .\r\n\r\n123 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nمن شهر علم و دانش هستم و على ( ع ) در آن شهر است .\r\nپس هر كس كه ارادهء كسب علم كرده ، مىبايد كه از در شهر\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nدانش وارد شود .\r\n\r\n124 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nهنگامى كه روز قيامت فرا برسد ، فريادى از نهانگاه عرش بلند شود كه : اى محمد ، پدرت ابراهيم نيكو پدريست و برادرت على نيز نيكو برادرى است .\r\n\r\n125 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nگويا عمرم به پايان رسيده ، مرا مىخوانند و من اجابت كردم . همانا من دو گوهر گرانبها در ميان شما مىگذارم كه يكى از آنها بزرگتر از ديگر است : كتاب خداى عزّ و جلّ كه رشته‌اى است از آسمان به زمين كشيده شده ، و اهل بيت من . دقت كنيد كه بعد از اين حق آنها را رعايت كنيد .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\n126 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nاى على ! تو شهسوار دلير عرب و كشندهء پيمان‌شكنان و خوارج و ياغيان بيدادگرى . و تو برادر من و سرور و امير مؤمنانى . و تو شمشير خداى عز و جل هستى كه هرگز خطا نمىكند ، و تو نيز دوست من در بهشت مىباشى .\r\n\r\n127 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nبر شما باد روى آورى به اخلاق نيكو ، بدرستى كه صاحب اخلاق نيك بىگمان در بهشت جاى دارد . و بر شما باد پرهيز از اخلاق بد ، همانا انسان زشت خوى بىگمان در آتش جاى دارد .\r\n\r\n128 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nاگر بندهء خدا بداند كه خدا چه پاداشى در رابطه با اخلاق نيك به او مىدهد ، هر آينه مىداند كه به اخلاق نيك نيازمند\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nاست .\r\n\r\n129 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nاگر كسى هنگام ورود به بازار بگويد :\r\n« سبحان اللَّه ، و الحمد اللَّه ، و لا الّا اللَّه وحده لا شريك له ، له الملك ، و له الحمد ، يحيى و يميت ، و هو حىّ لا يموت ، بيده الخير ، و هو على كلّ شيء قدير »\r\nخداى روز قيامت به اندازهء همهء آفريده‌ها به او پاداش مىدهد .\r\n\r\n130 -\r\nبا اسناد نقل شده از امام رضا ( ع ) فرمود كه فرستادهء خدا ( ص )\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nفرموده :\r\nهمانا خدا را ستونى از ياقوت سرخ است ، كه سر آن ستون زير عرش و پائين آن بر پشت ماهى در طبقه هفتم زمين قرار دارد .\r\nپس هنگامى كه بندهء خدا بگويد :\r\nلا إله الّا اللَّه\r\n، عرش بلرزد و اين ستون همراه با ماهى به حركت در آيد . در اين هنگام خداى عزّ و جلّ مىفرمايد : اى عرش من آرام باش . عرش عرضه مىدارد ، چگونه آرام باشم در حالى كه تو گويندهء\r\nلا إله الّا اللَّه\r\nرا نمىآمرزى ؟\r\nدر اين هنگام خداى عزّ و جلّ مىفرمايد : اى ساكنان آسمانهاى من ، شاهد باشيد كه به تحقيق من گويندهء\r\nلا إله الّا اللَّه\r\nرا آمرزيدم .\r\n\r\n131 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nنگاه كردن به سه چيز عبادت است . نگاه كردن به چهرهء پدر ، نگاه كردن به قرآن و نگاه كردن به دريا .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\n132 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nبر شما باد خوردن گوشت ، زيرا گوشت باعث روئيدن گوشت بر بدن مىشود . و هر كس چهل روز گوشت نخورد ، بد اخلاق مىشود .\r\n\r\n133 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nبر شما باد خوردن عدس ، زيرا كه عدس پاكيزه و مبارك است . و همانا عدس باعث نرم شدن قلب و فراوانى اشك مىشود .\r\nو به درستى كه هفتاد پيامبر به عدس بركت داده شده‌اند ، و آخرين آنها عيسى بن مريم مىباشد .\r\n\r\n134 -\r\nبا اسناد نقل شده امام رضا ( ع ) فرمود :\r\nدر برابر پيامبر خدا ( ص ) در باره گوشت و پيه سخن گفته شد . سپس پيامبر اكرم ( ص ) فرمود :\r\nپاره‌اى از گوشت و پيه وارد معده انسان نمىشود ، جز\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nاينكه در آن مكان سلامتى و شفاء پديد مىآيد و بيمارى از آنجا خارج مىشود .\r\n\r\n135 -\r\nبا اسناد نقل شده امام رضا ( ع ) فرمود :\r\nپيامبر اكرم ( ص ) كليه‌هاى گوسفند را نمىخورد ، نه به خاطر اينكه حرام باشد ، بلكه به خاطر نزديكى آنها به مجراى ادرار گوسفند .\r\n\r\n136 -\r\nبا اسناد نقل شده امام رضا ( ع ) فرمود كه پدرم على بن ابى طالب ( ع ) فرموده :\r\nطلحة بن عبيد اللَّه بر پيامبر اكرم ( ص ) وارد شد ، در حالى كه به دست فرستادهء خدا ( ص ) گلابى بود ، پيامبر فرمود :\r\nاى ابا محمد اين گلابى را بگير ، چرا كه گلابى باعث نيرومندى قلب مىشود .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n\r\n137 -\r\nبا اسناد نقل شده امام رضا ( ع ) فرمود كه پدرم على بن ابى طالب ( ع ) فرموده :\r\nهر گاه فرستادهء خدا ( ص ) خرما مىخورد ، دانهء آن را بر پشت دست خود مىگذاشت و سپس آن را دور مىافكند .\r\n\r\n138 -\r\nبا اسناد نقل شده امام رضا ( ع ) از على ( ع ) روايت فرمود كه :\r\nجبرئيل بر پيامبر فرود آمد و گفت : بر شما باد خوردن خرماى برنى ، چرا كه آن بهترين خرماى شماست و انسان را به خدا نزديك و از آتش دور مىكند .\r\n\r\n139 -\r\nبا اسناد نقل شده امام رضا ( ع ) از پدرش على بن ابى طالب ( ع ) روايت فرمود كه :\r\nبر شما باد ، خوردن كدو ، زيرا كدو باعث افزايش قوّهء تفكر مىباشد .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n\r\n140 -\r\nبا اسناد نقل شده امام رضا ( ع ) فرمود كه پدرم حسين بن على ( ع ) فرموده :\r\nمردى امير المؤمنين على ( ع ) را به خانه خود دعوت كرد .\r\nامام على ( ع ) فرمود ، با سه شرط دعوت تو را مىپذيرم . آن مرد گفت ، آن سه شرط كدام است ؟ امام على ( ع ) فرمود :\r\nنخست آن كه براى من چيزى از خارج به خانه نياورى .\r\nديگر آن كه بدون تعارف هر چه در خانه دارى همان را براى من حاضر كنى . و سوم آن كه خانواده‌ات را به زحمت نياندازى . عرض كرد آنچه شما فرمان دهيد اطاعت مىكنم ، سپس على ( ع ) دعوت او را پذيرفت .\r\n\r\n141 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nاى على ! اگر تو نبودى ، پس از من مؤمنان - راستين - شناخته نمىشدند\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\n142 -\r\nبا اسناد نقل شده امام رضا ( ع ) فرمود كه على بن ابى طالب ( ع ) فرموده :\r\nاستفاده از حنا بعد از داروى نظافت بدن ، باعث ايمنى از بيمارى پيسى و جذام است .\r\n\r\n143 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرمود :\r\nاى على ! خداى عزّ و جلّ سه نعمت به تو عطا فرموده كه به هيچ كس مانند آن را عنايت نكرده است . على ( ع ) عرض كرد :\r\nپدر و مادرم فداى شما ، خدا به من چه چيزى عطا فرموده ؟\r\nپيامبر ( ص ) فرمود :\r\nخدا تو را داماد من قرار داده ، فاطمه را همسر تو قرار داده ، و فرزندانى مانند حسن و حسين به تو ارزانى داشته است .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n\r\n144 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرمود :\r\nاى على ! در روز قيامت سواره‌اى جز ما نيست ، و ما چهار نفر مىباشيم . آنگاه مردى از انصار برخاست و گفت : پدرم و مادرم فداى شما اى رسول خدا ، آن چهار تن چه كسانى مىباشند ؟ پيامبر خدا ( ص ) فرمود :\r\nمن بر براق خدا ، برادرم صالح بر شتر خدا كه قومش آن را كشتند ، و عمويم حمزه بر ناقهء عضباء ، و برادرم على بر شترى از شترهاى بهشت سوار است ، در حالى كه پرچم حمد در دستش مىباشد فرياد مىزند :\r\nلا إله الّا اللَّه ، محمد رسول اللَّه - ص -\r\nدر اين حال مردم محشر مىگويند : اين منادى كسى نيست جز فرشته‌اى مقرّب ، يا نبىّ مرسلى ، و يا حامل عرش . آنگاه فرشته‌اى از عرش پاسخ ايشان را مىدهد . اى گروه آدميان اين منادى فرشتهء مقرب و بنى مرسل و حامل عرش نيست ، بلكه او على بن ابى طالب عليه السّلام است .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n\r\n145 -\r\nبا اسناد نقل شده امام رضا ( ع ) فرمود كه پدرم على بن ابى طالب ( ع ) فرمود :\r\nبيمارى طاعون به سرعت باعث مرگ مىشود . « 1 »\r\n\r\n146 -\r\nبا اسناد نقل شده امام رضا ( ع ) فرمود كه على بن الحسين ( ع ) فرموده :\r\nگويا مىبينم كه در اطراف قبر حسين - ع - كاخهائى ساخته مىشود ، و گويى مىبينم كه محمل‌هايى از - كوفه - به طرف قبر حسين - ع - بيرون مىآيد ، و فاصله‌اى نمىشود كه از اطراف عالم به سوى قبر حسين - ع - رهسپار مىشوند . و اينها همه هنگام زوال سلطنت بنى مروان است .\r\n\r\n\r\n","description":"","footnote":"\r\n( 1 ) در جلد ششم بحار الانوار ص 121 ، چاپ جديد بيروت ذيل اين حديث آورده : بيان :\r\nوحيّه أى سريعة\r\n","page_name":" 89 ","page_number":89},
  {"content":"\r\n\r\n\r\n147 -\r\nبا اسناد نقل شده امام رضا ( ع ) فرمود كه على بن ابى طالب ( ع ) فرموده از فرستادهء خدا شنيدم كه مىفرمود :\r\nمن بر شما بيمناكم كه دين را پست شماريد ، و مانع از اجراى احكام شويد ، و قطع رحم كنيد و اينكه قرآن را از گروهى فرا گيريد ، كه يكى از خودشان را جلو انداخته‌اند ( رهبر قرار داده‌اند ) در حالى كه او از آنها در مسايل دينى برتر و داناتر نيست .\r\n\r\n148 -\r\nبا اسناد نقل شده امام رضا ( ع ) فرمود كه على بن ابى طالب - ع - فرموده :\r\nهر كس غذا را با خوردن نمك شروع كند ، خداوند هفتاد بيمارى را از او دور مىكند كه اولين آنها جذام مىباشد .\r\n\r\n149 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرمود :\r\nاى على ! بر شما باد خوردن زيتون و ماليدن آن به بدن ، زيرا هر كس زيتون بخورد و روغن آن را به بدن خود بمالد ، شيطان تا چهل\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nروز به او نزديك نمىشود .\r\n\r\n150 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرمود :\r\nبر شما باد خوردن نمك ، زيرا نمك باعث درمان هفتاد بيمارى است ، از آن جمله جذام ، پيسى و جنون است .\r\n\r\n151 -\r\nبا اسناد نقل شده امام رضا ( ع ) فرمود كه :\r\nامام على بن ابى طالب خربزه را با شكر ميل مىفرمود .\r\n\r\n152 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرمود :\r\nهمانا خداى عز و جل دو هزار سال پيش از آفرينش آدم - ع - همه چيز را اندازه‌گيرى كرد و تمام امور جهان را تدبير فرمود .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\n153 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرمود :\r\nمراقب نمازهاى پنجگانه باشيد ، زيرا خداى عزّ و جلّ به هنگام فرا رسيدن روز قيامت ، بنده را فرا مىخواند ، سپس نخستين چيزى كه از او مىپرسد نماز است . اگر نماز را به تمام و كمال بجا آورده باشد عبادات او را مىپذيرد و گر نه او را به آتش مىافكند .\r\n\r\n154 -\r\nبا اسناد نقل شده امام رضا ( ع ) فرمود كه فرستادهء خدا - ص - فرموده :\r\nياران من ! نمازتان را تباه نكنيد ، زيرا هر كس نماز خود را تباه سازد روز قيامت با قارون و هامان و فرعون محشور مىشود . پس در اين حال شايسته است كه خداوند او را - همراه منافقان - به آتش افكند . و ويل براى كسى است كه نمازش را مراقبت و حفاظت نكند و سنت پيامبرش را بجا نياورد .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\n155 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nهمانا موسى بن عمران از خداى عز و جل درخواست كرد و گفت : خداى من ! مرا در شمار امت محمد - ص - قرار بده . خداى متعال به او وحى فرمود كه اى موسى اين درخواست براى تو ممكن نيست .\r\n\r\n156 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nهنگامى كه به آسمانها عروج كردم ، در آسمان دوم مردى را نشسته ديدم . كه يك پاى او در مشرق و پاى ديگر او در مغرب است ، و در دستش لوحى دارد و به آن نگاه مىكند و سر خود را تكان مىدهد . به جبرئيل گفتم ، اى جبرئيل اين چه كسى است ؟\r\nپاسخ گفت : اين عزرائيل ملك الموت است .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n\r\n157 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرمود :\r\nآيا تفسير اين آيهء مباركه را مىدانيد «  كلّا اذا دكّت الارض دكّا  . . » پاسخ گفتند كه خدا و فرستاده‌اش داناترند . پيامبر اكرم ( ص ) فرمود : هنگامى كه قيامت فرا برسد ، جهنم به هفتاد هزار زنجير مقيد است ، كه اين زنجيرها به دست هفتاد هزار فرشته است . پس شعله‌هاى آتش جهنم زبانه مىكشد ، و اگر خداى آن را حبس نكند هر آينه آسمانها و زمين‌ها را به آتش كشد .\r\n\r\n158 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nخداى متعال براق را براى من رام كرد ، و آن حيوانى از حيوانات بهشت است ، كه نه كوتاه و نه بلند مىباشد . و اگر\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nخداوند به او اجازه فرمايد با يك جولان دنيا و آخرت را گردش كند ، و آن خوش‌رنگ‌ترين چهارپايانست .\r\n\r\n159 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nهنگامى كه روز قيامت فرا برسد ، خداى عز و جل به ملك الموت مىفرمايد : اى ملك الموت ! به عزت و جلال و رفعت مقام خودم سوگند كه من مزّه مرگ را به تو مىچشانم ، آن چنان كه تو طعم مرگ را به بندگان من چشانيدى .\r\n\r\n160 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nهنگامى كه اين آيه مباركه نازل شد «  انك ميت و انهم ميتون  » گفتم اى خدا ! آيا همهء آفريدگان مىميرند و فرشتگان باقى مىمانند ؟ پس اين آيه نازل شد «  كل نفس ذائقة الموت  » .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nبىآنكه هيچ فرشتهء مقرب و يا بنيّ مرسلى از آن آگاه شود .\r\nو آنچه را كه بندهء مؤمن ناخوش دارد ، كسى كه از آن خبر شود خداى متعال مىپوشاند . آنگاه خداى - جل شأنه - به گناهان او فرمان مىدهد كه به حسنات بدل شوند .\r\n\r\n161 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nهر كس گناهى را از ترس خدا واگذارد ، خداى متعال در روز قيامت او را خوشنود مىسازد .\r\n\r\n162 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nهر كس مرد يا زن مؤمنى را خوار و كوچك شمارد ، به خاطر فقر و تنگدستى او ، خداوند متعال روز قيامت او را مشهور كرده و سپس رسوا مىسازد .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n\r\n163 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nاى على ! به درستى كه خداى متعال هر آينه تو را و خانوادهء تو را و شيعيان و دوستان شيعيان تو را مىبخشد [ و نيز دوستداران دوستان پيروان تو را مىبخشد 
  ] پس بشارت باد تو را ، كه از شرك پاك و بدور بوده و از علم و دانش سرشارشده‌اى .\r\n\r\n164 -\r\nبا اسناد نقل شده امام رضا ( ع ) فرمود كه فرستادهء خدا ( ص ) فرموده :\r\nهيچ مؤمنى تا روز قيامت نبوده و نخواهد آمد ، مگر آنكه او را همسايه‌اى باشد كه به وى آزار مىرساند .\r\n\r\n165 -\r\nبا اسناد نقل شده امام رضا ( ع ) فرمود :\r\nهمانا پيامبر اكرم - ص - را خربزه و خرما فراهم آمد ، از هر دو تناول فرمود و گفت : اين دو ميوه پاك و گوارايند .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n\r\n166 -\r\nبا اسناد نقل شده امام رضا ( ع ) فرمود كه جعفر بن محمد ( ص ) فرموده :\r\nروز شنبه براى ما ، يك شنبه براى پيروان ما ، دوشنبه براى بنى اميه ، سه شنبه براى پيروان ايشان ، چهارشنبه براى بنى عباس و پنج شنبه براى پيروان آنهاست . و روز جمعه براى خداى جلّ ذكره مىباشد و در روز جمعه مسافرت شايسته نيست . زيرا خداى متعالى فرمود :\r\n« هر گاه نماز جمعه اقامه شد ، در زمين پراكنده شويد و از فضل خدا روزى بجوئيد » يعنى در روز شنبه مسافرت جايز است .\r\n\r\n167 -\r\nبا اسناد نقل شده امام رضا ( ع ) فرمود كه پدرم موسى بن جعفر ( ع ) فرموده :\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nبر انگشتر محمد بن على ، الباقر ( ع ) نوشته بود : من به خدا و پيامبر و جانشين پيامبر و حسن و حسين خوش گمانم .\r\n\r\n168 -\r\nبا اسناد نقل شده امام رضا ( ع ) فرمود كه على بن حسين ( ع ) فرموده :\r\nهمانا حسن - ع - در روز هفتم ولادت نام‌گذارى شد و نام حسين از حسن جدا شده است . و نقل شده كه بين حسن و حسين جز يك حمل فاصله نيست .\r\n\r\n169 -\r\nبا اسناد نقل شده امام رضا ( ع ) فرمود كه پدرم جعفر بن محمد - ع - فرمود :\r\nپدرم روغن خواست تا به سرش بمالد ، هنگامى كه روغن به سر ماليد ، پرسيدم از چه روغنى ماليديد ؟ فرمود ، روغن بنفشه .\r\nپرسيدم فضيلت روغن بنفشه چيست ؟ فرمود : پدرم از جدم حسين\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nبن على ( ع ) و او از پدرش على بن ابى طالب نقل كرد كه فرستادهء خدا ( ص ) فرموده :\r\nبرترى روغن بنفشه بر ساير روغن‌ها مانند برترى اسلام بر ساير دين‌ها مىباشد .\r\n\r\n170 -\r\nبا اسناد نقل شده امام رضا ( ع ) فرمود كه پدرم على بن ابى طالب فرموده :\r\nهمانا پيامبر اكرم ( ص ) به روز تولد حسين اذان نماز در گوش او گفت .\r\n\r\n171 -\r\nبا اسناد نقل شده امام رضا ( ع ) از على بن حسين و او از پدرش و ايشان از على ( ع ) روايت فرمودند :\r\nكسى كه با معصيت و نافرمانى خدا به بنده خدا نزديك شود دين ندارد .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\n172 -\r\nبا اسناد نقل شده امام رضا ( ع ) فرمود كه على بن ابى طالب ( ع ) فرموده :\r\nانار را با همان پيه كه دارد بخوريد ، زيرا معده شما را صاف و پاك مىكند .\r\n\r\n173 -\r\nبا اسناد نقل شده امام رضا ( ع ) فرمود كه على بن حسين ( ع ) فرموده :\r\nهر گاه عبد اللّه بن عباس انار مىخورد ، هيچ كس را در آن شريك نمىكرد و مىگفت : در هر انارى دانه‌اى از دانه‌هاى بهشت است .\r\n\r\n174 -\r\nبا اسناد نقل شده امام رضا ( ع ) فرمود كه پدرم حسين بن على ( ع ) فرموده :\r\nپيامبر خدا ( ص ) بر على بن ابى طالب وارد شد ، در حالى كه على - ع - را تب‌دار مشاهده كرد ، پس فرمان داد تا سنجد ميل كند .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n\r\n175 -\r\nبا اسناد نقل شده امام رضا ( ع ) فرمود :\r\nدو تن با يك ديگر اختلاف داشتند ، نزد على بن ابى طالب ( ع ) براى رفع اختلاف آمدند . يكى از آن دو شترى به ديگرى فروخته بود به شرط آنكه سر و پوست شتر از فروشنده باشد .\r\nولى خريدار از كشتن شتر منصرف شده بود . حضرت على ( ع ) فرمودند كه فروشنده به اندازهء سر و پوست از شتر سهم مىبرد .\r\n\r\n176 -\r\nبا اسناد نقل شده امام رضا ( ع ) فرمود كه پدرم على بن حسين ( ع ) فرموده :\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nهمانا حسين ( ع ) وارد توالت شد ، لقمهء نانى را ديد كه روى زمين افتاده است ، آن را برداشت و به غلام خود سپرد و فرمود :\r\nهنگامى كه از توالت خارج شدم مرا به اين لقمه ياد آورى كن .\r\nولى غلام آن لقمه را خورد . هنگامى كه حسين ( ع ) از مستراح خارج شد ، فرمود اى غلام لقمه را بده . غلام گفت : مولاى من آن را خوردم .\r\nحسين ( ع ) فرمود : تو در راه رضاى خدا آزادى . مردى به آن حضرت گفت : مولاى من غلام را آزاد كردى ؟ ! حسين ( ع ) فرمود : آرى ، از جدّم رسول خدا ( ص ) شنيدم كه مىفرمود :\r\nهر كس لقمهء نانى بيابد و گرد و غبار آن را بزدايد و يا آن را بشويد و سپس بخورد ، لقمه در شكم وى قرار نمىگيرد مگر آنكه خداى متعال او را از عذاب جهنم آزاد كند . و من كسى نيستم كه شخصى را كه خدا از جهنم آزاد كرده به غلامى بپذيرم .\r\n\r\n177 -\r\nبا اسناد نقل شده امام رضا ( ع ) فرمود كه پدرم محمد بن على از\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nعلى ( ع ) روايت كرد كه : پنج چيز است كه آن را بجوئيد ، مانند آن را پيدا نخواهيد كرد .\r\n1 - بنده خدا جز از گناه خود از چيزى نترسد . 2 - انسان جز به پروردگار خود اميدوار نباشد . 3 - هر گاه از او چيزى پرسيدند كه نمىداند ، از اينكه بگويد ، خدا و پيامبرش داناترند شرم نكند . 4 - كسى كه نمىداند از آموختن شرم نداشته باشد .\r\n5 - شكيبايى نسبت به ايمان مانند سر نسبت به بدن است ، و كسى كه بردبارى ندارد ايمان ندارد .\r\n\r\n178 -\r\nبا اسناد نقل شده امام رضا ( ع ) فرمود ، كه فرستادهء خدا ( ص ) فرموده :\r\nبهشت را بر دوزخ برگزينيد ، و كارهاى خودتان را تباه نكنيد ، مبادا كه براى هميشه به رو در آتش افكنده شويد .\r\n\r\n179 -\r\nبا اسناد نقل شده امام رضا ( ع ) فرمود ، كه فرستادهء خدا ( ص ) فرموده :\r\nخداى عزّ و جلّ مرا به محبت چهار كس فرمان داده است ،\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nكه آنها عبارتند از على - ع - و سلمان و ابو ذر و مقداد .\r\n\r\n180 -\r\nبا اسناد نقل شده امام رضا ( ع ) فرمود ، كه فرستادهء خدا ( ص ) فرموده :\r\nبال و پر هيچ پرنده‌اى در آسمان گشوده نمىشود ، مگر اينكه ما از آن آگاهى داريم .\r\n\r\n181 -\r\nبا اسناد نقل شده امام رضا ( ع ) فرمود ، كه فرستادهء خدا ( ص ) فرموده :\r\nانگشتر عقيق به دست كنيد ، زيرا مادام كه انگشتر عقيق به دست داشته باشيد ، به هيچ يك از شما غمى نمىرسد .\r\n\r\n182 -\r\nبا اسناد نقل شده امام رضا ( ع ) فرمود ، كه فرستادهء خدا ( ص ) فرموده :\r\nشديدترين خشم خدا و غضب رسول او به كسى مىرسد ، كه خون فرزندان مرا بريزد و نسبت به خاندان من آزار رسانده و مرا برنجاند .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n\r\n183 -\r\nبا اسناد نقل شده امام رضا ( ع ) فرمود ، كه فرستادهء خدا ( ص ) فرموده :\r\nهر گاه روز قيامت برسد منادى فرياد مىزند : اى گروه آفريدگان ! ديدگان خود را فرو بنديد ، تا فاطمه ( ع ) دخت گرامى محمد ( ص ) از محشر بگذرد .\r\n\r\n184 -\r\nبا اسناد نقل شده امام رضا ( ع ) فرمود ، كه فرستادهء خدا ( ص ) فرموده :\r\nسرور و بزرگ جوانان بهشت حسن و حسين ( ع ) مىباشند ، و پدر ايشان از آنها بهتر است .\r\n\r\n185 -\r\nبا اسناد نقل شده امام رضا ( ع ) فرمود ، كه فرستادهء خدا ( ص ) فرموده :\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nهنگامى كه روز قيامت فرا برسد ، خدا عزّ و جلّ بر بندهء مؤمن خود تجلّى مىكند ، و او را بر يك ، يك گناهانش آگاه مىسازد ، سپس او را مىبخشد .\r\nبىآنكه هيچ فرشتهء مقرب و يا بنيّ مرسلى از آن آگاه شود .\r\nو آنچه را كه بندهء مؤمن ناخوش دارد ، كسى از آن خبر شود خداى متعال مىپوشاند . آنگاه خداى - جل شأنه - به گناهان او فرمان مىدهد كه به حسنات بدل شوند .\r\n\r\n186 -\r\nبا اسناد نقل شده امام رضا ( ع ) فرمود كه پدرم حسين بن على ( ع ) فرموده :\r\nهمانا كارهاى اين امت همه روزه به خداى تعالى عرضه مىشود .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n\r\n187 -\r\nبا اسناد نقل شده امام رضا ( ع ) فرمود كه پدرم حسين بن على ( ع ) فرموده :\r\nدر زير ديوار شهرى از شهرها لوحى پيدا شد كه در آن نوشته شده بود : من خدايم ، خدايى جز من نيست ، و محمد - ص - رسول من است . در شگفتم از كسى كه مرگ را باور دارد ، پس چگونه شادى مىكند ، و در شگفتم از كسى كه به تقدير ايمان دارد ، پس چگونه اندوهگين مىشود . و در شگفتم از كسى كه دنيا را آزموده ، چگونه به آن اطمينان دارد . و در شگفتم از كسى كه به روز حساب يقين دارد ، پس چگونه گناه مىكند .\r\n\r\n188 -\r\nبا اسناد نقل شده امام رضا ( ع ) فرمود كه از جعفر بن محمد - ع - در بارهء ثواب زيارت حسين ( ع ) سؤال شد ، فرمود پدرم فرموده است :\r\nهر كس قبر حسين - ع - را در حالى كه آشنا به حق و مقام او باشد زيارت كند ، خداى متعال نام او را در شمار عليّين بنويسد . سپس فرمود :\r\nهمانا بر گرد قبر حسين ( ع ) هفتاد هزار فرشتهء خاك آلوده\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nباشند كه تا روز قيامت بر آن حضرت گريه مىكنند .\r\n\r\n189 -\r\nبا اسناد نقل شده امام رضا ( ع ) فرمود كه پدرم جعفر ( ع ) فرموده :\r\nپست‌ترين درجهء عاق والدين گفتن كلمهء « اف » است . و اگر از اين كلمه‌اى پست‌تر مىبود ، همانا خدا از گفتن آن هم انسان را نهى مىكرد .\r\n\r\n190 -\r\nبا اسناد نقل شده امام رضا ( ع ) فرمود كه پدرم على بن ابى طالب در بارهء سخن خداى متعال  « أكّالون للسحت »  فرموده :\r\nمقصود كسى است كه براى برادر دينى خود كارى انجام دهد و سپس از او هديه وار ارمغان بپذيرد .\r\n\r\n191 -\r\nبا اسناد نقل شده امام رضا ( ع ) فرمود كه پدرم موسى بن جعفر از ابو عبد اللّه ( ع ) روايت فرموده :\r\nپيوند با خويشاوندان و اخلاق نيكو باعث فراوانى ايمان مىشود .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n\r\n192 -\r\nبا اسناد نقل شده امام رضا ( ع ) فرمود كه پدرم على بن الحسين ( ع ) فرمود كه اسماء بنت عميس گفت .\r\nمن نزد فاطمه ( ع ) جدّه شما بودم ، در اين هنگام فرستادهء خدا ( ص ) وارد شد ، در حالى كه فاطمه ( ع ) گردن بندى از طلا به گردن داشت . اين گردن بند را على بن ابى طالب از سهم غنيمت جنگى كه به او تعلّق گرفته بود ، خريدارى كرده بود . در اين حال پيامبر اكرم ( ص ) فرمود :\r\nاى فاطمه ! سخن مردم كه به تو دختر محمد - ص - مىگويند تو را نفريبد ، تا جامهء ستمگران بر تن داشته باشى . پس فاطمه ( ع ) گردن بند از گردن خود جدا كرد و آن را فروخت و به بهاى آن بنده‌اى خريد و در راه خدا آزاد كرد . پيامبر به شنيدن اين خبر شادمان شد .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\n193 -\r\nبا اسناد نقل شده امام رضا ( ع ) فرمود كه پدرم حسين بن على ( ع ) فرمود :\r\nهر آينه امير المؤمنين ( ع ) به ما فرمان مىداد ، كه هر گاه غذا مىخوريم آب نياشاميم مگر آنكه سه مرتبه آب را در دهان مضمضه كنيم .\r\n\r\n194 -\r\nبا اسناد نقل شده امام رضا ( ع ) فرمود كه پدرم على بن حسين ( ع ) در باره سخن خداى عز و جل «  لو لا أن رأى برهان ربّه  » فرمود :\r\nزن عزيز مصر ( زليخا ) به سوى بت برخاست و در حالى كه آن را پوشانيد گفت : هر آينه اگر روى آن را نپوشانم ، ما را در اين حال مىبيند . پس از اين عمل زليخا يوسف به او فرمود : آيا از كسى كه نمىشنود ، نمىبيند و بهره و زيان نمىرساند شرم مىكنى ، ولى من از خدايى كه همهء موجودات را آفريده و به حال آنها آگاه است ، شرم نكنم . بنا بر اين با توجه به اين ماجرا خداى فرمود : «  لو لا أن رأى برهان ربّه  » .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n\r\n195 -\r\nبا اسناد نقل شده امام رضا ( ع ) فرمود :\r\nهر گاه على بن ابى طالب ( ع ) بيمارى را ديدار مىكرد كه شفا يافته بود به او مىفرمود : گوارا باد تو را - آمرزش خدا - كه از گناهان پاك شدى .\r\n\r\n196 -\r\nبا اسناد نقل شده امام رضا ( ع ) فرمود كه پدرم على بن حسين ( ع ) فرمود :\r\nما سه چيز را از سه كس دريافته‌ايم ، شكيبائى را از ايوب - ع - سپاس نعمت را از نوح - ع - و - زشتى - حسد را از فرزندان يعقوب .\r\n\r\n197 -\r\nبا اسناد نقل شده امام رضا ( ع ) فرمود كه على ( ع ) فرموده :\r\nدر ميان چهل مرد اصلع يك نفر آدم بد نمىيابى ، و در ميان چهل مرد كوسه يك انسان صالح نمىيابى و مرد اصلع بد نزد من از كوسهء صالح محبوب‌تر است .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\n198 -\r\nبا اسناد نقل شده امام رضا ( ع ) فرمود كه على ( ع ) فرموده :\r\nپيامبر اكرم ( ص ) را ديدم در حالى كه براى عموى خود حمزه پنج تكبير گفت ، و براى شهداى ديگرى كه همراه حمزه به شهادت رسيدند نيز پنج تكبير گفت ، و در نتيجه مجموع تكبيرهايى كه براى حمزه گفت هفتاد تكبير شد . و در اين حال دست راست خود را بر دست چپ نهاده بود .\r\n\r\n199 -\r\nبا اسناد نقل شده امام رضا ( ع ) فرمود كه از محمد بن على بن حسين ( ع ) سؤال شد ، چرا پيامبر از پدر و مادر يتيم شد ؟ آن حضرت فرمود : براى اينكه حق اطاعت مخلوق بر او واجب نشود .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n\r\n200 -\r\nبا اسناد نقل شده امام رضا ( ع ) فرمود كه فرستادهء خدا - ص - فرموده :\r\nهر كس كه خدا به او نعمتى داده بايد سپاسگزارى كند ، و هر كس روزى او كم شود بايد استغفار كند . و هر كس از حادثه‌اى اندوهگين شود ، بايد بگويد : لا حول و لا قوة الّا باللَّه .\r\n\r\n201 -\r\nبا اسناد نقل شده امام رضا ( ع ) فرمود كه پدرم على بن حسين ( ع ) فرموده :\r\nمردى يهودى از على ( ع ) پرسيد كه : مرا از آنچه براى خدا نيست ، و آنچه در پيشگاه خدا نيست و آنچه را كه خدا نمىداند با خبر كن . پس در جواب وى على ( ع ) فرمود :\r\nآنچه را كه خدا نمىداند سخن شما يهوديان است كه مىگوئيد : « عزير پسر خداست » در حالى كه خدا براى خود پسرى نمىداند . و امّا آنچه در پيشگاه خدا نيست ، ستم به بندگان است . و\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nآنچه كه براى خدا نيست ، شريك قرار دادن براى اوست . مرد يهودى گفت . من شهادت مىدهم كه خدايى جز خداى يكتا نيست و محمد - ص - رسول خداست .\r\n\r\n","description":"","footnote":"","page_name":" 115 ","page_number":115},
  {"content":"\r\n . \r\n","description":"","footnote":"","page_name":" 116 ","page_number":116},
  {"content":"\r\n\r\n\r\n202 -\r\nبا اسناد نقل شده امام رضا ( ع ) فرمود كه حسين بن على ( ع ) فرموده :\r\nدر حالى كه امير المؤمنين ( ع ) براى مردم خطبه مىخواند و آنها را به جهاد در راه خدا بر مىانگيخت جوانى از ميان مردم برخاست و گفت : اى على ! مرا از فضيلت جهادكنندگان در راه خدا با خبر كن . پس على ( ع ) در پاسخ او فرمود :\r\nمن و رسول خدا ( ص ) در حالى كه ايشان بر ناقه‌ى عضباء خود سوار بود ، در يك رديف قرار داشتيم ، در حالى كه از غزوهء ذات السلاسل بازمىگشتيم . پس من از آن حضرت آنچه را كه تو از من سؤال كردى پرسيدم ، پيامبر ( ص ) فرمود : هنگامى كه رزمندگان در راه خدا ارادهء جنگ مىكنند ، خداى دورى از آتش را براى ايشان مقرّر مىفرمايد . و هنگامى كه براى جهاد در راه خدا آماده مىشوند ، خداى به وجود آنها به فرشتگان مباهات و افتخار مىكند . و زمانى كه با خانوادهء خود وداع مىكنند ، ديوارها و خانه‌ها برايشان مىگريد ، و در اين حال از گناهان خود بيرون مىآيند ، به مانند مارى كه از پوست خود بيرون مىشود . و خداى\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nبر هر يك از اين مردان مجاهد چهل هزار فرشته مىگمارد تا او را از رو برو و پشت سر و سمت راست و سمت چپ حفاظت و نگهدارى كنند . ايشان هيچ كار نيكى انجام نمىدهند مگر آنكه بيشتر از آن در نامهء اعمالشان نوشته مىشود ، و هر روز براى آنها عبادت هزار مرد كه هزار سال خدا را عبادت مىكنند ، و هر سال عبادت آنها سيصد و شصت روز ، بمانند روزهاى دنيا ، نوشته مىشود .\r\nو زمانى كه با دشمن روبرو مىشوند ، دانش اهل دنيا از ثوابى كه خدا به آنها مىدهد قاصر است . و به هنگام برخورد و رويارويى با دشمن كه نيزه‌ها به حركت در مىآيد ، و تيرها پرتاپ مىشود و جنگاوران با يك ديگر مواجه مىشوند ، فرشتگان مجاهدان راه خدا را با بالهاى خود مىپوشانند ، و در اين حال از خداى براى آنها نصرت و استقامت مىطلبند . در اين هنگام منادى فرياد مىزند كه : بهشت در سايهء شمشيرهاست ، و فرود آمدن هر نيزه و ضربت شمشيرى بر پيكر شهيد آسان‌تر و دلنشين‌تر از نوشيدن آب سرد در روز تابستان است . و هنگامى كه شهيد بر اثر ضربت شمشير يا نيزه‌اى از اسب خود به زمين مىافتد ، به زمين نمىرسد مگر اينكه خداى عز و جل حور العين را به همسرى او به سويش مىفرستد ، و اين حور العين به آنچه خداى از كرامت خود براى شهيد آماده كرده است ، او را مژده مىدهد . پس هنگامى كه پيكر شهيد به زمين مىخورد ، زمين به او مىگويد : اى روح پاك خوش آمدى ، تو همان روح بزرگى كه از پيكرى پاك بيرون‌شده‌اى .\r\nشادمان باش ، زيرا كه براى تو فراهم است ، آنچه كه هيچ چشمى نديده و هيچ گوشى نشنيده و به قلب هيچ انسانى جلوه و گذر\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nنكرده است و خداى عزّ و جلّ مىفرمايد : من جانشين شهيد در ميان خانوادهء او هستم . و هر كس خانوادهء شهيد را خشنود كند ، هر آينه مرا خشنود كرده است ، و هر كس آنها را خشمگين كند ، همانا مرا خشمگين كرده است . و خداى روح شهيد را بر بالهاى پرندهء سبز رنگى قرار مىدهد ، تا به هر سوى بهشت كه مىخواهد گردش كند . و از ميوه‌هاى بهشت بخورد ، و در پرتو قنديلهاى طلايى كه به عرش آويزان است پناه گيرد . و به هر شهيدى هفتاد غرفه از غرفه‌هاى بهشت داده مىشود ، فاصلهء ميان هر غرفه به اندازهء فاصلهء ميان صنعاء و شام مىباشد . روشناى اين غرفه‌ها شرق و غرب عالم را روشن مىكند . و در هر غرفه‌اى هفتاد در وجود دارد و بر هر درى هفتاد لنگهء در طلا مشاهده مىشود ، و بر هر درى شصت پرده آويز است . و در هر يك از غرفه‌ها هفتاد خيمه و در هر خيمه هفتاد تخت از طلا وجود دارد ، كه پايه‌هاى آنها از زبرجد و درّ است ، و پايه‌هاى تختها با ميخهاى زمرّد استوار شده است . و بر هر تختى چهل فرش كه ضخامت هر كدام بيست متر مىباشد گسترده شده است ، و بر هر يك از اين فرش‌ها همسرى از حور العين كه شوهر دوست و با يك ديگر همسالند نشسته است .\r\nپس از اين سخنان جوان پرسشگر گفت : يا امير المؤمنين ! به من از زن شوهر دوست خبر بده .\r\nامير المؤمنين فرمود :\r\nاو زن خندان و با كرشمه‌ايست ، كه نسبت به شوهر شيفته است ، و هفتاد هزار كنيز و هفتاد هزار غلام دارد . وى به طلا زينت شده و داراى چهره‌اى سپيد است . بر سر اين زنها تاجهايى از لؤلؤ ،\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nبر شانه‌هاى ايشان شنل‌ها و در دستهاى آنان جامها و كوزه‌هايى وجود دارد .\r\nهنگامى كه روز قيامت فرا برسد ، شهيد با شمشير آخته از گور بيرون مىآيد ، در حالى كه از رگهاى گردن او خون مىريزد ، رنگ به رنگ خون ولى بوى آن مانند رائحهء مشك است ، و با اين حال از عرصهء قيامت مىگذرد . سوگند به آن كسى كه جانم در دست اوست ، اگر انبياء بر سر راه شهيدان باشند ، به احترام آنها از مركب پياده مىشوند ، « 1 » چرا كه مقام و ارزش شهيدان را در پيشگاه خدا مشاهده مىكنند .\r\nو هر يك از شهيدان در بارهء هفتاد هزار نفر از خاندان و همسايگان خود شفاعت مىكند ، تا آنجا كه همسايگان او بر سر همسايگى با وى با يك ديگر نزاع و دشمنى مىكنند . آنگاه شهيدان با من و با حضرت ابراهيم - ع - بر سفرهء جاودانى بهشت مىنشينند ، و هر بامداد و شامگاه رحمت خداى متعال را ديدار مىكنند .\r\n\r\n203 -\r\nبا اسناد نقل شده امام رضا ( ع ) فرمود كه :\r\nاز امام محمد باقر ( ع ) فرمود كه :\r\nاز امام محمد باقر ( ع ) راجع به نماز مسافر سؤال شد ، حضرت فرمودند كه پدرم در سفر نماز را شكسته مىخواند .\r\n\r\n\r\n","description":"","footnote":"\r\n( 1 ) به نظر مىرسد كه مقصود پيامبران غير اولو العزم باشند . ( مترجم )\r\n","page_name":" 120 ","page_number":120},
  {"content":"\r\n\r\n\r\n204 -\r\nبا اسناد نقل شده امام رضا ( ع ) فرمود كه پدرم حسين بن على ( ع ) فرموده :\r\nامير المؤمنين على ( ع ) براى ما سخنرانى كرد و فرمود :\r\nروزگارى به مردم مىرسد ، كه زمانه‌اى شوم است . در آن روزگار انسان مؤمن آنچه را كه در دست دارد به دندان گيرد و با اين حال در امان نيست ، خداى متعال مىفرمايد : « احسان به يك ديگر را در ميان خود فراموش نكنيد ، همانا خداوند به آنچه انجام مىدهيد بيناست » و به زودى زمانى فرا مىرسد كه در آن روزگار بدكاران پيشرفت مىكنند و نيكوكاران خوار مىشوند . در آن روزگار با مضطرون ( ناگزيران ) معامله مىكنند ، در حالى كه پيامبر خدا ( ص ) از معامله مضطرون نهى كرده است . و نيز پيامبر از معامله ميوه‌اى كه هنوز به دست نيامده منع كرده است . مردم تقواى خدا را پيشه كنيد و با يك ديگر به صلاح و آشتى رفتار كنيد ، و حرمت مرا با رعايت حقوق اهل بيت من حفظ كنيد .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\n205 -\r\nبا اسناد نقل شده امام رضا ( ع ) فرمود كه پدرم حسين بن على ( ع ) فرموده :\r\nمن و برادرم حسن و برادرم محمد بن حنفيه و پسر عمويم عبد اللّه بن عباس و قثم و فضل بر يك سفره غذا نشسته بوديم ، و سرگرم غذا خوردن بوديم . در اين هنگام ملخى بر غذا نشست ، پس عبد اللّه پسر عباس آن را گرفت و به حسن گفت :\r\nاى آقاى من ! آيا مىدانى بر بال ملخ چه نوشته شده است ؟\r\nحسن ( ع ) فرمود ، از امير المؤمنين ( ع ) پرسيدم ، فرمودند از جدت ( ص ) پرسيدم ، ايشان فرمودند :\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nبر بال ملخ نوشته شده است كه : من خداى هستم ، خدايى جز من نيست ، من پروردگار ملخ هستم و او را روزى مىدهم . هر گاه بخواهم او را - وسيلهء - روزى قومى قرار مىدهم ، و نيز هر گاه بخواهم او را به عنوان بلائى بر قومى بر مىانگيزم .\r\nسپس عبد اللّه پسر عباس برخاست و به حسن بن على ( ع ) نزديك شد و گفت : به خدا قسم اين گفتار از علوم پنهان است .\r\n\r\n206 -\r\nبا اسناد نقل شده امام رضا ( ع ) فرمود كه پيامبر خدا ( ص ) فرموده :\r\nهمانا خداى متعال در عسل بركت قرار داده است . و در عسل شفاء و درمان بيماريها وجود دارد ، و هفتاد پيامبر را خدا به وسيلهء آن بركت داده است .\r\n\r\n207 -\r\nبا اسناد نقل شده امام رضا ( ع ) فرمود كه على بن الحسين ( ع ) فرموده :\r\nهر كس از تجاوز به ناموس مسلمين دست بدارد ، خداى در روز قيامت از لغزشهاى او چشم مىپوشد .\r\n\r\n208 -\r\nبا اسناد نقل شده امام رضا ( ع ) فرمود كه على بن حسين ( ع ) فرموده :\r\nبر شما باد دورى از غيبت ، زيرا غيبت نان خورش سگهاى جهنم است .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\n209 -\r\nبا اسناد نقل شده امام رضا ( ع ) فرمود كه محمد بن على ( ع ) فرموده :\r\nپيوند با خويشاوندان و خوش رفتارى با همسايگان باعث افزايش ثروت مىشود .\r\n\r\n210 -\r\nبا اسناد نقل شده امام رضا ( ع ) فرمود كه على بن ابى طالب ( ع ) فرموده :\r\nهمانا شيطان را سرمه و قاووت و آب دهان است . و اما سرمهء او خواب و قاووت وى خشم و آب دهانش دروغ مىباشد .\r\n\r\n211 -\r\nبا اسناد نقل شده امام رضا ( ع ) فرمود كه على بن حسين ( ع ) فرموده :\r\nسرور مردم در دنيا بخشندگان و سرور مردم در آخرت پرهيزگاران مىباشند .\r\n\r\n212 -\r\nبا اسناد نقل شده امام رضا ( ع ) فرمود كه على بن حسين ( ع ) فرموده :\r\nتندرستى سلطنت پنهان است .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\n213 -\r\nبا اسناد نقل شده امام رضا ( ع ) فرمود كه على بن ابى طالب ( ع ) فرموده كه رسول خدا فرمود :\r\nهر كس براى يكى از فرزندان عبد المطلب كارى انجام دهد و در برابر به او پاداش داده نشود ، من فرداى قيامت هنگامى كه مرا ببيند ، به او پاداش مىدهم .\r\n\r\n214 -\r\nبا اسناد نقل شده امام رضا ( ع ) فرمود ، كه پيامبر خدا ( ص ) فرمودند :\r\nاى على ! هر گاه تو بر جنازه‌اى نماز خواندى بگو :\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n« بار خدايا اين بندهء تو و فرزند مرد و زنى است ، كه بندهء تو مىباشند . فرمان تو در بارهء او اجراء شد ، و اكنون گوئى كه نامى هم از او نبوده است . به ديدار تو آمد و تو بهترين كسى هستى كه زيارت مىشود . بار خدايا ، تو به او دليل تلقين كن و او را با پيامبرش محشور كن و بعد از او ما را به فتنه گرفتار مكن ، و گور او را روشن كن ، و جايگاه او را فراخ كن و او را بر گفتارى ثابت استوار بدار ، همانا كه او به تو محتاج و تو از وى بىنياز مىباشى .\r\nبار خدايا ، او كسى بود كه به يكتايى تو گواهى مىداد ، پس او را بيامرز . خدايا ، ما را از پاداش محروم مكن ، و پس از وى ما را به فتنه آزمايش مكن .\r\nيا على ! هر گاه بر جنازهء زنى نماز خواندى بگو :\r\n« بار خدايا ، تو او را آفريدى ، و تو او را زندگى بخشيدى و نيز تو او را مرده ساختى ، و تو از هر كسى به كارهاى پنهان و آشكار وى داناترى . ما در پيشگاه تو به شفاعت او آمده‌ايم ، پس او را بيامرز . بار خدايا ، ما را از پاداش كارهاى نيك او محروم مكن و پس از او ما را به فتنه آزمايش مكن » .\r\nيا على ! هر گاه بر جنازهء كودكى نماز خواندى بگو :\r\n« بار خدايا ، او را براى پدر و مادرش ذخيرهء آخرت ، وسيلهء آمرزش و اسباب نور و رشد آنها قرار بده ، و پدر و مادرش را به بهشت وارد كن ، به درستى كه تو بر انجام هر كارى توانا هستى » .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n\r\n215 -\r\nبا اسناد نقل شده امام رضا ( ع ) فرمود ، كه على بن ابى طالب ( ع ) فرموده :\r\nهر كس مرا دوست بدارد ، مرا به هنگام مرگ مىبيند ، به گونه‌اى كه مرا دوست مىداشت . و هر كس مرا دشمن دارد ، مرا به هنگام مرگ مىبيند ، آنچنان كه ناگوار و نفرت داشت .\r\n\r\n216 -\r\nبا اسناد نقل شده أبو القاسم طائى روايت كرده است كه پدرم گفت :\r\nحديث كرد براى من على بن موسى الرضا ( ع ) از پدرش\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nموسى بن جعفر ( ع ) و ايشان از پدرش جعفر بن محمد ( ع ) و او از پدرش محمد بن على ( ع ) و ايشان نيز از پدرش على بن حسين ( ع ) و او از پدرش حسين ( ع ) و ايشان هم از پدرش على بن ابى طالب ( ع ) و آن حضرت از فرستادهء خدا ( ص ) كه فرمودند :\r\nهمانا موسى بن عمران ( ع ) دست‌هاى خود را به آسمان بلند كرد و گفت : اى خداى من ! همانا برادرم هارون فوت كرد ، پس او را بيامرز . پس خداى متعال وحى فرستاد كه اى موسى ! اگر چنانچه از من در بارهء آمرزش نخستين آفريده و آخرين آفريده در خواست مىكردى ، خواهش تو را اجابت مىكردم ، مگر در بارهء قاتل حسين بن على ، چرا كه من خود براى او از كشندگان وى انتقام مىگيرم .\r\nو سپاس خداى را در آغاز و پايان هر كار ، و درود به روان پاك بهترين آفريدگان محمد ( ص ) و عترت پاك و طاهر او باد ، در پيدا و پنهان .\r\nاين صحيفه را در جوار مرقد مطهر امام على بن موسى الرضا ( ع ) در دهم ماه مبارك رمضان به سال 948 على عبد الضعيف الغنى [ كذا 
  ] شاه محمد قاينى نوشت - خداى گناهانش بيامرزد .\r\n\r\n\r\n","description":"","footnote":"","page_name":" 128 ","page_number":128}
  ]