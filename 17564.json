[
  {"content":"\r\n\r\nيوسف بن محمد هروى\r\nرياض الادويه\r\nبا مقدمه و تصحيح دكتر سيد محمد نظرى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : يوسفى هروى ، يوسف بن محمد ، - 950 ق .\r\nعنوان و نام پديدآور : رياض الأدويه ، يوسف بن محمد بن يوسفى هروى ؛ با مقدمه و تصحيح دكتر سيد محمد نظرى .\r\nمشخصات نشر : تهران ، المعى ، 1391\r\nمشخصات ظاهر : 214 صفحه\r\nفروست : طرح احياى ميراث مكتوب طب سنتى ايران ؛ [ ج 
  ] 23 .\r\nشابك : 3 - 22 - 7553 - 964 - 978\r\nفهرست نويسى : فيپا\r\nيادداشت : اين كتاب در قالب طرح احياى ميراث مكتوب طب سنتى ايران و با مشاركت و حمايت مركز تحقيقات طب سنتى ايران و معاونت پژوهشى دانشگاه شاهد ، انجمن علمى طب سنتى ، ستاد توسعه فناورى گياهان دارويى و طب ايرانى و شهردارى تهران منتشر گرديده است .\r\nموضوع : پزشكى سنتى - - متون قديمى تا قرن 14 .\r\nموضوع : پزشكى اسلامى - - متون متون قديمى تا قرن 14 .\r\nشناسه افزوده : نظرى ، سيدمحمد ، 1343 - ، مقدمه نويس ، مصحح\r\nشناسه افزوده : دانشگاه شاهد ، معاونت پژوهشى\r\nشناسه افزوده : انجمن تحقيقات طب سنتى ايران\r\nشناسه افزوده : شهردارى تهران\r\nشناسه افزوده : ايران ، رياست جمهورى . ستاد توسعه علوم و فناورى گياهان دارويى و طب ايرانى\r\nشناسه افزوده : طرح احياى ميراث مكتوب طب سنتى ايران ؛ [ ج 
  ] 23 .\r\nرده بندى كنگره : 1391 ج 23 43 ط / 135 R\r\nرده بندى ديويى : 610\r\nشماره كتابشناسى ملى : 2740376\r\nعنوان : رياض الأدويه\r\nنگارنده : يوسف بن محمد هروى ( متوفى 950 ه‍ . ق . )\r\nمقدمه و تصحيح : دكتر سيدمحمد نظرى\r\nدبير اجرايى : هما امينى\r\nطراح جلد : صادق جمالى\r\nصفحه آرا : مصطفى جمالى\r\nناظر چاپ : حسين شاملو\r\nناشر : انتشارات المعى\r\nنوبت و تاريخ چاپ : اول ، 1391\r\nقيمت : 80000 ريال\r\nشمارگان : 1000 جلد\r\nشابك : 3 - 22 - 7553 - 964 - 978\r\nهمهء حقوق محفوظ است .\r\nاين كتاب در قالب طرح احياى ميراث مكتوب طب سنتى ايران منتشر گرديده است .\r\nمركز پخش انتشارات طب سنتى ايران :\r\n09195409892\r\nPublisherTIM @ yahoo . com\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nطرح چند مركزى احياى ميراث مكتوب طب سنتى ايران ( گام بيست و سوم )\r\nطرح چند مركزى احياى ميراث مكتوب طب سنتى ايران قصد دارد با جذب حمايت‌هاى مادى و معنوى مراكز علمى و دانشگاهى در سطوح داخلى و بين‌المللى ، در راستاى توسعه منطقى و ماندگار مبانى و تاريخ طب سنتى ، و در وراى آن ، هويت اسلامى و ايرانى اين دانش ، گام‌هاى مؤثرى بردارد .\r\nدر حال حاضر ، اين رويكرد دو جنبه اساسى را دنبال مىكند : يكى آنكه با تشكيل ساختارى مجازى و پرهيز از ايجاد تشكيلات متمركز و پرهزينهء ادارى ، به بازيابى و تربيت نيروهاى متخصصى بپردازد كه هريك با تكيه بر توان علمى و تجربى خود بتواننند به سوى يك هدف مشترك گام بردارند : دوم آنكه با ارائه الگويى مناسب از همكارى بين بخشى ، توأم با اعتماد و سرعت و گرفتار نيامدن در مسيرهاى پرپيچ‌وخم دارى ، آثارى را عرضه بدارد كه حاصل همكارى چندين مركز علمى داخلى باشند ، زيرا اين رويّه سبب افزايش مخاطبان و پيوند هرچه بيشتر و نزديك‌تر دوستداران اين علم خواهد شد .\r\nهمچنين ، اين طرح در نظر دارد با انتشار كتاب‌هاى مهم و مرجع طب سنتى ايران اين ميراث فراموش شده را احيا سازد و بدين منظور ، تصحيح ، ترجمه و انتشار كتاب‌هاى اصيل مبانى آموزشى و كاربردى طب سنتى ايران ، و آثار مرتبط با آن را در دستور كار قرار داده است .\r\nبيست و سومين گام اين حركت ، انتشار كتاب « رياض الأدويه » اثر يوسف بن محمّد هروى ( متوفى 950 ه ق . ) است كه به تصحيح آقاى دكتر سيد محمّد نظرى رسيده و اينك تقديم دوستداران گرامى حكمت و طب ايرانى مىشود .\r\nدر پايان ، از همكاران و حاميان طرح در گام بيست و سوم ، دكتر سيد محمود آقا ميرى ، دكتر محمد حسن عصاره ، دكتر زهرا كياسالارى ، دكتر عبد اللّه بهرامى ، دكتر محمد هادى مؤذن و دكتر محمد رضا جلالى ندوشن تشكر و سپاسگزارى مىشود .\r\nدكتر محسن ناصرى / مجرى طرح\r\n\r\n","description":"","footnote":"","page_name":" 3 ","page_number":3},
  {"content":"\r\n\r\n\r\nمقدمه ستاد توسعه علوم و فناورى گياهان دارويى و طب ايرانى\r\nهر ملتى ، پيشينه تاريخى خويش را جزيى از هويت خويش مىداند و از آن به عنوان ميراث گران‌بهايى حفاظت و حراست مىنمايد . رجعت به خويشتن و شناخت ژرف و عميق از ريشه‌هاى فرهنگى ، تاريخى و علمى ، در استعلا و اصلاح جامعه ، نقش ارزنده‌اى دارد . از جمله ميراث گران‌سنگ و تمدن افتخارآميز ايرانى - اسلامى ، غناى دانش پزشكى و وجود علما ، فضلا و حكماى شهير جهانى است . كمتر كسى است كه آوازه شيخ الرئيس ابو على سينا ، زكرياى رازى ، جرجانى و صدها عالم ديگر را نشنيده باشد . آثارى فاخرى چون شفا ، قانون ، الحاوى و ذخيره خوارزمشاهى ، قرن‌ها به عنوان مهم‌ترين منابع علم طبابت ، خدمات بىنظير و بىبديلى را به بشريت ارائه و موجب مباهات ايرانيان در سرتاسر جهان شده‌اند .\r\nسرزمين ايران از نظر تنوع گياهى ، به خصوص از منظر گياهان دارويى ، جايگاه منحصر به فردى در جغرافياى گياهى جهان دارد . براساس نظر گياه‌شناسان و پژوهشگران علوم مرتبط منابع طبيعى ، تعداد گونه‌هاى گياهى ايران در حدود 8000 گونه است و تحقيقات دانش‌پژوهان كشور نشان داده است كه از اين تعداد ، بيش از 2500 گونه داراى خواص دارويى ، عطرى ، ادويه‌اى ، آرايشى و بهداشتى است . به علاوه اينكه ، از تعداد كل گونه‌هاى شناخته شده ، نزديك 1730 گونه به عنوان گياهان بومى ايران ( اندميك ) مىباشند كه تنها در سرزمين ايران رويش كرده و به عنوان يك ظرفيت انحصارى در كشور محسوب مىشوند .\r\nبا التفات به ضرورت راهبردى توسعه گياهان دارويى و طب ايرانى اسلامى در كشور ، مقام معظم رهبرى ؛ در سال 1386 در ديدارى كه با رؤساى دانشگاه‌ها ، مؤسسات آموزش عالى و مراكز تحقيقاتى سراسر كشور داشتند ، بر لزوم تبديل علم‌گرايى و علم محورى به گفتمان مسلط جامعه در همه بخش‌ها تأكيد فرموده و همچنين ترسيم نقشه جامع علمى كشور را به عنوان يك ضرورت ملى ، به منظور تحقق اهداف چشم‌انداز 20 ساله كشور براى رسيدن به رتبه اول علمى منطقه ، مورد اشاره قرار دادند . علاوه بر آن ، معظم له در همان سال ، طى نامه‌اى خطاب به رياست محترم جمهور فرمودند : « جناب آقاى رئيس جمهور محترم ! اين گياهان دارويى و طب سنتى ، از جمله كارهايى است كه مىتواند باب جديدى در مسائل كلان مربوط به بهداشت و درمان بگشايد .\r\nتوجه و اهتمام جناب عالى در اين كار بسيار مفيد خواهد بود ، ان شاء اللّه » .\r\nمتعاقب اين امر ولايى ، با همت دولت محترم و معاون محترم علمى و فناورى رياست جمهورى ، « ستاد توسعه پژوهش و كاربرد گياهان دارويى و طب ايرانى ( سنتى ) » در سال 1387 تشكيل شد و فعاليت خود را آغاز نمود . اين ستاد\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nبا هدف ارتقاء جايگاه كشور در حوزه گياهان دارويى ، داروهاى گياهى و احياء طب ايرانى ، تدوين نقشه راه ، سند راهبردى و سياست‌گذارى در سطح كلان ، ساماندهى ، هدايت و هماهنگى بين نهادهاى مرتبط ، بنيان نهاده شده است .\r\nستاد مذكور در حوزه عملكردى خود ، برنامه‌هاى راهبردى مختلفى را در دست تهيه و اجرا دارد . از جمله برنامه‌هاى حمايتى ستاد در حوزه وظايف ، احياء منابع و مدارك طب سنتى ايران ، شامل كتب و رسالات حكماى ايرانى است كه تعداد آنها بر هزاران نسخه بالغ مىگردد و به عنوان ميراثى گران‌بها و گنجينه‌اى مكتوب براى محققان در ايران و جهان به شمار مىآيند . اين مجموعه اسناد مشتمل بر كتاب‌هاى مختلفى در حوزه تشريح ، كليات ، مفردات ، قرابادين ، تشخيص و درمان است . مستند نمودن و تأمل و تدقيق در اين آثار ، ما را در بازشناسى ، صيانت از ميراث طب سنتى و گسترش ثبت و نگهدارى دانش بومى و روش‌هاى درمانى طب سنتى مدد خواهد رساند .\r\nگروهى از شيفتگان و علاقمندان به ميراث مكتوب گذشته ، همت عالى مبذول داشته‌اند تا تجربيات ارزشمند مشاهير و مفاخر طب سنتى و ايرانى كشور جمع‌آورى گردد و به عنوان اسنادى ماندگار و منابعى ارزشمند براى علاقه‌مندان و آيندگان باقى بماند . اين گروه با احساس مسئوليتى عميق ، كار ترجمه ، تدوين و تصحيح اين اندوخته‌هاى علمى و تجربى تاريخى را آغاز نمودند و تاكنون چندين مجلد از اين آثار به زيور طبع آراسته گرديده است و نوشتار حاضر ، يكى از نتايج اين اقدام مهم مىباشد و ان شاء اللّه تعالى ، نهضت احياء و نشر آثار مكتوب طب سنتى اسلامى و ايرانى و رجعت به خويشتن خويش ، ادامه خواهد داشت .\r\nاميد است انتشار كتاب حاضر ، پاسخگوى بخشى از نيازهاى علاقه‌مندان و متخصصان علوم و فناورى گياهان دارويى و طب سنتى ، به ويژه پزشكان جوان خلاق و مستعد در گوشه و كنار ميهن اسلامى باشد و به يارى خداوند متعال بتواند در تكوين و درخشش توانايىهاى آنان براى پايه‌ريزى شرايط مطلوب‌ترى در آينده طب سنتى ايران ، نقشى تأثيرگذار بر جاى نهد . بىشك تهيه و انتشار هر نوشتارى كارى است گسترده كه جز از رهگذر تلاش و جديت جمعى و گروهى ميسّر نمىگردد ، ازاين‌رو فرصت مغتنمى است كه صميمانه‌ترين سپاس‌ها و قدرشناسىهاى خود را از همه سروران و فرهيختگانى كه در گردآورى ، تدوين ، تصحيح ، ويرايش و چاپ اين مستند كوشا بودند ، ابراز نمايم .\r\nدكتر محمد حسن عصاره\r\nدبير ستاد توسعه علوم و فناورى گياهان دارويى و طب ايرانى\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n\r\nفهرست مطالب\r\n7 مقدّمهء مصحّح\r\n7 نگاهى اجمالى به وضع علم پزشكى در دورهء حيات يوسفى\r\n12 نگاهى به زندگى يوسفى\r\n13 پدر او\r\n14 شخصيت او\r\n15 وفات او\r\n21 رياض الأدويه\r\n24 نسخ مورد استفاده و روش كار\r\n26 نمونه صفحات كتاب\r\n33 متن رياض الأدويه\r\n34 مقدّمه : در بيان مراتب كيفيّات ادويه و غير آن\r\n36 باب اوّل : در ذكر ادويهء مفرده\r\n170 باب دويم : در ادويهء مركّبه\r\n212 خاتمه : در امتحان جودت و ردائت ترياق فاروق و غير آن\r\n213 منابع\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدّمهء مصحّح\r\n\r\nنگاهى اجمالى به وضع علم پزشكى در دورهء حيات يوسفى\r\nاز قرن اوّل هجرى به بعد ايرانيان در چندين شاخه از علوم برترى يافته بودند ؛ از آن جمله بود : فلسفه ، منطق ، پزشكى ، رياضيات ، اخترشناسى ، طالع‌بينى ، موسيقى ، مكانيك و شيمى . پزشكى از ميان ديگر علوم بيشتر مورد توجه قرار گرفت و از بين همهء شاخه‌هاى پزشكى در دورهء اسلامى ، داروسازى بيش از بقيه به حيات خود ادامه داد . ايرانيان همواره در رشتهء داروسازى پيشتاز بوده‌اند ؛ كتاب قرابادين شاپور بن سهل در قرن سوم هجرى و ترياق‌ها اثر ابن الترمذى در قرن ششم هجرى اساس همهء كتب ديگر داروسازى و فهرست‌هاى گياهان طبّى را كه بعدها نوشته شدند ، تشكيل مىدادند .\r\nدر دورهء صفويه كه اوج ترويج و قدرت گرفتن مذهب تشيع بعد از حملهء مغول بود ، در سايهء حمايت سلاطين صفويه بسيارى از علوم ، بالأخص طبّ ، قدرتمندانه به حيات خود ادامه داد و ما شاهد به وجود آمدن آثار عظيم گياه‌شناسى از جمله تحفهء حكيم مؤمن و قرابادين شفايى و غيره در اين دوره هستيم . اهميت اين آثار بالأخص كتاب قرابادين يا طبّ شفايى كه در 963 هجرى تدوين شد ، تا جايى بود كه گفته‌اند اساس كتاب داروسازى ايران اثر پدر آنگلوس ( آنجلو ) را تشكيل داد كه در 1681 م . / 1092 هجرى در فرانسه به طبع رسيد ( براى اطلاع بيشتر ، نك : سيورى ، ايران عصر صفوى ، صص 218 - 224 ) .\r\nسلاطين صفويه در احترام و قدردانى از پزشكان شهره هستند ؛ مخصوصا\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nشاه طهماسب اوّل و شاه اسماعيل دوم و شاه عباس كبير . مىگويند وقتى در سال 1000 ق . كوكبهء شاه عباس مىگذشت در راه حكيم شفايى از مقابل مىآمد . شاه عباس خواست كه براى احترام او از اسب پياده شود ، اما شفايى وى را از اين امر باز داشت . با اين حال امرا و اعيان حكومت كه هم‌ركاب او بودند ، از اسب‌هايشان پياده شده ، به ادب ايستادند . صاحب شمع انجمن و مؤلف سرو آزاد هر دو اين حكايت را به تفصيل آورده‌اند . ( نك : شمع انجمن ، ص 226 ؛ سرو آزاد ، ص 47 ) و باز به قول همين‌ها شاه عباس اغلب به منزل حكيم ركناى كاشى براى ملاقاتش مىرفته است . ( نك : شعر العجم ، ج 3 ، ص 4 )\r\nاز طرفى با توجه به اين كه بخشى از عمر يوسفى در هند گذشته ، بىفايده نخواهد بود كه قبل از پرداختن به سيرت علمى و عملى وى ، نيم نگاهى هم به وضعيت هند در اين دوره داشته باشيم . در هند دورهء اسلامى ، رفتار سلاطين دهلى با پزشكان و خانواده‌هايشان آن قدر فياضانه بوده است كه مجلدات وقايع و سوانح مثل مآثر الكرام ، مآثر رحيمى ، مآثر الأمرا ، توزك بابرى ، توزك جهانگيرى ، آئين اكبرى ، منتخب التواريخ ، پادشاهنامه ، سير المتأخرين و غيره از ذكر آن مشحون است . سلاطين هند اسلامى پزشكان را بر حسب مراتبشان مواجب هنگفت مىداده‌اند . مناصب پزشكان « ده هزارى » و « بيست هزارى » بوده است و در جشنهاى شاهانه هزاران هزار روپيه به عنوان انعام به آنان داده مىشد . در اين باب نكتهء قابل توجه اين است كه بسيارى از پزشكان كه از ايران به هند اسلامى مىآمدند ، همان جا متوطن گرديده و بعضى از ايشان كه به ميهن خود باز مىگشتند نيز مورد التفات قرار مىگرفته‌اند . يكى از آنان حكيم ركناى كاشى است كه وقت مراجعت خلعت و پنج هزار روپيه به عنوان انعام دريافت كرد ، و بعد هم تا حيات داشته از فياضيهاى شاهانهء شاه جهان تمتّع مىيافته است .\r\nدر اين باب اسم حكيم داود هم مخصوصا قابل ذكر است كه بنا بر قول صاحب مطرح الأنظار ( ج 1 ، ص 363 ) از هندوستان آن‌چنان مال و مكنت حاصل كرد و در مراجعت به اصفهان مسجد جامعى بنام « مسجد حكيم » بنا كرد كه تا امروز از آثار عاليه به شمار مىرود .\r\nسلاطين هند اسلامى كه نسبت به پزشكان ، اين قدر رعايت احترام مىنمودند\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n، غالب آنان خود آشنايى با طب داشته‌اند و حتى با پزشكان شخصى خود راجع به مسايل پزشكى مباحثه نموده ، و گاهى نيز معالجه مىكرده‌اند . آنها كتاب‌هايى طبى مىنوشتند يا ديكته مىنمودند و به تأسيس بيمارستانها و مراكز ديگر پزشكى توجه كاملى مبذول مىداشتند .\r\nقابل ذكر است مبادلهء علوم و دانش و هنرهاى اسلامى ، به خصوص علوم پزشكى بين شبه قارهء هند و ايران از قرن چهارم هجرى با سفر ابو ريحان بيرونى به هند آغاز شد كه اهميت زيادى دارد . پس از آن چون در غزنه ، سلطنت آل سبكتگين با جهان‌سوزى علاء الدين جهانسوز از هم گسيخت و آخرين تاجدار اين خانواده خسرو ملك پسر خسرو شاه در 1160 ميلادى لاهور را دار السلطنهء خود قرار داد و سرير آراى سلطنت شد ؛ ضياء الدين عبد الرافع هروى طبيب شخصى او بود و به قول مؤلف مآثر لاهور ، بعد از وى تا وقتى كه زمام سلطنت به دست معز الدين غورى معروف به شهاب الدين غورى بود او در پزشكى مقام شامخى داشت . ( نقل از : واسطى ، تاريخ روابط پزشكى ايران و پاكستان ، صص 9 - 12 )\r\nخانواده‌هاى پزشكانى كه از ايران به هند اسلامى وارد و طرح اقامت افكندند ، در استحكام و گسترش روابط و مناسبات ايران و پاكستان و هند سهم بزرگى دارند . آنان يك سلسله تأليفات پزشكى را انجام دادند و با درس و تدريس سبب انتشار و اشاعت علم پزشكى شده ، اين فن را رواج دادند و به وسيلهء معالجه و درمان خلق خدا را بهره‌مند ساختند . البته داستانهاى پزشكان دانشمند و حاذقى كه از ايران وارد هند اسلامى گرديدند و به تشويق و پشتيبانى سلاطين هند اسلامى خدمات بزرگ پزشكى انجام دادند ، همه جا در تاريخ و تذكره‌ها مشهود است .\r\nسلسلهء ورود پزشكان از دورهء غزنويان آغاز گرديد و در زمان علاء الدين خلجى ، به گفته‌ى برنى مؤلف تاريخ فيروز شاهى ( صص 352 - 366 ) ، پزشكان متعددى از اصفهان و شيراز و سمرقند وارد دهلى گرديدند .\r\nدر قرنهاى دهم و يازدهم هجرى كه آفتاب اقبال دولت صفوى بر نصف النهار بود ، گيلان ، تبريز ، مشهد ، اصفهان ، شيراز ، سمرقند و بخارا بزرگترين مراكز علم و دانش بودند و اساتيد بزرگ دانش و هنر آن نقاط ايران در\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nدرمانگاه‌هاى خود داد حذاقت مىدادند و مسندهاى بزرگ و رفيعى براى خود آراسته بودند . حكيم عماد الدين محمود شيرازى ، حكيم غياث الدين منصور شيرازى ، حكيم فخر الدين معروف به ميرزا محمد جمال الدين محمود و حكيم ملاجان شيرازى به سبب كارهاى شايان خود شهرت بسيار داشتند .\r\nمرحوم محمد تقى مير مىنويسد كه عماد الدين محمود بن مسعود شيرازى از پزشكان حاذق و مؤلفين شهير قرن دهم هجرى است . ( مير ، پزشكان نامى فارس ، صص 127 - 134 ) بنا به گفتهء صاحب هفت اقليم ، حكيم مزبور از اقسام فضايل و كمالات بهره‌مند بود ، به خصوص در طب ، ثانى بطليموس و فيثاغورث يونانى است . شاه طهماسب وى را به مشهد احضار كرد . وى در رشتهء پزشكى كتابهاى خوبى تأليف نمود ، مثل رسالهء افيونيه ، كتاب التشريح ، مفرّح ياقوتى ، رساله در بيان جدوار ، رساله در دفع آتشك و غيره .\r\nدربارهاى سلاطين و اعيان دهلى از ارباب دانش و هنر روشن بود . اين ارباب دانش بيشتر از مراكز دانش ايران به اينجا آمده بودند ، دانشمندانى همچون ملا ميرزا جان شيرازى ، كمال الدين حسين شيرازى ، مير قابل تبريزى ، حكيم فتح اللّه شيرازى شاگرد مير غياث الدين شيرازى و حكيم صدرا ، آقازادهء علامهء زمان فخر الدين معروف به ميرزا محمد . آنان مجالس دانش و حكمت را زينتى بخشيدند و سپس اين سلسله به ويژه از دورهء ظهير الدين بابر تا اواخر ادامه داشت .\r\nوقتى كه بابر در 932 ق . بر هند تسلط كافى يافت ، در حضورش علاوه بر دولتمردان و مشيران سلطنت و غيره ، گروهى از پزشكان هم بودند ، مانند مير نظام الدين على خليفه ، حكيم ابو البقا و يوسف بن محمد بن يوسف الهروى معروف به مولانا يوسفى كه شهرت دانش‌پرورى بابر را شنيده ، از خراسان و هرات و نقاط ديگر ايران به اينجا رسيدند .\r\nحكيم ابو البقا در زمان همايون هم پزشك بزرگى بود . وى همراه بابر از خراسان به آگره آمد و همان‌جا متوطن گرديد . همين طور خواجه خاوند محمود از سمرقند به هند اسلامى وارد شد . يوسفى هروى كه پزشك نامى و مؤلف بلندپايهء كتب پزشكى در اين دوره بود ، در دورهء بابريان اوّلين\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nكسى بود كه وسيلهء گسترش روابط و دوستى از راه پزشكى بين اهل فارس و هند اسلامى گرديد . چنان كه خواهيم گفت يوسفى در هند در خدمت بابر و همايون بوده است .\r\nقبل از آن تا اواخر دورهء مغولان پزشكان متعددى از كشور ايران از شهرهاى هرات ، گيلان ، شيراز ، اصفهان و تبريز به هند اسلامى آمد و شد داشته و به واسطهء پزشكى وسيلهء تحكيم و استوارى روابط هر دو كشور گرديدند .\r\nدر عهد مغولان هند ، اوّلين كسى كه سلسلهء تصنيف و تأليف را آغاز كرد يوسفى بود . وى تأليفات مفيد و پرارزشى نمود . بنا به گفتهء دكتر الگود ، اوّلين تأليف تحقيقى وى جامع الفوايد است كه در هرات به منصهء شهود درآمد . سپس كتاب ديگرى به نام فوايد الأخيار و بعد از آن رسالهء منظومى دربارهء حفظ الصحه و كتابى در علم بلاغت و ان شاء به نام بدايع الإنشاء و كتاب رياض الأدويه و طب يوسفى و غيره را تأليف نمود . چنان كه پس از اين هم بدان خواهيم پرداخت ، يوسفى رياض الأدويه را به نام همايون تأليف نموده است .\r\nدر شبه قاره ، معروف‌ترين كتاب يوسفى ، رباعيات يوسفى است كه به شرح حكيم محمد عبد العليم و دپتى  ( DEPUTY )  نصر اللّه خورجوى در ماه مارس 1913 ميلادى در چاپخانهء نولكشور لكهنو چاپ گرديد .\r\nپدرش محمد بن يوسف هروى كه پزشك و دانشمندى از هرات بود ، كتابى در علم لغت موسوم به بحر الجواهر به امر امير بيگ وزير نوشت . اين كتاب در پاكستان و هند بسيار معروف بوده و در 1872 ميلادى در چاپخانهء علوى لكهنو چاپ گرديده است .\r\nدر دورهء صفويان ، ايران مركز بزرگ اهل فضل و كمال و دانش بود ؛ به خصوص گيلان و شيراز از بزرگترين مراكز علوم معقول و منقول به ويژه علوم پزشكى ايران به شمار مىآمدند و حتى برتر از بغداد و دمشق بودند .\r\nدر اين دوره در هند اسلامى ، مغولان هند در اوج قدرت بودند ؛ البته به دلايلى بعضى از پزشكان و خانواده‌هاى پزشكى از ايران به اين كشور مسافرت و مهاجرت نموده و در آنجا سكنى گزيدند ( جهت اطلاع بيشتر در اين زمينه ، نك : واسطى ، تاريخ روابط پزشكى ايران و پاكستان ، صص 31 - 37 ) .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\nنگاهى به زندگى يوسفى هروى\r\nاز حيات يوسفى اطلاع زيادى در دست نيست ، جز اينكه وى يكى از مشاهير پزشكان و كاتبان معروف قرن نهم هجرى در ايران بوده ( نك : تهامى ، فرهنگ اعلام تاريخ اسلام ، ج 2 ، ص 2165 ) كه از پايان عهد تيمورى باقى مانده و در آغاز اين عهد ( صفويه ) چند اثر فارسى در طب از خود به جا نهاده .\r\nيوسف بن محمد بن يوسف طبيب هروى مشهور به « يوسفى » است . ( نك :\r\nنفيسى ، تاريخ نظم و نثر در ايران ، ج 1 ، ص 282 و 399 )\r\nوى اصلا از اهل خواف بود . خواف ، ناحيتى است در خراسان ، مشهور و متصل است از شرق به باخرز ، از غرب به قهستان ، از شمال به زاوه و اعمال نيشابور ، و از جنوب به بيابانى كه ميان قهستان و فراه و سيستان است . ( نك :\r\nحافظ ابرو ، جغرافيا ، ص 170 ؛ اسفزارى ، روضات الجنات ، ج 1 ، ص 189 ) در جنوب باخترى باخرز ، ناحيهء خواف ( خواب قديم ) است كه كرسى آن به همين نام مىباشد و شهر سلموك در زمانهاى قديم از بزرگترين شهرهاى آن ناحيه بوده است . ( نك : لسترنج ، جغرافياى تاريخى ، ص 383 )\r\nيوسفى قسمت عمده‌اى از دوران حياتش را در هرات گذراند و گفته‌اند كه در اواخر زندگانى خود به هند رفت و در دربار ظهير الدين بابر ( بابور ) ( 912 - 937 ه ق . ) و همايون ( 937 - 963 ه ق . ) به سر مىبرد و به نام آن دو ، چند كتاب تأليف كرده و مدّتى در همان ديار بود .\r\nيوسفى ظاهرا اشعارى نيز در مدح بابر شاه و ديگران سروده است ؛ چنان‌كه در خصوص جلوس بابر شاه آورده است :\r\n بابر شه داد كيش دادارپرست * آن شاه همايون كه درِ ظلم ببست\r\nدر نهصد و سى و هفت ناگه ز قضا آن * شد ز جهان و اين به جايش بنشست \r\n( طباطبايى مجد ، تعليقات اكبرنامه ، ج 1 ، ص 573 )\r\nبنا به روايت صاحب اكبرنامه ، يوسفى را به خاطر فضل و دانشى كه بالأخص در پزشكى و كتابت داشت ، از خراسان طلب كردند و به ديار هند به دربار بابر شاه بردند . ( ناگورى ، اكبرنامه ، ج 1 ، ص 187 )\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nاهميت وى به ويژه در آن است كه براى آسان كردن دانش پزشكى چند منظومه در اين فن سروده است . وى علاوه بر اشعار طبى در مضامين ديگرى نيز شعر مىگفت و تخلص او « يوسفى » بود . وى بيشتر مطالب پركاربرد طب را به شعر درآورده است ؛ ازاين‌رو آثار او بسيار معروف بود و از قديم الأيّام مردم آن‌ها را حفظ مىكردند . ( نك : نفيسى ، تاريخ نظم و نثر در ايران ، ج 1 ، ص 282 ؛ صفا ، تاريخ ادبيات در ايران ، ج 1 / 5 ، ص 356 )\r\nاگرچه يوسفى در زمانى به سر مىبرد كه سلسلهء صفويه مىرفت تا قدرتى به دست بياورد ، امّا در تمام دوران حكمرانى صفويه از چنان شهرتى برخوردار بود كه به حق بايد او را بزرگترين نويسنده مطالب پزشكى دورهء مزبور محسوب نمود . ( صفا ، همان ، صص 356 - 357 )\r\nيوسفى سالهاى زيادى از عمرش را در هرات گذراند و در ماوراء النهر ( فرارود ) دانش آموخت و در سال 918 ه ق . در شهر هرات كتابى در پزشكى به نام جامع الفوائد يا طب يوسفى تأليف كرد . ( نوايى ، اثرآفرينان ، ج 6 ، ص 168 )\r\n\r\nپدر او\r\nچنان‌كه گفته شد ، پدر يوسفى ، محمد پسر يوسف طبيب هروى ، از مشاهير پزشكان قرن نهم هجرى است . او در هرات مىزيسته و در پايان زندگى همراه ظهير الدين بابر نخست ، پادشاه مغول ، به هندوستان رفته و رسالهء غرايب و عجايب هندوستان را در آنجا تأليف كرده است . ( نك : نفيسى ، تاريخ نظم و نثر در ايران ، ج 1 ، ص 282 ؛ حقيقت ، تاريخ نهضتهاى فكرى ايرانيان ، ج 2 ، ص 1027 ؛ الگود ، تاريخ پزشكى ايران ، ص 425 )\r\nوى آثار خود را فقط به نثر مىنوشت . رساله‌اى دربارهء امور پزشكى تأليف و آن را به نام ظهير الدين محمد ارمك ، كه از وزراى دربار هرات بود ، تقديم كرد . اما معروفيت او بيشتر به خاطر تأليف دو كتاب لغت است كه يكى جواهر اللغات و ديگرى بحر الجواهر است . تا سال‌هاى متمادى چنين تصور مىشد كه اين دو كتاب يكى هستند و فقط اسمشان با هم فرق دارد .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nبحر الجواهر ، فرهنگ واژه‌هاى پزشكى و زندگىنامهء برخى پزشكان و فرزانگان است . اين كتاب كه به نام جلال الدين ملك دينار شده است . در سال 1246 هجرى در كلكته و در سال 1288 هجرى در تهران و در سال 1330 هجرى در دهلى چاپ سنگى شده است و چندان قطور نيست ؛ با اين وجود برخى از لغات آن داراى توضيح مختصر طبى مىباشد . در اين كتاب به پزشك شاعر ديگرى به نام اسماعيل هروى كه مىگويد از اطباى تراز اوّل است و ديوان‌هاى متعدد شعر دارد ، نيز اشاره شده است و ما فقط به همين دليل با نام او آشنايى پيدا كرده‌ايم ؛ چه هيچ كتاب يا نوشته‌اى از او در دست نيست . بحر الجواهر قسمتى به عربى و قسمتى به فارسى است .\r\nاو اين كتاب را نخست به نام جلال الدين ملك دينار ، از امراى زمان خود تأليف كرده و سپس روايت ديگرى از آن منتشر نموده است . ( نفيسى ، تاريخ نظم و نثر در ايران ، ج 1 ، ص 282 )\r\nگفته‌اند كه بحر الجواهر تحرير مفصل‌ترى از جواهر اللغات اوست ؛ به عبارت ديگر ، يوسفى ابتدا جواهر اللغات را در سال 926 ه ق به نام ملك دينار تأليف نمود و سپس در سال 938 ه ق همين كتاب را گسترش داد و صورت مفصل آن را به ظهير الدوله محمد امير بيگ وزير تقديم نمود و آن را بحر الجواهر ناميد . ( طبرى ، زبده الآثار ، ص 93 )\r\nيوسفى همراه با پدرش به هند رفت و چنان كه ذكر شد ، در شمار پزشكان و دبيران دربار بابر ( 932 - 937 ه ق . ) و سپس پسرش همايون گوركانى ( 937 - 963 ه ق . ) درآمد و چندين اثر به نام آن دو تأليف كرد . ( گلچين معانى ، كاروان هند ، ص 1558 ؛ الگود ، تاريخ پزشكى ايران ، ص 425 )\r\n\r\nشخصيت او\r\nتخلص وى در شعر « يوسفى » بود . امير عليشير نوايى او را مردى خوش‌خلق و جهانگشته و شعرش را پاكيزه دانسته است . ( نك : نوايى ، مجالس النفايس ، ص 156 ) و ابو الفضل ناگورى ، يوسفى را در شمار اصحاب قرب و ارباب كمال زمان ظهير الدين بابر آورده و در اين‌باره گويد : « مولانا يوسفى طبيب . . . ، در مكارم اخلاق ، ميمنت دست و مزيد توجه ممتاز بود . » ( ناگورى ، اكبرنامه ، ج 1 ، ص 187 )\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nوفات او :\r\nوفات يوسفى را برخى 950 ه ق . ياد كرده‌اند و قول صاحب هديهء العارفين ( ج 2 ، ص 564 ) كه مرگ وى را به سال 966 ه ق . ذكر كرده ( نوايى ، اثرآفرينان ، ج 6 ، ص 168 ) به احتمال زياد نادرست است .\r\n\r\nآثار او\r\nاز آثارش مىتوان چنين ياد كرد :\r\n1 . رياض الأدويه كه به نوبهء خود دربارهء آن بحث خواهيم كرد .\r\n2 . علاج الأمراض كه منظومه‌اى به فارسى شامل 289 رباعى در نشانه‌هاى بيمارى و درمان آنهاست و در 914 ق . سروده شده است . از اين اثر نسخه‌هايى در دانشگاه تهران ، كتابخانهء ملى ، و غيره موجود است . اين كتاب در سال 1285 ق . به صورت چاپ سنگى در تهران منتشر شده است .\r\n3 . جامع الفوايد يا طب يوسفى در شرح علاج الأمراض كه در پنج مقاله مىباشد و تاريخ تأليف آن 917 ق . است . حكيم عبد العليم نصر اللّه خان احمدى اين اثر را در كتابى به نام « المعالجهء الموربهء بالنسخ المجربهء » شرح كرده كه در هند چاپ شده است . همچنين دكتر ليشت وارد ، پاره‌اى از اين اثر را به انگليسى ترجمه و در « وقايع تاريخ پزشكى » چاپ نموده است .\r\nيوسفى در تاريخ فراغت از تأليف اين اثر چنين گفته :\r\nبه روز هجده ماه مبارك رمضان به سال نهصد و هفده ز هجرت نبوى اين كتاب در برخى نسخ آن ، بيست و هفت باب است و هر باب در چند فصل . نخست نام بيمارى ، سپس تعريف كوتاه آن ، آن‌گاه « رباعى » آورده شده است .\r\nآغاز آن چنين است : حمدنا محدود حكيمى را كه به قانون حكمت كامله . . .\r\nاما بعد چنين گويد . . .\r\nنسخه‌هايى از اين اثر در كتابخانه‌هاى ملى ، مجلس ، دانشگاه تهران ، مرعشى و غيره موجود است كه از اين شمار نسخهء محفوظ در كتابخانهء ملى تبريز از همه كهن‌تر و تاريخ كتابت آن 1002 ق . است . اين كتاب به صورت چاپ سنگى در تهران به سال 1285 ق . ، 1294 ق . ، و 1318 ق . و\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nدر گانپور هند به سال 1322 ق . منتشر شده است . ( منزوى ، فهرست مشترك ، ج 1 ، ص 536 ؛ ارجح و ديگران ، كتابشناسى نسخ خطى پزشكى ايران ، ص 82 ؛ آقا بزرگ تهرانى ، الذريعه ، ج 5 ، ص 68 و ج 9 ، ص 1321 ؛ الگود ، تاريخ پزشكى ايران ، ص 426 ؛ مشار ، مؤلفين كتب فارسى و عربى ، ص 904 )\r\n4 . قصيده در حفظ الصحه كه به نظم فارسى سروده شده در حفظ سلامتى بدن انسان و چند قصيده در مسائل عمومى پزشكى و تندرستى و بهداشتى مانند خوردنىها ، آشاميدنىها ، جنبش و آرامش ، خواب و بيدارى ، آب و هوا ، استفراغ و جز آن كه در 937 ق . به نام ظهير الدين بابر سروده شده است . وى دو گفتار در اين‌باره دارد : يكى ستهء ضروريه به نثر ، و اين يكى به نظم كه چند قصيده است در موضوعات مذكور .\r\nآغاز آن چنين است : بعد از حمد حكيم دانا و تحيت زبدهء رسل و انبيا . . .\r\n اى كه خواهى ( دارى ) تندرستى از در حكمت درآ * تا به علت‌هاى گوناگون نگردى مبتلا \r\nنسخه‌هايى از اين اثر در كتابخانه‌هاى ملى ، ملك ، دهخدا ، گلپايگانى ، ملى تبريز ، و مرعشى و غيره موجود است كه نسخهء كتابخانهء ملى تبريز به تاريخ كتابت 1002 ق . از همه كهن‌تر مىباشد و به صورت چاپ سنگى در لاهور به سال 1924 ق . منتشر شده است . ( منزوى ، فهرست مشترك ، ج 1 ، ص 545 ؛ گلچين معانى ، كاروان هند ، ج 2 ، ص 1558 ؛ ارجح و ديگران ، كتابشناسى نسخ خطى پزشكى ايران ، ص 107 )\r\n5 . دلايل النبض رساله‌اى بسيار مختصر است در شناخت بيمارىها به دلالت نبض كه در 942 ق تأليف شده است . اين رساله براى طالبان اين فن در ده جنس از انواع نبض ، نوشته شده است :\r\nجنس اول : مقدار انبساط كه ده است ؛ دوم : قرع نبض ؛ سوم : زمان حركت ، چهارم : زمان سكون ؛ پنجم : قوام تپش ؛ ششم : كيفيت جسم عرق ؛ هفتم :\r\nرطوبت ما فى العروق ؛ هشتم : استوا و اختلاف در احوال نبض ؛ نهم : انتظام و عدم انتظام ؛ دهم : وزن .\r\nآغاز آن چنين است : الحمد للّه النافع الحكيم العلام . . . و بعد پوشيده نماند كه اين سطرى چند است از صناعت طب در ادلهء نبض . . .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nنسخه‌هايى از آن در دانشگاه تهران ، كتابخانهء اصغر مهدوى ، مجلس ، ملك ، و مرعشى و غيره موجود است كه نسخهء مجلس در 1050 ق . كتابت شده و قديمىتر از نسخ ديگر است . اين رساله به صورت چاپ سنگى در كانپور به سال 1291 ق . و در لاهور به سال 1924 م . منتشر شده است . ( ارجح و ديگران ، كتابشناسى نسخ خطى پزشكى ايران ، ص 127 ؛ منزوى ، فهرست مشترك ، ج 1 ، ص 575 و فهرست نسخه‌هاى خطى فارسى ، ج 1 ، ص 537 ؛ مشار ، مؤلفين كتب چاپى فارسى و عربى ، ص 904 )\r\n6 . دلايل البول دربارهء شناخت بيمارىها با رؤيت و آزمايش كردن پيشاب در هفت نوع : يعنى لون بول ، قوام بول ، صفا و كدورت بول ، رايحهء بول ، زبد ( كف ) در بول ، رسوب آن ، مقدار بول ، اين اثر در 942 هجرى نوشته شده است . يوسفى اين اثر را پس از تأليف « دلايل النبض » به خواهش برخى از دوستان و بزرگان نوشت .\r\nاين رساله در هفت نوع يا جنس تنظيم شده است : 1 . لون بول ، در پنج اصل 2 . قوام بول 3 . صفا و كدورت بول 4 . رايحهء بول 5 . زبد در بول 6 .\r\nرسوب آن 7 . مقدار بول .\r\nآغاز آن چنين است : بعد از سپاس حكيم مطلق جلّ ذكره و پس از درود . . .\r\nمخفى نماند كه چون رسالهء دلايل النبض به اختام انجاميد ، به خاطر عاطر . . .\r\nاز اين اثر نسخه‌هايى در دانشگاه تهران ، دهخدا ، مرعشى و كتابخانهء خصوصى اصغر مهدوى و غيره موجود است كه نسخهء مهدوى در 1057 ق . كتابت شده و قديمىتر از نسخ ديگر است . اين رساله در كانپور به سال 1291 ق . و در لاهور به سال 1934 م . منتشر شده است . ( ارجح و ديگران ، كتابشناسى نسخ خطى پزشكى ايران ، ص 126 - 127 ؛ منزوى ، فهرست مشترك ، ج 1 ، ص 572 - 573 و فهرست نسخه‌هاى خطى فارسى ، ج 1 ، ص 536 ؛ گلچين معانى ، كاروان هند ، ج 2 ، ص 1559 )\r\n7 . ستهء ضروريه ، اين نوشتار مجموعه‌اى از دستورهاى كوتاه پزشكى است ؛ دربارهء شش چيز ضرورى حفظ تندرستى ( هوا ، خوردنى و نوشيدنى ، حركت و سكون بدنى ، حركت و سكون نفسانى / آرامش خاطر ، خواب و بيدارى ، استفراغ ) . اين كتاب در 944 ق . تأليف شده است . يوسفى در آغاز اين رساله همايون پادشاه را در چند بيت مثنوى ستايش كرده است .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nچند نسخه از آن در كتابخانهء مرعشى ، دانشگاه تهران و ملك موجود مىباشد . اين رساله در هند به همراه علاج الأمراض ( بىتا ) و نيز در لاهور به سال 1924 م . به صورت سنگى به چاپ رسيده است . ( منزوى ، فهرست مشترك ، ج 1 ، ص 596 و فهرست نسخه‌هاى خطى فارسى ، ج 1 ، ص 550 ؛ ارجح و ديگران ، كتابشناسى نسخ خطى پزشكى ايران ، ص 166 )\r\n8 . قصيده در لغت هندى يا لغت يوسفى يا فرهنگ يوسفى يا قصيده در اسماى اجناس ادويه كه به صورت فرهنگى است كه واژه‌هاى پزشكى هندى را به فارسى به نظم گزارش كرده و در سال 917 ق . سروده شده است . در پاره‌اى از مآخذ اين اثر به نامهاى لغات يوسفى و لغت يوسفى دانسته اند . اين منظومه در قافيه « ر » است و بيشتر واژه‌هاى پزشكى هندى مستعمل در متون پزشكى فارسى و عربى را دارد . ( منزوى ، فهرست نسخه‌هاى خطى فارسى ، ج 1 ، ص 573 ؛ ارجح و ديگران ، كتابشناسى نسخ خطى پزشكى ايران ، ص 216 )\r\n9 . منظومهء فرهنگ يوسفى يا أسماء أجناس أدويه كه واژه‌هاى پزشكى است در قافيه « ن » .\r\n10 . منظومهء فوايد الأخيار يا فوايد يوسفيه ، كه منظومه‌اى به فارسى است و در آن هر مسئلهء پزشكى را در يك قطعه يا در دو يا سه بيت و گاه در شش بيت شرح داده است . اين منظومه را در سال 913 ق . سروده ، نام كتاب با حساب جمل ( ابجد ) همان تاريخ است و در واقع راهنمايى براى درمان و بهداشت است . چنين آغاز مىشود :\r\n غرض از طب دو چيز آمده است * بشنو از يوسفى به سمع رضا \r\nو چنين پايان مىيابد :\r\n قوت از وى به قوى و ارواح * ضعف دل هم شودش دفع و رسد \r\nو در انتهاى نسخهء ديگرى از آن به روايت آقا بزرگ چنين آمده است :\r\n تا كه اخيار از آن شوند مفيد * نام اين شد « فوائد الأخيار » \r\nاز اين اثر نسخه‌هاى خطى پراكنده‌اى در دانشگاه تهران ، مجلس ، آستانهء قم ، ملك ، مدرسهء سپهسالار ، دهخدا و مرعشى و غيره موجود است . اين كتاب در سال 1285 ق . به اهتمام عبد المطلب كاشانى در تهران و بار ديگر در 1318 ق . به كوشش محمد حسين بن محمد كاشانى به چاپ رسيده\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nاست . ( مشار ، مؤلفين كتب چاپى فارسى و عربى ، ص 904 ؛ منزوى ، فهرست نسخه‌هاى خطى فارسى ، ج 1 ، ص 575 ؛ ارجح و ديگران ، كتابشناسى نسخ خطى پزشكى ايران ، ص 1088 ؛ آقا بزرگ تهرانى ، الذريعه ، ج 5 ، ص 68 و ج 9 ، ص 1321 و ج 16 ، ص 363 ؛ صفا ، تاريخ ادبيات در ايران ، ج 5 ، ص 357 )\r\n11 . رسالهء منظوم مأكول و مشروب ، منظومه‌اى است به فارسى در خواص خوراكىها و نوشيدنىها . نسخه‌هايى از اين اثر در دانشگاه تهران ، سپهسالار ، ملك ، مرعشى ، مجلس ، ملى ، و غيره موجود است . اين منظومه به صورت چاپ سنگى در لاهور به سال 1924 م . منتشر شده است . ( منزوى ، فهرست نسخه‌هاى خطى فارسى ، ج 1 ، ص 592 ؛ ارجح و ديگران ، كتابشناسى نسخ خطى پزشكى ايران ، صص 253 - 254 ؛ صفا ، تاريخ ادبيات در ايران ، ج 5 ، ص 357 )\r\n12 . مناجات منظوم كه مثنوى عرفانى دربارهء عشق صوفيانه است .\r\n13 . نصيحت‌نامه كه مثنوى اخلاقى در سرزنش بخل و بخيل در 31 بيت است .\r\n14 . بدايع الإنشاء كه در 940 ق . براى پسرش رفيع الدين حسن نوشته و مجموعه‌اى از نامه‌ها و توقيعات و محاورات است . ( چاپ سنگى ، دهلى ، 1870 و 1871 م . )\r\n15 . انوار حكمت يا كلمات يوسفى يا نصايح يوسفى كه در سال 919 ق .\r\nتأليف شده و در دستورهاى اخلاقى و سخنان پندآموز صوفيانه است و نسخه‌اى از آن در كتابخانهء دانشگاه تهران موجود مىباشد . ( دانشنامه در ادب فارسى ، ج 3 ، صص 1128 - 1129 ؛ صفا ، تاريخ ادبيات در ايران ، ج 5 ، ص 1486 )\r\n16 . بهداشت منظوم كه براى ظهير الدين بابر ساخته شده است . ( آقا بزرگ تهرانى ، الذريعه ، ج 9 ، 1321 )\r\n17 . فرهنگ عربى به فارسى .\r\n18 . بدايع الإنشاء ، كه آن را در 940 ق . براى پسرش رفيع الدين حسن نوشته است . نامه‌هايى به فارسى به عنوان سرمشق براى مردم از مرتبه‌ها و مقامهاى گوناگون نوشته و مرتب كرده است . اين كتاب در سال 1870 م . به نام « بادى الإنشاء » به جاى بدايع الإنشاء و بار ديگر به نام انشاى يوسفى در دهلى چاپ شده است . ( گلچين معانى ، كاروان هند ، ج 2 ، ص 1559 ؛ الگود ، تاريخ پزشكى ايران ، ص 425 ؛ صفا ، تاريخ ادبيات در ايران ، ص 406 ؛ منزوى ، فهرست نسخه‌هاى خطى فارسى ، ج 1 ، ص 358 )\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n19 . كليات يوسفى ، كه گويا مجموعه‌اى از آثار اوست و نسخه‌اى از آن در كتابخانهء ملى تبريز موجود است كه در سال 917 ق . نوشته شده است .\r\n( منزوى ، فهرست نسخه‌هاى خطى فارسى ، ج 1 ، ص 588 )\r\n20 . رسالهء كوتاهى به نظم در يازده بيت ، به نام رسالهء شناختن قاروره نيز از وى در دست هست كه همراه قصيدهء يوسفى در 942 ق . سروده كه جزء رسالهء دلايل النبض اوست . ( منزوى ، فهرست مشترك ، ج 1 ، ص 575 )\r\nچنان‌كه مىبينيم يوسفى يك نويسنده پركار بود و بر خلاف پدر به تأليفات معدود قناعت نكرد . او صرفا به فارسى شعر مىسرود و چنان‌كه ذكر شد ، قديمىترين كتابى كه از او به دست ما رسيده فوايد الأخيار نام دارد كه در سال 912 هجرى قمرى تصنيف يافته است و شامل 128 بيت شعر مربوط به داروهاست . البته كتابهاى غير پزشكى ديگرى هم از وى باقى مانده كه از جملهء آنها بدايع الإنشاء نام دارد .\r\nبسيارى از اشعار يوسفى به صورت قصيده هستند و در بين اين قصايد سلسله اشعارى وجود دارد كه با اين مطلع شروع مىشوند :\r\n نام هر چيزى به هندى بشنو از من اى پسر ! * خاصه نام هر دوايى ، نفع بردارى مگر \r\nاين كتاب در واقع نوعى فرهنگ فارسى به هندى است . از او همچنين اشعارى دربارهء أطعمه و أشربه و اسم داروهاى مختلف وجود دارد .\r\nچنان‌كه ذكر شد ، يوسفى همچنين دو كتاب كوچك ديگر در زمان همايون شاه تصنيف كرد كه يكى دلايل البول و ديگرى دلايل النبض نام دارد . اين دو كتاب در سال 941 هجرى قمرى نوشته شده‌اند و هر دو نيز به زبان اردو ترجمه شده‌اند .\r\nقسمت اعظم اشعار يوسفى به صورت دو بيتى است و مهم‌ترين مجموعه رباعيات او طبّ يوسفى نام دارد كه اگر آن را در جوار كتاب ديگر وى به نام جامع الفوايد قرار دهيم ، يك مجموعه بهداشتى كامل و يك راهنماى خوب فيزيولوژى و درمان‌شناسى مىشود .\r\n« طب يوسفى » با اين اشعار شروع مىشود :\r\n بدان ، چون كه گفتى سپاس و درود * كه در علم طب است اين قطعه‌ها\r\nفوايد شدش نام هر حرف از او * ز درياى حكمت دُرى بىبها . . . \r\n\r\n","description":"","footnote":"","page_name":" 20 ","page_number":20},
  {"content":"\r\n\r\nيوسفى رسالهء ديگرى هم دارد به نام مأكول و مشروب كه با اين ابيات شروع مىشود :\r\n زبان را چو در اوّل اين كلام * ز حمد و تحيّت رساندى به كام\r\nبدان ، اى خردمند روشن ضمير ! * كه گويد چنين يوسفى حقير . . . \r\nگفتيم كه جامع الفوايد در سال 934 هجرى در هرات نوشته شده است . اين كتاب براى كسانى كه بخواهند مطالعات بيشترى در زمينه طبّ عمومى داشته باشند ، به آسانى قابل حصول است .\r\nيوسفى در دوران حكومت جانشين بابر يعنى سلطان همايون ( 937 - 963 ه ق . ) به سمت وزارت برگزيده شد و ان شاء و كتابت دربار نيز به دست وى انجام مىگرفت و علاوه بر آن پزشك دربار نيز بود و اين حاكى از اهميت و منزلت والاى اطبا در نزد سلاطين بوده ، خاصه طبيبى چون يوسفى كه طبع شعر نيكويى داشت و مديحه نيز مىگفت .\r\nو گفتيم كه در ميان آثار غير طبى يوسفى ، از همه معروف‌تر بدايع الإنشاء است كه براى فرزند خويش نوشته است . اين كتاب در سال 940 هجرى در هند تأليف يافت . از اين مجموعه كه حاوى نمونه‌هاى نامه‌ها و توقيع‌ها و محاورات است ، نسخه‌هايى در كتابخانه ديوان هند و كتابخانه موزهء ملى پاكستان و جز آنها موجود است . يك نسخه از چاپ سنگى اين كتاب نيز در كتابخانه سنا به شماره ( 59 و 631  r  ) موجود است .\r\n\r\nرياض الأدويه\r\nكتابى كه هم‌اكنون دربارهء آن سخن خواهيم گفت ، يكى از آثار مهم و ارزندهء طبّى دورهء صفويه است كه در شبه قاره به زبان فارسى نوشته شده و على رغم آثار طبى ديگر يوسفى ، كه به شعر يا تلفيقى از شعر و نثر است ، صرفا به نثر مىباشد . براى پرداختن به جنبه‌هاى مختلف اين كتاب ، آن را از جهاتى اجمالا بررسى خواهيم كرد :\r\nرياض الأدويه مهمترين اثر يوسفى در مفردات ادويه محسوب مىشود .\r\nمفردات در اصطلاح ، دواهايى است كه در آن تركيب صناعى نباشد . مفردات يا نباتى است و آن ميوه‌ها و تخم‌ها ، گلها ، برگها ، شاخه‌ها ، ريشه‌ها ، پوستها ،\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nعصاره‌ها ، شيره‌هاى نباتى و صمغ‌ها باشد ؛ و يا اينكه حيوانى است ، مانند ذراريح ، اعضاى حيوانات و احشاى آنها و زهره‌شان ؛ و يا معدنى است و آن نيز خود حجرى است ، مانند گل ارمنى ؛ و يا از چيزهايى است كه از زمين بجوشد ، مانند قير و نفت و امثال آن . ( دهخدا ، لغتنامه ، ذيل : « مفردات » )\r\nاين كتاب در بيان مراتب كيفيات ادويه در يك مقدّمه و دو باب و خاتمه‌اى ترتيب يافته است : مقدمه در بيان تحميد و تقديم كتاب به همايون شاه و منظومه‌اى در مدح وى و مباحث كلى در خواص و امزجه و نظاير آن است . باب اوّل در ادويهء مفرده به ترتيب حروف تهجى ؛ و باب دوم در ادويهء مركّبه به ترتيب حروف تهجى ؛ و خاتمهء مختصرى در « امتحان جودت و ردائت ترياق و جز آن » . سال تأليف اين كتاب سنهء 946 ق . است .\r\nتعداد ادويهء مفرده در اين كتاب ، 787 مفرده است كه در باب اوّل بدان پرداخته شده است . تعداد ادويهء مركبه كه در باب دوم بدان پرداخته شده ، 257 مركبه اعم از معجونات و نطولات و مطبوخات و غيره مىباشد .\r\nالبته در ترتيب اسامى داروها در هر بخش صرفا به حرف اوّل آن توجه شده و همچون فرهنگهاى واژگانى به ترتيب حروف دوم و سوم و غيرهء كلمات توجه نشده است و اين امر باعث چينش نامرتب و نافرهنگواره‌اى آن شده است .\r\nيكى از امتيازات مهم اين كتاب ، پيش از هر چيز ، ضبط واژگان غير فارسى ( متداول عامّه ) در اسامى داروهاست كه از بسيارى جهات مهم و قابل توجه است . اغلب واژگان معادل داروهاى ذكرشده در اين كتاب ، به ترتيب بسامدى : هندى ، شيرازى ، عربى ، تركى ، يونانى و گاه به‌ندرت سريانى و عربى و نبطى است . او با صرافت تمام ، گاه معادل‌هاى گوناگون يك واژه را ياد مىكند و گاه ديده مىشود كه براى يك واژه دو و گاه سه معادل هندى مىآورد . اين امر به خاطر اقامت يوسفى در هند و آشنايى او با زبان هندى بسيار مهم است . گاه واژگان هندىيى را ضبط مىكند كه در منابع ديگر ديده نمىشود و اين امر اهميت جنبهء زبان‌شناسانهء اثر را چند برابر مىكند .\r\nنامهاى مترادف مواد دارويى نه تنها اهميت علمى محض ، بلكه اهميت زياد عملى نيز دارند ؛ زيرا در نوشته‌هاى پزشكى و ديگر علوم در اين دوره ، نام داروها به ديگر زبان‌ها آن‌چنان فراوان بود كه اهميت واقعى آنها بر پزشك\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nو داروشناس آشكار نبود . اين امر ، آن‌گاه پيچيده‌تر مىشد كه يك دارو در جاهاى گوناگون به نام‌هاى گوناگون ضبط مىشد و برعكس ، يك نام را به چيزهاى گوناگون داده بودند كه اغلب به سوء تفاهم‌هاى جدّى مىانجاميد .\r\nبدين ترتيب ، مىتوان گفت كه يكى از مسايل اساسى كه يوسفى در تدوين و تأليف رياض الأدويه در نظر داشته ، آشكار ساختن و روشن نمودن نام‌هاى مترادف مواد دارويى موجود بود ، وانگهى به نامهاى محلى نيز توجه فراوانى نموده است .\r\nاو همه‌ى خواص مزاجى داروها را به دقّت تمام ذكر نموده و مضرّات ، مصلحات و بدليّات هريك را با صرافت خاص خود ، به ترتيب آورده شده است .\r\nيوسفى در بسيارى از عنوان‌ها و مدخل‌هاى مفرده از گياهان يا ادويه‌اى سخن مىگويد كه در سرزمين‌هاى گوناگون وجود دارند و اغلب آنها را يا در كتب پيشينيان ديده ، يا خود ، البته به ندرت ، مشاهده كرده است . اين خود حاكى از آن است كه از سال‌هاى جوانى در هرات ، علاقهء او به داروهاى گياهى شكل گرفته و علاوه بر آثار طب منظومش كه بيشتر جنبهء آموزشى براى نوآموزان داشته ، در زمان پختگى حيات علمىاش اثرى به نثر خلق كرده كه يكى از مهمترين آثار پزشكى دورهء صفويه محسوب مىشود .\r\nيوسفى در ضمن اين كتاب به برخى اطبّا و كتابهاى طبّى اشاره كرده و از آنها نقل قول نموده است . او از كتابهايى چون المنهاج ابن جزله ، قانون ابن سينا نقل قول كرده است . درست است كه از منابعى نيز كه مورد استفادهء وى بوده ، ياد نكرده ، امّا كاملا تأثير اين آثار بر اين كتاب مشهود است . يكى از اين آثار اختيارات بديعى حاجى زين العطار است كه تمام اصطلاحات پزشكى شيرازى از آن نقل قول شده است . البته از آثار مشابه چون قرابادين شاپور بن سهل و مفردات ادويه‌اى كه در ذخيرهء خوارزمشاهى جرجانى و صيدنهء ابو ريحان و كتب نظير آن آمده ، غافل نبوده و تقريبا اكثر منابع مهم ادويهء مفرده و مركّبه را ديده است . ( نك : ارجح و ديگران ، كتابشناسى نسخ خطى پزشكى ايران ، ص 159 - 160 ؛ منزوى ، فهرست مشترك ، ج 1 ، ص 545 ؛ گلچين معانى ، كاروان هند ، ج 2 ، ص 1559 ) به گفتهء حجتى اين اثر به نام شاه طهماسب صفوى نوشته شده است ( حجتى ، « رياض ادويهء يوسفى هروى » ، در : نامهء مينوى ، ص 124 ) كه جاى تأمل بيشتر دارد .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nنسخ مورد استفاده و روش كار\r\nما در تصحيح اين كتاب از سه نسخهء خطّى استفاده نموده‌ايم كه ذيلا بدانها اشاره مىشود :\r\nالف ) نسخهء خطّى متعلّق به كتابخانهء مجلس شوراى اسلامى ( سناى سابق ) ، به شمارهء 729 ، به تاريخ كتابت 1142 ه ق . اين نسخه بسيار كم غلط و كامل مىباشد و نسبت به نسخه‌هاى ديگر كهن‌ترين آن‌هاست . اين نسخه در تصحيح حاضر اساس كار قرار گرفته و نشان آن در پاورقىها « س » مىباشد .\r\nب ) نسخهء خطّى متعلق به كتابخانهء مركزى دانشگاه تهران ، به شمارهء 8200 ، به تاريخ كتابت 1230 ه ق . اين نسخه به عنوان نسخه بدل اوّل در نظر گرفته شده و در مواردى كه نسخهء اساس كاستى يا نارسايىها و اغلاطى داشته ، از اين نسخه استفاده شده و موارد اضافه شده از آن در متن داخل دو قلاب [ 
  ] مشخص شده است .\r\nج ) نسخهء خطّى متعلق به مجمع ذخائر اسلامى ، به شمارهء 4328 ، به تاريخ كتابت 1233 ه ق . و به خط نستعليق تحريرى است . اين نسخه به عنوان نسخه بدل دوم در نظر گرفته شده و در مواردى كه لازم مىشد ، از آن استفاده شده است .\r\nنكتهء قابل توجه در مورد دو نسخه بدل موجود از اين كتاب اين است كه هر دو نسخه از نظر كمّ و كيف كتابت ، شباهت‌هاى بسيار زيادى به هم دارند . بدين گونه كه اگر مثلا در جايى از نسخهء دانشگاه مطلبى از قلم افتاده يا به غلط ضبط شده ، عينا در نسخهء مجمع نيز همان كاستى و ناصوابى تكرار شده است .\r\nاز قراينى اين‌چنين كه بسيار نيز هست ، مىتوان نتيجه گرفت كه نسخهء مجمع از روى نسخهء دانشگاه كتابت شده است ؛ لذا در تصحيح متن حاضر ، بر آن شديم كه فقط در موارد خاصى به اين نسخه مراجعه كنيم .\r\nتا جايى كه امكان داشته ، كوشيده‌ايم تا همه‌ى داروهاى مفرده با مراجعه به منابع معتبر حركه‌گذارى شود تا حتى المقدور صورت صحيح واژگانى ضبط شود و هر مراجعه‌كننده‌اى بتواند با اطمينان و آسودگى خاطر از آن بهره گيرد ؛ حتى در ضبط واژگان هندى نيز تا حد ممكن با مراجعه به منابع مزبور و درج زيرنويس به صحّت و غناى كار افزوده شده است .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nدر پايان بر خود فرض مىدانيم كه از زحمات فاضل ارجمند ، جناب آقاى دكتر محسن ناصرى ، مجرى محترم طرح احياى ميراث مكتوب مركز تحقيقات طب سنتى دانشگاه شاهد ، تقدير و تشكر نماييم كه اگر همت ايشان نبود ، اين كار هرگز بدين مرحله نمىرسيد و به زيور طبع آراسته نمىشد .\r\nهمچنين از دانشمند فرزانه ، حجت الاسلام سيد صادق حسينى اشكورى ، رياست محترم مجمع ذخائر اسلامى ، كه نسخه‌اى از اين اثر را در اختيار ما قرار دادند سپاسگزاريم .\r\nو از جناب آقاى حجت الاسلام دكتر رسول جعفريان ، رياست محترم كتابخانهء مجلس و نيز جناب آقاى يكه زارع مسئول محترم بخش خطى كتابخانهء مجلس و همچنين از مسئولين محترم بخش خطى كتابخانهء دانشگاه تهران كه با سعهء صدر و در اسرع وقت نسخه‌اى از اين اثر گرانقدر را در اختيار ما قرار دادند كمال تشكر و قدردانى را داريم .\r\nو السّلام عليكم\r\nدكتر سيّد محمّد نظرى\r\nتهران / بهار 1390\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nصفحهء آغاز نسخهء مجلس ( سنا ) ، ش 729\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nصفحهء انجام نسخهء مجلس ( سنا ) ، ش 729\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nصفحهء آغاز نسخهء دانشگاه تهران ، ش 8200\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nصفحهء انجام نسخهء دانشگاه تهران ، 8200\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nصفحهء آغاز نسخهء مجمع ذخائر اسلامى ، ش 4328\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nصفحهء انجام نسخهء مجمع ذخائر اسلامى ، ش 4328\r\n\r\n","description":"","footnote":"","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n\r\n\r\n[ متن كتاب رياض الأدويه 
  ]\r\nبسم اللّه الرّحمن الرّحيم\r\nالحمد للّه الذى خلق لكلّ داء دواء ، و جعل حبيبه لعلل القلوب شفاء ، محمّد - صلّى اللّه عليه و آله - و اصحابه و سلّم و على آله و عترته الأطهار و أصحابه الأخيار و سلّم تسليما ابدا كثيرا كثيرا .\r\n[ و بعد 
  ] ، بر ضماير صافيه محجوب نماند كه اين نسخه‌اى است مجلّى به عبارات جليّه ، مسمّى به رياض الأدويه ، كه به قلم شكسته رقم ترتيب داده و بنايش بر مقدّمه‌اى و دو باب و خاتمه‌اى نهاده :\r\nمقدّمه : در بيان كيفيّات ادويه و غير آن .\r\nباب اوّل : در ذكر ادويهء مفرده ، بر ترتيب حروف تهجّى .\r\nباب دويم : در [ ذكر 
  ] ادويهء مركّبه ، بر ترتيب حروف [ تهجّى 
  ] مذكوره .\r\nخاتمه : در امتحان جودت و ردائت ترياق فاروق و غير آن .\r\nنظم\r\n به هفتصد و چهل و شش شد اين رساله تمام * به يُمن عاطفت شاه معدلت آيين\r\nسكندر آينه‌دارا ! نشان همايون شاه ! * كه كان دانش و فضل است و منبع تمكين\r\nشهنشهى كه خرد مىنويسد القابش * سپهر لطف و كرم آفتاب دولت و دين\r\nزحل يكى ز غلامان درگهش باشد * كه بر فراخت از آن گونه سر به علّيّين\r\nنمود ميل صبوحى چو صبح عيش از مهر * فلك ز بهر وى آورده ساغر رنگين\r\nجبين ماه ندارد كلف ، كه فرسوده * بر آستانهء او بس كه سوده ماه ، جبين\r\nكمان صولت او تا قضا بزه كرده * به قصد دشمن او تير چرخ كرده كمين\r\nمباد دشمن او در جهان و باقى باد * زمان و دولت او ، تا بود زمان و زمين\r\nچو يوسفى ز دل و جان دعاى او گويد * عجب مدار كه روح الامين كند آمين \r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nمقدّمه در بيان مراتب كيفيّات ادويه و غير آن\r\nببايد دانست كه هرچه وارد مىشود بر بدن و منفعل مىگردد از حرارت غريزى ، خالى از آن نيست كه احداث مىكند در بدن كيفيّتى زايده بر چيزى كه انسان راست ، يا نمىكند ؛ اگر احداث نمىكند ، آن چيز را معتدل گويند ؛ و اگر احداث مىكند ، محسوس مىشود و يا نمىشود ؛ و اگر نمىشود ، مىگويند كه در درجهء اوّل است ، و دانسته مىشود تأثيرش از تكرار تناول مقدار يا به تكرّرش زياده از مقدار ؛ و اگر محسوس مىشود ، به حدّى مىرسد كه ضرر مىكند ، يا نمىرسد ؛ اگر نمىرسد ، در درجهء دويم ؛ و اگر مىرسد ، منحصر به هلاكت مىشود ، يا نمىشود ؛ اگر نمىشود در درجهء سيوم ، و اگر مىشود ، در درجهء چهارم ؛ و چيزى را كه در درجهء چهارم است ، دواى سمّى گويند ، و آن غير سمّ است ؛ زيرا آن كه قتل دواى سمّى به كيفيّت است و قتل سمّ به صورت نوعيّه ، و اطلاق سمّ بر وى تشبيه است او را به سمّ در اهلاك ، و الّا در حقيقت دوايى است .\r\nو هر درجه‌اى را مراتب اعتبار كرده‌اند : دو طرف عالى و سافل ، و متوسط بينهما ؛ و چيزى كه مؤثّر است در بدن ، اگر تأثيرش فقط به كيفيّت است ، آن را دواى مطلق گويند ، چون زنجبيل ؛ و اگر به مادّه فقط است ، غذاى مطلق [ گويند 
  ] ، چون نان گندم ؛ و اگر به صورت نوعيّه فقط است ، ذو خاصيّت است ؛ و ذو خاصيّت [ را 
  ] اگر موافق طبيعت بود ، پازهر گويند ، و اگر مخالف\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nطبيعت بود ، سمّ [ گويند 
  ] ؛ و اگر تأثيرش به مادّه و كيفيّت است ، پس اگر قوّت غذايى غالب است ، غذاى دوايى گويند ، چون كاهو ؛ و اگر قوّت دوايى غالب است ، دواى غذايى [ گويند 
  ] ، چون زيره ؛ اگر به كيفيّت و صورت است ، دواى ذو خاصيّت است ، چون كاسنى ؛ و اگر به مادّه « 1 » و صورت است ، غذاى ذو خاصيّت ، چون روغن گاو ؛ و اگر به مادّه و كيفيّت و صورت است ، پس اگر قوّت غذايى غالب است ، غذاى دوايى ذو خاصيّت گويند ، چون سيب ؛ و اگر قوّت دوايى غالب است ، دواى غذايى ذو خاصيّت ، چون پودنهء باغى .\r\nو غذا لطيف مىباشد و غليظ مىباشد ؛ و هريك از اين‌ها صالح الكيموس مىباشد و فاسد الكيموس مىباشد ؛ و هريك از اين‌ها كثير الغذا مىباشد و قليل الغذا مىباشد :\r\nو غذاى لطيف آن را گويند كه مولّد مىشود از او خون رقيق از جهت غلبهء عنصر لطيف بر مادّهء او ، چون شراب ؛ و غذاى غليظ آن را گويند كه متولّد مىشود از او خون غليظ از جهت غلبهء عنصر كثيف ، چون گوشت گاو .\r\nو صالح الكيموس آن را گويند كه متولّد مىشود از او خلطى كه بدن را سزاوار باشد ، چون انگور ؛ و فاسد الكيموس آن را گويند كه متولّد مىشود از او خلطى كه بدن را سزاوار نباشد ، چون ترب .\r\nو كثير الغذا آن را گويند كه اكثرى از او جزو بدن شود ، چون گوشت تغلى « 2 » ؛ و قليل الغذا آن را گويند كه كمترى از او جزو بدن شود ، چون پنير ؛ و اللّه أعلم .\r\n\r\n\r\n","description":"","footnote":"\r\n( 1 ) . د : + و كيفيّت .\r\n( 2 ) . س ( در حاشيه ) :\r\n+ بچهء گوسفند .\r\n","page_name":" 35 ","page_number":35},
  {"content":"\r\n\r\n\r\nالباب الاوّل در ذكر ادويهء مفرده\r\nبه ترتيب حروف تهجّى :\r\n\r\nحرف الالف\r\n\r\nافريشم\r\n: به پارسى ابريشم و به تركى ايپك و به هندى ريشم و يات گويند .\r\nمعتدل است در گرمى و سردى ، و گويند گرم و خشك است در درجهء اوّل ، و گويند گرم و تر است در درجهء دويم ، و گويند در خشكى و ترى معتدل است . دل و دماغ را قوى كند و ارواح را قوّت دهد و روشنى چشم بيفزايد و بدن فربه كند و قوّت باه و نعوظ تمام آورد ؛ و مقدار شربتى از او يك درم است ؛ و مضرّ است به شش و معده ، و مصلحش ربّ ريباس و اترج بود .\r\n\r\nآبنوس\r\n: بهترينش سياه‌آگين بود و طبيعتش گرم و خشك است در اوّل .\r\nچون به آب باديان سوده ، در چشم كشند ، بياض و شب‌كورى را ببرد .\r\nمصلحش صمغ عربى است يا شاهسفرم .\r\n\r\nابهل\r\n: به پارسى بار سرو كوهى و به هندى هوبير « 1 » گويند . گرم و خشك است در دويم و گويند در درجهء سيوم . بهترين آن سياه رنگ فربه است .\r\nچون به روغن زيت و يا كنجد در ظرف آهنين چندان جوشانند كه روغن سياه شود ، پس نيم گرم در گوش چكانند ، ازالهء گرانى گوش كند ؛ و اگر دو مثقال از او بكوبند و ببيزند و به ده مثقال عسل و سه مثقال روغن گاو سرشته ، بليسند ، حيض براند و بچه بيندازد و تنگى نفس را سودمند بود ؛ و مضرّ است به جگر ؛ مصلحش اكير است ، و بدلش به وزن او دارچينى .\r\n\r\n\r\n","description":"","footnote":"\r\n( 1 ) . ابهل ، يا ابهل : به هندى اوهير يا هوبير است .\r\n( تطبيق نام‌هاى گياهان دارويى ، 1 / 38 )\r\n","page_name":" 36 ","page_number":36},
  {"content":"\r\n\r\n\r\nابل\r\n: به پارسى شتر و به تركى تئوه و به هندوى اونتهه گويند . چون پشمش را بسوزانند و در بينى دمند ، رعاف را دفع كند ؛ و چون لعابى كه او را در سطح ظاهر كبد متحبّس است ، در چشم چكانند ، شب‌كورى را ببرد .\r\n\r\nابن آوى\r\n: به پارسى شغال و به هندوى سبال گويند . زبانش به خانهء هركه بگذارند ، در ميان آن خانه جنگ شود ؛ و چشم راست او را هركه با خود دارد ، چشم زخم به وى نرسد .\r\n\r\nابن عرس\r\n: به پارسى راسو و به هندوى نيول گويند . چون مغز سر او [ را 
  ] به سركه آميخته ، به مصروع دهند ، سودمند بود ؛ و خون ابن عرس را به انگبين آميخته بر خنازير يا نقرس طلا كنند ، نفع دهد ؛ و طعامى كه زهر داشته باشد ، چون ابن عرس آن را بيند ، فرياد كند و موى بر اعضاى او راست بايستد .\r\n\r\nآبار\r\n: به پارسى سرب و هندوى شيشه گويند . سرد و خشك است در دويم .\r\nچون بسوزند و صلايه كنند و بر جراحت پاشند ، سودمند بود . بدلش اثمد است .\r\n\r\nابق\r\n: زيبق است و گفته شود ، در حرف زاء .\r\n\r\nاترج\r\n: به پارسى ترنج و به هندوى بجوژه « 1 » گويند . طبيعت قشر او گرم است و خشك در دويم . چون دو مثقال از او بكوبند و ببيزند و به چهار مثقال عسل سرشته ميل كنند ، بادها را بشكند و دل و دماغ و معده را قوّت دهد و تب لرزه را سودمند آيد ؛ [ و گوشت وى گرم و تر در اوّل 
  ] ؛ و حماض او سرد و خشك است در آخر دويم . كلف و قوبا را دور گرداند و جرب را نفع دهد شربا و طلاء ؛ و شربت او خفقانى را كه از حرارت باشد ، مفيد بود و صفرا فرونشاند و اشتهاى طعام آورد و ماليخوليا ببرد و دل را قوّت دهد و عصب را زيان دارد ؛ و مصلحش عسل است ، و بدلش آب ليمون .\r\n\r\nاثمد\r\n: به پارسى سرمه گويند . سرد است در اوّل و خشك است در دويم . چون در چشم كشند آب رفتن [ چشم 
  ] را باز دارد و حفظ صحّت چشم كند .\r\n\r\nاذرك\r\n: به پارسى آلوچه گويند و آلوى جبلى و آلو كشته نيز گويند ؛ و طبيعتش سرد و تر است در اوّل . مسكّن حرارت بود و مسهل صفرا ، امّا معده را سست گرداند ؛ و مصلحش قند است .\r\n\r\nاجّاص\r\n: به پارسى آلوى سياه گويند . حامضش سرد و خشك است در دويم .\r\nدفع عطش كند و شكم ببندد ؛ و حلوش مايل است به گرمى و تر است\r\n\r\n\r\n","description":"","footnote":"\r\n( 1 ) . اترج : به هندى بكاين و نيز رتن جوت است و ميوهء آن را بجوژه گويند . ( تطبيق نام‌هاى كهن گياهان دارويى 1 / 40 )\r\n","page_name":" 37 ","page_number":37},
  {"content":"\r\n\r\nدر اوّل . مرخّى معده و مسهل صفر است ؛ و مزّ او نزديك است به اعتدال ، مسكّن التهاب معده و مسهل صفر است و اسهالش كمتر است از حلو ؛ و صمغ او به سركه مقطّع بريون « 1 » است ؛ و مضمضه به آب برگ او « 2 » مانع نوازل به سوى لهات و لوزتين ، [ و سنگ مثانه را بريزاند 
  ] ؛ و مضرّ است به سپرز ، و مصلحش گلقند است ، و بدلش در اسهال تمر هندى .\r\n\r\nاذاراقى\r\n: دوايى هندى « 3 » است كه آن را به هندى كچله گويند و از جملهء سموم است و در طلا استعمال كنند ، مانند كلف و جرب و قوبا ؛ و اگر بر عرق النّساء ضماد كنند ، نافع بود ؛ و بعضى در قولنج ريحى استعمال كنند . طبيعتش گرم است . به غايت نافع بود سمّ مجموع حيوانات را كه دنبال داشته باشند .\r\n\r\nاخثاء البقر\r\n: به پارسى سرگين گاو و هندوى گوبر گويند . محلّل اورام بود ، خصوصا اورام مغابن « 4 » و خلف اذنين ؛ و چون مستسقى با قدرى نوره بر موضع ورم طلا كند و چندان در آفتاب نشيند كه خشك شود ، نفع تمام يابد .\r\n\r\nاذن الفار\r\n: مرزنگوش است ، و گفته شود .\r\n\r\nاذخر\r\n: به پارسى گورگياه و خلال مأمون ، و به هندوى روهينس و سكنده و سوندهى و كندهيس و مرجياكد گويند « 5 » ؛ بهترينش سرخ رنگ و باريك و خوشبوى بود ؛ و طبعش گرم و خشك است در اوّل ، و گويند در دويم .\r\nسنگ گرده و مثانه را بريزاند و ادرار بول كند و حيض براند و باد را تحليل دهد و مضرّ است به گرده ؛ و مصلحش گلاب است ، و بدلش به وزن او قصب الذريره ، و مقدار شربتى از او يك مثقال است .\r\n\r\nابر كاكيا\r\n: و اركاكيا نيز گويند ، به عربى نسج العنكبوت و به پارسى كلاش‌خانه و به هندوى مكرى جالا « 6 » گويند . چون بر جراحت شمشير يا كارد بگذارند ، خون [ رفتن 
  ] باز دارد و جراحت را نگذارد كه ورم كند ؛ و چون به سركه تر كرده ، بر دماميل طلا كنند ، دماميل را برگرداند ؛ و چون به سركه فتيله ساخته ، به سياهى دوات يا سفيدى تخم‌مرغ تر كرده ، در سوراخ بينى نهند ، رعاف را سودمند بود .\r\n\r\nارزّ\r\n: به پارسى برنج و به هندوى چاونول « 7 » گويند . سرد و خشك است در دويم ، و گويند معتدل است ؛ و گويند گرم است در اوّل و خشك است در دويم . رنگ روى را صاف دارد و بدن فربه كند و زحير را نفع دهد ؛ و برنج\r\n\r\n\r\n","description":"","footnote":"\r\n( 1 ) . س ، د ، م : كريون ( ؟ ) ؛ س : ( در حاشيه ) : + قوبا ؛ در ذخيرهء خوارزمشاهى آمده كه « پارسى قوبا ، بريون است » .\r\n( 2 ) . س : آب گرم ؛ به قياس نسخ ديگر اصلاح شد .\r\n( 3 ) . اصل كلمه سريانى است نه هندى و آن همان كلاج داروست كه بيخ مدوّر شكل نباتى است . ( نك :\r\nلغتنامهء دهخدا ، ذيل همين واژه ) به هندى و فارسى نام او يكى است : كچله يا كچوله ( تطبيق نام‌هاى كهن گياهان دارويى 1 / 42 )\r\n( 4 ) . مغابن : ج . مغبن ، كش‌هاى ران و بغل را گويند . ( لغتنامه )\r\n( 5 ) . نام‌هاى اذخر به هندى :\r\nسوندهى ، كتّربيلا ( فقاح ) ، كندهيس ، كندبيل ، كشول ، سوندهى ، روس ، سوريا .\r\n( تطبيق نام‌هاى كهن گياهان دارويى 1 / 43 )\r\n( 6 ) . د ، م : مكرى كاجاله ؛ به هندى كرتينه نيز ضبط شده است كه دگرگون شدهء واژهء « كار تنك » است . صورت‌هاى ابر گاكيا ، ابر كاكياب ، ابر كاكياه و ابر كاكيان نيز مشاهده شد . ( نك : لغتنامهء دهخدا ، ذيل همين واژه )\r\n( 7 ) . ارز ، ارز ، اوريز : هندى آن ، چاول است . ( تطبيق نام‌هاى كهن گياهان دارويى 1 / 44 )\r\n","page_name":" 38 ","page_number":38},
  {"content":"\r\n\r\nسرخ شكم محكم بندد ؛ و اگر آبى كه برنج سرخ بدان شسته باشند ، با بعضى [ از 
  ] ادويهء قابضه كنند ، جهت سحج روده سودمند آيد ؛ و مضرّ است به اصحاب قولنج ، و مصلح آن شير و شكر است ؛ و بدلش جو است .\r\n\r\nارنب\r\n: به پارسى خرگوش و به تركى توشقاق و به هندوى كرهه‌سا گويند .\r\nبهترينش آن است كه رنگش به سياهى زند و بيابانى باشد . لحمش گرم و خشك است و گويند سرد و خشك ؛ و پنير مايهء او را چون زن بعد از طهر سه روز به سركه خورد ، منع آبستن كند ؛ و زنى كه آبستن نشود ، چون بعد از طهر سه روز فرزجه ساخته ، بردارد ، آبستن شود . مضرّ است به خواب .\r\nمصلحش به داروهاى گرم بود .\r\n\r\nآزاد درخت\r\n: به پارسى طاق ، و هندوى درخت نيم « 1 » گويند . از كبار شجرهء معروف است . در زمين هند بسيار بود . گرم است در دويم و گويند در سيوم ، و خشك است در آخر اوّل ؛ و پوست او تفتيح سدّه كند و اعصاب را قوّت دهد . چون به آب برگ او موى را بشويند ، دراز كند و سياه گرداند ؛ و چون به عسل ، شيرين كرده ، بياشامند ، قولنج را بگشايد ؛ و اگر هم‌چنان كه آبى كه شيرين نكرده بياشامند ، جرب و قوبا و خارش اعضا و جميع جوشش [ ها 
  ] را نفع دهد .\r\n\r\nاسفيداج الرّصاص\r\n: به پارسى سفيدهء كاشغرى گويند . بهترينش پاك و سفيد و خوشبوى بود . طبعش گرم و خشك است در دويم ، و گويند خشك است در سيوم . چون بشويند و به نبات سوده در چشم كشند ، جرب و خارش و سوزش چشم را ببرد . چون به موم كافورى و روغن گل مرهم سازند و بر جراحت‌ها نهند ، زخم‌ها را فراهم آورد و سعفه و نمله را دفع كند ؛ و بدل اسفيداج الرصاص ، خبث الرصاص بود .\r\n\r\nاسارون\r\n: به هندوى تكر « 2 » گويند . گرم است در سيوم و خشك است در دويم ؛ و گويند خشك است در سيوم . محلّل صلابت طحال و مفتّح سدّهء كبد و مسكّن عرق النّساء و وجع الورك بود و علّت‌هاى بارد را كه در اعضاى عصبانى باشد ، نفع دهد ؛ و سه مثقال از او به ماء العسل ، اسهال بلغم لزج و ادرار بول و حيض كند ؛ و چون كوفته و بيخته ، به شير تازه بسرشند و در ميان دو سرين طلا كنند ، نعوظ تمام آورد ؛ و گويند مضرّ است به شش ، و\r\n\r\n\r\n","description":"","footnote":"\r\n( 1 ) . آزاد درخت ، به هندى نم و به سندى نيمبا است .\r\n( تطبيق نام‌هاى كهن گياهان دارويى 1 / 35 )\r\n( 2 ) . اسارون ، به هندى تكر و نيز بنتى تكر است .\r\n( تطبيق نام‌هاى كهن گياهان دارويى 1 / 46 )\r\n","page_name":" 39 ","page_number":39},
  {"content":"\r\n\r\nمصلحش مويزج است ، و بدلش به وزن او زنجبيل .\r\n\r\nاسطوخودّوس\r\n: به عربى موقف الارواح ، و به پارسى گياه جالينوس گويند .\r\nگرم است در اوّل و خشك است در دويم . دماغ را از خلط غليظ پاك كند و صرع و سدر و دوار و سدّهء روده را سود دهد و سدّه بگشايد و باد را تحليل دهد و مرّهء سودا و بلغم لزج را براند ؛ و شربتى از او سه درم است و گويند يك درم و نيم است ؛ و مضر است به شش ، و مصلحش كتيراست ، و بدلش به وزن آن ، افتيمون .\r\n\r\nاسبغول\r\n: به پارسى سبيوس و اسفيوس ، و به عربى بزر قطونا گويند . سرد و تر است در دويم ، و گويند در سيوم ، و گويند معتدل است در خشكى و ترى . دفع حرارت كند و تشنگى بنشاند ، و لعابش چون مضمضه كنند ، خشكى دهان و جوشش زبان را كه از گرمى بود ، دفع كند ؛ و چون به آب گشنيز تر آميخته ، زنى كه سوزاك داشته باشد ، به پنبهء كهنه بردارد ، نفع دهد ؛ و مردى را كه سوزاك بود ، چون آلت خود را در لعابش نهد ، سودمند آيد ؛ و شربتى از او دو درم است ، و بدلش در تليين و ترطيب ، خرفهء خام\r\n\r\nشيره كشيده . اسبغول دو نوع است\r\n: سفيد و سرخ ؛ و بهترين وى سرخ است كه ميل به سياهى زند و فربه بود ، و چون در آب كنند ، در ته آب بنشيند ؛ امّا سفيد از سياه سردتر به غايت بود ، و طبيعت نيكو سرد و تر است در دويم ، و گويند معتدل است در خشكى و ترى . حرارت بنشاند و تشنگى ساكن گرداند ؛ و اگر بريان ناكرده دو درم به جلاب گرم بياشامند ، طبيعت براند ؛ و اگر بريان كرده بود ، با روغن گل شكم ببندد و سحج را نافع بود ؛ و كوفته نشايد خورد كه كشنده بود ، و مداواى كسى كه نيكو كوفته خورده باشد ، به اسفيداج و فلفل و حلتيث يا به مثلّث كند و دواء المسك بدهند .\r\n\r\nاسفناج\r\n: به پارسى اسفاناخ گويند و به هندوى ساك پالك « 1 » . سرد و تر است در اوّل ، و گويند معتدل است در سردى و گرمى . سرفه و درد سينه را نفع دهد و طبيعت را نرم گرداند و از معده زود بگذرد و سرد مزاج را مضرّ باشد و مصلحش فلفل و دارچينى است .\r\n\r\nاسقيل\r\n: به عربى بصل الفار و به پارسى پياز دشتى يا عنصل گويند . گرم و خشك است در دويم و گويند در سيوم . چون مشوى كرده ، يك مثقال از او\r\n\r\n\r\n","description":"","footnote":"\r\n( 1 ) . اسفناج ، به هندى پالك ( كه همان اسفناج رومى يا قطف ) است .\r\n( تطبيق نام‌هاى كهن گياهان دارويى 1 / 48 )\r\n","page_name":" 40 ","page_number":40},
  {"content":"\r\n\r\nبه ده مثقال عسل خورند ، ضيق النفس و سعال مزمن بلغمى و صلابت سپرز و استسقا را نفع دهد و تقويت معده كند و بول براند ؛ و مشوى چنان سازند كه در ميان خمير گندم كرده ، در گل گيرند و در تنور تافته نهند تا پخته شود . پس از ميان خمير بيرون آورده ، پوست از او باز كنند و به كارد چوبين ، دوپاره ساخته ، در رشتهء كتان كشند ، چنان‌كه از هم دور باشد ، و در سايه بياويزند تا خشك شود ؛ امّا غير مشوى قطعا استعمال نكنند مگر پخته ، مضرّ است به سفل ، و مصلحش كرسنه است ؛ و گويند مصدّع است و دوار آورد ، و گويند مصلحش سكنجبين قندى ، و بدلش اسقورديون و قردمانا است .\r\n\r\nآس\r\n: به پارسى مورد و به رومى مرسكين و هندوى سل موره گويند . « 1 » طبعش سرد است در اوّل و خشك است در دويم . چون آب برگش به شربت صندل شيرين كرده ، ميل كنند ، عرق ببرد و خون كه از جمله اعضا روان بود ، باز دارد و كوفت اعضا را كه از ضربه يا سقطه باشد ، نفع دهد .\r\nچون برگش را كوفته ، بيخته ، بر سوختگى اعضا كه از آتش باشد ، نهند ، سودمند بود . چون عصارهء برگ او را در چشم كشند ، باصره را قوّت دهد و آب رفتن چشم را زايل گرداند ؛ و چون در آب برگ آن نشينند ، خروج مقعد و نتوّ رحم « 2 » را مفيد بود ؛ و شربت ثمرهء او كه حبّ الآس گويند ، قى و غثيان را [ نفع دهد و 
  ] دفع كند . سرفه و طپيدن دل را مفيد آيد و شكم ببندد و تشنگى بنشاند ؛ و مصلحش بنفشهء تازه است .\r\n\r\nاسد\r\n: به پارسى شير و به تركى سوت « 3 » و به هندوى باكهه گويند . هركه روغن پيه او را بر تن خود بمالد ، جانوران درّنده همه از او بگريزند و به او ضرر نرسانند ؛ و هركه مقدارى از پوست او در صندوق رخت بنهند ، از آسيب خوره ايمن باشد ؛ و هركه از پوست او طاقيه ساخته ، بر سر طفلى كه صرع داشته باشد ، نهد ، نفع رساند .\r\n\r\nاشنه\r\n: به پارسى الك و دوالك و به هندوى چهروله « 4 » گويند . گرم است در اوّل و خشك است در دويم ؛ و گويند در گرمى و سردى معتدل است . چون جوشانيده و در آب آن نشيند ، حيض براند و درد رحم را تسكين دهد ؛ و چون بخور كنند ، صرع و اختناق رحم را نفع دهد و شربتش مقوّى دل و معده و محلّل اخلاط بود و منى بيفزايد و باه برانگيزاند و كمر و گرده را\r\n\r\n\r\n","description":"","footnote":"\r\n( 1 ) . آس ، به سريانى :\r\nكرلنفسا ( خصومت كننده با جان خود ) و نوع بستانى آن مرسنين و مرسينى ؛ هندى و پاكستانى :\r\nويلايتى مهندى و به اردو : هبولاس . ( تطبيق نام‌هاى كهن گياهان دارويى 1 / 35 - 36 )\r\n( 2 ) . س ( حاشيه ) : + نتوّ رحم ، برآمدن رحم از مقام خود .\r\n( 3 ) . سوت ، به تركى شير مايع و نوشيدنى را گويند ، نه اسد را . تركى شير ( اسد ) ، آسلان يا ارسلان است .\r\n( 4 ) . د : جلهره ؛ م :\r\nجهليره ؛ هندى آن چهريله ، چريره ، اكسير ، سيخ ، سيلبوا است .\r\n( تطبيق نام‌هاى كهن گياهان دارويى 1 / 52 )\r\n","page_name":" 41 ","page_number":41},
  {"content":"\r\n\r\nمحكم سازد و شربتى از او يك درم تا دو درم است و مضرّ است به روده ، و مصلح آن انيسون است .\r\n\r\nانقرديا\r\n: به فارسى بلادر و به هندوى بلاوه گويند . « 1 » در « حرف باء » گفته شود .\r\n\r\nافلاطون\r\n: « 2 » به فارسى مقل ، و هندوى كوكل گويند . در « حرف ميم » گفته شود .\r\n\r\nابراز\r\n: به لغت بربرى ، بالفتح ، زرك و زشك گويند ، در « حرف زاء » گفته شود .\r\n\r\nاسقورديون\r\n: به پارسى ثوم الحيّه و ثوم برّى و سير نيز گويند . گرم و خشك است در اوّل سيوم ، و برّى آن در چهارم گرم و خشك است . منفعت آن حيض براند و از جمله ادويهء ترياق فاروق است . منافع آن در « ثاء » گفته شود ؛ بدلش عنصل كوچك است .\r\n\r\nاصل الفلفل\r\n: به پارسى فلفل مويه ، و هندوى پيپلامول گويند . در « حرف فاء » گفته شود .\r\n\r\nارقان\r\n: « 3 » به فارسى حنّا و هندوى مهندى گويند . در « حرف حاء » گفته شود .\r\n\r\nارميان\r\n: هندوى نشادر گويند . در « حرف نون » گفته شود .\r\n\r\nارسانيقون\r\n: به فارسى زرنيخ زرد ، و هندوى هرتال طيقى گويند .\r\n\r\nاسترخا\r\n: به پارسى زرنيخ سرخ گويند . در « حرف زاء » گفته شود .\r\n\r\nاسقورون\r\n: به پارسى خبث الحديد و هندوى لوه سنگهان گويند . در « حرف خاء » گفته شود .\r\n\r\nاصل النرجس\r\n: بصل النرجس است . در « باء » گفته شود .\r\n\r\nاصل السوس الابيض\r\n: قسط شيرين است . تحقيق كرده شد . در « حرف قاف » گفته شود . « 4 »\r\n\r\nاصل القصب\r\n: به پارسى بيخ نى گويند ، و بعضى هندوى كرير بانس « 5 » خوانند .\r\nبه اعتدال نزديك است . چون بكوبند و ببيزند و به عسل سرشته و قدرى روغن زعتر « 6 » با او ضمّ ساخته ، هر عضوى كه پيكان در او مانده باشد ، بگذارند ، پيكان بيرون آيد ؛ و اگر كوفته و بيخته ، به سركه طلا كنند ، درد مفاصل را نفع دهد ؛ و اگر خاكسترش به آب حنا و آمله و قدرى زردهء تخم مرغ سرشته ، ضماد سازند ، موى را بروياند و قوّت دهد .\r\n\r\nاصف\r\n: به پارسى كبر و هندوى كريل گويند . گرم و خشك است در سيوم .\r\nچون پوست بيخش را بكوبند و ببيزند و به سركه سرشته ، بر خنازير طلا\r\n\r\n\r\n","description":"","footnote":"\r\n( 1 ) . انقرديا ، نامى رومى است به معنى مشابه قلب و به هندى بلاذر گويند .\r\n( تطبيق نام‌هاى كهن گياهان دارويى 1 / 67 )\r\n( 2 ) . صورت ضبط همهء نسخ چنين است ( ؟ ) ؛ گياهى بدين نام به مفهوم مقل ديده نشد . به احتمال زياد « ابذاليون » ( رومى ) درست باشد . ( نك : تطبيق نام‌هاى كهن گياهان دارويى 1 / 283 )\r\n( 3 ) . ارقان ، نام يونانى حنّا است و به هندى مهندى گويند . ( تطبيق نام‌هاى كهن گياهان دارويى 1 / 125 )\r\n( 4 ) . د ، م : - انقرديا . . .\r\nگفته شود .\r\n( 5 ) . قصب معمولى را به هندى سركنده ، و نل گويند ؛ امّا نوع بسيار بزرگ آن به هندى بانس و متوسط آن ترله بانس است . ( تطبيق نام‌هاى كهن گياهان دارويى 1 / 240 ) كرير ، هم به معنى بيخ است .\r\n( 6 ) . زعتر ، همان صعتر يا پودنهء كوهى است . ( نك :\r\nلغتنامهء دهخدا ، ذيل همين واژه )\r\n","page_name":" 42 ","page_number":42},
  {"content":"\r\n\r\nكنند ، سودمند آيد ؛ و چون به سركه سوده ، بر كلف و بهق سفيد بمالند ، نفع تمام دهد ؛ و مضرّ است به مثانه ، و مصلح او عسل است . بدلش در ادويهء سرد يك درم حلتيت با سكنجبين .\r\n\r\nاخراس الكلب\r\n: بسفايج است ، و گفته شود .\r\n\r\nاظفار الطّيب\r\n: به پارسى ناخن ديو و به هندوى نكه سيتا « 1 » خوانند . گرم و خشك است در دويم و گويند در سيوم . چون در زير خود دود كنند ، حيض بگشايد و اختناق رحم را نفع دهد و خفقان و معده و جگر را سودمند بود ؛ و بدلش قصب الزريره است .\r\n\r\nافربيون\r\n: فرفيون است ، و گفته شود .\r\n\r\nافسنتين\r\n: گرم است در اوّل و خشك است در دويم . معدهء سرد و درد چشم را كه مزمن شده باشد ، نافع بود و اسهال صفرا كند و بدن را قوّت دهد و رنگ روى را نيكو گرداند و گزيدگى عقرب را سودمند آيد و بواسير و شقاق مقعد را نافع بود ؛ و اگر بكوبند و ببيزند به آب كلم و قدرى روغن بابونه سرشته ، نيم گرم ضماد كنند ، صلابت معده و سپرز را ببرد ؛ و گويند صداع آورد ؛ و مصلحش مصطكى است ، و بدلش به وزن آن اسارون و نيم وزن آن پوست هليلهء زرد و شربتى از او يك درم تا دو درم .\r\n\r\nاشّق\r\n: به عربى لزّاق الذّهب و به پارسى كرغ « 2 » خوانند . گرم است در دويم و خشك است در اوّل . چون يك درم از او در پنج درم سركه حلّ كرده ، ميل نمايند ، سدّهء جگر بگشايد و سنگ گرده بريزاند و ورم سپرز را بگدازد .\r\nچون به عسل خلط كرده ، رغبت نمايند ، وجع المفاصل و عرق النّسا را نفع دهد و كرم معده را بكشد ؛ و چون در آب كشك جو حلّ كرده ، نيم گرم بياشامند ، تنگى نفس را سودمند آيد ؛ و چون در آب باديان حلّ كرده ، در چشم چكانند ، بياض را ببرد ؛ و مضرّ است به گرده ، و مصلحش زوفا است .\r\n\r\nافتيمون\r\n: بهترينش مايل به سرخى است . جهت صرع و تشنّج و ماليخوليا سودمند آيد . بايد كه در مطبوخ بسيار نجوشانند كه قوّت آن مبدّل شود .\r\nغثيان و قى آورد . شربتى از او در مطبوخ پنج درم تا هفت درم و تا نه درم و ده درم نيز بود ؛ و گويند بدل او در مسهل سودا به وزن آن تربد و دو دانگ حاشا است . مصلحش كتيرا و گويند شراب صندل و يا ربّ سيب است .\r\n\r\n\r\n","description":"","footnote":"\r\n( 1 ) . مرحوم دهخدا آورده كه هندى آن « نك » است . ( لغتنامه ) البته سيتا نيز در اسطورهء هنديان از پريان بوده است . ( نك :\r\nافسانهء رامايانا ) پس اگر « نكه » را ناخن در نظر بگيريم ، اين گياه همان اظفار الجنّ مىشود كه به هندى « كرن پات » گويند ؛ ( نك : تطبيق نام‌هاى كهن گياهان دارويى 1 / 54 ) و نيز مىتواند ناخن پريان ، يا همان صدف دريايى باشد كه معنى اخير اينجا ، با توجه به توضيحات بالا به صواب نزديكتر است .\r\n( 2 ) . س : كندر ؛ م ، د :\r\nكندل ؛ امّا كرغ ، يا كزغ يا كراغ درست است ؛ چرا كه كندر غير از اين است . كرغ ، صمغ درخت خاصّى است موسوم به بدران ، يا طرثوث يا اشترغاز .\r\n( نك : آنندراج ، برهان قاطع ، ذيل همين واژه ) كرغ ، دگرگون شدهء « كلخ » ( مصرى ) است .\r\n( تطبيق نام‌هاى كهن گياهان دارويى 1 / 51 )\r\n","page_name":" 43 ","page_number":43},
  {"content":"\r\n\r\n\r\nاشنان\r\n: به پارسى اشلان و به هندوى كتول « 1 » گويند . گرم و خشك است در دويم . چون دو مثقال از او جوشانيده و صاف كنند و به عسل شيرين كرده ، نيم گرم بياشامند ، بول بگشايد و حيض براند و بچّه بيندازد و استسقا را نفع دهد .\r\n\r\nاصل السّوس\r\n: به پارسى بيخ مهك [ و بيخ 
  ] بويهء شيرين و مهك شيرين و به هندوى مهلتى « 2 » گويند . معتدل است . خشونت حلق و سينه و قصبهء شش را مفيد بود و دفع تشنگى كند و سوزاك و جرب مثانه و انواع سرفه را سودمند بود ؛ و چون در وقتى كه تازه باشد ، مقشّر كرده ، بكوبند و آبش را [ گرفته 
  ] ، نيم گرم در چشم چكانند ، ناخنه را ببرد . شربتى از او دو مثقال تا سه مثقال ؛ و بدلش نيم وزن آن ربّ السّوس است .\r\n\r\nافيون\r\n: عصارهء خشخاش است . بهترينش آن بود كه چون در آب گرم اندازند ، حلّ شود . سرد است در چهارم و خشك است در سيوم ؛ و گويند سرد و خشك است در چهارم . چون بكوبند و ببيزند و بر زردهء تخم‌مرغ سرشته ، بر نقرس طلا كنند ، نفع دهد ؛ و چون در روغن بنفشه و بادام حلّ كرده ، نيم گرم در گوش چكانند ، درد گوش را زايل گرداند ؛ و شربتى از او يك دانگ تا دو دانگ است ، و دو درم از او مهلك ، و مصلحش فلفل و روغن گاو ، و بدل او سه وزن آن بزر البنج و يك وزن آن لفّاح است .\r\n\r\nاقاقيا\r\n: عصارهء [ قرظ يا 
  ] خار مغيلان است ، و قرظ تخم خارى است كه اديم را به وى دبّاغت كنند . سرد و خشك است در دويم ؛ و نزد بعضى سرد است در اوّل و خشك است در سيوم . چون يك مثقال از او در دو و نيم مثقال شربت حبّ الآس حلّ كرده ، ميل كنند ، اسهال دموى و نفث الدّم را نفع دهد و استرخاى مقعد و رحم را دفع كند ؛ و اگر در آب گشنيز تر حلّ كرده ، طلا كنند ، ورم‌هاى گرم را سودمند آيد ؛ و اگر به نهايت سوده ، در چشم كشند ، روشنى چشم بيفزايد . مضرّ است به روده ، و مصلحش انيسون ، و بدلش قردمانا است و گويند حضض بود .\r\n\r\nاقحوان\r\n: به شيرازى بابونهء كوهى گويند . بهترينش آن بود كه برگ سبز بود و بيرون گل وى سفيد و اندرون زرد و در طعم وى تلخى بود . طبعش گرم و خشك است در دوم . مفتّح سدّهء جگر و محلّل رطوبات و مسهل\r\n\r\n\r\n","description":"","footnote":"\r\n( 1 ) . س : كذا ( ؟ ) ؛ شايد دگرگون شدهء « غسول » / « قاقل » باشد ( نك :\r\nتطبيق نام‌هاى كهن گياهان دارويى 1 / 52 )\r\n( 2 ) . سوس ، به هندى :\r\nمهلت ، مهلتى حيته مد و به سندى : مهلتى ، و ميلتى است . ( تطبيق نام‌هاى كهن گياهان دارويى 1 / 180 )\r\n","page_name":" 44 ","page_number":44},
  {"content":"\r\n\r\nبلغم و سودا باشد و سنگ گرده را بريزاند و عرق براند و محلّل خون‌هاى فاسد بود ؛ و اگر در آب آن نشينند ، صلابت رحم را سود دارد ؛ و اگر براى احتباس طمث فرزجه از وى كنند ، نافع بود ؛ و اگر خشك كرده ، بكوبند و با سكنجبين و نمك او را بياشامند ، مسهل بلغم و سودا بود . شربتى از او سه درم است . مضرّ است به معده ، و مصلحش انيسون است و گشنيز و قند .\r\n\r\nاقليمياى زر\r\n: خبث الذّهب ، و گفته شود .\r\n\r\nاقليمياى نقره\r\n: خبث الفضّه ، و در « حرف خاء » گفته آيد .\r\n\r\nاكليل الملك\r\n: به پارسى شاه افسر و هندوى اسبرك « 1 » گويند . بهترين وى تازه و رسيده مايل به سپيدى بود و چون بشكافند دانهء وى زرد بود . گرم و خشك در اوّل . چون بجوشانند و صاف كنند و به قند سفيد شيرين كرده ، بياشامند ، اورام صلب كه در مفاصل و احشا بود ، نرم گرداند و درد معده را سودمند آيد ؛ و مضرّ است به شش ، و مصلحش عسل است ؛ و بدلش به وزن آن فراسيون است .\r\n\r\nاليه\r\n: به پارسى دنبه و به تركى قيرق گويند . گرم و تر است در دويم . چون بكوبند و بر بالاى سپرز نيم گرم طلا كنند ، صلابت سپرز را دفع كند . مضرّ است به معده ، و مصلحش فلفل و زنجبيل است .\r\n\r\nاملج\r\n: به پارسى آمله و به هندوى انوله گويند . سرد و تر است در دويم .\r\nگويند سرد است در اوّل و خشك است در دويم . مقوّى دل و معده بود و اشتها پيدا كند و بواسير را نفع دهد و ذهن را جلا دهد و روشنى چشم بيفزايد ؛ و شربتى از او سه درم است ، و مضرّ است به سپرز ، و مصلحش عسل است ؛ و بدلش شير آملج است .\r\n\r\nامعاء الأرض\r\n: خراطين است ، و در « حرف خاء » گفته شود .\r\n\r\nانبر باريس\r\n: به پارسى زرشك خوانند . سرد و خشك است در دويم . معده و جگر گرم را قوّت دهد و دفع قى و تشنگى كند كه از گرمى بود و سحج را نافع بود ؛ و مضرّ است به سرد « 2 » مزاج ، و مصلحش جلّاب است ، و بدلش حبّ الرّمّان است .\r\n\r\nانجبار\r\n: سرد است در اوّل و خشك است در دويم ؛ و منقّى قروح شش و دافع بواسير و حابس دم بود ، و با وجود حبس دم ، طبيعت را نرم دارد ؛ و شربتى از او يك مثقال تا دو مثقال است .\r\n\r\n\r\n","description":"","footnote":"\r\n( 1 ) . به فارسى اسبرك و شاه افسر و به هندى پرنك و به سندى سوتن گويند . ( تطبيق نام‌هاى كهن گياهان دارويى 1 / 59 )\r\n( 2 ) . س : سپرز ؛ به قياس نسخ ديگر اصلاح شد .\r\n","page_name":" 45 ","page_number":45},
  {"content":"\r\n\r\n\r\nانجره\r\n: گرم و خشك است در دويم . چون دو مثقال از او بكوبند و با شير تازه بياميزند ، باه برانگيزد ؛ و چون با عسل آميخته ، بر قضيب طلا كنند ، قضيب را سطبر گرداند ؛ و چون با سكنجبين رغبت نمايند ، ورم سپرز و درد گرده را نفع دهد ؛ و گويند مضرّ گرده است ، و مصلحش كتيرا و بدلش به وزن آن بزر گندنا ؛ و شربتى از او نيم مثقال تا دو مثقال .\r\n\r\nافرنجمشك\r\n: فرنجمشك است . به پارسى قرنفل بستانى و به شيرازى بالنگوى خودروى خوانند . طبيعتش گرم و خشك است در آخر . بوييدن [ آن 
  ] سدّهء دماغ بگشايد و خفقان بلغمى و سوداوى را نفع دهد و بواسير را نافع بود و جگر و دل و معده را قوّت دهد . امّا بوييدن آن مضرّ است به دماغ ، و مصلحش بنفشه ، و بدلش قرنفل است .\r\n\r\nانيسون\r\n: به پارسى باديان رومى گويند . گرم و خشك است در سيوم . بول براند و استسقا را نفع دهد و ادرار حيض و عرق كند و تشنگى بنشاند و سدّهء جگر بگشايد و نعوظ تمام آرد و شكم ببندد . مضرّ است به امعاء ، و مصلحش بذر رازيانج است ، و بدلش به وزن آن كراويه و گويند شبت است .\r\nشربتى از او يك مثقال تا دو مثقال است .\r\n\r\nانزروت\r\n: معرّب عنزروت است . به پارسى كنجده خوانند ؛ و اوّل سفيد مايل به زردى بود . گرم است در دويم و خشك است در اوّل . اسهال بلغم لزج و صفرا كند ؛ و چون در سفيدهء تخم‌مرغ پرورده ، صلايه كنند تا هم چون غبار شود ، پس در چشم كشند ، درد چشم را نفع دهد ؛ و چون با موم كافورى و روغن گل مرهم سازند ، جراحت را در هم آرد و مضرّ بود به روده ، و مصلحش صمغ عربى است ، و بدلش به وزن آن صبر ؛ و شربتى از او يك درم تا دو درم است .\r\n\r\nانفخهء الإرنب\r\n: به پارسى پنيرمايهء خرگوش گويند . گرم و خشك است در اوّل چون نيم دانگ از او به خورد كودك دهند ، از صرع ايمن شود . چون زن از او يك مثقال بكوبد و ببيزد و به نيم دانگ مشك سوده آميزد و به عسل سرشته ، بعد از آنكه از حيض پاك شود ، بردارد ، آبستن شده باشد ، فرزند نرينه آرد .\r\n\r\nانفخهء الإبل\r\n: به پارسى پنيرمايهء شتر گويد . چون مقدار نخودى در آب نيم گرم [ حلّ 
  ] كرده ، بياشامند ، باه را قوّت تمام دهد .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\nانبه\r\n: به فارسى نغزك « 1 » و به هندوى آنب گويند . حامضش گويند سرد و خشك است در دويم . طبيعت را قبض كند و صفرا فرونشاند و دفع عطش كند ؛ و حلوش به قولى گرم و خشك است در دويم ، و گويند در سيوم ؛ و گويند گرم و تر است در دويم . رنگ روى را برافروزد و بدن فربه كند و طبيعت را نرم دارد ؛ و مزّش نزديك است به اعتدال و دفع صفرا كند و دل و دماغ را قوّت دهد .\r\n\r\nاوّز\r\n: به پارسى بط گويند . چون [ روغن 
  ] پيه‌اش را بر سر سفل مالند ، بواسير و شقاق مقعد را نفع دهد ؛ و چون به اسفيداج مغسول مرهم ساخته ، بر لب طلا كنند ، تشقّق لب را دفع كند .\r\n\r\nانجدان\r\n: بيخ اشترغار است . طبيعتش گرم و خشك است در سيوم .\r\nسودمند بود جهت زهرها و عرق النّسا و پادزهر ادويهء كشنده بود . چون بياشامند ، عسر البول و سردى معده را نافع بود و حيض براند و نعوظ آرد و مسخّن امعا و كليه بود ؛ و مضرّ است به مثانه ، و مصلحش سركه بود و بدلش دو دانگ آن حلتيت بود .\r\n\r\nاهليلج اصفر\r\n: به پارسى هليلهء زرد گويند . سرد است در اوّل و خشك است در دويم . چون به گلاب يا آب سوده ، در چشم كشند ، آب رفتن چشم را نفع دهد و چون ده مثقال از پوست آن را در يك پياله آب جوشانند ، تا به نيم كمتر آيد ، صاف كنند و پانزده مثقال شير خشت در آب آن حلّ كرده و صاف نموده ، نيم گرم بياشامند ، اسهال صفرا كند و اندكى بلغم نيز براند ؛ و مضرّ است به سفل ، و مصلحش در سفوف قند سفيد و مطبوخ عنّاب و سپستان است ؛ و بدلش انار است ، و شربتى از او در مطبوخ از هفت مثقال تا ده مثقال ، و در غير آن از دو درم تا پنج درم .\r\n\r\nاهليلج اسود\r\n: به پارسى هليلهء سياه گويند . سرد است در اوّل و خشك است در دويم ؛ و گويند گرم است در اوّل . چون به آب باديان سوده ، در چشم كشند ، روشنى چشم بيفزايد ؛ و چون ده درم از او اختيار كنند ، اسهال سودا كند و بواسير را نفع دهد ؛ و چون به روغن پيهء بز بريان كنند ، شكم ببندد ؛ و مضرّ است به جگر ، و مصلحش عسل است ، و بدلش هليلهء كابلى بود .\r\n\r\n\r\n","description":"","footnote":"\r\n( 1 ) . نغزك ، به لغت تورانى انبه را گويند ، ( مخزن الادويه ، ذيل انبج ؛ تطبيق نام‌هاى كهن گياهان دارويى 1 / 63 ) ) نه فارسى ؛ و هندى آن « آنب » است . ( همان )\r\n","page_name":" 47 ","page_number":47},
  {"content":"\r\n\r\n\r\nاهليلج كابلى\r\n: به پارسى هليلهء كابلى و هندى هربياكهى گويند . بهترينش آن بود كه فربه بود و چون در آب اندازد به ته نشيند . سرد است در اوّل و خشك است در دويم ؛ و گويند گرم است ، به اعتدال . بلغم و سودا را براند و عقل و حفظ بيفزايد ؛ و شربتى از او در منقوع از پنج درم تا ده درم است ، و در غير منقوع از دو درم تا پنج درم ؛ و مضر است به سپرز ، و مصلحش عسل است .\r\n\r\nايّل\r\n: به پارسى گوزن گويند . چون شاخش را بسوزند و دو مثقال از او با قدرى كتيرا ميل كنند ، قرحهء امعا و نفث الدّم و اسهال و سيلان رطوبت رحم و صلابت معده و سپرز را نفع دهد ؛ و چون سنون سازند ، دندان را سفيد گرداند ؛ و چون به سركه مضمضه كنند ، درد دندان را دفع كند ؛ و چون به روغن گاو سرشته ، بر شقاق دست و پاى مالند ، سودمند آيد ؛ و چون پوست او را دود كنند يا با خود دارند ، از گزيدن جانوران گزنده ايمن گرداند .\r\n\r\nايرسا\r\n: به پارسى بيخ سوسن آسمان جونى گويند . گرم و خشك است در دويم . چون دو مثقال و نيم از او كوفته و بيخته ، به ده مثقال ماء العسل آميخته ، ميل كنند ، سينه و شش را از خلط غليظ پاك گرداند و بول و حيض براند و عرق النّسا و وجع الورك و نقرس را نفع دهد ؛ و چون به آب گرم سرشته و قدرى روغن بابونه ضمّ ساخته ، بر صلابت معده يا سپرز يا جگر يا رحم ضماد كنند ، سودمند آيد ؛ و مضرّ است به شش ، و مصلحش عسل است .\r\n\r\nحرف الباء\r\n\r\nبابونج\r\n: به پارسى بابونه گويند . گرم و خشك است در اوّل . محلّل بلا جذب و مفتّح بود و تلطيف مادّه كند و ورم صلب را نرم گرداند و تب بلغمى و سوداوى را سودمند آيد و سنگ گرده و مثانه را بريزاند و حيض و بول براند و بچه بيندازد و اعصاب و دماغ را قوّت دهد ؛ و چون به آب و سركه جوشانيده ، در آخر رمد ، سر به بخار او دارند ، چشم را از اخلاط ردّيّه پاك\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nگرداند ؛ و مضرّ است به حلق ، و مصلحش عسل ، و شربتى از او پنج مثقال تا سه مثقال ، و بدلش برنجاسف است .\r\n\r\nبادروج\r\n: حوك « 1 » خوانند . نوعى از ريحان كوهى است . گرم است در دويم و خشك است در اوّل . بهترينش خوش بوى بود . عصارهء او را در چشم كشند ، چشم را جلا دهد و رطوبات روانه را خشك سازد و تليين شكم كند و بر گزندگى زنبور و عقرب ضماد كردن نافع آيد ؛ و اگر با روغن گل و سركه و پوست جو بر ورم ضماد كنند ، نافع آيد .\r\n\r\nبادرنجبويه\r\n: به پارسى بالنگو گويند . گرم و خشك است در دويم . دل و جگر و دماغ را قوّت دهد و خفقان را زايل گرداند و جرب را سودمند آيد و فواق را دفع كند و جميع مرض‌هاى بلغمى و سوداوى را مفيد بود ؛ و شربتى از او ده درم است ؛ و بدلش در تفريح به وزن آن ابريشم است .\r\n\r\nباقلا\r\n: به پارسى باقلى گويند . سرد و خشك است در دويم ، و گويند معتدل است . غذاى نيكو دهد و سرفه و نفث الدّم را نافع بود و كلف را ببرد و ورم هاى گرم و پستان‌هايى كه شير بسته شود ، سودمند آيد و تحليل دماميل مزمن گوش و پشت چشم را نافع بود و قطع ادرار بول [ و حيض 
  ] كند ؛ و مصلحش آن است كه مقشّر كنند و بپزند به روغن و منضجش كنند با نمك و سعتر و زيره و دارچين و فلفل و انجدان و فودنج ، و بعد تناول زنجبيل پرورده خورند .\r\n\r\nباقلاى مصرى\r\n: ترمس است ، و گفته شود .\r\n\r\nبارزد\r\n: به پارسى پيرزد « 2 » گويند . بهترينش آن بود كه صافى و زرد و نرم و تيز بوى باشد . گرم است در سيوم و خشك است در دويم . چون ده درم از او در آب گلاب حلّ كرده ، بياشامند ، حيض براند و بچه بيندازد و دفع جميع زهرها كند و نقرس و عرق النّسا را نفع دهد و بواسير را سودمند آيد و سنگ گرده و مثانه بريزاند ؛ و مضرّ است به سر ، و مصلحش اشّق ، و بدلش به وزن آن سكبينج ، و نيم وزن آن جاوشير بود .\r\n\r\nپازهر\r\n: حجر التّيس است ، و گفته شود .\r\n\r\nبادنجان\r\n: هندوى بيكن « 1 » گويند . گرم و خشك است در دويم . محدّث بواسير بود و سودا انگيزد و درد معده و ته‌گاه پيدا مىكند ؛ و چون او را به نوك\r\n\r\n\r\n","description":"","footnote":"\r\n( 1 ) . س : جركه ( ؟ ) ؛ حوك ، اسم عربى آن است . ( ذخيرهء خوارزمشاهى )\r\n( 2 ) . فارسى بارزد : پيرزد ؛ تركى : قاسى ؛ هندى :\r\nبريجا ، كنده بهروزه است . ( تطبيق نام‌هاى كهن گياهان دارويى 1 / 72 )\r\n","page_name":" 49 ","page_number":49},
  {"content":"\r\n\r\nكارد زده ، ساعتى در نمك آب گذارند ، يا در نمك آب دو سه جوش دهند و به روغن بادام يا روغن كنجد بريان كرده ، به سركه‌اى كه چاشنى دارد ، او را بخورند ، مضرّتش كمتر بود .\r\n\r\n[ برنگ كابلى\r\n: به هندوى بابرنگ خوانند . گرم است در اوّل و خشك است در دويم . چون ده درم از او كوفته و بيخته ، به يك پياله شير تازه آميزند و بياشامند ، حبّ القرع بيندازد ؛ و مضرّ است به روده ، و مصلحش كتيره است ، و بدلش به وزن آن ترمس و دو دانگ قنبيل 
  ] .\r\n\r\nپرسياوشان\r\n: به عربى كزبرهء البئر و به پارسى سنبل گويند . طبعش به گرمى و خشكى مايل است . بهترينش آن است كه چوب وى به سرخى زند و برگش سبز بود . سينه و شش را از اخلاط غليظ پاك كند و بلغم و سودا را دفع گرداند و يرقان و صلابت سپرز را نفع دهد و مشيمه بيرون آرد . بول و حيض براند و سنگ گرده و مثانه بريزاند و ضيق النّفس و بحّه الصّوت را سودمند آيد ؛ و مضرّ است به سپرز ، و مصلحش مصطكى است ؛ و شربتى از او دو مثقال است ، و بدلش به وزن آن بنفشه و نيم وزن آن ربّ السّوس .\r\n\r\nبرغب\r\n: برغت نيز گويند ، و به تركى اگير « 2 » ، و به پارسى وجّ ، و هندوى رنج و برنج نيز گويند . گرم و خشك است در اوّل . شكم را نرم دارد و بواسير را نفع دهد و سينه و شش را از اخلاط غليظ پاك گرداند ؛ و چون به اكلش مداومت نمايند ، بهق را سودمند بود ؛ و مولّد سوداست ، و مصلحش هليلهء پرورده .\r\n\r\nبزر قطونا\r\n: اسبغول است ، و گفته شود .\r\n\r\nبذر الكرفس\r\n: به پارسى تخم كرفس و به هندوى اجود « 3 » گويند . طبعش گرم و خشك است در دويم . بول و حيض براند و سدّهء جگر و گرده بگشايد و فواق را نفع دهد و بادها را بشكند ؛ و شربتى از او سه درم است ، و بدلش تخم فطر اساليون است .\r\n\r\nبذر الخبّازى\r\n: به پارسى تخم خيرى و پنيرك و نان كلاغ گويند . طبعش به اعتدال نزديك است . خشونت سينه را زايل گرداند و سحج و ريش روده را نفع دهد و مسكّن وجع ، و در حقنه دفع مضرّات ادويهء حادّه كند ؛ و شربتى از او دو مثقال است .\r\n\r\nبذر الخس\r\n: به پارسى تخم كاهو گويند . بهترينش سياه و فربه بود . سرد و\r\n\r\n\r\n","description":"","footnote":"\r\n. بادنجان ، به هندى :\r\nبيكن ، و بهانتانا است .\r\n( تطبيق نام‌هاى كهن گياهان دارويى 1 / 72 )\r\n( 2 ) . وجّ ، اگير تركى ، يا همان فريز ، به نام ارغاطيا نيز معروف است كه از اندلس مىآوردند . ( نك :\r\nتحفه ، مخزن الادويه و ناظم الاطباء ؛ ذيل واژهء وجّ ) به هندى « بچه » گويند .\r\n( تطبيق نام‌هاى كهن گياهان دارويى 1 / 293 ) برغب ، بدين مفهوم در منابع ديده نشد . نام‌هاى ديگر آن : قوث ، اقارون ، وژ ، وريژك ، افريژ ، وص ، ازرق ، عرق اكور ، ايكر ، اگر و . . .\r\n( نك : همان )\r\n( 3 ) . س : اجمود ؛ كرفس را به هندى اجود گويند .\r\n( تطبيق نام‌هاى كهن گياهان دارويى 1 / 253 )\r\n","page_name":" 50 ","page_number":50},
  {"content":"\r\n\r\nخشك است . مخدّر و منوّم بوده ، شهوت را ساكن گرداند . چون بياشامند جهت كسى كه بسيار محتلم شود ، نافع آيد و منى را خشك گرداند . ضماد كردن جهت صداع سودمند آيد . شربتى يك درم تا دو درم . مصلحش مصطكى ، و بدلش دم الاخوين است .\r\n\r\nبذر الخطمى\r\n: بهترينش آن است كه سياه رسيده باشد . طبعش سرد و خشك است در اوّل ، و گويند معتدل است . سرفهء گرم را دفع كند و بحّه الصّوت را نفع دهد ؛ و شربتى از او سه درم است ، و بدلش به وزن آن بزر الخبّازى .\r\n\r\nبذر الرطبه\r\n: به پارسى تخم اسپست گويند . طبعش گرم و تر است در اوّل .\r\nنفّاخ و مقوّى باه بود و ادرار شير كند ؛ و شربتى از او پنج درم تا هفت درم است ؛ و بدلش به وزن ، تخم شلغم .\r\n\r\nبذر الجرجير\r\n: به پارسى تخم تره‌تيزك و گيگر و شيرازى كزك خوانند . « 1 » طبعش گرم و خشك است در سيوم ، و گويند در دويم . منى بيفزايد و عسر البول را نفع دهد و نعوظ آرد ؛ و مضرّ است به مثانه ، و مصلحش كتيره است ، و شربتى از او دو مثقال ، ؛ و بدلش به وزن ، بذر الكراث .\r\n\r\nبذر الخرفج\r\n: به پارسى تخم خرفه و هندوى اونبه كابيجه گويند . سرد است در سيوم و تر است در دويم . حرارت جگر و تب‌هاى حارّه را نفع دهد و سرفه را كه از حرارت بود ، دفع كند و تب و قىّ را سودمند آيد . شربتى از او پنج درم تا ده درم است ، و بدلش نصف وزن آن بذر قطونا . مضرّ است به سپرز و معدهء سرد را ، و مصلح او قند است .\r\n\r\nبذر الجزر\r\n: به پارسى تخم زردك و به هندوى كازر كابيجه « 2 » گويند . باه را قوّت [ دهد 
  ] و بول و حيض را براند و تهبّج اجفان و قدمين را سودمند آيد ؛ و شربتى از او يك مثقال است ، و بدلش به وزن آن انيسون .\r\n\r\nبذر السّداب\r\n: بهترينش سياه و فربه بود . طبع او گرم و خشك است در سيوم . فواق بلغمى را نافع بود . دافع زهرها و گزندگى جانوران ، خاصّه كه با انجير خشك و مغز گردكان او را استعمال كنند ، نافع است ؛ امّا مقطّع منى بود ؛ و مصلحش كتيره است . شربتى از او يك درم تا دو درم است ، و بدلش سداب است .\r\n\r\n\r\n","description":"","footnote":"\r\n( 1 ) . جرجير ، معرّب گيگر ( لغتنامه ) كه به شيرازى كزك گويند .\r\n( اختيارات ، ص 94 )\r\n( 2 ) . جزر را به هندى كاجر گويند . ( تطبيق نام‌هاى كهن گياهان دارويى 1 / 103 )\r\n","page_name":" 51 ","page_number":51},
  {"content":"\r\n\r\n\r\nبذر الكرّاث\r\n: به پارسى تخم گندنا گويند . بهترينش [ آن است كه 
  ] سياه فربه بود ؛ و طبعش گرم و خشك است در سيوم . فواق بلغمى را سودمند آيد و دفع كند و بواسير را نفع دهد و گزيدگى جانوران را سود دارد و مقطّع منى باشد ؛ و مصلحش عسل است ، و شربتى از او دو درم است .\r\n\r\nبذر البنج\r\n: به پارسى تخم بنگ و بنگ‌دانه خوانند و به هندوى و خراسانى جواين گويند . « 1 » بهترينش [ آن است كه 
  ] سفيد بود . طبعش سرد و خشك است در اوّل درجهء سيوم . عقل را زيان دارد و خناق و جنون و ضيق النّفس پيدا كند و تاريكى چشم و گرانى گوش آورد ؛ و نفث الدّم را نفع دهد و جميع دردها را ساكن گرداند ؛ و شربتى از او نيم مثقال تا دو مثقال . مصدّع و مخدّر احشا است ، و مصلحش عسل ، و بدلش افيون و گويند انيسون است .\r\n\r\nبرنجاسف\r\n: به پارسى برتراسك و بوى مادران گويند . « 2 » بهترينش زرد بود .\r\nطبعش گرم است در دويم و خشك است . منفعت وى به جهت صداع سرد ضماد يا نطول نافع بود ؛ و اگر زن در طبيخ آن نشيند ، حيض براند و ريش رحم پاك كند و بچه بيندازد و مشيمه بيرون آرد ؛ و اگر خاكستر او را در قروح فرج افشانند ، خشك گرداند ؛ و اگر با عسل بياشامند ، كرم بكشد و حبّ القرع و سدّهء بينى و زكام را نافع آيد . شربتى سه درم ، مضرّ است به گرده ، و مصلحش انيسون ، و بدلش در درد سر بابونج است .\r\n\r\nبذر الفجل\r\n: به پارسى تخم ترب و به هندوى مولى كابيج « 3 » گويند . گرم است در سيوم و خشك است در دويم . كلف و نمش را ببرد و بهق و برص را نفع دهد و ازالهء اثر زخم‌ها كند و درد مفاصل و گزندگى جانوران را سودمند آيد و بول براند و حيض بگشايد ؛ و شربتى از او دو درم است ؛ و مضرّ است به جگر ، و مصلحش سپستان ، و بدلش حبّ الرشاد است .\r\n\r\nبذر المرو\r\n: به شيرازى مرورشك و به پارسى تخم رنوف « 4 » و به هندوى كنوچه گويند . طبعش گرم و سرد است ، به اعتدال . چون بريان كنند ، ذوسنطاريا و سحج را نفع دهد و شكم را ببندد ؛ و شربتى دو درم است ؛ و مضرّ است به شش ، و مصلحش گلنار است ، و بدلش به وزن آن بذر الكتان .\r\n\r\nبذر القنّب\r\n: شهدانج است ، و گفته شود .\r\n\r\n\r\n","description":"","footnote":"\r\n( 1 ) . بنج را به هندى « اجواين » و به خراسانى « هاتورا » گويند . ( تطبيق نام‌هاى كهن گياهان دارويى 1 / 88 )\r\n( 2 ) . برنجاسف ، معرب برنجاسپ ، حبق الراعى يا قيصوم است كه به فارسى برتراسك و بوى مادران گويند . ( الفاظ الادويه )\r\n( 3 ) . نام هندى فجل ، « مولى » است . ( تطبيق نام‌هاى كهن گياهان دارويى 1 / 223 )\r\n( 4 ) . س : كذا ( ؟ ) ؛ نسخ ديگر اين واژه را ندارد .\r\nچنين صورتى از مرو در جايى مشاهده نشد . شايد توفيل يا زغبر باشد !\r\n","page_name":" 52 ","page_number":52},
  {"content":"\r\n\r\n\r\nبذر الحمّاض\r\n: به پارسى تخم ترشه و به شيرازى تخم ترشك و هندوى جوكيكابيج خوانند . « 1 » سرد و خشك است در دويم . طبيعت را قبض كند و صفرا فرونشاند ؛ و مضرّ است به گرده ، مصلح آن قند سفيد بود .\r\n\r\nبذر الكتّان\r\n: به شيرازى بزرك و به پارسى تخم زيز « 2 » و به هندوى السى كابيج گويند . بهترين آن است كه فربه و تازه بود . گرم است در اوّل ، و معتدل است در ترى و خشكى ؛ و گويند معتدل است در گرمى و سردى ، و خشك است در اوّل . منضج اورام بود و طبيعت را نرم كند و ادرار بول گرداند و سرفه را نفع دهد ؛ و شربتى از او سه درم ؛ و مضرّ است به انثيين ، و مصلحش گلقند عسلى است .\r\n\r\nبذر الهليون\r\n: به پارسى مارچوبه گويند . گرم و تر است در دويم . منى بيفزايد و شهوت [ جماع 
  ] برانگيزد و ادرار شير كند و عسر البول و عرق النّسا را نفع دهد و قولنج بلغمى و ريحى را سودمند آيد ؛ و شربتى از او دو درم است ، و مضرّ است به سپرز ، و مصلحش عسل است .\r\n\r\nبذر الكشوث\r\n: به پارسى تخم كشوث و دينار « 3 » نيز گويند . معتدل است در گرمى و سردى ، و خشك است در اوّل . سدّهء جگر بگشايد و حيض و بول بگشايد و براند و معده و سپرز از اخلاط ردّيّه پاك سازد و شطر الغبّ را سودمند آيد ؛ و مضر است به شش ، و مصلحش صمغ عربى است ؛ و شربتى از او دو درم است ، و بدلش به وزن ، افسنتين .\r\n\r\nبذر الهندباء\r\n: به پارسى تخم كاسنى است . بهترينش سياه رنگ و فربه بستانى بود . طبعش معتدل است در گرمى و سردى ، و خشك است در اوّل . تب‌هاى صفراوى را نفع دهد و سدّهء جگر بگشايد و يرقان را سودمند آيد ؛ و شربتى از او سه مثقال تا پنج مثقال است ؛ و مضرّ است به سپرز ، و مصلحش سكنجبين است ، و بدلش نصف آن [ تخم 
  ] كشوث .\r\n\r\nبذر الانجره\r\n: به پارسى تخم انجره و هندوى كونج « 4 » گويند . گرم و خشك است در دويم . چون با شير گاو تازه بياشامند ، باه برانگيزد ؛ و اگر مقدار سه درم با شراب يا شير تازه بياشامند ، مجامعت را قوّت دهد ؛ و چون بكوبند و ببيزند و به عسل سرشته ، بر قضيب طلا كنند ، قضيب را سطبر گرداند ؛ و چون با سكنجبين بياشامند ، صلابت سپرز و درد گرده را نفع دهد . چون\r\n\r\n\r\n","description":"","footnote":"\r\n( 1 ) . ترشه ، نام شيرازى حمّاض يا حمّاض است و هندى آن « چركانا » مىباشد .\r\n( تطبيق نام‌هاى كهن گياهان دارويى 1 / 122 )\r\n( 2 ) . هر سه نسخه : زغير ، كه نادرست است .\r\nصورت فوق از ترجمهء صيدنه ( ذيل واژهء كتان ) اصلاح شد . كتان را به هندى السى ( آنندراج ) و نيز الس ( صيدنه ) و تيسى ( تطبيق نام‌هاى كهن گياهان دارويى 1 / 251 ) گويند و كابيج يعنى تخم .\r\n( 3 ) . دينار ، نام سريانى تخم كشوث است و كشوث به سريانى به معنى توده كردن و جمع كردن ؛ چرا كه اين گياه به صورت طفيلى بر گياهان يا درختان ديگر مىرويد ( حاشيهء برهان قاطع ) و از ميزبان تغذيه مىكند و حتى ريشه نيز ندارد .\r\n( 4 ) . س : كذا ( ؟ ) ؛ نسخ ديگر ندارد . انجره :\r\nهندى آن « اتنكن » است . ( تطبيق نام‌هاى كهن گياهان ، 1 / 65 )\r\n","page_name":" 53 ","page_number":53},
  {"content":"\r\n\r\nبه عسل سرشته ، بليسند ، تنگى نفس را سودمند آيد ؛ و شربتى از او يك درم و نيم است تا سه درم ؛ و مضرّ گرده است ، و مصلحش كتيره ، و بدلش به وزن آن بذر الجرجير .\r\n\r\nبذر الرازيانج\r\n: به پارسى تخم باديان گويند ، و در « حرف الرّاء » گفته شود .\r\n\r\nبذر الحندقوقى\r\n: به پارسى تخم انده‌قوقو « 1 » گويند . بهترينش فربه بود . گرم و خشك است . معده را پاك كند و براى گزيدگى جانوران با سكنجبين بياشامند ، سودمند آيد ، امّا جرب آرد . مصلحش كتيره است ، و بدلش شلغم .\r\n\r\nبذر اللفت\r\n: به پارسى تخم شلغم گويند . گرم و تر است در اوّل . تقويت باه كند و مضرّ است به سپرز ، و مصلحش بذر البطيخ است ، و شربتى از او يك درم تا دو درم است .\r\n\r\nبذر البصل\r\n: به پارسى تخم پياز گويند . گرم و خشك است در اوّل . تقويت باه كند ؛ و شربتى از او دو درم است .\r\n\r\nبذر القثد\r\n: به پارسى تخم بادرنگ ، به هندى كهريكى كابيج « 2 » گويند . طبعش سردتر است در اوّل . ادرار بول كند و سوزاك را نفع دهد ، و چون بكوبند و بر اعضا مالند ، رنگ اعضا را نيكو گرداند ؛ و مضرّ است به سپرز ، و مصلحش سكنجبين است ؛ و شربتى از او پنج درم تا ده درم ، و بدلش به وزن آن بذر القثاء « 3 » است .\r\n\r\nبذر القثاء\r\n: به پارسى تخم خيار دراز ، به هندوى كهكهرى كابيج « 4 » گويند .\r\nسرد و تر است در اوّل . حرقه البول را نفع دهد و ورم گرم را كه در جگر بود ، سودمند آيد ؛ و مضرّ است به انثيين ، و مصلحش كتيره ، و بدلش به وزن آن بذر القثد .\r\n\r\nبذر اللسان الحمل\r\n: به پارسى بار تنگ و به شيرازى بزوشه گويند . « 5 » طبيعتش سرد و خشك است . بهترينش فربه بود . سدّهء جگر و گرده و عرق النّسا را سودمند آيد ، و قابض است ، و نفث الدّم كه از سينه بود ، آن را سودمند آيد .\r\nشربتى از او سه درم است . مضرّ است به شش ، و مصلحش عسل است ، و بدلش تخم حمّاض بستانى .\r\n\r\nبذر البطّيخ\r\n: به پارسى تخم خربوزه خوانند . گرم و تر است در اوّل ، و گويند سرد و تر است در دويم . سرفهء گرم را و درد سينه را كه از ورم گرم تولّد\r\n\r\n\r\n","description":"","footnote":"\r\n( 1 ) . اصل واژهء حندقوقى ، نبطى است و انده‌قوقو ، درق ، خياط ، و ديواسبست نام‌هاى شيرازى آن ، و در هندى بسكهپره ، و كده پرته مىباشد . ( تطبيق نام‌هاى كهن گياهان دارويى 1 / 125 )\r\n( 2 ) . قثد ، خيار دراز يا بالنگ است كه به هندى كهپرا گويند . ( تطبيق نام‌هاى كهن گياهان دارويى 1 / 234 )\r\n( 3 ) . قثاء ، نيز نوعى خيار بزرگ است كه به هندى آن را « كرمى » ، و « كچرى تلخ » گويند .\r\n( تطبيق نام‌هاى كهن گياهان دارويى 1 / 233 )\r\n( 4 ) . احتمالا « كچرى كابيج » صحيح است . ( نك : تطبيق نام‌هاى كهن گياهان دارويى 1 / 233 )\r\n( 5 ) . لسان الحمل نيز گويند ؛ در آذربايجان به تخم بزوشه معروف است و بيشتر به همراه گاو زبان ( لسان الثور ) استعمال مىشود و آن غير از لسان الجمل ( اذن الثور ) است . ( م ) شيرازى آن ورق بارتنگ است . ( تطبيق نام‌هاى كهن گياهان دارويى 1 / 269 )\r\n","page_name":" 54 ","page_number":54},
  {"content":"\r\n\r\nكرده باشد ، نفع دهد و دفع عطش كند و سدّهء جگر بگشايد و بول براند ؛ و مضرّ است به سپرز ، و مصلحش آب باديان است ، و شربتى از او [ دو درم تا 
  ] پنج درم است .\r\n\r\nبذر السّلق\r\n: به پارسى تخم چغندر گويند . طبعش سرد است و در وى اندكى خشكى بود و معده را بد بود . مفتّح بلغم ، و بدلش تخم خطمى است .\r\n\r\nبذر الشّلم\r\n: به پارسى تخم شونيز گويند . « 1 » بهترينش بستانى است . طبعش گرم و خشك است . حيض براند و زاييدن سهل كند ؛ و قراقر كه از امتلا بود ، سودمند آيد . شربتى سه درم ؛ و مضرّ است به شش ، مصلحش كتيره است ، و بدلش تخم نعناع و تخم بالنگو ، متساوى .\r\n\r\nبذر الفنجنكشت\r\n: حبّ الفقد است . به پارسى دل آشوب و فلفل كوهى گويند . بهترين آن تيز بود . گرم و خشك است در دويم . جهت آماس سپرز با ده درم سكنجبين نافع آيد ؛ و اگر با سركه بجوشانند و بر سر ضماد كنند ، نفع دهد ؛ و اگر بخورند ، مقطع باد بود .\r\n\r\nبذر الورد\r\n: به پارسى تخم گل گويند . سرد و خشك است در دويم . طبيعت را قبض كند و بيخ دندان را محكم گرداند و قلاع « 2 » و شكاف گوش را نفع دهد ، و چون در دهان گيرند ، درد چشم را نافع بود ؛ و مضرّ است به شش ، و مصلحش كتيره است ، و شربتى از او دو درم است تا سه درم .\r\n\r\nبذر الرّيحان\r\n: به پارسى تخم ريحان و به هندوى تلسى كابيج « 3 » خوانند .\r\nبهترين وى آن است كه سياه و فربه و كوچك بود . گرم و خشك است ، به اعتدال ، و گويند معتدل است در گرمى و سردى . دل را قوّت دهد و سرفه را سودمند آيد و چون تف داده خورند ، شكم ببندد و سحج را نفع رساند ؛ و شربتى از او يك مثقال است ؛ و مضرّ است به گرده ، و مصلحش مرزنگوش ، و بدلش به وزن آن بذر المرو .\r\n\r\nبذر الشّبت\r\n: به پارسى تخم شبت و به هندوى سوى كابيج « 4 » گويند . گرم و خشك است ، به اعتدال . ادرار شير كند و خلهء پهلو را نفع رساند و سرفه را مفيد بود ؛ و چون بسوزند و صلايه كرده و بر بواسير پاشند ، سودمند آيد .\r\nشربتى از او دو درم ؛ و مضرّ است به مثانه ، و مصلحش عسل است ، و بدلش دو وزن آن شبت .\r\n\r\n\r\n","description":"","footnote":"\r\n( 1 ) . احتمالا « شيلم » درست است . امّا گويا خلط مطلب شده است .\r\nشيلم را سياه‌دانه يا حنطه السوداء گويند ، امّا با شونيز ( حبّه السوداء ) فرق دارد . ( نك : تطبيق نام‌هاى كهن گياهان دارويى 1 / 192 و 194 ) مشخصات ذكر شدهء فوق براى شونيز ( حبّه السوداء ) درست است كه دو نوع برّى و بستانى دارد .\r\n( 2 ) . قلاع : قرحه و بثوراتى است كه بر دهان و زبان پديد آيد . ( لغتنامه )\r\n( 3 ) . ريحان را به هندى « ناذبود » و « نكدبابوى » گويند . ( تطبيق نام‌هاى كهن گياهان دارويى 1 / 159 ) شايد « تلسى » نوعى ديگر از انواع گوناگون ريحان باشد كه حدود ده نوع آن در متون پزشكى كهن آمده است .\r\n( 4 ) . شبتّ ، شبّت ، شبتّ ، به هندى « سوى » و « سوا » گويند . ( تطبيق نام‌هاى كهن گياهان دارويى 1 / 184 )\r\n","page_name":" 55 ","page_number":55},
  {"content":"\r\n\r\n\r\nبسر\r\n: به پارسى غورهء خرما گويند . سرد و خشك است در دويم . طبيعت را قبض كند و دير هضم شود و تولّد رياح و سدّه كند ، و مصلحش عسل و سكنجبين است .\r\n\r\nبسفايج\r\n: بهترينش آن است كه طعم قرنفل داشته باشد و چون بشكنند ، اندرونش فستقى بود . گرم است در اوّل و معتدل است در ترى و خشكى ؛ و گويند گرم است در دويم و خشك است در سيوم . سودا و بلغم لزج را به اسهال دفع كند و قولنج بگشايد ؛ و شربتى از او دو درم است تا پنج درم ؛ و مضرّ است به گرده ، و مصلحش پوست هليلهء زرد است ، و بدلش به وزن آن افتيمون ، و نيم وزن آن ملح هندى .\r\n\r\nبسّد\r\n: بيخ مرجان كه به هندوى مانك گويند ؛ و مرجان سه نوع است :\r\nسياه و سفيد و سرخ . بهترينش آن است كه باريك و سرخ بود ، و طبعش سرد است در اوّل و خشك است در سيوم . چون بسوزند و بشويند ، اگر بر موضعى پاشند كه خون از آن روان باشد ، خون را بازدارد ؛ و اگر بر دندان مالند ، از چرك پاك سازد ؛ و اگر در چشم كشند ، آب رفتن چشم باز دارد ؛ و اگر يك درم از آن به چهار درم شربت انجبار ميل كنند ، قروح امعا را نفع دهد ؛ و اگر به گردن مصروع بياويزند ، يا بر پاى صاحب نقرس بندند ، سودمند آيد ؛ و مضرّ است به گرده ، و مصلحش كتيره است ، و بدلش در حبس الدّم ، به وزن آن دم الاخوين است .\r\n\r\nبذر الكرنب\r\n: به شيرازى تخم كلم گويند . « 1 » بهترينش تازه و فربه بود . گرم و خشك است . اگر بخورند ، دفع مستى كند و منى زياده كند ؛ و دو درم با آب گاو زبان بياشامند و بعد از آن شراب خورند ، هرگز مست نشوند ؛ و گل وى را اگر فرزجه سازند ، بچه در شكم بكشد . شربتى يك درم ؛ امّا مضرّ است به شش ، و مصلحش عسل است .\r\n\r\nبستان افروز\r\n: كه به تاج الخروس مشهور است و به هندوى مهور گويند . « 2 » سرد و خشك است در اوّل . چون از او دو درم بجوشانند و صاف كنند و پنج مثقال سكنجبين در آب آن حلّ كرده ، بياشامند ، حرارت جگر و معده را ساكن گرداند ؛ و مضرّ است به مثانه ، و مصلحش كندر است .\r\n\r\nبسباسه\r\n: به پارسى بزبار « 1 » و به هندوى جوترى گويند . گرم و خشك است\r\n\r\n\r\n","description":"","footnote":"\r\n( 1 ) . تلفظ آن متفاوت ضبط شده و به اين صورت خوانده مىشود :\r\nكرنب ، كرنب ، كرنب ، كلم ، به يونانى قرنبا و به سريانى كرنبا و رومى عاربسا و عربى بقله الانصار و تخم آن را به شيرازى تخم كلم گويند . ( تطبيق نام‌هاى كهن گياهان دارويى 1 / 255 )\r\n( 2 ) . نوع كوچك آن به هندى « كوكنى » و نوع بزرگش « حبّار هارى » است . ( تطبيق نام‌هاى كهن گياهان دارويى 1 / 79 )\r\n","page_name":" 56 ","page_number":56},
  {"content":"\r\n\r\nدر اوّل ، و گويند در دويم ، و گويند معتدل است . محلّل نفخ و مقوّى معده بود و بوى دهان را خوش كند و صلابت سپرز را نافع باشد و سحج و نفث الدّم را نفع رساند و سلس البول را سودمند آيد ؛ و شربتى از او سه درم است ، و بدلش به وزن آن جوزبوّا .\r\n\r\nبصل\r\n: به پارسى پياز و به تركى سوغن گويند . گرم و خشك است در چهارم ، و گويند در سيوم ، و گويند تر است در دويم ، و گويند در سيوم .\r\nملطّف و مقطّع بود ، و آب گرده و منى را نفع دهد و طبع را نرم دارد و اشتها آرد و باه برانگيزد و گزندگى سگ ديوانه را سودمند آيد و حيض براند و افواه بواسير بگشايد ؛ و چون آبش را نيم گرم در گوش چكانند ، گرانى گوش را ببرد ؛ و چون در چشم كشند ، بياض را نفع رساند ؛ و چون به عسل طلا كنند ، قوبا و بهق را زايل گرداند ؛ و مضرّ است به عقل ، و مصلحش سركهء چاشنىدار و يا ماست با كاسنى بخورند .\r\n\r\nبصل الفار ، و بصل العنصل\r\n: سقيل « 2 » است ، و گفته شود .\r\n\r\nبصل النرجس\r\n: به پارسى پياز نرگس گويند . گرم است و خشك است در دويم . چون پنج مثقال از آب او به ده مثقال عسل بياشامند ، بچهء مرده و زنده بيندازد ؛ و چون دو مثقال از او با ماء العسل شرب نمايند ، بلغم لزج را به قى دفع كند و كرم معده را بكشد ؛ و چون با سركه بر داء الثعلب طلا كنند ، نافع بود ؛ و منضج ورم‌هاى گرم بود ؛ و شريف آورده : اگر بر قضيب مالند ، قوى و سطبر كند ؛ و اگر سه عدد پياز نرگس در شير يك شبانه روز خيسانند و سحق كنند و بر قضيب طلا كنند به غير از سر او ، اگر منىاى باشد ، بر زن قادر شود و عجايب بيند ؛ و اگر روغن نرجس بر قضيب مالند ، نفع عظيم دارد .\r\nدر كتاب جامع ابن بيطار آورده كه اگر سه عدد پياز نرگس در شير يك شبانه روز خيسانند ، بعده بر قضيب طلا كنند ، سطبر كند و چيزى عجايب بيند .\r\n\r\nبطّيخ\r\n: به پارسى خربزه گويند . بهترينش رسيدهء شيرين ريز آن است .\r\nآنچه بىمزه است ، سرد و تر است ؛ و آنچه شيرين است ، گرم و تر . ادرار بول كند و سنگ گرده بريزاند و بدن فربه سازد و رنگ روى نيكو گرداند و بواسير و ماليخوليا را سودمند آيد و كلف و بهق را زايل كند . مضرّ است به معده ، و مصلحش سكنجبين است .\r\n\r\n\r\n","description":"","footnote":"\r\n. نام شيرازى آن « بزبار » است . ( تطبيق نام‌هاى كهن گياهان دارويى 1 / 78 )\r\n( 2 ) . در اصل عنصل را اشقيل يا اسقيل گويند . ( تطبيق نام‌هاى كهن گياهان دارويى 1 / 215 )\r\n","page_name":" 57 ","page_number":57},
  {"content":"\r\n\r\n\r\nبطّيخ هندى\r\n: به پارسى هندوانه و به تركى قرپوز و به هندوى كلنده « 1 » گويند . طبعش سرد و تر است در دويم . مرض‌هاى گرم و تب‌هاى محرق را سودمند آيد و بول براند و تشنگى بنشاند و سوزاك را نفع دهد ؛ و اگر با سكنجبين بياشامند ، تبريد زياده كند و مولّد بلغم است ، و مصلحش سكنجبين است و به قولى عسل و يا قند است .\r\n\r\nبعر الضّبّ\r\n: به پارسى سرگين سوسمار گويند . گرم و خشك است در اوّل ؛ و چون بكوبند و ببيزند در چشم كشند ، بياض را ببرد ؛ و چون به آب اكليل الملك سرشته ، طلا كنند ، خنازير و صلابت سپرز را نفع دهد ؛ و چون به عسل سرشته ، ضماد كنند ، وجع مفاصل را سودمند آيد .\r\n\r\nبعر المعز\r\n: به پارسى سرگين بز گويند . گرم و خشك است ، به اعتدال . چون بكوبند و ببيزند و به سركه سرشته ، بر ثآليل ضماد كنند ، فايده‌مند بود ؛ و چون بر سوختگى آتش به آب گشنيز طلا كنند ، مفيد آيد ؛ و چون بر دست و پاى مستسقى طلا كنند ، سودمند آيد ؛ و چون بر گزيدگى سگ ديوانه نهند ، نفع رساند .\r\n\r\nبعر الضّان\r\n: به پارسى سرگين ميش گويند . گرم و خشك است در اوّل .\r\nچون بكوبند [ و ببيزند 
  ] و به سركه بر ثآليل ضماد كنند ، فايده‌مند بود ؛ و چون بر سوختگى آتش به آب گشنيز تر ساخته ، طلا كنند ، سودمند آيد .\r\n\r\nبعر الجمل\r\n: به پارسى پشكل شتر گويند . گرم و خشك است در اوّل آخر .\r\nچون بسايند و در بينى دمند ، رعاف را دفع كند ؛ و چون بر ثآليل بندند و بخور كنند ، قطع كند .\r\n\r\nبقله الحمقاء\r\n: به پارسى خرفه گويند و هندوى ساكه خلقه « 2 » خوانند . سرد و تر است در دويم ، و گويند در سيوم . چون بر اورام حارّه ضماد كنند ، نفع رساند و صفرا بشكند و قى باز دارد ؛ و اگر با روغن گل بر درد سر نهند كه از گرمى آفتاب بود ، نافع آيد ؛ سوزش مثانه و سحج امعا و اسهال و تب‌هاى محرقه را سودمند آيد ؛ و چون تف داده ، ميل فرمايند ، منع نفث الدّم كند ؛ و چون آبش بياشامند ، حيّات را بكشد و سوزاك را سود دارد و شب‌كورى آرد ، و مصلحش جرجير است و گويند نعناع .\r\n\r\nبقّم\r\n: « 3 » به هندوى پتنك خوانند . گرم و خشك است در دويم . چون كوفته و\r\n\r\n\r\n","description":"","footnote":"\r\n( 1 ) . به هندى « تربوز » گويند . ( تطبيق نام‌هاى كهن گياهان دارويى 1 / 82 )\r\n( 2 ) . س : كذا ( ؟ ) ؛ نسخه‌هاى ديگر ندارند ؛ هندى آن رجله ، لونيه ، و لونك است و نوع كوچك آن را به هندى لونيا گويند .\r\n( تطبيق نام‌هاى كهن گياهان دارويى 1 / 83 )\r\n( 3 ) . بقّم ، معرّب بكم ، يعنى درخت برنيكان يا داربرنيا است . معادل هندى آن يافت نشد . صورت خوارزمى آن « بنحنك » به هندى نزديك‌تر است .\r\n( نك : تطبيق نام‌هاى كهن گياهان دارويى 1 / 84 ) چهار نوع مختلف بر آن ذكر كرده‌اند :\r\nاقراص الملك ، شجر العنّاب ، جناء الاحمر ، و نوعى ديگر ضرو است و صمغ آن را شيان القاطر گويند .\r\n( همان )\r\n","page_name":" 58 ","page_number":58},
  {"content":"\r\n\r\nبيخته ، بر جراحت پاشند ، گوشت نو بروياند و جراحت را درهم آرد و قطع خون از هر موضع كه باشد ، بكند .\r\n\r\nبلوط\r\n: سرد و خشك است در دويم ، و گويند در اوّل . چون نيم‌كوب ساخته ، بجوشانند و صاف كنند و به قند سفيد شيرين كرده ، بياشامند ، نفث الدّم و قرحه الامعا را نفع دهد و شكم ببندد و تقطير البول را سودمند آيد و سيلان مزمن كه از رحم آيد ، باز دارد ؛ و مضرّ است به مثانه ، و مصلحش قند ، و شربتى از او دو درم تا سه درم است ، و بدلش به وزن آن خرنوب .\r\n\r\nبليلج\r\n: به پارسى بليله و هندوى بهيره گويند . « 1 » سرد است در اوّل ، و گويند در دويم خشك است و سيوم . معده را قوّت دهد و دفع رطوبت كند و چشم را روشن كند ؛ و مضرّ است به سفل ، و مصلحش عسل است ، و شربتى از او سه درم تا پنج درم ، و بدلش به وزن آن فاعيهء « 2 » خشك يا آملج بود .\r\n\r\nبلادر\r\n: به هندوى بهلاوه گويند . « 3 » گرم و خشك است در چهارم . استرخاى عصب و نسيان و فالج و لقوه را نفع دارد و ذهن را تيز گرداند و حافظه را قوّت دهد و جميع مرض‌هاى دماغى را كه از برودت و رطوبت باشد ، سودمند آيد ؛ و احداث مرض‌هاى سوداوى چون جنون و قوبا و جذام و نظاير آن كند ؛ و دو مثقال آن كشنده بود . به مغز جوز يا كنجد خورند ، مضرّت نرساند ؛ و مداواى كسى كه بلادر خورده باشد ، به دوغ گاو و روغن گاو و جوآب و بادام و لعاب تخم به كنند و در آب سرد نشينند ؛ و شربتى نيم درم است .\r\n\r\nبيل\r\n: « 4 » به پارسى نار هندى و دارگون گويند . گرم و خشك است در دويم ، و گويند در سيوم . طبيعت را قبض كند و باد را بشكند و احشا را قوّت دهد و صلابت عصب را نفع رساند و قى باز دارد و فالج و لقوه را سودمند آيد ؛ و شربتى از او دو درم تا سه درم است .\r\n\r\nبلسان\r\n: شجره‌اى است در مصر ، به موضعى كه آن را عين الشّمس خوانند .\r\nروغنش از حبّ انفع بود و حبّ از عود ؛ و عود در « عين » گفته شود ، و حبّش در « حاء » ، و دهنش در « دال » .\r\n\r\nبنفسج\r\n: به پارسى بنفشه گويند . سرد است در دويم ، تر است در سيوم ، و گويند سرد و تر است در اوّل . بجوشانند و آرد جو را به آب آن سرشته ، طلا كنند ، اورام حارّه را نفع دهد و صداع كه از گرمى باشد ، دفع كند ؛ و\r\n\r\n\r\n","description":"","footnote":"\r\n( 1 ) . هندى آن « بهيره » است . ( تطبيق نام‌هاى كهن گياهان دارويى 1 / 87 )\r\n( 2 ) . فاعيه ، همان شكوفهء حنا ، نيلوفر هندى و يا به عبارتى گل خيار است . ( آنندراج ، برهان قاطع ، لغتنامه ؛ ذيل همين واژه )\r\n( 3 ) . بلادر يا بلاذر ، نام فارسى برگرفته از نام هندى « بهلاوه » است كه به معناى مشابه قلب است . در عربى نيز به حبّ القلب يا حبّ الفهم مشهور است .\r\n( تطبيق نام‌هاى كهن گياهان دارويى 1 / 85 )\r\n( 4 ) . بيل : نام هندى ميوه‌اى است ( تطبيق نام‌هاى كهن گياهان دارويى 1 / 92 ) كه در هندوستان مىرويد و شبيه به به ايران است و آن را « بل » گويند و از آن مربّا سازند به غايت خوب شود و آن را نار دشتى هم مىگويند .\r\n( برهان قاطع ، آنندراج ) و گفته‌اند :\r\nتخمى است سرخ رنگ و در ميان لكهء سبز رنگى وجود دارد و در خاصيت به سنبل هندى شبيه است . ( لغتنامه )\r\n","page_name":" 59 ","page_number":59},
  {"content":"\r\n\r\nچون بر شربتش مداومت كنند ، خشونت سينه و حلق را ببرد و سرفه و زكام گرم را سودمند آيد و جرب مثانه و سوزاك را مفيد باشد ؛ و شربتى از او دو درم است تا چهار درم ؛ اما مضرّ است به دل ، مصلحش انيسون ، و بدلش خبّازى و نيلوفر است .\r\n\r\nپنجنگشت\r\n: به عربى ذو خمسه الاوراق و هندوى برگ سنهالو گويند . گرم است در اوّل ، و گويند در دويم و خشك است در سيوم ؛ و محلّل و ملطّف بود و تفتيح سدّهء كبد كند ؛ و چون به سكنجبين بياشامند ، صلابت سپرز را سودمند آيد ؛ و صداع آرد و چون بريان كرده خورند ، سردرد كم آرد ، و مصلحش صمغ عربى است ؛ و شربتى از او يك درم تا دو درم .\r\n\r\nبندق\r\n: به پارسى فندق گويند . گرم است در دويم ، و گويند در سيوم ، و تر است در اوّل . بهترين وى بزرگتر بود و طبيعت وى گرم است به اعتدال با اندك خشكى ، و گويند در اوّل . پوست وى قابض بود . امّا باه را قوّت دهد و گزندگى جانوران ، خاصّه عقرب را نفع رساند و سرفهء كهنه را دفع كند ؛ و مضرّ است به معده ، و مصلحش فانيذ است ؛ و شربتى از او پنج مثقال ؛ و بدلش به وزن ، مغز جوز ، و گويند چلغوزه .\r\n\r\nبندق هندى\r\n: اته « 1 » خوانند ، و آن ميوه‌اى است خوردتر از فندق و رنگش به سياهى زند و به غايت املس بود . گرم و خشك است در اوّل . چون به سركه طلا كنند ، خنازير را تحليل [ كند 
  ] و چون به آب مرزنگوش سعوط كنند ، شب‌كورى را ببرد ؛ و صاحب لقوه را چون سه روز سعوط كنند و در خانه تاريك بنشانند ، رطوبت از بينى و روى او روان شود و صحّت يابد .\r\n\r\nبوزيدان\r\n: بهترينش آن است كه سفيد و سطبر بود و او را خطوط بسيار بود . گرم و خشك است در سيوم ؛ و وجع المفاصل را نفع دهد و عصب را از بلغم و سودا و صفرا پاك سازد و منى بيفزايد و فربه آرد و رنگ روى را نيكو گرداند ؛ و مضرّ است به انثيين ، و مصلحش خردل است ؛ و شربتى از او دو درم ، و بدلش به وزن آن بهمن سفيد .\r\n\r\nبه ورق\r\n: به پارسى بوره گويند . بهترينش ارمنى است و آن را نطرون خوانند ، و به هندوى كچلق گويند . گرم است در آخر دويم و خشك است در اوّل سيوم . قطع اخلاط غليظ كند و مغص « 1 » را ساكن گرداند و طبع را نرم دارد\r\n\r\n\r\n","description":"","footnote":"\r\n( 1 ) . س : كذا ( ؟ ) ؛ به هندى « ريتهه » و نبطى « رته » و بربرى « طموط » خوانند .\r\n( تطبيق نام‌هاى كهن گياهان دارويى 1 / 88 ) شايد واژهء فوق صورت نبطى آن است كه به اشتباه هندى ضبط شده است ، و آن « رته » است ، نه « اته » .\r\n","page_name":" 60 ","page_number":60},
  {"content":"\r\n\r\nو بادها را بشكند ؛ و چون در روغن گل حلّ كرده ، نيم گرم در گوش چكانند ، درد گوش را كه از سردى باشد ، مفيد آيد ؛ و چون كوفته و بيخته ، به عسل بسرشند و بر قضيب طلا كنند ، نعوظ تمام آرد ؛ و چون به گلاب يا آب سوده ، در چشم كشند ، بياض را ببرد ؛ و چون زن فرزجه ساخته ، بردارد ، نشف رطوبات رحم كند ؛ و شربتى از او يك درم تا دو درم است ، و بدلش به وزن آن ملح يا ملح اندرانى .\r\n\r\nبوش دربندى\r\n: « 2 » سرد و خشك است در آخر درجهء اوّل ؛ و چون به آب عنب الثّعلب سوده ، بر نقرس گرم طلا كنند ، سودمند آيد ؛ و بدلش ماميثا يا حضض باشد .\r\n\r\nبهرامج\r\n: به پارسى بيدمشك برّى گويند . طبعش معتدل است . شكم براند و رياح غليظ در هر عضوى كه باشد ، خاصّه در سر ، تحليل دهد و خفقان را نفع رساند و دردسر كه از صفرا بود ، ساكن گرداند .\r\n\r\nبهمن\r\n: دو نوع است : سرخ و سفيد ؛ بهترينش سفيد بود . گرم و خشك است در دويم ، و گويند گرم و تر است در اوّل . دل را قوّت دهد و منى بيفزايد و باه برانگيزد و فربه آرد و سنگ مثانه بريزاند ؛ و شربتى از او يك درم ؛ و مضرّ است به سعال ، و مصلحش انيسون است ، و بدلش به وزن آن تودرى ، و نيم وزن آن لسان العصافير است .\r\n\r\nبيض\r\n: به پارسى تخم‌مرغ گويند و به هندوى انده گويند . بهترينش تخم‌مرغ خانگى است . زرده‌اش گرم و تر است . چون نيم‌برشت كرده ، خورند ، زودتر هضم شود و غذاى بهتر دهد و سرفه را سودمند آيد و منى بيفزايد ؛ و چون به عسل طلا كنند ، كلف و برص را ببرد ؛ و سفيده‌اش سرد و تر است ، و چون بر پشت چشم طلا كنند ، درد چشم را كه از گرمى بود ، مفيد باشد ؛ و زردهء تخم‌مرغ را نيم‌برشت چنين سازند كه تخم‌مرغ با پوست در ديگ اندازند و آتش دهند .\r\nچون به جوش آيد ، شماره كنند به اين نوع كه يك دو سه چهار پنج تا به سه صد رسد ؛ و اگر بىپوست اندازند ، تعداد كنند تا به صد رسد ، پس بيرون آرند .\r\n\r\nبيش\r\n: « 1 » بدترين زهرها است . مقدار يك دانگ از او كشنده است و ترياقش [ بيش موش است ؛ و 
  ] بيش موش حيوانى است مثل موش كه مأوايش زير درخت بيش بود ؛ و اللّه أعلم بالصّواب .\r\n\r\n\r\n","description":"","footnote":"\r\n( 1 ) . مغص يا مغص : دردى كه بر شكم عارض شود و آن پيچيدگى روده‌هاست و اگر با احتباس مدفوع همراه باشد ، قولنج ناميده مىشود . ( لغتنامه )\r\n( 2 ) . بوش دربندى ، نام قرص‌هايى است كه از برگ‌هاى گياه آن مىگيرند . ( تطبيق نام‌هاى كهن گياهان دارويى 1 / 90 )\r\n","page_name":" 61 ","page_number":61},
  {"content":"\r\n\r\n\r\nحرف التّاء\r\n\r\nتنبول\r\n: كه به هندوى بان گويند . گرم است در اوّل و خشك است در دويم ، و گويند سرد و خشك است در دويم ، و گويند سرد و خشك است در اوّل .\r\nبوى دهان خوش كند و اشتها آرد و باه را قوّت دهد و بيخ دندان محكم گرداند و شكم ببندد و نشاط تمام آورد ؛ و بدلش قرنفل خشك بود .\r\n\r\nترمس\r\n: به پارسى باقلى مصرى گويند . بهترينش سفيد و فربه بزرگ بود .\r\nگرم است در اوّل و خشك است در دويم . چون كوفته و بيخته ، به عسل و سركه سرشته ، بر كلف و بهق طلا كنند ، سودمند آيد ؛ و چون به سركه آميخته ، بياشامند ، كرم معده را بكشد و صلابت سپرز را نفع دهد ؛ و چون زن به مرّ مكّى و عسل فرزجه ساخته ، بردارد ، حيض براند و بچه بيندازد ؛ و چون دواب را به طبخش بشويند ، جرب را از دواب قلع كند ؛ و شربتى از او سه درم است ، و بدلش به وزن آن شيح ارمنى است .\r\n\r\nتربد\r\n: به هندوى تسوت گويند . « 2 » بهترينش آن است كه مدوّر مضمغ و مجوّف باشد و در سودن سفيدتر گردد و زودتر كوفته شود ، و كهنه و باريك نباشد و به سطبرى ميان خنصر و بنصر بود ؛ و چون كوفته ، ببيزند ، هيچ ريشه نبايد . طبعش گرم و خشك است در سيوم . مسهل بلغم رقيق است و گويند مسهل اخلاط غليظه است ؛ و گفته‌اند كه مسهل اخلاط غليظه وقتى باشد كه او را به زنجبيل تقويت كنند . به مفلوج و به مصروع نفع دهد و سرفهء بلغمى را دفع كند ؛ و درد پشت را كه در وقت حيض آمدن حادث گردد ، سودمند آيد ؛ و شربتى از او نيم درم تا [ يك 
  ] درم است و نزد بعضى دو درم تا سه درم است ؛ و بدلش نيم وزن آن غاريقون ، و دانگى و دانگ و نيم آن صبر است .\r\n\r\nترنجبين\r\n: معتدل و مليّن است . تب‌هاى گرم و سرفه را نفع دهد و خشونت سينه را دفع كند و تشنگى بنشاند ؛ و شربتى از او ده درم تا بيست درم است . مضرّ است به سپرز ، و مصلحش تمر هندى ، و بدلش شير خشت است .\r\n\r\nتفّاح\r\n: به پارسى سيب گويند . آنچه شيرين بود ، گرم و تر است در اوّل ؛ و آنچه ترش باشد ، سرد و خشك است در دويم ؛ و آنچه مىخوش بود ، معتدل است در گرمى و سردى ؛ و تفّاح شيرين دل را قوّت دهد و روح\r\n\r\n\r\n","description":"","footnote":"\r\n. بيش ، نامى هندى است . عيسى بن على سه نوع بر آن قايل شده و ديسكوريدوس پنج نوع :\r\nحددى ، شدهه ، برهممّن ، كلاكون ، هلهل . ( نك :\r\nتطبيق نام‌هاى كهن گياهان دارويى 1 / 92 )\r\n( 2 ) . تربد ، نامى فارسى است و هندى آن « تسوت » و « تاك پتروبداره » است .\r\n( تطبيق نام‌هاى كهن گياهان دارويى 1 / 93 )\r\n","page_name":" 62 ","page_number":62},
  {"content":"\r\n\r\nبيفزايد و باه برانگيزد ؛ و تفّاح مىخوش تشنگى بنشاند و قى باز دارد و شكم ببندد ؛ و تفّاح ترش مولّد نفخ ، و تفّاح عفص مورث خلط غليظ بود ؛ و دفع مضرّت آن به گوارش نعناع و گلقند كنند .\r\n\r\nتمر هندى\r\n: به پارسى خرماى هندى ، و هندوى املى « 1 » گويند . بهترينش رسيدهء زرد و شيره‌دار و ترش بود . طبيعتش سرد است در سيوم و خشك است در دويم . دفع مضرّت صفرا و اخلاط محترقه كند و اشتها آرد و معده را قوّت دهد و قى باز دارد و تشنگى بنشاند و كرب و اندوه را سودمند آيد و طبيعت را نرم گرداند و خارش اعضا و يرقان و خفقان را نفع رساند ؛ و مضرّ است به سينه ، و مصلحش شربت بنفشه و خشخاش است ، و بدلش آلوى سياه بود .\r\n\r\nتمر\r\n: به پارسى خرما گويند . گرم و تر است در اوّل . منى بيفزايد و باه برانگيزد و رنگ روى را نيكو گرداند و درد پشت و سرون را كه از سردى باشد ، نفع رساند ؛ و چون بر خوردنش مداومت نمايند ، صداع و قلاع و خناق آرد و دندان را تباه كند ، و مصلح آن بادام و خشخاش بود .\r\n\r\nتوت حلو\r\n: به پارسى توت شيرين گويند . بهترينش بزرگ شيرين بىدانه بود . گرم است در اوّل ، و تر است در دويم . بول براند و بدن فربه كند و رنگ روى را نيكو گرداند ؛ و چون به طبيخ پوستش مضمضه كنند ، درد دندان را دفع كند .\r\n\r\nتوت حامض\r\n: به پارسى شاه توت گويند . بهترينش سياه بزرگ بود . سرد و خشك است در دويم ، و گويند تر است . درد گلو را نفع دهد و شكم ببندد و صفرا فرونشاند ؛ و چون پانزده درم آب برگ او بياشامند ، گزيدگى رتيلا را نفع دهد ؛ و بسيار خوردن آن مغص آورد . مصلح وى اطريفل كوچك بود .\r\n\r\nتودرى\r\n: گرم و خشك است در دويم ، و گويند گرم و تر است در اوّل . چون كوفته و بيخته ، به ماء العسل ضماد سازند ، سرطان را نفع دهد ؛ و چون لعابش در چشم كشند يا چكانند ، ريش چشم را از مدّه پاك گرداند . چون نرم سوده ، به روغن بابونه طلا كنند ، صلابت نقرس را ببرد . چون ممزوج بر زردهء تخم‌مرغ نيم برشت كرده ، خورند ، باه برانگيزد ؛ و شربتى از او يك مثقال تا دو مثقال است .\r\n\r\nتوتيا\r\n: انواع است . بهترينش هندى است كه به پارسى توتياى هندى است\r\n\r\n\r\n","description":"","footnote":"\r\n( 1 ) . هندى آن « انبلى » است . ( تطبيق نام‌هاى كهن گياهان دارويى 1 / 95 )\r\n","page_name":" 63 ","page_number":63},
  {"content":"\r\n\r\nكه به هندوى باتهوته گويند . بعد از آن كرمانى كه به پارسى توتياى سفالك و به هندوى كپربه خوانند . طبعش سرد است در اوّل و خشك است در دويم . آنچه شسته باشند ، ريش‌ها را نفع دهد و حفظ صحّت چشم كند ؛ و بدلش به وزن آن شادنج است .\r\n\r\nتوفال النّحاس\r\n: به پارسى توفال مس گويند . گرم است و خشك است در سيوم . گوشت زياده بخورد و خشونت اجفان و تاريكى چشم را ببرد ؛ و چون نيم مثقال از آن نرم سوده ، ببيزند و با يك مثقال علك البطم حبّ ساخته ، فروبرند ، مسهل بلغم باشد ؛ و گويند يك مثقال را به ماء العسل همين عمل كند .\r\n\r\nتين\r\n: به پارسى انجير گويند . طبعش گرم است در آخر درجهء اوّل ، و معتدل در خشكى و ترى . بهترينش زرد و سفيد رسيدهء بىدانه بود .\r\nخشونت حلق و سينه را نفع رساند و تشنگى كه از بلغم شور باشد ، دفع كند و ريگ گرده و مثانه را بريزاند و گزيدگى سگ ديوانه و عقرب و رتيلا را سودمند آيد و درد پشت و تقطير البول را نيكو گرداند و باه برانگيزاند و شكم براند ؛ و چون هر روز پنج عدد انجير كه در سركه پرورده باشند ، به ناشتا ميل نمايند و پانزده عدد ديگر از انجير موصوف كوفته ، نيم گرم بالاى سپرز طلا كنند ، صلابت سپرز را ببرد ؛ و انجير مضرّ است به معده ، و دفع مضرّتش به سكنجبين سفرجلى كنند ؛ و بدلش در انزاح « 1 » ، حبّ الصنوبر است .\r\n\r\nحرف الثاء\r\n\r\nثدى\r\n: به پارسى پستان آدمى كه به تركى امجك و به هندوى چوچى گويند ؛ و چون پستان زنى را كه دختر شيرخواره داشته باشد ، در دهان خود نهاده ، بمكند ، درد دندان را كه از گرمى باشد ، ساكن گرداند و جوشش دهان را كه از سودا باشد ، سود دارد و سوزش زبان را كه از صفرا بود ، نفع دهد .\r\n\r\nثعلب\r\n: به پارسى روباه و به تركى تلكى و به هندوى لوكرى گويند . چون روباه را زنده بجوشانند تا مهرّا شود و صاف كنند و در آب آن بنشينند ،\r\n\r\n\r\n","description":"","footnote":"\r\n( 1 ) . س ( حاشيه ) : + خشك شده ؛ انزاح : خشك شدن .\r\n( لغتنامه )\r\n","page_name":" 64 ","page_number":64},
  {"content":"\r\n\r\nوجع مفاصل را سودمند آيد . اگر از آن در گوش چكانند ، درد گوش را زايل گرداند و گرانى گوش را ببرد ؛ و چون شش او را جوشانيده و صاف كرده ، به ناشتا بياشامند ، تنگى نفس و سرفه را نفع دهد ؛ و چون پيهء او را به پوست تخم مرغ سوخته ، طلا كنند ، علّت داء الثّعلب را دفع كند .\r\n\r\nثمرهء الطّرفاء\r\n: كزمازو است ، و در « حرف كاف » گفته شود .\r\n\r\nثمرهء الكبر\r\n: به پارسى بار كبر گويند . گرم است در سيوم و خشك است در چهارم . چون به سركه و نمك پرورش داده خورند ، سدّهء جگر بگشايد و صلابت سپرز را ببرد و طبع را نرم دارد .\r\n\r\nثوم\r\n: به پارسى سير و به تركى سرمساق و به هندوى لهسن « 1 » گويند ؛ گرم و خشك است در چهارم و گويند در سيوم . آب وى گرمى گوش را نفع دهد و نفخ را دفع كند و سرفهء كهنه را كه از سردى باشد ، سودمند آيد ؛ و چون در طبيخ برگ و بيخش نشينند ، حيض براند و مشيمه بيرون آرد ؛ و مصدّع است ، و مصلحش ترشى و گوشت فربه ، و بدلش ثوم برّى و ثوم بستانى بود .\r\n\r\nحرف الجيم\r\n\r\nجاورس\r\n: به پارسى گاورس و كال و به هندوى لهى دره « 2 » گويند . سرد است در اوّل و خشك است در سيوم . قابض و مجفّف بود و بول براند و خون بد از وى تولّد كند و دير هضم شود و غذاى اندك دهد ، و اصلاحش به شير كنند ، و بدلش در شكم بستن برنج بود .\r\n\r\nجاوشير\r\n: او را گاوشير نيز گويند . بهترينش آن بود كه تازه و تيزبوى و به رنگ زعفران باشد و در آب زود حلّ شود . گرم و خشك است در سيوم ، و گويند در دويم . وجع مفاصل سرد را نفع دهد و صداع بلغمى را دفع كند و استسقا و تقطير البول و صلابت رحم و جرب مثانه را سودمند آيد و قولنج را بگشايد ؛ و شربتى از او نيم مثقال تا يك مثقال است . مضرّ است به اعصاب و انثيين ، و مصلحش مربّاى جوز بود ، و بدلش سكبينج و گويند بدل وى آب لبن است .\r\n\r\n\r\n","description":"","footnote":"\r\n( 1 ) . هندى آن « لهسن » است . ( تطبيق نام‌هاى كهن گياهان دارويى 1 / 98 )\r\n( 2 ) . هر سه نسخه چنين است ؛ شايد « لهى ذرّت » درست باشد ؛ چرا كه جاورس ، معرّب گاورس ، سه نوع است و هر نوع را نامى است : نوع اوّل ارزن است كه به شيرازى الم گويند ؛ نوع دوم ذرّت است كه به هندى جوار گويند ؛ و نوع سوم جاورس است كه به شيرازى كال و هندى كنكنى گويند . ( تطبيق نام‌هاى كهن گياهان دارويى 1 / 100 )\r\n","page_name":" 65 ","page_number":65},
  {"content":"\r\n\r\n\r\nجاكسو\r\n: به پارسى چشخام گويند . « 1 » گرم و خشك است در دويم . چون سوده و بيخته ، در چشم كشند ، درد چشم را نفع دهد و چون بر جراحت مادرزاد پاشند ، به زودى درهم آرد ، مجرّب است ؛ و اگر سحق كرده به ريش قضيب پاشند ، به زودى نيكو شود ؛ و در وى قبض است ؛ و لقوه را نيز سودمند بود .\r\n\r\nجبن\r\n: به پارسى پنير گويند . طبيعت رطبش سرد و تر است در سيوم . بدن فربه كند و طبع را نرم دارد و سنگ گرده پيدا كند ، و مصلحش عسل يا قند است ؛ و طبيعت يابسش گرم و خشك است در سيوم . معده را بدبو بود و دير هضم شود و تشنگى آرد و احداث سنگ گرده كند ؛ و بايد كه در ميان دو طعام بخورند ، و چون بريان كرده بخورند ، شكم ببندد .\r\n\r\nجدوار\r\n: به فارسى زدوار و به تركى بافرفين و به هندوى نربسى گويند . « 2 » بهترين آن بنفشجى است كه از جانب خطا مىآورند و چون نيم مثقال از او صلايه كرده ، به يك كاسه شير گاو آميزند و ميل نمايند ، دفع ضرر نيش و جميع زهرها كند ؛ و چون دو دانگ از او بسايند و به پياله‌اى گلاب نيم گرم بياشامند ، درد معده را نفع دهد و قولنج بگشايد و سنگ گرده و مثانه بريزاند و عسر البول و تب ربع را سودمند آيد ؛ و گويند قرحهء امعا آرد ؛ و كسى كه خيارك داشته باشد ، با سركه ساييده ، طلا نمايد ، سودمند آيد ، مجرّب است ؛ و اگر به ريش‌هاى پليد و كهنه ، كوفته ، پاشند ، گوشت مرده بخورد و جراحت به اصلاح آيد ؛ و مصلحش شير آهن تاب كرده است ، و بدلش در ترياق سه وزن آن زرنباد است .\r\n\r\nجرجير\r\n: به پارسى تره تيزك و به هندوى جندسور « 3 » گويند . گرم است در سيوم ، و گويند در دويم ؛ خشك است در اوّل . مسخّن و مفتّح و مهيّج باه بود و صداع و سدر آرد و منى بيفزايد و شكم براند ؛ و گفته‌اند كه چون بكوبند و آبش را در بيخ درخت انار ترش بريزند ، انار شيرين گردد .\r\n\r\nجراد\r\n: به پارسى ملخ و به تركى چوركن و به هندوى تيدى گويند . گرم و خشك است در اوّل . چون بخور كنند ، بواسير را دفع گرداند و عسر البول را نفع دهد ؛ و در مستعمل بدل وى بقله الحمقا است .\r\n\r\nجزر\r\n: به پارسى زردك و به هندوى كاجر گويند . گرم است در آخر درجهء\r\n\r\n\r\n","description":"","footnote":"\r\n( 1 ) . جاكسو ، يا جاكشو :\r\nبه هندى تشميزج است ( تحفه ) و آن دانه‌اى باشد بزرگتر از عدس و پوست آن سياه و روشن و شفاف و لغزنده و نرم بود و آن را در داروهاى چشم به كار برند و جاكسو با سين بىنقطه هم درست است .\r\n( برهان قاطع ) و با شين و باى فارسى ( پاكشو ) بهتر است كه چاك‌هاى چشم را چون بر آن پاشند ، از چرك و ريم پاك كند .\r\n( آنندراج )\r\n( 2 ) . جدوار ، زدوار ، زروار ، زوار ، به عربى انتله ، مغربى ماه فرفين و ماه فروين ، هندى نربسى ( نر ، به معناى دافع و خالص كننده و بسى به معناى زهر است ) ، يونانى ساطريوس گويند . ( تطبيق نام‌هاى كهن گياهان دارويى 1 / 101 )\r\n( 3 ) . به فارسى تره تيزك و كيكز گويند و هندى آن « ترمرا » و « استر » است .\r\n( تطبيق نام‌هاى كهن گياهان دارويى 1 / 102 )\r\n","page_name":" 66 ","page_number":66},
  {"content":"\r\n\r\nدويم ؛ تر است در آخر اوّل . مليّن و ملطّف بود و نعوظ تمام آرد و منى بيفزايد و بول براند و دير هضم شود ؛ و اصلاحش به آبكامه و سركه و خردل كنند .\r\n\r\nجزر برّى\r\n: شقاقل است ، و در « حرف شين » گفته شود .\r\n\r\nجزمازج\r\n: به پارسى كزمازو و به هندوى مايين و به عربى ثمره الطرفا و عذبه گويند . گرم است در اوّل و خشك است در دويم ؛ و گويند در اوّل سرد است و خشك است در دويم . چون بكوبند و ببيزند و به سركه سرشته ، بر سپرز طلا كنند ، سودمند آيد . چون نرم سوده ، در بينى دمند ، قطع رعاف كند ؛ و چون دو درم از او به چهار درم شربت حبّ الآس ميل كنند ، نفث الدّم و اسهال كهنه را نفع دهد ، و سيلان رطوبت رحم را سودمند آيد ؛ و شربتى از او دو درم تا سه درم است ، و بدلش نيم وزن آن پوست انار و نيم وزن آن انزروت سرخ است .\r\n\r\nجصّ\r\n: به پارسى گچ گويند . سرد و خشك است در اوّل . چون بكوبند و ببيزند و به سركه سرشته ، [ به بينى يا 
  ] در پس سر طلا كنند ، رعاف را دفع كند ؛ و چون بر شكستگى استخوان طلا كنند ، نافع بود .\r\n\r\nجفت بلوط\r\n: « 1 » سرد و خشك است در دويم . ادرار حيض كند و ريش روده را نفع دهد و شكم ببندد ؛ و شربتى از او يك مثقال تا دو مثقال ، و بدلش به وزن آن مورد و نيم وزن آن پوست انار و نيم وزن آن گل سرخ است .\r\n\r\nجلنار\r\n: به پارسى گلنار گويند . سرد است در آخر درجهء اوّل ، و خشك است در دويم . چون شكم ببندد و ريش روده را نفع دهد و بيخ دندان را محكم گرداند ؛ و چون در سركه جوشانيده و صاف كرده ، بدان مضمضه كنند ، جوشش دهان را دفع كند ؛ و شربتى از او يك درم است تا دو درم و تا سه درم نيز فرموده‌اند . مضرّ است به سر ، و مصلحش كتيره است ، و بدل وى اقماع الرمان است يا جفت بلوط .\r\n\r\nجلغوزه\r\n: حبّ الصّنوبر كبار است ، و در « حرف حاء » گفته شود .\r\n\r\nجنطيانا\r\n: بهترينش رومى است كه سرخ و خوشبوى باشد . گرم است در سيوم و خشك است در دويم . سدّهء جگر و سپرز بگشايد و بول و حيض براند و گزيدگى جميع جانوران را نفع دهد . چون زن فرزجه ساخته ، بردارد ، بچه بيندازد ؛ و شربتى از او نيم مثقال است تا يك مثقال . مضرّ\r\n\r\n\r\n","description":"","footnote":"\r\n( 1 ) . نسخه‌ها : جفط ( ؟ ) ؛ جفت بلوط : قشر داخلى و غشاى درونى ميوهء بلوط است كه زير قشر بيرونى قرار دارد .\r\n( لغتنامه )\r\n","page_name":" 67 ","page_number":67},
  {"content":"\r\n\r\nاست به سينه و مصلحش اسقورديون بود ، و گويند يك وزن و نيم اسارون و نيم وزن آن پوست بيخ كبر .\r\n\r\nجند بيدستر\r\n: به پارسى آش بچگان و خايهء سگ آبى و به تركى قندزفيرى گويند . گرم و خشك است در سيوم ، و گويند در دويم . رعشه و خدر و فالج و صداع و نسيان كه از سردى باشد ، نفع دهد ؛ و چون بخور كنند ، يا فرزجه بردارند ، بچهء مرده بيندازد و مشيمه بيرون آرد ؛ و شربتى از او يك درم تا دو درم است ، و گويند يك مثقال تا دو مثقال ؛ و بدل آن وجّ و نيم وزن آن فلفل و گويند بدل آن مشك است .\r\n\r\nجوز\r\n: خسف خوانند به پارسى چارمغز و گردكان و هندوى اكهروت « 1 » گويند . گرم است در سيوم و خشك است در اوّل ؛ و گويند گرم و تر است در دويم . چون مغزش را به آبكامه خورند ، شكم براند ، كرم دراز و حبّ القرع بيرون آرد ؛ و اگر با انجير خورند ، دفع جميع زهرها كند ؛ و خوردن مغزش محرور مزاج را مضرّ است ، و مصلحش سكنجبين است ، و شربتى از او پنج درم تا ده درم ؛ و بدلش به وزن آن حبه الخضرا و گويند جوز هندى بود .\r\n\r\nجوز هندى\r\n: نارجيل است ، و در « حرف نون » گفته شود .\r\n\r\nجوزبوّا\r\n: به پارسى جوزبويا و به هندوى جعفل « 2 » گويند . گرم و خشك است در سيوم ، و گويند در دويم . بوى دهان را خوش كند و جگر و معده را قوّت دهد و روشنايى چشم بيفزايد و شكم ببندد و عسر البول را سودمند آيد و نشاط آرد ؛ و شربتى از او دو درم تا سه درم است . مضرّ است به شش ، و مصلحش عسل بود ، و گويند آب گرم ؛ و بدلش به وزن آن بسباسه است .\r\n\r\nجوز الماثل\r\n: و جوز الماتل نيز گويند و به هندوى دهاتوره « 3 » گويند . سرد و خشك است در چهارم . مخدّر و مغشّى و مقىّ و منوّم بود و احداث سبات و خناق كند و كسى را كه حرارت مفرط باشد ، چون قيراطى از او ميل نمايد ، سودمند آيد ؛ و يك مثقال از او كشنده است ، و مصلحش لبن حليب است .\r\n\r\nجوز القىّ\r\n: به هندوى ماتفر گويند . « 4 » گرم و خشك است در دويم . مقىّ و مسهل بلغم بود و فالج و لقوه را نفع دهد ؛ و شربتى از او دو درم است .\r\n\r\nجوز السّرو\r\n: به پارسى بار سرو گويند . سرد و خشك است در دويم . اعصاب را قوّت دهد و قطع خون كند ؛ و زنى را كه رحمش بيرون آمده باشد ، در\r\n\r\n\r\n","description":"","footnote":"\r\n( 1 ) . هندى آن « اخروى » است . ( تطبيق نام‌هاى كهن گياهان دارويى 1 / 106 )\r\n( 2 ) . هندى آن « جاى پهل » ، « جاى بل » ، « جاديفل » ، « ابرسناروا » ، « جادوبوى » و « جاونرى » است . ( تطبيق نام‌هاى كهن گياهان دارويى 1 / 107 ) شايد صورت فوق ( جعفل ) دگرگون شدهء « جاى بل » باشد .\r\n( 3 ) . جوز الماثل يا جوز الماتل ، معرّب « كوز ماثل » فارسى است و به فارسى « ماتوله » ، و به هندى « دهتوره » يا « ته توره » گويند . ( تطبيق نام‌هاى كهن گياهان دارويى 1 / 109 )\r\n( 4 ) . جوز القىء ، جوز الدفع نيز گويند ؛ چراكه به وسيلهء آن قى و اسهال دفع شود . به هندى « ممين پهل » و « مين بل » ، و به سندى « منبهل » گويند . ( تطبيق نام‌هاى كهن گياهان دارويى 1 / 108 ) صورت هندى فوق ( ماتفر ) در منابع مشاهده نشد . ( ؟ )\r\n","page_name":" 68 ","page_number":68},
  {"content":"\r\n\r\nآب آن نشيند ، نفع رساند ؛ و شربتى از او نيم درم است . مضرّ است به دل و اعصاب . مصلحش عسل و روغن بادام است ، و بدلش به وزن آن ابهل .\r\n\r\nجعده\r\n: گرم است در سيوم و خشك است در دويم . با سركه بر سپرز ضماد كنند ، سودمند آيد ، حيض براند و يرقان سياه را نفع دهد ، و حبّ القرع بيرون آرد ؛ و عصارهء وى چون در چشم كشند ، تاريكى ببرد . مضرّ است به معده ، و مصلحش حماما است ؛ و بدلش در بيرون آوردن ديدان و حيض و بول ، پوست انار تر و چهار دانگ پوست سليخه و گويند بدل آن فودنج است .\r\n\r\nحرف الحاء\r\n\r\nحبّ النّيل\r\n: قرطم هندى است ، به پارسى تخم نيلوفر و به هندوى سوه‌اك و سمت و سواك و كوه چوبى و مرچائى گويند . « 1 » گرم و خشك است در دويم ، و گويند در سيوم . اخراج سودا و بلغم كند و كرم معده و حبّ القرع بيرون آرد و بهق را نفع دهد ؛ و شربتى از او يك مثقال تا دو مثقال است ؛ كرب و غثيان آرد . بهتر آن است كه به روغن بادام چرب كرده و هليله با وى يار نموده ، استعمال كنند . بدل وى در اسهال سودا ، نيم وزن آن حنظل است و دانگ وزن آن حجر ارمنى بود .\r\n\r\nحبّ السّفرجل\r\n: به پارسى به دانه گويند . بهترينش آن [ است 
  ] كه از به ترش گيرند . سرد و تر است در دويم . مليّن بىقبض است خشونت حلق و قصبهء شش را كه به لعاب وى رطب كنند ، و يبوست زايل گرداند ؛ و چون مغز وى بكوبند و با نبات حبّ سازند ، و يا لعاب وى به لعاب بادام و نبات ، و با روغن بادام خورند ، سرفهء گرم را سود دهد . شربتى دو درم . مضرّ است به گرده ، و مصلحش نبات ، و بدلش بذر قطونا است .\r\n\r\nحبّ الزّلم\r\n: گرم است در سيوم و تر است در اوّل . منى زياده كند و چون خاييده بر كلف طلا كنند ، زايل گرداند ؛ و امّا مولّد صداع است ، و مصلحش بنفشه ، و بدلش شقاقل بود .\r\n\r\nحاشا\r\n: به پارسى پودنهء كوهى است . گرم و خشك است در سيوم و گويند\r\n\r\n\r\n","description":"","footnote":"\r\n( 1 ) . صورت‌هاى واژگانى هندى حبّ النيل چنين‌اند : مرچائى ، زيركى . ( تطبيق نام‌هاى كهن گياهان دارويى 1 / 113 )\r\n","page_name":" 69 ","page_number":69},
  {"content":"\r\n\r\nدر دويم . بول و حيض براند . سينه و شش و معده و جگر پاك كند و منع نفث الدّم سازد ؛ و اگر با نمك و سركه بياشامند ، مسهل كيموس بلغمى ، و قولنج و لقوه و نسيان را سودمند آيد ؛ و اگر به عسل سرشته بر سرطان طلا كنند ، نافع بود . شربتى دو مثقال است . مضرّ است به شش ، و مصلحش نعناع ، و بدلش يك و نيم وزن ، صعتر كوهى است .\r\n\r\nحبّ السّمنه\r\n: به پارسى نقل خواجه گويند . گرم و تر است در اوّل ، و گويند در دويم . فربه آرد و منى بيفزايد و باه برانگيزد ؛ و شربتى از او دو مثقال تا سه مثقال است . مضرّ است به شش ، مصلحش قند است ، و بدلش نيم وزن آن مغز پسته و نيم وزن آن كنجد ، و گويند به وزن آن حبّ محلب « 1 » است .\r\n\r\nحبّ الخروع\r\n: تخم بيد انجير است ، و گفته شود .\r\n\r\nحبّ بلسان\r\n: به پارسى تخم بلسان گويند . گرم و خشك است در دويم .\r\nسرفه و عرق النّسا را نفع دهد و صرع و سدر را دفع كند و گزيدگى جانوران را سودمند آيد ؛ و شربتى از او دو درم است ؛ و مضرّ است به مثانه ، و مصلحش كتيره است ، و بدلش عود بلسان است .\r\n\r\nحبّ السّوداء\r\n: شونيز است ، و گفته شود .\r\n\r\nحبّ القطن\r\n: حبّ البقر نيز گويند . به پارسى پنبه‌دانه و به هندوى بتول گويند . « 2 » گرم و تر است در اوّل . ضيق النّفس و سرفه را نفع دهد و طبع را نرم دارد ؛ و شربتى از او هفت درم است . مضرّ است به گرده ، مصلحش خميرهء بنفشه ، و بدل آن تخم كنگر است .\r\n\r\nحبّ الغار\r\n: خشك است در سيوم . چون دو مثقال از او ميل كنند ، خدر و فالج را نفع دهد و لقوه و تمدّد را سودمند آيد و مغص را كه از رياح غليظ بود ، دفع كند ؛ و بدلش مغز بادام تلخ است .\r\n\r\nحبّ الصّنوبر كبار\r\n: به پارسى جلغوزه گويند . گرم است در دويم و خشك است در اوّل ؛ و گويند گرم است در دويم و تر است در اوّل . رعشه و عرق النّسا را نفع دهد و باه برانگيزد و منى بيفزايد و سنگ مثانه بريزاند ؛ و شربتى از او سه درم تا پنج درم است ، و بدلش به وزن آن جوز هندى ؛ و آن مصدع است ، و مصلحش خشخاش ، شكر و يا تخم خربزه بود .\r\n\r\nحبّ الصّنوبر صغار\r\n: و آن تخمى است مثلّث شكل ، در طعم شيرين و\r\n\r\n\r\n","description":"","footnote":"\r\n( 1 ) . حبّ محلب ، همان پيوند مريم است . ( تطبيق نام‌هاى كهن گياهان دارويى 1 / 112 )\r\n( 2 ) . قطن ، يا قطّن ، به فارسى پنبه و به تركى ماقوق و بينوق گويند و هندى آن « دوئى » و نام گياه آن « كپاس » و نام شكوفهء آن « كپاس كاپهول » است . ( تطبيق نام‌هاى كهن گياهان دارويى 1 / 242 )\r\n","page_name":" 70 ","page_number":70},
  {"content":"\r\n\r\nشبيه به جلغوزه بود . گرم و خشك است در دويم . استرخا و ضعف بدن را مفيد بود و فربه آرد و معده و گرده را قوّت دهد ؛ و شربتى از او سه درم تا چهار درم است ، و بدلش حبّ صغار و حبّ صنوبر كبار است .\r\n\r\nحبّ القلت\r\n: « 1 » ماش هندى است ، و در « قاف » گفته شود .\r\n\r\nحبّ الآس\r\n: به پارسى تخم مورد و تخم مرد گويند . « 2 » سرد و خشك است در اوّل و گويند گرم و خشك است . شكم ببندد و منع نفث الدّم كند و معده را قوّت دهد و بول براند و سرفه را مفيد باشد و گزيدگى رتيلا و عقرب را نفع رساند و ريش مثانه را سودمند آيد ؛ و مضرّ است به مثانه ، و مصلحش صمغ عربى است ؛ بدلش ورق وى بود يا نيم وزن آن سقز ، و شربتى از او سه درم تا پنج درم است .\r\n\r\nحبّ الرّمّان\r\n: به پارسى انار دانه . سرد و خشك است در اوّل . شكم ببندد و قى و غثيان باز دارد و صفرا فرونشاند ؛ و شربتى از او سه درم تا ده درم است ، بدل وى سماق بود .\r\n\r\nحبّ البان\r\n: به پارسى پستهء باديه « 3 » گويند . گرم است در دويم ؛ تر است در اوّل . كلف و خيلان را ببرد و جرب و خارش اعضا را نفع دهد و صلابت سپرز را سودمند آيد ؛ و شربتى از او دو درم تا سه درم است .\r\n\r\nحبّ الملوك\r\n: به شيرازى باتو و به پارسى ماهودانه و به هندوى جمالكوته گويند . « 4 » گرم و خشك است در دويم . مسهل كه طبيبان و جرّاحان به خلق خداى مىدهند و بيشترى را مىكشند و اندكى كه زنده مىمانند ، چنان معيوب مىسازد كه به صلاح نمىتوان آورد . حبّ الملوك ، بهتر آن است كه گرد آن نگردند ؛ امّا مسهل رطوبات سودا و بلغم باشد ، و با پوست بد است ، بايد كه پوست و ميانهء او كه مثل زبان گنجشك برآيد ، دور كنند . شربتى از او يك حبّه تا دو حبّه ، و گويند از دو دانگ تا نيم درم . امّا سحج امعا آورد ، و مصلحش شير تازه كه بعد آن خورند .\r\n\r\nحبّ القرع\r\n: به پارسى تخم كدو گويند . سرد و تر است در دويم . سرفهء گرم را نفع دهد و تشنگى ببرد و تب‌هاى صفراوى را سودمند آيد و عسر البول را كه از حرارت بود ، زايل كند . مضرّ است به مثانه ، و مصلحش تخم كرفس بود ، و بدلش كتيرا است ؛ و شربتى از او سه درم تا پنج درم است .\r\n\r\n\r\n","description":"","footnote":"\r\n( 1 ) . قلت ، معرّب از « كلته » هندى است كه بدان كلته ( مخفّف كلتهه ) گويند . ( تطبيق نام‌هاى كهن گياهان دارويى 1 / 112 )\r\n( 2 ) . آس ، ميوهء آن به سريانى « مردايانج » و به لاتينى « مرته » ، و آنچه « مورد » ناميده مىشود ، نوع برّى آن است . ( نك : تطبيق نام‌هاى كهن گياهان دارويى 1 / 36 )\r\n( 3 ) . فستق الباديه نيز گويند و به هندى « بكاين » و سريانى « فستقى » است .\r\n( تطبيق نام‌هاى كهن گياهان دارويى 1 / 111 )\r\n( 4 ) . حبّ الملوك :\r\nماهودانه ، قراصيا ( قراسيا ) ، صنوبر الكبير ، حبّ السلاطين ، كرچك هندى ، دند ، بيد انجير خطايى . ( تطبيق نام‌هاى كهن گياهان دارويى 1 / 113 )\r\n","page_name":" 71 ","page_number":71},
  {"content":"\r\n\r\n\r\nحبّ الخضراء\r\n: به شيرازى بن و به پارسى كسبور گويند . « 1 » گرم و خشك است در سيوم ، و گويند در چهارم . مسخّن سينه و گرده بود و بول براند و نعوظ آرد و مرض‌هاى بلغمى را سودمند آيد ؛ و مصدّع است ، و مصلحش سكنجبين در لبوب فواكه ترش ، و گويند كتيرا است و خميرهء بنفشه ، و بدلش مغز جوز و گويند مغز پسته به وزن آن و نيم وزن آن مغز بادام ، و شربتى از او دو درم تا چهار درم است .\r\n\r\nحبّ الزّبيب\r\n: به پارسى دانهء مويز گويند . سرد است در اوّل و خشك است در دويم . شكم ببندد ؛ و مضرّ است به روده ، و مصلحش كتيره است ، و شربتى از او پنج درم است .\r\n\r\nحبّ الذّبيب\r\n: به پارسى پازهر حيوانى گويند . بهترينش آن است كه چون با شير بر سنگ ساييده ، رنگ شير مايل به سرخى گردد . طبيعتش به اعتدال نزديك است . چون دوازده جو از او در يك كاسهء شير گاو حلّ كرده ، دهند ، دفع مضرّت جميع زهرهاى نباتى و معدنى و حيوانى كند .\r\n\r\nحبّ الكمثرى\r\n: به پارسى دانهء امرود گويند . بهترينش بزرگ و زرد رنگ بود . گرم و خشك است . وجع شش را مفيد آيد . شربتى چهار درم . مضرّ است به گرده ، و مصلحش عنّاب يا بذر قطونا است .\r\n\r\nحبّ الرّيباس\r\n: به پارسى تخم ريباس خوانند . سرد و خشك است . حرقت صفرا و حكّه را سودمند آيد ، و بدلش تخم حمّاض بستانى است .\r\n\r\nحبّ المحلب\r\n: در پارسى پيوند مريم و هندوى كهنوله « 2 » گويند . طبعش گرم و خشك است و گويند در اوّل . بول براند [ و 
  ] حبّ القرع بيرون آرد .\r\nسدّهء سپرز و جگر بگشايد . سنگ گرده و مثانه را بريزاند ؛ و مضرّ بود به دماغ گرم و احشا و مصلحش ربّ اترج است يا ريباس ، و بدلش مغز بادام تلخ مقشّر بود .\r\n\r\nحبّ القلقل\r\n: بذر رمّان برّى است . به پارسى انار دانهء دشتى خوانند ، و مغاث بيخ وى است . طبيعتش گرم و تر است در دويم ، و گويند خشك بود . قوّت تر مزاجى بدهد و فربه آرد و بريان كرده نيكو است ؛ و مضرّ است به سر ، و مصلحش روغن گل و سركه بود ، و بدل آن به وزن آن تودرى سرخ است و گويند مغاث يا حبّ صنوبر است .\r\n\r\n\r\n","description":"","footnote":"\r\n( 1 ) . حبّه الخضراء ، بو كلك ( بوى كلك ) ، مشغله الباطن ، ضرب ، بن ، ون ، ضرامه ، كلنكور ( گل انگور ) ، با نقش ، كسبور ، بنك ، ميوه‌اى است خرد چون پسته به رنگ سبز . ( لغتنامه )\r\n( 2 ) . هندى آن « كهيونى » است و آن دانهء فيلورا ، شجره العتم و يا شجره المحلب است كه در فارسى به پيوند مريم مشهور است . ( تطبيق نام‌هاى كهن گياهان دارويى 1 / 112 )\r\n","page_name":" 72 ","page_number":72},
  {"content":"\r\n\r\n\r\nحبّ الرّشاد\r\n: حرفى است يونانى . « 1 » به پارسى تخم سپندان و تره تيزك گويند . طبيعتش گرم و خشك است . سفيد وى حرارت كم دارد . مغص بلغمى را سودمند آيد . چون به آب گرم در روغن بياشامند ، طبيعت را براند و قولنج بگشايد و بادهاى روده را بشكند ؛ و بريان كرده شكم ببندد ؛ و چون با عسل بياميزند و لعق كنند ، سرفه كه از خلط غليظ بود ، سود دهد ؛ و اگر سوده ، با عسل يا صابون خلط نموده ، بر نمش طلا كنند ، بشره را به حال اوّل آرد ؛ و برگ آن خشك كرده حكم تخم آن دارد ؛ و برگ تر آن به قوّت آن كمتر بود ؛ و مضرّ است به سينه ، و مصلحش نبات به جلّاب ، و بدلش خردل يا تخم جرجير .\r\n\r\nحجر التّيس\r\n: به پارسى پادزهر حيوانى گويند . بهترينش آن است كه چون با شير بر سنگ بسايند ، رنگ شير به سرخى مايل شود . طبعش به اعتدال نزديك است . چون دوازده جو از او در يك كاسه شير گاو حلّ كرده بدهند ، قطع مضرّت جميع زهرهاى نباتى و معدنى و حيوانى كند .\r\n\r\nحجر الحيّه\r\n: به پارسى مهرهء مار گويند ، و آن در قفاى مار افعى يافته شود ؛\r\n\r\nو بر چند نوع بود\r\n: سياه رنگ ، و رمّادى اللّون ، و مخطّط . چون دانگى از او تا دو دانگ در شراب حلّ كرده ، خورند ، دفع جميع زهرها كند .\r\n\r\nحجر البقر\r\n: گاو زهرج است ، و گفته شود .\r\n\r\nحجر اليهود\r\n: به پارسى سنگ جهود گويند . اشتها را ببرد و چون مثقالى به آب سائيده بياشامند ، سنگ مثانه بريزاند و عسر البول را نفع دهد و معده را ضعيف كند ؛ و سپرز را مضرّ است ، و مصلح وى عسل است\r\n\r\nحجر اليشف\r\n: به پارسى سنگ يشم گويند . بهترينش سبز شفاف بود . چون زن به گردن آويزد ، دشوارى زادن بر او آسان گردد .\r\n\r\nحجر البلور\r\n: به پارسى سنگ بلور گويند . چون به گردن كسى آويزند كه در خواب ترسد ، سودمند آيد .\r\n\r\nحرمل\r\n: به پارسى اسپند و به شيرازى هزار اسپند گويند . طبعش گرم و خشك است در سيوم و گويند در چهارم . جهت درد مفاصل طلا كنند ، سودمند آيد . اگر به ادويهء قاقلات دود بخورند ، حبّ القرع را بيرون آرد و قولنج را نافع بود . وجع الورك را از آب آن نطول كنند ، سودمند آيد ؛ و\r\n\r\n\r\n","description":"","footnote":"\r\n( 1 ) . برخى آن را حرف نبطى دانسته‌اند ( تحفه ) و بهترين آن را بابلى گفته‌اند . ( ذخيرهء خوارزمشاهى )\r\n","page_name":" 73 ","page_number":73},
  {"content":"\r\n\r\nمحرّك جماع بود . بول و حيض براند ؛ و اگر دوازده شب پىدرپى هر شب يك مثقال و نيم سفوف سازند ، عرق النّسا را به غايت مجرّب است . فالج و تشنّج سرد را عظيم سودمند آيد . مصدّع است ، و مصلح آن بعد آن رب فواكه ترش خورند و گويند مصلح او قرفه و دارچينى است ، و بدل او به وزن آن قردمانا يا تخم سداب است .\r\n\r\nحسك\r\n: به پارسى خارخسك و به هندوى كوكهرو « 1 » گويند . گرم و خشك است در اوّل ، و گويند معتدل است در گرمى و سردى . موادّ را نضج دهد و تليين طبيعت كند و قولنج بگشايد و سنگ گرده و مثانه بريزاند و نعوظ آرد و منى بيفزايد ؛ و چون دو درم بياشامند ، گزيدگى افعى را سودمند آيد و دفع ادويهء قتّاله كند ؛ و شربتى از او هفت درم تا ده درم است . مضرّ است به سر ، و مصلحش روغن بادام يا روغن كنجد تازه بود .\r\n\r\nحصرم\r\n: به پارسى غوره گويند . سرد است در اوّل و خشك است در دويم ؛ و گويند سرد است در دويم و خشك است در سيوم . صفرا فرونشاند و دفع حرارت كند و شكم ببندد و مغص آرد ، و مصلحش گلقند است ، و بدلش ريباس يا حمّاض اترج بود .\r\n\r\nحضض\r\n: بهترين انواعش مكّى است و به هندوى پهنكره « 2 » گويند . سرد و خشك است در دويم و گويند در سيوم . روشنى چشم بيفزايد و شقاق معده را پاك كند و سحج را نفع دهد . جهت نزله‌هاى دم از روده و خون زنان كه به غير قاعده آيد و ورم‌هاى چشم و ريش‌هاى فم و اذن و دبر سودمند آيد ؛ و چون بدان غرغره كنند ، خناق را زايل كند ؛ و زن چون به خود گيرد ، قطع رطوبت كه از رحم بود ، كند ؛ و اگر بياشامند نفث الدّم و سرفه را سود دهد ؛ و براى گزيدگى سگ ديوانه طلا كردن و آشاميدن نافع آيد ؛ و براى وجع سپرز ضماد كردن و خوردن سودمند بود و صفرا فرو نشاند و دفع حرارت كند ؛ و شربتى نيم درم است ، و مضر بود سپرز را ، و مصلح آن حماما و مصطكى ، و بدلش فيلزهرج « 3 » است .\r\n\r\nحلبه\r\n: به پارسى شمليت و به هندوى ميته خوانند . گرم و خشك است در دويم . سينه را نرم دارد و سرفه را نفع دهد و ضيق النّفس را سودمند آيد و باه برانگيزد ؛ و چون دو مثقال از او بكوبند و ببيزند و به آبى كه دو مثقال\r\n\r\n\r\n","description":"","footnote":"\r\n( 1 ) . هندى آن « كوكهر » و « هست چنكهار » ( به معناى درياى فيل ، كه چون به پاى فيل بخلد ، باعث فرياد و خروش او شود ) . ( تطبيق نام‌هاى كهن گياهان دارويى 1 / 118 )\r\n( 2 ) . هندى آن « قولوط » و نوعى ديگر « رسوت » و سندى آن « وطه » است .\r\n( تطبيق نام‌هاى كهن گياهان دارويى 1 / 120 )\r\n( 3 ) . حضض ، همان فيلزهرج ( پيل زهره ) است .\r\n( تطبيق نام‌هاى كهن گياهان دارويى 1 / 120 ) و به عبارتى نوع هندى آن است ؛ چرا كه به قول رازى ، حضض سه نوع است : هندى ، لوقيون ، فيلزهرج . ( همان ، 1 / 231 )\r\n","page_name":" 74 ","page_number":74},
  {"content":"\r\n\r\nبورهء ارمنى در او حلّ كرده باشند ، سرشته ، طلا كنند ، صلابت سپرز را ببرد ؛ و چون در طبخش نشينند ، حيض بگشايد و درد رحم را زايل گرداند ؛ و منضج و مليّن ورم‌هاى بلغمى اندرونى و بيرونى بود و بادها را بشكند و بلغم لزج را از سينه برآرد و بواسير را سود دارد ؛ و چون با عسل بياشامند ، خلطهاى بد كه در امعا بود ، براند ؛ و چون سر بدان بشويند ، حزاز « 1 » را زايل كند و دنبل‌ها را [ باز 
  ] گرداند ؛ و مضرّ است به انثيين ، و مصلح آن روغن قسط تلخ بود .\r\n\r\nحلتيت\r\n: به پارسى انگزه و به هندوى هنك گويند . « 2 » گرم است در سيوم و خشك است در دويم . حمّى ربع را نفع دهد و بادها را دفع كند . داء الثّعلب را به سركه سودمند آيد و نعوظ آرد و بول و حيض براند و بچه بيندازد ؛ و چون با سركه غرغره كنند ، علق از حلق بيرون آرد ؛ و چون با سركه سحق نموده ، بر قوبا طلا كنند ، سودمند آيد ؛ و براى گزيدگى سگ ديوانه نهادن يا با شير يا جنطيانا آشاميدن نافع بود ؛ و اگر با سكنجبين بياشامند ، شيرى كه در اندرون شكم بسته باشد ، بگدازند ، صرع را نفع دهد ؛ و اگر با زيت بگدازند و بر گزيدگى عقرب و رتيلا بمالند ، به غايت سود دهد ؛ و درد مفاصل و بواسير و مغص را زايل كند ؛ و مضرّ است به جگر و معده ، و مصلح او اشّق است ، و شربتى از او پنج درم است .\r\n\r\nحمّص\r\n: به پارسى نخود و به تركى بولچاق و به هندوى چهنه گويند . « 3 » بهترينش سفيد و بزرگ است . گرم و تر است در اوّل و گويند خشك است در دويم . طبيعت را نرم دارد و بول براند و منى بيفزايد و باه برانگيزد و حيض بگشايد و روغن آن قوبا را زايل كند و بحّه الصوت را نفع دهد و رنگ روى را نيكو گرداند ؛ و طبيخ نخود سياه سنگ گرده را بريزاند و بچه بيندازد و ادرار بول از نخود سفيد بيشتر كند . جرم او ثقيل بود به معده ، و مصلح او معجون گل است .\r\n\r\nحمام\r\n: به پارسى كبوتر و به هندوى پريوه گويند . لحمش گرم و خشك است در دويم . گرده را قوّت دهد و منى بيفزايد و فالج و لقوه و خدر و استرخاى بدن را نفع دهد ؛ چرا كه گرم است و رطوبت بسيار دارد ؛ و چون با پر و لحم بسوزانند و در چشم كشند ، تاريكى و شبكورى چشم را ببرد ؛\r\n\r\n\r\n","description":"","footnote":"\r\n( 1 ) . حزاز : سبوسه و شورهء سر . ( لغتنامه )\r\n( 2 ) . حلتيث ، انكزر ، انگدان‌زد ، صمغ انجدان ، هندى آن « هينك » و « هيك » است . ( تطبيق نام‌هاى كهن گياهان دارويى 1 / 121 )\r\n( 3 ) . حمص نيز خوانند .\r\nهندى و تركى « بولچاق » و هندى « خپه » و « بوست » گويند . ( تطبيق نام‌هاى كهن گياهان دارويى 1 / 124 )\r\n","page_name":" 75 ","page_number":75},
  {"content":"\r\n\r\nو اگر همراه گوشت ، سركه و آب‌غوره و گشنيز خورند ، مصلح ضرر او باشد ؛ و گفته‌اند در خانهء كسى كه كبوتر باشد ، اهل آن خانه از خدر و فالج و شكسته و جمود و سبات ايمن گردد .\r\n\r\nحماما\r\n: به شيرازى ياهو گويند . گرم و خشك است در دويم و گويند در سيوم . منضج ورم‌هاى گرم بود . چون بر پيشانى ضماد كنند ، درد سر را زايل كند ؛ و اگر با بادروج بر گزيدگى عقرب ضماد كنند ، سودمند آيد ، نقرس را نفع دهد و ورم چشم كه از گرمى بود ، آن را نافع آيد ؛ و چون زن از آن فرزجه بردارد و يا در طبيخ آن نشيند ، درد رحم را زايل كند و سدّهء كبد بگشايد و بول براند . شربتى از او دو درم است . مصدّع و منوّم و مسكّر است . مصلحش صندل و گلاب است ، و بدلش اسارون ، و گويند وجّ يا قرنفل به وزن آن باشد .\r\n\r\nحمار اهلى\r\n: به پارسى خر و به تركى ئشئك و به هندوى كوتهيه گويند .\r\nلحمش گرم و خشك است در دويم . چون خاكستر لحمش يا جگر او با زيت بر شقاقى كه از سردى عارض شده باشد ، بمالند ، نفع دهد ؛ و چون بر خنازير طلا كنند ، سودمند آيد ؛ و چون عورتى كه عقرب او را گزيده باشد ، باژگونه بر خر نشيند ، دردش فى الحال ساكن گردد . اگر پوست پيشانى وى پاره‌اى مصروع با خود دارد ، تا يك سال تمام ، چون سال ديگر شود ، پاره‌اى نو نگاه دارد ، تا سال آينده صرع زايل شود .\r\n\r\nحمار وحشى\r\n: به پارسى گورخر گويند . لحمش گرم و خشك است در سيوم . فالج و لقوه و رعشه را مفيد بود و تشنّج و تمدّد بلغمى را نفع دهد .\r\nدرد پشت و گرده را سودمند آيد . چون پيهء وى بر كلف طلا كنند ، سود دهد ؛ و اگر با روغن قسط بجوشانند ، جهت درد پشت و گرده كه از بلغم باشد و باد غليظ را نفع دهد ؛ و زهرهء وى براى داء الثّعلب و دوالى ، ماليدنى ، سودمند بود ؛ و چون لحم او را با آب و نمك و دارچين و زنجبيل در مرق كرده ، بياشامند ، دردهاى مفاصل و بادهاى غليظ را نفع دهد ؛ و از خوردن بسيار آن تمدّد و ثقل و درد معده پيدا كند . اولى آن است كه بعد آن جوارش شهرياران و تمرى خورند .\r\n\r\nحنّا\r\n: به هندوى مهندى گويند . سرد و خشك است در دويم ، و گويند معتدل\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nاست در گرمى و سردى ، و خشك است در اوّل . چون نيم مثقال از او بجوشند و صاف كنند و به قند سفيد شيرين كرده ، قدرى گلاب ضمّ ساخته ، نيم گرم بياشامند ، درد معده را نفع دهد و قولنج را دفع كند ؛ و جهت ورم‌هاى گرم و سوختگى آتش و شكستگى استخوان و ريش دهان و در مرهم‌ها مفيد آيد ؛ و چون ابتداى آبله به آب سرشته بر كف پا طلا كنند ، ايمن گردد از آن كه در چشم آبله برآيد ؛ و مضرّ بود به حلق ، و مصلحش كتيره است .\r\n\r\nحنطه\r\n: به پارسى گندم و به تركى بغدى و به هندوى كيهون گويند . گرم [ است 
  ] در اوّل و معتدل است در خشكى و ترى ؛ و چون بخايند و بر دنبل طلا كنند ، دنبل را منفجر گرداند ؛ و چون بر گزيدگى سگ ديوانه نهند ، نفع رساند ؛ و روغن وى قوبا را نفع دهد .\r\n\r\nحنظل\r\n: به شيرازى كوست و به كرمان خرزهره و نيز خربزهء روباه و به عربى علقمه و به پارسى هندوانهء تلخ و هندوى اندر اين توبزى گويند . « 1 » گرم است در سيوم و خشك است در دويم . لحمش مسهل بلغم غليظ و سودا و صفرا بود . درد مفاصل و اعصاب و عرق النّساى بارد را مفيد بود . دماغ را از اخلاط ردّيّه پاك كند و قولنج ريحى را بگشايد . ورق وى صرع و ماليخوليا و وسواس و داء الثّعلب و داء الحيّه و جذام را سودمند آيد ، خاصّه به ادويه خلط كنند ، مانند انيسون و افتيمون و نمك هندى و صبر سقوطرى و ايارج فيقرا . بيخ وى برگزيدگى عقرب و افعى به خوردن و طلا كردن مفيد آيد . بخور كردن بواسير را نافع بود ؛ و چون زن به خود برگيرد ، بچه بكشد ؛ و بايد كه در گرماى گرم و سرماى سرد مستعمل نكنند . شربتى از او نيم درم است ؛ و مضرّ است به معده ، و مصلحش كتيره و مصطكى است ، و بدلش حبّ الخروع بود .\r\n\r\nحرف الخاء\r\n\r\nخبّازى\r\n: به پارسى نان كلاغ گويند . سرد و تر است در اوّل ، و گويند معتدل است در گرمى و سردى . چون بر گزيدگى زنبور نهند ، نفع دهد ؛ و چون در طبخ آن نشينند ، صلابت رحم را دفع كند ؛ و چون بر دماميل طلا كنند ، دماميل را ببرد و بگشايد ؛ و ورق وى با زيتون بر سوختگى آتش مفيد آيد\r\n\r\n\r\n","description":"","footnote":"\r\n( 1 ) . حنظل ، هندوانهء ابو جهل ، به فارسى كبست ، شيرازى كوشت ، هندى « اندر اين كاپهل » و نيز « مهاكال » گويند .\r\n( تطبيق نام‌هاى كهن گياهان دارويى 1 / 126 )\r\n","page_name":" 77 ","page_number":77},
  {"content":"\r\n\r\nو ورم‌هاى حارّ را سودمند آيد ؛ و سرفهء يابس را كه از خشونت بود ، نفع كلّى دهد ، و جهت قرحهء گرده و مثانه آشاميدن و ضماد كردن سودمند بود و بول براند .\r\n\r\nخبز\r\n: به پارسى نان و به تركى اتمك و به هندوى ردنى گويند . بهترينش آن بود كه از گندم سرخ سفيد پاك صلب آفت نارسيده پخته باشند . آنچه سبوس اندك بود ، دير از معده بگذرد و غذا بسيار دهد و آنچه سبوس زياده داشته باشد ، زود از معده بگذرد و غذا اندك دهد ؛ و آنچه فطير بود ، نفخ در او زياده از مايه باشد ؛ و نان خشك كوفته و بيخته ، چون به نمك آب سرشته ، بر قوبا طلا كنند ، نفع دهد ؛ چون ميل كند ، شكم نرم دارد و اصحاب قولنج را سودمند آيد ؛ و نان جو غذا اندك دهد و شكم ببندد و بواسير تولّد كند . مصلحش چيزهاى چرب است ، مثل ادهان و حلاوات .\r\n\r\nخبث الحديد\r\n: به پارسى اشخار و چرك آهن گويند . بهترينش خرد تنك املس پولادى است كه بر وى از خشونت نباشد . گرم و خشك است در دويم . مجفّف رطوبات و محلّل اورام بود . چون مدّبر « 1 » كرده ، خورند ، تقطير البول را نفع دهد و قرحه الامعا و مثانه را دفع كند و نعوظ تمام آورد و صلابت سپرز را سودمند آيد ، و مقوّى معده بود ؛ و اگر به شير بياشامند ، خون بواسير قطع كند و منع آبستن نمايد ؛ و چون به پشم پاره‌اى زن به خود برگيرد ، خون رفتن بازدارد و سلس بول را مفيد آيد ؛ و چون بياشامند شيرى كه در پستان بسته شده باشد ، تسئيل گردد ؛ و از خوردن خبث الحديد همان عارض شود كه در تناول برادهء آهن مىشود . پس علاج همان كنند كه براده خرده را باشد ؛ و خبث الحديد را مدّبر چنين سازند كه كوفته و بيخته ، پانزده شانزده روز شبان در آن مقدار سركهء انگورى گذارند كه از بالايش بگذرد . پس در سايه خشك ساخته و صلايه كرده ، به روغن بادام بريان كنند و از نيم دانگ تا يك دانگ ميل نمايند ؛ و بدل خبث الحديد مدّبر ، اطريفل كوچك است ، و بدل غير مدّبر او حرف بود .\r\n\r\nخبث الذّهب\r\n: به پارسى چرك طلا گويند . طبعش به گرمى و خشكى مايل است . چون سوخته و مغسول ساخته ، در چشم كشند ، باصره را قوّت دهد و دمعه را كه از سردى باشد ، سودمند آيد ، و بياض را ببرد .\r\n\r\n\r\n","description":"","footnote":"\r\n( 1 ) . خبث الحديد مدّبر :\r\nآهن را سرخ كنند در كوره و در آب فروبرند و تا هفت بار اين عمل تكرار كنند . ( لغتنامه ؛ از يادداشت‌هاى خود مرحوم دهخداست )\r\n","page_name":" 78 ","page_number":78},
  {"content":"\r\n\r\n\r\nخبث الفضّه\r\n: به پارسى چرك نقره گويند . طبيعتش به سردى و خشكى مايل است . چون سوخته و مغسول ساخته ، در چشم كشند ، روشنى بيفزايد و دمعه را كه از گرمى بود ، نفع دهد و سوزش چشم را سود دارد ؛ و هريك از خبث الذّهب و الفضّه چنين سوزند كه در كوزهء نوى سفالين كرده ، در گل حكمت گيرند و شب در زير آتش گذاشته ، روز بيرون آرند . جرب و سعفه و ريش را نافع آيد ؛ و چون در مرهم كنند ، منع خون از ناسور و بواسير كند .\r\n\r\nخبث النّحاس\r\n: در قوّت نزديك است به خبث الحديد و مس سوخته ، امّا اقلّ از قوّت مس سوخته باشد .\r\n\r\nخبث الرّصاص\r\n: قوّت وى مانند رصاص محرق بود . طبيعت آن سرد و خشك است . جهت ريش چشم نافع بود . بدل آن اسفيداج است .\r\n\r\nخبّه\r\n: به شيرازى شفترك و به اصفهانى خاكشى و به تركى مراشوه و به هندى خوب كلان گويند . « 1 » گرم و تر است . ترى را سودمند بود ، و حصبه و اصحاب سودا چون با شربت نبات بياشامند ، بدن را فربه كند و لون را نيكو گرداند ؛ و تب سوداوى و امراض سوداوى را نفع دهد .\r\n\r\nخروع\r\n: به پارسى بيد انجير و به تركى كرچك و به شيرازى كنتو و به هندوى ازنيد « 2 » گويند . گرم و خشك است در دويم . قولنج بگشايد و فالج و لقوه را نفع دهد و درد مفاصل را سودمند آيد ؛ و چون سه دانه تا ده دانه از او مقشّر كرده ، بكوبند و به قدرى عسل آميخته ، ميل كنند ، بدن را از خلط بلغم پاك گرداند و صلابت آماس‌هاى بلغمى را از طلا كردن نرم گرداند ؛ و چون سه دانه از او مقشّر كرده ، سحق سازند و بياشامند ، مسهل بلغم و مرّه و رطوبات مايى بود ، قى آورد . شربتى يك مثقال است ؛ و مضرّ بود به سينه ، و مصلحش كتيره است .\r\n\r\nخراطين\r\n: به عربى امعاء الأرض و به پارسى كرم گل‌خواره و به هندوى كيچوه گويند . گرم است در دويم و خشك است در سيوم . چون بكوبند و بر جراحت اعصاب ضماد كنند و سه روز بگذارند ، نفع تمام دهد و با پيه مرغ آبى جهت درد گوش مفيد آيد و اگر با شراب بياشامند بول براند ؛ و گفته‌اند كه چون خشك ساخته ، بكوبند و ببيزند و به روغن گاو سرشته ، بر قضيب طلا كنند و يا بر روغن كنجد چند بار بر موضع مذكور طلا كنند ، قضيب\r\n\r\n\r\n","description":"","footnote":"\r\n( 1 ) . خبّه : در عربى فثّ ، نجم ؛ شيرازى شفترك ؛ اصفهانى خاكشى ؛ تركى سوردن ، شيودان ، واشوه ؛ هندى خوب كلان . ( تطبيق نام‌هاى كهن گياهان دارويى 1 / 129 )\r\n( 2 ) . س : آرند ( ؟ ) ؛ هندى آن « ازنيد » است ، همچنين : شيرازى « كنتو » ( كنتور ) ، تركى « كرچك » ، همان بيد انجير است . ( تطبيق نام‌هاى كهن گياهان دارويى 1 / 133 )\r\n","page_name":" 79 ","page_number":79},
  {"content":"\r\n\r\nبزرگ گرداند . مضرّ است به اعصاب دماغى ، و مصلحش روغن بادام است .\r\n\r\nخرنوب\r\n: خرنوب الشّوك « 1 » است و به پارسى چنگ و چنگك خوار گويند .\r\nگرم و خشك است در دويم و گويند در اوّل . شكم ببندد و ادرار بول كند ؛ و گويند چون تر بود ، شكم را نرم گرداند ، و خشك ضد آن بود ؛ و چون نارسيده باشد و ثآليل را بدان مالند ، زايل گرداند . مضرّ است است به اعصاب ، و مصلحش لعاب به‌دانه و نبات ، و بدلش به وزن آن مازو و گويند طراثيث ؛ و شربتى از او دو درم تا سه درم است .\r\n\r\nخردل\r\n: به تركى فجى و به هندوى رائى و به پارسى سپندان سپيد و اهورى گويند . « 2 » گرم و خشك است در سيوم و گويند در چهارم . چون كوفته و بيخته ، به دماغ دارند ، عطسه آرد . چون به زردهء تخم‌مرغ بر نقرس طلا كنند ، نفع دهد ؛ و چون به عسل مصفّى سرشته ، ميل كنند ، قطع بلغم كند و فالج و لقوه را سودمند آيد و باه برانگيزد ؛ و چون به موم گداخته ، با روغن پيهء بز سرشته ، بر روى مالند ، كلف را ببرد ؛ و چون بر سپرز و خنازير و بر هر دردى كه مزمن باشد گذارند ، مفيد بود ؛ و چون به كبريت و سكنجبين ضماد سازند ، جرب و قوبا را موافق باشد ؛ و چون نرم سوده ، بر دندان پاشند ، درد دندان را كه بىورم باشد ، زايل گرداند ؛ و اگر كسى قوباى مزمن داشته باشد و به هيچ دارو زايل نشود و به گرد خردل كوفته ، وقتى كه از حمام بيرن آمده باشد و كرباس پاره‌اى به انگشت پيچيده بر قوبا مالند ، چندان كه خون‌آلوده گردد ، بعد از آن خردل كوفته را بدان بمالد كه از او آب بسيار جارى شود ، صحّت يابد ، مجرّب است . ضماد كردن بر سر ، ليثرغس را مفيد آيد و سدّهء مصفات را بگشايد و چون با پودنه و با شراب بياشامند ، كرم در شكم بكشد . شربتى از او دو مثقال است . مضرّ است به دماغ ، و مصلحش سركه‌اى كه بپرورند و در وى قدرى نمك هندى اضافه نموده ، تناول كنند . بدلش دو وزن آن تخم شلغم است .\r\n\r\nخربق ابيض\r\n: بيخى است شبيه به بيخ كبر و بطم ، از خربق سياه تلخ‌تر .\r\nگرم و خشك است در سيوم . فالج و لقوه را نفع دهد و وجع المفاصل را دفع كند ؛ و چون زن فرزجه ساخته ، بردارد ، حيض بگشايد و بچه بيندازد ؛ و چون آبش بر بهق و جرب و قوبا مالند ، سودمند آيد ؛ چون نيم درم از او\r\n\r\n\r\n","description":"","footnote":"\r\n( 1 ) . خرنوب الشّوك ، نوع نبطى خرنوب است كه با انواع آن متفاوت است .\r\n( نك : لغتنامه )\r\n( 2 ) . خردل ، به تركى « فجى » ، هندى « وائى » و « رائى » ( راى ) ، به مولتان « اهرى » ، فارسى « اسپند » و « اسبندان خوش » گويند . ( تطبيق نام‌هاى كهن گياهان دارويى 1 / 130 - 131 )\r\n","page_name":" 80 ","page_number":80},
  {"content":"\r\n\r\nنيم‌كوب ساخته ، در نيم پياله آب جوشانند ، تا به نيمه آيد ، صاف كنند و ده مثقال در او حلّ كرده ، نيم گرم بياشامند ، معده را به قى از اخلاط مختلف پاك گرداند ؛ و در شيافات براى تاريكى چشم مستعمل نمايند ، روشنايى بيفزايد ؛ و كسى كه او را به دارويى خورده باشد ، چون مرغ بخورد بميرد ؛ و مصلحش دوغ تازه و جيّد بود ، و بدل وى جوز القىّ يا ماهى زهرج ؛ و اگر با سويق و عسل بسرشند ، و موش بخورد ، بميرد .\r\n\r\nخربق اسود\r\n: گرم و خشك است در سيوم . حرقت وى اشدّ است از حرقت ابيض . بلغم و صفرا و سودا را به اسهال دفع كند و گوشت مرده بخورد ؛ و چون با سركه بر بهق طلا كنند ، نافع بود ؛ و وسواس و ماليخوليا را سودمند آيد ؛ و اگر با موم و كندر و آب زفت يا روغن قطران بياميزند و بر جرب مالند ، مفيد بود ؛ و چون به سركه پزند و مضمضه كنند ، درد دندان ساكن كند ؛ و اگر بخور كنند ، همين عمل كند ؛ و قوّت باصره را زياده گرداند و صداع و شقيقه را نفع دهد و اسهال بسيار آرد ؛ و شربتى از او نيم درم تا نيم مثقال ؛ و مضرّ است به گرده ، و مصلحش كتيره است و فطر اساليون و سقز ، و بدلش نيم وزن آن كندش و پوست بيخ كبر مساوى بود .\r\n\r\nخرء الدّيك\r\n: به پارسى سرگين خروس گويند . گرم و خشك است در اوّل .\r\nچون نيم مثقال از او به ده مثقال سكنجبين ميل كنند ، بلغم غليظ را به قى دفع كند ؛ و چون بر گزيدگى سگ ديوانه نهند ، نفع دهد .\r\n\r\nخرء الدّجاج\r\n: به پارسى سرگين ماكيان گويند . گرم و خشك است در اوّل .\r\nچون نيم مثقال از او به ده مثال ماء العسل ميل كنند ، قولنج را سودمند آيد .\r\n\r\nخرء الفار\r\n: به پارسى سرگين موش گويند . گرم و خشك است در اوّل ؛ و چون به سركه بر داء الثعلب طلا كنند ، نفع دهد ؛ و چون در آب خنك كرده و صاف كرده ، بياشامند ، سنگ گرده و مثانه را بريزاند ؛ و چون جهت كودكان شياف سازند ، شكم ايشان براند ؛ و چون كوفته و بيخته ، در چشم كشند ، بياض را ببرد ؛ و چون در طبيخ آن نشينند ، عسر البول را نفع دهد ؛ و مژه بروياند ، و چون استعمال در چشم كنند ، رطوبت قرنيه را پاك كند .\r\n\r\nخرء الضّفادع\r\n: طحلب است ، و گفته شود .\r\n\r\nخرء الذئب\r\n: سرگين گرگ است ، و گفته شود .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n\r\nخزميان\r\n: جند بيدستر است ، و گفته شد .\r\n\r\nخس\r\n: به پارسى كاهو گويند . سرد و تر است در سيوم ، و گويند در دويم .\r\nمعده را قوّت دهد و نيكو گرداند و خواب آرد و بول براند و آب گردش را نفع دهد و زود هضم شود و تشنگى بنشاند و قطع سيلان منى كند و شهوت جماع را زيان دارد ؛ و چون با سركه خورند ، اشتهاى طعام زياده كند و يرقان را مفيد بود ؛ و جهت ورم‌هاى حارّ ضماد كردن سودمند بود .\r\nمضرّ است به باه ، و مصلحش پودنهء باغى و كرفس است .\r\n\r\nخسرو دارو\r\n: خولنجان است ، و گفته شود .\r\n\r\nخشخاش ابيض\r\n: بهترينش بوستانى است كه تازه و فربه بود . سرد و تر است در دويم ، و گويند سرد و خشك است در سيوم . سرفه و نزلهء گرم را سودمند آيد ؛ و نفث الدّم را نفع دهد و خوردن به عسل منى بيفزايد و رطوبت معده و بادهاى تيز كه فرود آيد ، آن را مفيد بود ؛ و حب وى شكم ببندد ؛ و آب وى شكم براند و منوّم بود ، و غذا اندك دهد ؛ و مرخّى شش بود ، و مصلح آن عسل و قند است ؛ تخمش مقدار دو درم تا پنج درم شكم ببندد ؛ و قشرش مضرّ است به شش ، و مصلحش مصطكى است .\r\n\r\nخشخاش اسود\r\n: سرد و خشك است در سيوم ، و گويند در چهارم . چون يك درم از او ميل كنند ، سيلان رطوبت رحم را دفع كند و بىخوابى را نفع دهد و جهت حرارت كبد مفيد بود ؛ و اگر بسوزانند و خاكستر او را با روغن گل و سركه بر جرب طلا كنند و به حمام روند و ساعتى بنشينند تا عرق كنند ، به غايت نافع بود ؛ و چون سوده و با سركه سرشته بر صدغين طلا كنند ، درد سر كه از گرمى و حرارت آفتاب باشد ، زايل كند ؛ و وى مخدّر و منوّم بود ؛ و مضرّ است به شش ، و مصلحش تخم رازيانج است ، و گويند روغن زنبق و نرگس است .\r\n\r\nخصيه الثّعلب\r\n: بهترينش فربه و شيرين بود كه از او بوى منى آيد . گرم و تر است در اوّل . تمدّد و تشنّج را نفع دهد و ضعف باه را قوّت بخشد و شهوت برانگيزد و نعوظ تمام آورد . مضرّ است به فم معده ، و مصلحش عصارهء لسان الحمل و شكر است ؛ و شربتى از او يك مثقال تا دو مثقال است ، و بدلش به وزن آن بوزيدان بود .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\nخصيه البقر\r\n: به پارسى خايهء گوساله گويند . به حرارت و رطوبت مايل است . چون خشك ساخته ، بكوبند و ببيزند ، هر صباح پنج مثقال از او به ده مثقال عسل سرشته ، ميل كنند ، نعوظ تمام آرد و به غايت مقوّى باه بود .\r\n\r\nخصيه الإبل\r\n: در خاصيت به خصيه البقر نزديك است .\r\n\r\nخطمى\r\n: سرد و تر است در اوّل ، و گويند گرم است به اعتدال . چون با پيهء مرغابى طلا كنند ، درد مفاصل و ورم مقعد و آماس پستان را نفع دهد ؛ و چون طبيخ بيخش بياشامند ، صلابت جگر و سپرز و عسر البول و قرحهء امعا را سودمند آيد ؛ و چون زن در آبى نشيند كه خطمى را در او جوشانيده باشند ، انضمام فم رحم را دفع كند ؛ و چون تخم آن را كوفته و بيخته ، به سركه طلا كنند ، بهق و كلف را زايل گرداند ؛ و چون يك مثقال از تخم يا گلش در آب جوشانيده ، صاف كنند و به نبات شيرين كرده ، دهند ، سرفهء گرم را سود دارد ؛ و چون بر ورم‌هاى گرم ظاهر ضماد كنند و در آفتاب نشينند ، آن‌ها را تحليل دهد و آن ورم كه در بن گوش باشد و خنازير و ورم پستان و عرق النّسا و رعشه را مفيد آيد ؛ و اگر با سركه بجوشانند و به آن مضمضه كنند ، درد دندان را ساكن گرداند . مضرّ است به معده و احشا و گويند به شش ، و مصلحش عسل ، و بدلش خبّازى و خطمى سفيد و نيلوفر است .\r\n\r\nخطّاف\r\n: به پارسى فرشتوك و به هندوى هر ستوك خوانند ؛ طبيعت دماغ و خاكستر وى سرد و خشك است . چون بسوزند و خاكسترش را سوده ، در چشم كشند ، بياض را ببرد و باصره را قوّت دهد ؛ و چون خونش را به خورد زن دهند ، شهوتش را زايل گرداند ؛ و چون سرگينش را كوفته و بيخته ، به زهرهء گاو بسرشند و بر موى سياه طلا كنند ، موى سفيد شود ؛ و اگر به عسل و سركه بسرشند و كسى كه جرب داشته باشد يا داغ‌هايى كه بر اعضا بيرون آيد ، در حمام طلا كردن سودمند بود ، امّا در آنجا ساعتى بنشيند تا عرق از بدن بيرون آيد ، بعد از آن آب بريزد ؛ و اگر سوده كنند و خشك گردانند و دو درم از وى بياشامند ، خناق را مفيد آيد ؛ و اگر دماغ وى با عسل در چشم كشند ، ابتداى نزول آب را سودمند بود . مضرّ است به احشا ، و مصلح آن عود هندى و قرنفل است .\r\n\r\nخفّاش\r\n: به پارسى شب‌پره و به هندوى چامچكرى خوانند . چون روغن\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nكنجد كه خفاش را در او مكرّر جوشانيده باشند ، بر عرق النّسا مالند ، نفع تمام دهد ؛ و چون شوربايش را بياشامند ، شكم براند و وجع الورك را سودمند آيد ؛ و چون خاكسترش را در چشم كشند ، روشنايى زياده كند ؛ و اگر سر وى در ظرف مسين يا آهن با روغن پزند ، چنان كه مهرّا شود ، صاف كنند و بر نقرس و فالج مزمن و رعشه و ورم احشا و ربو « 1 » مالند ، سودمند بود ؛ و اگر به آب بجوشانند تا مهرّا شود و بر سوراخ قضيب چكانند ، بول براند ؛ و چون سرگين وى بر قوبا طلا كنند ، سود دهد ؛ و اگر سر وى در خانهء كبوتران نهند ، يعنى پنهان سازند ، هرچند كبوتران را زنند از آنجا نروند و الفت گيرند ؛ و زنى كه دشوار زايد ، چون زهرهء خفّاش را در فرجش پاشند ، در حال بزايد و مجرّب است ؛ و اگر سرش در سوراخ موش نهند ، همه بگريزند .\r\n\r\nخلال مأمون\r\n: اذخر است ، و گفته شد .\r\n\r\nخلاف\r\n: به پارسى بيد گويند . سرد و خشك است در اوّل . چون خاكسترش به سركه سرشته ، طلا كنند ، ثآليل را دفع كند و نمله را نفع دهد ؛ و آب برگش سدّهء جگر بگشايد و ورم پستان و ريش‌ها و غلبهء حرارت زايل كند ؛ و اگر ورم شرى و آبله چون به آب آن بشويند ، سودمند آيد ؛ و آب وى صداع را زايل كند ؛ و ثمر وى بر ضربى كه [ بر 
  ] حدقه زده باشند ، نهادن نيكو بود و قطع خون رفتن كند ؛ و صمغ وى ضعف بصر را مفيد آيد ؛ و شربتى از او بيست درم است ؛ و مضرّ است به ته‌گاه ، و مصلحش گلاب است .\r\n\r\nخلّ\r\n: به پارسى سركه خوانند . سرد و خشك است در سيوم ؛ و معدهء گرم و معدهء خشك را نيكو بود و اشتها آرد و هاضمه را قوّت دهد ؛ و چون به گلاب مضمضه كنند ، بيخ دندان را محكم گرداند ؛ و چون به گلاب به پشم سرشته ، طلا كنند ، منع تورّم جراحات كند و جمره و جرب و نمله و قوباى داخس را نفع تمام دهد ؛ و بخارش گرانى گوش را ببرد و كرم گوش بيرون آرد و طنين را زايل گرداند ؛ و صفراوى مزاج را نفع دهد ؛ و قطع خون رفتن از هر عضوى كه باشد ، بكند ؛ و چون بر سر مالند ، درد سر را دفع كند ؛ و اگر ريش‌هاى پليد را دايم به سركه بشويند ، زايل گرداند ؛ و جهت دفع مضرّت ادويهء قاتله گرم كرده بياشامند ، خاصّه مضرّت افيون و شوكران مفيد آيد ؛ و چون بدان غرغره كنند ، سيلان فضول از حلق و خناق را سودمند باشد\r\n\r\n\r\n","description":"","footnote":"\r\n( 1 ) . ربو : مرض تنگى نفس ( ضيق النفس ) است .\r\n( لغتنامه )\r\n","page_name":" 84 ","page_number":84},
  {"content":"\r\n\r\nو علق كه در حلق چسبيده باشد ، بيرون آورد و عطش نشاند و سپرز را سودمند آيد . امّا مضرّ است سوداوى مزاج را و از استعمال بسيار آن استسقا انجامد . مصلحش به آب و قند و شكر ، و گويند روغن بادام و بيد كنند .\r\n\r\nخلّ العنصل\r\n: به پارسى سركهء عنصل گويند . چون دو درم از او بر نهار بياشامند ، بخر و ضيق النّفس و عرق النّسا را نفع دهد و آواز را صاف گرداند و درد معده را دفع كند و مصروع را سودمند آيد ؛ و چون در گوش چكانند ، گرانى گوش را ببرد ؛ و چون بدان مضمضه كنند ، بن دندان محكم گرداند و سنگ مثانه بريزاند و اختناق رحم و صلابت سپرز و درد وركين را نافع آيد و لون را جلا دهد ، خاصّه در زمان نقاهت ، درد سر و عصب زايل كند ؛ و خوردن آن را از دو درم ابتدا كنند تا بيست درم ، هر روز قدرى افزوده\r\n\r\nباشند . صفت آن\r\n: بستانند اصقل سفيد و پاك كنند و به كارد چوبين پاره كنند و در ريسمان كشند و چهل روز بياويزند . بعد از آن يك من از وى در هشت من سركهء انگورى اندازند و شصت روز در آفتاب گرم نهند ؛ و اگر ضرورى بود در سركه بجوشانند در ديگ سنگين ، تا عنصل مذكور مهرّا شود ، فروگيرند و صاف نموده ، نگاه دارند ، مصروع را سودمند آيد ؛ و چون در گوش چكانند ، گرانى گوش را ببرد .\r\n\r\nخمر\r\n: به پارسى شراب انگورى گويند . بهترينش آن است كه مغشوش نباشد و قوامش به اعتدال و رنگش صافى و بوى و طعمش خوش بود ؛ و علامت خمر غير مغشوش اين است كه چون مقدار قليلى از او مدّتى مديد بماند ، فاسد نگردد و جودت او به قدر طول مدّت شناخته شود . طبيعت مسطار « 1 » كه شرابى است كه بر او شش ماه نگذشته « 2 » و آن را شراب حديث گويند ، گرم و تر است در دويم . نشاط آرد و رنگ روى بر افروزد و بدن فربه كند و قضيب را محكم گرداند ؛ و شرابى كه بر او شش ماه گذشته و بر يك سال زياده نشده ، آن را شراب متوسط گويند . گرم است در آخر دويم ، مايل است به خشكى . منى بيفزايد و باه برانگيزاند و اشتها پيدا كند و هاضمه را يارى دهد و نشاط آرد [ و بدن را قوى گرداند 
  ] ؛ و شرابى كه چهار سال بر او گذشته ، آن را قديم گويند . گرم و خشك است در سيوم .\r\nانفتاح و تحليل رطوبات بلغمى [ كند 
  ] و حرارت غريزى را برافروزد و بدن\r\n\r\n\r\n","description":"","footnote":"\r\n( 1 ) . مسطار ( مسطار ) :\r\nشراب نارسيده . ( لغتنامه )\r\n( 2 ) . س : گذشته ؛ با توجه به مفهوم مسطار و به قياس دو نسخه بدل ديگر ، « نگذشته » صحيح است .\r\n","page_name":" 85 ","page_number":85},
  {"content":"\r\n\r\nقوى گرداند و دل را فرح بخشد ؛ و شرابى كه ما بين متوسط و قديم است ، آن را عتيق گويند . گرم است در اوّل سيوم ، خشك است در آخر دويم .\r\nرنگ روى را نيكو گرداند و بدن قوى سازد و ازالهء بخل و فكر فاسد كند و نعوظ آرد ؛ و شراب اصفر ، گرم و خشك است در دويم ؛ و شراب اسود ، غليظ و دشوار هضم شود ، و ليكن گوشت زياده كند ؛ و شراب سفيد ، رقيق باشد ، غذا كمتر دهد و محرورى مزاج را موافق بود و ادرار بول كند و شكم را نرم دارد ؛ و شراب اگر متوسط باشد ميان سياه و سفيد ، قواى وى ميانهء هر دو بود . شراب شيرين ، اغلظ و انفخ معده بود و شكم را نرم دارد و گرده را موافق باشد ، و اگر افراط كنند ، مضرّ بود به سفل و طحال و كبد ، باه را باطل سازد و شهوت غذا ببرد و نسيان آرد و رعشه و ضعف اعصاب و صرع و سكته و مرگ مفاجات و تب‌ها پيدا كند ؛ و اگر نهار تناول كند ، خناق و التهاب و اوجاع احشا تولّد كند . مداواى وى به قى كنند ؛ و اگر خواهند كه مستى كمتر آرد ، ربّ غوره يا تخم كرنب تنقّل نمايند و غذا كمتر خورند و فالودهء قندى بياشامند و نيلوفر ببويند ؛ و اگر محرورى مزاج بود ، تنقّل به انار و سيب مزّ . كاهو و طلح « 1 » كنند و غذا آش غوره و آش سماق و انار دانه خورند ؛ و دفع مضرّت وى به شراب اترج يا ريباس كنند .\r\n\r\nخمير ترش\r\n: آنچه تازه بود ، گرم است در اوّل و تر است در آخر اوّل ، آنچه كهنه باشد ، گرم و خشك است در سيوم . اورام و دماميل را ببرد ؛ و به قوّت جاذبه كه در اوست ، مواد را از عمق بدن به ظاهر كشد . چون در آب حلّ كرده ، قدرى روغن بنفشه [ و 
  ] بادام اضافه نمايند و نيم گرم غرغره كنند ، خناق را سودمند آيد ؛ امّا در ضماد اورام قدرى نمك خلط كنند كه تا اسرع بود .\r\n\r\nخولنجان\r\n: « 2 » به پارسى خسرودارو و به هندى كليجن گويند . گرم و خشك است در دويم ، و گويند در سيوم . محلّل و هاضم و كاسر رياح بود . باه برانگيزاند و بوى دهان را خوش كند و معده را سودمند آيد و درد قولنج را نفع دهد و صداع بلغمى و عرق النّسا را سودمند آيد ؛ و سلس البول كه از سردى گرده و مثانه بود ، آن را ببندد و صرع و صداع بارد را مفيد بود و سرطان و خنازير و دردهاى بلغمى و سوداوى بدن را نافع باشد و بادها بشكند و بلغمى مزاج را نفع دهد و نشف رطوبات معده كند و باه را قوّت\r\n\r\n\r\n","description":"","footnote":"\r\n( 1 ) . طلح : برخى آن را « موز » و برخى « امّ غيلان » دانسته‌اند .\r\nخليل بن احمد گويد :\r\nمنظور از « طلح » در قرآن « موز » است . ( تطبيق نام‌هاى كهن گياهان دارويى 1 / 203 )\r\n( 2 ) . مخفّف « خاولنجان » است و به هندى « كليجن » و « كلاجن » گويند . ( تطبيق نام‌هاى كهن گياهان دارويى 1 / 139 )\r\n","page_name":" 86 ","page_number":86},
  {"content":"\r\n\r\nدهد ، خاصّه كه بالاى او شير بياشامند ، و جگر سرد و اعضاى باطنه را قوّت دهد و مضرّ است به حجاب و سينه و قلب ، و مصلحش صندل و طباشير و گويند شورباى چرب است ، و بدلش قرفه « 1 » و قرنفل و گويند دارچينى بود .\r\nشربتى از او يك درم تا دو درم است .\r\n\r\nخوخ\r\n: به پارسى شفتالو گويند . بهترينش آن است كه استخوان از وى به زودى جدا شود . سرد و تر است در آخر درجهء دويم ، و گويند در آخر درجهء اوّل . عطش را دفع كند ؛ و آنچه كه استخوان به دو چسبيده باشد ، غليظ و ديرهضم باشد و اشتها آرد و معدهء گرم را نيكو گرداند ؛ و چون گل با برگش بكوبند و آبش را گرفته و صاف كرده ، بياشامند ، حبّ القرع و كرم‌هاى دراز بكشد ؛ و آنچه كه عفص باشد ، قابض بود ، و اگر خشك بود ، قبض وى زياده باشد . تب‌هاى محرقه را سودمند آيد و حرارت بنشاند و تشنگى زايل گرداند .\r\nاولى آن است كه دفع مضرّت او شراب ريحانى خورند ، بهتر است ؛ و نيز گويند كه اگر بعد از خوردن وى زنجبيل مربّا با عسل خورند ، مضرّت او كمتر بود .\r\n\r\nخون سياوشان\r\n: دم الاخوين است ، و گفته شود .\r\n\r\nخيار\r\n: به عربى قشعر و به پارسى بادرنگ و به هندوى كپره خوانند . لطيف‌تر از خيار دراز بود . سرد و تر است در دويم . تب‌هاى محرقه را نفع دهد و تشنگى بنشاند و بول براند و تبريد احشا كند و معده و جگر گرم را سودمند آيد ؛ و چون سى مثقال آب وى با چهل و پنج مثقال يا ده درم شكر بياشامند ، مسهل مرّهء صفرا بود ؛ و بهترين وى خورد و كوچك تخم باشد ؛ و افضل وى [ آب 
  ] آن است و جرم وى ديرهضم است . مضرّ است به خاصره و معده ، و مصلح وى عسل و يا جوارشى كه نانخواه و گزر « 2 » در وى بود .\r\n\r\nخيارزه\r\n: به عربى قثاء و به پارسى خيار دراز و به هندوى كهره گويند . « 3 » سرد و تر است در دويم ؛ و عسر البول را دفع كند ؛ و مضرّ بود به خاصره و معده ؛ و خلطى كه از او متولّد شود ، به اندك حرارتى كه متعفّن گشت ، سبب تب گردد . مصلح وى عسل بود .\r\n\r\nخيار شنبر\r\n: به پارسى خيار چنبر و فلوس ، و هندوى كرواله و كرماله گويند . « 4 » نزديك است به اعتدال ؛ و گويند كه محلّل و مليّن بود جهت ورم‌هاى گرم كه در احشا يا در حلق باشد ، چون غرغره كنند ، نافع بود\r\n\r\n\r\n","description":"","footnote":"\r\n( 1 ) . قرفه : نوعى دارچينى است كه به هندى بدان « طج » يا « تج » گويند .\r\n( تطبيق نام‌هاى كهن گياهان دارويى 1 / 238 )\r\n( 2 ) . گزر : هويج . ( لغتنامه )\r\n( 3 ) . خيارزه ، نوعى خيار كه به هندى « ككرى » ، عربى « قثاء » ، تركى « شنكيا » ، يونانى « قيموطمشور » ، سريانى « بوسينى » ، رومى « قوميا » ، فارسى « خيار درزده » يا « خيار دراز » گويند . ( تطبيق نام‌هاى كهن گياهان دارويى 1 / 233 )\r\n( 4 ) . خيار شنبر ، خرنوب هندى است كه به هندى « املناس » ، « بكبر » ، « كرماله » ، « كرواله » و « كينار » گويند . ( تطبيق نام‌هاى كهن گياهان دارويى 1 / 140 )\r\n","page_name":" 87 ","page_number":87},
  {"content":"\r\n\r\nو وجع جگر را سودمند آيد ؛ و چون با تمر هندى بياشامند ، مسهل مرّهء صفرا باشد و بلغم براند و شكم نرم گرداند ، سينه و قولنج بگشايد ، و اگر زن آبستن هم بخورد ، هيچ زيان ندارد ؛ اولى آنكه پيش از استعمال به روغن بادام خيسانند كه مضرّت نرساند ؛ و مضرّ است به معده و غثيان آرد ؛ و گويند كه اسهال بلغم و صفراى سوخته كند و چون در آب گشنيز تر و لعاب اسبغول حلّ كرده ، نيم گرم غرغره كنند ، خناق را نفع دهد ؛ و چون در آب كاسنى و آب عنب الثّعلب حلّ كرده ، صاف نموده ، قدرى روغن بادام ضمّ ساخته ، خورند ، يرقان گرم را دفع كند ؛ و شربت از او پنج درم تا پانزده درم است ؛ و مضرّ است به سفل ، و مصلح وى آب مصطكى و انيسون است ، و بدلش هم وزن آن ترنجبين و سه وزن آن مويزدانه و قدرى تربد است .\r\n\r\nخواتيم الملك\r\n: طين مختوم است ، و گفته شود .\r\n\r\nخيربوّا\r\n: و هيل بوّا و اهيل بوّا نيز گويند . قاقله است ، و در « قاف » گفته شود .\r\n\r\nحرف الدّال\r\n\r\nدارفلفل\r\n: به پارسى پلپل دراز و به هندوى پيپل گويند . « 1 » گرم و خشك است در دويم ، و گويند در سيوم . معده را قوّت دهد و باه برانگيزاند و سدّهء جگر و سپرز را بگشايد و مرض‌هاى سرد را زايل كند ؛ و چون در ميان جگر بز بريان كرده در چشم كشند ، تاريكى و شبكورى را دفع كند ؛ و هضم طعام سازد و عرق النّسا و نقرس را سودمند آيد و جهت زهر قاتل و گزيدگى افعى و صرع مفيد باشد ؛ و شربت از او يك درم است ؛ و مضرّ است به سر و مصدّع است ، و مصلحش صمغ عربى است و گويند صندل و گلاب ، و بدلش به وزن آن فلفل و گويند زنجبيل است و گويند زرنباد است .\r\n\r\nدارچينى\r\n: بهترين وى سيلانى بود كه خوشبوى و سرخ‌لون و تيز و شيرين باشد . به پارسى دارچينى و به هندوى تج گويند . گرم و خشك است در دويم ، و گويند در سيوم . لطيف و مصلح عفونت بود و ضيق النّفس و زكام سرد را نفع دهد و سدر و تيرگى چشم را دفع كند و مفرّح قلب است و فواق و سرفهء كهنه را زايل گرداند و حيض براند و بادها [ را 
  ] بشكند و سدّهء جگر بگشايد و\r\n\r\n\r\n","description":"","footnote":"\r\n( 1 ) . فلفل دراز را به هندى « پيپل » و « پيپلى » گويند . ( تطبيق نام‌هاى كهن گياهان دارويى 1 / 142 )\r\n","page_name":" 88 ","page_number":88},
  {"content":"\r\n\r\nدرد گرده و رعشه و عسر البول را سودمند آيد و عقل بيفزايد و قوّت انسان را چندان كه در حيات باشد ، نگهدارد ؛ و درد معده كه از سردى باشد ، دفع كند و سينه را پاك گرداند و قوّت معده دهد و استسقا را سودمند آيد ؛ و اگر با سركه سحق كرده ، بر قوبا طلا كنند ، سودمند آيد ؛ و چون با عسل بر كلف بمالند ، آن را زايل گرداند ؛ و گرده و مثانه را قوّت دهد و تب‌هاى بلغمى و سوداوى و استرخاى اعضا را مفيد بود و يرقان و وجع بارد و صرع را مفيد آيد ؛ و شربتى از او يك درم تا دو درم است ؛ و مضرّ است به مثانه ، و مصلحش اسارون است ، و گويند مضرّ است به سر ، و مصلح وى خميرهء بنفشه ، و بدلش سليخه و يا به وزن آن خولنجان و يا زيت و نيم وزن آن كبابه بود يا ابهل است ؛ و روغن دارچينى رعشه را به غايت مفيد بود .\r\n\r\nدجاج\r\n: به پارسى ماكيان و به هندوى كوكرى خوانند . در گرمى نزديك است به اعتدال ، و تر است در اوّل . مغز سر زياده كند و عقل بيفزايد و گرفتگى آواز را نفع دهد و جميع مرض‌هاى سوداوى را سودمند آيد ؛ و دماغ وى اگر با شراب بياشامند ، منع خونى كه [ از 
  ] حجب دماغ روانه باشد ، بكند ؛ و مرغ امّ غذاى ناقهان بود ؛ امّا نشايد كه افراط خوردن وى كنند ؛ و اولى آن است كه بعد از خوردن آن ميفختج بخورند ؛ و اگر مرغ جوان كه فربه باشد ، با شكر بپزند و كسى را كه سرفهء خشك باشد ، به خوردن دهند ، سودمند آيد ؛ و چون شورباى مرغ پيه‌دار بخورند ، كسى كه لون او زرد باشد و سبب آن معلوم نگردد ، هفت روز يك مرغ همه روزه با نان جوارى بخورد ، رنگ زرد او به جمال خود باز آيد .\r\n\r\nدخن\r\n: به پارسى ارزن و به هندوى چينه « 1 » گويند و به تركى طرنغ . سرد « 2 » و خشك است در دويم ، و گويند در سيوم . شكم ببندد و بول راند و غذاى اندك دهد ؛ و اگر به شير تازه پزند ، خشكى كمتر شود و كثير الغذا باشد ؛ و سويق وى قطع قى و اسهالى كه از صفرا باشد ، بكند ؛ و گويند مضرّ است به شش ، و مصلح او مصطكى است ؛ امّا مولّد سنگ گرده بود ، و گويند مصلحش قند است ، و بدل آن برنج بود .\r\n\r\nدخان\r\n: به پارسى دود و به تركى توتن و به هندوى دهوان گويند . قرحهء چشم را نفع دهد و گوشت نو بروياند و ورم چشم را سودمند آيد ؛ و\r\n\r\n\r\n","description":"","footnote":"\r\n( 1 ) . هندى آن « كنكنى » است . ( تطبيق نام‌هاى كهن گياهان دارويى 1 / 143 )\r\n( 2 ) . س : گرم ؛ به قياس نسخ ديگر اصلاح شد .\r\n","page_name":" 89 ","page_number":89},
  {"content":"\r\n\r\nاگر كحل‌ها مستعمل كنند ، موى زياده كه در چشم مىرويد ، دور كند و رطوبات چشم كه بىرمد باشد ، آن را مفيد بود و روشنايى بيفزايد .\r\n\r\nدرّاج\r\n: به اعتدال نزديك است . شكم ببندد و منى بيفزايد و دماغ و عقل زياده كند و ناقهين را به صلاح آرد .\r\n\r\nدرونج\r\n: صاحب منهاج گويد : دو نوع است : فارسى و رومى ؛ و بهترينش رومى بود كه درونج عقربى گويند . گرم و خشك است در سيوم ، و گويند در دويم .\r\nبادها را بشكند و گزيدگى جميع جانوران زهردار و سمّى را نافع بود ؛ اولى آن كه با شراب سيب ممزوج سازند تا نخوت وى كمتر شود ؛ و جهت خفقان با قدرى كافور خلط كنند ، مفيد آيد و خاصيّت وى باقى ماند و كيفيّت وى بشكند ؛ و اگر قطعه‌اى از وى اندرون خانه بياويزند ، طاعون در آنجا نيايد ؛ و او مسخّن معده و جگر است و هضم طعام بكند ؛ و جهت ماخوليا نافع بود و نفخ را تحليل كند و اخلاط غليظ را لطيف سازد ؛ و درد رحم را كه از سردى باشد ، نفع دهد و خفقان را نيز كه از سردى باشد ، دفع كند و گزيدگى عقرب و رتيلا را به انجير ضماد كردن نفع دهد ؛ و شربت از او يك درم تا دو درم است ؛ و مضرّ است به سر ، و مصلحش رازيانج و قند است ، و بدل وى زرنباد ، و گويند بدل وى عاقر قرحا و گويند دو وزن آن سورنجان است .\r\n\r\nدلب\r\n: به پارسى چنار گويند . سرد و خشك است در اوّل . چون قشرش بكوبند و ببيزند و بر جراحت افشانند ، خشك گرداند ؛ و چون با پيهء بز بر سوختگى آتش پاشند ، سودمند آيد ؛ و چون به آب سرشته ، بر گزيدگى جانوران ضماد كنند ، نفع دهد ؛ و طبيخ ورق وى درد چشم را نافع آيد ؛ و چون ورق تر او را با شراب پزند و بر چشم ضماد كنند ، آب رفتن از چشم بازدارد .\r\n\r\nدفلى\r\n: سمّ الحمار است و به پارسى خرزهره گويند . گرم و خشك است در سيوم و گويند خشكى وى در دويم و گويند در اوّل . محلّل ورم‌هاى صلب بود و حكّه و جرب و درد پشت و زانو را ضماد كردن سودمند آيد ، خاصّه چون ورق‌هاى وى نيكو بپزند و مانند مرهم بر ورم‌هاى صلب نهند كه بگدازد و آب ورق وى چون بر جرب و حكّه طلا كنند ، سود دهد ؛ و اگر با شراب و سداب بجوشانند و بياشامند ، جهت گزيدگى جانوران زهردار مفيد باشد ؛ و اگر ورق‌هاى وى خشك كنند و بكوبند و بر ريش‌ها افشانند ،\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nخشك گرداند ؛ و چون فقاع و ورق‌هاى وى آدمى يا حيوان مثل سگ و اسب و خر و استر و غيره بخورد ، بميرد ؛ و مضرّ است به شش ؛ و كسى كه دفلى خورده باشد ، اصلاحش و مداواى وى به اشياى چرب و لعاب بذر قطونا و روغن گل و كتيرا و انجير و عسل و قند و حلاوىهاى شيرين و جلّاب و دوشاب انگورى كنند . شربتى از او نيم درم است .\r\n\r\nدوقو\r\n: گرم و خشك است در اوّل و گويند در دويم . مغص را ساكن گرداند و بول و حيض براند و سحج اطفال را سودمند آيد و فضله‌هاى بلغمى غليظ را از سينه پاك كند و سرفه‌اى كه از سبب آن باشد ، زايل كند ؛ و بر گزيدگى عقرب اگر طلا كنند ، مفيد آيد ؛ و مقوّى معده و هاضم بود و منى بيفزايد و شهوت برانگيزد و استرخاى مفاصل را نافع بود و سنگ مثانه بريزاند و كرم‌ها و حبّ القرع بكشد ؛ و چون با روستنج « 1 » ارمنى يا ترمس بياشامند ، مضرّ است به مثانه ، و مصلحش تخم مورد يا بلوط ، و بدلش مصطكى است .\r\n\r\nديو دار\r\n: سپيدار است . گرم و خشك است در سيوم . استرخاى عصب و فالج و لقوه را نافع بود و مرض‌هاى سرد دماغى ، مثل صرع و سكته را مفيد آيد و سنگ گرده و مثانه بريزاند ؛ و چون در طبيخ آن نشينند ، استرخاى مقعد را مفيد آيد .\r\n\r\nدار شيشعان\r\n: درختى است سبز خارناك و در پوست وى حرافتى « 2 » و در گل وى حدّتى و در چوب وى عفوصتى بود . بعضى گويند بيخ سنبل هندى و گويند چوب سنبل رومى است ، اين خلاف است ؛ و آنچه محقّق است ، پوست وى مانند قرفه بود به شكل ، امّا به ستبرى خيلى از وى ستبرتر بود و سرخ‌تر مانند خون . بهترين آن كه گران‌وزن بود ، و آنچه به سرخى زند و چون پوستش باز كنى ، به لون خون بود و خوش بوى و معطّر بود و در طعم وى اندك تلخى باشد ؛ و نوعى از دار شيشعان بود كه املس بود و تابان و به غايت تلخ بود و سفيد رنگ و بوى نداشته باشد . طبيعت وى گرم است در اوّل و خشك است در دويم و گويند سرد است . محلّل رياح و مصلح عفونت و قطع خون بكند و شكم ببندد ؛ و چون طبيخ وى بياشامند و چون به شراب بپزند و بدان مضمضه كنند ، قلاع را زايل كند و ريش بد كه در دهن باشد و دندان را نگاه دارد و استرخاى عصب را به غايت نافع بود ؛ و اگر در\r\n\r\n\r\n","description":"","footnote":"\r\n( 1 ) . روستنج : روسختج ، روسوخته ، روسخته ، اكسيد مس را گويند ، و انواع است و بهترين آن مصرى بود . ( لغتنامه )\r\n( 2 ) . حرافت : تندى .\r\n( لغتنامه )\r\n","page_name":" 91 ","page_number":91},
  {"content":"\r\n\r\nادويهء فرزجه كنند ، بچه بيندازد و عسر البول را سودمند بود و رطوبات غليظ را نشف كند ؛ و مقدار مستعمل از وى يك درم تا دو درم است . نضج معده را سودمند بود ؛ و در روغن خيرى بسرشند و در گوش نهند ، كرم گوش بكشد ؛ و اگر به سركه بسرشند و بر دندان نهند ، درد ساكن كند ، و مصلح وى صمغ عربى و كتيرا بود .\r\n\r\nدماغ\r\n: مجموع مغزهاست كه خاصيّت آن سرد و تر بود ؛ و خلط غليظ از وى متولّد شود و مغز سر را سود دارد و مرطّب امعا و معده بود ؛ و بوعلى گويد كه مصلح كسى [ است 
  ] كه زهر خورده باشد ، يا گزندهء زهردار او را گزيده باشد ؛ و باه برانگيزاند و شكم نرم گرداند و قى و غثيان آرد و مولّد بلغم است ؛ و مصلحش پودنهء باغى و سقّز و فلفل ، و گويند خردل و دارچينى و سركه است .\r\n\r\nدماغ الدّيك و الدّجاج\r\n: به پارسى مغز خروس و ماكيان گويند . چون مقدار عنّابى از او بگيرند ، به گرد آسيا آميخته ، فروبرند ، رعاف را سودمند آيد و گزند مار را مفيد بود .\r\n\r\nدماغ البعير\r\n: به پارسى مغز شتر گويند . چون خشك ساخته ، كوفته و بيخته ، به سركه خورند ، صرع را نفع دهد .\r\n\r\nدماغ الاوّز\r\n: به پارسى مغز بط گويند . ورم مقعد را سودمند آيد .\r\n\r\nدماغ الخيل\r\n: به پارسى مغز اسب گويند . خون را بسوزد و درد شكم آرد .\r\n\r\nدماغ الخفّاش\r\n: به پارسى مغز شب‌پره گويند . چون به عسل سرشته ، در چشم كشند ، نزول الماء را نفع دهد .\r\n\r\nدماغ ابن عرس\r\n: به پارسى مغز راسو گويند . چون خشك كنند و با سركه بياشامند ، صرع را به غايت مفيد بود .\r\n\r\nدم الاخوين\r\n: به پارسى خون سياوشان و هندوى هيراتكن و رنگ پرت گويند . « 1 » سرد و خشك است در دويم . بهترين وى آن است كه چوب در وى نبود . چون نيم درم از او به زردهء تخم‌مرغ نيم‌برشت خورند ، شكم ببندد و قروح امعا را نفع دهد و قطع خون رفتن كند از هر موضع كه روان باشد و قوّت جگر بدهد و شقاق مقعد را نفع دهد و جراحت‌هاى تازه را فايده‌مند بود و دمل‌ها و دانه‌ها را مفيد آيد و گوشت جراحت‌هاى اندرونى و بيرونى\r\n\r\n\r\n","description":"","footnote":"\r\n( 1 ) . هندى آن « پاندروت » ، يعنى « دم پاندو » ( دم الاخوين ) است . ( تطبيق نام‌هاى كهن گياهان دارويى 1 / 146 )\r\n","page_name":" 92 ","page_number":92},
  {"content":"\r\n\r\nبدن را بروياند . مضرّ است به شش ، و مصلحش صمغ عربى يا كتيرا ، و بدلش در همه افعال كاهو يا عصارهء كاهو است .\r\n\r\nدم\r\n: به پارسى خون و به تركى قان و به هندوى لوهو گويند . گرم است در آخر اوّل و تر است در اوّل . بدن فربه كند و رنگ روى را برافروزد و خنده و نشاط آرد .\r\n\r\nدم الإنسان\r\n: به پارسى خون آدمى گويند . وقتى كه حجامت كنند و آن را بگيرند و به آرد شمليز « 1 » بسرشند و با سداب و نيز عسل طلا كنند ، و ريش كه بر اعضا باشد ، خاصّه در ساق ، آنچه از وى روان باشد ، به صلاح آورد ؛ و اين از خواصّ [ آن 
  ] است .\r\n\r\nدم الأرنب\r\n: به پارسى خون خرگوش گويند . چون بر بهق و كلف طلا كنند ، سودمند آيد ؛ و چون بريان كرده خورند ، قرحهء امعا را نفع دهد و قطع اسهال مزمن كند و منضج ورم گرم بود .\r\n\r\nدم الأيّل\r\n: به پارسى خون گوزن گويند . چون بريان كرده خورند ، ذوسنطارياى كبدى و معوى را سودمند آيد ؛ و كسى [ را 
  ] كه زهر خورده باشد ، نافع آيد .\r\n\r\nدم السّلحفات\r\n: به پارسى خون كشف و سنگ پشت گويند . چون بر زهار طفل مالند ، موى برنيايد ؛ و چون بر شراب بياشامند ، صرع را مفيد آيد .\r\n\r\nدم الحمام\r\n: به پارسى خون كبوتر گويند . چون در چشم چكانند ، قرحهء چشم را نفع دهد ، خاصّه كه از بال وى بگيرند .\r\n\r\nدم البقر\r\n: به پارسى خون گاو گويند . چون بقر را ذبح كنند و خونش را گرم گرم پيش از آن كه سرد شود ، هم‌چنان گرم بياشامند ، زهر قاتل بود .\r\n\r\nدم الضّفدع\r\n: به پارسى خون مكل و غوك گويند . چون بسوزند و خاكسترش را در بينى دمند ، دفع رعاف كند ؛ و خون ضفدع زرد و سبز منع رستن موى زيادتى كه در چشم باشد ، خون تازه در آنجا طلا كنند كه ديگر موى نرويد ؛ و اگر خون او بر جاى دندان طفل طلا كنند ، دندان بروياند ؛ و اگر به دندان نهند ، بيفتد ، مجرّب است .\r\n\r\nدم الخفّاش\r\n: به پارسى خون شب‌پره گويند . چون بر پستان مالند ، نگذارد كه بزرگ شود .\r\n\r\nدم الحايض\r\n: به پارسى خون حيض را گويند . چون بر نقرس مالند ، نفع\r\n\r\n\r\n","description":"","footnote":"\r\n( 1 ) . شمليز ، همان حلبه و يا شنبليله است . ( لغتنامه )\r\n","page_name":" 93 ","page_number":93},
  {"content":"\r\n\r\nدهد ؛ و چون بر حمر « 1 » مالند ، نافع باشد ؛ و چون زن لتهء شسته بدان آلوده ساخته ، بردارد ، منع آبستن كند .\r\n\r\nدم الدّبّ\r\n: به پارسى خون خرس گويند . چون گرم بر ورم‌ها كنند ، زود پخته كند ؛ و چون به خورد ديوانه دهند ، سودمند آيد .\r\n\r\nدم التّيس\r\n: به شيرازى خون تكه گويند . بهترينش آن است كه از كوهى گيرند ، چهار ساله باشد . خون اوّل و آخر را نگيرند و ميانه را بگيرند و رها كنند تا سرد شود . بعد از آن قرص‌ها سازند و نگه دارند تا خشك شود و از غبار و جايى كه نم بود ، احتراز نمايند . چون يك درم از وى در كاسه‌اى شراب شيرين حلّ كنند و يا در آب كرفس كوهى ، و در وقتى كه وجع ساكن شده باشد ، صاحب سنگ گرده را خوردن دهند ، سودمند آيد ، مجرّب است ؛ و چون بر ورم‌ها طلا كنند ، نضج دهد .\r\n\r\nدم المعز\r\n: به پارسى خون بز گويند . چون بريان كرده بخورند ، دفع سموم كند .\r\n\r\nدم الحمل\r\n: به پارسى خون بره گويند . چون يك درم تا دو درم از او ميل كنند ، صرع را سود دارد .\r\n\r\nدم الفار\r\n: به پارسى خون موش گويند . چون بر ثآليل طلا كنند ، [ نفع دهد و 
  ] قلع كند .\r\n\r\nدم الحرير\r\n: به پارسى خون كرم ابريشم گويند . چون خشك ساخته ، بكوبند و ببيزند ، هر روز سه درم از او كفه زنند ، بدن فربه كند و رنگ روى را نيكو گرداند .\r\n\r\nدهنج\r\n: به پارسى دهنهء فرنگ خوانند ، و آن سنگى است سبز و آبدار .\r\nبهترينش آن است كه شيرين بود و نه ترش ؛ و شيرين او را چنان دانند كه بسايند و بر روى آينه مالند تا خشك شود ، و اگر [ آينه 
  ] زنگ بردارد ، ترش باشد ، و الا شيرين . طبعش سرد و خشك است در دويم . چون دهنهء فرنگ و مرواريد ناسفته و توتيا هندى از هريك مثقالى كوفته و بيخته ، صلايه كنند تا هم‌چون غبار گردد ، پس در چشم كشند ، بياض را ببرد ؛ و اگر كسى زهر خورده باشد ، بياشامد ، سودمند بود ؛ و اگر زهر نخورده باشد و بخورد ، مهلك بود ؛ و اگر بر موضع گزيدگى عقرب بمالد ، درد ساكن كند ؛ و اگر قدرى با سركه سحق كرده ، بر قوبا گذارند كه از مرّهء صفرا بود ، زايل كند و سعفه كه در سر و جميع اعضا بود ، آن را سودمند بود .\r\n\r\n\r\n","description":"","footnote":"\r\n( 1 ) . حمر : بيماريى است شتر و ستور را كه از بسيار خوردن جو عارض گردد . ( آنندراج )\r\n","page_name":" 94 ","page_number":94},
  {"content":"\r\n\r\n\r\nدهن الحل\r\n: به پارسى روغن كنجد و به هندوى ميهته تيل خوانند . گرم است در اوّل ، و تر است در آخر اوّل . شقاق و قوبا را نفع دهد و خارش اعضا را كه از بلغم مالح بود ، دفع كند ؛ و خشونت حلق و سينه و ضيق النّفس را سودمند آيد .\r\n\r\nدهن البلسان\r\n: به پارسى روغن بلسان گويند . از درخت بلسان گيرند ، به اين نوع كه زير برگش را به نشتر شكافته ، در برابر هر شكافى شيشه آويزند تا روغن كه از او ترشّح كند ، در آن شيشه‌ها رود ؛ و علامت روغن بلسان آن است كه چون بر صوف ريزند و بشويند ، هيچ اثر نماند و اگر بر صوف اثر بماند ، مغشوش باشد ؛ و چون در آب حلّ كنند مثل شير سفيد گردد ؛ و اگر بر شير چكانند ، شير ببندد ؛ و طبعش گرم و خشك است در دويم ، و گويند در سيوم . چون در چشم كشند ، نزول آب را نفع دهد ؛ و چون زن به موم و روغن گل بردارد ، بچه بيندازد و مشيمه بيرون آرد و سردى رحم را سودمند آيد ؛ و چون بياشامند ، دفع سموم كند و بول براند و عسر البول را نفع دهد ؛ و چون به آبى كه نان خواه در او جوشانيده باشند ، ميل نمايند ، سنگ گرده و مثانه بريزاند و رعشهء مزمن را سودمند آيد ؛ و شربتى از او يك دانگ و دو دانگ است ؛ و بدلش روغن گاوى بود كه در او مرّ پخته باشند .\r\n\r\nديك\r\n: به پارسى خروس گويند . گرم و خشك است در اوّل . چون به شبت و بسفايج و پياز پزند و صاف كرده ، ميل فرمايند ، رعشه و درد مفاصل را نفع دهد و قولنج بگشايد ؛ و مرق او پير را سود دهد ؛ و اگر با خسك دانه خورند ، مسهل بلغم بود ؛ و چون با چيزهاى قابض پزند ، سحج را نافع بود ؛ و چون با شير پزند ، قرحهء مثانه را مفيد آيد ؛ و پوستى كه در اندرون سنگدانهء وى باشد ، آن را خشك كنند و سحق نمايند و با شراب بياشامند ، وجع معده را نيكو بود ؛ و گويند اگر با نبات سفوف كرده ، خورند ، همين عمل كند .\r\n\r\nحرف الذّال\r\n\r\nذباب\r\n: به پارسى مگس و به تركى شين و به هندوى ماكهى گويند . چون بر گزيدگى زنبور بمالند ، سودمند آيد و اگر بر گزيدگى عقرب چند بار مالند ،\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nسودمند آيد ؛ و چون سرگينش را به قراقروت و شكر سرخ شياف ساخته ، بردارند ، طبيعت را بيارد ؛ و چون وى را بسوزانند ، با عسل بر داء الثعلب و داء الحيّه طلا كنند ، موى بروياند .\r\n\r\nذراريح\r\n: به پارسى آله‌كلو گويند ، و آن حيوانى است به سان زنبور سرخ ، الّا آنكه از او باريك‌تر است و نقطه‌هاى سياه دارد و مقام ايشان بر نبات شبرم بود و غذاى ايشان آن بود ؛ و بهترينش آن است كه ذهبى رنگ بود .\r\nطبعش گرم و خشك است در دويم . از جمله سمومات قتّاله است . چون خواهند كه جهت بعضى [ از 
  ] منافع [ كه دارد 
  ] ، به كار برند ، بر وجهى كه ضرر نكند ، اوّل آن را در كوزهء نو كنند و سر كوزه را به لتهء كتان بسته ، سر كوزه را سرنگون بر سر ديگى دارند كه سركه در او جوشد تا مخنوق شده ، بميرند ، پس به كار برند ؛ و چون كوفته و بيخته ، به موم روغن آميزند ، برص ناخن را زايل گرداند و ناخن تباه شده به زودى بيندازد ، و ضماد كردن به سركه بهق را نفع دهد ؛ و چون بر ثآليل طلا كنند ، قلع كند و جرب و قوبا را دفع سازد ؛ و چون يك طسو از او و دو طسو از كتيره كوفته و بيخته ، به هم آميزند و به ناشتا ميل كنند ، ادرار بول و حيض كند و سنگ گرده و مثانه را بريزاند و گزيدگى سگ ديوانه را سودمند آيد ؛ و سه طسو از او كشنده بود ؛ و مداواى كسى كه از او خورده باشد ، به شير تازه و قى و شورباهاى چرب كنند .\r\n\r\nذنب الفار\r\n: به پارسى لسان الحمل ، و گفته شود ، إن شاء اللّه - تعالى .\r\n\r\nذو خمسه الاوراق\r\n: پنجنگشت است ، و گفته شد .\r\n\r\nذو ثلاث حبّات\r\n: زعرور است ، و گفته شود .\r\n\r\nذهب\r\n: به پارسى طلا و به تركى آلتون و به هندوى سونه گويند . طبيعتش معتدل است و گويند مايل است به گرمى . ضعف دل و خفقان را دفع كند و باصره را قوّت دهد و نشاط آرد و جميع مرض‌هاى سوداوى را سودمند آيد ؛ و چون طلاى خالص را به گردن طفل آويزند ، از علّت صرع ايمن گردد ، و مجرّب است ؛ و محلولش لطيف‌تر و قوىتر از غير محلول است ؛ و شربت از او قيراطى است ، و گويند دانگى است ؛ و مضرّ است به مثانه ، و مصلحش مشك و عسل است ، و گويند كه حبّ الآس و شاه بلوط است .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n\r\nذئب\r\n: به پارسى گرگ و هندوى بهيره خوانند . چون سرش در كبوترخانه بياويزند ، هيچ حيوان موذى گرد آن نگردد ؛ و چون سرگينش را در پوست بزى كنند كه پاره‌اى از او گرگى خورده باشد و بر ته‌گاه صاحب قولنج بندند ، نفع تمام دهد ، و مجرّب است ؛ و چون چشمش را با خود دارند ، منع صرع كند و هيچ درّنده گرد وى نگردد .\r\n\r\nحرف الراء\r\n\r\nراوند\r\n: به پارسى ريوند گويند . بهترينش آن بود كه چون بشكنند ، درونش به رنگ گل گز باشد . طبيعتش گرم و خشك است در اوّل ، و گويند در دويم . بادها را بشكند و درد معده و گرده را نفع دهد و [ وجع الورك و 
  ] وجع الكبد و نفخه الرحم را سودمند آيد مغص و ورم الطحال را نافع بود ؛ و عرق النّسا و نفث الدّم كه از سينه بود ، و ربو و فتق و فواق و قرحهء امعا و اسهال و تب‌هاى دايره و سموم و گزيدگى جانوران را سودمند آيد ؛ و چون به سركه سوده ، طلا كنند ، قوبا را زايل گرداند . چون به آب ضماد كنند ، ورم گرم مزمن را بگدازد ؛ و اگر روغن وى بمالند ، نفخ كه در عضله محدث شده باشد و وجع آن را نيز زايل كند ؛ و چون ميان هر دو شانه طلا كنند ، خون از دل زايل كند ؛ و چون معجون كنند ، مقوّى اعضاى باطن و سدّه بگشايد و رطوبت‌هاى فاسد را خشك گرداند و طبيعت پاك سازد از بلغم لزج و استسقا را سود دهد و سنگ مثانه بريزاند و تنقيه دماغ بالكلّيّه كند و صداع بلغمى را سودمند آيد ، خاصّه با هليلهء كابلى به عمل آرند ؛ و اگر ايارهء لوغاذياى كهن با وى اضافه كنند ، فعل وى اقوى بود و خدر و فالج و علّت‌هايى كه از سردى دماغ حادث شود ، نافع بود و جهت قولنج ريحى و بلغمى مفيد است و تب ربع و صفراوى را نفع دهد ؛ و شربت از او يك درم است تا دو درم ؛ و مضرّ است به سفل ، و مصلحش صمغ عربى است ؛ و بدلش نيم وزن آن زراوند مدحرج و گويند گل سرخ و عنصل است .\r\n\r\nرازيانج\r\n: به پارسى باديان و به هندوى سونف گويند . « 1 » گرم و خشك است در دويم . سدّهء جگر بگشايد و روشنى چشم بيفزايد و حيض براند و گزيدگى\r\n\r\n\r\n","description":"","footnote":"\r\n( 1 ) . رازيانج ، شمار ، رازيانهء برّى همان باديان است كه به هندى « سونف » گويند . ( تطبيق نام‌هاى كهن گياهان دارويى 1 / 152 )\r\n","page_name":" 97 ","page_number":97},
  {"content":"\r\n\r\nجانوران را نفع دهد و تقطير البول را سودمند آيد ؛ و به قول آدم - عليه السّلام - چون يك درم رازيانج را با يك درم قند هر روز سفوف سازند ، از ابتداى آفتاب كه به حمل آيد تا تحويل سرطان ، در سالى سه ماه گفته شد ، قطعا مريض نشود . بادها بشكند و تب‌هاى مزمن را سودمند آيد ؛ و شيح آن گرم است در دويم و خشك است در اوّل . سدّهء جگر و سپرز بگشايد و محلّل رياح بود ؛ و چون به آب سرد بياشامند ، در تب‌ها غثيان و التهاب بعده ساكن كند و روشنايى چشم بيفزايد ؛ و شيح وى در معالجه از تخم و ورق وى اقوى بود و جهت تب‌هاى مزمن نافع بود و بادها بشكند و درد پهلو و درد سينه كه تولّد از سدّه كند يا رياحى غليظ ، نافع بود و مسخّن معده بود و رطوبات آن بزدايد ؛ و شربت از او يك مثقال تا دو مثقال است ؛ و مصدّع است ، و مصلحش صندل سفيد و كافور است ، و بدل آن تخم كرفس بود .\r\n\r\nرازيانج رومى\r\n: انيسون است ، و گفته شده .\r\n\r\nراسن\r\n: زنجبيل است . گرم و خشك است در دويم و گويند در سيوم .\r\nورم‌هاى سرد و عرق النّسا و درد مفاصل را كه از رطوبت باشد ، با روغن بپزند و بر آن طلا كنند ، سودمند آيد ؛ و اگر نقوع كرده خورند ، اخلاط غليظ لزج را از سينه و شش پاك كند و تقطير البول و سرفه و عسر النّفس را نفع دهد كه از سردى باشد ؛ و چون در طبيخ آن نشينند ، حيض براند . شربتى دو درم ، مصلحش سركه و گويند مصطكى و حماما و گويند خميرهء بنفشه ، و بدلش ايرسا است .\r\n\r\nراتينج\r\n: به پارسى صمغ صنوبر گويند . گرم و خشك است در دويم . مجفّف و محلّل بود و ريش‌ها را به صلاح آرد و گوشت نو بروياند . مضرّ است به اعصاب ، و مصلحش موم روغن به آب حىّ العالم ، و بدل آن علك البطم و قنّه است .\r\n\r\nرجله\r\n: « 1 » بقله الحمقاء است ، و گفته شد .\r\n\r\nرمّان حلو\r\n: به پارسى انار شيرين گويند . سرد و تر است در آخر درجهء اوّل ، و گويند مايل است به گرمى . حلق و سينه را نرم دارد و معده را جلا دهد و خفقان را سودمند آيد و بول براند و نعوظ آرد ؛ و چون آبش در شيشه كرده ، در آفتاب نهند تا غليظ شود ، پس در چشم كشند ، روشنى بيفزايد ؛ و دانهء وى نفخ و رياح معده پيدا كند ، و مصلحش انار ترش است .\r\n\r\n\r\n","description":"","footnote":"\r\n( 1 ) . در وجه آن به بقله الحمقاء ( گياه خوراكى نادان ) گفته‌اند كه به خاطر اين است كه بذر آن به طور خودرو و بدون كشت ، در مسير و راه مردم قرار مىگيرد ؛ و همچنين در وجه تسميهء آن به رجله ( پا ) گفته‌اند كه به خاطر واقعه‌اى است كه از رسول خدا ( ص ) حكايت شده و آن حكايت اين است كه روزى در يكى از غزوات ، سربازان پيامبر ( ص ) از شدّت گرما و سوزش پاهايش به حضرت ( ص ) شكايت كردند . حضرت ( ص ) براى آنان دعا فرمود .\r\nپس از آن اين گياه رويش يافت و بر سر راه آنان قرار گرفت و موجب تسكين سوزش پاهايشان شد . ( غسانى ؛ به نقل از : تطبيق نام‌هاى كهن گياهان دارويى 1 / 82 حاشيه )\r\n","page_name":" 98 ","page_number":98},
  {"content":"\r\n\r\n\r\nرمّان حامض\r\n: به پارسى انار ترش گويند . سرد و خشك است در دويم .\r\nصفرا فرونشاند و طبيعت را قبض كند و التهاب جگر و معده را سودمند آيد .\r\nمضرّ است به امعا و معده ، و مصلحش حلواى عسلى يا قندى بود .\r\n\r\nرمّان مزّ\r\n: به پارسى انار مىخوش گويند . طبيعتش به اعتدال نزديك است .\r\nمعده را قوّت دهد و تشنگى فرونشاند و غثيان و قى بازدارد ؛ و چون يك پياله از آبش كه در او شحمش فشرده باشند ، به پانزده مثقال شير خشت كه در نيم پياله گلاب حلّ كرده ، و صاف نموده باشند ، آميزند ، و نيم گرم اختيار نمايند ، مسهل صفرا بود .\r\n\r\nرماد خشب البلوط\r\n: به پارسى خاكستر چوب بلوط گويند . سرد و خشك است در اوّل . طبيعت را قبض كند [ و خون ببندد 
  ] ؛ و چون نرم سوده ، به حرير ببيزند ، و هر صباح دو درم با شربت سيب رغبت نمايند ، ترى معده را ببرد .\r\n\r\nرماد خشب الكرم\r\n: به پارسى خاكستر چوب تاك خوانند . خشك است در اوّل ، و در گرمى و سردى معتدل است ؛ و چون نيم درم از او به شربت انجبار خورند ، ريش روده را نفع دهد و نفث الدّم را دفع كند .\r\n\r\nرماد القصب\r\n: به پارسى خاكستر نى گويند . سرد و خشك است در اوّل ، و گويند در دويم . چون يك دانگ از او به حرير بيخته ، كفه زنند و قدرى گلاب از عقب آن بياشامند ، سدّهء مراره بگشايد ؛ و مضرّ است به شش ، و مصلحش كتيره است .\r\n\r\nرماد السرطان\r\n: به پارسى خاكستر خرچنگ و پنج پايك خوانند . سرد است در اوّل و خشك است در دويم . چون يك درم از او [ بگيرند و 
  ] به شير خرفه دهند ، سلّ را مفيد بود . صفت آن : سوختن او آن است كه در كوزه كنند و در گل حكمت گيرند و در تنورى كه آتش تيز بود ، نهند و بعد از سرد شدن بيرون آرند و سحق كنند ؛ و يا آنكه ديگ مسين را سر آتش نهند تا سرخ گردد و سرطان زنده را در آن اندازند و بسوزانند تا خاكستر گردد و بعده به كار برند .\r\n\r\nرأس\r\n: « 1 » به پارسى كلّه گويند . گرم و تر است [ در اوّل 
  ] . غليظ است و غذاى بسيار دهد و منى بيفزايد و بدن فربه كند ؛ و خوردن وى مضرّ است به معده ؛ چرا كه بطئ الضم است و بهتر آن است كه با دارچينى تناول كنند و بعد از آن مصطكى بخايند .\r\n\r\n\r\n","description":"","footnote":"\r\n( 1 ) . نسخه‌ها : كذا ( ؟ ) ؛ احتمالا مراد از رأس ، سر هر چيز است ، خاصّه سر حيوانات .\r\n","page_name":" 99 ","page_number":99},
  {"content":"\r\n\r\n\r\nروسختج\r\n: به پارسى روى سوخته گويند ؛ گرم و خشك است در سيوم .\r\nقابض و مجفّف و ملطّف بود . ريش‌ها را پاك گرداند و به صلاح آورد و چشم را جلا دهد و گوشت زياده بخورد .\r\n\r\nرصاص ابيض\r\n: به پارسى قلع سفيد گويند . طبيخ آن گرم و تر است ، و اين را ارزيز نيز گويند ؛ و اگر از ارزيز طوق سازند و بر شاخهء درختى گيرند ، بار بسيار آورد ؛ و اگر ارزيز را قدرى در تنور افكنند ، نان در تنور پخته نشود .\r\n\r\nرصاص اسود\r\n: به پارسى سرب و هندوى شيشه گويند . طبع او سرد و خشك است ؛ و اگر جايى گوشت زياده باشد ، سرب بدان بندند ، گوشت زياده را بخورد و كم كند ؛ و اگر از سرب طوق سازند و در شاخ درخت اندازند ، بار بسيار آورد ؛ و اگر پاره‌اى سرب بر شكم بندند ، منع شهوت كند ؛ و اگر همچنان گذارند ، شاشه ببندد .\r\n\r\nروث الحمار\r\n: به پارسى سرگين خر گويند . چون آبش در بينى چكانند ، رعاف را دفع كند ؛ و چون بياشامند ، سنگ گرده و مثانه را بريزاند .\r\n\r\nريه التّعلب\r\n: به پارسى شش روباه گويند . چون به سركهء عنصل دهند ، ضيق النّفس را سودمند آيد .\r\n\r\nريباس\r\n: به پارسى ريواج گويند . سرد و خشك است در دويم . دفع حرارت كند و مستى بازدارد و خمار را نفع دهد . چون عصارهء او را در چشم كشند ، روشنى چشم بيفزايد ؛ و چون ميل كنند ، جگر و معدهء گرم و اسهال سوداوى را سودمند آيد ؛ و مجفّف اعصاب و مقطّع باه است ، و مصلحش انيسون و شراب عود است ، و بدلش حمّاض اترج با غوره است .\r\n\r\nحرف الزاء\r\n\r\nزاج\r\n: به پارسى زاك خوانند ؛ و آن انواع است : سفيد و سياه و سرخ و زرد و سبز . طبيعت همه در كيفيّات اربعه به هم نزديك است . جرب و سعفه و ناسور و رعاف و ريش گوش را نفع دهد ؛ و خوردن زاك احداث سعال و سل كند ؛ و مصلحش مسكه و شير تازه به نبات است .\r\n\r\nزبيب\r\n: به پارسى مويز گويند . بهترينش هروى بزرگ بر طعم شيرين است .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nگوشت وى گرم و تر است در اوّل . جگر و معده را قوّت دهد و شكم براند و بدن فربه كند و سرفهء بلغمى را سودمند آيد ؛ و دانه‌اش سرد و خشك است در دويم . شكم ببندد و حدّت و سوزش خون را بشكند ؛ امّا محرق دم بود ، و مصلح وى خيار چنبر بود .\r\n\r\nزبيب الجبل\r\n: مويزك است ، و گفته شود .\r\n\r\nزبد البحر\r\n: به پارسى كف دريا و هندوى سمندربهين گويند . گرم و خشك است در دويم ، و گويند در سيوم . چون بسوزند و به حرير گذرانيده ، به آب صاف ضماد كنند ، داء الثعلب را نفع دهد و موى بروياند و خنازير و جرب و قوبا و بهق و هر علّت كه در سطح ظاهر جلد باشد ، دفع كند . چون به موم و روغن گل طلا سازند ، بشره را صاف كند و برص و كلف را ببرد ؛ و كف دريا را چنين سوزند كه در ديگ گل ناپخته نهند و سرش را به گل محكم كنند و زير آتش كنند تا پخته گردد ، پس بيرون آرند ؛ و مقدار مستعمل آن دانگى تا دو دانگ است . مضرّ است به سر و حواس ، و مصلحش كتيرا و گويند روغن كدو بود ، و بدلش حجر الفطور « 1 » و مغسول آن مانند اقليمياى مغسول است .\r\n\r\nزبد\r\n: به پارسى مسكه و به هندوى مكهّن نيوئيت و به شيرازى نمشك گويند ؛ و بهترينش آن است كه از شير گاوميش گرفته باشند و تازه بود . گرم و تر است در اوّل . چون بر بدن مالند ، بدن را فربه كند و جراحت اعصاب و ورم پس گوش و كش ران را نفع دهد ؛ و چون بدان حقنه كنند ، ورم‌هاى صلب را كه در رحم و امعا و انثيين باشد ، دفع كند و ريش روده را سودمند آيد و گوشت نو بروياند ؛ و اگر با عسل خلط كرده ، لعق كنند ، جهت خونى كه از شش حاصل شود و ذات الجنب و ريه را نافع بود و سرفهء خشك را سودمند آيد ، خاصّه با شكر و مغز بادام بخورند ؛ و از ادمان كثر آن احتراز كنند كه اسهال آرد و مرخّى معده و مغثّى است ، و مصلحش چيزهاى قابض است .\r\n\r\nزباد\r\n: عرقى است كه از ميان هر دو پاى جانورى كه مثل گربه است ، گيرند .\r\nطبيعتش گرم است در دويم ، و معتدل است در خشكى و ترى . صداع و درد شقيقه و زكام سرد را نفع دهد و خفقان و ضعف دل را دفع كند ؛ و زنى كه دشوار زايد ، چون نيم درم از او با يك درم زعفران در شورباى مرغ فربه حلّ كرده ، ميل نمايد ، زاييدن بر وى آسان گردد .\r\n\r\n\r\n","description":"","footnote":"\r\n( 1 ) . س : حجر القيشور ( ؟ ) ؛ به قياس اصلاح شد ؛ حجر الفطور ، سنگى است به كف دريا مانند ، بر سر آب افتد . ( نزهه القلوب )\r\n","page_name":" 101 ","page_number":101},
  {"content":"\r\n\r\n\r\nزبل الأطفال\r\n: به پارسى گندگى طفلان گويند . چون خشك ساخته ، بكوبند و ببيزند ، به عسل سرشته ، بر گلوى صاحب خناق طلا كنند ، نفع تمام دارد ، خاصّه آنچه اوّل از اطفال بيرون آيد .\r\n\r\nزبل اللقلق\r\n: به پارسى [ سرگين 
  ] لكلك خوانند . چون يك مثقال از او به مصروع دهند ، سودمند آيد .\r\n\r\nزبل الجراد\r\n: به پارسى سرگين ملخ گويند . چون بر بهق و كلف ضماد كنند ، مفيد آيد .\r\n\r\nزبل الذّئب\r\n: به پارسى سرگين گرگ خوانند . چون يك مثقال از او در ده مثقال عرق باديان حلّ كرده و صاف نموده ، نيم گرم بياشامند ، قولنج را بگشايد .\r\n\r\nزبل العصفور\r\n: به پارسى سرگين گنجشك خوانند . چون به آب دهن سرشته ، ضماد كنند ، قلع ثآليل كند .\r\n\r\nزبل الحمام\r\n: به پارسى سرگين كبوتر گويند . چون به سركه سرشته ، بر خنازير طلا كنند ، نفع تمام دهد ؛ و چون در آبى كه زبل الحمام را در او جوشانيده باشند ، نشينند ، عسر البول را سودمند آيد ؛ و چون دو درم سرگين كبوتر سرخ و سه درم دارچينى جداجدا كوفته و بيخته ، آميخته و به شربت سكنجبين بزورى سرشته ، ميل كنند ، سنگ گرده و مثانه را بريزاند .\r\n\r\nزبل الفيل\r\n: به پارسى سرگين فيل خوانند . چون بر صاحب تب كهنه بخور كنند ، نفع دهد .\r\n\r\nزبرجد\r\n: نوعى است از زمرّد . سرد است در دويم و خشك است در اوّل .\r\nباصره را قوّت دهد .\r\n\r\nزجاج\r\n: به پارسى آبگينه گويند . گرم است در اوّل و خشك است در دويم .\r\nچون بسوزند و كوفته و بيخته ، در چشم كشند ، بياض ببرد ؛ و طريق سوختنش اين است كه اوّل بكوبند و ببيزند و در كفچهء آهنين كرده ، بر بالاى انگشت افروخته گذارند و زمان زمان كفچه را حركت دهند تا متغيّر گردد ، پس بيرون آرند و به كار برند .\r\n\r\nزدوار\r\n: جدوار است ، و گفته شد .\r\n\r\nزرنباد\r\n: به هندوى كجور « 1 » گويند . طبيعتش گرم و خشك است در دويم . بادها را تحليل دهد و بدن فربه كند و قى باز دارد و شكم ببندد ، و مقوّى ارواح\r\n\r\n\r\n","description":"","footnote":"\r\n( 1 ) . زرنباد ، عرق الكافور است كه به هندى « كچور » يا « كجور » گويند . ( تطبيق نام‌هاى كهن گياهان دارويى 1 / 161 )\r\n","page_name":" 102 ","page_number":102},
  {"content":"\r\n\r\nطبيعى ، و مسهل سودا بود ؛ و چون در دهان نگه دارند ، بوى [ بد 
  ] دهان و درد دندان را زايل گرداند ؛ و چون در خانه بخور كنند ، موزيان همه بگريزند و باز نيايند ؛ و چون به عسل آميخته ، ميل كنند ، وجع الورك و عرق النّسا و فالج و صرع را نفع دهد ؛ و شربت از او يك درم است . مضرّ است به دل ، و مصلحش فوتينج و گويند سنبل الطّيب و نبات ، و بدلش شيطرج و راسن است .\r\n\r\nزرّين درخت\r\n: درخت اترج است . چون آب برگش با قدرى گلاب رغبت نمايند ، عرق النّسا و عسر البول را نفع دهد و خون بسته از مثانه بيرون آرد و گزيدگى جانوران را سودمند آيد ؛ و مضرّ است به مثانه ، و مصلحش آب حبّ الآس است ، و گويند بلوط ، و بدلش به وزن آن قنطوريون رقيق ، و گويند به وزن آن تخم خيارزه ، و گويند نيم وزن زعفران ، و گويند به وزن آن حبّ الاترج است .\r\n\r\nزراوند مدحرج\r\n: به پارسى زراوند گرد گويند . گرم است در دويم و خشك است در سيوم . چون دو درم از او ميل كنند ، دفع اخلاط بلغمى و سوداوى كند و فواق و نقرس و وسواس و صرع را نفع دهد ، و ورم سپرز و درد پهلو را سودمند آيد ؛ و شربت از او يك مثقال تا دو درم است ؛ و مضرّ است به سپرز ، و مصلحش عسل ، و گويند مجفّف اعضاست و مصلح وى روغن بنفشه ، و بدلش به وزن آن زرنباد و دو دانگ آن بسباسه و نيم وزن قسط .\r\n\r\nزراوند طويل\r\n: به پارسى زراوند دراز و شجرهء رستم نيز گويند . گرم است در سيوم و خشك است در دويم . چون به فلفل و مرّ مكّى و عسل معجون ساخته ، رغبت نمايند ، رحم را از فضول غليظ پاك گرداند و حيض براند و بچه بيرون آرد ؛ و شربتى از او يك درم تا دو درم است ؛ و مضرّ است به جگر ، و مصلحش عسل ، و بدلش شيطرج ، و گويند در تحليل نفخ و رياح شكم و طحال به وزن آن زرنباد و نيم وزن آن انزروت است .\r\n\r\nزرشك\r\n: و زرك ، انبرباريس است ، و گفته شد .\r\n\r\nزرنيخ\r\n: به هندوى هرتال خوانند . انواع است : زرد و سفيد و سرخ و سبز و تيره . بهترينش زردى بود كه طبقه‌طبقه بر روى يكديگر باشد و از وى بوى كبريت آيد و به پارسى زرنيخ بدخشى گويند . گرم و خشك است در سيوم . چون به چربى بز طلا كنند ، جرب و سعفه را نفع دهد ؛ و چون بر\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nموضعى كه خون در او مرده باشد ، بگذارند ، اثر آن را ببرد ؛ و چون به آب برد نيك تر ساخته ، بر عضوى كه مويش كنده باشند ، صبح و شام ضماد كنند ، از آن عضو ديگر موى نرويد ؛ و مداواى كسى كه زرنيخ خورده باشد ، قى به آب گرم كنند و بعد از آن آب گرم ، روغن و جلاب و روغن كنجد يا روغن بادام دهند و شير تازه و لعابات به كار برند .\r\n\r\nزرنب\r\n: به هندوى براهمى [ و 
  ] سپنستى گويند . « 1 » طبيعتش خشك است در دويم . دل و دماغ را قوّت دهد و جگر و معده را نفع دهد و اوجاع و اعصاب را سودمند آيد و شكم ببندد و بادها را بشكند ؛ چون با روغن گل به آب و روغن بنفشه سعوط كنند ، درد سر كه از سردى بود ، آن را نفع دهد . شربتى از او نيم درم تا يك درم ، و مصلحش جلاب نيم گرم ، و بدلش دارچينى و سليخه و گويند كبابه است .\r\n\r\nزعفران\r\n: به هندوى كيسر « 2 » گويند . بهترينش سرخ رنگ بود و تيزبوى بود .\r\nگرم است در دويم و خشك است در اوّل . مواد را تحليل دهد و احشا را تقويت دهد و لون نيكو گرداند و خنده آرد و روشنى چشم بيفزايد و باه برانگيزد و بول براند و سدّهء جگر بگشايد و وجع الورك را سودمند آيد ؛ و زنى كه دشوار زايد ، چون يك درم از او ميل نمايد ، زاييدن بر او آسان شود ؛ و سه مثقال از او به تفريح كشنده است ؛ و در وى قبضى بود ، و مصلح و منضج عفونت و بلغم است ؛ و چون يك درم با شراب بياشامند ، سستى آرد و صداع بارد را زايل كند . شربتى از او نيم درم تا يك درم ، و مضرّ است به شش ، و مصلح وى انيسون ، و بدلش به وزن آن قسط است .\r\n\r\nزعرور\r\n: به پارسى ذو ثلاثه [ حبّات 
  ] گويند . بهترينش رسيدهء سرخ بود . سرد و خشك است در اوّل . معده را قوّت دهد و شكم ببندد و صفرا فرونشاند و قى بازدارد و فربه آرد و داء الفيل را نفع رساند ؛ امّا مرخّى معده و مصدّع است ، و مصلح وى گلشكر ، و گويند انيسون . شربتى از او سه درم است .\r\n\r\nزفت رومى\r\n: بهترينش برّاق صافى املس بود . طبيعتش گرم و خشك است در دويم ؛ و عرق النّسا و نقرس و مفاصل را نفع دهد و خدر و فالج و رعشه و درد زانوان را سودمند آيد ؛ و عضوى را كه به آن طلا كنند ، قوى و فربه گرداند ؛ و شربت از او يك درم تا دو درم است ؛ و مضرّ است به شش ، و\r\n\r\n\r\n","description":"","footnote":"\r\n( 1 ) . زرنب يا زرنب ، رجل الجراد است كه به هندى « برهمى » ، « برنبه » ، « سپنى » ، « بترح » و « براذج » گويند . ( تطبيق نام‌هاى كهن گياهان دارويى 1 / 161 )\r\n( 2 ) . زعفران را به هندوى « كيسر » و « كنكون » گويند . ( تطبيق نام‌هاى كهن گياهان دارويى 1 / 163 )\r\n","page_name":" 104 ","page_number":104},
  {"content":"\r\n\r\nمصلحش كتيره است ، و بدلش جاوشير و علك البطم .\r\n\r\nزفت يابس\r\n: به پارسى زفت خشك گويند ، و آن زفت تر است كه خشك مىشود . طبعش گرم و خشك است در دويم . قوبا را نفع دهد و ريش‌هاى فاسد را سودمند آيد و گوشت نو بروياند و اورام صلب را نرم گرداند . و سينه را پاك سازد .\r\n\r\nزفت رطب\r\n: به پارسى زفت تر و هندوى زال گويند ، و آن نوعى از قير است كه در مرهم‌ها دخل دهند و به كار مىبرند .\r\n\r\nزمرّد\r\n: سرد و خشك است در اوّل . چون با خود نگه دارند ، دفع صرع كند ؛ و چون بر [ او 
  ] نظر كردن مداومت نمايند ، باصره را قوى گرداند .\r\n\r\nزنجبيل\r\n: به هندوى سونتهه گويند . « 1 » گرم است در سيوم ، و خشك است در دويم . باه را برانگيزاند و بادها را بشكند و تقويت معده و جگر سرد كند و عرق النّسا و نقرس را سودمند آيد و خدر و فالج را نفع دهد و تمدّد و تشنّج بلغمى را دفع كند و سحج امعا را نفع دهد و درد سر و شقيقه كه از سردى باشد ، نافع است ؛ و چون دو درم از او كوفته و بيخته ، به آب گرم بياشامند ، اخراج اخلاط غليظ كند و حفظ بيفزايد و رطوبت از نواحى سر و حلق ببرد . شربتى دو درم ؛ و مضرّ است به حلق ، و مصلحش عسل است ، و بدلش دار فلفل يا فلفل سفيد بود .\r\n\r\nزنبق\r\n: به پارسى سوسن سفيد گويند . گرم است در اوّل و معتدل است در خشكى و ترى . دهنش درد گرده را نفع دهد و سلس بول را سودمند آيد و وجع الظهر را دفع كند .\r\n\r\nزنجار\r\n: زنگار گويند . بهترينش معدنى است كه در معدن مس حاصل مىشود . گرم و خشك است در چهارم . جرب و بهق را نفع دهد ؛ و چون در بينى دمند ، گندهء بينى را زايل گرداند ؛ و چون در داروى چشم به كار برند ، جرب و سبل و سلاق و ظفره را نفع دهد و بياض را ببرد و حدّت باصره را زياد كند ؛ و چون به عسل در چشم كشند ، غلظ اجفان را سودمند آيد ؛ و غبارش مضرّ بود به حلق ، و مداوايش به شير تازه و مسكه كنند ؛ و خوردنش كشنده است . علاجش آن است كه جلاب و آب گرم و لعاب‌ها و شورباهاى چرب دهند . بدلش اقليميا و نيم وزن آن زنجفر است .\r\n\r\n\r\n","description":"","footnote":"\r\n( 1 ) . هندى آن « سونتهه » ، « سندهى » و « سنده » است . ( تطبيق نام‌هاى كهن گياهان دارويى 1 / 164 )\r\n","page_name":" 105 ","page_number":105},
  {"content":"\r\n\r\n\r\nزنجفر\r\n: به پارسى زنجرف و هندوى سندور گويند . سرد است در دوم و خشك است در سيوم . جگر و معده را سودمند است و اگر با روغن گل و گلاب كنند ، جهت دانه‌هايى كه در سر [ پيدا 
  ] شوند ، به اسفيداج رصاص و به روغن گل سرشته ، طلا كنند ، نافع آيد و در مرهم براى سوختگى مفيد بود . [ امّا 
  ] از سموم قتّاله است . خورندهء او را همان عارض شود كه از خوردن زيبق [ مصعّد حادث گردد 
  ] . علاجش آن است كه زيبق مصعّد خواهد آمد .\r\n\r\nزوفاى يابس\r\n: و آن گياهى است مشابه برگ چنار . بهترينش آن است كه از جانب بيت المقدس آرند و آن را زوفاى مصرى گويند . طبيعتش گرم و خشك است در سيوم . چون به سداب و انجير بجوشانند ، به عسل شيرين كرده ، ميل فرمايند ، ضيق النّفس و سعال مزمن را نفع دهد و كرم دراز و حبّ القرع را بكشد و اخراج بلغم كند و داء الحيّه و داء الثّعلب را دفع كند و عرق النّسا و وجع مفاصل را سودمند آيد و قولنج را بگشايد و ادرار « 1 » صافى سازد و رنگ روى را نيكو گرداند ؛ و چون طبيخش را به سكنجبين رغبت نمايند ، مسهل كيموس غليظ بود ؛ و چون به سركه پزند و بدان مضمضه كنند ، درد دندان را ساكن گرداند ؛ و شربت او دو درم است تا چهار درم ؛ و مضرّ است به جگر ، و مصلحش عنّاب است ، و بدلش پرسياوشان و نيم وزن آن مرزنجوش است .\r\n\r\nزيبق\r\n: به پارسى سيماب و به شيرازى جيوه و به هندوى پاره گويند .\r\nبهترينش آن بود كه غير مستعمل بود ، و علامت غير مستعمل آن باشد كه چون از كرباس بگذرانند ، رنگ كرباس سياه گردد ؛ و طبيعتش سرد و تر است در دويم . مقتولش قتل شپش و كنه كند ، و با روغن گل و سركه ، جرب و خارش اعضا را نفع دهد ؛ و دخانش احداث فالج و رعشه كند و تاريكى چشم و زردى روى و خشكى دماغ آرد و عقل زايل گرداند و ريش‌هاى كهنه را نفع دهد ؛ و موضعى كه دخانش باشد ، گزندگان همه بگريزند و اگر نگريزند ، همه بميرند ؛ و زيبق مصعّد كشنده بود ، و چون در گوش كسى ريزند ، اختلاط عقل پيدا كند و به صرع و سكته نيز كشد .\r\nعلاجش آن باشد كه ميلى از ارزيز ساخته ، در گوش كنند تا سيمابى كه باشد ، به ميل چسبيده و بيرون آيد ؛ و زيبق آنچه [ نه 
  ] مصعّد و نه مقتول بود ، چون ميل كنند ، فى الحال از مقعد بيرون آيد ، و از او مضرّتى نرسد ؛ و\r\n\r\n\r\n","description":"","footnote":"\r\n( 1 ) . س : آواز ؛ به قياس نسخ ديگر اصلاح شد .\r\n","page_name":" 106 ","page_number":106},
  {"content":"\r\n\r\nصنعت تصعيد سيماب آن است كه يك وزن زيبق و نيم وزن آن سرب يا قلعى ساييده ، با هم چندان زاج سوخته و هم چندان خشت پخته و به وزن آن مجموع نمك بريان كرده ، همه را بر صلايه سحق كنند و ربّ اترج يا حمّاض بدان ريزند و آهسته آهسته بسايند تا به غايت سوده گردد . پس آن را بريان كنند و در شيشهء گل‌اندود يا ديگى نو به گل‌اندوده و شرابه به آتش نرم بريان كنند و آتش نرم آهسته آهسته چنين كنند و تصعيد كنند سه نوبت تا سفيد گردد . شربتى از او دو درم تا سه درم است ؛ و مداوى كسى كه سيماب مصعّد خورده باشد ، آن است كه شبت نيم مشت و انجير ده عدد در يك پياله و نيم آب جوشانيده ، تا به نيم آيد ، صاف كنند و سه درم مرّ مكّى در آب آن حلّ كرده ، صاف نموده ، نيم گرم بياشامند و مدد كنند كه قى شود ، و غذا شير گاوان تازه بخورد .\r\n\r\nزوفاى رطب\r\n: وسخى است كه به دنبه‌هاى ميشان ارمن جمع مىشود .\r\nطبيعتش گرم است در سيوم ، و گويند در دويم ، و تر است در اوّل . بر وسخه و اورام صلب ضماد كنند ، نفع تمام دهد ؛ و چون با بوره و انجير بر سپرز گذارند ، سودمند آيد . چون زن به اكليل الملك و مسكه فرزجه سازد و بردارد ، حيض براند و بچه بيندازد ؛ و چون با پيه مرغابى آميزند ، ريش گوش « 1 » و ريش قضيب و ريش مقعد و ريش رحم را سودمند آيد ؛ و مولّد صداع است ، و مصلحش روغن گل و سركه ، و بدلش مغز ساق گاو .\r\n\r\nزيتون\r\n: آنچه سبز و نارسيده است ، [ روغن 
  ] آن را زيت الانفاق گويند .\r\nسرد و خشك است در اوّل . طبيعت قبض كند و صفرا فرونشاند و رطوبت معده را دفع كند ؛ و آنچه شيرين است و رسيده ، معتدل است در حرارت و برودت ، و مايل است به خشكى و معده را قوّت دهد و اشتها آرد ؛ و آن چه سياه و رسيده است ، مايل است به گرمى و ترى و مضعف معده است .\r\n\r\nزيت\r\n: روغن زيتون است . [ مزاج و 
  ] منفعت هريك از اصناف زيت ، نزديك است به مزاج و منفعت زيتونى كه از او گرفته‌اند ؛ و اگر روغن زيت جهت جمره و جرب و شرى و قوبا و صداع و دندان متحرك را به كار برند ، سودمند آيد و سبوسهء سر را زايل كند . بدل روغن زيت ، روغن خروع و گويند روغن فجل است .\r\n\r\n\r\n","description":"","footnote":"\r\n( 1 ) . س : كند ؛ به قياس نسخ ديگر اصلاح شد .\r\n","page_name":" 107 ","page_number":107},
  {"content":"\r\n\r\n\r\nحرف السّين\r\n\r\nسالج\r\n: گويند برگ قرنفل است ، و گويند برگ دارچينى است كه دارچينى پوست اوست ، و كبابه ثمرهء اوست ، و اين هر دو غلط است ؛ آنچه پيش اين احقر محقّق شده ، برگ درخت صندل است ، و به هندوى آن را پينج خوانند . طبيعتش گرم است در سيوم و خشك است در دويم . معده و جگر و دماغ را قوّت دهد و بوى دهان را خوش كند و فربه آرد و حيض و شير براند و خفقان را سودمند آيد و بوى بغل زايل گرداند ؛ و شربت دو مثقال است ؛ و مضرّ است به شش ، و مصلحش مصطكى است .\r\n\r\nساج\r\n: به هندوى سال گويند ، و آن درختى است در هند به غايت بزرگ و صلب و رنگش مايل است به سياهى . طبيعتش سرد و خشك است در دويم . چون بسوزند و سه شبانه‌روز در چندان آب ماميثا كه از بالايش بگذرد ، گذاشته ، در سايه خشك سازند ، پس كوفته و بيخته ، در چشم كشند ، باصره را قوّت دهد و ورم اجفان را دفع كند .\r\n\r\nساق البقر\r\n: به پارسى پاچهء گاو خوانند . چون بسوزند و كوفته و بيخته ، ميل كنند ، اسهال دموى را نفع دهد و نفث الدّم را دفع كند ؛ و شربتى از او يك مثقال است .\r\n\r\nسپستان\r\n: به هندوى سوده گويند . « 1 » طبعش معتدل است ، و گويند سرد و تر است در اوّل . سرفه را كه از گرمى و خشكى بود ، نفع دهد و خشونت حلق و سينه را دفع كند و شكم براند و تشنگى فرونشاند و تب‌هاى دموى و صفراوى را سودمند آيد ؛ و مقدار مأخوذ از او سى عدد است ؛ و مضرّ است به جگر ، و مصلحش عنّاب است .\r\n\r\nسدر\r\n: به پارسى كنار و به هندوى بير خوانند . بهترينش آن است كه برگ او سبز و پهن بود ؛ طبيعتش گرم و خشك است در اوّل . چون صمغش را در آب حلّ كرده ، بر سر ريزند ، جزام ببرد ؛ و مضرّ است به سر ، و مصلحش كتيره است ؛ و شربت از او دو درم تا سه درم است .\r\n\r\nسداب\r\n: بهترينش سبز بوستانى و تيزبوى بود . گرم و خشك است در دويم ، و گويند در سيوم . كلف و بهق را نفع دهد و ثآليل را زايل گرداند و بوى سير و پياز را از دهان ببرد و سلعه و خنازير را سودمند آيد و عرق النّسا و\r\n\r\n\r\n","description":"","footnote":"\r\n( 1 ) . سپستان ، سپستان ، سجبستان ، سگ‌پستان ، أطباء الكلبه ، كه داراى ميوه‌اى شبيه به عنّاب است و آن را به هندى « لسوده » گويند .\r\n( تطبيق نام‌هاى كهن گياهان دارويى 1 / 167 )\r\n","page_name":" 108 ","page_number":108},
  {"content":"\r\n\r\nوجع المفاصل را دفع كند و خون بينى را ببندد و باد را بشكند و درد پهلو و سينه و ضيق النّفس و سرفه را نافع بود ؛ و چون عصارهء او را در آب رازيانج و عسل آميخته ، در چشم كشند ، روشنى بيفزايد ؛ و بويش اطفالى را كه امّ الصّبيان داشته باشند ، نفع تمام رساند ؛ و شربت او يك درم تا دو درم است .\r\n\r\nسرخس\r\n: گرم و خشك است در دويم ؛ و چون دو مثقال از او كوفته و بيخته ، به ماء العسل بياشامند ، كدو دانه و كرم‌هاى دراز را بكشد و عرق النّسا و نقرس و درد مفاصل را نفع دهد و وجع الورك را سودمند آيد ؛ و شربت او دو درم تا سه درم است .\r\n\r\nسرطان\r\n: به پارسى خرچنگ و كنكاش گويند . به هندوى كيكرو « 1 » خوانند .\r\nبهترينش نهرى بود . سرد و تر است در دويم ؛ و شوربايش مسلول را نفع دهد و باه برانگيزد و بول و حيض براند ؛ و چون بسوزند و به آب جو سرشته ، بر پستان كسى طلا كنند كه سرطان داشته باشد ، سودمند آيد ؛ و طريق سوختن آن است كه سرطان را هم‌چنان زنده در ديگ مسين سرخ كنند ، و بر بالاى ديگ‌دان گذاشته ، اندك اندك آتش كنند تا سوخته گردد ؛ و اگر خاكستر وى با شير خر مسلول را دهند ، نيك نافع آيد ؛ و دشخوار هضم شود و غذا بسيار دهد ؛ و مصلح او آن است كه به آتش نپزند ؛ و گويند مضرّ است به مثانه ، و مصلحش طين قبرسى است ، و بدل سرطان خشك به وزن آن صدف بود .\r\n\r\nسيساليون\r\n: انجدان رومى است و آن را كاشم رومى نيز گويند و آن مانند انجدان است ، ليكن درازتر از او . گرم و خشك است در دويم . محلّل رياح و ملطّف . دردهاى اندرون را ساكن گرداند و بلغم بسته را بگدازد ؛ و چون با شراب بياشامند ، منع ضرر زهرها كند و درد پشت و مصروع را سودمند آيد و ربو و ضيق النّفس و سعال مزمن را نفع دهد ؛ و چون بذر و اصل وى با عسل بسرشند و لعق سازند ، مغص ريحى را مفيد بود و عسر البول و اختناق رحم و درد گرده و مثانه را سود دهد . شربتى از او يك درم است . مضعف جگر بود ، و مصلحش عصارهء زرشك ، و بدلش خردل سفيد بود .\r\n\r\nسعد\r\n: به پارسى مشكك زيرزمين ، و به تركى يتلاق و به هندوى موفه خوانند . « 2 » طبعش گرم است در اوّل و خشك است در دويم . رنگ روى را\r\n\r\n\r\n","description":"","footnote":"\r\n( 1 ) . هندى آن « گنگى » و « گنگچه » است . ( لغتنامه )\r\n( 2 ) . سعد : مشك زمين ، به تركى « يتلاق قرقرون » و « توبلاغ » ، و به هندى « موفه » و « مشكك » گويند . ( تطبيق نام‌هاى كهن گياهان دارويى 1 / 171 )\r\n","page_name":" 109 ","page_number":109},
  {"content":"\r\n\r\nنيكو گرداند و بوى دهان خوش كند و سنگ گرده و مثانه را بريزاند و قلاع و استرخاى لثه را نفع دهد و حفظ بيفزايد ؛ و شربت او يك درم تا دو درم است ؛ و مضرّ است به شش ، و مصلحش انيسون است .\r\n\r\nسفرجل\r\n: به پارسى به گويند . شيرين ، سرد و تر است در اوّل ، و گويند در دويم ؛ و ترش قابض بود . معده را قوّت دهد و قى و غثيان را دفع كند و تشنگى بنشاند و بول براند و ذو سنطارياى كبدى و معوى را سودمند آيد و خون رفتن از امعا باز دارد ؛ و چون بر بالاى طعام خورند ، طبع را نرم گرداند ؛ و چون پيش از طعام خورند ، شكم ببندد ؛ و چون به طبيخش حقنه كنند ، شقاق مقعد و رحم را نيكو گرداند ؛ و از بسيار خوردن آن اعصاب و قولنج و مغص تولّد كند ، و مصلحش رطب العسل است .\r\n\r\nسقمونيا\r\n: به پارسى محموده خوانند ، و آن عصارهء گياهى است از اين يتوعات « 1 » كه برگ آن به لبلاب ماند . بهترينش آن است كه سبك و صاف و متخلخل و به رنگ بريشم بود . چون به دست بمالند ، آرد شود و سفيد گردد و در آب زود حلّ شود ؛ و چون در آب حلّ شود ، مثل شير نمايد ؛ و چون خواهند كه به كار برند ، بايد كه اوّل او را مشوى سازند ، به اين طريق كه سر به يا سيب را به كارد بردارند و اندرونش خالى ساخته ، محموده را در لتهء كتان بسته ، در ميانش نهند و سرش باز به جا نهاده ، به سيخ چوبين محكم گردانند و در خمير گرفته ، در زير آتش كنند تا پخته شود . پس بيرون آرند ؛ و بعضى از حكما گفته‌اند كه اگر محموده را با بنفشهء صلايه كرده به كار برند ، كار مشوى كند ، و مؤلّف دايم به اين عمل مىنمايد و نفع بسيار مشاهده مىكند . طبيعتش گرم و خشك است در سيوم ، و گويند در دويم . اسهال صفرا كند و معده و امعا را ضرر رساند و جگر و دماغ را ضعيف گرداند و قى و غثيان و اندوه و تشنگى آرد و اشتها ببرد ؛ و شربت از او يك دانگ است ؛ و علاج كسى كه از خوردن سقمونيا اسهالش به افراط كشد ، به دوغ و سويق تفّاح و ربّ سفر جل و ربّ سماق و ربّ ريواج كنند ؛ و قوّت سقمونيا تا سى سال باقى مىماند .\r\n\r\nسقنقور\r\n: و آن ريگ ماهى است ، و گويند از نسل تمساح است كه نهنگ بر لب رود نيل بيضه مىنهد و بچه مىآرد ، و آنچه در آب مىرود ، نهنگ\r\n\r\n\r\n","description":"","footnote":"\r\n( 1 ) . يتوع : هر گياهى كه هنگام بريدن شير از ساقه‌اش بيرون بيايد .\r\n( لغتنامه )\r\n","page_name":" 110 ","page_number":110},
  {"content":"\r\n\r\nمىشود ، و آنچه در ريگ مىماند ، سقنقور مىگردد ؛ و فرق ميان سقنقور و ريگ آن است كه سقنقور در نيل [ و 
  ] نزديك اوست و ريگ در ميان بيابان‌ها مىباشد ، و سر ريگ پهن بود و سر سقنقور باريك و كشيده ؛ و رنگ ريگ زردى كه به سرخى زند و پوستش خشن و درشت باشد ، و رنگ سقنقور ابلق از سبز و زرد و سياه و سفيد و پوستش املس و نه اسود ؛ و گفته‌اند كه چون سقنقور به صياد رسد و عضوى را از صياد بگيرد و طلب آب كند و اگر آب يابد ، در آب رود و اگر آب نيابد ، بشاشد و در بول خود غلطد ، صياد فى الحال بميرد و سقنقور سالم ماند ؛ و اگر صياد پيش از او در آب رود يا در بول خود غلطد ، سقنقور فى الحال بميرد و صياد سالم ماند ؛ و سقنقور چون تازه بود ، گرم و تر باشد در دويم ؛ و چون نمك سود كنند و خشك گردانند ، حرارتش زياده شود و رطوبتش كم ؛ و سقنقور مرض‌هاى عصبانى سرد را نفع دهد و منى بيفزايد و باه برانگيزاند ، به وجهى كه هر چند جماع كند ، تسكين نيابد ، مگر آنكه شورباى عدس يا آب كاهو بياشامند ؛ و شربتى از او يك مثقال تا سه مثقال است ، و بدلش به وزن آن خصيه الثّعلب و نيم وزن او قضيب گاو جوان خشك به سوهان سوده .\r\n\r\nسكر\r\n: به پارسى شكر گويند . بهترينش [ سفيد 
  ] شفّاف است كه از هند آرند . گرم است در اوّل دويم و تر است در ميانهء اوّل . چون كهنه شود ، مايل به خشكى گردد . طبيعت را نرم گرداند و معده را قوّت دهد و باد بشكند و تفتيح سدّهء جگر كند . چون ده درم از او با بيست درم روغن گاو يا گوسفند نيم گرم بياشامند ، احتباس بول و درد ناف را سودمند آيد و رحم زن را كه زاييده باشد ، از فضول غليظ پاك گرداند ؛ و از بسيار خوردن آن سحج امعا پيدا شود ، و بدلش آلوى سياه ، و گويند مصلح آن به است و طباشير و بدل آن مويز خراسانى است .\r\n\r\nسكّر العشيره\r\n: به پارسى شكر تيهال و تغال گويند و آن صمغ درخت عشير است . چون جمع شود ، مثل ترنجبين مىافتد . معتدل است و نزديك است به مزاج شكر . طبع نرم دارد . چون يك ماه متواتر به آب نيم گرم بياشامند ربو و دشوارى نفس را سود دهد . شربتى ده درم . معده و جگر و گرده و مثانه را نافع است .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n\r\nسكبينج\r\n: بهترينش آن بود كه بيرونش به سفيدى زند و درونش به سرخى و تيز بوى بود و در آب زود حلّ گردد ؛ و گفته‌اند كه بهترينش آن باشد كه صافى بود و بيرونش سرخ و درونش سفيد . طبيعتش گرم و خشك است در سيوم . فالج و وجع الورك را نفع دهد و قولنج بگشايد و سنگ گرده و مثانه را بريزاند و برودت امعا و رحم را دفع كند و حيض و بول براند و بچّه بيندازد و باه برانگيزد و كرم‌ها را بكشد و نقرس و وجع المفاصل را سودمند آيد و سوء القنيه و استسقا را مفيد بود و بدن را به اخراج اخلاط غليظ پاك گرداند و درد پشت و كمر را سود دارد ؛ و شربتى از او يك درم يا يك مثقال است ؛ و مضرّ است به مثانه ، و مصلحش اشّق است ، و بدلش قند سفيد و گويند وزن آن جاوشير .\r\n\r\nسكّ\r\n: بعضى سك را رامك نيز گويند و او عصارهء آمله است . گرم و خشك است در دويم . طبيعت را قبض كند و قى و غثيان باز دارد و احشا را قوّت دهد و باه برانگيزد و سدّهء [ جگر 
  ] بگشايد و منع نزف دم كند ؛ و شربت از او نيم درم است . سر گرم را صداع آورد ، و مصلحش كافور است .\r\n\r\nسلق\r\n: به پارسى چغندر گويند . گرم و خشك است در اوّل ، و نيز گويند سرد و تر است ، و گويند گرم و تر است در اوّل ، و گويند مركّب القوى است .\r\nملطّف و محلّل و مفتّح بود و داء الثّعلب و خراز و ثآليل را نفع دهد ؛ و چون سر به آبش بشويند و بمالند ، شپش را بكشد ؛ و چون آبش را با مرى و توابل خورند ، قولنج و رعشه را نفع دهد و قطع بلغم كند ؛ و چون ده درم از آبش كه نيم درم غاريقون در او حلّ كرده باشند ، بياشامند ، اخراج خلطهاى غليظ لزج كند ؛ و چون آبش را در بينى مصروع چكانند ، سودمند آيد .\r\n\r\nسليخه\r\n: به پارسى كهلى كهله « 1 » و به هندوى تج گويند . بهترينش سرخ رنگ سطبر بود . طبيعتش گرم و خشك است در سيوم . رياح غليظ را تحليل دهد و حيض بگشايد و بول براند و درد سينه و پهلو را كه از اخلاط لزج تولّد كرده باشد ، دفع كند ؛ و چون زن به عسل فرزجه سازد و بردارد ، رحم را از رطوبت فاسدهء عفنه پاك ساخته و خوشبوى گرداند و سدّه بگشايد و بچه بيندازد و مشيمه بيرون آرد ؛ و شربتى از او يك درم تا دو درم است ؛ و مضرّ است به امعا ، و مصلحش كتيره است ، و بدلش نيم وزن آن دارچينى .\r\n\r\n\r\n","description":"","footnote":"\r\n( 1 ) . چنين نامى براى سليخه در منابع يافت نشد . شايد اصطلاح محلى باشد ( ؟ ) . امّا هندى آن « تج » صحيح است . ( نك : تطبيق نام‌هاى كهن گياهان دارويى 1 / 174 )\r\n","page_name":" 112 ","page_number":112},
  {"content":"\r\n\r\n\r\nسلخ الحيّه\r\n: به پارسى پوست مار و به تركى ايلان تئريسى و به هندوى كانحلى خوانند . بهترينش پوست مار نر بود كه لونش سفيد بود . سرد و خشك است در اوّل ؛ و چون با شراب بپزند و در گوش چكانند ، درد گوش را نفع دهد ؛ و چون بدان مضمضه كنند ، درد دندان را دفع كند ؛ و چون كوفته و بيخته ، به عسل در چشم كشند ، باصره را قوّت دهد ؛ و چون بسوزانند ، به سركه سرشته ، بر داء الثّعلب لطوخ كنند ، موى بروياند ؛ و چون در زيت انداخته و چند روز در آفتاب گرم نهند ، پس صاف كرده ، در چشم كشند ، غلظ اجفان را سودمند آيد .\r\n\r\nسلحفات\r\n: به پارسى سنگ پشت و به تركى بچه جناق و به هندوى كچهويره گويند . چون زهره‌اش در بينى مصروع چكانند ، نفع دهد ؛ و چون لطوخ كنند ، خناق را دفع كند ؛ و چون بدان مضمضه كنند ، قلاع را زايل گرداند ؛ و چون ميل نمايند ، سرفه را نفع دهد ؛ و چون خونش در دست و پاى مالند ، نقرس و وجع المفاصل را سودمند آيد ؛ و چون روغن پيه‌اش را به صاحب تشنّج و كزاز مالند ، سود دارد ؛ و چون بيضه‌اش را به طفلى دهند كه سعال داشته باشد ، مفيد بود ؛ و چون در موضعى كه تگرگ بسيار باشد ، پشت سنگ پشت بر زمين نهاده ، دست و پايش را در هوا كنند و بگذارند ، ديگر در آن موضع تگرگ نشود .\r\n\r\nسماق\r\n: به تركى تمتم گويند . « 1 » بهترينش سرخ تازه بود . طبيعتش سرد است در دويم و گويند در اوّل ، و خشك است در سيوم . معده را قوّت دهد و اشتها آرد و شكم ببندد و قرحهء امعا را سودمند آيد و سيلان رطوبت رحم را دفع كند ؛ و چون به گوشت درّاج يا كبك يا تيهو خورند ، اسهال مزمن را نفع تمام دهد ؛ و چون شب در گلاب گذارند و صباح صاف كرده ، در چشم كشند ، جرب و سبل و دمعه را كه از گرمى باشد ، سود دارد و خارش اعضا و سوزش چشم را نيك بود ؛ و چون آبش بياشامند ، تشنگى را فرونشاند و غثيان صفراوى را نفع رساند ؛ و چون به آبش مضمضه كنند ، قلاع را زايل گرداند ؛ و چون ده درم از او در هفتاد درم آب جوشانند تا قوّتش تمام به آب رود ، پس لتهء كتان كهنه را بدان آب تر ساخته ، بر پشت چشم طلا كنند ، جرب و آكله و سلاق را فايده‌مند بود ؛ و چون آبش در چشم مجدور\r\n\r\n\r\n","description":"","footnote":"\r\n( 1 ) . سماق ، طمطم ، تمتم ، تترك ، و به هندى « تتل » است . ( تطبيق نام‌هاى كهن گياهان دارويى 1 / 175 )\r\n","page_name":" 113 ","page_number":113},
  {"content":"\r\n\r\nكه سرخ شده باشد ، چكانند ، ايمن گردد از آنكه آبله از چشمش بيرون آيد ؛ و چون برگش را كوفته ، بر شكم اطفال ضماد كنند ، طبيعت ايشان را قبض كند ؛ و مضرّ است به جگر ، و مصلحش مصطكى است .\r\n\r\nسمين\r\n: به پارسى شرحه گويند . گرم و تر است در اوّل . طبيعت را نرم كند و باه برانگيزاند و ارخاى معده كند و بخار دخانى مستحيل گردد ؛ و مصلحش زنجبيل است .\r\n\r\nسمسم\r\n: به پارسى كنجد و هندوى تل گويند . « 1 » گرم است در ميان اوّل ، و تر است در آخر آن ، و گويند در دويم . محلّل و مليّن بود . چون كوفته [ و بيخته 
  ] ، ضماد كنند ، اثر كبودى كه از ضربه حادث شده باشد ، ببرد و سوختگى آتش را نفع رساند و گزيدگى مار را سودمند آيد ؛ و چون نقوعش را ميل نمايند ، حيض براند و بچه بيندازد ؛ و چون مقشّر كرده ، بريان كنند ، غذاى صالح دهد و فربه آرد ؛ و لعوقش خشونت حلق و سينه را دفع كند و سعال را مفيد بود ؛ و چون در شير پرورده بخورند ، منى بيفزايد و باه برانگيزد ؛ و چون به طبيخ برگش موى را بشويند ، نرم و دراز گردد .\r\n\r\nسمّ الفار\r\n: به پارسى مرگ موش گويند ، و چون موش در ميان خمير خورد ، فى الحال بميرد ، و هر موشى كه بوى آن موش مرده بشنود ، بگريزد و يا هلاك شود ، مجرّب است كه وى سمّ قاتل بود . كسى كه خورده باشد ، هم‌چنان كنند كه زيبق مصعّد خورده باشد و مشكل خلاص يابد ، از بهر آنكه به غايت مهلك است . گويند كه ديديم شخصى را كه دو دانگ و نيم الماس سوده بدادند و در وى هيچ كار نكرد و يك زهرهء افعى همان كس را دادند ، هيچ اثر نداد و مثقالى از اين دارو در ميان خمير كردند و يك نان پختند و چاشتگاه از آن مقدار يك نيم كم و بيش بخورد ، چون بيش بود مرده شد .\r\n\r\nسمك\r\n: به پارسى ماهى و به تركى بالغ و به هندوى مچهى خوانند . سرد و تر است در اوّل . توليد بلغم و تبريد و ترطيب بدن كند و موافق معدهء گرم بود ؛ و طبيعت ماهى شور ، گرم و خشك است ؛ و چون ماهى شور را بسوزند و بر گزيدگى سگ ديوانه نهند ، سودمند آيد ؛ و مداومت كردن بر خوردن ماهى تازه ، حدوث بهق و برص ابيض گردد .\r\n\r\n\r\n","description":"","footnote":"\r\n( 1 ) . سمسم يا سمسم ، جلجلان يا همان كنجد است كه به هندى « تل » گويند . ( تطبيق نام‌هاى كهن گياهان دارويى 1 / 176 )\r\n","page_name":" 114 ","page_number":114},
  {"content":"\r\n\r\n\r\nسناى مكّى\r\n: بهترينش آن است كه برگش چون زبان چغوك خورد و باريك بود و مايل باشد به زردى . اخراج صفرا و بلغم و سودا كند و نقرس و عرق النّسا و وجع الورك را نفع دهد ؛ و شربت او در مطبوخ چهار درم تا هفت درم است ، و در سفوف از يك درم و نيم تا سه درم است .\r\n\r\nسنبل\r\n: به هندوى چهر « 1 » گويند . طبيعتش گرم است در اوّل و خشك است در دويم ، و گويند در سيوم . چون شربتش را ميل فرمايند ، جگر و معده و دل و دماغ را نفع دهد و قى و غثيان را دفع كند و بول براند و شكم ببندد و سدّهء جگر بگشايد و ضيق النّفس و استسقاى لحمى را سودمند آيد و درد سپرز را ساكن گرداند و گند دهان را سود دارد ؛ و مضرّ است به گرده ، و مصلحش كتيره است ، و بدلش به وزن آن اذخر ، و گويند سادج ؛ و شربت از او يك درم تا دو درم است .\r\n\r\nسندروس\r\n: صمغى است شبيه به كهربا ، امّا از كهربا سست‌تر است و در او اندك تلخى است . گرم و خشك است در دويم . چون به كف زنند ، خون از هر موضعى كه باشد ، ببندد ؛ و چون به ماء العسل ميل نمايند ، حيض بگشايد و بول براند ؛ و چون كوفته و بيخته ، به سكنجبين خورند ، دفع فربه كند ؛ و چون دماغ را بر دودش دارند ، نزله و زكام را سودمند آيد .\r\n\r\nسورنجان\r\n: بهترينش مصرى است كه صلب و باليده و درون و بيرون سفيد بود . طبيعت او گرم است در اوّل سيوم ، و خشك است در اوّل سيوم ، و گويند خشك است در اوّل دويم . بلغم را به اسهال دفع كند و نقرس و درد مفاصل را نفع دهد و خدر و فالج را سودمند آيد ؛ و چون در بواسير غاير از او نيم درم بكوبند و ببيزند و به روغن گوسفند كهنه يا روغن گاو يا روغن كوهان شتر يا روغن پيهء بط يا روغن پيهء مرغ خانگى بسرشند و به لتهء كهنه بردارند ، نفع تمام دهد ؛ و چون كوفته و بيخته ، به آب اكليل الملك يا بابونه يا هر دو لطوخ كنند ، مفاصل عام را سود دهد ؛ و مضرّ است به معده ، و مصلحش قند و زعفران است ؛ و شربت او يك مثقال ، و بدلش به وزن آن تربد سفيد مجوّف .\r\n\r\nسنّور\r\n: به پارسى گربه و به تركى پشك و به هندوى بارى گويند . چون گربه را بسوزند و خاكسترش به سركه آميزند و به پر مرغ بر شقاق كه ميان انگشتان دست و پاى بود ، طلا كنند ، نفع عظيم دهد .\r\n\r\n\r\n","description":"","footnote":"\r\n( 1 ) . هندى آن « بال‌چهر » است . ( تطبيق نام‌هاى كهن گياهان دارويى 1 / 177 )\r\n","page_name":" 115 ","page_number":115},
  {"content":"\r\n\r\n\r\nسوسن\r\n: به پارسى مخ « 1 » گويند ؛ و اصلش مستعمل بود ، و در « حرف الألف » گفته شده . سوسن بهترينش آسمان‌گون است و بيخش را ايرسا گويند ، و در « الف » گفته شد .\r\n\r\nسويق الشّعير\r\n: به پارسى تلخان جو گويند . سرد و تر است در اوّل . شكم ببندد و قى و غثيان را بازدارد ، و معدهء گرم را قوّت دهد ، و درد سر را كه از گرمى باشد ، دفع كند ؛ و مولّد نفخ بود ، و مصلحش قند سفيد است .\r\n\r\nسويق الحنطه\r\n: به پارسى تلخان گندم گويند . طبعش گرم و خشك است در اوّل . چون نقوع كنند ، مايل به سردى و ترى گردد و ترطيب بدن كند و حرارت فرونشاند و عطش را سودمند آيد .\r\n\r\nسويق الأرزّ\r\n: به پارسى تلخان برنج گويند . به اعتدال نزديك است . تشنگى را فرونشاند و معده را قوّت دهد و دفع غثيان كند و شكم ببندد .\r\n\r\nحرف الشّين\r\n\r\nشاترج\r\n: به پارسى شاهتره گويند . معتدل است در حرارت و خشك است در دويم . چون يك پياله از آب تازهء او فروكشند ، خون را صاف ساخته ، اخراج خلطهاى سوخته كند و جرب و خارش اعضا را نفع دهد و سدّه بگشايد و بول براند ؛ و چون بجوشانند و به آبش مضمضه كنند ، گوشت بيخ دندان را محكم گرداند ؛ و مقدار مأخوذ از خشك او در مطبوخ چهار درم تا ده درم است ، و در سفوف سه درم تا هفت درم است ؛ و مضرّ است به سپرز ، و مصلحش هليلهء زرد است ، و بدلش نيم وزن آن سناى مكّى .\r\n\r\nشاه بلوط\r\n: به پارسى بلوط بزرگ خوانند . شيرين‌تر از بلوط بود . طبعش در گرمى و سردى معتدل است و خشك است در اوّل ؛ و منافعش نزديك است به منافع بلوط ، گفته شد ؛ و مصلحش قند ، و بدلش بلوط ، و گويند خرنوب .\r\n\r\nشادنج\r\n: حجر الدّم به عربى و به پارسى شادنه گويند . چون شستهء او را به سفيدهء تخم‌مرغ در چشم چكانند ، قرحه را نفع دهد و خشونت اجفان و ورم آن را دفع كند و سوزش چشم را سودمند آيد ؛ و چون به آب انار ترش بياشامند ، قى الدّم و نفث الدّم را سودمند آيد ؛ و طريق شستن او اين است كه\r\n\r\n\r\n","description":"","footnote":"\r\n( 1 ) . نسخه‌ها : كذا ( ؟ ) ؛ چنين نامى براى سوسن مشاهده نشد .\r\nشايد « مسيخا » باشد كه يكى از انواع سوسن قرمز است . ( نك : تطبيق نام‌هاى كهن گياهان دارويى 1 / 181 )\r\n","page_name":" 116 ","page_number":116},
  {"content":"\r\n\r\nشادنج را كوفته و بيخته ، به آب خمير كنند و صلايه سازند تا همچون مسكه شود . پس در خريطهء كرباس كرده ، اندك اندك آب ريزند و به دست بمالند تا آنچه لطيف باشد ، همراه آب از خريطه بيرون آيد ، و آنچه كثيف بود ، هم در خريطه بماند . پس در كاسهء چينى كنند و بگذارند تا به ته نشيند .\r\nپس آبش را به آهستگى بريزند و باز سر كاسه را به كاغذ پوشكى كرده و در سايه و يا آفتاب گذارند تا خشك شود . پس بار ديگر صلايه كرده ، به حرير بگذارند و نگاه دارند ؛ و جميع چيزهايى را كه حجريّتى است ، به همين دستور بشويند . مضرّ است به معده و احشا ، و مصلحش عصارهء زرشك ، و بدلش حجر مغناطيس محرق ، و چون حجر مغناطيس را بسوزانند ، بهتر است .\r\n\r\nشبّ يمانى\r\n: زاج است ، در « حرف زاء » گفته شد .\r\n\r\nشهدانج\r\n: به عربى بزر القنب و به پارسى تخم كنب گويند . گرم و خشك است در سيوم . تجفيف و تسخين بدن كند و رياح را تحليل دهد و مصدّع بود ؛ و چون بريان كنند ، ضررش كمتر گردد .\r\n\r\nشعير\r\n: به پارسى جو و به تركى آرپه گويند . طبيعتش سرد و خشك است در اوّل ، و گويند در دويم ؛ آب كشك جو سرد و تر است . تب‌هاى صفراوى و دموى را نفع دهد ؛ و چون به تخم كرفس و باديان يا پوست هليله و بيخ باديان و پوست بيخ كرفس بپزند ، تب‌هاى بلغمى و سوداوى را مفيد بود ؛ و چون دقيقش را در آبى كه اكليل الملك و پوست خشخاش در او جوشانيده باشند ، سرشته ، طلا كنند ، ذات الجنب را سود دارد و نقرس و درد مفاصل را فايده‌مند بود ؛ و مضرّ است به مثانه ، و مصلحش انيسون است .\r\n\r\nشعر\r\n: به پارسى موى و به تركى ساچ و به هندوى بال گويند . چون موى آدمى را به سركه تر كرده ، بر گزيدگى سگ ديوانه طلا كنند ، نفع دهد ؛ و چون موى سوخته را نرم سوده ، بر بثره‌ها پاشند ، سودمند آيد ؛ و چون به عسل آميخته ، بر قلاع كودكان مالند ، قلاع را دفع كند ؛ و چون به مردار سنگ لطوخ كنند ، جرب خشك و حكّه را سود دارد .\r\n\r\nشقاقل\r\n: به پارسى زردك ريگى و خرس گياه نيز خوانند . « 1 » طبعش گرم و تر است در سيوم ، و گويند گرم و خشك است در دويم . باه برانگيزاند و قضيب را قوّت دهد و ادرار بول كند ؛ و شربت او سه درم است ؛ و مضرّ\r\n\r\n\r\n","description":"","footnote":"\r\n( 1 ) . شقاقل ، بيخ گرز دشتى است كه به هندى ستالى ، سوالى ، دودهالى ، كاكول و ستار گويند .\r\n( تطبيق نام‌هاى كهن گياهان دارويى 1 / 188 )\r\n","page_name":" 117 ","page_number":117},
  {"content":"\r\n\r\nاست به شش ، و مصلحش عسل است ، و بدلش بوزيدان و گويند دارچينى .\r\n\r\nشقايق النعمان\r\n: « 2 » به پارسى لالهء دخترى گويند . گرم و خشك است در اوّل ، و گويند گرم و تر است در دويم ؛ و چون آبش را در چشم كشند ، بياض را ببرد و باصره را قوّت دهد و منع نزول آب كند ؛ و چون در چشم اطفال كشند ، حدقهء ايشان را سياه گرداند ؛ و چون هر روز يك درم از تخمش به آب سرد ميل كنند ، بهق ابيض را سودمند آيد ، مجرّب است .\r\n\r\nشك\r\n: سمّ الفار است ، و گفته شد .\r\n\r\nشلجم\r\n: به پارسى شلغم گويند . طبعش گرم است در دويم و تر است در اوّل . غذاى بسيار دهد و سينه را نرم گرداند و اشتها آورد و منى بيفزايد و باه برانگيزاند ، و بول براند و اشتهاى طعام آرد ؛ و مولّد نفخ بود ، و مصلحش خردل است و سركه .\r\n\r\nشمع\r\n: به پارسى موم گويند . بهترينش رنگ سفيد بود و خوشبوى كه از او بوى عسل آيد . به اعتدال نزديك است . چون به روغن بنفشه [ يا 
  ] بادام حلّ كرده ، لطوخ كنند ، خشونت و سخونت سينه را ببرد و شير بسته را بگشايد .\r\n\r\nشنج\r\n: به پارسى گوش‌ماهى گويند . بهترينش تازهء سفيد املس بود . طبعش سرد و خشك است در اوّل . چون بسوزند و بشويند و در چشم كشند ، بياض را ببرد و نشف رطوبت چشم كند و باصره را قوّت دهد . طريق سوختن شنج كه ودع است ، اين است كه در گل گيرند و در آن گل قدرى سرگين ضمّ كرده باشند . بعده در تنور گرم اندازند تا سوخته شود و آن‌گاه برآورند و ببينند اگر سفيد مثل نوره باشد ، بهتر و الّا نه ، باز درآورند و مجدّد در گل به همان طريق در تنور گرم انداخته ، بعده به عمل آورند .\r\n\r\nشونيز\r\n: به عربى حبّه السّودا ، به پارسى سياه‌دانه و به هندوى كلونجى « 1 » گويند . طبيعتش گرم و خشك است در سيوم . قطع بلغم كند و رياح غليظ را تحليل دهد ؛ و چون بكوبند و ببيزند و به بول اطفال كه بالغ نشده باشند ، سرشته ، ضماد كنند ، ورم صلب را سودمند آيد ؛ و چون به آب حنظل تر سرشته ، بر شكم طلا كنند ، كرم‌هاى دراز و حبّ القرع بيرون آرد ؛ و چون تفت داده ، بكوبند و در لتهء كبود بسته ، زمان زمان به دماغ دارند ، زكام سرد را سودمند آيد ؛ و چون طبيخش به عسل شيرين كرده ، نيم گرم بياشامند ،\r\n\r\n\r\n","description":"","footnote":"\r\n( 2 ) . منسوب به نعمان بن منذر ، زيرا كه نعمان اين گياه را بسيار دوست داشته و او اوّل كسى بوده كه آن را در باغچه‌هاى اطراف قصر خود كاشته بود و يا در خضاب بسيار از آن استعمال مىنمود ؛ همچنين به خون نعمان نيز معروف است . ( نك :\r\nتطبيق نام‌هاى كهن گياهان دارويى 1 / 188 )\r\n( 1 ) . هندى آن « قالنجى » يا « كالنجى » و يا « قالير » است . ( تطبيق نام‌هاى كهن گياهان دارويى 1 / 192 )\r\n","page_name":" 118 ","page_number":118},
  {"content":"\r\n\r\nفالج و لقوه را نفع رساند و سنگ گرده و مثانه را بريزاند و درد گرده و رحم را سود دارد و ادرار بول كند و حيض براند و تب‌هاى بلغمى و سوداوى را موافق باشد ؛ و چون نرم سوده به خون افعى با فرشتوك ضماد كنند ، رنگ بهق و برص را بگرداند ؛ و شربت او سه درم است تا دو درم .\r\n\r\nشوكران\r\n: به پارسى تفت يزد گويند . « 1 » طبعش سرد و خشك است در سيوم ، و گويند در چهارم . چون سه مثقال از او ميل كنند ، عقل را به كلّى زايل گرداند و احداث تشنّج و خناق كند ، و علاجش به قى و شراب صرف كنند ، و بدلش دو وزن آن بذر البنج است .\r\n\r\nشيطرج\r\n: به هندوى چيته و چتره گويند . « 2 » طبيعتش گرم و خشك است در دويم ، و گويند در سيوم ؛ و چون بكوبند و ببيزند و به سركه سرشته ، طلا كنند ، بهق را به كلّى زايل گرداند و جرب را نفع رساند و سعفه و قوبا را دفع كند و سپرز را بگدازد و عرق النّسا و وجع المفاصل را سودمند آيد ؛ و چون در گردن خود بياويزند ، درد دندان را ساكن گرداند . مضرّ است به شش ، و مصلحش مصطكى ، و بدلش بيخ كبر است .\r\n\r\nشيح\r\n: به پارسى درمنهء تركى خوانند . طبعش گرم و خشك است در سيوم ، و گويند [ گرم است 
  ] در دويم ، و خشك است در اوّل . چون دو مثقال از او كوفته و بيخته و به شير تازه خورند ، كرم‌هاى دراز و حبّ القرع بكشد ؛ و چون بسوزند و خاكسترش را به روغن بادام طلا كنند ، داء الحيّه و داء الثّعلب را نفع تمام دهد ؛ و مضرّ است به اعصاب و معده را زيان دارد ، و مصلحش ترمس و گويند شراب ريباس و يا شراب اترج ، و بدلش برنگ بود .\r\n\r\nشيلم\r\n: و آن دانه‌هاى صلب و گرد بود ، بعضى سياه و بعضى سرخ كه در ميان گندم باشد . طبعش گرم و خشك است در اوّل ، و گويند در دويم .\r\nملطّف و محلّل و جالى و مسكر و مسدر بود ؛ و چون در ميان شراب خيسانده ، بياشامند ، به غايت منوّم و خواب‌آور باشد ؛ [ و چون به سركه سرشته ، طلا كنند ، جرب و بهق را سودمند آيد 
  ] .\r\n\r\nشيرج\r\n: دهن الحل است ، و گفته شد .\r\n\r\nشيرخشت\r\n: طبعش نزديك است به اعتدال و در اسهال صفراوى قوى است از ترنجبين .\r\n\r\n\r\n","description":"","footnote":"\r\n( 1 ) . به فارسى « بيخ تفت » گويند ، چون در كوه تفت بسيار مىرويد . ( تطبيق نام‌هاى كهن گياهان دارويى 1 / 191 )\r\n( 2 ) . شيطرج ، چيپژك هندى ، يا شيتره ، جوز الراعى و مسواك الراعى است كه به هندى « چتره » گويند .\r\n( تطبيق نام‌هاى كهن گياهان دارويى 1 / 193 )\r\n","page_name":" 119 ","page_number":119},
  {"content":"\r\n\r\n\r\nحرف الصّاد\r\n\r\nصابون\r\n: گرم و خشك است در چهارم . مقرّح اعضاست . چون شياف ساخته ، بردارند ، قولنج بگشايد ؛ و چون در ميان خرقهء صوف نهند ، و به آب تر كرده ، بمالند ، خراز و قوبا را زايل گرداند ؛ و چون به وزنش نمك آميخته ، در حمام بمالند ، حكّه و جرب را نفع دهد . چون به مثلّثش حنّاى سوده آميزند و بر زانو طلا كنند ، درد زانو را سودمند آيد . اگر بر نمش طلا كنند ، دور سازد ؛ و چون با روغن گل بجوشانند ، و بر ريش‌هاى كودكان نهند پىدرپى در چند روز خشك گرداند . سه مثقال از او كشنده بود ، و مداوايش به قى و آب گرم و روغن كنجد و شورباى مرغ به روغن بادام كنند .\r\n\r\nصبر\r\n: بهترينش سقوطرى بود . طبعش گرم و خشك است در دويم ، و گويند در سيوم . تسخين معده كند و بادها بشكند و صفرا و بلغم براند و سدّه بگشايد و جرب و خارش و سوزش چشم را زايل گرداند و باصره را قوّت دهد ؛ و چون به آب گندنا سوده ، بر بواسير ضماد كنند ، بواسير خشك كند ، و چون ناشسته باشد ، اسهال بيشتر كند ؛ و چون مغسول كنند ، قوّتش نقصان پذيرد و از طبيعت دوايى بيرون آيد ؛ و شربت او يك درم تا دو درم است ، و گويند يك مثقال تا دو مثقال ؛ و مضرّ است به امعا ، و مصلحش كتيره است .\r\n\r\nصدف\r\n: به هندوى سپ گويند . طبعش سرد و خشك است در اوّل . چون بسوزند و به آب اكليل الملك يا بابونه ضماد كنند ، وجع المفاصل را سودمند آيد ؛ و چون بر جراحات خبيثه بپاشند ، نفع تمام دهد ؛ و چون زن به عسل فرزجه ساخته ، بردارد ، حيض بگشايد ؛ و چون در آب گشنيز تر حلّ كرده ، بر پيش سر طلا كنند ، رعاف را دفع كند . خوردن وى مضر است به مثانه و مصلحش عسل و بدل آن ودع است .\r\n\r\nصعتر\r\n: به پارسى آويشه « 1 » گويند . طبعش گرم و خشك است در سيوم .\r\nچون طبخش را به شربت سكنجبين خورند ، صلابت سپرز را نفع دهد و بول براند و حيض بگشايد و حيّات و حبّ القرع را بكشد و بادها را بشكند و تاريكى چشم و شب‌كورى را ببرد و معده و امعا را از خلط غليظ پاك گرداند ؛ و شربت از او نيم مثقال تا يك مثقال است .\r\n\r\nصمغ\r\n: به پارسى شلم و به هندوى كوند گويند . بهترينش عربى است ،\r\n\r\n\r\n","description":"","footnote":"\r\n( 1 ) . فارسى آن « آويشن » ، « اوشن » و « ايشن » است و به هندى « ساتر » گويند . ( تطبيق نام‌هاى كهن گياهان دارويى 1 / 195 )\r\n","page_name":" 120 ","page_number":120},
  {"content":"\r\n\r\nو علامتش آن بود كه صاف و سفيد و شفّاف باشد . در آب گذارند ، زود بگدازد ؛ و طبعش به قول اصحّ ، معتدل است . سرفهء گرم را نفع دهد و آواز صاف گرداند و خشونت حلق و سينه را ببرد و حدّت ادويه را دفع كند و اسهال صفراوى را بازدارد ؛ و مضرّ است به سفل ، و مصلحش كتيره است ، و بدلش صمغ بادام ؛ و شربت او يك مثقال [ تا دو مثقال 
  ] است ، و گويند مصلحش شراب صندل و گلاب است .\r\n\r\nصمغ البطم\r\n: علك البطم است . گرم و خشك بود در دويم و طبعش مثل صمغ سداب و صمغ صنوبر است . چون سعوط كنند ، دماغ را پاك كند و چون بر ريش‌ها افشانند با گلنار ، آن را زايل كند و مجموع ريش‌هاى اعضا را مفيد آيد .\r\n\r\nصندل ابيض\r\n: به پارسى صندل سفيد و به هندوى اوجله چندن گويند .\r\nطبعش سرد و خشك است در سيوم . درد سر و خفقان گرم را نفع رساند و نقرس و وجع المفاصل را دفع كند و دل و دماغ را قوّت دهد و تب‌هاى حارّه و مرّهء صفرا و جگر گرم و محرورى مزاج را به غايت نفع دهد . شربت او نيم درم است ؛ و مضرّ است به سينه ، و مصلحش نبات است ، و بدلش اشنه است .\r\n\r\nصندل احمر\r\n: به پارسى صندل سرخ و به هندوى رت‌چندن گويند .\r\nطبعش سرد و خشك است در دويم . طبيعت را قبض كند و اورام گرم را تحليل دهد ؛ و چون بر جمره طلا كنند ، سود دهد ؛ و شربت او يك درم است ، و بدلش فوفل است .\r\n\r\nصوف\r\n: به پارسى پشم و به تركى يونك خوانند . گرم و خشك است در اوّل .\r\nچون پشم را بسوزند و صلايه كرده ، بر جراحت پاشند ، آن را درهم آرد .\r\n\r\nحرف الضّاد\r\n\r\nضأن\r\n: به پارسى ميش و به تركى تش فوئى و به هندوى بهيد گويند .\r\nگوشت او گرم‌تر از گوشت بز بود ، غذاى بيشتر دهد ؛ و گوشت برّه بهتر از گوشت ميش بود .\r\n\r\nضبع\r\n: به پارسى كفتار و به تركى و نينو و هندوى چرغ خوانند . « 1 » هركه دندانش با خود دارد ، چون بر سگ بگذرد ، سگ بانگ نكند ؛ و هركه\r\n\r\n\r\n","description":"","footnote":"\r\n( 1 ) . ضبع ، يا ضبع ، به هندى « هندار » گويند .\r\n( لغتنامه )\r\n","page_name":" 121 ","page_number":121},
  {"content":"\r\n\r\nوسواس داشته باشد ، چون گوشت وى را ميل نمايد ، نفع تمام دهد ؛ و هركه زهرهء او را در چشم كشد ، باصره‌اش را قوّت دهد . هركه نقرس يا عرق النّسا يا وجع الورك يا وجع المفاصل داشته باشد ، چون در طبخش نشيند ، سودمند آيد ؛ و هر زنى كه حامله باشد ، چون پوستش را بر شكم خود ببندد ، بچهء او را نگه دارد و نگذارد كه از پشت او برآيد ؛ و هر مخنّثى كه موى ته‌گاهش را سوخته ، در روغن زيت حلّ كند و صبح و شام بر دبر خود مالد ، خارش او را فرونشاند و از علت ابنه برهاند ؛ و هر مردى كه موى مقعدش را سوخته ، بر زيت حلّ نموده ، بر دبر خود مالد ، ابنه پيدا كند .\r\n\r\nضبّ\r\n: به پارسى سوسمار گويند . چون سرگينش بر كلف و نمش طلا كنند ، نفع تمام دهد ؛ و چون نرم سوده ، در چشم كشند ، بياض را ببرد ؛ و دل وى در زحمت خفقان نافع است ؛ و اگر كف دست او را در پيش اسب آويزند ، در دويدن بر اسبان ديگر غالب آيد .\r\n\r\nضرع\r\n: به پارسى پستان غير انسان را گويند . بهترين پستان‌هاى حيوانات ، پستان گوسپند بود . طبعش سرد « 1 » و خشك است در اوّل . بايد كه به داروهاى گرم خورند تا زود از معده بگذرد ؛ و منفعتش آن است كه چون به روغن بريان كرده ، خورند ، ادرار شير كند .\r\n\r\nضرب\r\n: به پارسى سيخول « 2 » گويند و به هندوى سهه خوانند و اين جانورى است شبيه به گربه و دوك دارد و هركه تعاقب كند دوك‌هاى خود را به طرف او مىاندازد . شوربايش ضيق النّفس را و بحّه الصّوت را سودمند آيد ؛ و چون به خونش طلا كنند ، نقرس و وجع المفاصل را نفع دهد ، و قوبا و كلف را زايل گرداند .\r\n\r\nضفدع\r\n: به پارسى مكل و غوك و وزغ ، و به يونانى نطر و به تركى بقه و به هندوى ميندكى خوانند . چون بسوزند و خاكسترش را بر موضع پاشند كه خون از او روان باشد ، خون را ببندد ؛ و چون خونش به بيضه مورچه و قدرى نوشادر بر موضعى كه مويش كنده يا تراشيده باشند ، طلا كنند ، ديگر نرويد .\r\n\r\nحرف الطاء\r\n\r\nطاووس\r\n: به هندوى مور گويند . طبعش گرم و خشك است در اوّل . چون\r\n\r\n\r\n","description":"","footnote":"\r\n( 1 ) . س : گرم ؛ به قياس نسخ و منابع ديگر اصلاح شد .\r\n( 2 ) . سيخول ، شهيم ، و يا تشى ، خارپشت تيرانداز را گويند . ( برهان قاطع ، لغتنامه ، ذيل واژهء « سيخول » و « ضرب » )\r\n","page_name":" 122 ","page_number":122},
  {"content":"\r\n\r\nلحمش را ميل كنند ، باه برانگيزاند و پيه‌اش نيز همين عمل كند ؛ و چون زهره‌اش را به سركه طلا كنند ، گزيدگى جميع جانوران را نفع دهد ؛ و چون سرگينش را بر ثآليل ضماد كنند ، ثآليل را زايل گرداند ؛ و چون استخوانش را بسوزند و نرم سوده ، بر كلف طلا كنند ، سودمند آيد ؛ و چون طعامى كه در او زهر باشد ، طاووس ببيند ، فرياد برآرد .\r\n\r\nطباشير\r\n: به هندوى بنسلوجن گويند . « 1 » بهترينش سفيد و سبك بود و زود آرد شود . طبعش سرد و خشك است در سيوم ، و گويند در دويم . شكم ببندد و تب‌هاى حارّه را نفع دهد و تشنگى فرونشاند و قى و غثيان باز دارد و حرارت را دفع كند و ضعف دل و خفقان را سودمند آيد و كرب و اندوه را مفيد بود ؛ و شربت او يك درم تا دو درم است .\r\n\r\nطحلب\r\n: به پارسى كشش جوى و نيز جامه غوك گويند . طبعش سرد است در سيوم و تر است و در دويم . چون بر پيشانى طلا كنند ، رعاف را دفع كند ؛ و چون بر ورم و نقرس گرم و وجع المفاصل گرم گذارند ، سودمند آيد .\r\n\r\nطحال\r\n: به پارسى سپرز و به تركى تلاق و به هندوى تلى گويند . بهترينش آن بود كه از حيوانات فربه گيرند . طبعش گرم است در اوّل ، و گويند سرد [ و 
  ] خشك است در دويم . شكم ببندد و خون سوداوى از او تولّد كند ، و مصلحش روغن و سركه و كبر است .\r\n\r\nطراثيث\r\n: و طرثوث نيز گويند . طبعش سرد و خشك در اوّل ، و گويند در سيوم . جگر و معده را قوّت دهد و شكم ببندد و نزف الدّم را سودمند آيد ؛ و مضرّ است به سفل ، و مصلحش گلنار است ، و بدلش جفت بلوط و گويند پوست تخم‌مرغ سوخته است .\r\n\r\nطرخون\r\n: بهترينش بوستانى بود . طبعش گرم و خشك است در دويم ، و گويند سرد و خشك است در اوّل ؛ و قابض بود و قطع خون رفتن از بينى و مقعد و جميع اعضا و رحم و شكم ببندد ؛ و اگر با دوغ و يا شير تازه بپزند و بياشامند ، استرخاى معده را مفيد بود ؛ و چون پيش از داروى مسهل بخايند ، به سبب تخديرى كه دارد ، طعم دارو را فهم نكنند و موجب قى نشود ؛ و درد گلو و تشنگى آرد و قطع شهوت باه كند . شربتى يك مثقال است . مضرّ است به سفل ، و مصلحش كرفس است .\r\n\r\n\r\n","description":"","footnote":"\r\n( 1 ) . به هندى « بنس لوجن » ، « بنس روجى » ، « توشير » و « تباكير » است . ( تطبيق نام‌هاى كهن گياهان دارويى 1 / 199 )\r\n","page_name":" 123 ","page_number":123},
  {"content":"\r\n\r\n\r\nطرفا\r\n: درخت گز است ، و بارش را به عربى ثمره الطرفا و عذبه و به پارسى كزمازو گويند ، و گفته شد .\r\n\r\nطلع\r\n: ثمرهء نخل است « 1 » . به پارسى بهار خرما گويند . آنچه اندرون قشر بود ، وليع خوانند . سرد است در اوّل و خشك است در دويم . قبضى در وى نيست . [ اگر 
  ] وى تر بود ، دقيق [ است 
  ] كه به پارسى گشن خرما گويند ، باه را منافع بود ، شكم ببندد و مقوّى معده بود . مضرّ است به معده ، و مصلحش شهد است .\r\n\r\nطرخشقوق\r\n: به پارسى كاسنى برّى است . عصارهء وى استسقا را نافع بود و مقوّى قلب است . بياض چشم را زايل گرداند و سدّهء جگر بگشايد و بر گزيدگى عقرب ضماد كردن سودمند آيد و تب ربع را دور كند ؛ و اگر آب وى با زيت بياشامند ، با زهر ادويه كشنده باشد . بطئ الهضم بود ، و مصلحش رشاد است .\r\n\r\nطلق\r\n: به عربى كوكب الأرض گويند و هندوى ابرك گويند . سرد است در اوّل ، و خشك است در دويم . چون نيم مثقال از محلولش ميل كنند ، طبيعت را قبض كند و خون ببندد و سنگ گرده و مثانه را بريزاند ؛ و چون به آب لسان الحمل طلا كنند ، ورم ثديين و ورم خلف اذنين را نفع دهد ؛ و مضرّ است به سپرز ، و مصلحش كتيره است ؛ و طلق را حلّ چنان كنند كه با سنگ‌ريزه‌اى چند از خريطهء كرباس درشت كرده ، در آب نيم گرم اندازند و به آهستگى بجنبانند تا حلّ شود . در آفتاب خشك سازند و نگاه دارند ؛ و گفته‌اند كه چون طلق را به يخ‌ريزه در خريطهء كرباس كرده ، بمالند ، حلّ شود .\r\n\r\nطيهوج\r\n: به پارسى تيهو و به تركى بودنه گويند . بهترينش فربه بود كه در زمان خريف گيرند . طبعش به اعتدال نزديك است و غذاى صالح دهد و شكم ببندد و ناقهين را نافع بود .\r\n\r\nطيب العرب\r\n: اذخر است ، و گفته شد .\r\n\r\nطينوث\r\n: به پارسى موزه دوزك خوانند ، و آن حيوانى است سرخ كه بر او نقطه‌هاى سياه بود و از ذراريح خوردتر باشد و در وقت انگور بر خوشهء انگور نشيند . در خاصيت به ذراريح نزديك است .\r\n\r\nطين حكمت\r\n: به پارسى گل حكمت گويند ، و صفتش آن است كه يك\r\n\r\n\r\n","description":"","footnote":"\r\n( 1 ) . طلع ، شكوفهء نخستين خرما را گويند . ( لغتنامه )\r\n","page_name":" 124 ","page_number":124},
  {"content":"\r\n\r\nمن كاغذ و نيم من نمك و آب شب گذاشته ، صباح به دست بمالند تا حلّ شود [ و صاف كنند 
  ] و چهار من گل زرد پاك كوفته و بيخته و چهار يكى موى سر آدمى كه مقراض كرده باشند و مثلش سرگين اسب بيخته ، اضافه نمايند و به دست بمالند تا نيك به هم سرشته ، پس غلوله‌ها كرده ، بگذارند تا خشك شود . هرگاه كه خواهند ، بكوبند و ببيزند و به آب صاف خمير كرده ، به كار برند .\r\n\r\nطين مختوم\r\n: به پارسى گل مختوم گويند و آن گل سرخ‌گون به غايت املس بود . بهترينش آن است كه از او بوى شبت آيد . چون نزديك دهان براى چشيدن برند ، به لب چسبد . طبعش نزديك است به اعتدال . چون به شير تازه ميل كنند ، دفع [ جميع ضررها و 
  ] جميع زهرهاى كشنده كند ؛ اما بايد مكرر دهند تا اثرى از سم نماند و چون به شيرهء خرفه يا شربت انجبار خورند ، نفث الدّم و سحج و ذوسنطارياى كبدى و معوى را سودمند آيد و دل و دماغ را قوّت دهد ؛ و شربت او يك درم تا دو درم است . مضرّ است به شش ، و مصلحش گلاب ، و بدلش در قبض خون ، طين ارمنى است\r\n\r\nطين ارمنى\r\n: به پارسى گل ارمنى گويند . طبعش سرد و خشك است در اوّل . چون به شربت انجبار ميل كنند ، خون ببندد و طاعون را نفع دهد و نزله و زكام و ضيق النّفس را سودمند آيد و ريش شش خشك گرداند و تب‌هاى وبايى را نافع بود و جراحت‌هاى لاذع را زايل كند ؛ و اگر تب بود ، به گلاب و آب سرد بياشامند ، نفع دهد ؛ و شكستگى استخوان را به اقاقيا طلا كردن سودمند آيد ؛ و شربت او نيم مثقال تا يك مثقال است . مضرّ است به سپرز ، و مصلحش گلاب ، و بدلش طين حجازى است .\r\n\r\nطين قبرسى\r\n: گلى است گلگون كه چون در دست بمالند ، سرخى در دست بماند ؛ و چون بشكنند ، در درونش رگ‌هاى زرد باشند . طبعش سرد و خشك است در اوّل ؛ و چون به گلاب و روغن گل طلا كنند ، شكستگى اعضا را نفع دهد ؛ و چون دو درم از او تا سه درم رغبت نمايند ، سحج امعا و نفث الدّم را دفع كند و ذوسنطارياى كبدى و معوى را سودمند آيد . شربتى يك درم به آب سرد بود ، و بدلش طين مختوم است .\r\n\r\nطين قيموليا\r\n: حجر الرّخام است . بهترينش آن است كه مقتول كنند . سرد\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nو خشك است . چون با قدرى سركه و آب طلا كنند ، سوختگى آتش را سودمند آيد ؛ و چون به سركه بر ورم‌هاى گرم و ورم شيب معده ضماد كنند ، مفيد بود و ريش‌ها را پاك گرداند .\r\n\r\nطين فارسى\r\n: به شيرازى گل سرشوى و هندوى ملتانى ماتى گويند .\r\nبهترينش آن بود كه سرخ رنگ باشد . طبعش سرد و خشك است در اوّل . چون به آب گشنيز تر يا لعاب اسبغول طلا كنند ، ورم‌هاى دموى را سودمند آيد ؛ و چون دو مثقال از وى مستعمل كنند ، كافى است .\r\n\r\nحرف الظّاء\r\n\r\nظلف المعز\r\n: به پارسى سم بز و به تركى اجگو طباغى و به هندوى بكريگى كهرندى گويند . سرد و خشك است در سيوم . چون بسوزند و به سركه طلا كنند ، داء الثعلب و داء الحيّه را نفع دهد ؛ و چون به عسل سرشته و به آب بابونه ضماد كنند ، نقرس و وجع المفاصل را موافق باشد ؛ و چون به شراب سرشته ، بر گزيدگى جانوران مالند ، سودمند آيد .\r\n\r\nظلف التّيس\r\n: سم تكه گويند . طبعش لطيف ، به طبع ظلف المعز نزديك است . چون بسوزند و در خانه دود كنند ، مار بگريزد ؛ و چون بسوزند و به عسل سرشته ، دهند ، علّت البول فى الفراش دفع كند ؛ و چون به بول اطفال و عسل سرشته ، بر شكم ضماد كنند ، قولنج بلغمى و ريحى را بگشايد .\r\n\r\nحرف العين\r\n\r\nعاقر قرحا\r\n: طبعش گرم و خشك است در سيوم . چون بكوبند و ببيزند ، به عسل سرشته ، ميل كنند ، صرع را نفع دهد و بلغم معده را بگدازد و باه برانگيزاند و فالج و لقوه را سودمند آيد و بلغم را به تليين دفع كند و استرخاى زبان را مفيد بود ؛ و چون به سركه كه شب عاقر قرحا را در او گذاشته باشند و صباح صاف كرده ، نيم گرم غرغره كنند ، درد دندان را ساكن گرداند ؛ و شربتى از او دو درم است تا سه درم . مضرّ است به شش ،\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nو مصلحش مويزج ؛ و بدل آن غرغرهء فودنج ، و در مرض‌هاى معده راسن و گويند بدل آن دارفلفل است .\r\n\r\nعجم الذّبيب\r\n: حبّ الذّبيب است ، و گفته شد .\r\n\r\nعبهر\r\n: نرگس است ، و گفته شود .\r\n\r\nعدس\r\n: كه به هندوى مسور گويند . « 1 » معتدل است در گرمى و سردى ، و خشك است در دويم ؛ و مقشّر او سرد است در دويم ، و گويند در اوّل ، و خشك است در سيوم ؛ و چون بر خوردنش مداومت نمايند ، تاريكى چشم آرد و احداث رياح كند و دير هضم شود و شش و سپرز را بد بود ؛ و چون [ با 
  ] سويق بر نقرس و وجع المفاصل طلا كنند ، نفع دهد ؛ و جرمش طبيعت را قبض كند و آبش براند و مولّد سودا است ، و مصلحش گوشت فربه با روغن بادام ، و بدل وى طبيخ ماش بود .\r\n\r\nعسل النّحل\r\n: بهترينش سفيد و شيرين و خشبوى و ربيعى بود . طبعش گرم و خشك است در دويم . رطوبات را از قعر بدن جذب كند و اخلاط را از عفونت نگه دارد ؛ و چون با شبت سبز بپزند و بر قوبا طلا كنند ، نفع دهد ؛ و چون با قسط ضماد كنند ، كلف را ببرد ؛ و چون بر سر مالند ، شپش را بكشد ؛ و چون به نمك اندرانى سوده آميخته ، نيم گرم در گوش چكانند ، درد گوش و دوى را دفع كند ؛ و چون در آب حلّ كرده ، ميل كنند ، سينه را از اخلاط غليظ پاك كند ، و باه برانگيزاند و مفلوج را سودمند آيد ؛ و چون كف ناگرفته به آب رغبت نمايند ، شكم براند ؛ و چون بسيار خورند ، قى و غثيان آرد ، و اصلاحش به انار مىخوش و حمّاض و اطرج و رب انار و زرك و امثال اين‌ها كنند ؛ و شربتى از او پنج مثقال تا ده مثقال است .\r\n\r\nعروق المعصفر\r\n: عروق الصبّاغين است . به پارسى زردچوبه گويند . گرم و خشك است در سيوم ، و گويند در دويم ؛ و در وى حالتى قوى بود و خاييدن وى درد دندان را نفع دهد و عصارهء وى روشنى چشم را بيفزايد و بياض را ببرد ؛ و چون با شراب سفيد و انيسون بياشامند ، يرقان كه از سدهء جگر بود ، آن را سود دهد ؛ و اگر بكوبند و بر ريش‌هاى خبيثه پاشند ، نافع بود و قوّت باصره را زياد كند ، و بدلش نيم وزن آن ماميران بود .\r\n\r\nعصفور\r\n: كه به پارسى گنجشك و چغوك خوانند و به تركى جوب جغ « 2 » و به\r\n\r\n\r\n","description":"","footnote":"\r\n( 1 ) . عدس ، بلسن ، ملس ، نشك ، مرجومك ، به هندى « مسور » گويند .\r\n( تطبيق نام‌هاى كهن گياهان دارويى 1 / 207 )\r\n( 2 ) . تركى آن « سرچه » است . ( تحفه )\r\n","page_name":" 127 ","page_number":127},
  {"content":"\r\n\r\nهندوى چريا گويند . طبعش گرم و خشك است در سيوم . باه را برانگيزاند و استرخا و فالج را سودمند آيد و سوء القنيه و استسقا را نفع دهد ؛ امّا اخلاط صفراوى از او متولّد شود ؛ و اولى آنكه به روغن بادام [ خورند 
  ] و بايد كه قطعا استخوان وى نخورند كه سحج در مرىّ و امعا پيدا كند .\r\n\r\nعصارهء الماميثا\r\n: به پارسى شياف ماميثا گويند . بهترينش آن بود كه زرد و سبك بود . طبعش سرد و خشك است در اوّل . ورم گرم را تحليل دهد و درد چشم را سودمند آيد ؛ و طريق ساختنش آن است كه آبش را بگيرند و بجوشانند تا غليظ شود ، پس شياف‌ها سازند و در سايه خشك ساخته ، نگه دارند .\r\n\r\nعصارهء افسنتين\r\n: گرم و خشك است . مسخّن و مقبّض بود . تب‌هاى كهن را سودمند آيد . سدّهء جگر بگشايد و مرّهء صفرا از معده پاك كند . شربتى يك درم . مصلحش ريوند ، و بدلش سه وزن آن ورق اوست .\r\n\r\nعصارهء انبرباريس\r\n: سرد و خشك بود . حرارت جگر و معده و ورم‌هاى آن را نافع باشد و هر دو را قوّت دهد . صفت آن : بستانند زرشك تازه ، آب آن را بگيرند و صاف كنند و بجوشانند تا غليظ شود و بر روى كاغذ كنند تا رطوبتى كه باشد ، نشف كند يا در آفتاب نهند تا تمام خشك شود ؛ و اگر زرشك تر نبود ، خشك وى را در آب بجوشانند و بپالايند و صاف كرده ، به كار برند . بدل آن دو وزن زرشك است .\r\n\r\nعصارهء خشخاش\r\n: افيون است ، گفته شد .\r\n\r\nعصارهء القرظ\r\n: اقاقيا است ، گفته شد .\r\n\r\nعظم\r\n: به پارسى استخوان و به تركى سونلك و به هندوى هاد گويند . سرد و خشك است در دويم . چون استخوان آدمى را بسوزند و يك درم از او به گلاب ميل كنند ، صرع را سودمند آيد و نقرس و وجع المفاصل را نفع دهد ؛ و چون به ماء الشعير سرشته ، بر نشان آبله طلا كنند ، نافع بود . چون يك مثقال خاكستر استخوان تكه را به پنج مثقال شراب انجيره خورند ، باه برانگيزاند ؛ و چون خاكستر استخوان ران گاو را به شربت انجبار ميل نمايند ، قطع نزف دم كند و مانع اسهال گردد ؛ و چون دندان آدمى را و بال راست هدهد در زير سر خفته نهند ، بيدار نشود ، ما دامى كه از زير سرش دور نكنند ؛ و چون دندان‌هاى جانب راست نهنگ را بر بازوى راست مرد\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nبندند ، باه را قوّت دهد و قضيب را سخت گرداند ؛ و چون دندان پيش روباه را بر گردن مصروع بندند ، نافع بود .\r\n\r\nعفص\r\n: كه به پارسى مازو و به هندوى ماجوبهل « 1 » گويند . بهترينش سبز بىسوراخ باشد . سرد است در دويم ، و گويند در اوّل ، و خشك است در سيوم ، و گويند در دويم . چون در طبيخش نشينند ، خروج مقعد را نفع دهد و دفع سيلان رطوبت رحم كند ؛ و چون نرم سوده ، به سركه طلا كنند ، جمره و نمله و قوبا را سودمند آيد ؛ و چون موى را به آبى كه مازو در او جوشانيده باشند ، بشويند ، سياه گرداند ؛ و منع رطوبت از لثه و لهات كند و قلاع را نافع آيد ، و خاصّه كودكان را چون سحق كرده ، در غذا يا آب كنند ، اسهال كهن بازدارد ؛ و چون به غايت سحق نموده ، در بينى دمند ، خون رفتن باز دارد و براى رفع مضرّت به صمغ عربى در آب حلّ كنند تا ضرر به حلق نرساند ؛ و بدلش به وزن آن ثمره الطرفا بود ، و گويند جفت بلوط و حبّ الآس و قشور رمّان و اهليلج زرد كه اين‌ها همه در طبيعت يكديگرند .\r\n\r\nعقيق\r\n: بهترينش سرخ و شفّاف بود . سرد و خشك است در اوّل . چون بسوزند و بسايند ، هر روز نيم مثقال از او به پنج مثقال شربت سيب رغبت نمايند ، ضعف دل را نفع دهد و خفقان را دفع كند ؛ و چون مقدارى از او بر بيخ دندان پاشند ، دندان را محكم گرداند ؛ و چون بر عضوى پاشند كه از او خون روان باشد ، ببندد ، مجرّب است ، خاصّه با مرواريد و بسّد .\r\n\r\nعقرب\r\n: به پارسى كژدم و به تركى چمه و به هندوى بچهو گويند . بهترينش آن بود كه نر باشد . علامت نر آن است كه ضعيف و لاغر و نيشش سطبر بود .\r\nعلامت ماده آن است كه فربه و بزرگ و نيشش باريك بود . سرد و خشك است در اوّل . چون عقرب را بسوزند و صلايه كرده ، بر حرير بگذرانند و در چشم كشند ، ضعف باصره را قوّت دهد . طريق سوختن آن است كه شيشهء سطبر را در گل حكمت گيرند و عقرب را در آن كنند و شب در تنور تافته نهند و سر تنور را بپوشند و صباح بيرون آرند ؛ و اگر عقرب مرده در خرقه بندند و هر زنى كه دايما بچه اندازد ، به گردنش آويزند ، بچه ديگر نيندازد و محفوظ بماند ؛ و اگر خاكستر عقرب را بخورند ، سنگ گرده و مثانه را بريزاند . شربتى از او دانگى بود ، و اگر نيم درم بياشامند ، گزيدگى مار را نافع\r\n\r\n\r\n","description":"","footnote":"\r\n( 1 ) . به هندى « مايفلا » نيز گويند . ( تطبيق نام‌هاى كهن گياهان دارويى 1 / 211 - 212 )\r\n","page_name":" 129 ","page_number":129},
  {"content":"\r\n\r\nبود . مضرّ است به شش ، و مصلحش تخم كرفس و گل ارمنى بود .\r\n\r\nعقار\r\n: كه به پارسى شراب گويند و به تركى جغر و به هندوى مد گويند .\r\nخمر است ، و گفته شد .\r\n\r\nعقاب\r\n: لحمش گرم و خشك است در اوّل . چون زهره‌اش در چشم كشند ، نزول را نفع دهد و روشنايى را بيفزايد .\r\n\r\nعقعق\r\n: به پارسى عكه خوانند . لحمش گرم و خشك است در اوّل . كيموس بدهد ، و سرگينش ربو را سودمند آيد .\r\n\r\nعكر الزّيت\r\n: به پارسى دردى زيت گويند . گرم و خشك است در اوّل ، و گويند در دويم . چون بر ورم سپرز طلا كنند ، سودمند آيد . چون در چشم كشند ، منع نزول آب كند .\r\n\r\nعلق\r\n: به پارسى زلو و شلوك و به هندوى جوك خوانند . چون بر سعفه و نمله گذارند ، خون فاسد را بكشد و نفع تمام دهد .\r\n\r\nعنب\r\n: به پارسى انگور و به تركى اوزم و هندوى داكهه گويند . طبيعت پوست و تخم او سرد و خشك است در دويم ، و لحمش گرم و تر است در اوّل . آبش غذاى نيكو دهد و بدن را فربه كند و باه برانگيزاند و سينه و شش را موافق باشد ؛ و تشنگى آرد ، و اصلاحش به آب انار مىخوش كنند .\r\n\r\nعنب الثّعلب\r\n: به پارسى انگورك روباه و هندوى سكويه خوانند . طبعش سرد است و تر در اوّل ، و گويند در دويم ، و گويند گرم و تر است در اوّل .\r\nچون آبش را بر ورم گرم ضماد كنند ، سودمند آيد ؛ و چون غرغره كنند ، درد گلو دفع كند ؛ و چون عصارهء او را در چشم كشند ، باصره را قوّت دهد ؛ و چون زن بردارد ، حيض ببندد ؛ و شربتى از دو مثقال تا سه مثقال ؛ و مضرّ است به مثانه ، و مصلحش قند است .\r\n\r\nعنّاب\r\n: نزديك است به اعتدال . چون آبش را بياشامند ، حدّت دم را كم گرداند و سرفه و ربو و ضيق النّفس را نفع دهد و درد گرده و مثانه را سودمند آيد و خشونت حلق و سينه را ببرد و حصبه و جدرى را سود دارد .\r\nچون عنّاب را با خسته‌اش بكوبند و ببيزند و هر روز دو مثقال كفه زنند ، قرحهء امعا را مفيد بود ؛ و چون دو مثقال از آرد خسته‌اش به آب سرد رغبت نمايند ، طبيعت را محكم گرداند ؛ و شربتى از او بيست عدد است ؛ و مولّد\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nبلغم ، و مضرّ است به معده ، و مصلحش كشمش يا مويز منقّى بود .\r\n\r\nعنبر\r\n: بهترينش سفيد بود كه اشهب گويند ، بعد از آن ازرق كه فستقى خوانند ، بعد از آن اصفر كه خشخاشى نامند . گرم است در دويم و خشك است در اوّل . مقوّى جوهر ارواح بود . درد معدهء سرد و بادهاى غليظ را دفع كند و دل و دماغ را قوّت دهد ؛ و شربتى از او يك دانگ تا دو دانگ است ؛ و مضرّ است به اصحاب شراب ، و مصلحش بوييدن كافور و گويند مصلحش صمغ عربى بود ، و بدلش دو دانگ وزن آن مشك و دانگى مرّ و دانگى زعفران بود .\r\n\r\nعود\r\n: به هندوى آن را اكر « 1 » خوانند . بهترينش آن است كه سياه سخت و گران باشد و چون در آب اندازند ، ته نشيند و زود كوفته شود و در او هيچ ريشه نباشد . طبعش گرم و خشك است در دويم . چون بخايند ، سدّه بگشايد و بادها را بشكند و بوى دهان را خوش گرداند و احشا و اعصاب را قوّت دهد و معده را از رطوبات عفنه پاك گرداند و شكم ببندد و ذو سنطاريا را سودمند آيد ؛ و شربتى از او نيم درم تا يك درم است ؛ و مضرّ است به سفل ، و مصلح آن ورق گل سرخ است ، و گويند بدل وى در شكم بستن صندل زرد بود ؛ و اگر در معاجين كنند ، بدل وى زعفران و دارچينى و زراوند مدحرج از هريكى دو دانگ بود .\r\n\r\nعود الوجّ\r\n: وجّ است ، و گفته شود .\r\n\r\nعود بلسان\r\n: گرم و خشك است در سيوم . عرق النّسا و صرع را سودمند آيد و سدر و ضيق النّفس را نفع دهد ؛ و چون بخور كنند ، نشف رطوبت رحم كند ؛ و شربتى از او نيم مثقال است ؛ و مضرّ است به امعا ، و مصلحش كتيره است ، و بدلش حبّ وى بود .\r\n\r\nعيون الدّيك\r\n: به پارسى چشم خروس گويند ، و آن ثمرهء درخت بقم است .\r\nطبيعتش گرم است . دماغ را قوّت دهد و منى زياده كند . شربتى يك درم است .\r\n\r\nحرف الغين\r\n\r\nغافت\r\n: به پارسى گل خله گويند ، و اين از كوهستان شيراز بيارند ، گلى است لاجوردى . گرم است در اوّل و خشك است در دويم ، و گويند معتدل\r\n\r\n\r\n","description":"","footnote":"\r\n( 1 ) . به هندوى « اكر » يا « اگر » گويند . ( تطبيق نام‌هاى كهن گياهان دارويى 1 / 216 )\r\n","page_name":" 131 ","page_number":131},
  {"content":"\r\n\r\nاست در گرمى و سردى . درد جگر و صلابت سپرز را نفع دهد و قرحهء امعا و تب‌هاى مزمن را سودمند آيد . بول و حيض براند ؛ و شربتى از او نيم مثقال است ؛ و مضرّ است به سپرز ، و مصلحش انيسون است ، و بدلش نيم وزن افسنتين يا يك وزن آن اسارون بود .\r\n\r\nغار\r\n: درخت حبّ الغار است ، و گفته شد .\r\n\r\nغاريقون\r\n: بهترينش سفيد و سبك [ و سست 
  ] است كه چون به دست بمالند ، آرد شود و فتيله نگردد ؛ گرم است در اوّل و خشك است در دويم .\r\nمحلّل و مقطّع اخلاط غليظه و مفتّح سدّه و مسهل صفرا و بلغم و سودا بود ؛ و نقرس و عرق النّسا و وجع المفاصل را سودمند آيد و تب‌هاى مزمن را سود دارد و سنگ گرده را بريزاند و درد پشت را دفع كند و قولنج ثفلى را بگشايد ؛ و شربتى از او نيم درم تا يك درم است ؛ و بدلش در مسهل بلغم و سودا به وزن آن تربد و دو دانگ افتيمون و دو دانگ خربق سفيد بود .\r\n\r\nغبيرا\r\n: به پارسى سنجد و چوب دانه و به تركى ايگده گويند . سرد است در اوّل و خشك است در دويم . شكم ببندد و قى و غثيان ساكن گرداند ؛ و مضرّ است به معده ، و مصلح آن فانيد است .\r\n\r\nغبار الرّحى\r\n: به پارسى گرد آسيا گويند . مجفّف بود . چون به آب گشنيز تر بر پيشانى طلا كنند ، رعاف را دفع كند و فضلات را نگذارد كه از دماغ به چشم ريزد .\r\n\r\nغرب\r\n: به پارسى درخت بيد گويند . سرد و خشك است در اوّل . گل و برگ و پوست و عصارهء او همه قابض و مجفّف‌اند ؛ و خاكستر پوستش چون به سركه طلا كنند ، قلع ثآليل كند . چون طبيخ بيخ يا قشر يا برگش را نطول كنند ، نقرس و وجع المفاصل را نفع دهد و خراز دفع كند ؛ و عصارهء وى علق از حلق بيرون آرد .\r\n\r\nغرى\r\n: به پارسى سريشم گويند . آنچه از پوست گاو و نظاير آن سازند ، گرم و خشك است در اوّل ؛ و آنچه از ماهى گيرند ، حرارتش كمتر باشد ؛ و مطلق سريشم مجفّف و مغرّى بود و سريشم ماهى را چون در مراحم قروح دخل دهند ، سودمند آيد .\r\n\r\nغزاله\r\n: به پارسى آهو بره و به تركى كپك و به هندوى هرن گويند . چون پشكلش را كوفته و بيخته ، به سركه ضماد كنند ، ورم بلغمى را بگدازد .\r\n\r\nغوك\r\n: ضفدع است ، و گفته شد .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n\r\nحرف الفاء\r\n\r\nفانيذ\r\n: كعب الغدا و به پارسى پانيذ گويند . بهترينش آن بود كه از قند سفيد بسازند . گرم و خشك است در دويم . شكم را نرم دارد و سرفه را دفع كند و سينه را نيكو گرداند .\r\n\r\nفاغيه\r\n: به پارسى گل حنا گويند . نزديك است به اعتدال . چون در جامهء صوف نهند ، جامه را خوش‌بو گرداند و دفع ضرر خوره كند .\r\n\r\nفاخته\r\n: به هندوى فندكى گويند . لحم او گرم و خشك است در اوّل . خدر و فالج را نفع دهد .\r\n\r\nفاوانيا\r\n: به پارسى عود صليب گويند . گرم و خشك است در دويم . چون در گردن طفل آويزند ، از صرع ايمن گردد و اگر صرع داشته باشد ، نفع دهد ؛ و چون با شراب بياشامند ، درد شكم و يرقان و درد گرده و مثانه را نافع بود ؛ و مضرّ است به معده ، و مصلحش كتيره بود ، و بدلش غاريقون و زراوند مدحرج است .\r\n\r\nفاره\r\n: به پارسى موش و به تركى سيچقان و به هندوى چوهر گويند . چون موش را بشكافند و بر خنازير ببندند ، نفع تمام دهد ، و چون بر گزيدگى عقرب نهند ، سودمند آيد ؛ و چون بجوشانند و در آبش نشينند ، عسر البول را نافع بود ؛ و خونش را بر ثآليل نهند ، قطع كند .\r\n\r\nفارهء البيش\r\n: بيش موش ، سمّ الفار است ، گفته شد .\r\n\r\nفجل\r\n: به پارسى ترب و به هندوى مولى گويند . گرم است در اوّل و خشك است در دويم . بول را براند و شكم را نرم گرداند و ادرار شير كند و سرفهء مزمن را سودمند آيد و درد گرده و مثانه را نفع دهد و باه برانگيزاند ؛ و چون ده درم از آب بيخش ميل كنند ، سنگ گرده و مثانه بريزاند ؛ و آب قشر و برگش به سكنجبين و عسلى بياشامند ، قى به آسانى آرد ؛ و چون پيش از طعام بخورند ، منع طعام بكند ؛ و چون بعد از طعام بخورند ، هضم طعام بكند ؛ و سرفهء كهن را نافع بود ؛ و اگر آب وى بر عقرب چكانند ، بميرد ؛ و اگر آب وى با روغن گل جوشانيده ، در گوش چكانند ، گرانى گوش را زايل كند .\r\n\r\nفربيون\r\n: فرفيون است . به پارسى شير زقّوم و هندوى شير خشك سهند گويند . چون از درخت گيرند ، بايد كه دهان را ببندند تا غبار او در دهان نرود و دندان را تباه نكند . گرم و خشك است در چهارم . چون بر گزيدگى جانوران\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nو سگ ديوانه طلا كنند ، نفع دهد و چون از او ميل نمايند ، لقوه و قولنج را نافع باشد و اعصاب و مفاصل را از فضلهء بلغمى پاك گرداند و درد پشت و سرون را دفع كند ؛ و سه درم از او در سه روز كشنده است از ريش معده و اعصاب و لذع شكم و فواق و اطلاق به افراط ، و علاجش به دوغ و [ آب 
  ] انار مىخوش كنند ؛ و بدل آن دو دانگ مازريون و يا جند بيدستر بود .\r\n\r\nفراسيون\r\n: به پارسى كرويا و گندناى كوهى گويند . « 1 » گرم است در اوّل و خشك است در دويم . سدّهء جگر و سپرز بگشايد و سينه و شش را از فضلهء بلغمى پاگ گرداند و حيض براند و بچهء مرده و مشيمه بيرون آرد و ضيق النّفس را سودمند آيد و درد پهلو را نفع دهد و ريش‌هاى كهن را از چرك پاك كند و قرحه را به حال آرد ؛ و اگر با شراب بنفشه بياشامند ، سرفهء تر و قرحهء سينه را زايل كند و دماميل را تحليل دهد . بدلش به وزن آن اسارون ، و گويند انيسون و افتيمون است ؛ و مضرّ است به عصب ، و مصلحش سنبل الطيب است ، و شربتى از او يك درم تا نيم درم است .\r\n\r\nفرصاد\r\n: توت است ، گفته شد .\r\n\r\nفرفنج\r\n: بقله الحمقاء است ، و گفته شد .\r\n\r\nفرخ الحمام\r\n: به پارسى كبوتر بچه گويند / گرم و خشك است در اوّل . درد پشت را كه از خلط غليظ بود ، دفع كند و گرده را فربه كند و باه برانگيزاند ؛ و سريع العفونت است ، و مصلح آن سركه و گشنيز بود .\r\n\r\nفستق\r\n: به پارسى پسته گويند . گرم و خشك است در دويم . سدّهء جگر بگشايد و باه برانگيزاند و سرفهء بلغمى را نفع دهد و بوى دهان را خوش گرداند و مغص را مفيد بود و نقوع پوست بيرونش تشنگى را بنشاند و قى باز دارد و شكم را ببندد ؛ و غذا اندك دهد ، و مصلح آن زردآلوى خشك ، و بدلش مغز بادام و مغز حبّه الخضرا بود .\r\n\r\nفصفصه\r\n: به پارسى اسپست خوانند . منى بيفزايد و چون وى را بپزند و بكوبند تا همچون مرهم شود و بر دستى كه رعشه داشته باشد ، هر روز دو نوبت نهند ، رعشه را دفع كند و روغن وى همين عمل كند و تمريخ‌كردن دواب را فربه كند و تر آن شكم براند و خشك آن شكم ببندد و سرفه و خشونت سينه را دفع كند .\r\n\r\n\r\n","description":"","footnote":"\r\n( 1 ) . فراسيون ، به عربى علقما ( به خاطر تلخى كه دارد ) ، و اذن الحمار ، حشيشه الكلب ، اذن الثور ، صوف الارض ، و به فارسى گندناى كوهى و كورار ، به معناى كراث جبلى است و لفظ « كرويا » ، شايد از « كورار » گرفته شده باشد . ( تطبيق نام‌هاى كهن گياهان دارويى 1 / 224 )\r\n","page_name":" 134 ","page_number":134},
  {"content":"\r\n\r\n\r\nفضّه\r\n: به پارسى نقره و به تركى گؤمش و به هندوى روپه گويند . به اعتدال نزديك است . دل را قوّت دهد و عسر البول را سودمند آيد . شربتى از او دانگى ، و مضرّ است به مثانه ، و مصلحش عسل است .\r\n\r\nفطر اساليون\r\n: به پارسى تخم كرفس كوهى گويند . گرم و خشك است در سيوم . منافعش زياده بر منافع بستانى است . شربتى از او دو درم تا سه درم است ، و بدلش نيم وزن آن افسنتين است ، و گويند دو وزن آن تخم كرفس بستانى بود .\r\n\r\nفلفل مويه\r\n: به پارسى بيخ درخت فلفل گويند . طبعش گرم و خشك است در اوّل . تشنّج و امتلا و نقرس و قولنج را سودمند آيد و بادها را بشكند و لون را نيكو گرداند و باه برانگيزاند ؛ و چون به سركه طلا كنند ، ورم سپرز را تحليل دهد ؛ و شربتى از او يك مثقال است تا دو مثقال ، و بدلش به وزن آن دار فلفل است .\r\n\r\nفلفل ابيض\r\n: به پارسى فلفل سپيد گويند . گرم است در سيوم و خشك است در چهارم . چون نيم مثقال از او كوفته و بيخته ، كفه زنند و قدرى ماء العسل از عقبش بياشامند ، طعام هضم كند و اشتها آرد و ورم سپرز را دفع كنند و بول براند و حيض بگشايد و طبيعت را نرم گرداند و مرض‌هاى بلغمى و سوداوى را مفيد بود ؛ و مضرّ است به گرده ، و مصلحش عسل است .\r\n\r\nفلفل اسود\r\n: به پارسى فلفل سياه و به تركى موچ و به هندوى مرچ گويند . « 1 » گرم و خشك است در چهارم . بلغم لزج را دفع كند و اعصاب را گرم گرداند ؛ و چون با زفت آميزند ، خنازير را تحليل دهد ؛ و چون با نطرون طلا كنند ، بهق را زايل گرداند ؛ و چون با پياز و نمك ضماد كنند ، داء الثّعلب را سودمند آيد ؛ و شربتى از او يك مثقال تا دو مثقال است .\r\n\r\nفنجنكشت\r\n: ذو خمسه الاوراق است ، گفته شد .\r\n\r\nفوفل\r\n: به هندى « 2 » سپارى گويند . سرد و خشك است در دويم . طبيعت را قبض كند و اعضاى مسترخى را محكم گرداند و دهان را خوش‌بو كند . دل را قوّت و جرب و التهاب چشم را مفيد بود ؛ و شربتى از او يك درم تا دو درم است . بدلش صندل سرخ و نيم وزن آن گشنيز تر بود .\r\n\r\nفوتنج\r\n: و فودنج ، هر دو پودنهء غير باغى را گويند ؛ و فوتنج سه نوع است :\r\n\r\n\r\n","description":"","footnote":"\r\n( 1 ) . فلفل اسود را به هندى « مرچ » يا « كلمرچ » ( يعنى فلفل گرد ) گويند .\r\n( تطبيق نام‌هاى كهن گياهان دارويى 1 / 227 )\r\n( 2 ) . نسخه‌ها : فارسى ؛ به قياس اصلاح شد ؛ چرا كه فوفل معرّب « كوبل » هندى است و آن درخت كافور است كه به هندى « سپارى » گويند ، نه به فارسى . ( نك : تطبيق نام‌هاى كهن گياهان دارويى 1 / 230 )\r\n","page_name":" 135 ","page_number":135},
  {"content":"\r\n\r\nجبلى و برّى و نهرى ؛ و بهترينش جبلى است كه خوشبوى و تازه و سبز بود ؛ گرم و خشك است در سيوم . تلطيف مادّه و ادرار عرق كند . چون سه مثقال از طبيخش به دو مثقال عسل شيرين كرده ، يك مثقال نمك در او حلّ كرده ، نيم گرم بياشامند ، فضولى كه در معده بود ، به قى بيرون آرد .\r\nحيض براند و بچه بيرون آرد و مشيمه بيندازد ؛ و چون با سويق ضماد كنند ، ورم گرم را ساكن گرداند و يرقان و استسقا را نافع بود و مسهل سودا است ؛ و شربتى از او يك مثقال تا دو مثقال است ؛ و مضرّ است به امعا ، و مصلحش كتيره است ، و بدل آن نعناع نهرى بود .\r\n\r\nفوّه\r\n: به پارسى رودك و به تركى روين خوانند . « 1 » گرم و خشك است در اوّل ؛ و چون دو درم از او بجوشانند و صاف كنند و به دو مثقال عسل شيرين كرده ، نيم گرم رغبت فرمايند ، عرق النسا و وجع الورك و استرخاى اعضا را نفع دهد و حيض براند ؛ و مضرّ است به سينه ، و مصلحش انيسون است ، و گويند سنبل و يا كبابه بود ؛ و بدلش در تنقيه شكم و سپرز و ادرار حيض و بول به وزن آن سليخه و دو دانگ وزن مويز سياه ، و در برص و بهق بدلش شيطرج .\r\n\r\nفيجن\r\n: يونانى است به پارسى سداب گويند ، و گفته شد .\r\n\r\nفيلزهرج\r\n: درخت حضض است ، و ثمره او به مثل فلفل است و حضض عصارهء او است . طبعش به اعتدال نزديك است . چون طبيخ برگش را بياشامند ، بول و حيض براند و يرقان را نفع دهد و درد سپرز را دفع كند ؛ و بدلش حضض بود .\r\n\r\nفيروزج\r\n: به پارسى پيروزه گويند . بهترينش نيشابورى كهنه است . سرد و خشك است در اوّل . چون نرم سوده در چشم كشند ، شب‌كورى را ببرد ؛ و چون دو دانگ از او ميل فرمايند ، دل را قوّت تمام دهد .\r\n\r\nفيل\r\n: به پارسى پيل و به هندوى هاته گويند . چون دندانش را كه عاج خوانند ، نرم سوده ، كفه زنند ، طبيعت را قبض كند و حافظه را قوّت دهد ؛ و چون زن هفت روز متعاقب هر روز دو درم عاج را سوده ، به ماء العسل ميل فرمايد ، پس مرد به او نزديكى كند ، آبستن گردد ؛ و چون سرگين فيل را به عسل فرزجه ساخته ، بردارد ، هرگز آبستن نگردد .\r\n\r\n\r\n","description":"","footnote":"\r\n( 1 ) . فوّه ، روناس يا رودك است كه به هندى « منت » و « مجتهه » و به فارسى « روين » و « روناس » و « رودك » گويند .\r\n( تطبيق نام‌هاى كهن گياهان دارويى 1 / 230 )\r\n","page_name":" 136 ","page_number":136},
  {"content":"\r\n\r\n\r\nحرف القاف\r\n\r\nقاقله\r\n: و اين دو نوع است : صغير و كبير . قاقلهء خورد را شوشمير نيز گويند و به هندوى لايچى خوانند . « 1 » گرم و خشك است در دويم و گويند در سيوم .\r\nتقويت معده كند و شكم را ببندد و مواد را تحليل دهد و قى و غثيان باز دارد و سدّه بگشايد و درد جگر را سودمند آيد ؛ و چون هر روز دو درم با سكنجبين خورند ، صرع را مفيد بود ، و اگر به همين وزن تخم خيار ممزوج كرده ، بخورند ، سنگ گرده و مثانه بريزاند و مزاج و منافع قاقله كبار نزديك است به مزاج و منفعت قاقلهء صغار ؛ و مضرّ است به شش ، و مصلحش قند است ، و بدلش قاقلهء كبار است ، و گويند نيم وزن آن قرنفل است .\r\n\r\nقاقيا\r\n: اقاقيا است ، گفته شد .\r\n\r\nقبج\r\n: به پارسى كبك خوانند . لحمش لطيف‌ترين لحوم است . گرم و تر است در اوّل . غذا بسيار دهد و زود هضم شود و باه برانگيزاند ؛ و چون زهره‌اش را در چشم كشند ، شب‌كورى ببرد .\r\n\r\nقرع\r\n: به پارسى كدو گويند . بهترينش تازه و سبز است . سرد و تر است در سيوم . غذا اندك دهد و زود از معده بگذرد و توليد بلغم كند و محرور مزاج را مفيد بود و تشنگى فرونشاند و خشونت حلق و سينه را ببرد و سرفه را سودمند آيد ؛ و چون در خمير گرفته ، زير آتش كنند تا پخته شود ، پس آب او را گرفته ، به قند سفيد شيرين كرده ، ميل نمايند ، تبهاى گرم را ساكن گرداند ؛ و اگر در آن آب فلوس خيار چنبر و ترنجبين و خميرهء بنفشه حلّ كرده ، ميل نمايند ، صفراى محّىّ را دفع كند ؛ و چون تخم او را مقشّر نموده ، از او روغن گيرند ، درد گوش و درد امعا را سود دارد ؛ و اگر آب كدوى تر را به آرد جو سرشته ، ضماد كنند ، صداع حارّ را مفيد آيد ؛ و مغز دانهء وى سرفه را نفع دهد ؛ و بلغمى مزاج را مضرّ است ، و اصلاحش به زنجبيل و دارچينى كنند ، و گويند فلفل و خردل و سداب و كرفس و نعناع كنند .\r\n\r\nقرنفل\r\n: به پارسى ميخك گويند و به هندوى لونگ خوانند . گرم و خشك است در سيوم . بوى دهان را خوش كند و روشنى چشم بيفزايد و شب‌كورى را ببرد و دماغ را قوّت دهد و قى و غثيان بازدارد و تقطير البول [ را سودمند آيد 
  ] و سلسل بول را مفيد بود و رحم را گرم گرداند ؛ و علّت‌هاى سوداوى\r\n\r\n\r\n","description":"","footnote":"\r\n( 1 ) . قاقله ، شمشير ، شوشمير ، شوسمير ، شوشما ، هيل و به هندى « لايچى » است . ( تطبيق نام‌هاى كهن گياهان دارويى 1 / 232 )\r\n","page_name":" 137 ","page_number":137},
  {"content":"\r\n\r\nرا و استسقاى لحمى را نافع بود و مجامعت را زياده كند و بادها بشكند و هاضمه را مدد كند ؛ و شربتى از او يك درم تا دو درم است ؛ و مضرّ است به امعا ، و مصلحش صمغ عربى است ؛ و بدلش نيم وزن آن جوزبوّا و نيم وزن آن دارچينى ، و گويند بدلش قرفه است .\r\n\r\nقردمانا\r\n: كروياى برّى بود و كروياى جبلى نيز گويند و به شيرازى آن را ترخر گويند . گرم و خشك است در سيوم . سينه را پاك كند و چون به آب آشامند ، صرع را كه از سردى بود ، آن را سود دارد و فالج و عرق النّسا و استرخا و مغص را و كرم‌ها را بكشد و حبّ القرع را بيرون آرد ؛ و چون با شراب بياشامند ، درد جگر و عسر البول و قولنج را نافع آيد . گزيدگى عقرب و جانوران را سود دارد . بر سعفه و جرب با سركه طلا كردن سودمند بود .\r\nشربتى يك مثقال . بدلش مشكطرامشيع « 1 » است .\r\n\r\nقرطم\r\n: هندوى حبّ العصفر « 2 » است ، به پارسى خسك دانه و تخم كاجيره گويند . گرم است در سيوم و گويند در دويم . شكم را نرم كند . اگر پنج درم از وى كوفته ، با شراب بياشامند ، مسهل خلطهاى سوخته بود . منى بيفزايد .\r\nسينه را پاك كند و آواز صاف سازد . قولنج را سود دارد . شربتى از او ده درم تا بيست درم بود . بعد از آن نيم‌كوفته در نيم رطل آب بجوشانند و در دست بمالند و صافى كنند و ده درم شكر با وى مخلوط كرده ، بياشامند .\r\nشربتى از مقشّر آن پنج مثقال ، و بدلش حبّه الخضرا است .\r\n\r\nقنطوريون\r\n: جند بيدستر است ، و گفته شد .\r\n\r\nقرط\r\n: به پارسى خار مغيلان است . گرم و تر است . چون تر باشد ، شكم براند و چون خشك باشد ، شكم ببندد . سرفه و خشونت را نافع بود .\r\n\r\nقثاء الحمار\r\n: به پارسى خيارزهء سپيد گويند و به هندوى كچرى « 3 » . گرم و خشك است در اوّل درجهء سيوم ، و گويند حرارت وى در دويم . ملطّف و محلّل بود . چون با صمغ البطم بر جراحات نهند ، مثل دنبل و غيره ، دهان پيدا كند ؛ و چون خشك كرده ، سحق نمايند ، بهق و جرب و ريش و قوبا و اثرهاى سياهى كه كنار دنبل و ريش پيدا شود ، زايل كند . عصارهء وى حيض بگشايد و بول براند ؛ و اگر با شير سعوط كنند ، يرقان سياه را سودمند آيد ؛ و اگر با عسل يا با زهرهء گاو طلا كنند ، درد حنجره و خناق\r\n\r\n\r\n","description":"","footnote":"\r\n( 1 ) . مشكطرامشيع :\r\nمشكرامشيع ، مشكطرامشير ، نامى نبطى است و آن پودنهء جبلى يا فودنج بستانى يا برّى است . ( نك : تطبيق نام‌هاى كهن گياهان دارويى 1 / 281 )\r\n( 2 ) . قرطم يا قرطم ، خسك دانه است و اسم عربى آن حبّ العصفر و برد الحريض و هندى آن « كروكسينه كابيج » است .\r\n( تطبيق نام‌هاى كهن گياهان دارويى 1 / 236 )\r\n( 3 ) . به هندى « كچرى تلخ » و « كرمى » است .\r\n( تطبيق نام‌هاى كهن گياهان دارويى 1 / 233 )\r\n","page_name":" 138 ","page_number":138},
  {"content":"\r\n\r\nرا نافع آيد ؛ و چون با روغن كنجد بپزند و بر بواسير كه ظاهر بود پيرامون مقعد طلا كنند ، مفيد بود . امّا بايد كه با ادويهء موافق خلط كنند ، مانند صبر و قنطوريون دقيق و سورنجان و بوزيدان و كمافيطوس و قسط و مرّ و زعفران و سنبل الطيب و دارچينى و زراوند مدحرج و انيسون و تخم كرفس و فطر اساليون و جاوشير و مقل و تربد و نمك هندى و حبّ بلسان ، و اگر با اين ادويهء مذكوره بياميزند ، سودمند آيد جهت دردهايى مثل مفاصل و نقرس و قولنج و لقوه ؛ و دردهايى كه از مرّهء سودا باشد ، نشايد كه به ادويهء حارّه مثل سقمونيا و شحم حنظل بياميزند . شربتى از او يك دانگ ، و مضرّ است به شش ، و مصلحش صمغ عربى و طين ارمنى و نشاسته بود .\r\n\r\nقراصيا\r\n: به پارسى آلوبالو گويند . حلو آن گرم و تر است در دويم . معده را سست كند و شكم را براند و نعوظ آرد و غذا را فاسد گرداند ؛ و آنچه ترش است ، سرد و خشك است در دويم . تشنگى بنشاند و شكم ببندد ؛ و آنچه عفص است ، سرد و خشك است در اوّل . طبيعت را قبض كند و مرطوب مزاج را سودمند آيد .\r\n\r\nقرطاس\r\n: به پارسى كاغذ را گويند . چون بسوزند و نرم سوده بر سعفه پاشند ، نافع بود ؛ و چون در بينى دمند ، رعاف را دفع كند ؛ و چون يك درم از او ميل كنند ، قرحهء شش را نفع دهد .\r\n\r\nقسط\r\n: به يونانى قسطس و به هندوى كتهه گويند . « 1 » و آن قسط بحرى است كه به رنگ سفيد بود و قسط هندى است كه به رنگ سياه بود .\r\nآنچه شيرين است ، گرم و خشك است در سيوم . چون به عسل سرشته ، بر كلف طلا كنند ، نفع تمام دهد . چون يك درم از او كوفته و بيخته كفه زنند ، بول و حيض براند و درد رحم را سودمند آيد و استرخاى عصب و عرق النّسا را ضماد كردن نافع آيد ؛ و طبيعت آنچه تلخ است ، گرم و خشك است در چهارم . چون زير دامن دود كنند ، حيض براند و بچه بيندازد ؛ و چون نرم سوده ، بر ريش تر پاشند ، خشك گرداند . چون طبيخش را به قند سفيد شيرين كرده ، بياشامند ، سدّهء جگر بگشايد و درد معده را سودمند آيد و سنگ گرده و مثانه را بريزاند ؛ و چون كوفته و بيخته ، به سكنجبين ميل كنند ، تب ربع را دفع كند و قى و غثيان بازدارد ؛ و شربتى از او يك درم تا دو درم است ؛ و مضرّ است به مثانه ، و مصلحش گل سرخ و قند\r\n\r\n\r\n","description":"","footnote":"\r\n( 1 ) . به يونانى « قسطس » و به هندى آن را « كت » و « كتهه » است و به فارسى « كوشنه » گويند . ( تطبيق نام‌هاى كهن گياهان دارويى 1 / 239 )\r\n","page_name":" 139 ","page_number":139},
  {"content":"\r\n\r\nبود ، و گويند مضرّ بود به شش ، و مصلح آن انيسون ، و بدلش نيم وزن آن عاقرقرحا و گويند بدلش وجّ است ، و نيز مصلحش خطمى بود .\r\n\r\nقصب السّكّر\r\n: به پارسى نيشكر و به هندوى كاندا « 1 » گويند . بهترين او آن بود كه آبدار و نازك و شيرين باشد . گرم و تر است در اوّل . قى آرد و سرفه را نفع دهد و بول براند و مثانه را پاك كند و خون صاف از او تولّد كند و رطوبت سينه را ببرد ؛ امّا مولّد رياح است ، اولى آنكه او را به آب گرم بشويند و بعد از آن مقشّر كرده ، استعمال نمايند .\r\n\r\nقصب الذّريره\r\n: نىاى است باريك شبيه به چوب كنجد و هندوى چرايته نامند . « 2 » گرم و خشك است در سيوم . محلّل و ملطف بود و كوفتگى عضله و ورم جگر و معده را به عسل نفع دهد . چون يك درم از او بجوشانند و صاف كنند و به عسل مصفّا شيرين كرده ، ميل نمايند ، استسقا و تقطير البول را مفيد بود ؛ و چون در طبيخش نشينند ، درد رحم را سودمند آيد ؛ و شربتى از او يك درم تا دو درم است ، و بدلش اظفار الطيب يا صندل و عدس بود .\r\n\r\nقشر البيض\r\n: سرد و خشك است در سيوم . حكّه و جرب چشم را سودمند آيد و چون بسوزانند و سحق كرده ، كحل كنند و اگر با عسل كشند ، سفيدى چشم را زايل گرداند و نشف اشك كند و منع مادّهء آن با قرحه و شره كه در چشم بود ، زايل كند ؛ و چون با تخم خربزه بر كلف طلا كنند ، كلف را زايل كند ؛ و چون به آب گشنيز تر حلّ كرده ، در بينى چكانند ، رعاف را قطع كند .\r\n\r\nقشر الاترج\r\n: به پارسى پوست ترنج خوانند . گرم و خشك است در دويم .\r\nچون بخايند ، بوى سير زايل كند و چون بخورند ، قوّت احشاى سرد بدهد .\r\nمحلّل رياح بود و اگر بسيار استعمال كنند ، بد است . شربتى از او دو درم بود . مضرّ است به جگر و معده ، و مصلحش عسل بود .\r\n\r\nقشور الكندر\r\n: گرم و خشك است در دويم . در وى قبضى قوى بود . چون بر جراحت‌ها پاشند ، گوشت بروياند و ريش‌هاى فاسد را به اصلاح آرد و شفا بخشد .\r\nزن چون به خود برگيرد ، رطوبتى كه از رحم روان بود و مزمن شده باشد ، باز دارد و نفث الدّم و قرحهء امعا را از آشاميدن نفع دهد و امراض چشم را سودمند آيد . اگر بريان كرده بود ، حكّهء چشم را زايل كند . بدلش دو وزن آن كندر است .\r\n\r\nقشور اصل الرّمّان\r\n: به پارسى پوست بيخ انار است . سرد و خشك است .\r\n\r\n\r\n","description":"","footnote":"\r\n( 1 ) . هندى آن « اوكهه » ، « كانده » ، « كنه » و « پوندا » است . ( تطبيق نام‌هاى كهن گياهان دارويى 1 / 241 )\r\n( 2 ) . هندى آن « چرايتا » و « چرايته » است .\r\n( تطبيق نام‌هاى كهن گياهان دارويى 1 / 241 )\r\n","page_name":" 140 ","page_number":140},
  {"content":"\r\n\r\nكرم‌هاى دراز و حبّ القرع را بكشد . محلّل آماس‌هاى بدن بود .\r\n\r\nقشر الرّمّان\r\n: به پارسى پوست انار ترش ، سرد و خشك است در دويم ؛ و شيرين ، سرد و تر است . بر ورم‌هاى گرم طلا كردن سودمند آيد . چون بپزند به آب برنج و جو سفيد كرده و بو داده و به آب آن حقنه كنند ، جهت سحج امعا و اسهال مفيد بود ؛ و چون به آب وى مضمضه كنند ، مقوّى دندان بود ؛ و اگر از آب آن استنجا كنند ، قطع خون بواسير كند . اگر ده درم از آن سفوف كرده و عقب آن آب گرم بياشامند ، كرم‌ها را به قوّت بيرون آرد .\r\n\r\nقلقند\r\n: نوعى از زاك است . لون او فيروزجى بود . گرم و خشك است در چهارم . حرارت وى در شكم مجفّف و اكّال بود و ناسور را سود دهد و منع رعاف كند و كرم گوش بكشد . مصلحش شكر است .\r\n\r\nقيصوم\r\n: بهترينش تازه بود . طبعش گرم است در اوّل و گويند در دويم ، و خشك است در اوّل . مسهل صفرا و [ كشندهء 
  ] كرم‌هاست . گل وى چون سوخته ، بر داء الثعلب بمالند ، سود دهد و حيض براند و سنگ گرده و مثانه بريزاند و عرق النّسا را نافع بود ؛ و روغن وى انضمام رحم و عسر البول را مفيد آيد و چون با شراب بياشامند ، زهرها و گزيدگى عقرب و رتيلا را فايده دهد .\r\nشربتى يك مثقال تا دو درم ، و مضرّ است به شش ، و مصلحش شيح ارمنى است و گويند صمغ و كتيرا و خشخاش ، و بدلش در صداع بارد بابونه بود .\r\n\r\nقصب\r\n: به پارسى نى و به تركى قميش گويند . گرم و خشك است در اوّل .\r\nچون يك درم از خاكسترش كفه زنند و قدرى آب باديان عقب آن ميل كنند ، بول و حيض براند .\r\n\r\nقطران\r\n: نفط سياه است . بهترينش آن بود كه از درخت عرعر گيرند . گرم و خشك است در چهارم ، و گويند در سيوم . شپش و رشك را بكشد و جرب انسان و ذات الاربع را سودمند آيد و استسقا و دوالى و داء الفيل را نفع دهد و صداع سرد را مفيد آيد و دندان متحرّك را محكم گرداند ؛ و چون پيش از جماع بر قضيب مالند ، منع آبستن كند و چون زن لتهء شسته را بدان چرب كرده ، بردارد ، بچه بيندازد . مضرّ است به معده و منى ؛ و بدلش نفط و نيم وزن آن خلاف .\r\n\r\nقطّن\r\n: به پارسى پنبه و به هندوى روئين گويند . « 1 » طبعش به اعتدال نزديك است . چون بسوزند و نرم سوده بر جراحت پاشند ، خون از جراحت بازدارد ؛\r\n\r\n\r\n","description":"","footnote":"\r\n( 1 ) . هندى آن « دوئى » و تركى « ماقوق » و به فارسى « پنبه » است .\r\n( تطبيق نام‌هاى كهن گياهان دارويى 1 / 242 )\r\n","page_name":" 141 ","page_number":141},
  {"content":"\r\n\r\nو چون در بينى دمند ، رعاف را سودمند آيد ؛ و چون زن در آب برگش نشيند ، اختناق رحم را مفيد بود ؛ و چون مغز دانه‌اش را بكوبند و به آب پياز سرشته طلا كند ، دماميل را بپزد و منفجر گرداند .\r\n\r\nقلقطار\r\n: به پارسى زاك زرد گويند و هندوى پيراكيس نامند . گرم و خشك است در سيوم . حارّ و قابض و محرق بود . رعاف را دفع كند و غلظ اجفان را نفع دهد .\r\n\r\nقلت\r\n: به پارسى ماش و به هندوى موتهه گويند . سرد است در دويم و تر است در اوّل . چون بر جرب طلا كنند ، نفع تمام دهد ؛ و چون رغبت كنند ، فواق را زائيل گرداند و سنگ گرده و مثانه بريزاند و بول و حيض براند و شكم ببندد .\r\n\r\nقلب\r\n: به پارسى دل و به تركى يراك خوانند . گرم و تر است در اوّل . غذا بسيار دهد و بطئ الهضم بود ، و اصلاحش به فلفل و زنجبيل كنند .\r\n\r\nقلّى\r\n: به پارسى اشخار و هندوى سيجى گويند . « 1 » گرم و خشك است در چهارم . بهق و جرب را نفع دهد و سعفه و قوبا را دفع كند .\r\n\r\nقليميا\r\n: اقليميا است ، و آن دو نوع است : اقليمياى نقره كه خبث الفضّه گويند ، و قليمياى زر كه خبث الذهب خوانند ؛ و آن هر دو نوع در « حرف خاء » گفته شد .\r\n\r\nقمّل\r\n: به پارسى شپش و به تركى بيت و به هندوى جون گويند . چون شپش را صاحب تب ربع در ميان باقلى نهاده ، فروبرد ، شفا يابد .\r\n\r\nقنّابرى\r\n: به پارسى بجند و به آن برغست گويند ؛ « 2 » و در « حرف باء » گفته شد .\r\n\r\nقنطوريون كبير\r\n: قنطوريون غليظ است . گرم و خشك است در دويم .\r\nحيض براند و بچهء مرده و زنده بيندازد و درد پهلو و ضيق النّفس را سودمند آيد و نفث الدّم و سرفهء مزمن را فايده‌مند بود و مغص و درد رحم را نفع دهد ؛ و شربتى از او دو درم است . مضرّ است به دماغ ، و مصلحش آب لسان الحمل و طين قبرسى است .\r\n\r\nقنطوريون صغير\r\n: قنطوريون دقيق است . گرم و خشك است در دويم .\r\nقولنج بگشايد و بچهء مرده بيندازد و كزاز را نفع دهد و مصروع را مفيد بود و مرّهء صفرا و بلغم مخاطى [ و سوداى 
  ] را به اسهال دفع كند و وجع المفاصل و عرق النّسا را سودمند آيد ؛ و شربتى از او دو مثقال است . مضرّ است به سپرز و ادرار خون كند ، و مصلحش كتيره است و صمغ عربى و گويند عسل باشد ، و بدلش به وزن آن ورق حنّا .\r\n\r\n\r\n","description":"","footnote":"\r\n( 1 ) . قلّى ، شخار ، چيزى است متخذ از اشنان سوخته ، و به هندى آن را « سجى » و « ساجى » گويند . ( لغتنامه )\r\n( 2 ) . قنّابرى ، ( نامى عربى يا نبطى است ) و بدان برغست ، برغشت ، كرغست ، غملول ، پزند ، به چند و بجند نيز گويند .\r\nگياهى است كه گل زرد ريز دارد . ( لغتنامه )\r\n","page_name":" 142 ","page_number":142},
  {"content":"\r\n\r\n\r\nقنّبيط\r\n: به پارسى كرنب رومى گويند . گرم است در اوّل و خشك است در دويم . سدّه بگشايد و خمار را نفع كند و وجع المفاصل را نفع دهد و مولّد نفخ است ، و مصلحش فلفل و زنجبيل است و روغن بسيار .\r\n\r\nقنّه\r\n: به پارسى بارزد و بيرزد و بيرزاد گويند . گرم و خشك است در دويم ، و گويند در سيوم . مليّن و محلّل خنازير بود و صرع و صداع را نفع دهد ؛ و چون زن فرزجه ساخته ، بردارد ، بچه بيندازد ؛ و گويند مصلحش اشّق است ، و بدلش يك وزن و نيم ريوند چينى است .\r\n\r\nقنبيل\r\n: به هندوى كتبيل گويند . گرم و خشك است در سيوم . چون دو درم از او ميل كنند ، حبّ القرع و حيّات را دفع كند و چون بر بثره‌ها و جوشش‌هايى كه بر سر و روى اطفال به هم مىرسيده پاشند ، بعد از آن كه به روغن گل چرب كرده باشند ، نفع دهد . مضرّ است به فم معده ، و مصلحش انيسون و مصطكى است .\r\n\r\nقنفذ\r\n: به پارسى خارپشت گويند . گرم و خشك است در اوّل . جزام و ضيق النّفس را نفع دهد و سلسل بول را دفع كند . فالج و رعشه را مفيد بود و درد گرده را سودمند آيد ؛ و مضرّ است به مثانه ، و مصلحش تخم كرفس است ، و شربتى از او پنج درم تا ده درم است .\r\n\r\nحرف الكاف\r\n\r\nكافور\r\n: بهترينش سفيد رياحى بود . سرد و خشك است در سيوم . چون به آب گشنيز تر طلا كنند ، منع ورم گرم كند . چون به آب كاهو سعوط كنند ، حرارت دماغ را سودمند آيد و خواب آرد ؛ و چون شش مثقال از او سه دفعه در سه روز متعاقب خورند ، قوت باه را تمام ببرد . بدلش دو وزن آن طباشير و گويند به وزن آن طباشير و به وزن آن صندل است .\r\n\r\nكاكنج\r\n: به پارسى عروسك در پرده گويند . سرد و خشك است در دويم و گويند در سيوم . سعال و عسر نفس را نفع دهد و يرقان را دفع كند و قرحهء گرده و مثانه را سودمند آيد و حبّ القرع را بيرون آرد و مغص را دور سازد ، امّا يك جزو از اين و يك جزو شيح ارمنى خشك كرده ؛ و شربتى از او دو درم\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nاست . مضرّ است به گرده ، و مصلحش گل فارسى ، و بدلش عنب الثّعلب است .\r\n\r\nگاوزهرج\r\n: به پارسى گاو زهره گويند و آن حجره البقر است كه در ميان زهرهء گاو باشد . چون به آب گشنيز تر طلا كنند ، جمره و نمله را نفع دهد ؛ و چون مقدار عدسى به آب چغندر سعوط كنند ، نزول آب را دفع كند و نافع بود .\r\n\r\nكبر\r\n: اصف است ، و گفته شد .\r\n\r\nكبابه\r\n: دو قسم است : يكى دهن و از كرده ، و ديگرى كبابهء چينى كه اين گرم و خشك است در دويم . چون دو مثقال از او بجوشانند و به نبات مصرى شيرين كرده ، رغبت كنند ، آواز را صاف گرداند و درد گلو را نفع دهد و شكم ببندد و سنگ گرده و مثانه بريزاند ؛ و چون نرم سوده در دهان پاشند ، قلاع را دفع كند ؛ و چون بخايند و آبش را بر قضيب طلا كنند ، به زن نزديكى كنند ، فاعل و مفعول را لذت تمام حاصل شود ؛ و چون در دهان دارند ، بخر را سودمند آيد . چون دو دانگ از او كوفته و بيخته ، به شربت سكنجبين خورند ، شراى بلغمى را سود دارد ؛ و مضرّ است به مثانه ، و مصلحش مصطكى است .\r\n\r\nكاشم\r\n: انجدان رومى بود . گرم و خشك است در سيوم . بادها بشكند و منضج و مفتح بود . طعام را هضم كند و مقوّى معده باشد . چون يك درم از او با شراب بخورند ، ديدان و حبّ القرع را بيرون آرد . بول براند و گزيدگى جانوران را سودمند آيد . سدّهء جگر بگشايد و قراقر شكم زايل كند . دو درم از وى به آب گرم مستقى را نافع آيد . مضرّ است به مثانه . مصلحش تخم رازيانه ، و بدلش زيرهء كرمان است .\r\n\r\nكبر\r\n: آن را قبّار الكبر و به پارسى پوست بيخ كبر گويند . گرم و خشك است در دويم و گويند در سيوم . محلّل بود . خنازير و صلابت را بگدازد و ريش‌هاى پليد را پاك كند و عرق النّسا و بواسير و هتك شدن عضله را نافع بود ؛ و چون به آب جو بر سپرز ضماد كنند ، مادّه را از آن مستفرغ گرداند و حيض براند و كرم بكشد . باه زياده كند . هر روز دو درم با شراب بياشامند ، ورم سپرز بگدازد ؛ و چون بكوبند ، وقتى كه تر بود و آب آن بگيرند و در گوشى كه كرم بود ، چكانند ، كرم را بكشد ؛ و فقاح وى جهت سپرز اولى است ؛ امّا چند روز در نمك آب خيسانند و بعد از آن به آب شيرين بشويند و دو نوبت يا سه نوبت بعد از آن به سركه نهند و چهل روز بخورند ، سپرز\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nرا بگدازد . امّا بايد كه زيت شسته بر آن ريزند و خورند . مضرّ است به مثانه ، و مصلحش اسطوخودّوس است . گويند مضرّ است به گرده ، و مصلحش خولنجان و عسل باشد ، و بدلش ورق وى بود .\r\n\r\nكزمازج\r\n: طرفا است ، و گفته شد .\r\n\r\nكبريت\r\n: به پارسى گوگرد و به هندوى كهندك خوانند . گرم و خشك است در چهارم و گويند در سيوم . چون نرم سوده ، به دردى سركه طلا كنند ، جرب و قوبا را نفع دهد ؛ و چون بخور كنند ، زكام و نزله را سودمند آيد ؛ و چون صلايه كرده ، بر بدن پاشند ، قطع عرق كند ؛ و مضرّ است به دماغ ، و مصلحش گلقند است ، و بدلش در سوختن گوگرد زرنيخ زرد است .\r\n\r\nكبد\r\n: به پارسى جگر و به تركى باغر و به هندوى كليجه گويند . گرم و تر است در اوّل ؛ و آن به خاصيّت به حيوانات منسوب است .\r\n\r\nكبد المعز\r\n: به پارسى جگر بز گويند . چون بريان كرده كه نيم پخته شود ، آبى كه از او ترشّح نمايد ، در چشم كشند ، همچنين اگر خورده شود يا چشم بدانجا دوخته شود در وقتى كه او بر زير آتش باشد و بخار از او متصاعد شود شب‌كورى را ببرد .\r\n\r\nكبد الحمار\r\n: به پارسى جگر خر گويند . چون بريان كرده خورند ، صرع را مفيد بود .\r\n\r\nكبد الضأن\r\n: به پارسى جگر ميش گويند . چون بريان كرده ميل فرمايند ، طبعش را قبض كند .\r\n\r\nكبد الحجل\r\n: به پارسى جگر كبك گويند . چون خشك ساخته بكوبند و ببيزند و هر صباح يك مثقال تا دو مثقال كفه زنند و قدرى گلاب از عقب آن بياشامند ، صرع را سودمند آيد .\r\n\r\nكبد الذّئب\r\n: به پارسى جگر گرگ خوانند . چون به دارچينى بجوشانند و آبش را ميل نمايند ، درد جگر را نفع رساند .\r\n\r\nكبد الأيّل\r\n: به پارسى جگر گوزن گويند . چون خشك ساخته بريان كنند ، كوفته و بيخته در چشم كشند ، شب‌كورى و تاريكى را ببرد .\r\n\r\nكباب\r\n: بهترينش آن است كه از گوشت بره بود ، رسيده فربه باشد و به انگشت اشجارى كه در او سمّيت باشد چون بيد انجير و بلادر و غير هما\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nكباب نكرده باشند ، بدن را قوّت دهد و فربه سازد و باه برانگيزاند ؛ و كسى را كه رگ زده باشند يا حجامت كرده باشند و معدهء ضعيف را مضرّ است ، و مصلحش اطريفل بود .\r\n\r\nكتّان\r\n: به اعتدال نزديك است . پوشيدن جامهء كتّان نشف رطوبت بدن كند و در عرق سودمند آيد .\r\n\r\nكتيره\r\n: به پارسى كتيرا گويند . معتدل است . كسر حدث ادويه كند و سرفه و ريش شش و خشونت حلق را نفع دهد و مسهل مرّهء سودا و بلغم لزج و مقوّى امعا بود ؛ و مضرّ است به سفل ، و مصلحش انيسون است . شربتى از او يك درم تا دو درم ، و بدلش مغز دانهء كدو و گويند صمغ عربى است .\r\n\r\nكثير الأرجل\r\n: بسفايج است ، و گفته شد .\r\n\r\nكرفس\r\n: به هندوى اجود « 1 » گويند . گرم است در اوّل و خشك است در دويم .\r\nبول و حيض براند و بادها را بشكند و تفتيح سدّهء جگر كند و سپرز را نفع رساند و بوى دهان را خوش كند و عرق النّسا و ضيق النّفس را سودمند آيد و جگر سرد و مثانه را نيك گرداند و باه برانگيزاند و صداع آرد و مصروع را ضرر رساند ؛ و اگر تخم او را كوفته با عسل آميخته بر قضيب طلا كنند در حال مجامعت لذت بسيار بخشد و قضيب را سخت گرداند و جگر را قوت دهد و اگر تخم او را با شكر بخورند سده بگشايد و اگر تخم او را جوشيده آبش را خورند اماس شكم قولنج و تب چهارم را سود دارد و مصلح آن كاهو است ، و بدلش به وزن آن رازيانج است ، و شربتى از او يك مثقال است .\r\n\r\nكرّاث\r\n: به پارسى گندنا گويند . گرم است در دويم و خشك است در سيوم ، و گويند گرم و خشك است در دويم . بول و حيض براند و باه برانگيزاند و بواسير را نفع دهد .\r\n\r\nكرّاث جبلى\r\n: فراسيون است ، و گفته شد .\r\n\r\nكرم\r\n: به فتح كاف و سكون راى بىنقطه ، درخت انگور است . سرد و خشك است در اوّل و عصارهء برگش قرحهء امعا و درد معده و قى الدّم را نفع دهد و زن حامله را سودمند آيد ؛ و چون با شراب خورند ، سنگ گرده و مثانه بريزاند . چون خاكستر چوبش با سركه طلا كنند ، بر مقعدى كه بواسير از او قطع كرده باشند ، نافع باشد .\r\n\r\n\r\n","description":"","footnote":"\r\n( 1 ) . نسخه‌ها : اجمود ؛ به قياس اصلاح شد .\r\nبه هندوى « اجود » گويند . ( تطبيق نام‌هاى كهن گياهان دارويى 1 / 253 )\r\n","page_name":" 146 ","page_number":146},
  {"content":"\r\n\r\n\r\nكرنب\r\n: « 1 » به پارسى كلم گويند . گرم است در اوّل و خشك است در دويم .\r\nسرفهء كهنه را دفع كند و درد مفاصل و نقرس را نفع دهد و درد سپرز را نيك گرداند و آواز را صاف كند و رنگ روى را نيكو گرداند و شكم براند و درد پشت و زانو را سودمند آيد ؛ و مولّد مرّهء سودا است ، و مصلحش گوشت ماكيان فربه است .\r\n\r\nكرسنه\r\n: به پارسى كسنك و به هندوى متر گويند . « 2 » بهترينش آن بود كه رنگش به سفيدى زند . طبعش گرم و خشك است در دويم . سينه و شش را از اخلاط غليظ پاك گرداند و كلف و بهق را نفع دهد . چون يك مثقال از زراوند مدحرج و دو مثقال از كرسنه بكوبند و ببيزند و به عسل سرشته بر بيخ دندان طلا كنند ، گوشت بيخ دندان را كه خورده باشد ، بروياند ؛ و چون در طبيخش نشينند ، خارش اعضا و شقاق مقعد را سودمند آيد ؛ و عسر البول و زحير و مغص را دفع كند و اورام صلب را نرم گرداند و از بسيار خوردن به عوض بول خون برآيد و مصلحش گلاب و گوين گل ارمنى و كاكنج است ؛ و شربتى از او يك درم تا دو درم است .\r\n\r\nكرشف\r\n: قطن است ، و گفته شد .\r\n\r\nكرويا\r\n: به پارسى كراويه گويند . در قوّت نزديك است به انيسون و آن را زيرهء رومى گويند ؛ و به معده نيكوتر از زيره باشد . گرم و خشك است در دويم ، و گويند در سيوم . بادها را بشكند و طعام را هضم كند و بول براند و معده را قوّت دهد و شكم را ببندد و خفقان را سودمند آيد و مغص را مفيد بود ؛ و مضرّ است به شش ، و مصلح آن سعتر است ، و شربتى از او دو درم تا سه درم است ؛ و بدلش نيم وزن آن كمّون و نيم وزن آن انيسون است .\r\n\r\nكركى\r\n: به پارسى كلنگ و به تركى ترنا و هندوى سارس خوانند . گرم و خشك است در اوّل . چون زهره‌اش را به روغن زنبق سعوط كنند ، نسيان را زايل گرداند ؛ و چون مغزش را در چشم كشند ، شب‌كورى را ببرد .\r\n\r\nكرگ\r\n: به پارسى كرگدن و هندوى گيندا گويند . چون زهره‌اش را بخور كنند ، هر سحرى كه كرده باشند ، زايل گرداند .\r\n\r\nكركم\r\n: زعفران است ، و گفته شد .\r\n\r\nكرش\r\n: به پارسى شكنبه و به تركى قرن و به هندوى اوجرى گويند .\r\n\r\n\r\n","description":"","footnote":"\r\n( 1 ) . به صورت‌هاى « كرنب » و « كرنب » نيز خوانده مىشود . ( نك :\r\nتطبيق نام‌هاى كهن گياهان دارويى 1 / 255 )\r\n( 2 ) . كرسنه ، كسنك ، حبّ البقر ، گشن ، كشن ، و به هندى « متر » است .\r\n( تطبيق نام‌هاى كهن گياهان دارويى 1 / 253 )\r\n","page_name":" 147 ","page_number":147},
  {"content":"\r\n\r\nطبيعتش به اعتدال نزديك است ، دشوار هضم شود و غذاى اندك دهد .\r\nاحداث علّت دوالى كنند ، و اصلاحش به خولنخان و فلفل كنند .\r\n\r\nكزبره\r\n: به پارسى گشنيز و به هندوى دهنيان گويند . « 1 » طبيعت آنچه تر بود ، سرد است در آخر درجهء اوّل ؛ و طبيعت آنچه خشك بود ، سرد است در دويم و خشك است در سيوم ؛ و چون با آب گشنيز تر آرد باقلى و يا آرد جو ضماد كنند ، خنازير را تحليل دهد . چون به لتهء كتان كهنه طلا كنند ، ورم‌هاى كهنه را سودمند آيد ؛ و چون به شير دختر در چشم كشند ، درد چشم را زايل گرداند . گشنيز خشك معده را قوّت دهد . دفع بخار كند و طپيدن دل را مفيد بود ؛ و ادمان او نيسان و تاريكى چشم آرد ، و مصلح آن سكنجبين سفرجلى است ، و شربتى از او دو درم . شيخ الرئيس گويد : اگر گشنيز را همراه سيخ بركنند و زن آبستن بر ران بندد ، زاييدنش آسان شود و چون فارغ شود ، زود بگشايد تا مضرّت نرساند ؛ و اگر در زير بالين كسى نهند ، از خواب دير بيدار شود . اگر يك مثقال گشنيز با يك مثقال شكر به كسى دهند كه بول بر بستر كند ، دفع آن علّت كند . درد استخوان و درد دندان را زايل كند و اگر به آب او غرغره كنند ، خناق را سود دارد ؛ و اگر تخم او را بريان كرده ، به روغن بخورند ، درد معده و خون رفتن از شكم بازدارد و جگر را قوى كند .\r\n\r\nگزانگبين\r\n: گرم « 2 » و تر است در اوّل . سرفه و خشونت سينه را ببرد ؛ و شربتى از او هفت درم تا ده درم است .\r\n\r\nكشمش\r\n: گرم و خشك است در اوّل . طبيعت را نرم گرداند و سرفه را نفع دهد و مولّد نفخ بود ، و مصلح آن باديان است ، و شربتى از او هفت درم تا ده درم است .\r\n\r\nكليه\r\n: به پارسى گرده و به تركى بويرك خوانند و به هندوى بوكى خوانند .\r\nگرم و خشك است در اوّل . خلط بد از او تولّد شود و از معده دير بگذرد ، و مصلح آن سركه و فلفل است .\r\n\r\nكمثرى\r\n: به پارسى امرود گويند . بهترين انواع او شاه‌امرود است . سرد و تر است در اوّل ، و گويند گرم و تر است . دل را قوّت دهد و بدن را فربه و شكم را نرم گرداند .\r\n\r\nكمّون\r\n: به پارسى زيره گويند . بهترينش كرمانى بود . گرم و خشك است در\r\n\r\n\r\n","description":"","footnote":"\r\n( 1 ) . به هندى « دهنيه » و « كوتهمير » گويند .\r\n( تطبيق نام‌هاى كهن گياهان دارويى 1 / 256 - 257 )\r\n( 2 ) . س : سرد ؛ به قياس نسخ ديگر اصلاح شد و در منابع ديگر نيز چنين است .\r\n","page_name":" 148 ","page_number":148},
  {"content":"\r\n\r\nسيوم . معده را قوّت دهد و بادها را بشكند و شكم ببندد ؛ و چون به سركه مدبّر كرده ، سفوف سازند ، قطع شهوت طين كند و چون با نمك بخايند و آب آن را فروبرند ، آب رفتن دهان را نفع رساند ؛ و چون تنها بخايند و آبش را در چشم كشند ، طرفه را دفع كند ؛ و مضرّ است به امعا ، و مصلح آن كتيره است ، و شربتى از او دو درم تا سه درم است . بدلش كرمانى و گويند به وزن آن پارسى بود .\r\n\r\nكندر\r\n: به عربى لبان و به پارسى كندر دريايى گويند . گرم و خشك است در دويم و گويند در سيوم . قوّت حافظه را نيكو بود و معده را قوّت دهد و دفع نسيان كند و قى و غثيان بازدارد و بادها را بشكند و ريش چشم را سودمند آيد و خفقان و نفث الدّم را نفع رساند و خون از هر عضوى كه روان باشد ببندد ؛ و شربتى از او نيم درم تا يك درم است .\r\n\r\nكندش\r\n: به پارسى بيخ گازران و هندوى چوك گويند . گازران جامه را به آن سفيد كنند . بهترينش آنكه بيرونش رنگ سياه بود و اندرونش به سفيدى كه مايل باشد به زردى . گرم است در چهارم و خشك است در سيوم . خوردنش خطر عظيم است . مقطع اخلاط غليظ است و بهق سفيد و سياه را نافع بود و جرب را نفع دهد و به طلا كردن سپرز را بگدازد و بلغم لزج را به اسهال دفع كند از مفاصل و بول و حيض براند و سنگ گرده بريزاند ؛ و چون كوفته و بيخته ، به دماغ دارند ، عطسه آرد ؛ و مضرّ است به شش ، و اصلاحش به كتيره كنند .\r\n\r\nكمافيطوس\r\n: گرم و خشك است در سيوم ؛ و گويند گرم است در دويم و خشك است در سيوم . بر ريش‌ها و صلابت‌ها نافع آيد . چون با عسل بياشامند ، عرق النّسا را سودمند بود و سدّهء جگر بگشايد و يرقان سوداوى را فايده دهد . چون هفت روز پياپى با شير بياشامند ، حيض و بول براند .\r\nشربتى از او يك مثقال است . مضرّ است به شش ، و مصلحش انيسون ، و بدلش نيم وزن آن سيساليون و نيم دانگ آن سليخه بود .\r\n\r\nكمادريوس\r\n: به شيرازى راندارو « 1 » خوانند . چون با عسل بر ريش‌هاى مزمن نهند ، پاك گرداند و سرفهء كهنه را نفع دهد . ابتداى استسقا را مفيد آيد و حيض و بول براند . سپرز را بگدازد . بچه بيرون آرد . چون در چشم كشند ، قرحه كه ناسور شده باشد ، دفع كند ؛ و دردهاى مزمن كه در نواحى سينه و شش بود ، چون\r\n\r\n\r\n","description":"","footnote":"\r\n( 1 ) . به فارسى « رانداروى تلخ » و به شيرازى « مانداروى تلخ » خوانند كه همان بلوط الارض است . ( تطبيق نام‌هاى كهن گياهان دارويى 1 / 260 )\r\n","page_name":" 149 ","page_number":149},
  {"content":"\r\n\r\nسحق كرده ، با جلاب يا عسل بسرشند و سه روز بنوشند ، هر روز شربتى سه درم [ مفيد آيد 
  ] . بدلش به وزن آن غافت ، و گويند بدلش سليخه است .\r\n\r\nكنگر\r\n: حرشف گويند . گرم و تر است در اوّل . باه برانگيزاند و عرق را خوش‌بو كند . مضرّ است به سپرز ، و مصلحش بنفشه ، و بدلش شقاقل است .\r\n\r\nكنگرزد\r\n: صمغ كنگر است . گرم و تر است در اوّل ، و گويند سرد و تر است .\r\nچون به آب گرم و سكنجبين عسلى ميل كنند ، به آسانى قى آرد .\r\n\r\nكوك\r\n: به [ تازى 
  ] خس و پارسى كاهو گويند ، و گفته شد .\r\n\r\nكهربا\r\n: به هندوى كپور « 1 » گويند ؛ و آن صمغ درختى است كه در روم مىباشد ؛ و بهترينش سرخى است كه به زردى زند . سرد و خشك است در دويم . خون را ببندد و تقويت دل و معده كند و خفقان را نفع دهد و چون نيم مثقال ازو در آب سرد حل كرده ميل فرمايند قى و غثيان بازدارد و ذوسنطارياى كبدى و معوى را سودمند آيد و نفث الدّم را نفع دهد ؛ و فرق ميان كهربا و سندروس آن است كه سندروس تلخ بود به خلاف كهربا ، و كهربا را تلخى نباشد و آهن گرم كرده را نگيرد ، به خلاف سندروس ؛ و مضرّ است به سر ، و مصلحش ارزّ فارسى ، و بدلش طباشير است .\r\n\r\nحرف اللام\r\n\r\nلادن\r\n: به پارسى عنبر لادن گويند . گرم و تر است در اوّل . چون زير دامن دود كنند ، بچهء مرده و مشيمه بيرون آرد . چون در گلاب حلّ كرده بياشامند ، دل و معده را قوّت دهد و بول براند و صلابت جگر و سپرز و سينه را ببرد ؛ و چون در روغن بابونه يا شبت حلّ كرده بمالند ، جميع دردها را سودمند آيد ؛ و شربتى از او نيم مثقال ، و مضرّ است به سفل ، و مصلح آن سنبل الطيب است .\r\n\r\nلازورد\r\n: گرم است در دويم و خشك است در سيوم ، و گويند سرد و خشك است در دويم . مسهل سودا و بلغم غليظ بود و ماليخوليا و ضيق النّفس را نفع دهد و درد گرده و مثانه را دفع كند ؛ و چون به سركه طلا كنند ، بهق و ثآليل را زايل گرداند ؛ و چون زن فرزجه ساخته بردارد ، حيض بگشايد ؛ و مضرّ است به معده ، و مصلح آن مصطكى است ، و شربتى از او يك درم است ؛ و گويند مضرّ\r\n\r\n\r\n","description":"","footnote":"\r\n( 1 ) . س : كهپور ؛ به قياس نسخ و منابع ديگر اصلاح شد ؛ به هندى آن را « كپور » گويند . ( تطبيق نام‌هاى كهن گياهان دارويى 1 / 264 )\r\n","page_name":" 150 ","page_number":150},
  {"content":"\r\n\r\nاست به فم معده ، و مصلحش حماما است ، و بدلش لذاق الذهب كانى است .\r\n\r\nلبلاب\r\n: به پارسى عشق پيچان گويند . گرم و خشك است در اوّل . مليّن و محلّل بود ، و آبش صفراى سوخته را به اسهال دفع كند ؛ و شربتى از او سه درم يا پانزده درم ، و مصلحش نبات مصرى است ، و بدلش ورق خطمى و خبّازى بود .\r\n\r\nلبن\r\n: به پارسى شير و به تركى سوت و به هندوى دوده گويند . گرم و تر است در اوّل ، و گويند معتدل است .\r\n\r\nلبن النّساء\r\n: به پارسى شير زنان گويند . چون در چشم دوشند ، رمد را نفع دهد ؛ و چون در بينى چكانند ، خشكى دماغ را دفع كند .\r\n\r\nلبن البقر\r\n: به پارسى شير گاو گويند . غذائيّت او از شير حيوانات ديگر بيشتر باشد . بدن را فربه كند و سل را نفع دهد ؛ و پازهر جميع زهرها بود ، خاصّه وقتى كه به فلفل خورند .\r\n\r\nلبن المعز\r\n: به پارسى شير بز گويند . نزله را نفع دهد و وسواس را دفع كند .\r\n\r\nلبن اللقاح\r\n: به پارسى شير شتر گويند . سدّه‌ها بگشايد و ورم سپرز را مفيد بود و استسقا را نفع رساند .\r\n\r\nلبن الضّأن\r\n: به پارسى شير ميش گويند . نفث الدّم و سل را نافع بود و باه را برانگيزاند .\r\n\r\nلبن الأتان\r\n: به پارسى شير خر گويند . دقّ و سل را سودمند آيد و ريش گرده و مثانه را دفع كند ؛ و اگر زنى در رحم ريش داشته باشد ، پنبه بر شير خر تر كرده ، به خويشتن برگيرد ، به شود ؛ و اگر شير خر سرد بود ، پادزهر است ؛ و اگر گرم بود ، چون كسى بخورد ، جان به سلامت نبرد ، مگر سرگين آدمى كه خشك كرده سوده دهند تا بخورد ، صحّت يابد .\r\n\r\nلبن الخيل\r\n: به پارسى شير اسب گويند . از معده زود بگذرد و حيض براند و نشاط آرد و بدن فربه كند .\r\n\r\nلبأ\r\n: به پارسى فله گويند . « 1 » بطئ الهضم بود و خلط غليظ از وى تولّد كند و از معده دير بگذرد .\r\n\r\nلبان\r\n: كندر است ، و گفته شد .\r\n\r\nلبن اليتوع\r\n: به پارسى شير يتوع خوانند و يتوع نباتى را گويند كه او را شيرى باشد . محرق و مسهل و مقطع و انواعش بسيار است ، چون دفلى و زقوم و\r\n\r\n\r\n","description":"","footnote":"\r\n( 1 ) . لبأ ، فله است و آن اوّل شير حيوان نو زاييده باشد و به هندى پيوسى است . ( برهان قاطع ) به تركى « بولاما » گويند .\r\n","page_name":" 151 ","page_number":151},
  {"content":"\r\n\r\nغيرهما ؛ و اقوى از يتوعات لبن بود ، بعد از آن تخم ، و بعد از آن بيخ ، و بعد از آن برگ . گرم و خشك است در چهارم ، و گويند در سيوم . چون يتوع را در آبى اندازند كه در او ماهى بود ، بر روى آب افتد ؛ و چون شيرش را بر بدن مالند ، موى را ببرد و آنچه بعد از آن رويد ضعيف باشد ، و چون مكرّر كنند ، ديگر نرويد ؛ و اگر به دندان چكانند ، قلع كند ؛ و چون بر بواسير بمالند ، قطع كند .\r\n\r\nلحم\r\n: به پارسى گوشت و به تركى ات و به هندوى هيرا گويند . طبيعت جميع لحوم گرم است ، مگر لحم ماهى كه سرد است .\r\n\r\nلحم البعير\r\n: به پارسى گوشت شتر گويند . غذا بدهد و تولّد سودا كند .\r\n\r\nلحم الحمل\r\n: به پارسى گوشت بره گويند . بهترينش آن بود كه يك سال بر او گذشته باشد . گرم و تر بود در اوّل . بدن را فربه كند و معتدل را نفع دهد ؛ و چون خاكستر گوشت او را به سركه طلا كنند ، بهق و برص و قوبا را سودمند آيد ؛ و خاكستر شرحهء او را چون صلايه كرده ، به حرير بگذرانند و در چشم كشند ، بياض را ببرد ؛ و مضرّ بود كسى را كه غثيان داشته باشد ، و مصلح آن آب ليمون و ربّ انار و نظاير آن است .\r\n\r\nلحم النّعاج\r\n: به پارسى گوشت ميش گويند . حرارت او بيشتر از گوشت بره بود و خون بد از وى تولّد كند ، و اصلاحش به دارچينى و دارفلفل و زنجبيل كنند .\r\n\r\nلحم الجداء\r\n: به پارسى گوشت بزغاله گويند . حرارت او كمتر از گوشت ميش باشد ؛ و معتدل بود در رطوبت و يبوست و زود هضم شود و خون معتدل ميان لطافت و غلظت از وى تولّد كند .\r\n\r\nلحم المعز\r\n: به پارسى گوشت بز گويند . به دشوارى هضم شود و مرض‌هاى سوداوى از وى تولّد شود .\r\n\r\nلحم العجل\r\n: به پارسى گوشت گوساله گويند . غذا معتدل دهد و خون صالح از وى تولّد كند و مسلول را مضرّ بود ، و اصلاحش به رياضت و استحمام كنند .\r\n\r\nلحم البقر\r\n: به پارسى گوشت گاو خوانند . دشوار هضم شود و غذاى بد دهد و مرض‌هاى سوداوى از او تولّد كند .\r\n\r\nلحم الجاموش\r\n: به پارسى گوشت گاوميش گويند . غليظترين گوشت‌ها بود . كيموس بدهد و دير هضم شود .\r\n\r\nلحم الخيل\r\n: به پارسى گوشت اسب گويند . غليظ و مولّد سودا و لذيذ و هاضم است .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n\r\nلحم الغزال\r\n: به پارسى گوشت آهوبره گويند . قولنج را نفع دهد و خدر و فالج را سودمند آيد .\r\n\r\nلحم الإرنب\r\n: به پارسى گوشت خرگوش گويند . نقرس و مفاصل را نفع رساند و بول براند و احداث تب ربع كند .\r\n\r\nلحم الخنزير\r\n: به پارسى گوشت خوك خوانند . سريع الهضم بود و غذا اندك دهد .\r\n\r\nلحم الدّب\r\n: به پارسى گوشت خرس گويند . بطئ الهضم بود و غذا بد دهد .\r\n\r\nلحم الأيّل\r\n: به پارسى گوشت گاو كوهى گويند . بول براند و احداث تب ربع كند .\r\n\r\nلحم الكبش جبلى\r\n: به پارسى گوشت قوچ [ كوهى 
  ] گويند . غذا بد دهد و دير هضم شود .\r\n\r\nلحم الحمار الوحشى\r\n: به پارسى گوشت گورخر گويند . در مزاج و منفعت نزديك است به كبش جبلى .\r\n\r\nلحم الحمار اهلى\r\n: به پارسى گوشت خر گويند . در غلظت و توليد سودا به لحم بعير نزديك است .\r\n\r\nلحيه التّيس\r\n: به پارسى اسليخ گويند . سرد است در اوّل و خشك است در دويم . در وى قبضى بود مانند تخم گل و ورق گل خشك ؛ و آن ريش‌هاى كهنه را نافع بود ؛ و اصل وى چرك گوش را پاك كند و ريش شش را سودمند آيد ؛ و عصارهء وى نفث الدّم و دقّ را سود دهد . مقوّى معده بود .\r\nشكم ببندد و جراحت‌ها به اصلاح آرد ، اگرچه عصب منقطع شده باشد .\r\nبدلش به وزن آن تخم گل و گلنار است .\r\n\r\nلسان الحمل\r\n: به پارسى خرغوله و ذنب الفار نيز گويند . سرد و خشك است در اوّل . قابض و رادع بود و منع سيلان خون كند ؛ و برگش خله و سوختگى آتش را مفيد بود و نفع دهد . آب ورق وى قلاع را نافع بود . مضرّ است به سر ، و مصلحش مصطكى و سليخه بود ، و بدلش ورق وى و ورق حمّاض است .\r\n\r\nلسان الثّور\r\n: به پارسى گاو زبان گويند . گرم و تر است و گويند معتدل است .\r\nمفرح و مقوّى دل بود و خفقان سوداوى را نفع دهد و سرفه و خشونت سينه را دفع كند . مضرّ است به سر ، و مصلحش صندل سرخ بود ، و بدلش به وزن آن ابريشم سوخته و چهار دانگ وزن آن پوست اترج ، و گويند بدلش دو وزن آن اترج است .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n\r\nلسان العصافير\r\n: به پارسى زبان گنجشك گويند . گرم است در دويم و سرد است در اوّل ؛ و درد ته‌گاه را سودمند آيد و سنگ گرده و مثانه بريزاند و نعوظ آرد ؛ و بدلش در تحريك باه نيم وزن آن بهمن سرخ است .\r\n\r\nلعبت بربرى\r\n: سورنجان است ، و گفته شد .\r\n\r\nلفت\r\n: شلغم است ، و گفته شد .\r\n\r\nلفّاح\r\n: ثمرهء يبروح است . بهترينش بزرگ و تيزبوى رسيدهء زرد بود . سرد و تر است در دويم ، و گويند در سيوم . شيره‌اش نمش را قطع كند و بويش سبات و سكته آرد . بدلش به وزن آن جوز ماثل و نيم وزن آن بذر البنج بود .\r\n\r\nلك\r\n: به پارسى رنگ لاك خوانند ، و آن صمغى است كه از طرف دريا آرند .\r\nگرم و خشك است در اوّل و گويند در دويم . چون بشويند و هر روز يك درم تا سه درم به سركه سرشته ميل كند ، بدن را لاغر گرداند ؛ و طريق شستن او آن است كه لك را بكوبند و به مويينه گذرانيده و آبى كه ريوند چينى و بيخ اذخر در او جوشانيده باشند بدان آميزند و صلايه كرده ، بگذارند تا به ته نشيند و پس آب را از رويش بريزند تا لك بماند . پس خشك ساخته ، بكوبند و ببيزند و صلايه كرده ، نگه دارند . مضرّ است به سپرز ، و مصلحش مصطكى ، و بدلش چهار دانگ وزن آن اسارون و چهار دانگ طباشير سفيد است .\r\n\r\nلوز حلو\r\n: به پارسى بادام شيرين گويند . در گرمى و سردى معتدل است و تر است در دويم و گويند گرم و تر است در اوّل . غذاى متوسط دهد و فربه آرد و سرفهء خشك و نفث الدّم را سودمند آيد و حرقه البول را دفع كند و شكم را نرم گرداند و منى بيفزايد ؛ و مضرّ است به هضم ، و مصلحش شكر است .\r\n\r\nلوز مرّ\r\n: به پارسى بادام تلخ گويند . گرم و خشك است در دويم و گويند در سيوم .\r\nچون طلا كنند ، كلف و نمش را ببرد و شرى و قوبا را نفع دهد ؛ و روغنش درد گوش را سودمند آيد و بول براند و سدّه بگشايد و عسر البول را مفيد بود و سنگ گرده و مثانه بريزاند ؛ و مضرّ است به امعا ، و مصلحش بادام شيرين است و نبات .\r\n\r\nلوبيا\r\n: گرم است در اوّل و معتدل است در خشكى و ترى ، و گويند سرد و خشك است در اوّل . طبيخش حيض براند و خون نفاس را پاك گرداند و بدن را فربه كند و عسر البول را نفع دهد و بچهء مرده بيرون آرد .\r\n\r\nلؤلؤ\r\n: به پارسى مرواريد گويند . سرد و خشك است در اوّل . نفث الدّم را\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nنفع دهد و ريش چشم را سودمند آيد ؛ و چون دو دانگ از محلولش به شش دانگ نبات مصرى سوده آميزند و هر صباح كفه زنند و قدرى عرق بيدمشك يا گاو زبان يا كاسنى عقب آن بياشامند ، ضعف دل را كه از گرمى باشد ، مفيد بود ؛ و طريق حلّ كردنش آن است كه مرواريد ناسفته را در خريطهء كرباس كرده ، در آب ليمون چندان گذارند كه چون مسكه شود .\r\nپس خريطه را به دست بمالند ، تا وقتى كه حلّ شود ، از خريطه بگذرد . پس در كاسهء چينى كرده ، بگذارند تا به ته نشيند . پس آب ليمون را از رويش بريزند و در آفتاب يا سايه خشك سازند ، به حرير گذارند و نگه دارند .\r\n\r\nليمون\r\n: مزاج و منافعش به مزاج و منافع اترج نزديك است ، و گويند در منافع اقوى است از اترج ؛ و گفته‌اند كه ليمون سرد و خشك است و گوشت او سرد است و تخم او گرم و خشك است . خاصيّت او آن است كه دل را قوّت دهد و خفقان گرم را سود دارد و صفرا بشكند و خون را تسكين كند .\r\nدرد سر كه از خون و صفرا بود ، بازدارد . دهان را خشك كند ، اگر بسيار خورند . اگر شراب‌خوارى خورد ، مستى را بازدارد و تخم او پادزهر جانوران است ، و گويند آب ليمون زهر افعى را بازدارد .\r\n\r\nحرف الميم\r\n\r\nماميثا\r\n: عصارهء ماميثا و شاف ماميثا نيز گويند . سرد و خشك است در اوّل .\r\nچون به آب گشنيز تر كرده ، بر پشت چشم طلا كنند ، درد چشم را نفع دهد و درد بيخ دندان را سودمند آيد .\r\n\r\nماهودانه\r\n: حبّ الملوك است ، و گفته شد .\r\n\r\nماهيزهرج\r\n: گرم و خشك است در سيوم . نقرس و مفاصل را نفع دهد و شربتى از او دو درم تا سه درم است ؛ و مضرّ است به روده ، و مصلحش كتيره است .\r\n\r\nماش\r\n: مج گويند . سرد است در اوّل و در خشكى و ترى معتدل است . غذاى نيك دهد . زود هضم شود ، خاصّه وقتى كه مقشّر كنند ؛ و مضرّ است به سرفه ، و اصلاحش به شيرهء بادام كنند و گويند شيرهء خسك دانه .\r\n\r\nماش هندى\r\n: قسط است ، گفته شد .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n\r\nماس\r\n: به پارسى الماس و هندوى هيرا گويند . سرد و خشك است در اوّل ، و گويند گرم و خشك است در دويم . چون در دهان گيرند ، دندان را بشكند ؛ و چون دو دانگ از او ريزه كرده خورند ، كشنده بود ؛ و علاج كسى كه الماس خورده باشد ، قى به آب گرم و شير تازه است .\r\n\r\nماميران\r\n: هندوى كابيرا گويند . گرم و خشك است در دويم . بياض را ببرد و روشنى چشم بيفزايد ؛ و طبيخ اصلش يرقان و مغص را سودمند آيد ؛ و شربتى از او نيم درم تا يك درم است ؛ و مضرّ است به گرده ، و مصلحش عسل است .\r\n\r\nماء\r\n: به پارسى آب و به تركى سو و به هندوى پانى گويند . سرد است در دويم و گويند در سيوم و تر است در چهارم . چون بسيار خورند مزاج را فاسد گرداند و معده را سست كند و استسقا آرد . چون آهن تاب كنند ، مضرّتش كمتر بود .\r\n\r\nماء اللّحم\r\n: چون از گوشت تقلى گيرند ، ضعف دل را به غايت سودمند آيد .\r\n\r\nماء الشّعير\r\n: به پارسى آب جو گويند . تبريد و ترطيب بدن كند و فربه كند و اخلاط بشكند و بول براند و تشنگى بنشاند و تب‌هاى تيز را نفع دهد و تب‌هاى بلغمى را با تخم كرفس و باديان مفيد بود .\r\n\r\nماء الجبن\r\n: به پارسى آب پنير گويند . كلف و جرب را نفع دهد و يرقان را سودمند آيد و حرارت جگر بنشاند ؛ و به شير خشت اسهال صفرا كند و به افتيمون اخراج سودا ؛ و بهترينش آنكه از شير بز سرخ گيرند يا زرد ازرق چشم ؛ و طريق گرفتنش آن است كه يك كاسه شير را در ديگ سنگين كرده ، پنج شش جوشش داده ، ديگ را فروگيرند و آن مقدار سركهء انگورى اضافه نمايند تا بريده شود و آبش از پنير جدا كنند و صاف كرده ، دو سه جوش ديگر دهند و كف بردارند و شير گرم بياشامند .\r\n\r\nماء الورد\r\n: به پارسى گلاب گويند . بهترينش آن است كه طعمش تلخ بود و بويش به تيزى مايل بود . سرد است در اوّل و گويند گرم است . معده را قوّت دهد و كسر نفخ كند و صداع گرم را زايل گرداند و مخشن سينه بود . مصلحش نبات است .\r\n\r\nماء العسل\r\n: گرم بود در اوّل . معدهء سرد را قوّت دهد و اشتها آرد و بدن فربه كند و بول براند .\r\n\r\nمج\r\n: ماش است ، و گفته شد .\r\n\r\nمثلّث\r\n: آب انگور بود كه بجوشانند و كف وى بگيرند تا چهار يك بسوزد\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nو دو دانگ بماند . بعد از آن فروگيرند و استعمال كنند . منافع وى نزديك منافع خمر است . خون صالح و روشن از وى تولّد كند و چون به آب ممزوج كرده ، بخورند ، محرورى مزاج را نيكو بود .\r\n\r\nمخلّصه\r\n: گياهى است كه در جبل شبانكاره بسيار بود و از جملهء ترياقات است . هركه در سال يك درم تا يك مثقال از او به روغن زيت يا روغن گل ميل كند ، تا سال ديگر از زهر جميع گزنده‌ها ايمن بود .\r\n\r\nمخيض\r\n: به پارسى دوغ گويند . سرد و خشك است در اوّل . معدهء گرم را نفع دهد و اسهال صفراوى و سوداوى را سودمند آيد و تشنگى بنشاند .\r\n\r\nمخ\r\n: به پارسى مغز استخوان گويند . بهترينش مغز ساق گوساله ، پس مغز ساق گاو ، پس مغز ساق معز ، پس ساق گوسفند بود . اورام صلب را نرم گرداند و تحليل دهد ؛ و چون زن فرزجه ساخته ، بردارد ، صلابت رحم را نفع دهد .\r\n\r\nمرجان\r\n: در صفت بسّد گفته شد .\r\n\r\nمرزنجوش\r\n: به پارسى مرزنگوش و به عربى أذن الفار و به هندوى مروه گويند . گرم و خشك است در دويم و گويند در سيوم . مسخّن معده و احشا و محلّل نفخ بود و سدّه بگشايد و ادرار بول كند و دماغ را از اخلاط بارده پاك گرداند ؛ و مضرّ است به مثانه ، و مصلح آن لعاب اسبغول به شيرهء خرفه است ؛ و شربتى از او دو درم تا سه درم است .\r\n\r\nمرّ مكّى\r\n: به هندوى بول گويند . بهترينش آن است كه خوش‌بو و تلخ و صاف و مايل به سرخى بود . گرم است در سيوم و خشك است در دويم . مفتّح و محلّل بود و منع عفونت كند تا غايتى كه ميّت را از نتن و تغيّر نگه دارد ؛ و چون به آب باقلى يا آب جو سوده طلا كنند ، اثر جراحت را زايل گرداند ؛ و چون در دهان نگه دارند ، بوى دهان را خشك گرداند ؛ و چون به آب كلم طلا كنند ، اورام بلغمى را تحليل دهد . چون به آب سداب حقنه كنند ، حيض براند و بچه بيندازد ؛ و چون مقدار نخودى فرو برند ، سرفهء مزمن و ضيق النّفس و درد پهلو و سينه و قرحهء امعا را سودمند آيد و خشونت قصبهء شش ببرد و حيّات و حبّ القرع را بكشد ؛ و چون به گلاب سوده ، در زير بغل مالند ، بغل را نفع رساند ؛ و چون بر ريش سر پاشند ، مفيد بود ؛ و چون به سركه طلا كنند ، قوبا را دفع كند ؛ و چون به روغن گل و سركه بر اعضا مالند ، جرب و خارش اعضا را نفع دهد ؛ و چون زن فرزجه ساخته\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nبردارد ، بوى فرج را موافق باشد ؛ و مضرّ است به مثانه ، و مصلح آن عسل است ، و شربتى از او نيم درم است ، و بدلش به وزن آن صمغ بادام تلخ است .\r\n\r\nمرقشيثا\r\n: حجر النّور و حجر روشنايى خوانند و هندوى سون مكهى خوانند .\r\nگرم و خشك است در سيوم . چون سوخته ، در امراض چشم استعمال كنند ، جلا دهد . محلّل بود و منضج اورام خبيثه باشد ؛ و چون با زاج ممزوج نموده ، در ريش‌هاى عفن به كار برند ، گوشت زياده را بخورد و به اصلاح آرد . قاطع دم بود و چون به سركه بر نمش طلا كنند ، سود دهد .\r\n\r\nمردارسنج\r\n: مردار سنگ و مرتك نيز گويند . بهترينش اصفهانى برّاق بود كه [ به 
  ] سرخى زند . طبعش مايل است به سردى و بوى بدن را خوش كند و كلف و اثر آبله را زايل گرداند . چون دو مثقال از او بكوبند و ببيزند و به ده مثقال روغن كنجد آميخته خورند ، حبّ القرع را بيندازد .\r\n\r\nمرّىّ\r\n: به پارسى آبكامه گويند . گرم و خشك است در دويم و گرم در اول و خشك در دوم نيز گفته‌اند . وجع الورك و عرق النّسا را نفع دهد و رطوبت معده را دفع كند و گزيدگى سگ ديوانه را مفيد بود .\r\n\r\nمراره\r\n: به پارسى زهره و به هندوى پته گويند . بهترينش آن است كه رنگش به زردى زند . طبيعت جميع زهرها گرم و خشك است .\r\n\r\nمرارهء الظّبى\r\n: به پارسى زهرهء آهو گويند . بياض را ببرد و جرب و سبل را نفع دهد .\r\n\r\nمرارهء الأرنب\r\n: به پارسى زهرهء خرگوش گويند . دمعه و خارش چشم را دفع كند .\r\n\r\nمرارهء المعز جبلى\r\n: به پارسى زهرهء بز كوهى گويند . ترياق گزيدگى مار و عقرب و غيره آن است ؛ و مضرّ است به گرده ، و مصلحش انيسون است ، و عسل و شربتى از او يك دانگ يا دو دانگ .\r\n\r\nمرارهء الكبش الجبلى\r\n: به پارسى زهرهء قوچ كوهى گويند . باصره را جلا دهد و سبل را نفع رساند .\r\n\r\nمرارهء الحمار الوحشى\r\n: به پارسى زهرهء گورخر گويند . جرب و خارش چشم را سودمند آيد .\r\n\r\nمرارهء الدّبّ\r\n: به پارسى زهرهء خرس گويند . تشنّج و كزاز را نفع دهد .\r\n\r\nمرارهء الخنزير\r\n: به پارسى زهرهء خوك گويند . چون با فلفل و عسل بر سر اقرع طلا كنند ، موى بروياند ، مجرّب است .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\nمرارهء البقر\r\n: به پارسى زهرهء گاو گويند . چون بر سر طلا كنند ، حزاز را نفع دهد ؛ و چون به روغن گل در گوش چكانند ، دوى و طنين را مفيد بود و درد گوش كه از سردى باشد ، نفع دهد ؛ و چون دانگى از او ميل نمايند ، سرفهء بلغمى را دفع كند ؛ و مضرّ است به جگر ، و مصلح آن كتيره است .\r\n\r\nمرارهء المعز\r\n: به پارسى زهرهء بز كوهى گويند . دوالى و داء الفيل را نيكو بود .\r\n\r\nمرارهء الضأن\r\n: به پارسى زهرهء ميش گويند . سعال مزمن را نفع رساند .\r\n\r\nمرارهء الكبش\r\n: به پارسى زهرهء قوچ گويند . چون با قدرى عسل در گوش چكانند درد گوش را كه از سردى بود نفع دهد .\r\n\r\nمرارهء الضبع\r\n: به پارسى زهرهء كفتار گويند . مسهل بلغم است ؛ و شربتى از او يك دانگ و نيم ؛ و مضرّ است به زهره ، و مصلح آن عسل است و صبر .\r\n\r\nمرارهء الأسد\r\n: به پارسى زهرهء شير گويند تاريكى چشم را سودمند آيد .\r\n\r\nمرارهء الفهد\r\n: به پارسى زهرهء يوز خوانند . تاريكى چشم را ببرد .\r\n\r\nمرارهء الكرك\r\n: به پارسى زهرهء كلنگ خوانند . جرب و سلاق را نفع دهد .\r\n\r\nمرارهء الرّخمه\r\n: به پارسى زهرهء موش‌گير گويند . چون به آب مرزنگوش سعوط كنند ، لقوه را نفع رساند .\r\n\r\nمرارهء الضّفدع\r\n: به پارسى زهرهء سنگ‌پشت گويند . چون دو دانگ از او ميل كنند ، ضيق النّفس را مفيد بود .\r\n\r\nمرارهء القبج\r\n: به پارسى زهرهء كبك گويند . رمد بلغمى را نفع رساند .\r\n\r\nمرارهء القنفذ\r\n: به پارسى زهره خارپشت گويند . چون دو دانگ ازو ميل كنند ، ضيق النفس را مفيد بود .\r\n\r\nمرارهء الدّرّاج\r\n: به پارسى زهرهء درّاج گويند . روشنايى چشم را زياده كند .\r\n\r\nمرارهء الحمام\r\n: به پارسى زهرهء كبوتر گويند . بحّه الصّوت را كه از سردى بود ، سودمند آيد .\r\n\r\nمرارهء الدّيك\r\n: به پارسى زهرهء خروس گويند . اثر قرحه را از چشم زايل گرداند .\r\n\r\nمرارهء الدّجاج\r\n: به پارسى زهرهء ماكيان گويند . سلاق مزمن را نفع رساند .\r\n\r\nمرارهء العصفور\r\n: به پارسى زهرهء جغوك خوانند . چون به پشت چشم طلا كنند ، قمقام را دفع گرداند .\r\n\r\nمسك\r\n: به پارسى مشك و به تركى اهبار و به هندوى كستورى خوانند .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nبهترينش آن است كه زردرنگ بود و رايحهء تفّاح دهد . گرم و خشك است در دويم و گويند در سيوم . شجاعت را زياده كند و مرّهء سودا را زايل گرداند و باه برانگيزاند و سرعت انزال را مفيد بود و ضعف دل را كه از برودت بوده باشد ، سودمند آيد و خفقان و توحّش را نفع رساند و بادها را بشكند ؛ و مضرّ است به دندان ، و مصلح آن تباشير و صندل است ، و شربتى از او قيراطى است ، و بدلش جند بيدستر بود .\r\n\r\nمشمش\r\n: به پارسى زردآلو گويند . سرد و تر است در دويم ؛ و شيرينش مايل است به گرمى ؛ و نقوع قديدش كه ترش بود ، مسهل صفرا و مسكّن عطش و دافع تب‌هاى حارّه است ؛ و روغن مغز خسته‌اش بواسير را سودمند آيد .\r\n\r\nمشكك\r\n: به هندوى سعد است ، « 1 » و گفته شد .\r\n\r\nمشكطرامشيع\r\n: به پارسى پودنهء برّى گويند . گرم و خشك است در سيوم .\r\nرطوبت لزج از سينه و شش بيرون آرد و حيض و بول [ و خون نفاس 
  ] براند و درد شكم و درد معده و درد رحم را تسكين دهد ؛ و شربتى از او يك مثقال است تا دو مثقال ؛ و مضرّ است به معده ، و مصلحش سركه و خمر ، و بدلش در ادرار عدس و مرّ است ، و گويند اكليل الملك است .\r\n\r\nمصطكى\r\n: به زبان رومى مصطخى « 2 » گويند . گرم و خشك است در دويم . اورام معده و مقعد و جگر و امعا را سودمند آيد و سرفهء بلغمى و نفث الدّم و سدر و صداع را مفيد آيد و بلغم بگدازد و اشتها آرد و هاضمه را يارى دهد ؛ و مضرّ است به شش ، و مصلح آن صمغ عربى است ، و شربتى از او يك درم تا دو درم است ، و بدلش به وزن و نيم آن صمغ البطم و گويند كندر دريايى است .\r\n\r\nمعاء\r\n: به پارسى روده گويند . غذاى بد دهد و احداث دوالى كند . گرم و تر است در دويم و گويند خشك [ است 
  ] . مقوّى اعضا و مسخّن بود و ضماد كردن بر شكستگى و الم و نقرس و صلابت مفاصل و تشنّج را سودمند آيد ؛ و مليّن صلابت حلق و شش بود . باه برانگيزاند . شربتى از او يك درم است .\r\nمضرّ است به مثانه ، و مصلحش عسل در ضماد است ، و بدلش قلّت كنند .\r\n\r\nمقل ازرق\r\n: به هندوى كوكل گويند . بهترينش آن است كه ازرقى بود و مايل به سرخى ، و زود حلّ شود . گرم و خشك است در سيوم و گويند گرم و تر است در دويم . بلغم و سودا را به اسهال دفع كند و سنگ گرده و مثانه بريزاند\r\n\r\n\r\n","description":"","footnote":"\r\n( 1 ) . سعد ، به هندى « موفه » و « مشكك » است . ( تطبيق نام‌هاى كهن گياهان دارويى 1 / 171 )\r\n( 2 ) . س : ملنجى ؛ نسخ بدل : منجى ؛ به قياس اصلاح شد ؛ چرا كه مصطكى از لغت يونانى « مصطخى » معرّب شده است . ( نك : تطبيق نام‌هاى كهن گياهان دارويى 1 / 282 )\r\n","page_name":" 160 ","page_number":160},
  {"content":"\r\n\r\nو بول و حيض براند و باه برانگيزاند و فربه آرد و سدّه بگشايد و بادها را بشكند و عرق النّسا و نقرس را نفع دهد ؛ و چون بخور كنند ، بواسير را سودمند آيد ؛ و مضرّ است به شش ، و مصلح آن كتيره است ، و شربتى از او يك درم تا دو درم است ، و بدلش به وزن آن صمغ البطم و نيم وزن آن كندر است .\r\n\r\nمقل مكّى\r\n: سرد و خشك است در دويم . معده را قوّت دهد و شكم را ببندد و تقطير البول را نفع دهد .\r\n\r\nملح\r\n: به پارسى نمك و به تركى توز و به هندوى لون گويند . انواعش بسيار\r\n\r\nاست\r\n: ملح طعام و ملح اندرانى كه به پارسى نمك نيشابورى و نمك طبرزد گويند و ملح سياه نفطى و غير نفطى و ملح هندى كه سرخ رنگ بود و ملح تلخ ؛ و بهترينش اندرانى است . گرم و خشك است در دويم . ورم بلغمى و خارش و نقرس و جذام و قوبا را نفع دهد و بادها را بشكند و منع عفونت كند و آكله و استرخاء اللّثه را سودمند آيد و بلغم لزج را به قى و اسهال بيرون آرد ؛ و ملح اندرانى بياض چشم را ببرد و سبل و ناخنه را تنك و ضعيف گرداند ؛ و مزاج و منفعت نمك تلخ به مزاج و منفعت بورهء ارمنى نزديك است ؛ و ملح هندى گرم‌تر و لطيف‌تر از انواع ملح است ؛ و ملح نفطى قى را يارى دهد و اخراج سودا كند ؛ و شربتى از او نيم درم است ، و مضرّ است به امعا ، و مصلح آن هليلهء زرد است .\r\n\r\nموز\r\n: به هندوى كيله گويند . گرم است در وسط درجهء اوّل ، و تر است در آخر آن . غذا اندك دهد و ريش حلق و سينه و شش و مثانه و سرفهء خشك را نفع دهد و باه برانگيزاند و بول براند و طبيعت را نرم گرداند ؛ و مفسد معده است ، و مصلح آن گوارش مصطكى به آب ليمون يا زردك ترش كرده باشد .\r\n\r\nملوخيا\r\n: ملوكيه ، نوعى از خبازى است . سرد است در اوّل و تر است در دويم ؛ و گويند سرد و تر است در سيوم . التهاب را سودمند بود ، چون بر سينه و معده ضماد كنند ، اختلال دم و درد چشم حارّ را نفع دهد . سيلان حيض را مفيد\r\n\r\nبود . اسحق گويد\r\n: چون به آرد جو ضماد كنند و اگر آب وى با نبات بياشامند ، سدّهء جگر و زهره بگشايد . مضرّ است به مثانه ، و مصلحش گلاب است .\r\n\r\nموم\r\n: گرم و خشك است در سيوم ، و گويند گرم است در دويم و خشك است در سيوم . بهترينش سفيد و روشن بود . بول و حيض براند و در\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nمفاصل و درد رحم و سينه و بادها كه در معده باشد ، چون به عسل سرشته ، لعق كنند ، سودمند آيد . درد گرده و مثانه را نفع رساند . چون بر زهار كودكان طلا كنند ، بول بگشايد . مضرّ است به سپرز ، و مصلحش تخم كرفس ، و بدلش نيم وزن آن جوز بوّا بود .\r\n\r\nموميايى\r\n: بهترينش معدنى بود كه چون آب از چشمه بيرون مىآيد و منجمد مىشود . گرم است در آخر درجه دويم و خشك است در اوّل .\r\nاورام بلغمى و خلع و كسر و ضربه و سقطه و فالج و لقوه و شقيقه و صداع و صرع و دوار و خدر و تمدّد را سودمند آيد . چون مقدار حبّه‌اى به آب مرزنگوش سعوط كنند ، گرانى زبان را نفع دهد ؛ و چون قيراطى به طبيخ سعتر بياشامند ، منع نفث الدّم كند و فواق را زايل گرداند و خفقان و خناق را مفيد بود ؛ و چون به شير تازه ميل كنند ، ريش گرده و مثانه را دفع كند .\r\n\r\nمويزج\r\n: به پارسى زبيب جبلى گويند . گرم و خشك است در سيوم . چون پانزده دانه از او ميل نمايند ، كيموس لزج را به قى دفع كند ؛ و مضرّ است به سپرز ، و مصلح آن كتيره است .\r\n\r\nحرف النّون\r\n\r\nنارجيل\r\n: به پارسى نارگيل است و جوز هندى نيز گويند و به هندوى نالير و مغزش را كهوپره گويند . گرم است در اوّل درجهء دويم و تر است در اوّل درجهء اوّل . غذا بسيار دهد و منى بيفزايد و باه برانگيزاند و تسخين گرده كند و تقطير البول را نفع دهد ؛ و روغنش بواسير را سودمند آيد ، و حبّ القرع را بياندازد ، و مصلحش شكر است .\r\n\r\nنانخواه\r\n: در مشهد خورد دانه و [ به فارسى 
  ] زينيان و [ به هندوى 
  ] اجواين گويند . گرم و خشك است در سيوم . مغص و عسر البول را نفع دهد و حيض براند و تب‌هاى مزمن را نفع دهد و تقويت معده و كسر رياح كند و كرم دراز و حبّ القرع را بيرون كند ؛ و چون به سركه به روى طلا كنند ، آب رفتن از دهان بازدارد و سدّه بگشايد و گرده را قوى كند و اشتها آرد .\r\n\r\nنارنج\r\n: معرّب نارنگ فارسى است . پوستش گرم و خشك است در دويم ، و\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nحامضش سرد و خشك است در اوّل . چون پوستش را بكوبند و ببيزند و دو مثقال از او به آب گرم بياشامند درد معده و مغص را نفع دهد و خوردن حامضش معدهء گرم را مفيد بود و سرفهء صفراوى را دفع كند .\r\n\r\nنحاس محرق\r\n: به پارسى مس سوخته گويند . گرم و خشك است در سيوم . موى را سياه گرداند و درشتى پلك را ببرد و روشنى چشم بيفزايد و زرداب را به اسهال دفع كند .\r\n\r\nنخاله\r\n: به پارسى سبوس و به تركى كپك و به هندوى بوسى و بوره گويند .\r\nگرم و خشك است در اوّل . طبيعت را نرم گرداند و خشونت سينه را ببرد و سرفه را دفع كند . چون ضماد كند ، محلّل رياح بود .\r\n\r\nنرجس\r\n: به پارسى نرگس گويند . گرم و خشك است در دويم و گويند در سيوم . سدّهء دماغ را بگشايد و زكام سرد را نفع دهد .\r\n\r\nنسرين\r\n: گرم و خشك است در اوّل ، و گويند در سيوم . سردى اعضا را مفيد بود و كرم گوش را بكشد و طنين و دوى را نفع رساند و سدّهء دماغ را بگشايد و قى و فواق را زايل گرداند .\r\n\r\nنسر\r\n: مرغى است به غايت بزرگ و ثقيل الطيران كه آن را به پارسى كركس گويند . طبيعت گوشت او گرم و خشك است در اوّل . تشنّج را نفع رساند و دير هضم شود و كيموس بد دهد و توليد مرّهء سودا كند .\r\n\r\nنشا\r\n: به پارسى نشاسته گويند . سرد و خشك است در اوّل و گويند سرد است در دويم ، و تر است در اوّل . چون به داروى چشم آميزند ، قرحه العين را نفع دهد ؛ و چون به نبات و آب و روغن بادام آميزند ، سرفه و خشونت سينه و حلق و قصبهء شش را ببرد و چون بريان كنند ، شكم ببندد و مولد سودا است و مصلحش شكر و عسل است . .\r\n\r\nنطرون\r\n: بورهء ارمنى است ، و در « حرف باء » گفته شد .\r\n\r\nنعناع\r\n: به پارسى پودنه گويند . بهترينش بستانى است . طبعش معتدل است ، و گويند گرم و خشك است در دويم ، و گويند گرم در سيوم و خشك است در اوّل . چون عصاره‌اش با سركه بياشامند ، قلع نفث الدّم كند و كرم دراز بكشد ؛ و چون به آب انار ترش خورند ، فواق و غشى و هيضه را نفع دهد ؛ و چون به آرد جو ضماد كنند ، صداع را دفع كند و ورم پستان\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nرا نفع دهد ؛ و چون با نمك طلا كنند يا بخورند ، گزندگى سگ ديوانه را نفع رساند ؛ و چون زن پيش از جماع بردارد ، منع آبستن كند ؛ و چون با مصطكى بخايند و آب آن را فروبرند ، مسخّن معده بود و اگر مقدار ده درم آب او را صاحب قى با شكر بخورد ، اشتها آرد و قى باز دارد و فواق [ و خفقان 
  ] را زايل گرداند ؛ و اگر با شكر بجوشانند و بر پهلوى چپ طلا كنند ، درد سپرز را ببرد ؛ و مضرّ است به سپرز ، و مصلح آن كرفس است .\r\n\r\nنعام\r\n: به پارسى شترمرغ گويند . كثير الفضول و بطئ الهضم است ؛ و چون روغن پيه‌اش بر اورام بلغمى بمالند ، تحليل دهد .\r\n\r\nنفط\r\n: بهترينش آن است كه سفيد بود . طبعش گرم و خشك است در چهارم .\r\nچون در چشم چكانند ، بياض را ببرد و چون نيم مثقال از او به آب گرم رغبت كنند ، سدّه بگشايد و ضيق النّفس و سعال مزمن و وجع الورك و لقوه و فالج را نفع دهد و مغص را ساكن گرداند و بادها را بشكند و سردى مثانه را نفع كند و بچهء مرده بيندازد و مشيمه بيرون آرد و كرم دراز و حبّ القرع را بكشد ؛ و مضرّ است به شش ، و اصلاحش به كتيره كنند ، و بدل آن نفط سياه و قطران است .\r\n\r\nنمل\r\n: به پارسى مور و مورچه و به هندوى چونتيهى گويند . چون مور بزرگ را كه مورچهء سواره گويند ، با سركه به بهق طلا كنند ، نفع تمام دهد ؛ و چون صد عدد از او در پنج درم روغن زنبق اندازند و يك هفته بگذارند ، پس بر قضيب بمالند ، نعوظ آرد ؛ و چون بكوبند و ببيزند و به آب سرشته ، بر زير بغل و يا زير ناف طلا كنند ، بعد از آنكه موى را كنده باشند ، ديگر نرويد .\r\n\r\nنمر\r\n: به پارسى پلنگ خوانند چون خونش بر گلف مالند و بگذارند تا خشك شود نفع دهد .\r\n\r\nنوره\r\n: به پارسى آهك و به هندوى چونه گويند ؛ و نيكوترين آن سفيد و سست بود و آب نديده به غايت گرم بود و ملطف و محرق بود . طبعش گرم و خشك است در سيوم ؛ و آب رسيدهء وى چون دو روز يا سه روز به وى بگذرد ، نه محرق بود ، بلكه مسخن بود و مغسول وى مجفف بود بىلذع .\r\nچون بشويند و بپاشند ، سوختگى آتش را نفع دهد و گوشت زياده بخورد ؛ و چون بر موضعى پاشند كه از آن خون روان باشد ، باز ايستد ؛ و ميل كردن آن مهلك است ؛ و علامت ميل كردنش آن است كه دهن جوشش كند و\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nدرد و سوزش معده و عسر البول و مغص و اسهال خون به سبب قرحهء امعا پيدا كند و نوره با بول بيرون آيد و سردى اعضا و غشى و خفقان احداث كند ؛ و علاجش قى به آب گرم و خوردن شير تازه و غذاى چرب كنند .\r\n\r\nنوشادر\r\n: معدنى بود و عملى بود . بهترينش آن است كه چون بلور صاف و شفاف بود . طبعش گرم و خشك است در آخر سيوم . چون در چشم كشند ، سفيدى چشم را ببرد ؛ و چون در حلق دمند ، ملازهء افتاده را محكم گرداند ؛ و چون با ادويهء ديگر كه مناسب آن بود ، همراه كرده در حلق دمند ، خناق بلغمى را دفع كند و ملطّف حواسّ بود ؛ و چون به آب سداب سوده ، بياشامند ، علق كه در حلق چسبيده باشد ، بكشد ؛ و چون به روغن گل بياميزند و بر برص مالند ، در هفته‌اى آن برص را زايل كند ؛ و چون در آب حل كرده باشند ، مار و كژدم گرد آن موضع نگردند و چون در سوراخ آن‌ها ريزند ، همه بميرند ؛ و چون با سركه بر بهق طلا كنند ، سودمند آيد ؛ و بدلش به وزن آن شبّ و گويند به وزن آن بوره بود .\r\n\r\nنوى التّمر\r\n: به پارسى خستهء خرما گويند . گرم و خشك است در اوّل . چون بسوزند و بشويند و در چشم كشند ، ريش چشم را نفع دهد .\r\n\r\nنوى الإهليلج كابلى\r\n: به پارسى خستهء هليلهء كابلى گويند . سرد و خشك است در دويم . عسر البول را دفع كند ، و شربتى از او يك مثقال است .\r\n\r\nنيلوفر\r\n: ليلوفر نيز گويند و به سريانى كرنب الماء و به پارسى گل نيلوفر دريايى و به هندوى كونول ككر كاپهول « 1 » خوانند . سرد و تر است در دويم . ورم گرم و صداع گرم را نفع دهد و منع احتلام كند و باه را زيان سازد ؛ و چون يك درم از او به شربت خشخاش ميل كنند منى را ببندد ؛ و بيخ و تخمش درد مثانه را سودمند آيد ؛ و مضرّ است به مثانه ، و مصلحش نبات است ، و بدلش بنفشه يا خطمى سفيد ، و شربتى از او دو درم تا سه درم است .\r\n\r\nنيل\r\n: نباتى است كه عصارهء او را نيلج و ورق او را وسمه گويند . گرم است در اوّل و خشك است در دويم ، و گويند سرد است در اوّل و معتدل است در ترى و خشكى . چون به آب ضماد سازند ، منع نزف دم كند و كلف و بهق را زايل گرداند و داء الثعلب و سوختگى آتش را نفع رساند ؛ و چون عصارهء او را به سركه طلا كنند ، خنازير را تحليل دهد و جوشش سر و روى را مفيد بود . بدلش به وزن آن آرد جو و دو دانگ آن ماميثا است .\r\n\r\n\r\n","description":"","footnote":"\r\n( 1 ) . نسخه‌ها : كذا ( ؟ ) ؛ نيلوفر ، معرّب « نيلوپهل » هندى است و نيل به زبان هندى به معناى آب و پهل به معناى ميوه است . ( تطبيق نام‌هاى كهن گياهان دارويى 1 / 292 )\r\n","page_name":" 165 ","page_number":165},
  {"content":"\r\n\r\n\r\nحرف الواو\r\n\r\nو بر الإرنب\r\n: به پارسى پشم خرگوش گويند ؛ و چون به صبر و دقاق كندر و سفيدهء تخم‌مرغ بر شريان بريده ضماد كنند ، منع خون رفتن كند .\r\n\r\nو بر اللّقاح\r\n: « 1 » به پارسى پشم شتر گويند . چون سوخته و بيخته و در بينى دمند ، رعاف را دفع كند .\r\n\r\nوجّ\r\n: به پارسى اگير گويند . بهترينش آن است كه فربه و سطبر و خوش‌بو و سفيد و پرگره بود . گرم و خشك است در اوّل درجهء دويم ، و گويند در سيوم .\r\nلون را صاف كند و باه را برانگيزاند و گرانى زبان را ببرد و بهق و برص و تشنّج و درد پهلو و سينه و جگر و صلابت سپرز و مغص و فتق را نفع دهد و بول و حيض براند و بياض را ببرد و صفرا و بلغم را دفع كند ؛ و مضرّ است به سر ، و مصلحش رازيانج است ، و شربتى از او يك درم تا دو درم است .\r\n\r\nوخشيزق\r\n: به پارسى درمنهء خراسانى گويند . گرم و خشك است در اوّل .\r\nكرم دراز و حبّ القرع را بكشد ؛ و شربتى از او يك مثقال است .\r\n\r\nودع\r\n: به پارسى گوش‌ماهى گويند . قلع ثآليل بكند و حابس خون و جاذب خار بود .\r\n\r\nورد\r\n: به پارسى گل گلاب و به هندوى پهول گويند . بهترينش گل سرخ است كه گل گلاب بود . طبعش سرد و خشك است در اوّل . مقوّى اعضاى باطن و سيلان و مصلح نتن عرق بود . دل و جگر و معده را قوّت دهد و سدّه بگشايد ؛ و ده درم از تازهء او ده بار طبيعت را بيارد ؛ و چون از آب او اندكى تجرّع كنند ، غشى و خفقان را سودمند آيد و خواب بر بالاى آن خواب را بربايد و قطع قوّت باه كند .\r\n\r\nورد الفجّار\r\n: به پارسى گل رعنا گويند و گل ورودى نيز گويند كه درونش سرخ و بيرونش زرد بود . سرد و خشك است در اوّل . چون آبش را در چشم كشند ، باصره را قوّت دهد .\r\n\r\nورق الخوخ\r\n: به پارسى برگ شفتالو گويند . چون آبش را بر بدن مالند ، قطع بوى نوره كند ؛ و چون در گوش چكانند ، كرم گوش را بكشد ؛ و شيخ الرئيس [ گويد 
  ] كه شفتالو سرد و تر است . چون بسيار خورند ، تب‌هاى بلغمى آرد ؛ و اگر او را كوفته ، بر محل گزيدگى عقرب نهند ، سود دارد ؛ و اگر بر دست\r\n\r\n\r\n","description":"","footnote":"\r\n( 1 ) . لقاح : شتر ماده را گويند . ( لغتنامه )\r\n","page_name":" 166 ","page_number":166},
  {"content":"\r\n\r\nكسى از چيزى نقش كرده باشند ، چون خواهند كه بر طرف شود ، بايد كه برگ شفتالو را كوفته ، آب او را در آن محل مالند و مدّتى اين عمل كنند ، اثر آن نقش دور گرداند ؛ و اگر از چوب او مسواك سازند ، دندان و بن دندان محكم گرداند و كرم دندان را بكشد و بوى دهان خوش كند .\r\n\r\nورق الطرفا\r\n: به پارسى برگ گز گويند . چون بكوبند و بر سپرز طلا كنند ، صلابت سپرز را نفع دهد . چون به آبش مضمضه كنند ، گوشت بيخ دندان را محكم گرداند ؛ و اگر آب او را بر آبله زنند ، نافع بود ؛ و اگر بيخ او را بر دندان مالند ، درد را بنشاند ؛ و اگر برگ او را بر آماس نهند ، سود دارد .\r\n\r\nورشان\r\n: به پارسى قمرى گويند . لحمش قابض و بطئ الهضم است .\r\n\r\nورق الدلب\r\n: به پارسى برگ چنار گويند . چون خشك ساخته ، بر جراحت افشانند ، جراحت درهم آرد ؛ و اگر پوست او را كوفته ، با زنگار و نمك و كميز آدمى يك‌جا كرده ، مرهم سازند و بر جراحت ناسور بندند و بگذارند ، سود دارد .\r\n\r\nورق الغرب\r\n: به پارسى برگ بذه گويند . چون به آبش غرغره كنند ، علق از حلق بيرون آرد .\r\n\r\nورق الكرم\r\n: به پارسى برگ تاك خوانند . چون آبش بر سر طلا كنند ، صداع گرم را نفع دهد .\r\n\r\nورق السّرو\r\n: به پارسى برگ سرو گويند . در گرمى و سردى معتدل است و قابض كه طبيعت را قبض كند و بيخ دندان را محكم گرداند ؛ و اگر برگ او را بسوزند و خاكستر او را بر سوختگى آتش نهند ، سود دارد . اگر در شراب انداخته ، بخورند ، و يا به كسى دهند ، زود مست شود و دير هوشيار گردد ؛ و اگر برگ او را بسوزند ، از بويش مار بگريزد ؛ و جوز السّرو را اگر پيش صاحب شقيقه دود كنند ، بميرد و بايد كه اين كار نكنند .\r\n\r\nورق الاجّاص\r\n: به پارسى برگ آلو گويند . چون به آبش غرغره كنند ، منع سيلان موادّ از ملازه و حلق كند .\r\n\r\nورق السّمسم\r\n: به پارسى برگ كنجد گويند . چون به آبش موى را بشويند ، نرم و دراز گرداند .\r\n\r\nورق السّوسن\r\n: مجفّف جراحت‌ها و جوشش‌ها بود .\r\n\r\nورق الخلاف\r\n: به پارسى برگ بيد گويند . مسهل صفراى محرق و سودا و\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nبلغم بود و صرع و صداع و گزيدن عقرب را نفع دهد و سدّه بگشايد و بول براند و درد سر را سودمند آيد و اختناق رحم را مفيد است .\r\n\r\nورد اللوز\r\n: به پارسى گل بادام گويند . طبيعتش سرد و تر است در اوّل . دل و دماغ را قوّت دهد .\r\n\r\nورد السّفرجل\r\n: به پارسى گل به گويند . ضعف دل و دماغ را نفع دهد و تقويت معده كند .\r\n\r\nورد التفّاح\r\n: به پارسى گل سيب گويند . در تقويت دل و دماغ كثير النّفع است .\r\n\r\nورد الكمثرى\r\n: به پارسى گل امرود گويند . نفعش در تقويت دل و دماغ به نفع تفّاح نزديك است .\r\n\r\nوسمه\r\n: برگ حشيشى است كه عصاره‌اش را نيلج گويند ، و در « حرف نون » گفته شد .\r\n\r\nورد الخشخاش\r\n: گل خشخاش را گويند . چون بر سر طلا كنند ، بىخوابى را نفع دهد و صداع گرم را دفع كند .\r\n\r\nوسخ الاذن\r\n: به پارسى چرك گوش گويند . شقاق لب را سودمند آيد و داخس را نيكو گرداند .\r\n\r\nحرف الهاء\r\n\r\nهدهد\r\n: به پارسى شانه‌سر گويند . چون لحمش را به شبت پزند و آب آن را ميل كنند ، قولنج را سودمند آيد ؛ و چون چشمش را با خود دارند ، نسيان را سودمند آيد ؛ و چون پرش را بخور كنند ، گزندگان كه در آن موضع باشند ، بگريزند ؛ و چون خونش را در چشم چكانند ، بياض را ببرد ؛ و چون مغزش را در كبوترخانه دود كنند ، هيچ گزنده‌اى گرد آن نگردد .\r\n\r\nهندبا\r\n: به پارسى كاسنى را گويند . طبعش سرد و تر است در آخر درجهء اوّل . چون شيره كشند و با سكنجبين ساده آميخته ، ميل كنند ، استسقا را نفع رساند و يرقان را دفع سازد ؛ و چون آن را در چشم چكانند ، بياض را ببرد ؛ و چون به آب كاسنى كه مغز فلوس را در او حلّ كرده باشند ، غرغره كنند ، خناق را سودمند آيد .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n\r\nهليون\r\n: به پارسى مارچوبه گويند و مارگيا خوانند . بهترين آن بستانى بود .\r\nگرم و تر است . مفتّح احشا و محلّل بود ؛ و طبيخ آن عرق النّسا و يرقان را نافع بود ، خاصّه طبيخ اصلش ، چون به شراب ممزوج نموده بياشامند ، گزيدگى رتيلا را سودمند آيد ؛ و چون از طبيخ وى مضمضه كنند ، درد دندان را ساكن گرداند و شكم ببندد و قولنج بلغمى و ريحى و عسر البول را نافع باشد و باه را زياده كند و مسخن گرده و مثانه بود ؛ و تقطير البول كه از برودت باشد ، آن را سود دارد و درد پشت و ورك كهن را نافع آيد و سينه و شش را نيكو گرداند ؛ و طبيخ وى چون سگ بياشامد ، بميرد ؛ و وى معتدل [ مزاج 
  ] را مضرّ بود ، اولى آنكه او را بجوشانند و بعد از آن با گوشت پزند و به ضرورت اضافه كنند . بدلش فجل است .\r\n\r\nهوفاريقون\r\n: هيوفاريقون خوانند . گرم است در سيوم و خشك است در آخر . ضماد كردن آن ملطّف و محلّل اورام بود و ورق آن سوختگى آتش را سودمند آيد ؛ و اگر بپزند با شراب و چهل روز متواتر بياشامند ، عرق النّسا را نافع آيد و حيض و بول براند ؛ و ثمرهء وى مسهل مرّه بود و بچه بيندازد ؛ و آب ورق وى چون بجوشانند ، نقرس را عظيم نفع دهد ؛ و بدلش به وزن آن بيخ اذخر و نيم وزن آن بيخ كبر بود .\r\n\r\nحرف الياء\r\n\r\nياسمين\r\n: به پارسى ياسمين گويند . طبيعتش گرم و خشك است در آخر دويم .\r\nكلف را زايل گرداند و صداع بلغمى را دفع كند ؛ و بويش رياح غليظ را كه در دماغ بود ، تحليل دهد ؛ و چون به عسل سرشته ، ميل كنند ، حيّات و حب القرع را بيرون آرد و لقوه و فالج را مفيد بود ؛ و شربتى از او يك درم تا سه درم است .\r\n\r\nياقوت\r\n: بهترينش سرخ رمّانى بود . وسواس و ضعف دل را سودمند آيد و خفقان و عسر البول را نفع رساند .\r\n\r\nيربوع\r\n: به پارسى موش دشتى گويند . غذا بسيار دهد و طبيعت را نرم گرداند .\r\n\r\nيقطين\r\n: هر گياهى كه بر زمين منفرش گردد ، آن را يقطين گويند ، چون حنّا و كدو و غيرهما ؛ و بعضى يقطين را اطلاق كرده‌اند بر كدو ؛ و اللّه أعلم بحقايق الامور .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n\r\nباب دويم در ادويهء مركّبه\r\nبه ترتيب حروف مذكوره :\r\n\r\nحرف الألف\r\n\r\nاطريفل كبير\r\n: بواسير را سودمند آيد و رنگ روى را نيكو گرداند و باه برانگيزاند و معده را قوّت دهد . صفت آن : پوست هليلهء كابلى و پوست هليلهء زرد و هليلهء سياه و هليله و آملهء منقّى و فلفل و دارفلفل از هريكى سه مثقال ، زنجبيل و بزباز و بوزيدان و شيطرج هندى و شقاقل مصرى و تودرى زرد و گلگون و لسان العصافير و حب القلقل و مغز چلغوزه و كنجد مقشّر و تخم خشخاش و بهمن سرخ و سفيد از هريك ده مثقال ، همه را كوفته و بيخته به روغن بادام چرب كنند و در زمستان و هواى سرد سه چندان عسل كف گرفته بسرشند و در تابستان و هواى گرم به دو چندان عسل و هر صباح از او يك مثقال تا دو مثقال گلوله كرده ، فرو برند .\r\n\r\nاطريفل صغير\r\n: استرخاى معده و باد بواسير را نفع دهد و ذهن را صاف گرداند . صفت آن : پوست هليلهء زرد و پوست هليلهء كابلى و پوست هليله و هليلهء سياه پوست بليله و آملهء منقّى از هريك ده مثقال ، همه را كوفته و بيخته ، به روغن بادام چرب كنند و به عسل كف گرفته سرشته ، هر روز از او يك مثقال تا دو مثقال گلوله ساخته ، فرو برند .\r\n\r\nاطريفل گشنيزى\r\n: دفع بخار كند و معده و دماغ را قوّت دهد و صداع را سودمند آيد . صفت آن : پوست هليلهء كابلى و پوست [ هليله و هليلهء 
  ] سياه\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nو بليله و آملهء منقّى و گشنيز خشك از هريك بيست مثقال ، همه را كوفته و بيخته ، به روغن بادام چرب كنند و به عسل كف گرفته سرشته ، از هر يك مثقال تا دو مثقال بر بالاى طعام فروبرند .\r\n\r\nاطريفل مقل\r\n: باد و بواسير را نفع دهد و شقاق مقعد را دفع كند . صفت آن : مقل ازرق ده مثقال در آب كنند تا حلّ شود و بعد از آن صاف نموده ، به پنجاه مثقال عسل كف گرفته آميزند و بجوشانند تا به قوام آيد . پس هفت مثقال افتيمون و سه مثقال آملهء منقّى كوفته و بيخته اضافه نمايند و باهم سرشته ، هر صباح از او يك مثقال تا دو مثقال گلوله كرده ، فروبرند .\r\n\r\nافلونياى رومى\r\n: درد دندان را و قولنج را عظيم النفع بود و سرفه و خناق را سودمند آيد . صفت آن : افيون ده مثقال ، سنبل الطيب و فطراساليون و تخم كرفس از هريك چهار مثقال ، ساذج هندى و سليخه و عاقر قرحا و حبّ بلسان و فرفيون از هريك مثقالى ، همه را كوفته و بيخته و به روغن بلسان يا زيت يا روغن گل خالص چرب كنند و به عسل كف گرفته به قوام آورده بسرشند و هر صباح مقدار نخودى ميل كنند .\r\n\r\nافلونياى فارسى\r\n: درد گرده و قولنج را نفع دهد و كثرت طمث را دفع كند و رطوبت رحم را سودمند آيد . صفت آن : فلفل سفيد و بذر البنج از هريك بيست مثقال ، افيون و عاقر قرحا از هريك ده مثقال ، زعفران پنج مثقال ، جند بيدستر مثقالى ، زرنباد و درونج عقربى و مشك اذخر و مرواريد ناسفته از هريك نيم مثقال ، همه را كوفته و بيخته و به عسل كف گرفته به قوام آورده ، سرشته ، مقدار نخودى ميل نمايند .\r\n\r\nاغبر لؤلؤ\r\n: روشنايى چشم را بيفزايد . صفت آن : توتياى مغسول و شنج محرق از هريك بيست درم ، نبات پنج درم ، مرواريد ناسفته سه درم ، همه را كوفته و بيخته صلايه كنند تا همچون غبار شود .\r\n\r\nايارج فيقرا\r\n: صداع و درد معده را و مفاصل را نفع دهد و قولنج و لقوه را سودمند آيد . فالج و استرخا و گرانى زبان را مفيد آيد . صفت آن : مصطكى و زعفران و سنبل و حبّ بلسان و اسارون و سليخه و دارچينى از هريك مثقالى ، و صبر سقوطرى هشت مثقال ، و بعضى شانزده مثقال مىكنند ، همه را كوفته و بيخته ، با هم آميزند و در شيشه نگه دارند .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n\r\nحرف الباء\r\n\r\nبنفسج مربّى\r\n: به پارسى گلقند بنفشه گويند . سينه را نرم كند و سرفه كه از حرارت باشد دفع كند و خشونت حلق را دور گرداند ؛ و چون پنج مثقال از او ميل كنند و نيم پياله تمر هندى از عقب آن بياشامند ، اخراج صفرا كند و تب داير و لازم را مفيد بود . صفت آن : برگ گل بنفشهء تازه يك من ، و قند سفيد سوده دو من ، به هم آميخته ، چهل روز در آفتاب نهند .\r\n\r\nباسليقون\r\n: جرب و سبل را نفع دهد و ظفره و كمنه و دمعه را دفع كند . صفت آن : فلفل و دارفلفل و زنجبيل و پوست هليلهء زرد و هليلهء سياه از هريك پنج مثقال ، صبر سقوطرى يك مثقال و نيم ، كف دريا شش مثقال ، زنجفر با شادنج پنج مثقال ، سليخه و قرنفل از هريك چهار مثقال ، نوشادر درمى ، همه را كوفته و بيخته ، صلايه كنند تا همچون غبار شود و در چشم كشند ، نفع عظيم دهد .\r\n\r\nبرود حصرم\r\n: جرب و سبل را نفع رساند و دمعه و سلاق را مفيد بود و ظفره را سودمند آيد . صفت آن : توتياى سفيد و لك و زردچوبه و پوست هليلهء زرد و زنجبيل از هريك پنج مثقال ، و دارفلفل و ماميران چينى از هريك دو مثقال ، نمك هندى مثقالى ، همه را كوفته و بيخته ، به آب غوره پرورش دهند . پس در سايه يا در آفتاب خشك ساخته ، بار ديگر بكوبند و ببيزند و صلايه كنند تا همچون غبار شود . پس به كار دارند .\r\n\r\nبرود كافور\r\n: جرب و حرارت چشم را مفيد بود . صفت آن : توتياى مربّى يا غوره پنج درم ، كافور قيراطى ، كوفته و بيخته ، صلايه كنند تا همچون غبار شود .\r\n\r\nبرودى كه درد چشم را نافع بود\r\n: صفت آن : ساذج هندى و نحاس محرق و افيون و نشاسته از هريك هفت درم ، صمغ عربى سه درم ، اقليميا چهل درم ، اسفيداج الرصاص شصت درم ، همه را كوفته و بيخته و صلايه كنند تا هم‌چون غبار شود .\r\n\r\nبرودى كه خارش چشم و سوزش را ببرد\r\n: صفت آن : توتياى مربّى به آب غوره كه در سايه يا در آفتاب خشك ساخته باشند ، كوفته و بيخته ، صلايه كنند تا همچون غبار شود .\r\n\r\nبخورى كه سدّهء بينى بگشايد\r\n: صفت آن : باقلا را به سركه تر كرده ، بر روى آتش اندازند و سر خود بر بخار آن دارند .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n\r\nبخور ديگر\r\n: سبوس گندم را به سركه جوشانيده ، سر را بر بخار آن دارند .\r\n\r\nبرشعثا\r\n: دفع سرعت انزال و زكام و نزلهء سرد را مفيد بود و قولنج را نفع دهد .\r\nصفت آن : فلفل ابيض و بذر البنج از هريك بيست مثقال ، افيون ده مثقال ، زعفران پنج مثقال ، و عاقرقرحا و فرفيون از هريك پنج مثقال ، همه را كوفته و بيخته ، به دو چندان عسل كف گرفته بسرشند ، مقدار نخودى فروبرند .\r\n\r\nحرف التّاء\r\n\r\nترياق ثمانيه\r\n: گزيدگى جميع جانوران كه وحشت خو گرفته باشند ، سودمند آيد و سعال و عسر النفس را نفع دهد و درد معده و سينه را دفع كند . صفت آن : زراوند طويل و ريوند چينى و پوست بيخ كبر و حب الغار و مرّ مكّى و قسط تلخ و جنطيانا و عروق صباغين يا زردچوبه از هريك هشت مثقال ، همه را بكوبند و ببيزند و به دو چندان عسل كف گرفته سرشته ، از هريك مثقال تا دو مثقال گلوله كرده ، فروبرند .\r\n\r\nترياق اربعه\r\n: درد معده و سرفه را و بلغم را نفع دهد و دوار و سدر را دفع كند . صفت آن : جنطياناى رومى و حبّ الغار و مرّ مكّى و زراوند طويل از هريك چهار مثقال ، همه را كوفته و بيخته به دو چندان عسل كف گرفته سرشته ، از يك مثقال تا دو مثقال گلوله كرده ، فروبرند ، نافع آيد .\r\n\r\nحرف الجيم\r\n\r\nجلنجبين\r\n: گلنجبين است . خدر و فالج را مفيد بود و تشنّج و تمدّد بلغمى را سودمند آيد و سوء القنيه و استسقا را نفع دهد . صفت آن : برگ گل سرخ كوفته و بيخته يا قيمه كرده يك من ، عسل كف گرفته به قوام آورده چهار من ، به هم آميزند و چهل روز در آفتاب نهند .\r\n\r\nجوارش خبث الحديد\r\n: گوارش خبث الحديد است . استرخاى معده را سودمند آيد و رنگ روى را صاف كند و باه را برانگيزاند و بواسير را نفع دهد و سرعت انزال را دفع كند . صفت آن : خبث الحديد پانزده روز يا شانزده\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nروز در سركه گذاشته باشند ، در سايه خشك كرده ، صد درم به روغن بادام چرب كرده ، نيك صلايه كنند و پوست هليلهء كابلى و هليلهء سياه و پوست بليله و آمله و فلفل و شيطرج و سنبل و زنجبيل و سعد از هريك دو درم ، تخم شبت و تخم گندنا از هريك چهار درم ، مشك دو درم ، كوفته و بيخته ، همه را به هم آميزند و به دو چندان عسل كف گرفته به قوام آورند و به روى سنگ بريزند و به كار برند . اوّل روز يك درم اختيار كنند و روز دويم دو درم تناول فرمايند و روز سيوم سه درم به كار برند تا هفت روز به اين طريق يك‌يك بالاى هم افزايند و بعد از هفته هر روز يك درم كم سازند تا به يك درم بازآرند . پس به دستور سابق تا هفت روز باز رسانند و بر همين نمط مداومت نمايند تا وقتى كه منافعش ظاهر شود ، چنان كه گفته‌اند ، البته نافع خواهد شد .\r\n\r\nنوع ديگر ، جوارش خبث الحديد\r\n: جگر و معده را سودمند آيد و باه را قوت دهد و رنگ روى را صاف گرداند . صفت آن : پوست هليلهء كابلى و هليلهء سياه و آمله و پوست بليله و فلفل سياه و دارفلفل و زنجبيل و سعد و شيطرج و پوست ترنج و خبث الحديد مدبّر به سركه و كنجد مقشّر از هر يك ده درم و به دستور سابق كه در نسخه اوّل مذكور شد ، بكوبند و ببيزند و به عسل سرشته به ظروف سنگى بريزند و به كار برند .\r\n\r\nجوارش اترج\r\n: گوارش ترنج است . ضعف معده را هم مفيد بود و دل و دماغ را قوّت دهد و اشتها پيدا كند و بادها را بشكند . صفت آن : پوست ترنج سه درم ، قرنفل و جوزبويه و دارفلفل و قاقلهء صغار و فلفل و دارچينى و خولنجان و زنجبيل از هريك درمى ، مشك دانگ و نيم ، همه را بكوبند و ببيزند و به دو چندان عسل به قوام آورده ، سرشته ، به ظروف سنگى ريزند و به كار برند .\r\n\r\nجوارش عود\r\n: گوارش عود است . دل و دماغ را نفع دهد و معده را قوّت دهد . صفت آن : عود و پوست ترنج از هريك پنج درم ، قرنفل و مصطكى از هريك سه درم ، قاقله و سنبل و دارچينى از هريك دو درم ، زعفران يك درم و نيم ، زنجبيل و دارفلفل از هريك درمى ، كوفته و بيخته و به دو چندان عسل گداخته و يا دو چندان نبات مصرى يا قند سفيد به قوام آرند و بسرشند و به ظروف سنگى انداخته ، به كار برند .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\nجوارش عود ، نسخهء ديگر\r\n: ضعف دل را نفع رساند و دماغ و معده را قوّت دهد . صفت آن : قرنفل و پوست ترنج و دارچينى از هريك دو درم ، و عود پنج درم ، همه را كوفته و بيخته ، به دو چندان نبات مصرى يا قند به قوام آورده ، سرشته و به ظروف سنگى ريخته ، به كار برند .\r\n\r\nجوارش عود ، نسخهء ديگر\r\n: جهت ضعف دل و دماغ . صفت آن : عود پنج درم و پوست ترنج و مصطكى از هريك درمى ، همه را كوفته و بيخته ، به دو چندان نبات مصرى به قوام آورده ، سرشته بر ظروف سنگى ريخته و به كار برند .\r\n\r\nجوارش عنبر\r\n: گوارش عنبر است . خفقان و ضعف دل را سودمند آيد و نشاط آورد . نبات مصرى صد و هشتاد مثقال به قوام آورده ، ديگ را فروگيرند و يك مثقال عنبر اشهب حلّ كرده ، بر ظروف سنگى ريزند و به كار برند .\r\n\r\nجوارش مصطكى\r\n: گوارش مصطكى است . سردى معده را دفع كند و آب رفتن دهن را نفع دهد . صفت آن : نبات مصرى دويست و هشتاد مثقال به قوام آرند و سه مثقال مصطكى را به آب تر كرده صلايه كنند و بدان سرشته بر ظروف سنگى ريزند و به كار برند ، فايده خواهد شد .\r\n\r\nجوارش كمّون\r\n: گوارش زيره است . معده را قوّت دهد و بادها بشكند و سدّه بگشايد و آروغ ترش را نفع دهد و درد امعا را دفع كند . صفت آن :\r\nزيرهء مدبّر صد مثقال ، سداب و فلفل و زنجبيل از هريك سى مثقال ، بورهء ارمنى ده مثقال ، همه را بكوبند و ببيزند و به دو چندان عسل سرشته ، بر ظروف سنگى ريزند و به كار برند .\r\n\r\nجوارش زيره ، به نوعى ديگر\r\n: درد معده را سودمند آيد و هاضمه را يارى دهد و اورام ريحى را نفع دهد . صفت آن : زيرهء مدبّر صد مثقال ، سداب چهل مثقال فلفل و زنجبيل و بورهء ارمنى از هريك ده مثقال ، همه را بكوبند و ببيزند و به عسل سرشته ، بر ظروف سنگ بريزند و به كارد ببرند و به كار برند .\r\n\r\nحرف الحاء\r\n\r\nحبّ ايارج\r\n: مرض‌هاى دماغى و معده را سودمند آيد . صفت آن : ايارج فيقرا يك مثقال ، تربد سفيد تراشيده به روغن بادام چرب كرده يك درم ،\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nحبّ النيل و انيسون و غاريقون از هريك نيم درم ، شحم حنظل دانگى ، همه را كوفته و بيخته ، به آب باديان بسرشند و حب‌ّها ساخته ، در عسل و يا قند به قوام آورده ، غلطانند و فروبرند .\r\n\r\nحبّ صبر\r\n: صداع و درد معده را نفع دهد . صفت آن : صبر سقوطرى يك مثقال ، تربد يك درم ، و حبّ النيل و غاريقون و انيسون از هريك نيم درم ، شحم حنظل و نمك هندى از هريك دانگى و نيم ، كتيره و مقل از هريك درمى ، همه را كوفته و بيخته ، به آب كرفس يا باديان بسرشند و حب‌ّها ساخته ، فروبرند .\r\n\r\nحبّ شبيار\r\n: سدر و دوار را نفع دهد و صرع و صداع را دفع كند . صفت آن : صبر سقوطرى سه درم ، و پوست هليلهء زرد و گل سرخ و تربد سفيد و مصطكى از هريك درمى و نيم ، همه را كوفته و بيخته ، به آب باديان بسرشند و حب‌ّها ساخته ، از يك مثقال تا دو مثقال از او وقت خواب فرو برند و خواب كنند .\r\n\r\nنوع ديگر\r\n: كه به همين عمل كند . صفت آن : صبر سقوطرى سه درم و پوست هليلهء زرد و گل سرخ و تربد سفيد و مصطكى از هريك درمى ، سقمونيا و كتيره از هريك نيم درم ، همه را كوفته و بيخته ، به آب باديان بسرشند و حب‌ّها ساخته ، از يك مثقال تا دو مثقال ، از او در وقت خواب فروبرند و خواب كنند .\r\n\r\nحبّ اصطمخيقون\r\n: اكثرى از مرض‌هاى بلغمى و سوداوى را نفع دهد و اخلاط مختلفه را از دماغ و بدن به اسهال دفع كند . صفت آن : ايارج فيقرا ده درم ، و پوست هليلهء زرد و افتيمون و غاريقون و بسفايج و نمك هندى از هريك دو درم ، مقل ازرق شش درم ، مقل را در آبى كه باديان رومى در او جوشانيده باشند ، حلّ كنند و ادويه را كوفته و بيخته ، بدان بسرشند و حب‌ّها ساخته ، از سه درم تا چهار درم فروبرند .\r\n\r\nحبّ قوقايا\r\n: خلطهاى غليظ لزج را دفع كند و صداع و سدر و دوار را نفع دهد .\r\nصفت آن : صبر سقوطرى و عصارهء افستين يا برگ او و مصطكى از هريك دو درم ، سقمونيا و شحم حنظل از هريك درمى ، همه را كوفته و بيخته ، به آب باديان بسرشند و حب‌ّها ساخته ، از يك مثقال تا دو مثقال ، فروبرند .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nحبّ اسطوخودّوس\r\n: صداع و صرع را نفع دهد و سدر و دوار را دفع كند و بواسير و نواسير را سودمند آيد . صفت آن : پوست هليلهء زرد و پوست هليلهء كابلى از هريك پنج مثقال ، تربد هفت مثقال و نيم ، صبر سقوطرى شش مثقال ، اسطوخودوس و غاريقون و افتيمون و بسفايج از هريك سه مثقال ، شحم حنظل يك مثقال ، قرنفل و فوتنج از هريك درمى ، همه را كوفته و بيخته ، به آب باديان بسرشند و حب‌ّها ساخته ، از يك درم تا چهار درم فروبرند .\r\n\r\nنوع ديگر ، حبّ اسطوخودّوس\r\n: صفت آن : پوست هليلهء كابلى و پوست هليلهء زرد و هليلهء سياه و صبر سقوطرى از هريك سه درم ، غاريقون چهار درم ، افتيمون و اسطوخودوس از هريك پنج درم ، شحم حنظل دو درم و نيم ، خريق اسود دو درم ، همه را كوفته و بيخته ، به آبى كه بادرنجبويه را در او جوشانيده باشند و يا به آب خالص بسرشند و حب‌ّها ساخته ، از يك درم تا چهار درم ، اختيار فرمايند .\r\n\r\nحبّ الذّهب\r\n: نزول الماء را دفع كند و درد سر و چشم را نفع دهد . صفت آن : صبر سقوطرى هشت مثقال ، پوست هليلهء زرد ده مثقال ، مصطكى و كتيره و سقمونيا و زعفران از هريك سه مثقال ، گل سرخ پنج مثقال ، همه را كوفته و بيخته ، به آب خالص بسرشند و حب‌ّها ساخته ، از دو درم تا سه درم ، رغبت نمايند .\r\n\r\nحبّ بنفشه\r\n: رمد و صداع را نفع دهد و درد شقيقه را دفع كند . صفت آن : بنفشه دو مثقال ، تربد يك مثقال ، ربّ السّوس و پوست هليلهء زرد و انيسون از هريك نيم درم ، برگ گل سرخ و سقمونيا از هريك دانگى ، همه را كوفته و بيخته ، به آب باديان بسرشند و حب‌ّها در قند به قوام آورده ، غلطانند و به سحر فروبرند .\r\n\r\nحبّ منتن\r\n: فالج و لقوه را سودمند آيد و قولنج و درد مفاصل را نفع دهد و دفع عسر البول و حيض كند . صفت آن : اشّق و سكبينج و جاوشير و مقل و حرمل و تخم سداب و شحم حنظل و صبر سقوطرى و تربد و پوست هليلهء زرد و انزروت از هريك پنج مثقال ، اشّق و سكبينج و مقل را در آب كنند تا حلّ گردد . باقى ادويه را كوفته و بيخته ، بدان بسرشند و حب‌ّها ساخته ، از يك دو درم تا دو مثقال تناول فرمايند ، فايده كند .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n\r\nنوع ديگر ، حبّ منتن\r\n: سكبينج و اشّق و جاوشير و مقل و حرمل و تخم سداب و شحم حنظل از هريك سه درم ، صبر سقوطرى و تربد از هريك پنج درم ، فرفيون و جند بيدستر از هريك درمى ، جاوشير و اشّق و مقل را در آب كنند تا حلّ كرده ، باقى ادويه را كوفته و بيخته بدان بسرشند و حب‌ّها ساخته ، از سه درم تا چهار درم ، رغبت نمايند .\r\n\r\nحبّ غاريقون\r\n: درد مفاصل و استسقا را مفيد بود و فرنگيه و بلخيه را سودمند آيد . صفت آن : صبر سقوطرى و افتيمون از هريك شش درم ، و غاريقون چهار درم ، سقمونيا يك درم ، و ايرسا و انيسون از هريك درمى ، همه را كوفته و بيخته ، به آب خالص بسرشند و حب‌ّها ساخته ، از دو درم تا سه درم ، اختيار كنند .\r\n\r\nحبّ سكبينج\r\n: قولنج و درد روده را نفع دهد و بواسير و بادهاى غليظ را دفع كند و بول و حيض براند . صفت آن : صبر سقوطرى و سكبينج و تخم كرفس و انزروت و پوست هليلهء زرد از هريك دو درم و نيم ، و تربد دو درم ، و شحم حنظل يك درم و نيم ، همه را كوفته و بيخته ، و به آب خالص بسرشند و حب‌ّها ساخته ، از دو درم تا سه درم ، ميل نمايند .\r\n\r\nحبّ شيطرج\r\n: درد مفاصل و اعصاب را سودمند آيد و بول و حيض براند .\r\nصفت آن : تربد ده درم ، صبر سقوطرى بيست درم ، زنجبيل و خردل سفيد و ملح هندى و وجّ و شيطرج از هريك دو درم ، دارفلفل و عاقر قرحا از هر يك درمى ، فانيذ چهار درم ، همه را كوفته و بيخته ، به آب كندر تا با آب كلم بسرشند ، حب‌ّها ساخته ، از دو درم تا سه درم ، رغبت فرمايند .\r\n\r\nحبّ المسك\r\n: معده و دل را و دماغ را قوّت دهد و بوى دهن خوش‌بو كند و اشتها آورد . صفت آن : جوزبويا و بزباز از هريك مثقالى ، دارچينى و مصطكى و مشك از هريك نيم مثقال ، نبات مصرى صد مثقال ، همه را كوفته و بيخته ، به گلاب يا آبى كه در او صمغ عربى يا كتيرهء سفيد حلّ كرده باشند ، حب‌ّها ساخته ، از هريك مقدار نخودى ، يك‌يك را در دهن نگاه داشته ، آب آن را فروبرند .\r\n\r\nحبّى كه طبيعت را قبض كند و اسهال دموى را نفع دهد\r\n: صفت آن :\r\nسماق ده درم ، مازو يك درم ، و پوست انار نيم درم ، حبّ الآس ده درم ، همه\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nرا كوفته و بيخته ، به آبى كه صمغ عربى در او حلّ كرده باشند ، بسرشند و حب‌ّها ساخته ، هر صباح دو مثقال فروبرند و نيم پياله آب مورددانه از عقبش ميل كنند .\r\n\r\nحبّ السّعال\r\n: كه سرفهء بلغمى را نفع دهد . صفت آن : ربّ السوس و كشمش از هريك سه درم ، نشاسته و كتيره و صمغ عربى و تخم كدو از هريك درمى ، نبات مصرى نصف ادويه ، همه را كوفته و بيخته ، به لعاب تخم به كه سه درم كشمش در او حلّ كرده باشند ، بسرشند و حب‌ّها ساخته ، به كار برند .\r\n\r\nنوع ديگر ، حبّ السّعال\r\n: كه سرفهء سرد را مفيد بود . صفت آن : پوست بيخ باديان و فلفل گرد از هريك دو مثقال و نيم ، نبات مصرى پنج مثقال ، همه را كوفته و بيخته ، و به آب سرشته ، حب‌ّها سازند و خورند .\r\n\r\nحبّ السّعال\r\n: كه سرفهء گرم را دفع كند . صفت آن : كتيره و نشاسته و صمغ عربى از هريك چهار درم ، [ تخم خشخاش و ربّ السّوس و مغز تخم به از هريك چهار درم ، 
  ] مغز تخم كدو و مغز بادام مقشّر از هريك ده درم ، نبات مصرى پانزده درم ، همه را بكوبند و ببيزند و با لعاب اسبغول سرشته ، حب‌ّها ساخته ، فروبرند .\r\n\r\nحقنهء ليّنه\r\n: اورام احشا و يبوست ثفل را نفع دهد . صفت آن : سناى مكّى و بنفشه و تخم خطمى و تخم خبازى از هريك سه مثقال ، كشك جو نيم مشت ، اصل السوس دو مثقال ، برگ چغندر دسته‌اى ، و سپستان سه عدد ، همه را در يك كاسه آب جوشانيده تا به نيمه آيد ، صاف كنند . مغز فلوس پانزده درم ، شكر سرخ هفت درم ، بورهء ارمنى يا نمك درمى ، همه را در آن آب حلّ كرده و صاف نموده و روغن بادام دو مثقال اضافه ساخته ، نيم گرم حقنه كنند .\r\n\r\nنوع ديگر ، حقنهء ليّنه\r\n: صفت آن : آب چغندر شصت درم گرم كرده ، شكر سرخ هفت درم ، مغز فلوس دو مثقال ، بورهء ارمنى يا نمك يك مثقال ، در آب حلّ كرده و صاف كرده و روغن بادام چهار درم اضافه [ نموده 
  ] ، نيم گرم حقنه كند .\r\n\r\nنوع ديگر ، حقنهء ليّنه\r\n: صفت آن : مغز خيار چنبر پانزده درم ، شكر سرخ هفت درم ، بورهء ارمنى يا نمك هندى مثقالى ، همه را در شصت درم آب\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nچغندر و آب كشك جو حلّ نموده و صاف كرده ، روغن بادام اضافه نموده ، نيم گرم حقنه كنند .\r\n\r\nحقنه‌اى كه اخراج بلغم كند و درد پشت را نفع دهد\r\n: صفت آن :\r\nسناى مكّى و بسفايج و قنطوريون دقيق از هريك شش درم ، در صد درم آب چغندر جوشانيده تا به نيمه آيد و يا كمتر ، صاف كنند و پانزده درم مغز فلوس و ده درم عسل و يك درم بورهء ارمنى يا نمك درمى ، و ربع درمى محموده در آب آن حلّ كرده ، صاف نموده ، دو مثقال روغن بادام ضمّ سازند و نيم گرم حقنه كنند .\r\n\r\nحقنه‌اى كه قولنج ريحى را مفيد بود\r\n: صفت آن : بابونه و اكليل الملك و شبت از هريك مشتى ، تخم كرفس و باديان از هريك دو مثقال ، سپستان سه عدد ، سناى مكّى و بنفشه و تخم خطمى و خبازى از هريك نيم مشت ، اصل السّوس مقشّر نيم كوفته دو مثقال ، برگ چغندر دسته‌اى ، همه را يك كاسه آب جوشانند تا به نيمه آيد ، صاف كنند و پانزده درم مغز فلوس و هفت درم شكر سرخ و يك درم بورهء ارمنى يا نمك و ربع درم محموده در آب آن حلّ كرده و صاف نموده ، دو درم روغن بادام و پنج درم روغن كنجد اضافه نموده ، نيم گرم حقنه كنند .\r\n\r\nحقنه‌اى كه سحج را نفع دهد\r\n: صفت آن : كشك جو تف داده و برنج شسته و تودرى تف داده از هريك نيم مشت ، برگ خرفه دسته‌اى ، گلنار فارسى و بذر الورد نيم كوفته و گل خطمى و حب الآس يا برگ او از هريك دو مثقال ، همه را در يك كاسه آب جوشانند تا به نيمه آيد بلكه كمتر ، صاف كنند و ده مثقال روغن گرده و پيهء بزر با زردهء تخم مرغ كه در روغن گل حلّ كرده باشند ، اضافه نموده نيم گرم حقنه كنند .\r\n\r\nحرف الخاء\r\n\r\nخضابى كه موى را سياه گرداند\r\n: صفت آن : وسمه چهل درم ، حنّا پنج درم ، هر دو را بكوبند و ببيزند و به روغن گل چرب كرده و به آب گرم سرشته ، شب ضماد كنند و صباح به آب آمله يا آب برگ مورد و سماق بشويند .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n\r\nحرف الدّال\r\n\r\nدواء المسك حلو\r\n: ضعف دل و مرض‌هاى سوداوى را سودمند آيد و خفقان را مفيد بود و رطوبت معده را دفع كند و زنان حامله را نفع دهد و ايمن گرداند از آنكه فرزند از پشت ايشان جدا شود . صفت آن : مرواريد ناسفته و كهربا و بسّد و ابريشم مقرض و زرنباد و درونج عقربى از هريك مثقالى ، بهمن سرخ و سفيد و سنبل و قاقله و قرنفل و ساذج هندى و اشنه و جند بيدستر از هريك درمى ، و دارفلفل و زنجبيل و مشك از هريك نيم درم ، همه را كوفته و بيخته و به دو چندان عسل خام سرشته ، از يك درم تا يك مثقال گلوله كرده ، فروبرند .\r\n\r\nنوع ديگر ، دواء المسك حلو\r\n: صفت آن : زرنباد و درونج عقربى از هريك درمى و نيم ، و بهمن سرخ و سفيد و ساذج هندى و سنبل الطيب و قاقله و قرنفل و اشنه و جند بيدستر از هريك چهار درم ، زنجبيل و دارفلفل و مشك از هريك نيم درم ، همه را كوفته و بيخته ، و به دو چندان عسل خام سرشته ، از يك درم تا يك مثقال گلوله كرده ، فروبرند .\r\n\r\nدواء المسك مرّ\r\n: آماس حنجره و رطوبت معده را ببرد و خفقان سوداوى را سودمند آيد . صفت آن : افسنتين رومى و صبر سقوطرى و ريوند چينى از هريك هشت درم ، نانخواه و زعفران و تخم كرفس از هريك چهار درم ، و مشك اذخر و ساذج هندى و مرّ مكّى از هريك دو درم ، و جند بيدستر يك درم ، همه را كوفته و بيخته ، به دو چندان عسل خام سرشته ، از يك درم تا دو درم گلوله كرده ، فرو برند .\r\n\r\nدوايى كه صفرا را به قى دفع كند\r\n: صفت آن : سكنجبين قندى ده مثقال ، در چهل مثقال آب اسفاناج يا آب نان كلاغ يا آب كشك جو حلّ كرده ، نيم گرم بياشامند و چشم و شكم را بسته ، مدد كنند تا قى شود .\r\n\r\nدوايى كه صفرا و بلغم را به قى دفع كند\r\n: صفت آن : سكنجبين عسلى ده مثقال ، نمك دو مثقال ، در چهل مثقال آب ترب حلّ كرده ، نيم گرم بياشامند و چشم را و شكم را بسته ، مدد كنند تا قى شود ، نافع بود .\r\n\r\nدواى ديگر كه اخلاط ثلاثه را به قى دفع كند\r\n: صفت آن : بيخ سوسن تراشيده نيم‌كوفته و شبت از هريك پنج مثقال ، نان كلاغ و كشك جو از هر\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nيك سه مثقال ، همه را كوفته ، در يك كاسه آب جوشانند تا به نيمه آيد ، صاف كنند و به ده مثقال شربت افتيمون شيرين كرده ، و به سركهء انگورى ترش ساخته ، نيم گرم بياشامند و چشم و شكم را بسته ، مدد كنند تا قى شود .\r\n\r\nدوايى كه قى صفراوى را دفع كند و غثيان را تسكين دهد و نافع آيد\r\n: صفت آن : سماق و تباشير و حبّ الرّمّان از هريك مثقالى ، همه را كوفته و بيخته ، به آب انار مىخوش ميل كند .\r\n\r\nدوايى كه قى صفراوى را و بلغم را نفع دهد\r\n: صفت آن : مصطكى و عود و قرنفل و گشنيز خشك از هريك نيم مثقال ، همه را كوفته و بيخته ، به آب زرك اختيار فرمايند .\r\n\r\nدوايى كه قى صفراوى و بلغمى و سوداوى را سودمند آيد\r\n: صفت آن : كهربا و بسّد و مصطكى و سماق از هريك نيم مثقال ، همه را كوفته و بيخته ، به آب به رغبت نمايند .\r\n\r\nدوايى كه رعاف را دفع كند\r\n: صفت آن : كاغذ سوخته يا پوست تخم‌مرغ سوخته يا مازوى سوخته را كوفته و بيخته با سياهى دوات بسرشند و لتهء كتان كهنه را فتيله كرده ، بدان آلوده سازند و در سوراخ بينى نهند ، نافع آيد .\r\n\r\nدوايى ديگر كه رعاف را نفع دهد\r\n: صفت آن : مازوى سوخته و پوست انار از هريك مثقالى ، كوفته و بيخته ، در سوراخ بينى دمند ، بعد از آنكه بينى را به آب سركه شسته باشند .\r\n\r\nدواى ديگر كه رعاف را نفع دهد\r\n: صفت آن : نشاسته و گل ارمنى از هر يك مثقالى ، گلنار نيم مثقال ، همه را كوفته و بيخته ، در سوراخ بينى دمند ، بعد از آن كه بينى را به آب غوره يا آب گشنيز تر شسته باشند .\r\n\r\nدوايى كه عسر البول را مفيد بود\r\n: صفت آن : باديان و تخم كرفس از هريك دو مثقال ، در نيم پياله آب جوشانند تا به نيمه آيد ، صاف كنند و پنج مثقال تخم خربوزه به آب از آن شيره كشند و با قند سفيد شيرين كرده ، ميل كنند .\r\n\r\nدوايى كه ادرار بول كند\r\n: صفت آن : تخم خيار و بادرنگ و تخم خربوزه از هريك سه درم ، به آبى كه چهار درم انيسون و باديان در او جوشانيده باشند و صاف كرده ، شيره كشند و با قند سفيد شيرين كرده ، بياشامند .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\nدوايى كه حبس البول را مفيد بود\r\n: صفت آن : انيسون و تخم كرفس از هريك سه درم ، قند سفيد چهار درم ، همه را كوفته و بيخته ، كفه زنند و نيم پياله حليب به زور ثلاثه كه عبارت از شيرهء تخم خيار و بادرنگ و خربوزه باشد ، از عقب آن بياشامند .\r\n\r\nدوايى كه حيض را براند\r\n: صفت آن : لوبياى احمر و حلبه و انيسون از هريك سه درم ، رودنگ نيم‌كوفته چهار درم ، همه را در يك پيالهء آب جوشانند تا به نيمه آيد ، صاف كنند و به ده مثقال شربت سكنجبين آميخته ، نيم گرم رغبت نمايند .\r\n\r\nدوايى كه حيض بگشايد\r\n: صفت آن : سليخه و شونيز از هريك دو مثقال ، زراوند مدحرج و انيسون از هريك سه مثقال ، جند بيدستر و ابهل از هر يك دو درم ، همه را كوفته و بيخته ، به دو چندان عسل كف گرفته بسرشند و هر صباح از يك مثقال تا دو مثقال گلوله كرده ، فروبرند ، و چهل درم باديان از عقبش ميل نمايند .\r\nدوايى كه كثرت الطمث را مفيد بود : صفت آن : كهربا يك مثقال ، گل ارمنى مثقالى ، بكوبند و ببيزند و با زردهء تخم‌مرغ نيم برشت خورند .\r\n\r\nدوايى كه بدن را فربه كند\r\n: صفت آن : آرد نان ميدهء مايه‌دار كه خشك ساخته باشند ، به شير و شكر ليتى پزند و هر صباح چهل درم از او تناول نموده ، به حمام روند .\r\n\r\nدوايى كه بدن را فربه كند\r\n: صفت آن : آرد برنج و آرد باقلى و آرد نخود و آرد نان ميدهء مايه‌دار خشك ساخته ، على السّويه [ همه 
  ] را به هم آميزند و هر صباح چهل درم به شير و شكر ليتى پزند و رغبت نمايند و به حمام روند ، فربه شود .\r\n\r\nدوايى كه بدن را فربه كند\r\n: صفت آن : نخود و برنج و گندم و كشك جو از هريك ده مثقال ، مغز بادام مقشّر و تخم خشخاش و نان ميدهء مايه‌دار كه خشك ساخته باشند ، از هريك سه مثقال ، همه را جداجدا كوفته و بيخته ، به هم آميزند و هر صباح چهار مثقال به شير و شكر ليتى پزند و تناول نموده ، به حمام روند ، فربه شود .\r\n\r\nدوايى كه بدن را لاغر كند\r\n: صفت آن : سداب و نانخواه و باديان و تخم كرفس و زيره از هريك پنج مثقال ، بورهء ارمنى و مرزنگوش از هريك ده\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nمثقال ، همه را كوفته و بيخته ، هر صباح يك مثقال به آب سرد و سركه خورند .\r\n\r\nدوايى كه بدن را لاغر كند\r\n: صفت آن : فلفل و دارفلفل و نانخواه و انيسون از هريك سه مثقال ، تخم كرفس و زيره و باديان و دارچينى از هريك دو مثقال ، همه را كوفته و بيخته ، به دو چندان عسل بسرشند و هر صباح از يك مثقال تا دو مثقال گلوله كرده ، فرو برند .\r\n\r\nدوايى كه بدن را لاغر كند\r\n: صفت آن : پوست هليلهء زرد و هليلهء سياه و دارفلفل و نانخواه از هريك ده مثقال ، سداب سه مثقال ، مرزنگوش دو مثقال ، همه را كوفته و بيخته و به دو چندان سكنجبين عسلى بسرشند و هر صباح از يك مثقال تا دو مثقال گلوله كرده ، فروبرند .\r\n\r\nدوايى كه زن را فرزند شود\r\n: صفت آن : بهمن سرخ و كتيره و زهرهء گاو و زرنباد و درونج عقربى از هريك دو مثقال ، مرواريد ناسفته و خردل ابيض و فلفل ابيض ، از هريك مثقالى ، همه را كوفته و بيخته ، به عسل كف گرفته بسرشند و سه روز متعاقب هر روز يك مثقال گلوله كرده ، در فرج نهند و روز چهارم به مرد خود رسند .\r\n\r\nدوايى كه زن را فرزند شود\r\n: صفت آن : پنير مايهء خرگوش و زعفران و عود تخم گل از هريك مثقالى ، و مشك دانگى ، همه را كوفته و بيخته و به عسل بسرشند و گلوله‌ها كرده ، در قبل نهند .\r\n\r\nدوايى كه اخراج جنين ميّت و دفع عسر ولادت كند\r\n: صفت آن : بارزد و كبريت و زهرهء گاو از هريك چهار درم ، كوفته و بيخته ، زير خود دود كنند .\r\n\r\nدهن الورد\r\n: روغن گل است . چون به گلاب و سركه بر سر طلا كند ، سرسام صفراوى و دموى را نفع دهد و صداع گرم را دفع كند ؛ و چون به آب و سركه آميخته ، بر اعضا مالند ، خارش اعضا را سودمند آيد . صفت آن : برگ گل سرخ تازه بيست مثقال ، روغن كنجد صد مثقال ، در شيشه كنند و چهل روز در آفتاب نهند ، روغن شود .\r\n\r\nدهن البابونج\r\n: روغن بابونه است ؛ و محلّل بلاجذب و مسكّن اوجاع است .\r\nصفت آن : بابونهء تازه ده مثقال ، روغن كنجد پنجاه مثقال ، در شيشه كنند و چهل روز در آفتاب نهند ، روغن شود .\r\n\r\nدهن القرع\r\n: روغن كدو است . حرارت و يبوست دماغ را دفع كند و ماليخوليا\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nرا نفع دهد . صفت آن : آب كدوى مقشّر كوفته چهار صد مثقال ، روغن بادام صد مثقال ، بجوشانند تا روغن بماند .\r\n\r\nدهن البنفسج\r\n: روغن بنفشه است . خشكى دماغ را نفع دهد و بىخوابى را دفع كند و صلابت سودمند آيد . صفت آن : برگ گل بنفشه تازه بيست مثقال و روغن بادام صد مثقال در شيشه كنند و چهل روز در آفتاب نهند .\r\n\r\nدهن الآس\r\n: روغن مورد است . دماغ را قوّت دهد و موى را از سفيد شدن نگه دارد . صفت آن : آب برگ مورد تازه دويست مثقال ، روغن كنجد پنجاه مثقال ، بجوشانند تا روغن بماند .\r\n\r\nدهن القسط\r\n: روغن قسط است . وجع الظهر را دفع كند و درد معده را نفع دهد و موى را بروياند و اعصاب را محكم گرداند . صفت آن : قسط تلخ ده درم ، سليخه پنج درم ، عاقرقرحا و فلفل از هريك دو درم ، همه را نيم‌كوب ساخته ، در صد درم آب جوشانند تا سه بخش برود و يك بخش بماند ، صاف كنند و سى درم روغن زيت يا كنجد اضافه نموده ، بجوشانند تا روغن بماند .\r\n\r\nحرف الذّال\r\n\r\nذرور اصفر كبير\r\n: درد بيخ دندان را نفع دهد . صفت آن : انزروت مربّى پنج درم ، ماميثا دو درم ، بذر الورد و زعفران از هريك پنج درم ، افيون چهار دانگ ، همه را كوفته و بيخته ، صلايه كنند تا همچون غبار شود .\r\n\r\nذرور اصفر صغير\r\n: درد بيخ دندان و درد چشم اطفال را عجيب نفع دهد .\r\nصفت آن : انزروت پرورده پنج مثقال ، ماميثا ده مثقال ، كوفته و بيخته ، صلايه كنند تا همچون غبار شود .\r\n\r\nذرورى كه قروح را نفع دهد و دفع كند\r\n: صفت آن : شيح محرق و شادنج مغسول از هريك دو مثقال ، كوفته و بيخته ، صلايه [ كنند 
  ] تا هم چو غبار شود .\r\n\r\nذرورى كه مورسرج و قروح العين را سودمند آيد\r\n: صفت آن : اثمد و شادنج از هريك سه درم ، كوفته و بيخته ، صلايه كنند تا هم چو غبار شود .\r\n\r\nذرورى كه جرب و خارش چشم را مفيد بود\r\n: صفت آن : صبر و حضض\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nو پوست هليلهء زرد و ماميثا از هريك ده درم ، همه را كوفته و بيخته ، صلايه كنند تا همچون غبار شود .\r\n\r\nذرور شادنج\r\n: كه سبل و غلظ اجفان را نفع دهد . صفت آن : شادنج ده درم ، انزروت و صبر سقوطرى و حضض و هليلهء سياه و پوست هليلهء كابلى از هريك پنج درم ، زعفران نيم درم ، همه را كوفته و بيخته ، صلايه كنند تا همچون غبار شود .\r\n\r\nذرورى كه بياض را قلع كند\r\n: صفت آن : كف دريا و پوست تخم‌مرغ از هريك پنج درم ، نبات و انزروت و اسفيداج از هريك چهار درم ، نوشادر درمى ، همه را كوفته و بيخته ، صلايه كنند تا غبار شود .\r\n\r\nحرف الّراء\r\n\r\nرامك\r\n: مركّب است از مازو و پوست انار و زرك سياه و صمغ عربى و دوشاب با عسل ، قابض و ملطّف بود .\r\n\r\nروشنايى\r\n: شب‌كورى و تاريكى چشم و جرب و سبل و دمعه و گرانى پلك را مفيد بود . صفت آن : صبر سقوطرى و اقليمياى فضّه از هريك شش مثقال ، فلفل و دارفلفل و بورهء ارمنى از هريك سه مثقال ، زنگار دو مثقال ، شادنج دوازده مثقال ، همه را كوفته و بيخته ، صلايه كنند تا همچون غبار شود .\r\n\r\nربّ ترنج\r\n: دفع زهر كند و صفرا فرونشاند و عطش را تسكين دهد و قوبا را سودمند آيد ؛ و چون طلا كنند ، بياض را ببرد . چون در چشم كشند ، اكثر امراض چشم را مفيد بود . صفت آن : حمّاض ترنج را بفشرند تا آبش بيرون آيد ، صاف كنند و بجوشانند تا ربعى بماند يا نصفى ، صاف كنند و به مثلش نبات مصرى يا قند سفيد كف گرفته آميخته ، بجوشانند تا غليظ شود .\r\n\r\nربّ ليمون\r\n: معده را قوّت دهد و قى را دفع كند و تشنگى را فرونشاند و صفرا را نفع دهد . صفت آن : آب ليمون صاف كرده بجوشانند تا ربعى بماند يا نصفى بماند . بعد صاف كنند و به مثل آن نبات مصرى يا قند سفيد كف گرفته آميخته ، بجوشانند تا غليظ شود .\r\n\r\nربّ انار مىخوش\r\n: خمار را نفع دهد و تشنگى فرونشاند و تب‌هاى صفراوى را موافق آيد . صفت آن : آب انار مىخوش را صاف كرده ، بجوشانند\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nتا ربعى بماند يا نصفى بماند ، صاف كنند و به مثلش نبات مصرى يا قند سفيد كف گرفته آميخته ، بجوشانند تا غليظ شود .\r\n\r\nربّ انار ترش\r\n: طبيعت را قبض كند و صفرا را فرونشاند و جگر گرم را قوّت دهد . صفت آن : آب انار ترش را صاف كرده ، بجوشانند تا ربعى بماند يا نصفى بماند ، صاف كنند و به مثلش نبات مصرى يا قند سفيد و صاف كرده آميخته ، بجوشانند تا به قوام آيد ، به كار برند .\r\n\r\nربّ انار شيرين\r\n: كه سرفه را نفع دهد و نفث الدّم را سودمند آيد و شكم را نرم گرداند . صفت آن : آب انار شيرين را بجوشانند تا ربعى بماند يا نصفى صاف كنند و به مثلش نبات مصرى يا قند سفيد آميخته ، بجوشانند تا غليظ شود ، به كار برند .\r\n\r\nربّ به\r\n: دفع قى كند و شكم را ببندد و معده را قوّت دهد و دل و دماغ را نفع دهد . صفت آن : آب به را صاف كرده ، بجوشانند تا ربعى بماند ، صاف كنند و به مثلش نبات مصرى يا قند سفيد صاف كرده آميخته ، بجوشانند تا به قوام آيد .\r\n\r\nربّ سيب\r\n: دل را قوّت دهد و طبيعت را قبض كند و قى و غثيان را ساكن گرداند . صفت آن : آب سيب را صاف كرده ، جوشانند تا ربعى بماند يا نصفى ، صاف كنند و به مثلش نبات مصرى يا قند سفيد جوشانند تا به قوام آيد ، به كار برند ، نافع آيد .\r\n\r\nربّ حبّ الآس\r\n: دل و دماغ و معده را قوّت دهد و قى و غثيان را ساكن گرداند و سعال و اسهال و نفث الدّم را سودمند آيد . صفت آن : حبّ الآس تازه را بجوشانند تا ربعى بماند يا نصفى ، صاف كنند و به مثلش نبات مصرى يا قند سفيد صاف كرده آميخته ، بجوشانند تا غليظ شود .\r\n\r\nربّ آلو\r\n: تب‌هاى تيز را نفع دهد و دفع عطش كند و طبيعت را نرم گرداند .\r\nصفت آن : آب آلو را صاف كرده بجوشانند تا ربعى بماند يا نصفى ، صاف كنند و به مثلش نبات مصرى يا قند سفيد صاف كرده آميخته ، بجوشانند تا غليظ شود .\r\n\r\nربّ غوره\r\n: صفرا را فرونشاند و دفع تشنگى كند [ و شكم را ببندد 
  ] و حمّيات حارّه را نفع دهد . صفت آن : آب غوره را صاف كرده ، بجوشانند تا ربعى بماند يا نصفى بماند ، و به مثلش نبات مصرى يا قند سفيد صاف كرده آميخته ، جوشانند تا غليظ شود .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\n\r\nربّ ريواج\r\n: قى و اسهال را دفع كند و خون را ببندد و عطش را تسكين دهد و به معده نيك شود و صفرا را فرونشاند . صفت آن : آب ريواج را صاف كرده ، جوشانند تا ربعى بماند يا نصفى بماند ، صاف كنند و به مثلش نبات مصرى يا قند سفيد كف گرفته آميخته ، بجوشانند تا غليظ شود .\r\n\r\nربّ شاتوت\r\n: اورام حلق و خناق را سودمند آيد . صفت آن : آب شاتوت را صاف كرده ، بجوشانند تا ربعى بماند يا نصفى ، صاف كنند و به مثلش نبات مصرى يا قند سفيد صاف كرده بجوشانند تا به قوام آيد و غليظ شود .\r\n\r\nربّ زرك\r\n: اسهال دموى را سودمند آيد و دفع عطش كند و جگر و معدهء گرم را نفع دهد . صفت آن : آب زرك صاف نموده ، جوشانند تا ربعى يا نصفى بماند ، صاف كنند و به مثلش نبات مصرى يا قند سفيد كف گرفته آميخته ، باز جوشانند تا به قوام آيد و غليظ شود .\r\n\r\nحرف السّين\r\n\r\nسفوف مسهل\r\n: كه خلط لزج بلغمى را دفع كند . صفت آن : زنجبيل و تربد و نبات يا قند از هريك ده درم ، همه را كوفته و بيخته ، از دو درم تا سه درم كفه زنند و قدرى آب گرم از عقب بياشامند .\r\n\r\nنوع ديگر ، سفوف مسهل\r\n: كه همين عمل كند . صفت آن : تربد يك درم ، نمك يك درم و نيم ، بكوبند و ببيزند و همه را كفه زنند و قدرى آب سرد از عقب آن بياشامند .\r\n\r\nسفوف هليله\r\n: كه اخراج صفرا و بلغم كند و نقرس و عرق النّسا را نفع دهد . صفت آن : سورنجان مصرى هفت درم ، پوست هليلهء زرد هفت مثقال ، سناى مكّى ده مثقال ، گل سرخ پنج درم ، پوست كبر سه مثقال ، برگ حنّا و مغز بادام مقشّر از هريك سه درم ، زعفران يك درم ، قند سفيد شصت درم ، سقمونيا يك مثقال ، همه را كوفته و بيخته ، صلايه كنند و از سه درم تا چهار درم كفه زنند و و قدرى آب سرد از عقب آن ميل نمايند .\r\n\r\nسفوف سورنجان\r\n: وجع المفاصل را نفع دهد . صفت آن : سناى مكّى پنج مثقال ، سورنجان مصرى ده مثقال ، تربد مجوّف پنج درم ، مغز بادام مقشّر\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nسه درم ، قند سفيد سى درم ، زعفران يك درم ، محموده ده درم ، همه را كوفته و بيخته ، صلايه كنند ، از يك و نيم مثقال تا دو مثقال ، كفه زنند و قدرى آب سرد از عقب آن بياشامند ، نافع است .\r\n\r\nسفوف سورنجان ديگر\r\n: وجع الورك و عرق النّسا و نقرس را سودمند آيد .\r\nصفت آن : سورنجان مصرى و قند سفيد از هريك ده درم ، مغز بادام مقشّر و سناى مكّى از هريك پنج درم ، زعفران و سقمونيا از هريك نيم درم ، همه را كوفته و بيخته ، صلايه كنند و از يك مثقال تا دو مثقال كفه زنند و قدرى آب سرد از عقب آن ميل فرمايند .\r\n\r\nنوع ديگر ، سفوف سورنجان\r\n: درد اعضا را مفيد بود . صفت آن : سناى مكّى هفت درم ، سورنجان مصرى و قند سفيد از هريك ده درم ، زعفران دانگى ، همه را كوفته و بيخته ، صلايه كنند و از يك مثقال تا ده مثقال كفه زنند و قدرى آب سرد از عقبش بياشامند .\r\n\r\nسفوف طين\r\n: سحج را نفع دهد و نفث الدّم را دفع كند . صفت آن : اسپرزه ، تخم ريحان ، كنوجه ، تخم تروشك ، مجموع تف داده ، از هريك ده درم به هم آميزند ، نشاسته ، صمغ عربى تف داده ، گل ارمنى ، طباشير ، از هريك ده مثقال نيم‌كوب كرده ، اضافه نمايند و هر صباح از يك مثقال تا دو مثقال كفه زنند ، يك دو قاشق از آبى كه حب الآس را شب در او گذاشته باشند و صباح صاف كرده ، ميل نمايند .\r\n\r\nسفوف به زور\r\n: معده را قوّت دهد و درد اندرون را دفع كند . صفت : كراويه ، انيسون ، زيره ، تخم كرفس ، قاقله ، خرفه ، نانخواه ، از هريك سه درم ، قرنفل ، زنجبيل ، دارفلفل ، از هريك دو درم ، قند سفيد بيست درم ، همه را كوفته و بيخته ، صلايه كنند و هر صباح از او دو درم تا سه درم كفه زنند و قدرى گلاب و عرق باديان از عقب آن نيم گرم بياشامند .\r\n\r\nسعوطى كه سدّهء دماغ را بگشايد\r\n: صفت : بول شتر كه در سايه خشك كرده باشند ، يك مثقال ، در هفت مثقال آب مرزنگوش يا در آب چغندر حل كرده ، نيم گرم در بينى چكانند .\r\n\r\nسعوط ، نوع ديگر ، كه همين عمل كند\r\n: صفت : بورهء ارمنى يك مثقال در هفت مثقال زهرهء گاو حلّ كرده ، نيم گرم در بينى چكانند .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n\r\nحرف الشّين\r\n\r\nشربت ليمو\r\n: سرد است در اوّل . گويند در او اندك حرارتى هست . صفرا فرونشاند و تقويت معده كند و قى و غثيان بازدارد و هاضمه را يارى دهد و تب صفراوى و عطش را سودمند آيد . صفت : قند سفيد صاف كرده ، دو صد مثقال خوب به قوام آورند و پنجاه مثقال آب ليمو اضافه نموده ، بجوشانند تا غليظ شود و از دوازده درم تا ده مثقال ميل كنند .\r\n\r\nشربت ليموى سفرجلى\r\n: معده و دل و دماغ را قوّت دهد و قى و غثيان باز دارد و طبيعت را قبض كند . صفت : قند سفيد صاف كرده ، صد مثقال نيك به قوام آرند . آب به كه جوشانيده باشند ، صد مثقال [ و 
  ] سى درم آب ليمو اضافه كرده ، بجوشانند تا غليظ شود و از ده مثقال تا ده درم اختيار فرمايند .\r\n\r\nشربت نارنج\r\n: اطفاى صفرا كند و سرفه را مفيد بود و دل را قوّت دهد .\r\nصفت : قند سفيد صاف كرده صد و بيست مثقال نيك به قوام آورند و سى درم آب نارنج صاف كرده ، اضافه نمايند و بجوشانند تا غليظ شود و از ده درم تا ده مثقال رغبت نمايند .\r\n\r\nشربت ريواج\r\n: طبيعت را قبض كند و قى بازدارد و معده را قوّت دهد .\r\nقند سفيد صاف كرده چهار صد مثقال خوب به قوام آورند و صد مثقال آب ريواج صاف كرده اضافه نمايند و بجوشانند تا غليظ شود .\r\n\r\nشربت غوره\r\n: معدهء گرم را موافق بود و دفع مرّهء صفرا كند و تشنگى فرو نشاند . صفت : قند سفيد صاف كرده سيصد مثقال خوب به قوام آورند و هفتاد و پنج مثقال آب غورهء رسيده كه جوشانيده باشند ، آن‌قدر كه به نيمه آمده باشد ، اضافه نموده ، بجوشانند تا به قوام آيد .\r\n\r\nشربت زرك\r\n: تقويت معده و جگر و دفع قى و اسهال دموى كند . صفت : قند سفيد كف گرفته دويست مثقال نيك به قوام آورند و پنجاه مثقال آب زرك كه جوشانيده باشند و به نيمه آمده باشد ، اضافه نموده باشند ، بجوشانند تا غليظ شود .\r\n\r\nشربت زرك نعنايى\r\n: دل و جگر و معده را قوّت دهد و شكم ببندد و اشتها پيدا كند و قى و غثيان بازدارد . صفت : قند سفيد صاف كرده چهار صد مثقال نيك به قوام آورند و صد مثقال آب زرك و نيم پياله آبى كه پودنهء باغى در او جوشانيده باشند ، اضافه نموده ، بجوشانند تا غليظ شود .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n\r\nشربت تمر هندى\r\n: تقويت معدهء گرم كند و صفرا فرونشانند و قى و غثيان بازدارد . صفت : قند سفيد چهارصد مثقال اضافه كرده ، نيك به قوام آورند و آب تمر هندى كه آن‌قدر جوشانيده باشند كه بر نيمه آمده باشد ، اضافه نموده ، بجوشانند تا غليظ شود .\r\n\r\nشربت آلو\r\n: طبيعت را نرم گرداند و حمّيّات حادّه را سودمند آيد و صفرا فرونشاند و دفع تشنگى كند . صفت : قند سفيد صاف كرده چهار صد مثقال نيك به قوام آورند و صد مثقال آب آلوى بخارايى كه آن‌قدر جوشانيده باشند كه به نيمه آمده باشند ، اضافه نموده ، بجوشانند تا غليظ شود .\r\n\r\nشربت حمّاض ترنج\r\n: معده و دل را قوّت دهد و خفقان را نفع رساند و صفرا بشكند و قى و عطش را دفع كند . صفت : قند سفيد صاف كرده دويست مثقال نيك به قوام آورند و پنجاه مثقال آب حمّاض ترنج اضافه نموده ، بجوشانند تا غليظ شود .\r\n\r\nشربت پوست ترنج\r\n: تقويت معده و مقاومت سمّ كند . صفت : پوست ترنج صد مثقال در چهارصد مثقال آب جوشانيده تا به نيمه آيد ، صاف كرده با چهارصد مثقال قند سفيد صاف كرده به قوام آورند و با هم آميزند و بجوشانند تا غليظ شود .\r\n\r\nشربت انار شيرين\r\n: سرفه را سودمند آيد و نزله را نفع رساند . صفت : قند سفيد صاف كرده دويست مثقال نيك به قوام آورند و پنجاه مثقال آب انار شيرين كه آن‌قدر جوشانيده باشند كه به نيمه آمده باشد ، اضافه نموده ، بجوشانند تا غليظ شود .\r\n\r\nشربت انار ترش\r\n: صفرا فرونشاند و معده را قوّت دهد و اشتها پيدا كند و خفقان را نفع رساند . صفت : سيصد مثقال قند سفيد صاف كرده خوب به قوام آورند و آب انار ترش كه آن‌قدر جوشانيده باشند كه به نيمه آمده باشد ، داخل هم نموده ، بجوشانند تا غليظ شود .\r\n\r\nشربت انار و پودنه\r\n: معده را قوّت دهد و اشتها پيدا كند و شكم ببندد .\r\nصفت : قند سفيد صاف كرده چهار صد مثقال و صد مثقال آب انار مىخوش كه با نيم پياله آب پودنهء باغى با هم جوشانيده باشند ، داخل هم ساخته ، بجوشانند تا غليظ شود .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n\r\nشربت سيب\r\n: دل را قوّت دهد و خفقان را مفيد بود و باه برانگيزاند و طبيعت را قبض كند . صفت : قند سفيد صاف كرده دويست مثقال به قوام آورند و صد مثقال آب سيب اصفهانى كه آن‌قدر جوشانيده باشند كه به نيمه آمده باشد ، داخل هم نموده ، بجوشانند تا غليظ شود و از ده درم تا ده مثقال رغبت نمايند .\r\n\r\nشربت سيب و صندل\r\n: دل و معده را قوّت دهد و خفقان و غشى را مفيد بود و نعوظ آورد و شكم ببندد . صفت : قند سفيد صاف كرده سيصد مثقال به قوام آورند و چهل مثقال آب سيب كه جوشانيده باشند و به نيمه آمده باشد و سيصد مثقال گلابى كه ده مثقال صندل به سوهان سوده ، يك شبانه روز در آن گذاشته باشند ، صاف كرده و داخل هم كرده ، بجوشانند تا غليظ شود . از ده درم تا ده مثقال رغبت نمايند .\r\n\r\nشربت به\r\n: معده را قوّت دهد و ضعف دل و دماغ را نفع رساند و قى و غثيان بازدارد . صفت : قند سفيد صاف كرده دويست مثقال به قوام آورند ، پنجاه مثقال آب به شيرين بجوشانند تا به نيمه آيد ، داخل هم نموده ، بجوشانند تا غليظ شود .\r\n\r\nشربت امرود\r\n: معده را قوّت دهد . شكم ببندد . قى و غثيان بازدارد و نفث الدّم و سرفه را مفيد بود . صفت : قند سفيد صاف كرده دويست مثقال به قوام آورند .\r\nپنجاه مثقال آب امرود كه جوشانيده باشند و به نيمه آمده باشد ، داخل هم نموده ، بجوشانند تا غليظ شود . از ده درم تا ده مثقال ميل نمايند .\r\n\r\nشربت حبّ الآس\r\n: معده را قوّت دهد و ضعف دل را سودمند آيد . صفت : مورد دانه صد مثقال در چهارصد مثقال آب بجوشانند تا صد مثقال بماند ، صاف كنند و سيصد مثقال قند سفيد آميخته : به قوام آورند . از ده درم تا ده مثقال اراده نمايند .\r\n\r\nشربت فواكه\r\n: معده و جگر و دل را قوّت دهد . قى و غثيان بازدارد و زنان حامله را سودمند آيد و صفرا فرونشاند و عطش را دفع كند . صفت : آب سيب ، آب به ، آب امرود ، آب زرك ، آب انار ترش و آب انار شيرين و آب غوره از هريك سى مثقال به هم بجوشانند تا به نيمه آيد . آن‌گاه صاف كرده و به چهار صد مثقال قند سفيد به قوام آورده ، آميزند و بجوشانند تا خوب غليظ شود . پس قدرى آب ليمو و قدرى گلاب اضافه نمايند و صندل سفيد به\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nسوهان سوده را شب در او گذاشته باشند و صباح صاف كرده ، اضافه نمايند و دو سه جوش ديگر دهند . از ده درم تا ده مثقال رغبت نمايند .\r\n\r\nشربت خرغوله\r\n: كه لسان الحمل گويند . اسهال دموى را نفع دهد و\r\n\r\nنفث الدّم را دفع كند . صفت\r\n: قند سفيد صاف كرده دويست مثقال به قوام آورده ، پنج مثقال آب خرغوله كه جوشانيده باشند و به نيمه آمده باشد ، اضافه نموده ، بجوشانند تا غليظ شود .\r\n\r\nشربت انجبار\r\n: نفث الدّم و اسهال دموى را دفع كند و طبيعت نرم دارد . صفت :\r\nانجبار نيم‌كوب هفت مثقال در يك پياله آب جوشانيده تا نيمه بماند ، صاف كرده بجوشانند تا غليظ شود . از ده درم تا ده مثقال اختيار كنند .\r\n\r\nشربت عنّاب\r\n: سرفه و ماشرا و جدرى و حصبه و خلهء پهلو را سودمند آيد .\r\nصفت : عنّاب صد مثقال در چهار صد مثقال آب جوشانند تا به نيمه آيد ، صاف كنند و به سيصد مثقال قند صاف كرده ، آميزند و بجوشانند تا به قوام آيد . از ده مثقال تا ده درم ميل كنند .\r\n\r\nشربت بنفشه\r\n: ذات الجنب و ذات الرّيه را نفع دهد و درد گرده و مثانه را دفع كند و بول براند و طبيعت را نرم گرداند و سرفه و خشونت حلق را مفيد بود . صفت : گل بنفشه صد مثقال در چهار صد مثقال آب جوشانند تا به نيمه آيد ، صاف كرده ، سيصد مثقال قند سفيد صاف كرده آميخته ، به قوام آورند . از ده درم تا ده مثقال رغبت نمايند .\r\n\r\nشربت نيلوفر\r\n: سرفه و حصبه و جدرى را نفع دهد و خشكى دماغ و بىخوابى را دفع كند . صفت : گل نيلوفر دريايى پنجاه مثقال در دويست مثقال آب جوشانند تا به نيمه آيد . آن‌گاه صاف كنند و به صد و پنجاه مثقال قند سفيد آميخته ، به قوام آورند . از ده مثقال تا ده درم تناول نمايند .\r\n\r\nشربت گاو زبان\r\n: دل را قوّت دهد و توحش سوداوى را دفع كند . صفت :\r\nآب گاو زبان تازه صد مثقال با سى مثقال گلاب بجوشانند تا به نيمه آيد . آن گاه صاف كنند و به صد مثقال قند سفيد صاف كرده آميخته به قوام آورند .\r\nاز ده مثقال تا ده درم ميل نمايند ؛ يا گاو زبان خشك كرده چهل مثقال در دويست مثقال گلاب جوشانيده تا به نيمه آيد . بعد از آن صاف كنند و صد مثقال قند سفيد آميخته به قوام آورند . از ده مثقال تا ده درم رغبت نمايند .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n\r\nشربت بادرنجبويه\r\n: سودا را دفع كند و دل را قوّت دهد و بادها بشكند .\r\nصفت : بادرنجبويه صد مثقال در چهار صد مثقال آب جوشانند تا به نيمه آيد . آن‌گاه صاف كنند و به صد مثقال قند سفيد صاف كرده آميخته ، به قوام آورند . از ده مثقال تا ده درم رغبت كنند .\r\n\r\nشربت خشخاش\r\n: سرفهء خشك را سودمند آيد و نزله و بىخوابى را نفع دهد . صفت : پوست و تخم خشخاش از هريك پنجاه مثقال در چهار صد مثقال آب جوشانند تا به نيمه آيد و بعد از آن صاف كنند و سيصد مثقال قند سفيد صاف كرده آميخته ، به قوام آورند ؛ و از ده مثقال تا ده درم رغبت كنند .\r\n\r\nشربت زوفا\r\n: تنگى نفس را نفع دهد و سرفهء بلغمى را رفع كند . صفت :\r\nبرگ گل تازه يك من در پنج من آب جوشانند تا رنگ گل به سفيدى مايل گردد . آن‌گاه صاف كنند و يك من ديگر برگ گل در همان آب بجوشانند تا رنگ گل به سفيدى مايل گردد . همچنين تا هشت مرتبه مكرّر كرده ، صاف كنند و به دو من قند سفيد به قوام آورند ؛ و از سى درم تا چهل درم يا ده درم شربت سكنجبين آميخته ، در آب سرد و قدرى گلاب حلّ كنند و ميل نمايند و در وقت رغبت نمايند .\r\n\r\nشربت دينار\r\n: حرارت جگر و ذات الجنب را نفع رساند و طبيعت را نرم گرداند و تشنگى بنشاند و سوء القنيه و استسقا را سودمند آيد . صفت : گل سرخ و تخم كاسنى نيمكوب از هريك بيست درم ، پوست بيخ كاسنى تازه سى درم ، گل نيلوفر دريايى ، گاو زبان كوهى ، از هريك ده درم ، و ده درم تخم كشوث در لته بسته و پنج درم تا دو درم انيسون همه را در چهارصد مثقال آب جوشانند تا به نيمه آيد . بعد صاف كرده و سيصد مثقال قند سفيد آميخته ، به قوام آورند و پنج مثقال ريوند چينى سوده ، به عسل سرشته ، در او حلّ كنند . از هفت مثقال تا ده مثقال در قدرى آب و گلاب حلّ كرده ، بنوشند .\r\n\r\nشربت بزورى سرد\r\n: سدّه بگشايد و تشنگى بنشاند و بول براند و استسقا و سوء القنيه را سودمند آيد . صفت : تخم كاسنى ، تخم خربزه ، تخم خيارين ، از هريك پنج مثقال ، پوست بيخ كاسنى ده مثقال ، همه را نيم‌كوب كرده ، در چهارصد مثقال آب جوشانند تا به نيمه آيد . بعد از آن صاف كنند و به سيصد مثقال قند سفيد صاف كرده ، به قوام آورند . از ده مثقال تا ده درم رغبت نمايند .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n\r\nشربت سكنجبين بزورى سرد\r\n: تبهاى صفراوى را سودمند آيد و سدّه بگشايد و ادرار بول كند . صفت : اجزاى شربت سرد را به دستورى كه مذكور شد ، كوفته ، بجوشانند تا خوب به قوام آيد . آنگه قدرى سركهء انگورى و ربعى قند اضافه نمايند و بجوشانند تا غليظ شود .\r\n\r\nشربت بزورى گرم\r\n: سدّه جگر و معده بگشايد و بول براند و استسقا را نفع دهد . صفت : پوست بيخ كبر و پوست بيخ باديان و پوست بيخ كرفس ، باديان ، انيسون ، تخم كرفس ، از هريك پنج مثقال ، همه را در چهار صد مثقال آب بجوشانند تا به نيمه كمتر آيد . آن‌گاه صاف كنند و در سيصد مثقال قند سفيد صاف كرده به قوام آرند و از ده درم تا ده مثقال ميل كنند .\r\n\r\nشربت سكنجبين بزورى گرم\r\n: معده را از فضول پاك گرداند و استسقا و سوء القنيه را نفع دهد . صفت : اجزاى شربت بزورى گرم را به دستورى كه مذكور شد ، بجوشانند و به قوام آورند و ربعى قند و سركهء انگورى اضافه نموده ، بجوشانند تا غليظ شود .\r\n\r\nشربت سكنجبين سفرجلى\r\n: معده را قوّت دهد و ضعف دل و دماغ را نفع رساند و غثيان بازدارد . صفت : قند سفيد صاف كرده دويست مثقال به قوام آورند و پنجاه مثقال آب به كه جوشانيده باشند و به نيمه آمده باشد و بيست مثقال سركهء انگورى را اضافه نموده ، بجوشانند تا غليظ شود ؛ و اگر به جاى آب به ، آب انار مىخوش كنند ، شربت سكنجبين رمّانه شود .\r\nعطش را فرونشاند و جگر گرم را قوّت دهد و استسقا را مفيد بود .\r\n\r\nشياف علايى\r\n: جرب و سبل و خارش چشم و دمعه را نفع دهد . صفت :\r\nتوتياى شسته ده مثقال ، پوست هليلهء زرد ، صمغ عربى ، از هريك پنج مثقال ، زنجبيل سه مثقال ، حضض و زردچوبه ، از هريك دو مثقال ، زعفران ، ماميثا ، از هريك يك مثقال ، همه را بكوبند و ببيزند و با آب غوره سرشته ، شيافها كنند و در سايه خشك ساخته ، نگاه دارند .\r\n\r\nشياف آبار\r\n: قرحه را نفع دهد . صفت : آبار سوخته ، اسفيداج ، صمغ عربى ، نشاسته ، كتيرا ، از هريك هفت مثقال ، سرمه دو مثقال ، همه را بكوبند و ببيزند و به سفيدهء تخم مرغ سرشته ، شيافها سازند .\r\n\r\nشياف ابيض ابيونى\r\n: چون در آب حلّ كرده ، در چشم چكانند ، ابتداى\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nرمد را موافق بود . صفت : صمغ عربى چهار مثقال ، اسفيداج هفت مثقال ، افيون ، كتيرا ، از هريك يك مثقال ، همه را بكوبند و ببيزند و به سفيدهء تخم‌مرغ سرشته ، شيافها سازند .\r\n\r\nشياف ديزج\r\n: كمنه و جرب و سبل و سلاق و شعر زايد را سودمند آيد . صفت :\r\nزنگار شش مثقال ، صمغ عربى و اشّق ، از هريك چهار مثقال ، اقليمياى ذهبى و افيون ، از هريك دو مثقال ، قند يك مثقال ، قند و اشّق را در آب حلّ كرده ، باقى ادويه را بكوبند و ببيزند ، به آن آب سرشته ، شيافها سازند .\r\n\r\nشياف احمر حادّ\r\n: گرانى پلك و جرب و سلاق و دمعه و خارش چشم را سودمند آيد . صفت : شادنج دوازده مثقال ، صمغ عربى ده مثقال ، زنگار ، نحاس محرق و قلقطار ، از هريك شش مثقال ، فلفل گرد ، فلفل دراز ، افيون ، زعفران ، از هريك دو مثقال ، مرّ مكّى سه مثقال ، همه را بكوبند و ببيزند و با شراب سرشته ، شيافها سازند .\r\n\r\nشياف احمر ليّن\r\n: كمنه و گرانى پلك را نفع دهد . صفت : شادنج هشت مثقال ، نحاس محرق ، شياف ماميثا ، صبر سقوطرى و اقليمياى فضّه و اسفيداج و صمغ عربى ، از هريك دو مثقال ، زعفران ، افيون ، از هريك نيم مثقال ، همه را بكوبند و ببيزند و با سفيدهء تخم‌مرغ سرشته ، شيافها كنند .\r\n\r\nشياف اخضر\r\n: جرب را نفع دهد . صفت : زنگار سه مثقال ، صمغ عربى ، نشاسته ، از هريك يك مثقال ، اسفيداج دو دانگ ، همه را كوفته و بيخته ، با آب سداب كه اشّق در او حلّ كرده باشند ، سرشته ، شيافها كنند .\r\n\r\nشياف اسود\r\n: رمد و سبل و دمعه را نفع دهد . صفت : اقليمياى زر ، اسفيداج الرصاص ، صمغ عربى و افيون ، از هريك چهار درم ، مرّ صاف و نحاس محرق ، سنبل الطيب و نشاسته ، از هريك درم و نيمى ، اقاقياى مغسول بيست و پنج مثقال ، همه را بكوبند و ببيزند و با آب عنب الثّعلب سرشته ، شيافها كنند .\r\n\r\nشياف برء يوما\r\n: استرخاى جفن و ظلمت بصر را مفيد بود . صفت : مرّ صافى ، زعفران ، از هريك درمى ، سنبل الطّيب و صمغ عربى ، از هريك دو درم ، دخان القوارير هفت درم ، همه را بكوبند و ببيزند و به آب باران سرشته ، شياف كنند .\r\n\r\nشياف درد رمد عتيق\r\n: بثور و قروح را سودمند آيد . صفت : زرور سه درم ،\r\n\r\nشياف درد رمد عتيق\r\n: بثور و قروح را سودمند آيد . صفت : زرور سه درم ، اقليمياى محرق مغسول دو ثلث مثقالى ، زعفران و مرّ صافى و افيون هر\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nيك مثقالى ، زنگار و توفال مس ، از هريك دو ثلث درمى ، صمغ عربى سه مثقال ، همه را بكوبند و ببيزند و به آب باران سرشته ، شاف كنند .\r\n\r\nشياف كه قولنج را بگشايد و درد پشت را نفع دهد\r\n: صفت : شحم حنظل و بورهء ارمنى و محموده از هريك ربع درم ، همه را بكوبند و ببيزند و به عسل يا شكر سرشته ، شيافها كنند .\r\nشياف كه باد غليظ را بشكند و طبيعت را نرم گرداند و درد پشت را نفع رساند : صفت : مقل ازرق و جند بيدستر و بورهء ارمنى ، از هريك دو درم ، مقل و بوره را بگدازند و جند بيدستر را كوفته و بيخته ، بدان بسرشند و شياف ساخته ، بردارند .\r\nشياف كه چون زن بردارد ، او را حيض كند و بچه بيندازد و مشيمه بيرون آرد : صفت : جند بيدستر و باديان على السويه بكوبند و ببيزند و به زهرهء گاو سرشته ، شيافها سازند ، هريك مقدار حبّ سنجد ، يك‌يك را در دهان رحم كنند .\r\n\r\nحرف الضّاد\r\n\r\nضمادى كه آماس را سودمند آيد\r\n: صفت : آرد جو و آرد باقلى از هر يك ده درم ، زعفران سوده نيم درم ، همه را به هم آميزند و به آب برگ عنب الثعلب و آب كاسنى سرشته ، ضماد كنند .\r\n\r\nضمادى كه فتق را نفع دهد\r\n: صفت : مازوى و كندر دريايى ، صمغ عربى ، از هريك پنج درم ، همه را بكوبند و ببيزند و به سريشم ماهى سرشته ، ضماد كنند و بگذارند تا به خود بيفتد .\r\n\r\nضمادى ديگر كه همين عمل كند\r\n: صفت : كندر دريايى و مصطكى و صمغ عربى و گلنار فارسى و مازو از هريك هفت درم ، همه را بكوبند و ببيزند و به سريشم ماهى سرشته ، ضماد كنند .\r\n\r\nضمادى كه عرق النّسا را مفيد بود\r\n: صفت : سبوس گندم ، گل خطمى ، بابونه ، شبت و حلبه ، از هريك ده درم ، همه را بكوبند و ببيزند و به آب كلم سرشته ، ضماد كنند .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\n\r\nضمادى كه اعضايى را كه متحجّر شده باشد ، نفع رساند\r\n: صفت : بيخ خطمى را خشك سازند و بكوبند و ببيزند و به آب كلم كه ده درم مقل ازرق در او حلّ كرده باشند ، سرشته ، ضماد كنند .\r\n\r\nضمادى كه نقرس گرم را سودمند آيد\r\n: صفت : آرد جو بيست درم ، افيون كوفته ، بيخته سه درم زعفران سوده دو دانگ ، همه را به هم آميزند و به آب عنب الثّعلب سرشته ، ضماد كنند .\r\n\r\nضمادى كه دماميل را منفجر سازد\r\n: صفت : آرد گندم سى درم ، نمك سوده سه درم ، به هم آميزند و به آبى كه ده درم كندش در او حلّ كرده سرشته باشند ، سرشته ، ضماد كنند .\r\n\r\nحرف الطاء\r\n\r\nطلايى كه صداع گرم را نفع دهد\r\n: صفت : صندل سفيد را در آب گشنيز تر و لعاب سبوس حلّ كرده ، به لتهء كتان كهنه طلا كنند .\r\n\r\nطلايى كه سرسام را سودمند آيد\r\n: صفت : روغن گل و گلاب از هريك پنج درم ، سركه سه درم ، همه را به هم آميخته ، نيم گرم بر پيش سر طلا كنند .\r\n\r\nطلايى كه سرخ بار را مفيد بود\r\n: صفت : بوش دربندى يا شياف ماميثا را در لعاب سبوس و لعاب خطمى و آب گشنيز تر حلّ كرده ، به لتهء كتان كهنه طلا كنند .\r\n\r\nحرف العين\r\n\r\nعطوسى كه فالج و خدر و ريشه را سودمند آيد\r\n: صفت : شحم حنظل و فلفل و جند بيدستر بالسّويه بكوبند و ببيزند و به ماشوره در دماغ دهند .\r\n\r\nعطوسى كه لقوه و تمدّد و تشنّج را نفع رساند\r\n: صفت : جند بيدستر و كندش و خردل از هريك پنج درم ، همه را بكوبند و ببيزند و در بينى دمند .\r\n\r\nعطوسى كه صرع را مفيد بود\r\n: صفت : اسطوخودّوس و مغز فندق هندى و دارچينى از هريك سه درم ، همه را بكوبند و ببيزند و در دماغ دمند .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n\r\nعطوسى كه صداع ببرد و سبات را نفع دهد\r\n: صفت : اشنان و خردل و كندش على السّويه بكوبند و ببيزند و در بينى دمند .\r\n\r\nعبير\r\n: كه بدن را خوش بوى دارد و دل و دماغ را قوّت دهد و خفقان را سودمند آيد . صفت : صندل سفيد به گلاب سوده و در سايه خشك ساخته ، صد مثقال ، مايهء عبير ده مثقال ، همه را كوفته ، بيخته ، در شيشه نگاه دارند .\r\n\r\nعبير به نسخهء ديگر\r\n: مايهء عبير ، بهار نارنج ، يا برگ گل سفيد ، سى مثقال ، صندل سفيد به گلاب سوده ، در سايه خشك ساخته ، بيست مثقال ، اشنه و بيخ بنفشه ، از هريك ده مثقال ، عبير خام پنج مثقال ، همه را در نهضت دارند .\r\n\r\nعرقچين مردار سنگ\r\n: كنهء بغل و كنهء ميان انگشتان پا را دفع كند .\r\nصفت : صندل سفيد به گلاب سوده ، در سايه خشك ساخته ، و مايهء عبير ، از هريك بيست مثقال ، مشك دو مثقال ، مردار سنگ دو بار يا بيشتر چندان در گلاب گذاشته باشند كه خشك شده باشد ، دويست مثقال ، همه را بكوبند و ببيزند و به گلاب سرشته غلوله‌ها كنند ؛ و اگر به جاى مردار سنگ توتيا كنند ، عرقچين توتيا شود و كار عرقچين مردار سنگ كند .\r\n\r\nحرف الغين\r\n\r\nغاليه\r\n: چون بر بالاى دل طلا كنند ، خفقان بلغمى و سوداوى را سودمند آيد و چون زن فرزجه ساخته ، بردارد ، نتوّ رحم را مفيد بود . صفت : عبير گداخته دو مثقال ، مشك سوده يك مثقال ، به هشت مثقال روغن حبّ البان آميزند و صلايه كنند تا همچون مرهم شود .\r\n\r\nغرغره كه خناق دموى و صفراوى را نفع رساند\r\n: صفت : رب شاه‌توت ده مثقال در سى مثقال آب گشنيز تر و به آب عدس و با آب سماق حل كرده نيم گرم غرغره كنند .\r\n\r\nغرغره كه ذبحه را دفع كند\r\n: صفت : ربّ شاه‌توت ده مثقال ، در سى مثقال آب عنب الثّعلب حلّ كرده ، نيم گرم غرغره كنند .\r\n\r\nغرغره كه خناق بلغمى را مفيد بود\r\n: صفت : عاقرقرحا ، زنجبيل و دارفلفل از هريك سه درم ، همه را نيم‌كوب ساخته ، در يك پياله آب جوشانند تا\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nنيمه آيد ، صاف كنند و به ده مثقال سكنجبين آميخته نيم گرم غرغره كند .\r\n\r\nغرغره كه دماغ را از اخلاط فاسد پاك گرداند\r\n: صفت : خردل سوده سه مثقال ، سكنجبين عسلى ده مثقال ، در يك پياله آب حلّ كرده ، نيم گرم غرغره كنند .\r\n\r\nغرغرهء ديگر كه همين خاصيّت دارد\r\n: صفت : بورهء ارمنى يك مثقال ، در ده مثقال آبكامه ، در يك پياله آب حلّ كرده ، نيم گرم غرغره كنند .\r\n\r\nحرف الفاء\r\n\r\nفالودج\r\n: به پارسى پالوده گويند . سينه را نافع آيد و غذاى بسيار دهد و مسدّد و بطئ الهضم بود .\r\n\r\nفرزجه كه حيض بيارد و درد چشم را كه از سردى بود ، نفع رساند\r\n: صفت : عبير زرد و مقل ازرق و جاوشير و مصطكى و اشق از هريك دو درم ، همه را دو شبانه روز در سركه و عسل گذاشته ، صلايه كنند تا همچون مسكه شود . پس روغن پيه ماكيان و روغن پيه بط و جند بيدستر كوفته ، بيخته ، از هريك سه درم زعفران سوده ، يك درم ضمّ ساخته ، صلايه كنند تا نيك به يكديگر آميخته گردد . پس هر روز دو سه نوبت هربار مقدار مازويى در ميان پشم پيچيده ، بردارند .\r\n\r\nفرزجه كه حيض را ببندد\r\n: صفت : مرّ مكى دو درم ، سماق سه درم ، هر دو را كوفته ، بيخته ، به آب سرگين خر و سياهى دوات بسرشند و فرزجه ساخته ، بردارند .\r\n\r\nفرزجهء ديگر كه همين عمل كند\r\n: صفت : گلنار و جفت بلوط از هريك سه درم ، كوفته ، بيخته ، دو درم سرمه اضافه نمايند و به آب سرد فرزجه ساخته ، بردارند .\r\n\r\nفتيلهء عود\r\n: دل و دماغ را قوّت دهد . صفت : عود قمارى و صندل سفيد به گلاب سوده ، در سايه خشك كرده ، از هريك بيست مثقال ، گل گلابى و گل سفيد ، از هريك چهل مثقال ، مايهء عبير كه صفتش در عبير گذشت ، پانزده مثقال ، مشك و عنبر از هريك مثقالى ، سريش چهار مثقال همه را بكوبند و ببيزند و به گلاب سرشته ، فتيله‌ها كنند .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\nحرف القاف\r\n\r\nقرص طباشير مليّن\r\n: تبهاى صفراوى را نفع رساند و تشنگى را دفع كند ، سرفه و خشونت سينه را سودمند آيد . صفت : طباشير چهار درم ، ترنجبين سفيد پنج درم ، مغز تخم خيار و مغز تخم بادرنگ و مغز تخم كدو و نشاسته و صمغ عربى ، از هر دو درم ، همه را بكوبند و ببيزند و به لعاب اسبغول سرشته ، قرصها كنند ، از يك درم تا دو درم ، با ده درم شربت نيلوفر ميل كنند .\r\n\r\nقرص طباشير قابض\r\n: اسهال دموى و صفراوى را نفع دهد . صفت : طباشير و گل ارمنى ، از هريك پنج مثقال ، و صمغ عربى تف داده ، گل سرخ ، از هر يك ده درم ، رز گل و سماق ، از هريك پنج درم ، همه را بكوبند و ببيزند و به گلاب سرشته ، قرصها سازند ، و از يك درم تا يك مثقال با ده مثقال شربت حب الآس رغبت فرمايند .\r\n\r\nقرص كهربا\r\n: نفث الدّم را نفع دهد و اسهال دموى را دفع كند . صفت : كهربا و بسّد و مرواريد ناسفته و تخم خرفه تف داده ، از هريك پنج درم ، شاخ بز كوهى سوخته و پوست تخم‌مرغ سوخته و كتيره و صمغ عربى تف داده ، از هريك سه درم ، و گشنيز خشك تف داده و تخم خشخاش سفيد و سياه از هريك شش درم ، ودع سوخته و بذر البنج از هريك ده درم ، همه را بكوبند و ببيزند و به لعاب سبوس تف داده سرشته ، قرصها سازند ، و از يك درم تا يك مثقال با ده مثقال شربت انجبار اختيار فرمايند .\r\n\r\nقرص كافور\r\n: تب دقّ را سودمند آيد . صفت : مغز تخم خيار ، مغز تخم بادرنگ ، و مغز تخم كدو ، و مغز تخم به ، از هريك پنج درم ، برگ گل سرخ و تباشير و رب السّوس ، از هريك سه درم ، صمغ عربى و صندل سفيد و نشاسته ، از هر يك دو درم ، رازيانج يك درم ، كافور نيم درم ، همه را بكوبند و ببيزند و به لعاب سبوس سرشته ، قرصها سازند . يك مثقال از شير خرفه حلّ كرده ، ميل فرمايند .\r\n\r\nقرص بنفشه\r\n: مسهل صفرا و بلغم بود و رمد و تاريكى چشم و درد سر و سدّه و دوار صفراوى و بلغمى را نفع رساند . صفت : بنفشه دو درم ، تربد ابيض ، صمغ ، يك درم ، ربّ سوس و پوست هليلهء زرد ، از هريك نيم درم ، سقمونيا دانگى ، همه را كوفته ، بيخته ، به آب خمير كنند و قرص‌ها سازند و مجموع را در ده درم جلاب شكر حلّ كرده ، بياشامند .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n\r\nقرص بنفشهء ديگر كه همين عمل كند\r\n: صفت : بنفشه ده درم ، تربد و ربّ سوس ، از هريك هفت درم ، سقمونيا يك مثقال ، همه را كوفته ، بيخته ، به آب خمير كنند و قرصها ساخته ، از دو درم تا سه درم جلاب شكر حلّ كرده ، ميل فرمايند .\r\n\r\nقرص كبر\r\n: صلابت سپرز را سودمند آيد . صفت : اشّق چهار درم در سركه حلّ كرده ، پوست بيخ كبر سه درم ، زراوند طويل دو درم ، تخم پنجنگشت و فلفل سياه از هريك شش درم ، همه را كوفته ، بيخته ، به هم آميزند و صلايه كنند و قرص‌ها سازند ، از يك درم تا دو درم ، در ده درم سكنجبين حلّ كرده ، رغبت نمايند .\r\n\r\nقرص كاكنج\r\n: قرحهء گرده و مثانه را نفع دهد و سوزاك را نفع دهد و دفع كند . صفت : مغز تخم خيار و مغز تخم بادرنگ و مغز تخم خربزه و تخم خيارين و تخم خشخاش و مغز تخم به و ربّ سوس ، از هريك پنج درم ، حبّ كاكنج ده درم ، همه را بكوبند و ببيزند و به آب خرغوله سرشته ، قرصها سازند ، يك درم در شيره به آب خرغوله حلّ كرده ، ميل نمايند .\r\n\r\nقرص كاكنج ، نسخهء ديگر كه همين عمل كند\r\n: صفت : حبّ كاكنج و مغز بادام مقشّر و ربّ سوس و نشاسته و صمغ عربى و كتيره و دم الاخوين و كندر دريايى و مغز تخم خيار و مغز تخم بادرنگ و مغز تخم خربزه ، از هريك ده درم ، تخم كرفس دو درم ، افيون مصرى يك درم ، همه را بكوبند و ببيزند و به آب سرشته ، قرصها سازند ، از يك درم تا يك مثقال ، در آب خرغوله كرده با شيرهء خرفه حلّ كرده ، رغبت نمايند .\r\n\r\nقطورى كه درد گوش را كه از گرمى بود ، نفع دهد\r\n: صفت : ربّ سداب و آب مرزنگوش از هريك هفت درم ، روغن بابونه پانزده درم ، روغن فرفيون ده درم ، شراب كهنه بيست درم ، همه را بجوشانند تا روغن بماند . نيم گرم در گوش چكانند .\r\n\r\nقطورى كه دودى و طنين را سودمند آيد\r\n: صفت : روغن بابونه و روغن بادام تلخ و آب سداب ، از هريك ده درم ، خل الخمر پنج درم ، همه را بجوشانند تا روغن بماند . نيم گرم در گوش چكانند .\r\nقطورى كه بواسير را نفع دهد و شقاق مقعد را دفع كند و خارش سر را سودمند آيد : صفت : موم سفيد پنج مثقال در ده مثقال روغن خستهء زردآلو يا خستهء شفتالوى تلخ حلّ كرده ، صلايه كنند تا همچون مرهم شود .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\nحرف الكاف\r\n\r\nكحل زعفرانى\r\n: خارش چشم و سلاق را نفع دهد . صفت : زعفران و سنبل از هريك دو درم ، فلفل اسود يك درم ، فلفل ابيض يك دانگ و نيم ، نوشادر نيم درم ، عفص سه درم ، كافور نيم دانگ ، همه را بكوبند و ببيزند و صلايه كنند تا همچو غبار شود . پس به ميل در چشم كشند .\r\n\r\nكحل بنفشه\r\n: دمعه و خارش چشم را سودمند آيد . صفت : شادنج دو درم ، دم الاخوين و قاقله و مشك ، از هريك دانگى ، نحاس محرق و عفص ، از هر يك درمى ، سنبل و دارفلفل ، از هريك نيم درم ، همه را بكوبند و ببيزند و صلايه كنند تا همه همچون غبار شود . پس به ميل در چشم كشند .\r\n\r\nكمادى كه درد معده كه از باد بود ، مفيد آيد\r\n: صفت : نانخواه و زيره و باديان ، از هريك ده مثقال ، گل سرخ پنج مثقال ، همه را بكوبند و ببيزند و در خريطهء كرباس كرده ، نيم گرم بالاى معده بگذارند .\r\n\r\nكمادى ديگر كه همين عمل كند\r\n: صفت : نمك هندى سوده و سبوس گندم ، از هريك ده مثقال ، نانخواه كوفته و بيخته پنج مثقال ، همه را در خريطهء كرباس كرده ، بر موضع درد بگذارند .\r\n\r\nكمادى ديگر كه همين عمل كند\r\n: صفت : ارزن و زيره و كراويه ، از هريك ده مثقال ، گل سرخ پنج مثقال ، همه را در خريطهء كرباس كرده ، در موضع درد بگذارند .\r\n\r\nحرف اللام\r\n\r\nلعوق\r\n: سينه و شش را از اخلاط غليظ پاك گرداند و ضيق النّفس را سودمند آيد و سرفهء بلغمى را دفع كند . صفت : ايرسا و زوفاى خشك از هريك بيست درم ، هر دو را كوفته ، بيخته ، به صد و هشتاد مثقال قند سفيد يا نبات صاف كرده ، به قوام آورده آميزند ، و از پنج مثقال تا هفت مثقال نيم گرم بليسند .\r\n\r\nلعوق اسقيل\r\n: سرفهء كهنهء بلغمى و ضيق النّفس را سودمند آيد . صفت :\r\nاسقيل بريان كرده سه درم ، ايرسا دو درم ، فراسيون و زوفا از هريك درمى ، همه را بكوبند و ببيزند و به سى مثقال عسل و يا نبات صاف كرده ، به قوام آورده آميزند و از پنج مثقال تا هفت مثقال نيم گرم بليسند .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n\r\nحرف الميم\r\n\r\nمفرّح ياقوتى\r\n: خفقان و وسواس را سودمند آيد ، دل را قوّت دهد ، نشاط آرد و رنگ روى را نيكو گرداند و باه را برانگيزاند و دفع سرعت انزال و مسمن و هاضمه را يارى دهد . صفت : ياقوت رمّانى و ياقوت زرد و ياقوت كبود و لعل و فيروزه و زبرجد و يشم و عقيق و حجر لاجورد ، از هريك سه مثقال ، مرواريد ناسفته ده مثقال ، همه را به سنگ سماق و هاون پولادى آب‌سا كرده ، بهمن سرخ و سفيد و درونج عقربى و شقاقل مصرى و خصيه الثّعلب و گاو زبان كوهى و بادرنجبويه و گل سرخ و صندل سرخ و سفيد ، از هريك بيست مثقال ، خولنجان و دارچينى و دارفلفل و قرنفل و قاقلهء صغار و كبار و وجّ و بزباز و زنجبيل ، از هريك سى مثقال ، زعفران و كهربا و ابريشم سوخته و اسارون و زرنب و باديان رومى و باديان دشتى و نانخواه و افيون و تخم كاسنى و طباشير و گشنيز خشك و گل نيلوفر دريايى ، از هريك پنج مثقال ، پوست هليلهء سياه و پوست هليلهء كابلى و بليله و آمله و مصطكى ، از هريك هفت مثقال ، جوزبوّا پنج عدد ، مشك يك مثقال ، همه را بكوبند و ببيزند ، ورق طلا و ورق نقره از هريك مثقالى در نبات مصرى يا قند وزن و نيم ادويه و عسل نيم وزن آن كه به گلاب و عرق بيدمشك و عرق كاسنى و عرق گاو زبان و به آب سيب و آب به و انار شيرين به قوام آورند و حلّ كنند و مجموع را به هم آميزند ، و از يك مثقال تا دو مثقال غلوله كرده ، فروبرند .\r\n\r\nمفرّح گرم\r\n: كه خفقان بلغمى را و سودا را مفيد بود . صفت : بهمن سرخ و سفيد و زرنباد ، از هريك بيست درم ، و درونج عقربى و بادرنجبويه و عود قمارى و بسّد ، از هريك ده درم ، قرنفل و سنبل و زعفران ، از هريك پنج درم ، مشك نيم مثقال ، همه را بكوبند و ببيزند و به دو چندان شربت سيب عسلى كه نيم مثقال ورق طلا در او حلّ كرده باشند ، سرشته ، هر روز يك مثقال غلوله كرده ، فروبرند .\r\n\r\nمفرّح سرد\r\n: خفقان دموى و سوداوى را سودمند آيد . صفت : طباشير و گاو زبان و بسّد سوخته ، از هريك چهار درم ، زعفران نيم درم ، همه را بكوبند و ببيزند و به دو چندان شربت سيب قندى كه نيم مثقال ورق نقره حلّ كرده باشند ، سرشته ، هر روز دو درم غلوله كرده ، فروبرند .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\n\r\nمفرّح جوانى\r\n: معده را قوّت دهد و اشتها پيدا كند و هاضمه را قوى گرداند و باه برانگيزاند و نشاط آرد . صفت : قاقلهء صغار و جوزبوّا و بزباز و زنجبيل و دارفلفل ، از هريك ده مثقال ، نانخواه كه جوانى گويند پنجاه مثقال ، همه را كوفته ، بيخته و چندان عسل كف گرفته بسرشند ، و يك مثقال غلوله كرده ، فروبرند .\r\n\r\nمفرّح دلگشاى\r\n: دل و دماغ را قوّت دهد و گرده را قوى كند و اشتها پيدا گرداند و هاضمه را يارى دهد و باه را برانگيزاند و رنگ روى را برافروزد و نشاط آرد . صفت : شقاقل مصرى ، خصيه الثّعلب و خولنجان و گاو زبان و بزباز و زنجبيل و قاقلهء صغار و كبار و قرنفل و زعفران و مصطكى و دارچينى و جوز بوّا ، از هريك هفت مثقال ، همه را بكوبند و ببيزند و به دو چندان عسل كف گرفته سرشته ، از يك مثقال تا دو مثقال غلوله كرده ، فرو برند .\r\n\r\nمعجون رشيدى\r\n: منع تقطير البول و دفع سرعت انزال كند . صفت : كبابهء چينى و فوفل و قرنفل و جوز الطّيب و خصيه الثّعلب و مصطكى و نانخواه ، از هريك ده درم ، همه را بكوبند و ببيزند و دو چندان عسل كف گرفته سرشته ، از نيم مثقال تا يك مثقال اختيار كنند .\r\n\r\nمعجون فلاسفه\r\n: تقويت معده كند و بادها بشكند و هاضمه را يارى دهد و منى بيفزايد و باه را برانگيزاند و ذهن را تيز گرداند و درد مفاصل و\r\n\r\nدرد پشت را سودمند آيد . صفت\r\n: فلفل و دارفلفل و زنجبيل و دارچينى و پوست هليله و آمله و شيطرج و زراوند مدحرج و عرق بابونه و مغز جلغوزه و خصيه الثّعلب و مغز نارجيل ، از هريك ده درم ، و بابونج پنج درم ، همه را بكوبند و ببيزند و به سه چندان عسل كف گرفته كه سى درم مويز دانه بيرون كرده كوفته در آن حلّ كرده باشند ، آميزند ، و از يك مثقال تا دو مثقال غلوله كرده ، فروبرند .\r\n\r\nمعجون انقروباى كبير\r\n: خدر و فالج و لقوه و تمدّد و تشنّج و جميع مرضهاى بلغمى را مفيد بود و باه را قوّت دهد . صفت : عاقر قرحا و شونيز و قسط و فلفل و دارفلفل و وجّ ، از هريك دو درم ، ورق سداب و جنطياناى رومى و حلتيت و زراوند مدحرج و حب الغار و جند بيدستر و شيطرج هندى و خردل ، از هر يك پنج درم ، همه را بكوبند و ببيزند و سه درم روغن جوزبوّا با روغن كنجد\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nو چهار مثقال و نيم عسل و بلادر ، دو وزن ادويه عسل كف گرفته آميزند ، و از يك درم تا يك مثقال غلوله كرده ، فروبرند .\r\n\r\nمعجون انقروباى صغير\r\n: حافظه را قوى گرداند و ذهن را جلا دهد و نسيان و سبات را مفيد بود و خدر و فالج را سودمند آيد . صفت : هليلهء سياه و بليله و آمله منقّى ، از هريك ده درم ، سعد كوفى و سنبل الطيب و زنجبيل و عسل و بلادر از هريك پنج درم ، ادويهء مذكور را بكوبند و ببيزند و روغن جوزبويا با روغن كنجد چرب كنند و عسل بلادر ضم سازند و دو چندان ادويه عسل كف گرفته سرشته ، از يك درم تا يك مثقال غلوله كرده ، فروبرند .\r\n\r\nمعجون حلتيث\r\n: تب ربع را سودمند آيد و گزيدگى جانوران را مفيد بود .\r\nصفت : حلتيث و فلفل سياه و مرّ صافى و برگ سداب از هريك ده درم ، همه را بكوبند و ببيزند و به سه چندان عسل كف گرفته سرشته ، تا يك مثقال غلوله كرده ، فروبرند .\r\n\r\nمعجون نجاح\r\n: مسهل سودا و بلغم لزج را نفع دهد . صفت : هليلهء سياه ، پوست هليلهء كابلى ، آملهء منقّى ، از هريك ده درم ، تربد سفيد مجفّف و بسفايج و اسطوخودّوس ، از هريك پنج درم ، سقمونيا و غاريقون ، از هريك سه درم ، حجر لاجورد و حجر ارمنى مغسول ، از هريك دو درم و نيم ، همه را بكوبند و ببيزند و به دو چندان عسل كف گرفته سرشته ، از سه درم تا پنج درم غلوله كرده ، فروبرند .\r\n\r\nمعجون نجاح ، به نوع ديگر\r\n: كه همين عمل كند . صفت : هليلهء سياه ، پوست بليله و آملهء منقّى ، از هريك ده درم ، بسفايج و افتيمون و اسطوخودّوس و تربد ، از هريك پنج درم ، همه را بكوبند و به دو چندان عسل كف گرفته سرشته ، از سه درم تا پنج درم غلوله كرده ، فروبرند .\r\n\r\nمعجون نجاح ، نسخهء ديگر\r\n: كه همين عمل كند . صفت : هليلهء سياه پوست بليله و آملهء منقّى و حجر لاجورد و غاريقون ، از هريك پنج مثقال ، بسفايج و تربد و اسطوخودّوس ، از هريك پنج درم ، همه را بكوبند و ببيزند و دو چندان عسل كف گرفته سرشته ، از سه درم تا پنج درم غلوله كرده ، فروبرند .\r\n\r\nمعجون خيار شنبر\r\n: اخراج صفرا و بلغم و سودا كند و قولنج را سودمند آيد . صفت : تربد سفيد مجوّف چهل درم ، بنفشه بيست درم ، نمك غذايى\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nو ربّ سوس ، از هريك هفت درم ، رازيانج و انيسون و مصطكى ، از هريك پنج درم ، سقمونيا ده درم ، همه را بكوبند و ببيزند و به چهل درم روغن بادام و صد درم عسل ، خيار شنبر سرشته و يك وزن و نيم ادويه عسل كف گرفته و نيم وزن آن شكر به قوام آورده اضافه نمايند و از سه مثقال تا پنج مثقال غلوله كرده ، فروبرند .\r\n\r\nمعجون سورنجان\r\n: وجع الظهر و وجع الورك و عرق النّسا و نقرس و وجع المفاصل را سودمند آيد . صفت : سورنجان مصرى سى مثقال ، و ورق سنا دو مثقال ، كمون و شيطرج هندى از هريك دو درم ، پوست بيخ كبر و كف دريا از هريك دو مثقال ، بيخ خطمى دو مثقال و نيم ، تربد سفيد چهل درم ، زنجبيل هفت درم ، بوزيدان پنج درم ، سقمونيا سه درم ، پوست هليلهء زرد پنج مثقال ، همه را ببيزند و به سه چندان عسل سرشته ، از پنج مثقال تا هفت مثقال غلوله كرده ، فروبرند .\r\n\r\nمعجون مسيحى\r\n: اشتها پيدا كند و هاضمه را يارى دهد و منى بيفزايد و باه برانگيزاند . صفت : عاقرقرحا شش درم ، فلفل سفيد ، مصطكى ، دارچينى ، از هريك هفت درم ، زعفران سه درم ، قاقله چهارده درم ، قرنفل ده درم ، جوزبوّا سى عدد ، مشك نيم درم ، همه را كوفته ، به ده درم روغن بادام چرب كنند و به دو چندان عسل كف گرفته سرشته ، از يك مثقال تا دو مثقال غلوله كرده ، فروبرند .\r\n\r\nمعجون شاهترج\r\n: جرب را مجرّب است . صفت : پوست هليلهء زرد و پوست هليلهء كابلى و هليلهء سياه از هريك ده مثقال ، بادرنجبويه پنج مثقال ، شاهترج چهل مثقال ، همه را كوفته ، به دو چندان عسل كف گرفته بسرشند ، از سه مثقال تا پنج مثقال غلوله كرده ، فروبرند .\r\n\r\nمعجون خبث الحديد\r\n: استرخاى معده و بواسير را نفع دهد و رنگ روى خوب گرداند و باه برانگيزد و دفع سرعت انزال كند . صفت : پوست هليلهء كابلى و هليلهء سياه پوست بليله و آملهء منقّى و فلفل و شيطرج و سنبل و زنجبيل و سعد ، از هريك ده درم ، تخم شبت و تخم گندنا از هريك چهار درم ، خبث الحديد كه چهارده شبانه روز در سركه گذاشته باشند و در سايه خشك كرده و با روغن بادام بريان كرده ، صد درم ، و مشك دو درم ، همه را بكوبند و\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nببيزند و با سه چندان عسل كف گرفته سرشته ، هر روز دو درم رغبت نمايند .\r\n\r\nمعجون كمّونى\r\n: معدهء سرد را قوّت دهد و باد بشكند و اشتها پيدا كند و هاضمه را قوى گرداند . صفت : زيرهء كرمانى كه يك شبانه روز در سركه گذاشته باشند و در سايه خشك ساخته و بريان كرده ، صد درم ، فلفل سى درم ، زنجبيل ، برگ سداب ، از هريك چهل درم ، بورهء ارمنى ده درم ، همه را كوفته ، بيخته ، سه چندان عسل كف گرفته سرشته ، از يك مثقال تا دو مثقال غلوله كرده ، فروبرند .\r\n\r\nمطبوخ هليله\r\n: جميع مرضهاى سوداوى را سودمند آيد . صفت : پوست هليلهء زرد ده درم ، تمر هندى بيست درم ، عناب ، سپستان ، از هريك سى عدد ، تخم كاسنى نيم‌كوفته ، بنفشه ، از هريك سه درم ، همه را در يك كاسهء آب جوشانند تا به نيمه آيد ، آن‌گاه صاف كنند و بيست درم شيرخشت در آب آن حلّ كرده ، صاف كرده ، نيم گرم بياشامند .\r\n\r\nنوع ديگر ، كه تب ربع را مفيد بود\r\n: صفت : پوست هليلهء كابلى ده درم ، شاهترج هفت درم ، عنّاب بيست عدد ، تخم كاسنى نيم‌كوب ، پوست بيخ باديان ، از هريك سه درم ، همه را در يك كاسه آب جوشانند تا به نيمه كمتر آيد ، صاف كنند و پانزده درم مغز فلوس و ده درم گلقند آفتابى در آب آن حلّ كرده و صاف كرده ، دو درم روغن بادام اضافه نمايند و نيم گرم رغبت فرمايند .\r\n\r\nنوع ديگر ، كه جرب و قوبا و خارش اعضا را دفع كند\r\n: صفت : پوست هليلهء زرد ، پوست هليلهء كابلى ، از هريك ده درم ، سناى مكّى ، شاهترج ، از هريك پنج درم ، افتيمون چهار درم ، سپستان سى عدد ، گل سرخ ، تخم كاسنى نيم‌كوب و بادرنجبويه ، از هريك سه درم ، همه را در يك كاسه آب جوشانند تا به نيمه كمتر آيد ، صاف كنند و بيست درم شيرخشت شيره‌دار در آب آن حلّ كرده و صاف كرده ، نيم گرم بياشامند .\r\n\r\nمطبوخ افتيمون\r\n: ماليخوليا و قوبا و جرب و بهق سياه را دفع كند . صفت :\r\nسناى مكّى هفت درم ، بسفايج سه درم ، افتيمون پنج درم ، اسطوخودّوس ، پرسياوشان ، گل نيلوفر دريايى ، بادرنجبويه ، شاهترج ، از هريك دو درم ، مويز دانه بيرون كرده ده درم ، همه را در يك كاسه آب جوشانند تا به نيمه كمتر آيد ، صاف كنند و مغز فلوس و شكر سرخ از هريك پانزده درم در\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nآب آن حلّ كرده ، صاف كرده ، دو دانگ غاريقون سفيد از مويينه گذرانيده باشند و دو درم روغن بادام اضافه نموده ، نيم گرم رغبت نمايند .\r\n\r\nمضيق مسخّن قبل\r\n: صفت : مازوى سبز ، قرنفل ، عود ، از هريك سه درم ، سعد دو درم ، مشك نيم دانگ ، همه را بكوبند و ببيزند و پشم را با آب برگ مورد تر كرده ، به آن آلوده سازند و در قبل نهند .\r\n\r\nنوع ديگر\r\n: صفت : قاقلهء صغار و قرنفل و مازوى سبز ، از هريك سه درم ، سعد ، اقاقيا ، سنبل ، از هريك دو درم ، مشك نيم دانگ ، همه را كوفته ، بيخته ، و لتهء كهنهء شسته را به آب برگ سيب تر كرده ، بدان آلوده سازند و بردارند و در قبل نهند .\r\n\r\nنوع ديگر\r\n: صفت : قاقلهء كبار ، سنبل ، سعد ، مازوى سبز ، از هريك سه درم ، قرنفل چهار درم ، مشك نيم دانگ ، همه را بكوبند و ببيزند و كرباس شسته به آب برگ به تر كرده ، بدان آلوده سازند و در قبل نهند .\r\n\r\nمرهم مقل\r\n: بواسير و شقاق معده را سودمند آيد . صفت : مقل ازرق ده درم در بيست درم لعاب تخم كتان حلّ كنند و پنج درم موم سفيد در ده درم روغن كنجد بگذارند و همه را به هم آميخته ، روغن پيهء مرغ و به روغن كوهان شتر و مغز قلم گاوان ، هريك پنج درم اضافه نمايند و صلايه كنند تا مرهم شوند .\r\n\r\nنوع ديگر ، كه همين عمل كند\r\n: صفت : مقل ازرق ده درم ، موم زرد در بيست درم روغن كوهان شتر و مغز قلم گاو از هريك پنج درم اضافه نمايند و صلايه كنند تا مرهم شود .\r\n\r\nمرهم ابيض\r\n: سوزش جراحت را كم كند ، گوشت نو بروياند . صفت : موم سفيد پنج درم ، در ده درم روغن گل يا روغن كنجد حلّ كرده و هفت درم سفيدهء كاشغرى شسته اضافه نمايند و صلايه كنند تا مرهم شود .\r\n\r\nمرهم شجره\r\n: كه جراحت را درهم آورد . صفت : موم سفيد ده درم و نيم ، در پنج درم روغن گل يا كنجد حلّ كرده و بيست و سه شجرهء كوفتهء بيخته اضافه نمايند و قطره قطره آب سرد ريخته ، صلايه كنند تا مرهم شود .\r\n\r\nمرهم خل\r\n: گوشت نو بروياند و جراحت را درهم آورد . صفت : مردار سنگ كوفته و بيخته ده درم ، سركه و روغن زيتون از هريك چهل درم ، همه را به هم آميزند و صلايه كنند تا مرهم شود .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n\r\nحرف النّون\r\n\r\nنوش‌دارو\r\n: اشتها پيدا كند و هاضمه را يارى دهد و دل را قوّت دهد و رنگ رو را نيكو گرداند . صفت : برگ گل سرخ شش درم ، سعد كوفى پنج درم ، قرنفل ، مصطكى ، اسارون ، سادج ، از هريك سه درم ، بسباسه ، زعفران ، از هريك پنج مثقال ، مثلّث دو دانگ ، جوزبوّا هفت عدد ، قاقلهء صغار ، قاقلهء كبار ، خرفه ، زرنب ، دارفلفل ، از هريك دو درم و نيم ، آمله منقّى صد مثقال ، همه را بكوبند و ببيزند و به دو چندان قند سفيد صاف كرده و ربع آن عسل كف گرفتهء به قوام آورده سرشته ، از يك مثقال تا دو مثقال غلوله كرده ، فروبرند .\r\n\r\nنقوع فواكه\r\n: تبهاى صفراوى را سودمند آيد . صفت : تمر هندى و آلوى بخارا از هريك پانزده درم ، كشتهء ترش ده درم ، عنّاب ، سپستان ، از هريك سى عدد ، بنفشه ، تخم كاسنى نيم‌كوب ، از هريك سه درم ، همه را يك شبانه روز در چندان آبى كه از بالايش بگذرد ، گذاشته ، سحر صاف كنند و بيست درم ترنجبين سفيد و ده درم شكر سرخ و هفت درم فلوس در آب آن حلّ كرده و صاف كرده ، دو درم روغن بادام اضافه نمايند و نيم گرم بياشامند .\r\n\r\nنقوع هليله\r\n: درد سر دموى و صفراوى را مفيد بود . صفت : پوست هليلهء زرد كوفته پانزده درم ، شب در صد درم آب آلوى بخارا گذاشته ، صباح صلايه كنند تا آب آلو قوّت هليله را بستاند ، صاف كنند و بيست درم ترنجبين سفيد و اگر قوىتر خواهند ، شيرخشت شيره‌دار به وزن ترنجبين در آب آن حلّ كرده ، نيم گرم رغبت نمايند .\r\n\r\nنطولى كه صداع گرم را نفع رساند و بىخوابى را دفع كند\r\n: صفت :\r\nبنفشه ، تخم كاهو ، از هريك پنج درم ، پوست خشخاش ، گل نيلوفر دريايى ، بابونه ، از هريك مشتى ، كشك جو دو مشت ، همه را در سه كاسه آب جوشانند تا دو حصّه برود ، يكى بماند ، آن‌گاه صاف كنند و در آفتابه كرده ، اندك اندك نيم گرم بر سر ريزند .\r\n\r\nنطولى كه صداع سرد را سودمند آيد\r\n: صفت : بابونه ، اكليل الملك ، از هريك مشتى ، شبت و مرزنگوش و شيح از هريك نيم مشت ، همه را در چندان آبى كه از سرش بگذرد ، بجوشانند تا به نيمه آيد ، صاف كنند و در آفتابه كرده ، اندمك اندك نيم گرم بر سر ريزند .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n\r\nنطولى كه وسواس و ماليخوليا را نفع دهد\r\n: صفت : بنفشه ، گل نيلوفر دريايى ، بيخ خطمى ، برگ بيد كشك ، جو ، برگ كاهو ، برگ عنب الثّعلب ، برگ خبّازى ، همه موافق هم با آنچه ميسّر شود ، به دستورى كه مذكور شد ، بجوشانند و صاف كرده ، در آفتابه كنند ، اندك اندك نيم گرم بر سر ريزند .\r\n\r\nنطولى كه صداع ريحى را دفع كند\r\n: صفت : بابونه ، اكليل ، شبت ، حلبه ، سداب ، تخم كرفس ، رازيانج ، كمون كرمانى ، همه را على السّويه به دستورى كه مذكور شد ، بجوشانند ، صاف كنند ، در آفتابه كرده ، كم‌كم بر سر ريزند .\r\n\r\nحرف الواو\r\n\r\nورد مربّى\r\n: به فارسى گلقند گويند . معده را قوّت دهد . طبيعت را نرم گرداند . صفت : برگ گل سرخ تازه قيمه كرده يا كوفته ، يك من ، قند سفيد سوده دو من ، به هم آميخته ، به دست بمالند ، و چهل روز در آفتاب نهند .\r\n\r\nورد سفرجل مربّى\r\n: به فارسى گلقند گل‌به گويند . دل و دماغ و معده گرم را قوّت دهد و اسهال صفراوى را سودمند آيد . صفت : برگ گل به نيم من قند سفيد سوده يك من به هم آميزند و چهل روز در آفتاب نهند .\r\n\r\nورد تفّاح مربّى\r\n: به فارسى گلقند گل سيب گويند . ضعف دل را سودمند آيد و دماغ را قوّت دهد و باه برانگيزاند . صفت : برگ گل سيب يك من ، قند سفيد دو من ، به هم آميزند و چهل روز در آفتاب نهند .\r\n\r\nورد طرفا مربّى\r\n: كه به پارسى گلقند گل گز گويند . سپرز را سودمند آيد و اسهال را دفع كند . صفت : برگ گل گز يك من ، قند سفيد سوده دو من ، به هم آميزند و چهل روز در آفتاب نهند .\r\n\r\nحرف الياء\r\n\r\nياسمين مربّى\r\n: به پارسى گلقند گل ياس گويند . صداع بلغمى را نفع دهد ، لقوه و فالج را سودمند آيد و عرق النّسا را دفع كند . صفت : برگ گل ياسمين سفيد يك من و قند سفيد سوده دو من ، به هم آميزند و چهل روز در آفتاب نهند .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\n\r\nخاتمه در امتحان جودت و ردائت ترياق فاروق و غير آن\r\nببايد دانست كه امتحان جودت و ردائت ترياق فاروق چنان كه انسان را مسهل قوى دهند ، چون شحم حنظل و محموده و غيرهما و چون به عمل درآيد فرمايند كه نيم درم ترياق فاروق به رغبت فرمايند . پس اگر عمل مسهل باطل نگردد ، ترياق مغشوش بود ؛ و اگر باطل گردد ، غير مغشوش .\r\nو امتحان جودت و ردائت حجر التيس چنان كنند كه سوزن را به آتش سرخ گردانند و در حجر التيس فروبرند . پس اگر از او دود سياه برآيد ، مغشوش بود ؛ و اگر دود زرد برآيد ، غير مغشوش .\r\nو امتحان جودت و ردائت حجر الحيّه را چنان كنند كه حجر الحيّه را در آب ليمو [ كه 
  ] در كاسهء چينى كرده باشند ، اندازند . پس اگر در حركت دوران شود ، غير مغشوش بود ؛ و اگر در حركت نيايد ، مغشوش .\r\nو امتحان جودت و ردائت دهن بلسان چنان كنند كه بر شير چكانند . پس اگر شير ببندد ، غير مغشوش بود ؛ و اگر شير نبندد ، مغشوش بود .\r\nو اللّه أعلم بالصّواب و منه المبدأ و اليه الماب .\r\nتمت هذه النسخه المسمى برياض الادويه ؛ سنه 1142 .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\n\r\nمنابع و مآخذ\r\nآقا بزرگ تهرانى ، الذريعهء إلى تصانيف الشيعه ، بيروت ، 1403 - 1406 ق .\r\nارجح ، اكرم ، فريده هاديان ، صديقه سلطانىفر ، زهرا چهرخند ، كتابشناسى نسخ خطى پزشكى ايران ، زير نظر رضا خانى چزنى ، تهران ، 1371 .\r\nاسكندر بيگ تركمان ، تاريخ عالم آراى عباسى ، تهران ، اميركبير ، چ 2 ، 1350 .\r\nالگود ، سيريل ، تاريخ پزشكى ايران و سرزمينهاى خلافت شرقى ، ترجمهء باهر فرقانى ، تهران ، اميركبير ، چ 2 ، 1371 .\r\nالگود ، سيريل ، طب در دورهء صفويه ، ترجمهء محسن جاويدان ، تهران ، دانشگاه تهران ، 1357 .\r\nپناهى سمنانى ، شاه عباس كبير : مرد هزار چهره ، نشر كتاب نمونه ، تهران ، چ 5 ، 1371 .\r\nتهامى ، غلامرضا ، فرهنگ اعلام تاريخ اسلام ، ج 2 ، تهران ، شركت سهامى انتشار ، چ 1 ، 1385 .\r\nحاجى خليفه ، كشف الظنون ، استانبول ، 1835 م .\r\nحجتى ، سيد محمد باقر ، مقالهء « رياض ادويه يوسفى هروى » ، در : نامهء مينوى ، زير نظر حبيب يغمايى و ايرج افشار ، با همكارى محمد روشن ، تهران ، چ 2 ، بىتا .\r\nحقيقت ، عبد الرفيع ، تاريخ نهضتهاى فكرى ايرانيان ( از مولوى تا جامى ) ، تهران ، شركت مؤلفان و مترجمان ايران ، چ 1 ، 1361 .\r\nخزانه دارلو ، محمد على ، منظومه‌هاى فارسى ، تهران ، روزنه ، چ 1 ، 1375 .\r\nدهخدا ، على اكبر ، لغتنامه ، تهران ، دانشگاه تهران ، چ 2 ، 1375 .\r\nسيورى ، راجر ، ايران عصر صفوى ، ترجمهء كامبيز عزيزى ، تهران ، مركز ، چ 9 ، 1380 .\r\nشعبانى ، رضا ، تاريخ اجتماعى ايران در عصر افشاريه ، ( ج 1 ) ، تهران ، قومس ، چ 1 ، 1373 .\r\nشميم ، على اصغر ، ايران در دورهء سلطنت قاجار ، تهران ، 1379 .\r\nصفا ، ذبيح اللّه ، تاريخ ادبيات در ايران ، ج 5 ، تهران ، فردوس ، 1363 .\r\nطباطبايى مجد ، غلامرضا ، مقدمه و تعليقات اكبرنامه و تاريخ گوركانيان هند ، تهران ، مركز نشر دانشگاهى ، چ 2 ، 1372 .\r\nعودى ، ستار ، سرگذشت شاه عباس دوم ، تهران ، اهل قلم ، چ 1 ، 1384 .\r\nفاضل ، احمد ، شاه عباس دوم و زمان او ، تهران ، مؤسسهء فرهنگى و هنرى ضريح ، تهران ، چ 1 ، 1376 .\r\nفلسفى ، نصر اللّه ، زندگانى شاه عباس اول ، تهران ، علمى ، چ 6 ، 1375 .\r\nقديانى ، عباس ، تاريخ فرهنگ و تمدن ايران ، تهران ، فرهنگ مكتوب ، بىتا .\r\nگلچين معانى ، احمد ، كاروان هند ، مشهد ، 1369 . ( 2 ج )\r\nلاكهارت ، لارنس ، انقراض سلسلهء صفويه ، ترجمهء اسماعيل دولتشاهى ، تهران ، بنگاه ترجمه ، 1344 .\r\nلسترنج ، جغرافياى تاريخى سرزمين‌هاى خلافت شرقى ، ترجمهء محمود عرفان ، تهران ، علمى و فرهنگى ، چ 2 ، 1364 .\r\nلوفت ، پاول ، ايران در عهد شاه عباس دوم ، ترجمهء كيكاوس جهاندارى ، تهران ، وزارت امور خارجه ، چ 1 ، 1380 .\r\nمجابى ، حسن ، بررسى متون طب شيعه در تاريخ پزشكى ، كرمانشاه ، دانشگاه رازى ، چ 1 ، 1385 .\r\nمشار ، خانبابا ، مؤلفين كتب چاپى فارسى و عربى ، تهران ، 1344 .\r\nمنزوى ، احمد ، فهرست مشترك نسخه‌هاى خطى فارسى پاكستان ، ج 1 ، قم ، مجمع ذخائر اسلامى ، 1382 .\r\nمنزوى ، احمد ، فهرست نسخه‌هاى خطى فارسى ، ج 1 ، تهران ، موسسهء فرهنگى منطقه‌اى ، 1348 .\r\nمنزوى ، علىنقى ، فرهنگنامهء عربى به فارسى ، تهران ، 1337 .\r\nناگورى ، شيخ ابو الفضل مبارك ، اكبرنامه و تاريخ گوركانيان هند ، به كوشش غلامرضا طباطبايى مجد ، تهران ، مركز نشر دانشگاهى ، چ 2 ، 1372 .\r\nنژاد اكبرى مهربان ، مريم ، شاه عباس كبير ، تهران ، شركت مطالعات و نشر كتاب پارسه ، چ 2 ، 1388 .\r\nنوايى ، عبد الحسين ، اثرآفرينان ، ج 6 ، تهران ، انجمن آثار و مفاخر فرهنگى ، چ 1 ، 1380 .\r\nنوايى ، عبد الحسين ، ايران و جهان از مغول تا قاجاريه ، تهران ، 1366 .\r\nنوايى ، عليشير ، مجالس النفايس ، تصحيح على اصغر حكمت ، تهران ، 1363 .\r\n\r\n","description":"","footnote":"","page_name":" 213 ","page_number":213},
  {"content":"\r\n . \r\n\r\n","description":"","footnote":"","page_name":" 214 ","page_number":214}
  ]