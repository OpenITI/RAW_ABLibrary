[
  {"content":"\r\n\r\nسفرنامه\r\nاز خراسان تا بختيارى\r\n\r\n","description":"","footnote":"","page_name":" فهرست 1 ","page_number":1},
  {"content":"\r\n\r\nاز اين كتاب دوهزار نسخه سرمايهء كتابفروشى ابن سينا ومؤسسهء مطبوعاتى امير كبير\r\nبسال 1335 چاپ شد .\r\n\r\n","description":"","footnote":"","page_name":" فهرست 2 ","page_number":2},
  {"content":"\r\n\r\nسفرنامه\r\nاز خراسان تا بختيارى\r\nمشتمل بر : طرز زندگى ، آداب و رسوم ، اوضاع ادارى ، اجتماعى ، اقتصادى ، فلاحتى و صنايع ايران از زمان قديم تا پايان سلطنت قاجاريه .\r\nبا 686 تصوير و \" 8 \" تابلوى رنگين\r\nتأليف\r\nهانرى رنه والماننى\r\nترجمه ونگارش\r\nآقاى فرهوشى ( مترجم همايون )\r\nحق چاپ محفوظ است\r\nچاپ گيلان\r\nتهران - خيابان فردوسى - كوچه طبس\r\n\r\n","description":"","footnote":"","page_name":" فهرست 3 ","page_number":3},
  {"content":"\r\n . \r\n","description":"","footnote":"","page_name":" فهرست 4 ","page_number":4},
  {"content":"\r\n\r\n\r\nفهرست فصول كتاب\r\nفهرست فصول كتاب از صفحه پنج تا صفحه چهارده\r\nفهرست نقشه‌ها و تصاوير از صفحه پانزده تا صفحه بيست و هفت\r\nمقدمهء مترجم از صفحه بيست و هشت تا صفحه سى و دو\r\nمقدمه مؤلف از صفحه 1 تا صفحهء 14\r\nفصل اول اوضاع جغرافيائى و اجتماعى ايران از صفحه 15 تا صفحه 70 آب‌وهوا و محصولات ، طرق ارتباطى ، جمعيت ، شاه ايران ، القاب و عناوين شاه ، تقسيمات ادارى ، انتصاب كارمندان ، ترتيب اخذ ماليات ، مداخل ، پيشكش ، اختلاس ، اوضاع داخلى ، القاب افتخارى ، قوانين شرعى و عرفى ، دادگسترى ، شكنجه و جرائم ، بست ، زندان ، نفوذ افكار اروپائى ، رفرم دادگسترى ، عايدات ثابت ، تيول ، ماليات كسبه و تجار ، املاك خالصه ، گمرك ، عايدات غيرمستقيم ، بودجهء ايران ، قراء خالصه ، طايفهء قاجار .\r\nفصل دوم زراعت از صفحه 71 تا صفحه 101 قسمت اول - تقسيم خاك ، اراضى خالصه ، اراضى قبايل ، اراضى موقوفه ، اراضى اختصاصى ، دهكده‌ها و مالكين آنها ، واگذارى اراضى بزارعين ، طرز زراعت ، محصول ، خرمن‌كوبى ، تقسيم اراضى ميان كشاورزان ، حاصلخيزى اراضى ، مراتع و تربيت مواشى ، آبيارى .\r\nقسمت دوم - ابريشم ، تربيت كرم ابريشم ، محصول ابريشم .\r\nقسمت سوم - تنباكو و توتون ، ترياك و ورود آن بايران ، اعتياد بترياك در قرون هفده و نوزده ، محل ترياك‌كشى ، زراعت خشخاش براى بدست آوردن ترياك ، طريق اخذ شيرهء ترياك ، تهيه ترياك براى فروش ، اهميت تجارت ترياك .\r\nقسمت چهارم - حبوبات ، نىشكر ، پنبه ، من يا گز ، گلهاى شهرها و مزارع ، ميوه‌ها ، تاكستان و شرابسازى .\r\nفصل سوم تجارت و صنعت از صفحه 101 تا صفحه 150 قسمت اول - تجارت ، واردات و صادرات ايران ، بازارها ، تجار دوره‌گرد ، صادركنندگان .\r\n\r\n","description":"","footnote":"","page_name":" فهرست 5 ","page_number":5},
  {"content":"\r\n\r\nقسمت دوم - سلسله اوزان و مقادير ، مسكوكات ، پول كاغذى ، مسكوكات نقره و مس ، مسكوكات طلا ، مسكوك نيكلى ، اوزان ، بانكها ، قلمدانها ، طرز نامه‌نگارى ، سرمايه‌دارى ، اشكال معاملات .\r\nقسمت سوم - صنايع ، فرش و لزوم استعمال آن ، مواد اوليهء لازم براى فرش‌بافى ، رنگرزى پشم ، طرز فرش‌بافى ، كارگران فرشباف ، اجرت آنها ، طبقه‌بندى فرشها ، فرش عروس و جهيز ، فرشهاى سلطنتى ، سجاده براى نماز ، سبكهاى مختلف فرش ، سبك اصفهانى و كرمانى ، سبك خراسانى ، فرشهاى هراتى و فراهانى ، فرشهاى كردستانى ، فرشهاى همدان ، سبك شيرازى ، سبكهاى نواحى مختلف فرشبافى تبريز و سلطان‌آباد ، گليم ، بازارهاى عمدهء فرش ، مختصات فرشهاى ايران ، چگونه فرشها را كهنه ميكنند ، اصول رنگها .\r\nقسمت چهارم - منازل ايرانيان ، خانه‌هاى دهقانان ، تقسيم منازل ، بيرونى و اندرونى ، طرز ساختن خانه ، تزيين داخلى خانه‌ها .\r\nفصل چهارم از صفحه 151 تا صفحه 222 قسمت اول - تعليم و تربيت در ايران ، مدارس ، تعليمات ابتدائى ، دار الفنون ، تحصيل طب ، علوم سياسى ، مدرسهء نظام ، صنايع مستظرفه ، مدارس ملى ، مدارس ميسيونهاى خارجى .\r\nقسمت دوم - قشون ايران ، سربازگيرى ، شغل نظامى ، اسلحه و لباس نظاميان ، گارد سلطنتى ، توپخانه ، مربيان خارجى .\r\nقسمت سوم - مذهب ، تشيع ، سلسلهء روحانى ، ملاها ، سادات ، مجتهدين بزرك ، نفوذ روح مذهبى ، درويشان ، لباس و مختصات آنان ، طرز گدائى درويش ، درويش ساحر و كيمياگر ، فساد اخلاق آنان ، اقسام مختلف درويشها ، طريقهء درويش شدن ، طرز عبادات شيعه ، زيارتگاههاى مهم ، تشكيل كاروانهاى زوار ، ايجاد زيارتگاه ، ماه رمضان و روزه ، مهمانيها و احسانها ، ماه محرم و تعزيه ، نمايشات حزن‌انگيز ، عاشورا ، نمايشات خنده‌آور ، عيد قربان .\r\nقسمت چهارم - تفريحات و سرگرميها ، چوگان‌بازى ، رقص و موسيقى ، انواع بازيها ، شكستن جناق ، اسب‌دوانى ، نوروز ، تبادل هدايا ، سرگرميهاى نوروز ، نوروز در دربار شاهى .\r\nفصل پنجم عادات و رسوم ايرانيان از صفحه 233 تا صفحه 282 قسمت اول - زندگى داخلى ، زندگانى روستائيان ، طبخ ايرانى ، برنج و كباب ، پلو و چلو ، گوشت شكار و ماهى ، چاشنىها ، شربت‌ها ، انواع شيرينى ، شام و ناهار .\r\n\r\n","description":"","footnote":"","page_name":" فهرست 6 ","page_number":6},
  {"content":"\r\n\r\nقسمت دوم - خصائل و رسوم ايرانيان ، روابط ايرانيان با عيسويان ، خصائل ذاتى ايرانيان ، مهمان‌نوازى آنان ، برنامهء ملاقاتها ، استعمال قليان ، اعمال مخالف اخلاق ، مستخدمين ، خرافات و موهومات ، نجوم ، طلسمات ، خواص احجار قيمتى ، تعدد زوجات .\r\nقسمت سوم - عروسى ، ازدواج قبل از وقت ، زنان ايرانى و عدم تأهل ، دليل قطعى عروسيها ، رضايت دادن بعروسى ، عوامل ازدواج ، خواستگارى ، نامزدى ، تشريفات ازدواج ، نخستين ملاقات زن و شوهر ، تشريفات شب زفاف ، شب عروسى ، نصايح و خرافات ، ازدواجهاى موقتى ، طلاق ، ازدواج زنان بيوه .\r\nقسمت چهارم - مراسم سوگوارى ، آخرين لحظات عمر ، حضور ملاها ، سوگوارى ، شستن اجساد ، تكفين و بلند كردن جسد ، تشريفات تسليت يا فاتحه‌خوانى ، تشريفات در سر قبر ، تشريفات مرك زن ، نقل اجساد بامكنهء مقدسه .\r\nكتاب دوم فصل ششم زنان ايرانى از صفحه 283 تا صفحه 324 مشخصات زيبائى ، قيافهء عمومى ، گيسوان ، استعمال جواهر ، لباس خانه ، لباس بيرون ، تاريخ شيوع حجاب ، كفش زنان ، حقوق زنان ، ارث ، حقوق زنان از نظر مذهبى ، وظائف نوعروسان ، روابط زن با شوهر ، آوردن فرزند و نازائى ، حمل و زايش ، تولد پسر ، نام‌گذارى ، تولد دختر ، وضع زنان در اجتماع ، وفاى زنان ، چاه على بندر ، مجازات بىعفتى ، تلفات كودكان ، وضع زندگانى زن در خانه ، مشاغل زنان ، معايب زنان ، مسافرت زنان ، طرز معالجه .\r\nفصل هفتم صنعت در ايران از صفحه 325 تا صفحه 512 قسمت اول - كلياتى دربارهء صنايع ايران .\r\nقسمت دوم - اثاث البيت .\r\nقسمت سوم - نجارى ، قفل‌سازى ، كارد و چاقوسازى ، اسلحه‌سازى ، فخارى ، ساختن ظروف ، شيشه‌كارى و آئينه‌سازى ، بافندگى ، كتاب و مينياتور ، انتشار صنايع و هنرهاى ايرانى ، اختلاف صنايع ايران و عرب ، منشاء سبك معمارى ايران ، تركيبات معمارى ايران ، اسلوب نقش‌ونگار عربى ، تزيين عمارات ، سادگى خانه‌هاى ايرانيان ، فرش نمدى ، ورود اثاث البيت اروپائى بايران ، چراغهاى ايرانى ، آفتابه و قهوه‌جوش و قورى ، ظرف مخصوص براى برداشتن آب ، ظروف هندى ، لگن‌ها ، ديگهاى طوايف سيت ، كاسه و جام ،\r\n\r\n","description":"","footnote":"","page_name":" فهرست 7 ","page_number":7},
  {"content":"\r\n\r\nجام‌هاى سحرى ، اسباب و لوازم خانه ، صندوقچه‌هاى آهنى و مسى ، مجمر ، سينى و قاب ، اقسام دوات ، اشياء مفرغى ، آئينه‌ها ، آئينه‌هاى سحرى ، درو پنجره ، درهاى كاروانسراها ، منبت‌كارى آباده ، قاشقهاى شربت‌خورى ، جعبه و ميز تحرير ، خاتم‌كارى ، منبت‌كارى با شيشه ، انواع قفل‌ها .\r\nقسمت چهارم - فولادگرى ، طريق بدست آوردن فولاد ، تزيين اسلحه ، كارد و چاقو ، انواع مقراضها ، اسلحهء دفاعى ، كلاه‌خود ، تيروكمان ، شمشيرها ، خنجر ، انواع تفنگها ، تفنگهاى چقماقى ، تفنگهاى چاشنىدار ، طپانچه‌ها ، ضمائم اسلحه ، دبهء باروت و ساچمه‌دان\r\nقسمت پنجم - كاشيها و ظروف لعابى ، كاشيهاى فلزىرنك ، ظروف مينائى با نقوش برجسته ، فخارى خراسان ، كاشيهاى ساخت رى ، منشاء استعمال كاشى در معمارى ، صنعت كاشىسازى در قرون 16 و 17 ؛ كاشيهاى بزرك مربع ، پوشش كاشى در تركستان ، پوششهاى موزائيك ، پوششهاى مختلف ، صليب‌ها و ستاره‌ها ، داستان محراب مسجد ورامين .\r\nقسمت ششم - شيشه‌گرى ، شيشه‌سازى فنيقيها ، شيشه‌سازى در عصر ساسانيان ، شيشه سازى در خاور در قرون 13 و 14 ، آئينه‌كارى ابنيه .\r\nقسمت هفتم - صنعت نساجى ، قديمترين پارچه‌هاى خاورى ، منسوجات خاورى در قرون وسطى ، دخول طلا در منسوجات ابريشمى ، منسوجات گرانبهاى ايران در قرون 13 تا 16 ، پارچه‌هاى مخلوط با سيم و زر ، انواع مخمل ، شالهاى كشميرى ، قلمكارها ، پارچه‌هاى گلدوزىشده ، گلدوزيهاى رشت ، جليقه‌هاى ايرانى ، جعبه‌هاى كوچك و پوششها .\r\nقسمت هشتم - كتابهاى مينياتوردار ، ملاحظات كلى ، تاريخ مينياتور ، مطالعه و تحقيق در كتابها ، انواع كاغذها ، خوشنويسى ، تزيين كتب ، نقاشان ، تذهيب كنندگان ، مينياتورها ، مينياتور نوع اول ، مينياتور نوع سوم و دوم ، مينياتورهاى هند و مسلمان ، صحافى ، جلدهاى لاكى .\r\nجلد سوم فصل اول از پاريس تا عشق‌آباد از صفحه 513 تا صفحه 566 طرق معمولى ، طريق بحرى ، قبرستانهاى قسطنطنيه ، دفاع از به سفر ، سنگول داغ و معدن زغال‌سنك ، شهر سامسون ، بندر ترابوزان ، زورقچيان ترك ، تجارت ترابوزان ، بازارهاى قديمى ، خرابه‌هاى قديمى ، وسايل سرگرمى تركان ، كليساهاى يونانى ، عزيمت از ترابوزان ، شهر باتوم و گمركخانه روس ، چايكارى در باتوم ، صدور نفت ، شهر تفليس ، برقع يا روپوش سكنه\r\n\r\n","description":"","footnote":"","page_name":" فهرست 8 ","page_number":8},
  {"content":"\r\n\r\nقفقاز ، محلهء آلمانى تفليس ، رود كورا و محلهء تاتارها ، راه گرجستان ، راه‌آهن ايروان ، بادكوبه و مأخذ نام آن ، قلعهء قديمى و قصر خان ، چاههاى نفت ، پالايشگاه نوبل ، مواد مستخرجه از نفت ، اهميت نفت ، محصول نفت خام ؛ صدور نفت ، بهاى متوسط نفت ، تعداد چاههاى نفت ، حفر چاه نفت ، معبد آتش‌پرستان ، گاز طبيعى ، نفت منجمد ، فقدان آب خالص در بادكوبه ، معادن نفت در بحر خزر ، انقلاب در قفقاز ، وسيلهء رفتن از روسيه بايران ، از بادكوبه بكراسنودسك ، زمين‌لرزه ، راه‌آهن عشق‌آباد و منظرهء آن ، تجارت عشق‌آباد با ايران و افغانستان ، موزه و كتابخانه ، خرابهء شهر كوچك قديمى ، منظرهء دهكدهء تركمان‌نشين ؛ مشاغل تركمانان ، تاريخ پيدايش تركمانان ، اسبان تركمانى ، شهر خراب آنائو و مسجد آن ، مادام روبن و هتل پاريس ، عزادارى مسلمانان در ماه محرم .\r\nفصل دوم از عشق‌آباد بمشهد از صفحه 567 تا صفحه 606 ترتيب و شرايط حمل‌ونقل ؛ ايستگاه بين راه ، گمركخانهء روس در گودان ، گمركخانهء ايران در باجگيران ، اخذ حقوق گمركى به طرز جديد ، نمونه‌اى از مجازات قاچاقچيان ، داستان حاكم و روستائى ، خرابى راه ، رودخانه و تنگه‌هاى بين راه ، كاروانسراى امامقلى ، ختنه‌كردن اطفال ، طوايف كرد ، چادرهاى يك مهندس ايرانى ، داستان يك طبيب ايرانى ، داروهاى ايرانى ، طرق مختلف معالجات ، تقسيم امراض ، انتخاب طبيب ، جراحى در ايران ، شكسته‌بندى ، شهر قوچان ، باغهاى قوچان ، مسجد قوچان ، بازار قوچان ، صادرات قوچان ؛ اوضاع جغرافيائى قوچان ، جمعيت ناحيهء قوچان ، شهر قوچان قديم ، زلزله‌هاى متوالى در قوچان ، حركت از قوچان ، نقل اموات بمشهد ، برج رادكان ، مقصودآباد ، شكار ببر پسر حاكم مشهد ، گمركچيان ايرانى و افغانها ، ملك موقوفهء آستانه مشهد ، قوچهاى جنگى ، جنك بلدرچين‌ها .\r\nفصل سوم شهر مشهد از صفحه 607 تا صفحه 640 سنگهاى زائر ، پيدا شدن گنبد آستانه ، قنوات ، ورود به شهر ، محل شركت حمل‌ونقل روسى ، بانك شاهنشاهى ، قونسولخانهء روس ، مغازهء برناردى ، وجه تسميهء مشهد ، آستان قدس رضوى ، انهدام متوالى شهر ، انجمن محلى مشهد ، استحكامات شهر ، ارك و شهر بزرك و كوچه‌هاى آن ، قبرستانهاى داخل شهر ، مقبرهء نادر شاه ، بست ، ازدواجهاى موقتى ، تجارت اشياء آنتيك ، عبورومرور شبانه ، مقبرهء خواجه ربيع و پوششهاى كاشى آن ، مسافرت با پست ، شهر قديمى و خراب طوس ، برج نقاره‌خانه ، پل و داستان ساختمان آن ، سان‌قشون ، حمامهاى عمومى و علامت شناسائى آنها ، حمامهاى زنانه ،\r\n\r\n","description":"","footnote":"","page_name":" فهرست 9 ","page_number":9},
  {"content":"\r\n\r\nحنابندان ، ستردن مو ، طريقهء استحمام ، صنايع مشهد ، كارخانهء دخانيات ، زرگران و نساجان .\r\nفصل چهارم از مشهد بنيشابور از صفحه 641 تا صفحه 676 حوالى مشهد ، مسافرين مسلح ، زنان در مسافرت ، شريف‌آباد ، صراف محبوس ، برخورد بيك شخص اعيان ، آفتابگردانها ، زوار كربلا ، حسن‌آباد ، استعمال حنا ، به طرف قدمگاه ، مسجد قدمگاه و بازار ، كوليها ، ورود بنيشابور ، نيشابور در زمان قديم ، تاريخ نيشابور ، چاپارخانه ، ملاقات صراف ، دفتر صراف و آزمايش پولها ، بازارهاى نيشابور ، طرز نمدمالى ، دكانهاى آشپزى ، درويش ، فسخ معامله ، يكى از تجملات عزادارى ، علامت قهوه‌خانه ، داستان صراف و شاه ، حوالى نيشابور .\r\nفصل پنجم از نيشابور بسبزوار از صفحه 677 تا صفحه 698 دهكدهء خراب و يخچالها ، شوراب ، معادن فيروزه ، استخراج فيروزه ، اقسام مختلف فيروزه ، امتياز معادن فيروزه ، در مجاورت ايل زعفرانلو ، ورود بسبزوار ، كاروانسراى تجار پشم ، واقعهء عجيب در سبزوار ، بناى سبزوار ، جمعيت و تجارت آن ، منارهء خسروگرد ، نخستين گردش در بازار ، قافلهء زوار كربلا ، گردش ثانوى در بازار آهنگران ، قصاب ، آنتيك‌فروشان ، مسافر باهوش ، گدا و پليس ، تسبيح ، يك كاروانسرا ، گردش در روى بام .\r\nفصل ششم از سبزوار بشاهرود از صفحه 699 تا صفحه 721 حركت ، ريسندگان پشم ، در بيابان ، حرم در مسافرت ، شكار شپش ، مزينان ، گنجى در كوه ، شيره‌كش‌خانه ، زائر ترياكى ، دهكدهء عباس‌آباد ، راننده و زوار ، در ميان سلسله جبال ، زنان در مسافرت ، كاروان شتر ، ميان‌دشت ، شكارچى ناشى ، ساسهاى ميامه ، يك تنبيه بجا ، خراباد ، به طرف شاهرود ، حوالى شاهرود ، چاپارخانهء شاهرود ، كاروانسراى دوطبقه ، وضع خراب پست ، خطوطى كه بر ديوار كاروانسرا نوشته شده بود ، عزيمت از شاهرود .\r\nفصل هفتم از شاهرود بتهران از صفحه 722 تا صفحه 761 اطراف شاهرود ، ده ملا ، شهر قديمى دامغان ، تيمار حيوانات ، شريف‌آباد ، قوشه ، عبور از كوهستان ، مهمانخانه بدوى ، آهوان ، كاروان مغول ، سوكان ، سمنان ، كلكسيون مجتهد ، تلگرافخانه سمنان ، سرخه ، لاسگرد ، عبد اللّه‌آباد ، ده نمك ، علىآباد ، دلاك دندان‌كش ، ديانت قهوه‌چى ، مازندران ، قشلاق ، بيدار شدن سكنهء يك شهر كوچك ، عزيمت ، رودخانه\r\n\r\n","description":"","footnote":"","page_name":" فهرست 10 ","page_number":10},
  {"content":"\r\n\r\nشور ، ايوان كى ، ورامين ، ساختن راه رسمى ، شريف‌آباد ؛ نزديك تهران ؛ خاتون‌آباد ؛ داستان دندانساز شاه ؛ اسب سركش ؛ حوالى تهران ؛ قبرستان تهران ؛ دروازهء خراسان ؛ هتل فرانسه ؛ ملاقات با قونسول فرانسه .\r\nفصل هشتم تهران از صفحه 762 تا صفحه 836 ميدان توپخانه ؛ خيابان الماسيه ؛ توپ مرواريد ؛ خيابان دولت ؛ ارك سلطنتى و تالار ؛ كاخ گلستان ؛ تكيه دولت يا نمايشگاه سلطنتى ؛ كرهء مصنوعى ناصر الدين شاه ؛ موزه و كتابخانهء سلطنتى ؛ تخت طاوس ؛ اندرون شاهى ؛ مساجد ؛ آنتيك‌فروشان و دلالان ؛ زندگانى در تهران ، پست و ترامواى ؛ بازار زرگران ؛ ملاقات با بهادر الدوله ؛ كميتهء مجازات ؛ شب‌نشينى در تهران ؛ پليس تهران ؛ چگونه يك بناى تاريخى را محو مينمايند ؛ داستان مهر داريوش ؛ ملاقات در ادارهء كل پست ؛ آنتيك‌فروش يهودى ؛ برج خاموشى يا دخمهء گبران ؛ گبران و مشاغل آنان ؛ مراسم ازدواج زردشتيان ، مراسم تدفين زردشتيان ؛ ظرف مينائى متعلق بقرن 14 ؛ ساختمان بازار ؛ سمسارى ؛ خرازىفروشى ؛ پارچه‌هاى ابريشمىبافت يزد و كاشان ؛ بازار سراجان ؛ دلاكان ، تجار فرش‌فروش ؛ منزل ييلاقى سفارت فرانسه ؛ خان بجنورد ؛ تهيهء مقدمات حركت باصفهان ؛ ملاقات ؛ حمام ؛ گردش در محلهء يهوديان ؛ لباس زنان ايرانى ؛ كرسى ؛ راه‌آهن ؛ شهر قديمى راجس يا رى ؛ برج رى ؛ چشمه على .\r\nجلد چهارم فصل نهم از تهران بقم از صفحه 837 تا صفحه 859 كهريزك ؛ داستان يك طبيب اروپائى و يك تاجر اصفهانى ؛ قلعهء محمد عليخان ؛ درهء ملك الموت ؛ علىآباد ؛ درياچه قم ؛ كوشك نصرت ؛ ورود به شهر قم ؛ بازار قم ؛ يادگار زيارت ؛ قبرستانهاى قم ؛ تاريخ شهر قم ؛ تاريخ بناى مقبره ؛ فتحعليشاه و تعمير مقبره ؛ تجارت قم ؛ ضمائم مقبره ؛ عزيمت از قم .\r\nفصل دهم از قم به طرف اصفهان از صفحه 860 تا صفحه 889 كاروانسراى پاسنگان ؛ داستانهاى موحش ؛ ازدواج غريب ؛ يادگارهاى مسافرت سردار حاج على قليخان ؛ نصرآباد ؛ كاروان ؛ ورود بكاشان ؛\r\n\r\n","description":"","footnote":"","page_name":" فهرست 11 ","page_number":11},
  {"content":"\r\n\r\nنام كاشان ؛ برج خميده ؛ كاشيهاى كاشان ؛ مختصات كاشان ؛ كم‌دلى و ضعف نفس كاشانيان ؛ عقربهاى كاشان ؛ عزيمت از كاشان ؛ محمديه ؛ خالدآباد ؛ دهكدهء خضر ؛ پيش‌آمد بد ؛ قصر گبرآباد ؛ قصبهء طرق ؛ نظام‌آباد ؛ قزاقان قونسولخانهء روس ، مورچه‌خورت ؛ كاروانسراى مادر شاه ، دهكدهء گز ، عبور از شهر ؛ چاپارخانه .\r\nفصل يازدهم اصفهان از صفحه 890 تا صفحه 945 قسمت اول - منارجنبان اصفهان ؛ قبر شيخ عبد اللّه ؛ آتشگاه ؛ قصبهء جلفا ، لباس ارمنيها ، پرپاسكال و پردموت ، تغيير منزل ؛ كاخ عالىقاپو ؛ ايوان بزرك يا تالار تخت ؛ دهليز ورودى عالىقاپو ؛ ويرانى كاخهاى عالى بدست ظل السلطان ؛ حاكم اصفهان ؛ قشون ظل السلطان ؛ حكومت ظل السلطان ؛ كاخ چهل‌ستون ؛ تقسيمات كاخ ؛ تالار تخت ؛ كاخ سرپوشيده و عمارت اشرف ؛ كاخ هشت‌بهشت ؛ خيابان چهارباغ ؛ مدرسهء شاه سلطان حسين ؛ ميدان شاه ؛ جشنهاى باستانى و تفريحات ؛ مسجد شيخ لطف اللّه ؛ برج ساعت ؛ مسجد شاه ؛ نقاره‌خانه ؛ بازارها و قلمكارسازى ؛ منبت‌كاران و زرگران ؛ آهنگران و اسلحه‌سازان ؛ بازار قنادان ، بقالان ؛ سراجان ؛ كفاشان ؛ فرش‌بافان ، طناب‌فروشان و قفل‌سازان ؛ مال التجاره‌هاى اروپائى ؛ دست‌فروشان دوره‌گرد ، معابر ؛ واردات اصفهان ؛ صادرات ايران ؛ ساختن ظروف به طرز قديم .\r\nفصل دوازدهم اصفهان از صفحه 946 تا صفحه 985 قسمت دوم - جمعيت اصفهان ؛ درجهء امساك اصفهانيان ؛ يهوديان اصفهان ؛ زنان يهودى ؛ وضع يهوديان از نظر اجتماعى و سياسى ؛ زاينده‌رود ، باتلاق گاوخانى ، پلهاى زاينده‌رود ، پل اللّه‌ورديخان ، كاخ آئينه‌خانه ، پل خواجو ، بناى قصبهء جلفا ، مهاجرت ارمنيان ، منفور بودن ارمنيان ، كليساى بزرك جلفا ، مراسم عبادت و قبرستان ارمنيان ، خرس‌باز در ميدان شاه ، تماشاى خرابكاريهاى ظل السلطان ، تجار و دلالها ، يكى از كاخهاى ويران شاه عباس ، نقاشيهاى زمان شاه عباس كبير ، مسجد على ، بازارهاى محلات خارج شهر ، دعوت بشام در قونسولخانهء روس .\r\nفصل سيزدهم از اصفهان به جونقون از صفحه 986 تا صفحه 1023 مسافرت به طرف بختيارى ، نجف‌آباد ، باب و مذهب او ، قتل باب ، مرام باب ، طرز حكومت ، عزيمت از نجف‌آباد ، حاجىآباد ، برجهاى كبوتران ، لباس روستائيان ، ميسن‌آباد ، پل زاينده‌رود در دهكدهء سامان ، ورود\r\n\r\n","description":"","footnote":"","page_name":" فهرست 12 ","page_number":12},
  {"content":"\r\n\r\nبسامان ، ملاقات با كدخدا ، عزيمت از سامان ، ترياكيان ، چاله شتر ، منزل خدا رحم خان ، تماشاى كاخ ، عزيمت از چاله شتر ، دهكدهء شوركچيان ، افكار فتح إله خان ، قصر شوركچيان ، به طرف جونقون ، ورود بجونقون ، پذيرائى سالار .\r\nفصل چهاردهم قبايل بختيارى از صفحه 1023 تا صفحه 1050 اوضاع جغرافيائى ، نباتات ، رودخانه‌ها ، آب‌وهوا و درجات گرمى و سردى ، جمعيت بختيارى ، بيابان‌گردى و مهاجرت ساليانه ، تربيت مواشى ، سواران بختيارى ، زنان بختيارى ، طرز تغذيه بختياريها ، لباس آنان ، بهداشت و نظافت ، مراسم ازدواج ، مراسم عروسى ، اطفال بختيارى ، زنان و طبابت ، مذهب ، جعفر قليخان ، حسين قليخان ، ايلخانى و ايل بگى و خان ، ماليات شاه ، جانشينان حسين قليخان ، ناحيهء چهارمحال .\r\nفصل پانزدهم مراجعت باصفهان از صفحه 1051 تا صفحه 1084 كاخ حاج على قليخان ، دهكدهء جونقون ، عمليات پزشكى ، ضمائم كاخ ، عزيمت از جونقون ، برخورد عجيب ، منزل فتح اللّه خان ، مراجعت بچاله شتر ، عزيمت از چاله شتر ، افتادن گارى در زاينده‌رود ، دهكده مهمان‌ناپذير ، ورود باصفهان ، نوكر ما در اصفهان ، سياحت جلفا ، مدرسهء فرانسويان ، كليساى لازاريست‌هاى فرانسوى ، آنتيك‌فروشان جلفا ، مراسم مذهبى در اصفهان ، ملاقات با شاهزادهء آبىجا و دموت ، كاخ آئينه‌خانه و عمارت هفت دست ، در خيابان چهارباغ ، تهيهء مسافرت ، شكار باقوش .\r\nفصل شانزدهم از اصفهان بتهران از صفحه 1085 تا صفحه 1121 عزيمت از اصفهان ، از اصفهان بكاشان ، كارخانه‌هاى حريربافى كاشان ، تماشا ، مراجعت بقم ، حمل جسد مقتول بتهران ، شاهزاده عبد العظيم ، ورود بتهران ، ملاقات با سفير فرانسه ؛ پارك صدراعظم ، باغهاى سلطنتى دوشان‌تپه ، باغ‌وحش سلطنتى ، تهيه حركت ، يك روز تاريخى ، آغاز نهضت رفرم ، اقدامات روحانيان بر ضد شاه ، بسته شدن بازار و تقاضاى مشروطيت ، اعطاى مشروطيت ، مخالفت با نهضت رفرم ، نيابت سلطنت محمد على شاه ، نخستين جلسهء مجلس ، مرك مظفر الدين شاه ، كشمكش بين شاه و مجلس ، امين السلطان و موافقت روس و انگليس ، كودتاى محمد عليشاه ،\r\n\r\n","description":"","footnote":"","page_name":" فهرست 13 ","page_number":13},
  {"content":"\r\n\r\nسازش شاه با پارلمان ، وضع تأسف‌آور قشون ، گارد سلطنتى ، سوگند شاه در پارلمان .\r\nفصل هفدهم از صفحه 1122 تا صفحه 1140 حركت از تهران ، در راه قزوين ؛ قزوين و ساسها ؛ ابنيهء تاريخى ؛ راه‌پيمائى در كوهستان ؛ پل منجيل ؛ ورود بجنگل ؛ شهر رشت ؛ حركت به طرف انزلى ؛ صيد ماهى ؛ شهر بدون مهمانخانه ؛ رطوبت انزلى ؛ كاخ سلطنتى ؛ بازار و محلات انزلى ؛ برج چراغ و بندر ؛ تملك بحر خزر ؛ پيره بازار ؛ حق العبور از رشت بتهران ؛ كشتىرانى در درياى خزر ؛ در كلبهء كوچك ، حركت به طرف بادكوبه .\r\nخاتمه از صفحه 1141 تا صفحه 1175 سوءقصد نسبت به محمد على شاه ؛ شورش ايالات و ولايات ؛ خروج شاه از تهران ؛ درخواست احترام بمشروطيت از شاه ؛ كودتاى محمد على شاه ؛ تأثير كودتا در ايالات ؛ مخالفت شاه با مشروطيت ؛ ادامهء شورش ؛ اقدامات مسلحانهء روس و انگليس ؛ تقاضاى اعادهء مشروطيت از شاه ؛ حركت مجاهدين به طرف تهران ؛ حركت شاه بسلطنت‌آباد ؛ پناهنده شدن شاه بسفارت روس ؛ تشكيل دولت موقتى و خلع محمد على شاه ؛ انتخاب احمد ميرزا بسلطنت ؛ ورود ظل السلطان بايران ؛ تعقيب مخالفين مشروطيت ؛ تبعيد محمد على شاه بخارج ؛ تجديد مجلس ملى موقتى ؛ جشن افتتاح پارلمان ؛ اوضاع ايران در ژوئن 1910 .\r\n\r\n","description":"","footnote":"","page_name":" فهرست 14 ","page_number":14},
  {"content":"\r\n\r\nفهرست نقشه‌ها و تصاويرها نقشه ايران كه خط سير مؤلف را نشان ميدهد ص 4\r\nفرش دورويه ابريشمى كه گلهاى برجسته‌اى از طلا و نقره دارد ص 8\r\nشاهزاده ايرانى ص 14\r\nگارى پست در راه تهران باصفهان ص 17\r\nنمونه‌اى از زردشتيان ايران ص 18\r\nنقشه ارضى ايران ص 19\r\nسواران تركمان در موقع عبور از پل آمو دريا در نزديكى خيوه ص 20\r\nمظفر الدينشاه ، پشت سر او محمد على ميرزا و از چپ براست مشير السلطنه - عين الدوله - مشير الدوله ص 23\r\nسربازان ايرانى مستحفظ قونسولخانه روس در مشهد ص 25\r\nحاكم سبزوار و اطرافيان او ص 26\r\nخرمن‌كوبى در حوالى گودان در سرحد روس و ايران ص 28\r\nجاده‌اى در حوالى گودان در سرحد روس و ايران ص 39\r\nظرف و قاشق شربت‌خورى چوبى منبت‌كارى شده ص 30\r\nروحانيان شيعه ص 31\r\nرحل قرآن چوبى متعلق بقرن 18 ص 32\r\nدار زدن ميرزا رضا قاتل ناصر الدين شاه در ميدان تهران ص 33\r\nستونى كه راهزنى را زنده در ميان آن گذاشته و اطراف آن را بالا برده‌اند ص 35\r\nطريقه فلك كردن و شلاق زدن ص 36\r\nزندانيان زنجيرشده ص 38\r\nمقبره شاه نعمت اللّه در ماهان كرمان ص 39\r\nمسجد شاه ، نقل از كتاب « بناهاى جديد ايران » پاسكال كوست ص 41\r\nصفحه مينياتورى از يك نسخه شاهنامه متعلق بقرن 16 ص 42\r\nيكى از قلاع دفاعى در دهكده آبادان خراسان ص 44\r\nمجلس جشن ( تصوير متعلق بقرن 16 ) ص 45\r\nورود سفير ايران به پطرزبورغ ص 46\r\nنشان ايران ص 48\r\nتالار تخت مرمر در 1848 ( نقاشى ژول لورنس ) ص 50\r\nكريم خان زند ص 53\r\nآقا محمد خان قاجار ص 54\r\nفتحعلى شاه ص 56\r\nقصر چهل‌ستون اصفهان ص 58\r\nسرباز گارد شاهى ، تصوير عاميانه ص 59\r\nمحمد شاه قاجار ص 61\r\nناصر الدينشاه ص 62\r\nيكى از اطاقهاى كاخ ميسيون فرانسه در سال 1848 ( نقاشى ژول لورنس ) ص 63\r\nمظفر الدينشاه ص 65\r\nمحمد عليشاه ص 68\r\nمجالس بزم‌ورزم ص 69\r\nدرو كردن محصول در قصبه طرق ص 72\r\nمنظره مدرسه شاه سلطان حسين در اصفهان ص 74\r\nوضع كدواركشى ص 75\r\nگاوآهن بدوى ص 76\r\nگاوان خوشه‌هاى ارزن را پايمال ميكنند ص 77\r\n\r\n","description":"","footnote":"","page_name":" فهرست 15 ","page_number":15},
  {"content":"\r\n\r\nزندگى دهقانى مينياتور ايرانى اوايل قرن 16 ص 78\r\nمرغ‌فروشان دوره‌گرد ص 79\r\nيكى از دهقانان طرق ص 80\r\nطرز آبيارى در اراك ص 81\r\nمنظره خارجى تلمبار ص 82\r\nپارچه مخمل ايرانى كار قرن 16 كه ديوار سالن كريستيان پنجم را در كاخ روزنبرك در دانمارك زينت بخشيده است ص 83\r\nمنظره داخلى تلمبار ص 84\r\nبازكردن پيله ابريشم ص 85\r\nانفيه‌دانهاى عاجى ص 86\r\nخانم ايرانى در خانه مشغول كشيدن قليان ص 87\r\nمزرعه خشخاش در حوالى اصفهان ص 89\r\nداخل شيره‌كشخانه ص 91\r\nترياك‌گيرى در مزارع خشخاش ص 92\r\nترياك مالى ص 93\r\nچاىفروش دوره‌گرد ص 94\r\nرودخانه كوچك مورچه‌خورت در راه اصفهان ص 96\r\nباغ و قصر چهل‌ستون در اصفهان ص 98\r\nدكان بقالى و ميوه‌فروشى در رشت ص 99\r\nقالى ابريشمى زمينه فلزى داراى نقوش حيوانات و نباتات كار قفقاز ص 103\r\nزنبيل‌فروش دوره‌گرد ص 104\r\nفروشندگان دوره‌گرد ص 106\r\nبازار خياطان - عكس از پاسكال گوست ( 1867 ) ص 108\r\nقلمدان‌كار قرن 19 ص 112\r\nيك بازار ايرانى در تركستان روس ص 113\r\nمخمل زربفت ايرانى كار قرن 18 ص 117\r\nميدان و مسجد بىبى خانم در سمرقند ص 118\r\nپيمانه دارو و گوسفندان كوچك برنزى ص 119\r\nدهقان مشهدى با خانواده خود ص 120\r\nقالى شيرازى كار قرن 16 ص 121\r\nدكان رنگرزى در مشهد ص 122\r\nدستگاه فرشبافى افقى در بختيارى ص 123\r\nاقسام مختلف گره كه در قاليهاى شرقى به كار ميرود ص 125\r\nزنان ايرانى و ارمنى قالىباف در سلطان آباد ص 126\r\nچيدن موى بز در قبايل طالش مازندران ص 128\r\nفرش دورويه ابريشمى متعلق بقرن 16 ( موزه لور ) ص 129\r\nقالى كرمانى متعلق بقرن 16 ص 131\r\nتزيينات حاشيه يك قالى ايرانى متعلق بقرن 16 ص 132\r\nفرش گلدار كار شيراز كه اشعارى هم در حاشيه دارد و متعلق است بقرن 16 ( در شهر ميلان ) ص 134\r\nقاليچه كار اصفهان متعلق به آغاز قرن 19 ص 135\r\nفرش ايرانى كه وضع باغهاى شرقى را نمايش ميدهد متعلق بقرن 17 ص 136\r\nفرش كرمانى متعلق بقرن 16 ( موزه اسلامبول ص 138\r\nنقش مركزى يك قالى سلطان‌آبادى متعلق بقرن 16 ص 139\r\nقالىكار اصفهان متعلق بقرن 16 ص 140\r\nدهكده مقصودآباد در راه عشق‌آباد به مشهد ص 142\r\nطرز ساختمان خانهء گلى ص 143\r\nپوشش كاشى ديوار خارجى مقبره خواجه ربيع در مشهد ص 144\r\nپرده نقاشى كه ساختمان عمارتى را نشان ميدهد كار قرن 16 ص 145\r\nكاشيكارى معرق يكى از درگاههاى مدرسه شاه سلطانحسين در اصفهان ص 146\r\nكاخ ميسيون فرانسه در سال 1848 ( نقاشى ژول لورنس متعلق بكتابخانه مدرسه هنرهاى زيبا ) ص 147\r\nحياط اندرونى يك خانه شخصى در اصفهان ص 148\r\nيكى از تالارهاى آئينه‌كارى كاخ سلطنتى تهران ص 149\r\nمسجد جامع اصفهان ص 150\r\nقسمتى از بناى داخلى مدرسه شاه سلطان حسين در اصفهان ص 152\r\nنمونه يك صفحه از قرآنى كه در مدارس ايران قرائت مىشود ص 153\r\n\r\n","description":"","footnote":"","page_name":" فهرست 16 ","page_number":16},
  {"content":"\r\n\r\nطريقه فلك كردن در يك مدرسه ايرانى ص 154\r\nايوان مدخل اصلى مدرسه شاه سلطان حسين اقتباس از كتاب پاسكال كوست ص 155\r\nمينياتور تزيينى سبك هند و اسلامى كار قرون 16 و 17 ص 157\r\nمكتب‌خانه اسلامى در قفقاز ص 159\r\nمينياتورى كه مكتب‌خانه را نشان ميدهد و متعلق است بيك نسخه خطى خمسه نظامى كه در قرن 16 نوشته شده ص 160\r\nسرباز سواره‌نظام ص 161\r\nاردوى قزاقان نزديك تهران ص 162\r\nدسته‌اى از افراد ژاندارمرى ايران ص 163\r\nتوپخانه قزاق كه در 23 ژوئن 1908 براى بمباردمان مجلس ببهارستان ميروند ص 164\r\nتوپخانه قشون ايران ص 165\r\nگارى حامل نظاميان ص 166\r\nمجتهدين و ملاها و جمعى از ايرانيان در حوالى اروميه ( رضائيه ) ص 167\r\nجمعى از سادات و ملاها ص 169\r\nضيافت در خانه مجتهد ص 170\r\nسه تن از درويشان ص 172\r\nقطعه سنك منقشى كه درويش به سينه آويخته بود متعلق بقرن 18 ص 173\r\nدرويش خاكسار كه بر گاوميش سوار شده ص 175\r\nدرويشى كه سوزن بزرگيرا در گلوى خود فرو ميبرد ص 176\r\nدرويش عجم كه با سوزاندن گرد معطرى مشغول جادوگرى است ص 178\r\nاسلحه و لوازم درويشى متعلق بقرون 17 و 18 ص 179\r\nطرز بجاى آوردن نماز ص 180\r\nچشمه زيارتگاه در سرحد ايران و افغانستان ص 181\r\nكاروان زوار كه بمشهد ميرود ص 182\r\nزوارى كه در حياط مسجد نماز جماعت ميخوانند ص 183\r\nمقبره زيارتگاه در سرحد ايران و افغانستان ص 184\r\nكباب‌پز دوره‌گرد ص 186\r\nدكان كباب‌پزى در بازار تهران اقتباس از سفرنامه فلاندن و كوست ص 187\r\nمجلس ضيافت در يك شب ماه رمضان ص 188\r\nفرش مسجد كه در حاشيه آن اسامى خلفاى اربعه ديده مىشود ص 189\r\nدسته سينه زن در روز عاشورا ص 190\r\nدسته در داخل حياط مسجد ص 191\r\n128 گروهى از سينه‌زنان كه منتظر حركت دسته هستند ص 192\r\nجانيان زندانى كه غل‌وزنجير شده‌اند ص 193\r\nدسته سينه زن در روز عاشورا ص 195\r\nمجلس تعزيه در حياط مسجد ص 196\r\nشكار حيوانات وحشى اقتباس از نقش يك قالى قرن 16 ص 199\r\nپسران رقاص كه به لباس دختران ملبس شده‌اند ص 200\r\nآلات موسيقى متعلق بقرون 18 و 19 ص 201\r\nتصوير زن سنتورزن از نقاشيهاى كاخ ميسيون فرانسه در تهران ص 202\r\nقطعات عاج نقاشى شده كار قرن 19 كه بجاى ورق‌بازى به كار ميرود ص 203\r\nقطعات عاج نقاشى شده كار قرن 19 كه براى ورق‌بازى به كار ميرود ص 204\r\nصفحه شطرنج خاتم‌كارى متعلق بقرن 18 ص 205\r\nتوديع زن‌وشوهر جوان ص 206\r\nمجلس بزم اقتباس از نقش يك قالى ايرانى قرن 16 ص 207\r\nمطربهاى زنانه ص 208\r\nتاخت‌وتاز در شكارگاه اقتباس از نقش حاشيه يك قالى قرن 16 ص 209\r\nتاخت‌وتاز در شكارگاه اقتباس از نقش يك قالى قرن 16 ص 212\r\nزن رقاصه . تابلوى نقاشى يكى از اطاقهاى كاخ ميسيون فرانسه در تهران ص 217\r\nدسته نوكران كه هديه نوروزى بحضور شاه مىبرند ص 218\r\nپذيرائى از سفير چين در اصفهان ، اقتباس از يك تابلوى نقاشى قديمى ص 219\r\nمادر جوان تركمان در كنار كلبه خود ص 224\r\n\r\n","description":"","footnote":"","page_name":" فهرست 17 ","page_number":17},
  {"content":"\r\n\r\nزنان نستورى در حال آرد كردن گندم و پختن نان ص 226\r\nتهيه پلو ص 227\r\nبخارى ديوارى در يكى از اطاقهاى كاخ ميسيون فرانسه در تهران ص 229\r\nزنان ارمنى كه توسط مشك مشغول تهيه كره هستند ص 230\r\nترنج مركزى يك قالى سلطان‌آبادى كار قرن 16 ص 231\r\nسرپوش قاب غذا كار قرن 19 ص 232\r\nكاروانسراى منظريه بين راه تهران و قم ص 233\r\nجلد كتاب مقوائى كه در زمينه طلائى آن تصاوير رنگين كشيده شده است كار قرن 16 ص 235\r\nمسافرى كه درخواست مىكند شب را در منزل يكى از دهقانان خراسان بسر برد ص 236\r\nخانواده يك دهقان ايرانى در دولت‌خانه نزديك امامقلى ص 237\r\nچپق مسى كه داراى لوله چوبى منبت كاريست كار قرن 19 ص 238\r\nكوزه قليانهاى چينى كار كاشان متعلق بقرون 16 و 17 ص 239\r\nكارگاه خراطى در بازار تهران ص 241\r\nعده‌اى از يهوديان سيستان ص 242\r\nزنان كولى ص 243\r\nاصطرلاب مسى حكاكى شده كه قسمت‌هاى مختلف آسمان را نشان ميدهد كار قرن 18 ص 245\r\nتبرك اجبارى مسافرين بوسيلهء عبور از زير قرآنى كه در بالاى جاده قم آويزان كرده‌اند ص 246\r\nجعبه‌هاى بازوبند از نقره ميناكارى شده ص 247\r\nزنان قبايل طالش مازندران ص 248\r\nيك قهوه‌خانه كوچك در نزديك قم ص 249\r\nجعبه قرآن از مس حكاكىشده ص 252\r\nزن كرد در لباس آراسته و مجلل ص 253\r\nمجلس مهمانى در موقع عروسى يكى از كارمندان عاليرتبه ايرانى ص 258\r\nنوازندگان قبايل كرد ص 260\r\nنوازنده ايرانى ص 261\r\nسوار بختيارى ص 264\r\nجشن عروسى نستوريان در اروميه ( رضائيه ) ص 265\r\nغذا خوردن دروگران نزد بيابان‌گردان طالشى ص 269\r\nغسالخانه قم ص 271\r\nدرويش گدا ص 272\r\nتشييع جنازه ميت ص 273\r\nقاريانى كه شب در مسجد نزد ميت ميمانند ص 275\r\nتشييع جنازه اسكندر مينياتور يك شاهنامه خطى متعلق بقرن 16 ص 276\r\nمذاكره درباره كرايه منزل ص 277\r\nمسجد بزرك بسطام نزديك شاهرود ص 279\r\nانتقال جنازه بمشهد ص 281\r\nزن ايرانى ملبس بكليجه و چهارقد ص 284\r\nزن كرد ملبس به يل و زيرجامه ص 285\r\nزيورهاى يكزن كرد ص 286\r\nطرز آرايش يكزن خيوه‌اى ص 287\r\nگوشواره‌اى به شكل طوطى مزين بمرواريد و جواهرات الوان كار قرن 18 ص 288\r\nزنان اعيان ايرانى در موقع پذيرائى دوستان ص 289\r\nانواع لباس زنانه ص 290\r\nطرز لباس پوشيدن زنى كه مهياى بيرون رفتن از خانه است ص 292\r\nتور روبند ص 293\r\nقلاب روبند ص 294\r\nزن ايرانى با چادر و نقاب ص 294\r\nزن زردشتى با لباس بيرون ص 295\r\nزن خدمتكار با لباس كار 296\r\nخريد لباس عروس در بازار ص 298\r\nزنى كه تار مينوازد ص 299\r\nزنان ايرانى ص 302\r\nمجلس پذيرائى يك بانوى ايرانى ص 303\r\nنورجهان بيگم زن حاج محمد تقى اصفهانى پارچه‌فروش كه با كنيز خود بحمام ميرود ص 305\r\nوضع اندرون خانه يك ايرانى ص 307\r\n\r\n","description":"","footnote":"","page_name":" فهرست 18 ","page_number":18},
  {"content":"\r\n\r\nحمام زنانه عمومى پردهء نقاشى متعلق باواخر قرن 18 ص 311\r\nمدرسه دختران يهودى ص 314\r\nزن ايرانى با لباس خانه در حال كشيدن قليان ص 319\r\nآلات موسيقى كه اكنون در ايران معمول است ص 320\r\nتخت روان ص 322\r\nقبر امير تيمور در سمرقند ص 226\r\nته ستون حجارىشده قصر خان در خيوه ص 327\r\nكاخ منزلگاه ميسيون فرانسه در تهران در سال 1848 نقاشى ژول لورنس ص 328\r\nسر در مسجد قديمى اردبيل 329 ص 22 ؟ ؟ ؟\r\nكاشيكارى مسجد خواف در خراسان كار قرن 16 ص 331\r\nكاشيكارى باسلوب عربى در مسجد هزار اسب خيوه ص 332\r\nكتيبه‌اى از كاشى در مسجد خواف خراسان كار قرن 16 ص 333\r\nكاشيكارى درون گنبد امامزاده‌اى در خانات خيوه كار قرن 17 ص 335\r\nكتيبه‌اى به خط كوفى در بالاى ميل رادكان ص 337\r\nكتيبه محلوك در چوب صندل كه معرف ساختمان بنائى است كار قرن سوم هجرى ص 338\r\nحاشيه قالى سبك هند و ايرانى كه در موزه وين محفوظ است كار قرن 16 ص 338\r\nچراغهاى گلى متعلق بقرون 16 تا 19 ص 239\r\nچراغهاى برنزى قابل حمل متعلق بقرون 15 و 16 ص 340\r\nشمعدان مسى محكوك‌كار اوايل قرن 19 ص 341\r\nپايه چراغ برنزى محلوك به خط كوفى كار خراسان متعلق بقرون 15 و 16 ص 342\r\nشمعدان بزرك مسى كه با نقره زينت يافته است متعلق بقرن 15 ص 343\r\nچراغ برنزى به شكل مشربه و محكوك به خط كوفىكار قرن 12 ص 344\r\nشمعدان و آفتابه مسى محكوك‌كار قرن 17 ص 345\r\nفانوس مسى مشبك و محلوك و شمعدان كار قرن 17 ص 345\r\nآفتابه‌اى كه داراى آتشدان است كار سمرقند قرن 19 ص 346\r\nظرف آب براى وضو گرفتن سبك هند و ايرانى متعلق بقرن 17 و آفتابه بزرك برنجى محكوك مزين بفيروزه كار خراسان قرن 19 ص 347\r\nآفتابه مسى بزرك كه به شكل پايه ستونهاى چهل ستون ساخته شده است كار قرن 17 ص 348\r\nقهوه‌جوشهاى مسى محكوك كار سمرقند و بخارا متعلق بقرون 18 و 19 ص 349\r\nآفتابه برنزى مزين به نقره كار قرن 16 و قهوه‌جوش مسى مزين بشيشه‌كار قرن 18 ص 350\r\nظرف مسى لوله‌دار براى برداشتن آب‌كار قرن 18 ص 351\r\nلگن مسى محكوك مزين بنقره‌كار موصل متعلق بقرن 14 كه در روى لبه آن كتيبه‌ايست به اين مضمون : هوك پادشاه توانا و عاليقدر بيت المقدس و قبرس كه خدا او را حفظ كند ص 351\r\nطاس مسى محكوك‌كار قرن 18 ص 352\r\nديك برنزى طوايف سيت كه در روى سه‌پايه قرار ميگيرد كار خراسان قرن 16 ص 353\r\nطاس مسى محكوك كه داراى صور منطقة البروج است كار قرن 16 ص 353\r\nپايه لگن مسىكار قرن 17 ص 354\r\nجام پايه‌دار مسى كه در روى آن صحنه شكار نمايش داده شده است كار قرن 18 ص 354\r\nبشقاب سحرى داراى صور منطقة البروج كار قرن 17 ص 355\r\nاقسام انبرهاى مسى و آهنى كار قرون 18 و 19 ص 356\r\nاشياء مختلف فولادى مزين به نقره و طلا كار قرون 18 و 19 ص 358\r\n\r\n","description":"","footnote":"","page_name":" فهرست 19 ","page_number":19},
  {"content":"\r\n\r\nجعبه جاى قرآن از مس محكوك كار قرن 16 ص 358\r\nمجمر مسى مزين بنقره‌كار قرن 16 ص 359\r\nمجمر دسته‌دار برنزى كار خراسان متعلق بقرن 17 ص 360\r\nبشقابهاى برنزى كه با مس قرمز تزيين يافته و داراى كتيبه‌اى به خط كوفى ميباشند كار قرن 15 ص 360\r\nدواتهاى برنزى متعلق بقرون 16 و 17 ص 361\r\nمهره‌هاى شطرنج كار قرون 18 ص 363\r\nآئينه‌هاى آهنى و برنزى ساخت ايران كار قرون 16 و 17 ص 364\r\nسرپوش آئينه از عاج كار قرن 17 ص 365\r\nدر منبت‌كارى از چوب صندل كار خيوه متعلق بقرون 18 ص 368\r\nبدنه صندوقى از چوب صندل كار اصفهان متعلق بقرن 15 ص 369\r\nدرى از چوب صندل منبت‌كارى شده در كاخ خان خيوه ص 370\r\nانواع قاشقها كار قرن 19 ص 371\r\nدرى از چوب صندل منبت‌كارى شده در امامزاده خيوه كار قرن 17 ص 372\r\nرحل منبت‌كارى شده كار قرن 17 ص 374\r\nانواع قفلها كار قرون 18 و 19 ص 376\r\nانواع كاردهاى محكوك و مزين به طلا با دسته عاج كار قرن 18 ص 380\r\nانواع مقراضها كار قرون 18 و 19 ص 383\r\nاسلحه دفاعى يك مرد جنگى - زره - كلاه‌خود سينه‌بند - كمربند - دبه باروت و تفنك متعلق بقرن 18 ص 384\r\nشاه طهماسب اول ص 385\r\nكلاه‌خود و سينه‌بند متعلق بقرون 16 و 17 ص 386\r\n26 انواع تيروكمان كار قرون 17 و 18 ص 387\r\nانواع كارد و شمشير و خنجر كار قرن 18 ص 389\r\nانواع تفنگها و طپانچه‌هاى فتيله‌اى و چقماقى متعلق بقرون 18 و 19 ص 393\r\nضمائم اسلحه كار قرون 17 و 18 ص 394\r\nانواع دبه‌هاى باروت و ساچمه از مس و عاج و فولاد كار قرن 18 ص 395\r\nظرف آب سفالى كار قرن 15 كه در حدود نيشابور پيدا شده ص 397\r\nكاسه‌هاى كاشى الوان كار قرون 18 و 19 ص 398\r\nكوزه قليانهاى كاشىكار قرون 17 و 18 ص 400\r\nبشقابهاى كاشى داراى نقوش الوان كار قرن 18 ص 402\r\nته كاسه كه داراى نقوش الوان است كار رى متعلق بقرون 13 و 14 ص 403\r\nگلدان كاشى با نقوش آبى در زمينه سفيد كار قرن 17 ص 404\r\nقهوه‌جوش كاشى در قاب فولادى مزين به طلا كار قرن 15 ص 405\r\nمنبر كاشى امامزاده در خانات خيوه كار قرن 17 ص 406\r\nپوشش كاشى كه در مشهد بدست آمده كار قرن 17 ص 407\r\nكتيبه برجسته كاشى كه داراى انعكاس فلزى است كار قرن 14 ( در موزه لوور ) ص 408\r\nكاشيكارى داخل امامزاده در خانات خيوه كار قرن 17 ص 409\r\nپوشش كاشى مسجد خواجه ربيع در مشهد ص 410\r\nكاشى لعاب‌دار كه از خرابه‌هاى قوچان بدست آمده كار قرن 15 ص 411\r\nپايه راست رواق مقبره شاهزاده خانم در سمرقند ص 412\r\nكاشى مربع كه داراى تزيينات برجسته است و از مسجد فتح‌آباد بدست آمده كار قرن 16 ص 413\r\nپايه راست سر در مسجد آنائو ص 414\r\nكاشيهاى مربع كه از مسجد هزار اسب خيوه بدست آمده است ص 416\r\nپوشش كاشى كه از كاشيهاى مربع تركيب يافته و از امامزاده خيوه بدست آمده است كار قرن 17 ص 417\r\nكاشيهاى منقوش در زمينه آبى متعلق به مسجد خواجه ربيع كار قرن 17 ص 418\r\n\r\n","description":"","footnote":"","page_name":" فهرست 20 ","page_number":20},
  {"content":"\r\n\r\nپوشش كاشى مركب از ستاره و صليب كار قرون 13 و 14 ص 419\r\nسر در مقبره شاهزاده خانم در سمرقند ص 421\r\nپوشش كاشى محراب مسجد اردبيل كار قرن 15 ص 423\r\nمقبره امير تيمور ص 424\r\nجام خسرو اول متعلق بدوره ساسانيان ( در كتابخانه پاريس ) ص 425\r\nظروف شيشه‌اى كار قرون 18 و 19 ص 427\r\nظروف شيشه‌اى ساخت ايران كار قرن 19 ص 428\r\nقسمتى از آئينه‌كارى سالن كاخ سردار اسعد بختيارى در جونقون ص 429\r\nمنظره داخلى قصر سرپوشيده در اصفهان ص 431\r\nپارچهء ابريشمى داراى نقش انسان كار قرن 16 ص 432\r\nپارچه ابريشمى داراى نقش طاوس و طوطى كار قرن 17 ص 433\r\nپارچه ابريشمى كه پهلوانان ساسانى را نمايش ميدهد كار ايران در قرون 6 و 7 ص 434\r\nپارچه زرى كار قرن 18 ص 436\r\nپارچه زرى زمينه گلى كار قرن 18 ص 438\r\nقسمتى از انتهاى يك شال زرى كار قرن 17 ص 439\r\nپارچه ابريشمى كه سوار ساسانى را با گياه هوم نمايش ميدهد كار قرون 6 و 7 ( متعلق به كليساى سنت اورسول در شهر كلنى فرانسه ص 441\r\nپارچه ابريشمى كه بهرام گور را در حال شكار نمايش ميدهد كار قرون 7 و 8 ص 443\r\nپارچه زربفت شبيه به پارچه‌هاى عهد ساسانى كار قرون 8 و 9 ص 444\r\nدرفش ابريشمى زردوزى شده كه از اعراب گرفته شده ص 446\r\nمخمل زمينه طلائى كار ايران در قرون 16 و 17 ص 447\r\nمخمل ابريشمى كار قرن 17 ص 448\r\nمخمل زربفت كار قرن 18 ص 449\r\nمخمل ايرانى كه با مفتول‌هاى سيم و زر تزيين يافته كار قرون 12 و 13 ص 451\r\nپارچه شال كه با ابريشم الوان گلدوزى شده كار قرن 19 ص 452\r\nپارچه كتان كه بسبك ساسانى با ابريشم گلدوزى شده كار قرن 6 ص 453\r\nقاليچه مخمل ابريشمى كار ايران متعلق بقرن 16 ص 455\r\nپارچه زربفت كار قرن 18 ص 456\r\nپارچه قلمكار كار قرن 18 ص 457\r\nمخمل قرمز كه با مفتول طلا گلدوزى شده كار قرن 16 ص 459\r\nسجاده كتان كه با ابريشم گلدوزى شده كار قرن 19 ص 460\r\nپارچه گلدوزى رشتى كار قرن 19 ص 461\r\nپارچه زربفت كار اوايل قرن 16 ص 463\r\nبادبزن مخملى زردوزى شده كار قرن 18 ص 464\r\nجلدهائى كه با مرواريد گلدوزى شده كار قرون 18 و 19 ص 465\r\nجلد عينك عاجى محكوك كار قرن 18 ص 466\r\nتصوير انسان بسبك هند و مسلمان كار قرون 16 و 17 ص 467\r\nصفحه اول يك قرآن بسبك ترك و عرب كار قرن 17 ص 468\r\nصفحهء مينياتور متعلق بيك كتاب شاهنامه كار قرن 16 ص 470\r\nصفحهء مينياتور متعلق بيك نسخه خطى خمسه نظامى كار قرن 16 ص 472\r\nمينياتور سبك هند و مسلمان كار قرن 16 ص 474\r\nمينياتور دورهء تيمورى كار قرن 14 ص 475\r\nنقاشى كار هرات قرن 16 ص 478\r\nقطعه خط نستعليق كه زمينه آن با طلا تزيين يافته كار قرن 16 ص 483\r\nنقاشى سياه‌قلم كار اواخر قرن 16 ص 485\r\nنمونه‌اى از تزيينات كاخ ميسيون فرانسه در تهران در سال 1848 ( نقاشى ژول لورنس ) ص 487\r\nتقاضاى استخاره ص 488\r\nگداى ايرانى در حوالى عشق‌آباد ص 490\r\nمينياتور ايرانى كار قرن 16 ص 493\r\n\r\n","description":"","footnote":"","page_name":" فهرست 21 ","page_number":21},
  {"content":"\r\n\r\nتصوير شاه سياه‌قلم كار اواخر قرن 15 ص 495\r\nتصوير شاهى كه بر اسب سوار است سياه قلم كار قرن 16 ص 496\r\nچشمه معجزنما در حوالى امامقلى ص 499\r\nتصويرى از حاشيه يك كتاب بسبك هند و مسلمان كار قرون 16 و 17 ص 500\r\nتصويرى از حاشيه كتاب كار قرون 16 و 17 سبك هند و مسلمان ص 502\r\nجلد لاكى با نقاشى رنگين در زمينه طلائى كار قرن 16 ص 506\r\nجلد چرمى زمينه طلائى كار قرن 16 ص 508\r\nقالب فولادى محكوك براى ساختن جلدهاى چرمى كار قرن 17 ص 509\r\nگوشه‌اى از قبرستان اسلامبول ص 515\r\nمنظره حصار آناتولى ص 516\r\nلنگرگاه ترابوزان ص 519\r\nكشتىگيران ترك ص 521\r\nمنظره ديگرى از لنگرگاه ترابوزان ص 522\r\nمنظره عمومى شهر باتوم ص 524\r\nمزرعه چاى در قفقاز ص 525\r\nگوشه‌اى از عرشه كشتى ص 527\r\nرقص دسته‌جمعى روستائيان قفقازى ص 528\r\nگوشه‌اى از شهر تفليس ص 530\r\nمراسم تدفين ارتودكس‌ها ص 531\r\nحصار قديمى شهر بادكوبه ص 534\r\nسردر ديوانخانه قديمى خان در بادكوبه ص 535\r\nگوشه‌اى از قبرستان مسلمانان در بادكوبه ص 536\r\nيكى از پالايشگاههاى نفت در بادكوبه ص 537\r\nمنظره بالاخانه در بادكوبه ص 538\r\nحفر چاه نفت و لوله‌گذارى ص 539\r\nمعبد آتش‌پرستان در بادكوبه ص 540\r\nيكى از چشمه‌هاى نفت در حال اشتعال ص 541\r\nفوران نفت در موقعى كه چاه بطبقه نفت‌خيز رسيده است ص 542\r\nبناى مرتفعى در روى چاه نفت ص 543\r\nارمنيهائيكه در بادكوبه كشته شده‌اند ص 544\r\nتصفيه‌خانه نوبل و چاههاى نفت ص 545\r\nقطار راه‌آهن در كراسنوودسك ص 547\r\nراه‌آهن در حوالى عشق‌آباد ص 549\r\nمشق قزاقان در عشق‌آباد ص 551\r\nميدان خريد و فروش در عشق‌آباد ص 552\r\nعمارت موزه عشق‌آباد ص 553\r\nيك چادر تركمانى 555\r\nتركمان شترسوار ص 555\r\nتركمان با شتر علف حمل مىكند ص 556\r\nچادرهاى تركمانان ص 557\r\nسواران تركمان به شكار ميروند ص 559\r\nنماى سردر مسجد آنائو ص 560\r\nقسمتى از بناى مسجد آنائو 562\r\nبقاياى مسجد آنائو ص 564\r\nمسجد خرابه‌اى نزديك خيوه كه سارقى مشغول كندن كاشيهاى آن است ص 565\r\nكاروانسراى عشق‌آباد و گارىهاى حمل و نقل ص 568\r\nقورت‌سو - حياط پستخانه ص 569\r\nقلعه و سربازخانه گمرك ص 571\r\nمسافرين ايرانى منتظرند كه گمركچيان اشياء آنان را معاينه كنند ص 572\r\nباجگيران و گمركچيان ايرانى ص 573\r\nباجگيران دختر جوان كرد الاغ‌ها را بدهكده ميبرد 576\r\nعده‌اى از تركمانان كه بمشهد ميروند ص 579\r\nگردنه دور بادام ص 581\r\nنمونه‌اى از بوميان خراسان ص 582\r\nبچه‌ها براى تماشاى عكسبردارى آمده‌اند ص 583\r\nدخترى در روى بام عكسبردارى را تماشا مىكند ص 584\r\nفرار دختر از مقابل دوربين ص 584\r\nگروهى از كردان با لباس‌هاى ملى ص 586\r\nيك قبيله كرد در ابتداى قرن نوزده 587\r\nيك نفر كرد در لباس ملى ص 588\r\n\r\n","description":"","footnote":"","page_name":" فهرست 22 ","page_number":22},
  {"content":"\r\n\r\nدلاك دندان‌كش ص 590\r\nدوافروش دوره‌گرد ص 591\r\nكيف‌دستى دلاك دندان‌كش ص 592\r\nگوشه‌اى از بازار قوچان ص 595\r\nبرج يا ميل رادكان ص 600\r\nقسمتى از كتيبه برج رادكان به خط كوفى ص 601\r\nسربازان روسى كه در اطراف خيوه ببرى را شكار كرده‌اند ص 603\r\nقوچهائى كه براى جنك آماده كرده‌اند ص 605\r\nمدخل عمارت گمرك در مشهد ص 610\r\nخانه مدير گمرك در مشهد ص 612\r\nپينه‌دوز دوره‌گرد در مشهد ص 614\r\nشاه عباس كبير ص 615\r\nيكى از درهاى آستانه كه با طلا و نقره زينت يافته ص 616\r\nچند توپ در ميدان بزرك گمرك ص 617\r\nحصار و دروازه اصلى شهر مشهد ص 619\r\nگوشه‌اى از قبرستان شهر مشهد ص 621\r\nميدانى در وسط بازار مشهد ص 624\r\nيكى از درهاى مقبره خواجه ربيع ص 626\r\nزن‌وشوهرى كه به زيارت ميروند ص 628\r\nدر ورودى مقبره خواجه ربيع ص 629\r\nخانه درويش آنتيك‌فروش در مشهد 630\r\nنقاره‌خانه در طوس ص 632\r\nپل طوس ص 633\r\nمنظره داخلى يك حمام ايرانى ص 635\r\nسنك مرمر حنابندان ص 636\r\nنقش سردر حمام ص 637\r\nسر قليان طلاى فيروزه‌نشان و مجمر برنجى كه با نقره زينت يافته ص 638\r\nحمام زنانه ص 639\r\nحياط چاپارخانه ص 642\r\nفروشندگان دوره‌گرد ص 643\r\nمسجد بزرك مشهد در روز عاشورا ص 644\r\nيك مسجد متروك در حوالى مشهد ص 646\r\nحياط داخلى مسجد ص 647\r\nيكى از خانه‌هاى اعيانى مشهد ص 651\r\nكاروانسراى حسن‌آباد نزديك نيشابور ص 652\r\nاسباب حناپزى كار قرن 18 ص 654\r\nغذا خوردن تركمانان ص 655\r\nمسجد قدمگاه ص 656\r\nمنظره داخلى حصار نيشابور ص 659\r\nپل كهنه نيشابور ص 660\r\nسنك كوچك روى قبر كه در نيشابور پيدا شده و تاريخ آن 496 هجرى است ص 662\r\nسيد صراف در نيشابور ص 665\r\nحلاجى پشم براى ساختن نمد ص 667\r\nدرويش گدا ص 668\r\nنوعى از نخل كه در روز عاشورا در كوچه و بازار ميگردانند ص 670\r\nقهوه‌خانه و نقوش ديوار آن ص 671\r\nقبرستان نيشابور ص 674\r\nمنظره عمومى معدن فيروزه ص 679\r\nطرز ساختن نمد ص 681\r\nشستن فيروزه در معدن ص 682\r\nگارى پست در حوالى سبزوار ص 685\r\nاطاق مادر يكى از كاروانسراهاى سبزوار در جلو كيسه‌هاى پول ديده مىشود ص 686\r\nمنار خسروگرد ص 689\r\nگوشه‌اى از بازار سبزوار ص 692\r\nقسمتى از يك قالى تركمنى كار قرن 19 ص 695\r\nيك درويش ص 696\r\nريسندگان پشم ص 701\r\nاستراحت كاروان در مزينان ص 704\r\nشكارچى با تفنك دوشاخه‌دار ص 710\r\nيهوديانى كه در صدد پيدا كردن اشياء آنتيك هستند ص 712\r\nنجاران در بازار شاهرود ص 717\r\nجغد بزرك و صاحبش در شاهرود ص 720\r\nتوقف كاروان در بيابان نزديك مزينان ص 727\r\nقسمتى از يك فرش ابريشمى كار ايران در قرن 17 ص 731\r\n\r\n","description":"","footnote":"","page_name":" فهرست 23 ","page_number":23},
  {"content":"\r\n\r\nتالار بزرك كاروانسراى سمنان ص 733\r\nتلگرافخانه سمنان ص 736\r\nمنظره دهكده لاسگرد در 1848 ( نقاشى ژول لورنس ) 738\r\nخرابه‌هاى كاروانسراى ده‌نمك در سال 1848 ( نقاشى ژول لورنس ) ص 741\r\nنماى بيرون كاروانسراى ده‌نمك . ص 742\r\nدلاك مشغول ريش‌تراشى است ص 743\r\nمولف كتاب وژان و نشون در نزديكى ايوان كى ص 748\r\nيكى از خانم‌هاى اعيان ايرانى در اندرون خانه خود ( نقاشى تانكوئينى در سال 1817 ص 749\r\nرستم در ميان ديوها و جن‌ها ص 752\r\nيكى از دروازه‌هاى تهران در سال 1848 ( نقاشى ژول لورنس ) ص 756\r\nدروازه خراسان ص 758\r\nدروازه ميدان مشق در ميدان توپخانه ص 759\r\nمنظره ميدان توپخانه ص 764\r\nدروازه دولت در تهران در مدخل خيابان الماسيه ص 765\r\nنقشه ارك سلطنتى تهران ص 766\r\nمدخل ارك در ميدان شاه و توپ مرواريد ص 767\r\nخيابان در اندرون ص 768\r\nتخت مرمر ص 769\r\nيكى از پنجره‌هاى تالار تخت كه با شيشه و چوب موزائيك شده ص 770\r\nمنظره شمس العماره در خيابان ناصريه ص 771\r\nتكيه شاه در روز تدفين ناصر الدين شاه ص 773\r\nيكى از تالارهاى كاخ سلطنتى كه به طرز اروپائى آراسته شده ص 775\r\nكتابخانه يكى از دانشمندان ايرانى ص 776\r\nتخت مرمر ( نقاشى ژول لورنس ) ص 778\r\nتاج شاهنشاهى ايران ص 779\r\nتخت نادر شاه ص 780\r\nتالار موزه سلطنتى تهران ص 782\r\nتخت طاوس ص 783\r\nعمارت خوابگاه شاه در اندرون ص 784\r\nاندرون شاهى در كاخ عشرت‌آباد ص 785\r\nقسمتى از كاخ عشرت‌آباد ص 787\r\nمينياتور ايرانى كه زنى را در اندرون نمايش ميدهد كار قرن 18 ص 788\r\nمنظره كاخ گلستان در تهران ص 790\r\nگوشه‌اى از بازار زرگران تهران ص 791\r\nبهادر الدوله بختيارى با لباس رسمى ص 793\r\nقوچ بندباز ص 794\r\nميدان تهران در سال 1841 ( نقاشى ژول لورنس ) ص 797\r\nسنك سياه محكوك به خط ميخى معروف به مهر داريوش ص 798\r\nيكى از درهاى ورودى بانك شاهنشاهى ص 800\r\nتالار تخت 801\r\nبرج خاموشى ص 803\r\nيكى از بازرگانان زردشتى ص 804\r\nارباب جمشيد و اعضاء جمعيت زردشتيان ايران ص 805\r\nيك خانواده زردشتى ص 806\r\nجمعى از زردشتيان ص 807\r\nجمعى از زردشتيان ص 809\r\nپينه‌دوز دوره‌گرد ص 814\r\nشترهاى افغانى ص 817\r\nاسباب و آلات دلاكى ص 818\r\nقصر سرخ حصار نزديك تهران ص 821\r\nخانم ايرانى در كنار كرسى مشغول آرايش است ص 822\r\nداخل منزل دكتر نورمحمود طبيب يهودى ص 826\r\nخانواده ايرانى در زير كرسى ص 828\r\nشاهزاده عبد العظيم ص 830\r\nبرج خراب در حوالى تهران ص 831\r\nبرج خراب معروف به برج طغرل ( نقاش ژول لورنس 1848 ) ص 833\r\nصخره حجارى شده چشمه على ص 834\r\n\r\n","description":"","footnote":"","page_name":" فهرست 24 ","page_number":24},
  {"content":"\r\n\r\nنقش فتحعلى شاه كه بجاى نقش سوار ساسانى بر دامنه صخره حجارى شده است\r\nنقش سوار ساسانى كه فتحعلى شاه آن را محو كرده است ص 836\r\nاسكورت‌سواران بختيارى ص 839\r\nشكل زحل بر طبق افسانه‌هاى ايرانى ص 842\r\nمشترى بر طبق افسانه‌هاى ايرانى ص 843\r\nخورشيد و عطارد بر طبق افسانه‌هاى ايرانى ص 844\r\nعلىآباد ص 845\r\nمسجد خرابه در حوالى قم ص 846\r\nپل رود انار بار و مدخل بازار قم ص 848\r\nقبرستان قم ص 851\r\nدر ورودى يكى از مقابر در قبرستان قم ص 752\r\nمقبره حضرت معصومه ( نقاشى ژول لورنس ) ص 854\r\nدكان كلاه‌فروشى ص 856\r\nدكان يك داروفروش ص 858\r\nنقاشى عاميانه سيد و اسب او ص 861\r\nراهزن ايرانى ص 863\r\nخانم ايرانى در لباس خانه ص 865\r\nجلو خان كاروانسراى بزرك كاشان ص 867\r\nمنار كج كاشان ص 869\r\nتصوير عاميانه ص 871\r\nسر علم برنزى ص 873\r\nبازار حاج سيد حسين در كاشان ص 874\r\nصحن كاروانسراى بزرك كاشان ص 876\r\nكجاوه ص 879\r\nشاگرد قهوه‌خانه نظام‌آباد ص 881\r\nدهكده مورچه‌خورت ص 883\r\nرقاصه ايرانى ص 884\r\nرقاصه دايره‌زن ص 885\r\nكاروانسراى مادر شاه ص 886\r\nيك قطعه كاشى متعلق بقرن 17 كه از مسجد خواجه ربيع بدست آمده ص 887\r\nمنظره خارجى منارجنبان اصفهان ص 891\r\nيك درويش ص 892\r\nمقبره شيخ عبد الله ص 893\r\nخرابه‌هاى آتشگاه ص 894\r\nزن‌هاى ارمنى در لباس مهمانى ص 895\r\nنقشه شهر و قصبات اطراف اصفهان ص 897\r\nمدرسه‌اى نزديك كاخ چهل‌ستون ص 899\r\nمنظره قسمت درونى عالىقاپو كه از يكى از پنجره‌هاى كاخ ويران حكومتى گرفته شده است ص 900\r\nمسعود ميرزا ظل السلطان ص 903\r\nسربازان سوارنظام ظل السلطان ص 904\r\nميدان شاه اصفهان در موقع رژه قشون ظل السلطان ص 905\r\nسربازان قسمت توپخانه ظل السلطان ص 906\r\nسربازان گارد ظل السلطان ص 907\r\nكاخ ظل السلطان در اصفهان ص 908\r\nكاخ چهلستون ص 909\r\nپايه يكى از چهار ستون مركزى ايوان چهل‌ستون ص 911\r\nقسمتى از سقف چوبى چهل‌ستون ص 912\r\nكاخ چهل‌ستون در سال 1848 ( نقاشى ژول لورنس ) ص 914\r\nته ستونهاى كاخ قديمى سرپوشيده كه در كاخ چهل‌ستون باقى مانده است ص 915\r\nهزاره مرمرى منقوش كاخ چهل‌ستون ص 916\r\nعمارت كوچكى در مدخل چهل‌ستون كه با كله آهو و قوچ كوهى زينت يافته است ص 917\r\nخيابان چهارباغ ص 919\r\nيك قهوه‌خانه در خيابان چهارباغ نزديك مدرسه شاه سلطان حسين ص 921\r\nنقشه مدرسه شاه سلطان حسين ص 923\r\nنماى داخلى محوطه كوچكى كه در طرف چپ حياط مدرسه شاه سلطان حسين واقع شده است ص 925\r\nگوشه‌اى از ميدان شاه و منظره شهر ص 927\r\nمسجد شيخ لطف اللّه ص 929\r\nنقشه مسجد شاه ص 930\r\n\r\n","description":"","footnote":"","page_name":" فهرست 25 ","page_number":25},
  {"content":"\r\n\r\nميدان شاه و مسجد شاه اقتباس از كتاب پاسكال كوست كه در سال 1867 نقاشى شده است ص 932\r\nمدخل بازار و قسمت شمالى ميدان شاه اصفهان ص 933\r\nكفاشى ص 934\r\nصندوق عاج منبت‌كارى بسبك هند و ايرانى كار قرن 11 ص 936\r\nبساط يك ميوه‌فروش ص 937\r\nقورى و قهوه‌جوش كه از چرم قرمز ساخته شده است ص 938\r\nدختران ترك در حال قالىبافى ص 939\r\nكلاه بچه از پارچه ابريشمى كه با مفتولهاى طلا و نقره تزيين يافته است ص 940\r\nنقاش كاشيكار در حال اشتغال به كار ص 943\r\nزن زردشتى و زن مسلمان در اصفهان ص 947\r\nخانواده دكتر نورمحمود كليمى ص 950\r\nزنان يهودى مشغول خوردن غذا ص 951\r\nپل سامان ص 953\r\nبل اللّه‌ورديخان در زنجان ص 955\r\nكاخ ويران آئينه‌خانه ص 957\r\nيكى از كوچه‌هاى جلفا و دربند آن ص 960\r\nيك خانواده ارمنى در جلفا ص 962\r\nنادر شاه 1747 - 1736 ص 964\r\nزن ارمنى در كنار گهواره ص 966\r\nحياط و برج ناقوس كليساى جلفا ص 967\r\nمحراب بزرك كليساى ارمنىها در جلفا ص 969\r\nقسمتى از نمازخانه كليساى جلفا ص 970\r\nبرج كبوتران و قبرستان ارمنيها در جلفا ( نقاشى ژول لورنس ) ص 971\r\nويرانهء ضمائم كاخ حكومتى در اصفهان ص 973\r\nتزيينات سقف مقوسى كه دو گنبد سالن پذيرائى كاخ حكومتى اصفهان را از هم جدا مىكند ص 975\r\nتزيينات يكى از سقف‌هاى سالن بزرك كاخ حكومتى اصفهان ص 976\r\nتزيينات و گچ‌برىهاى يكى از ديوارهاى كاخ حكومتى اصفهان ص 977\r\nقسمتى از سقف مركزى و گوشه‌اى از سالن كاخ حكومتى اصفهان ص 979\r\nقسمتى از گچ‌برى ديوارهاى كاخ حكومتى اصفهان ص 980\r\nپهلوانان ايرانى ص 981\r\nقسمتى از كاشيكارى مسجد على در اصفهان ص 983\r\nگوشه‌اى از سالن كاخ حكومتى اصفهان ص 984\r\nسيدى در حال كشيدن قليان ص 990\r\nبچه‌هاى نجف‌آباد ص 995\r\nنماى داخلى يك برج كبوتر ص 997\r\nجوان روستائى بختيارى كه نمدى بر دوش دارد ص 999\r\nچوپانان در بالاى كوه ص 1006\r\nپنجره‌ها و تزيينات سالن كاخ خدا رحم خان در چاله شتر ص 1010\r\nسكنه دهكده شوركچيان 1016\r\nكاخ جناب اجل حاج عليقليخان ص 1019\r\nسالن آئينه‌كارى كاخ حاج على قلى خان در جونقون ص 1020\r\nبهادر الدوله در لباس بختيارى ص 1029\r\nپشت آئينهء برنزى ( متعلق بقرن 15 ) 1031\r\nمطربان و رقاصان در يكى از دهكده‌هاى كردستان ص 1033\r\nزنان مشغول پختن نان ص 1037\r\nجام سحرى از برنز محكوك متعلق بقرن 19 ص 1038\r\nگورستان جونقون ص 1043\r\nچادرنشينان در ييلاق 1046\r\nگروهى از لرهاى فيلى ص 1048\r\nكودكان بختيارى ص 1053\r\nدختر بختيارى مريض ص 1055\r\nتزيينات ديوار سالن پذيرائى كاخ خدا رحم خان در چاله شتر ص 1059\r\nاشياء مسى از صنايع جديد ايران ص 1065\r\nيكى از كاخهاى خيابان چهارباغ ص 1068\r\nقهوه‌فروش دوره‌گرد ص 1072\r\n\r\n","description":"","footnote":"","page_name":" فهرست 26 ","page_number":26},
  {"content":"\r\n\r\nكاخ آئينه‌خانه اصفهان ص 1076\r\nكاخ آئينه‌خانه در اواسط قرن 19 ص 1077\r\nنماى خلفى كاخ آئينه‌خانه ص 1078\r\nقوشچى ايرانى ص 1080\r\nكله‌بند قوش ص 1081\r\nطبلك براى بازآوردن قوش ص 1081\r\nدستكش قوشچى ص 1081\r\nقوشچيان ايرانى ص 1082\r\nكاخ هشت‌بهشت اصفهان ص 1083\r\nكاخ فرح‌آباد در تهران ص 1094\r\nكاخ دوشان‌تپه در تهران ص 1096\r\nيكى از سالونهاى آئينه‌كارى كاخ سلطنتى تهران ص 1098\r\nشورش بر ضد انحصار دخانيات ص 1100\r\nبانك شاهى ( بانك انگليس ) در تهران ص 1102\r\nدروازه ميدان توپخانه ص 1103\r\nاستقبال مردم از روحانيان در موقع بازگشت از حضرت عبد العظيم ص 1105\r\nحمل نان در روزهاى انقلاب ص 1107\r\nجشن افتتاح مجلس شوراى ملى در اطاق نظام در 18 اكتبر 1906 عكس از ژنرال بازيركيان ص 1109\r\nيكى از روزهاى سلام محمد على شاه ص 1110\r\nمحمد عليشاه و آجودانهايش ص 1111\r\nباربران در خيابان علاء الدوله ص 1112\r\nگوشه‌اى از ميدان توپخانه در روز گشايش مجلس ص 1114\r\nامير بهادر جنك ص 1115\r\nدسته موزيك قشونى در ميدان توپخانه ص 1117\r\nقزاقان ايرانى در ميدان توپخانه در روز گشايش مجلس ص 1118\r\nسردر الماسيه ص 1120\r\nاحمد ميرزا و محمد حسن ميرزا پسران محمد عليشاه 1121\r\nهيزم‌شكن ص 1127\r\nباربر ص 1132\r\nعده‌اى از كردان اطراف اروميه ص 1143\r\nدو تن از فدائيان قشون سپهدار ص 1144\r\nجناح چپ كاخ بهارستان پس از بمباردمان و غارت آن در 23 ژوئن 1908 ص 1146\r\nسواران بختيارى ملتزم ركاب شاه در روز گشايش مجلس در 12 نوامبر 1907 ص 1148\r\nقزاقان ايرانى در ميدان توپخانه در 12 نوامبر 1907 ص 1150\r\nستار خان سردار انقلابيون تبريز ص 1151\r\nچادر تجار در سفارت انگليس در آغاز انقلاب و درخواست مشروطيت ص 1152\r\nدسته‌اى از طرفداران شاه ص 1154\r\nحاج على قليخان سردار اسعد بختيارى ص 1156\r\nطباخى پناهندگان در سفارت انگليس در انقلاب مشروطيت ص 1158\r\nحمل يك مجروح ص 1161\r\nكلنل لباخوف براى مذاكره با سردار اسعد بختيارى درباره تسليم بريگاد قزاق ببانك شاهى ميرود ص 1162\r\nمحمد عليشاه با اسكورت خود بسفارت روس در زرگنده ميرود ص 1163\r\nسلطان احمد ميرزا در موقعى كه بسلطنت انتخاب شد ص 1164\r\nهيئتى كه از طرف حكومت موقتى بزرگنده رفته تا احمد شاه را بسلطنت‌آباد ببرد ص 1165\r\nاحمد شاه با تجليل وارد تهران مىشود ص 1166\r\nعضد الملك نايب السلطنه ص 1167\r\nمفاخر الملك كه در روز 9 اوت 1909 در ميدان توپخانه بدار آويخته شد ص 1169\r\nسپهدار و سردار اسعد بختيارى در موقع دريافت آخرين ابلاغيه رسمى محمد عليشاه ص 1171\r\nاسكورت سلطنتى در روز گشايش مجلس در كاخ بهارستان 15 نوامبر ص 1172\r\nگشايش مجلس در 15 نوامبر 1909 ص 1173\r\n\r\n","description":"","footnote":"","page_name":" فهرست 27 ","page_number":27},
  {"content":"\r\n\r\n\r\nمقدمه مترجم\r\nمؤلف اين كتاب از اهالى فرانسه و هانرى رنه دالمانى  ( Henry - Rene D'Allemagne )  نام داشته است . نامبرده عشق و علاقهء خاصى بجمع‌آورى اشياء آنتيك ساخت خاورزمين مخصوصا صنايع ايران داشته و علاوه بر اشيائى كه در اروپا خريده است در مسافرت‌هاى خود بكشورهاى تركستان و ايران نيز آنچه توانسته از كارهاى دستى و مصنوعات نفيس قديمى و قالى و قاليچه و منسوجات زربفت و اشياء فلزى بدست آورده و با خود بفرانسه برده است و مجموعهء قابل ملاحظه‌اى تشكيل داده و در معرض تماشاى هم‌ميهنان خود و علاقمندان به مصنوعات قديمى قرار داده است .\r\nيكى از فرانسويان كه دو سال قبل بتهران آمده بود براى نگارنده نقل ميكرد كه كلكسيون آنتيك هانرى رنه يكى از مهمترين و معروفترين كلكسيون‌هائيست كه در پاريس باقى مانده و وارث او هم پس از مرگش در حفظ آن كوشيده و هنوز آن را از دست نداده‌اند و دوستداران اشياء آنتيك همه‌روزه از تماشاى آن بهره‌مند هستند .\r\nاهميت كلكسيون او را از كتاب حاضر نيز ميتوان استنباط كرد زيرا بطوريكه در زير تصاوير نوشته شده بسيارى از اين اشياء متعلق به خود او مىباشد .\r\nمؤلف چنان كه خود در مقدمهء كتاب نقل مىكند يك دفعه در سال 1898 به تركستان رفته و پس از سياحت شهرهاى سمرقند و بخارا به طرف خيوه و عشق‌آباد روى آورده و از آنجا بفرانسه بازگشته است .\r\n\r\n","description":"","footnote":"","page_name":" فهرست 28 ","page_number":28},
  {"content":"\r\n\r\nيكسال بعد يعنى در سال 1899 باز بعشق‌آباد رفته و با يكى از فرانسويان موسوم به سزارى  ( Cesari )  كه در آن‌زمان كارمند گمرك ايران بوده و با او سابقهء آشنائى داشته بسياحت ايالت خراسان پرداخته و شهرهاى مشهد و نيشابور و سبزوار و قوچان را ديده و مخصوصا در خرابه‌هاى يك شهر قديمى در نزديك قوچان با اجازهء والى خراسان كاوشهائى كرده و چون زمستان سررسيده بدون اخذ نتيجه از كاوش دست كشيده و بفرانسه مراجعت نموده است .\r\nبار سوم در سال 1907 مجددا بايران بازميگردد و براى اينكه دست‌آويزى هم داشته باشد از وزارت فرهنگ فرانسه مأموريت ميگيرد كه راجع بابنيه و آثار باستانى ايران تحقيقاتى بكند و نتيجه عمليات خود را در موقع بازگشت به آن وزارتخانه گزارش دهد .\r\nقبل از مسافرت بنا بر توصيهء سفير ايران در فرانسه با مرحوم حاج على قليخان سردار اسعد كه آنوقت در پاريس بوده ملاقات مىكند و آن مرحوم پس از راهنمائى هاى لازم به او ميگويد كه چون خود من هم عازم رفتن بايران هستم از شما دعوت ميكنم كه پس از ورود بايران و سياحت شهر اصفهان چند روزى هم به خاك بختيارى بيائيد و مهمان من باشيد . خلاصه مؤلف از پاريس حركت مىكند و از همان راه تركستان شرقى مجددا بعشق‌آباد ميرود و بملاقات رفيق قديمى خود مسيو سزارى نائل ميگردد .\r\nمسيو سزارى به او ميگويد : من ميدانم كه شما عشق و علاقهء خاصى باشياء آنتيك داريد و براى بدست آوردن مطلوب خود بايران آمده‌ايد ولى بايد بدانيد كه آنچه اشياء آنتيك نفيس و گرانبها در ايران يافت ميشده همه را يهوديان و ارمنيان مدت مديدى است كه بتدريج باروپا برده و در آنجا به فروش رسانيده‌اند و ديگر چيزى كه به زحمت بردنش بيارزد در ايران يافت نميشود و من بطور نصيحت به شما\r\n\r\n","description":"","footnote":"","page_name":" فهرست 29 ","page_number":29},
  {"content":"\r\n\r\nميگويم كه اگر ميخواهيد كار عمده‌اى صورت دهيد و ارمغان خوبى با خود باروپا ببريد بهتر آنست كه در اوضاع زندگانى ايرانيان و طرز حكومت استبدادى آنان و تجارت و فلاحت و آداب و رسوم و اخلاق و مذهب ايران تحقيقات كاملى بكنيد و نتيجهء تحقيقات خود را به صورت كتابى طبع و در دسترس اروپائيان بگذاريد . نظر باينكه شما سرمايه‌اى داريد مىتوانيد بچنين كارى اقدام كنيد و البته چنين كتابى براى اروپائيان ، مخصوصا فرانسويان كنجكاو بسى بهتر و سودمندتر از هرنوع اشياء صنعتى قديمى است .\r\nمؤلف هم بنصايح عاقلانهء رفيق خود عمل مىكند و بكومك رفيق سفر خود ژان ونشن  ( Jean - Vinchon )  كه مرد اديبى بوده آنچه در طى مسافرت سه‌ماهه خود از خراسان تا بختيارى مشاهده مىنمايد و يا از كسانى ميشنود همه را يادداشت مىكند و مخصوصا از اروپائيانى كه سالها در ايران مأموريت داشته و باوضاع اين كشور آشنا بوده‌اند يادداشتها و عكسهائى مىگيرد و پس از مراجعت بپاريس اين مجموع را به صورت چهار مجلد كتاب مصور تحت عنوان ( مسافرت سه‌ماهه از خراسان تا بختيارى ) بطبع مىرساند .\r\nالحق كتاب‌هائى كه او بطبع رسانده از حيث ظرافت و زيبائى و كاغذ ضخيم خوب و چاپ مطلوب و گراورها و عكسهاى رنگين نظير ندارد و از هرحيث شايستهء تمجيد است و من تاكنون كتابى نديده‌ام كه با اين نفاست و زيبائى از طبع بيرون آمده باشد ، حتى پشت و روى اين چهار جلد كتاب را نيز در متن با اشعار فارسى به خط نستعليق و در حاشيه با عبارات عربى و با خطى كه در كتيبه‌نويسى معمول بوده با قالب مخصوصى بطور برجسته تزيين نموده است . راستى هرقدر انسان بتماشاى اين مجلدات پردازد باز نميخواهد از نظاره به آنها چشم برگيرد .\r\nجاى بسى تأسف است كه در ميهن عزيز ما هنوز كار چاپ به آن درجه نرسيده\r\n\r\n","description":"","footnote":"","page_name":" فهرست 30 ","page_number":30},
  {"content":"\r\n\r\nكه بتوان كتابى نظير اين كتابها را منتشر نمود و ترجمه را مطابق نسخهء اصل در دسترس خوانندگان قرار داد .\r\nبارى بطوريكه در بالا اشاره شد مؤلف در مجلدات اول و دوم كتاب خود از طرز حكومت استبدادى سلسلهء قاجار و اوضاع ادارى و نظام و تجارت و فلاحت و صنعت و بطور كلى از طرز زندگانى ايرانيان بحث مىكند و مجلدات سوم و چهارم را بشرح مسافرت خود تخصيص داده و در ضمن طرز زندگانى ايل بختيارى را مفصلا تشريح نموده است .\r\nچيزى كه بيشتر در اين چهار كتاب جلب توجه مىكند اينست كه مؤلف متحمل زحمت زيادى شده و با وسايل ممكنه از اشياء آنتيك كه در موزه‌هاى بزرك كشورهاى باخترى و در كليساهاى قديمى و يا در كلكسيون‌هاى خصوصى اشخاص يافت ميشده باندازه‌اى كه توانسته عكس برداشته و آن عكسها را به شكل اصلى رنگين نموده و در اين كتابها بخواننده ارائه داده است .\r\nبديهى است بدست آوردن عكس فلان قالى با قاليچه كه در قرون 14 و 15 در ايران بافته شده و يا پارچه‌هاى زربفت گرانبهائى كه در زمان سلطنت ساسانيان بافته شده و سياحان با خود باروپا برده و به مصرف كفن فلان پادشاه يا فلان كشيش بزرك رسيده و يا روپوش صندوق محتوى اشياء متبرك گرديده و قطعاتى از آنها در موزه‌ها و كليساها باقى مانده است كار آسانى نبوده و همچنين عكسبردارى از ظروف و مصنوعات كاشى و اشياء فلزى كه در زمانهاى بسيار دور در ايران ساخته ميشده و اكنون زينت‌بخش موزه‌هاى باخترى يا جزء كلكسيون‌هاى شخصى است متضمن زحمت و مخارج زيادى بوده است و كار هركس نيست و در جمع‌آورى آنها عزم و همت دخالت داشته است .\r\nمؤلف موقعى بتهران وارد شده كه محمد عليشاه تازه بتخت سلطنت جلوس كرده بود و نظر باينكه شاه با رژيم جديد مخالفت ميكرد انقلابى در ايران بوجود آمده بود و مؤلف مجبور شد كه با اسكورتى از سواران بختيارى باصفهان و ناحيهء بختيارى\r\n\r\n","description":"","footnote":"","page_name":" فهرست 31 ","page_number":31},
  {"content":"\r\n\r\nبرود و موقعى هم كه به بختيارى ميرسد گويا هنوز مرحوم سردار اسعد از اروپا بايران نيامده بوده است زيرا كه مىنويسد برادر سردار ، حاجى خسرو خان سالار از ما پذيرائى كرد در آخر مجلد چهارم نيز خلاصه‌اى از وقايع مشروطيت ايران را بقلم مىآورد .\r\nبطوريكه در مقدمهء كتاب‌هاى ( ايرانى كه من شناخته‌ام ) و ( سفرنامه مادام ديولافوا ) اشاره نموده‌ام اين كتاب سفرنامه را نيز دوست ديرين من آقاى صنعتىزاده كرمانى از اروپا با خود بايران آورد و دوست ديگر من آقاى ابراهيم رمضانى مدير محترم كتابفروشى ابن سينا از او خريد و از نگارنده تقاضاى ترجمهء آنها را نمود .\r\nبسى خوشوقتم كه با وجود كسالت مزاج توانستم پس از دو سال بترجمهء اين مجلدات موفق گردم و اينك يك كتاب ديگر نيز بر مجلدات كتابخانه‌هاى دوستداران دانش و فرهنك افزوده مىشود .\r\nدر هرحال مطالعه اين كتاب براى جوانان ما خالى از فايده نيست زيرا كه اولا اوضاع ادارى و طرز زندگانى ايرانيان را زير فشار رژيم حكومت استبدادى مخصوصا سلطنت طايفهء قاجار در نظرشان مجسم ميسازد و ثانيا از تماشاى عكسهاى اشياء آنتيك از سليقه و ذوق صنعتى نياكان خود تا اندازه‌اى آگاه ميگردند .\r\nدر اين كتاب نيز چنان كه شيوهء ديرين من است تصرف و دخالتى در متن نكرده‌ام و فقط باصلاح اسامى اشخاص يا قراء و قصبات در جاهائى كه مؤلف اشتباهى كرده پرداخته‌ام و صحت و سقم مطالب را بدانش و قضاوت خواننده واگذار كرده‌ام كه اگر باشتباهى برخورند بناشر آن اطلاع دهند تا در چاپهاى بعدى اصلاح شود .\r\nتصحيح اغلاط اين كتاب بعهدهء بنده‌زاده بهرام فره‌وشى بوده و مشار اليه نهايت دقت را به كار برده و بهمين‌جهت در اين كتاب قطور اشتباهى روى نداده و اگر چيزى هست بيشتر ريخته و نگرفتهء حروف مطبعه مىباشد .\r\nفره‌وشى ( مترجم همايون سابق )\r\nتهران - شهريور 1335\r\n\r\n","description":"","footnote":"","page_name":" فهرست 32 ","page_number":32},
  {"content":"\r\n\r\n\r\nمقدمه نويسندهء كتاب\r\nاز وقتى كه راه‌آهن ماوراء قفقاز به كار افتاد من پيوسته در اين فكر بودم كه مسافرتى به اين قسمت از امپراتورى چنگيز خان مغول كه هنوز هم اروپائيان كاملا باوضاع و احوال آن آشنائى ندارند و فقط « وامبرى »  ( vambry )  سياح معروف شرح موهومى از آن بقلم آورده است بكنم و در سال 1890 تصميم گرفتم كه در اوقات تعطيل بچنين مسافرتى مبادرت نمايم و بسياحت نواحى قفقاز و ماوراء بحر خزر بپردازم بنابراين با جوان هنرمند نقاش و گراورسازى بنام « اميل وكانو » كه عاشق و شيفتهء چنين سياحتى بود صحبت كردم و قرار بر اين شد كه در آغاز تعطيل با هم حركت كنيم . متأسفانه موانع بسيارى مرا از مقصود بازداشت ولى رفيق من نظر باينكه بديدن اين نواحى پر از عجايب ميل مفرطى داشت بدون اينكه وسايل مسافرت شايسته‌اى داشته باشد به تنهائى حركت كرد و چون پول كافى نداشت در عرشه يك كشتى كه در ميان بندر مارسى و باتوم رفت و آمد ميكرد جاى گرفت و از قسطنطنيه و بنادر مختلف بحر اسود عبور كرد و در باتوم\r\n\r\n","description":"","footnote":"","page_name":" 1 ","page_number":33},
  {"content":"\r\n\r\nپياده شد . تصادفا در اين شهر به شخص ثروتمندى برخورد و چند تابلوى نقاشى براى او كشيد و بدينوسيله پولى بدست آورد و راه تفليس را در پيش گرفت . در شهر تفليس بخت با او مساعدت نكرد و نتوانست از هنر خود استفاده‌اى بكند و با نهايت قناعت امرار حيات مينمود . با اين حال ميل مداومت به مسافرت و سياحت او را وادار كرد كه مسافت بين تفليس و بادكوبه را پياده طى كند .\r\nكسانى كه در آن نواحى مسافرت كرده‌اند خوب ميدانند كه در آن حدود راههاى مناسبى مانند اروپا وجود ندارد و بايد با زحمت طى طريق نمود . جاده‌ها تمام خراب هستند و كمتر در آنها رفت‌وآمد مىشود .\r\nخلاصه آقاى « وكانو » پياده راه مىپيمود و پيوسته در رنج و زحمت بود ، اتفاقا روزى در بين راه بارابه‌اى برخورد و راننده او را دعوت كرد كه در ارابه بنشيند « وكانو » دعوت او را پذيرفت و در ارابه جايگرفت و چون بىاندازه خسته بود در ارابه دراز كشيد و بخواب عميقى فرورفت . معلوم نشد كه راننده بچه مقصود بفكر نابود كردن او افتاد و در حينيكه او در خواب بود با چماق ضرباتى بسر او زد و چون ديد كه از زبان افتاد و بيهوش شد او را بيرحمانه از ارابه به زمين انداخت و رفت . تصادفا عابر نيك‌فطرتى رسيد و او را در حالى كه نيمه‌جانى داشت بلند كرد و سرش را بر زانوى خود گذارد و با وسايلى كه همراه داشت او را به هوش آورد و پس از آنكه جانى گرفت پولى هم به او داد كه بتواند خود را ببادكوبه برساند . « وكانو » با توجهات اين مرد نوع‌دوست توانست از بادكوبه و بحر خزر عبور كند و بعشق‌آباد برسد .\r\nخوشبختانه در اين شهر با يك نفر مهندس فرانسوى كه در ساختمان راه‌آهن قفقاز كار ميكرد آشنا شد و مدت شش ماه در منزل او بسر برد و مشغول نقاشى شد و تابلو هاى خوبى از ميزبان مهربان خود و اعضاى خانوادهء او كشيد ، پس از شش ماه رفيق هنرمند من به خيال افتاد كه به مسافرت خود ادامه دهد و از اين ناحيه قدمى فراتر نهد ، بنابراين از ميزبان مهربان و خانوادهء او سپاسگزارى كرد و به راه افتاد . مهندس مهربان او را تا ايستگاه راه‌آهن مشايعت كرد و چون مىدانست كه پول كافى همراه ندارد يك اسكناس يكصد مناتى هم كه در روسيه بنام قوس‌وقزح معروف است به او داد و او را در قطار راه‌آهن نشانيد\r\n\r\n","description":"","footnote":"","page_name":" 2 ","page_number":34},
  {"content":"\r\n\r\nو برگشت اما صنعتگر جوان نظر باحساسات قلبى كه نميتوان آن را بدرستى تعريف كرد و بقلم آورد ، نخواست اين پولى را كه ميزبان بلندهمتش به او داده بود نگاهدارد و همين كه به شهر سمرقند رسيد با وجود احتياج مبرمى كه داشت آن را در پاكت گذارد و براى مهندس فرانسوى بعشق‌آباد فرستاد و چند روزى در نهايت فلاكت در سمرقند بسر برد و شبها در روى ريلها كه در مجاورت ايستگاه روى هم ريخته شده بودند ميخوابيد و از ملاقات متنفذين روسى هم خوددارى ميكرد .\r\nاو پس از سياحت شهر سمرقند بدون اينكه پول و اسلحه‌اى داشته باشد و يا آذوقه‌اى با خود بردارد از سمرقند خارج شد و به طرف جنوب شرقى در امتداد جبال پامير پياده بپيشروى خود ادامه داد و ميل داشت كه زودتر به اين نواحى برود و از مناظر حيرت‌انگيز اين رشته‌جبال طرحى در روى كاغذ ترسيم نمايد . اتفاقا در اينموقع كارهاى تحديد حدود نواحى جبال پامير خاتمه يافته بود و مهندسين و سياحان مراجعت كرده بودند و گزارشات آنها در روزنامه‌هاى اروپائى همه‌روزه خوانده ميشد . با اينكه « وكانو » ميدانست كه كميسيون تحديد حدود در آنجا وجود ندارد ميل داشت كه به تنهائى بكشفياتى بپردازد و آلبومى از مناظر عجيب‌وغريب آنجا براى خود فراهم سازد و ارمغان گرانبهائى با خود باروپا بياورد . بنابراين بدون اطلاعات لازمه پيش رفت و به جائى رسيد كه به اندازه 275 كيلومتر از سمرقند فاصله داشت و جزء منطقه نفوذ دولت روسيه نبود .\r\nجوان هنرمند در اينجا بقبايل تركمان برخورد و آنها هم تعجب كردند كه چگونه يكنفر اروپائى به تنهائى به اين نواحى آمده است و بتصور اينكه ناچار پول و طلاى زيادى همراه دارد كه به چنين مسافرتى مبادرت كرده است ، به فكر نابود كردن او افتادند .\r\nبنابر اطلاعاتى كه من چندى بعد بدست آوردم رئيس يك دهكدهء تركمان - نشين مرتكب جنايت فجيعى شد و وكانوى بدبخت را بقتل رسانيد ولى از اين جنايت سودى نبرد زيرا كه پس از كشتن « وكانو » هرچه در لباس او كاوش كردند و جيب‌هاى او را برگرداندند جز يكمشت نباتات خشكيده و چند تكه كاغذ نقاشى شده چيزى نيافتند .\r\n\r\n","description":"","footnote":"","page_name":" 3 ","page_number":35},
  {"content":"\r\n\r\nبارى غيبت طولانى و عدم اطلاع از « وكانو » مرا وادار كرد كه در تعقيب او حركت كنم و بجستجوى او پردازم و همين امر موجب مسافرت من بسمرقند و بخارا گرديد . من نقشهء ايران كه خط سير مولف را در سال 1907 نشان ميدهد\r\nوظيفهء خود ميدانم كه در اينجا از مهندسين نقشه‌كش ستاد آرتش روس در سمرقند سپاسگزارى كنم كه مرا در جستجوهايم مساعدت كردند و اطلاعات فوق الذكر را به من دادند .\r\n\r\n","description":"","footnote":"","page_name":" 4 ","page_number":36},
  {"content":"\r\n\r\nخلاصه سياحت اين نواحى بقدرى مرا مجذوب و شيفته كرد كه تصميم گرفتم دوباره به آنجا برگردم و از طرف خيوه بسياحت و تفحصات خود ادامه دهم . خيوه شهرى است كاملا ايرانى و چندان از شط « آمودريا » دور نيست . اگر دولت روسيه اقتدار خود را كمتر بروز ميداد و اسباب دردسر و گرفتارى مسافرين را فراهم نميكرد اين مسافرت براى من بسيار مطبوع ميشد و ميتوانستم از تعطيلات خود استفادهء خوبى بكنم و با كشتى در اين شط بسير و سياحت پردازم و از مناظر اطراف آن لذت برم . « آمودريا » شط عجيبى است كه پيوسته بستر خود را تغيير مىدهد و بايد با نهايت احتياط در آن پيشروى كرد .\r\nخواننده در جريان سياحت من عكسهائى را در اين كتاب خواهد ديد كه من از ناحيهء خيوه گرفته‌ام . مخصوصا از مشاهدهء طرز معمارى بسيار زيباى امامزاده‌اى كه درون آن با كاشيهاى سفيدرنگ بسيار ممتاز پوشيده شده و منبت‌كاريهائى كه در روى چوب صندل صورت گرفته است خوشوقت خواهد شد .\r\nدر مراجعت از خيوه ، در عشق‌آباد در مهمانخانه‌اى منزل كردم كه هم‌ميهن عاليقدر من مادام  ( Revillon )  در آنجا تأسيس كرده بود . من در اينجا روز قبل از عزيمت خود با شخص عجيبى مصادف شدم ، تقريبا مقارن غروب آفتاب بود كه در آستانهء مهمانخانه به او برخوردم ، پوستين زردرنگى پوشيده و كلاه پاپاخ تركمانى هم بر سر داشت كه داراى پشمهاى درازى بود ، از اين تودهء پوست و پشم كه براستى تنفرآور بود صدائى شنيدم كه با لهجهء پاريسى از من پرسيد : آيا در اينجا چيز دندان‌گيرى يافت مىشود ؟ من از گرسنگى ، در شرف هلاكت هستم مدت 24 ساعت است كه حتى استخوانى هم براى جويدن بدست نياورده‌ام .\r\nشخصى كه با اين هيكل عجيب به من برخورد و با من صحبت كرد موسيو « سزارى »  ( Cesari )  از اهالى جزيرهء كرس بود كه پس از تحصيلات مقدماتى به قصد تكميل معلومات خود بمدرسهء پلىتكنيك رفته بود اما از عدم مساعدت بخت او را در آنجا نپذيرفتند و چون از تحصيل مأيوس شد ميل سياحت و جهانگردى او را بپاىتخت روسيه كشانيد .\r\nدر اين شهر بزرگ يعنى « سن‌پطرزبورگ » در ادارهء روزنامه‌اى كه به زبان فرانسه انتشار\r\n\r\n","description":"","footnote":"","page_name":" 5 ","page_number":37},
  {"content":"\r\n\r\nمييافت شغل مصححى مطبعه را اختيار نمود و مدت چند ماهى با اين شغل امرار معاش ميكرد .\r\nروزى مدير روزنامه او را طلبيد و به او گفت آيا ميل دارى كه شغل آموزگارى قبول كنى و پسران والى مشهد را تربيت نمائى ؟ و باز اضافه كرد كه من نميدانم اين والى به چه مقصود يك مربى فرانسوى براى فرزندان خود خواسته است ، بهرحال حقوقى كه براى اين كار معين كرده بسيار خوب است ، ماهى يكصد تومان بشما خواهد پرداخت و اين مبلغ كمى نيست . « سزارى » هم بدون اينكه از ديگران كسب اطلاعى بكند بطمع گرفتن چنين حقوقى پيشنهاد مدير روزنامه را پذيرفت و فورا به طرف عشق‌آباد رفت و با زحمت خود را بمشهد رسانيد .\r\nبمحض اينكه در قصر حكومتى وارد گرديد از او پذيرائى گرمى كردند و شاگردان جوانش را به او معرفى نمودند و او هم مشغول تعليم‌وتربيت آنها شد ولى به زودى دريافت كه شاگردانش استعداد تحصيل ندارند و با زحمت بسيار توانست چند كلمه فرانسه به آنها ياد بدهد و براى سهولت كار خود ، قواعد صرف‌ونحو و جمله‌سازى را كنار گذارد و به ياد دادن فرانسه عملى دست‌وپا شكسته‌اى كه شرقيان حرف ميزنند اكتفا نمود .\r\nخلاصه ماه اول را بدون سروصدا در مشهد بسر برد و اگر مسئلهء حقوق در كار نبود زندگانى خوشى داشت اما پس از چندى در صدد مطالبهء حقوق برآمد و چون اظهار كرد كه مدتى از ماه گذشته و بايد حقوق مرا بدهيد ارباب پاسخ داد مگر شما پول لازم داريد ؟ اين ده قران را بگيريد و من فعلا بيش از اين پولى با خود ندارم ولى خزانه دار من بتدريج پولى بشما خواهد داد .\r\n« سزارى » از اين پاسخ روى درهم كشيد و از گرفتن ده قران امتناع كرد و اين طرز رفتار بنظرش عجيب آمد ولى طولى نكشيد كه دريافت اشتباه كرده است و بعدها همچنين سخاوتى از ارباب نخواهد ديد ، بارى نظر باينكه هم‌ميهن ما باهوش بود فهميد كه بايد از ساير كارمندان حكومتى تقليد نمايد و راه تحصيل پول را از آنها ياد بگيرد .\r\nاو راه عايدات را خيلى زود پيدا كرد ، از كسانى كه پول ميآوردند ده يك ميگرفت و گاهى هم از اصل پولى كه بايد بخزانهء ارباب وارد شود مبلغى برميداشت و نظر بنفوذى\r\n\r\n","description":"","footnote":"","page_name":" 6 ","page_number":38},
  {"content":"\r\n\r\nكه داشت كسى متعرض او نميشد . بالاخره كار به جائى رسيد كه طرف ميل والى واقع شد و از جمله نوكران مقرب او گرديد و والى هم در كارهاى مهم با او مشورت ميكرد و مأموريت‌هاى عمده‌اى به او رجوع مينمود و چندين بار هم او را در رأس كاروانى بروسيه فرستاد تا گندمى را كه با جور و تعدى از رعايا گرفته بود در روسيه به فروش برساند . در جريان همين مسافرتهاى بروسيه بود كه من با او آشنا شدم و مجذوب مهربانىها و محبت هاى او گرديدم . خلاصه پس از جدا شدن از يكديگر قرار بر اين شد كه من سال آينده به اين نواحى مراجعت كنم و او مرا در قسمتى از ايالت خراسان بسياحت و گردش ببرد زيرا كه او در آن قسمت‌ها روابط دوستانه‌اى با اشخاص متنفذ محلى داشت .\r\nمن نيز بوعده وفا كرده و در ماه اوت 1899 به عشق‌آباد برگشتم و به موسيو « سزارى » پيوستم ، ابتدا او مرا به قوچان و سپس بمشهد برد ، در آنجا حكومت روسيه علو همتى بخرج داد و منزلى در قونسولخانه خود براى من معين كرد . توضيح آنكه بواسطه پيش‌آمدى با يكى از وابسته‌هاى قونسولخانه در بادكوبه ملاقاتى كردم و از آن ساعت به بعد اين وابسته بدون اينكه حرفى بزند مرا تحت نظر گرفت و از من جدا نشد تا زمانى كه مرا در مشهد تحويل قونسول داد . در اين‌جا مطابق معمول روسيه مرا بازداشت كردند و استنطاقهائى به عمل آوردند براى اينكه بفهمند بچه مقصود مسافرت ميكنم و منظور من چيست و بالاخره پس از تفتيش‌هاى لازمه و ديدن كاغذهائى كه همراه داشتم دانستند كه من به كلى از سياست بر كنار هستم بنابراين مرا آزاد كردند و لوازم مسافرتم را هم به من تحويل دادند .\r\nخلاصه در جريان گردشهائى كه من در اين سال در ايالت خراسان كردم شهرهاى نيشابور و سبزوار و غيره را ديدم و پس از دور زدن در اين ايالت مجددا بقوچان برگشتم .\r\nموسيو « سزارى » به من گفت كه در فاصلهء كمى از شهر قوچان خرابه‌هاى يك شهر قديمى ديده مىشود كه بقاياى سفالى زيادى را از زير خاك آن بيرون ميآورند ، در ضمن ملاقاتهائى كه من با والى مشهد كردم يك فندك خودكار به او تقديم نمودم و بدينوسيله توانستم از او اجازه بگيرم كه در اين خرابه‌ها كاوشى بكنم و نمونه‌هائى از زير خاك بيرون آورم\r\nمن بواسطهء اين حكم كتبى كه بدستم دادند مغرورانه در كوچه‌هاى قوچان گردش\r\n\r\n","description":"","footnote":"","page_name":" 7 ","page_number":39},
  {"content":"\r\n\r\nميكردم و عكسهائى از بازار و محلات ميگرفتم . تصادفا روزى كارآگاهى مرا دستگير كرد و به بهانهء اينكه تو جاسوس هستى با خشونت نزد داروغه برد ، نوشته‌هائى را كه با خود داشتم بعنف از من گرفتند ولى من مخصوصا حكم اجازهء كاوش والى را پنهان كردم و قصدم اين بود كه رل خنده‌آورى را بازى كنم . بالاخره اين حكم را نيز گرفتند كه بداروغه نشان دهند و بعدها بعذر اينكه گم شده است از ميان رفت و ديگر بدست من نرسيد ، از طرفى هم چون زمستان شروع شد و برف هم بارتفاع يكمتر زمين را پوشانيد و كاوش در خرابه‌ها امكان‌پذير نبود ديگر اين حكم براى من فايده‌اى نداشت و بمحض اينكه راه باز شد به طرف روسيه حركت كردم و بپاريس رفتم .\r\nفرش دورويهء ابريشمى كه گلهاى برجسته‌اى از طلا و نقره دارد و زمينهء آن برنگ كرم است متعلق به قرون 16 و 17 ( كلكسيون دكتر آلبرت فيگدور در شهر وين )\r\nدر ماه اوت 1907 از طرف وزارت فرهنك مأموريت يافتم كه بايران مسافرتى بكنم و راجع بابنيه و آثار باستانى و ابنيه‌اى كه روبويرانى گذارده و يا به كلى در سالهاى اخير از ميان رفته بود تحقيقاتى كنم . از طرفى هم جناب اجل سردار اسعد رئيس ايل\r\n\r\n","description":"","footnote":"","page_name":" 8 ","page_number":40},
  {"content":"\r\n\r\nبختيارى كه در اينوقت در پاريس بود از من دعوت كرد كه به خاك بختيارى هم بروم و چندى مهمان او باشم زيرا كه خود او هم عازم حركت بايران بود . پس خط سير خود را بطريقى معين كردم كه ابتدا از تركستان روسيه عبور كرده بكشور ايران وارد شوم و پس از توقف مختصرى در مشهد ، راه تهران را در پيش گيرم و در مسير خود شهرهاى نيشابور و سبزوار و شاهرود و ناحيهء ورامين را به‌بينم و به شهر تهران كه پايتخت ايران است برسم و پس از توقف مختصرى از جادهء معمولى كه از شهر مقدس قم عبور مىكند بشهرهاى كاشان و اصفهان بروم و بعد از ديدن قصور قديمى پايتخت شاهان صفوى به طرف خاك بختيارى روى آورم و بدهكدهء بزرك جونقون كه محل سكونت تابستانى جناب سردار اسعد رئيس ايل بختيارى است بروم و در مراجعت هم از همين راه بتهران برگردم و از خط قزوين و رشت و انزلى و عبور از بحر خزر ببادكوبه بروم و از آنجا با راه‌آهن باروپا بازگردم .\r\nخلاصه بر طبق همين نقشه من بعشق‌آباد رفتم و در آنجا باز بملاقات دوست قديمى خود موسيو « سزارى » نائل گرديدم كه در اينوقت مقام مهمى را اشغال كرده بود يعنى بمساعدت هيئت بلژيكى كه مأمور اداره كردن گمرك ايران بودند ، از آموزگارى بدرجهء بازرسى كل گمرك خراسان ارتقاء يافته بود . پس از احوال‌پرسى و تعارفات رسمى ، موسيو « سزارى » به من گفت : « شما با اين اميد بايران آمده‌ايد كه راجع بصنايع و معمارى اينكشور باستانى تحقيقاتى بكنيد و اطلاعاتى بدست آوريد ولى بايد بشما بگويم كه دير رسيده‌ايد . از اشياء قديمى آنچه نفيس و باارزش بوده همه را ارمنىها و يهوديان بدست آورده و بپاريس و لندن و ساير شهرهاى بزرك اروپا برده و به بهاى زيادى فروخته‌اند و گمان نميكنم ديگر چيز مهمى از اين اشياء آنتيك گرانبها در ايران باقى مانده باشد . بنابراين من پيشنهاد مفيدى بشما ميكنم و آن اين است كه علاوه بر تحقيقاتى كه ميكنيد و بايد بر طبق مأموريت خود نتيجه را بوزارت فرهنك فرانسه گزارش دهيد خوب است كتاب كاملى تأليف نمائيد كه از اوضاع و احوال سكنهء اين كشور باستانى و رسوم و عادات و قوانين جاريه در ميان مردم حكايت نمايد و آن را با عكسهاى لازم و جالب توجه زينت دهيد ، شما خوب ميتوانيد چنين كاريرا انجام دهيد ،\r\n\r\n","description":"","footnote":"","page_name":" 9 ","page_number":41},
  {"content":"\r\n\r\nشناسائى اخلاق و آداب و رسوم معمولى در ايران ، فايده‌اش براى اهالى مملكت ما بسى بيشتر از پيدا كردن چند تكه كاشى است كه بايد در پشت شيشه‌هاى موزه‌اى بماند و در معرض تماشا واقع گردد . »\r\nاكنون ميبينم كه پيشنهاد دوست من موسيو « سزارى » صورت حقيقت به خود گرفته است زيرا من از اين مسافرت بجز چند تكه سفال چيزى با خود نياوردم و آن را هم در گمرك روسيه در غيبت من درهم ريختند و كلكسيونهاى مرا بهم زدند و پس از بازرسى هم اشياء شكستنى را مثلا با هاون و ساير آلات مفرغى در پهلوى هم جاى دادند بطوريكه در موقع ورود بپاريس پس از باز كردن صندوقها بجز اشياء فلزى چيزى باقى نمانده بود و فقط يك مشت خاك مينائىرنگ در گوشهء صندوقها ديده ميشد . مخصوصا من اين عمل گمركخانهء روسيه را بمسافرينى كه پس از من بخاور زمين ميروند يادآورى ميكنم تا در گمركخانهء روسيه احتياط را از دست ندهند و در باز كردن و بستن صندوقهاى خود حضور داشته باشند .\r\nاكنون وظيفه خود ميدانم كه از كسانى كه در اين مسافرت با من مساعدت كرده‌اند سپاسگزارى كنم ، بخصوص از اشخاصى كه در تأليف اين كتاب دستى داشته‌اند .\r\nبسى خوشوقتم كه نخست نام مادموازل « كلوتيلدويت جنشتين » .  ( Clotilde Wittgenstein )  را ذكر ميكنم كه با مهربانى و گشاده‌روئى درهاى سفارت ايران را در پاريس به روى من باز كرد كه در آنجا جناب اجل ميرزا صمد خان پذيرائى گرمى از من به عمل آورد .\r\nملاقات‌هاى من با نمايندهء شاه ايران كمى قبل از شورش ايران در ماه ژوئن 1907 صورت گرفت . من از او درخواست كردم كه توصيه‌اى براى دوستان متنفذ ايرانى خود به من بدهد . او با تبسمى به من پاسخ داد :\r\n« من با كمال ميل حاضرم كه خواستهء شما را انجام دهم و نامه‌هائى بدربار ايران بنويسم ولى بهتر آن ميدانم كه از جناب سردار اسعد كه رئيس كل قبايل بختيارى است ملاقاتى بكنيد . او اكنون در پاريس است و ميتواند بشما مساعدتهاى خاصى بكند و وسايل مسافرت شما را بنحو شايسته‌اى فراهم سازد . »\r\nبارى من بنصايح گرانبهاى ژنرال صمد خان عمل كردم و با توصيهء او بملاقات سردار\r\n\r\n","description":"","footnote":"","page_name":" 10 ","page_number":42},
  {"content":"\r\n\r\nاسعد رفتم ، او نيز با مهربانى و گرمى از من پذيرائى كرد و وسايل سهولت مسافرت مرا فراهم ساخت . در طى ملاقاتهائى كه با رئيس قبايل بختيارى نمودم او را مرد با عزم و بلندفكرى يافتم كه بينهايت بميهن خود ايران و سربلندى و ترقى آن علاقه داشت .\r\nاصالت و نجابت و صفات نيك او بسى قابل تمجيد است . او در حوادث و انقلاباتى كه در سالهاى اخير در ايران پديدار گرديد امتحانات ميهن‌پرستى خود را به خوبى داد و من خود را مؤظف ميدانم كه مخصوصا از جناب اجل حاج على قليخان سردار اسعد تشكر نمايم كه علاوه بر فراهم كردن وسايل مسافرت من اسكورتى هم از افراد شجاع ايل بختيارى همراه من كرد و در قصر خود كه در دهكدهء جونقون واقع است پذيرائى بسيار گرم و شايانى از من به عمل آورد . اين شخص عاليقدر و بلندهمت مهربانى را نسبت به من بمنتها درجه رسانيد ، بعلاوه در انجام مقصود من هم شركت كرد و از مساعدتهاى لازم فروگذارى ننمود و يادداشتهاى گرانبهائى راجع باخلاق و آداب و رسوم ايرانيان و مخصوصا قبايل بختيارى براى من فراهم نمود .\r\nاز مساعدتهاى رفيق مسافرتم يعنى دكتر ژان ونشون  ( Jean . vinchon )  نيز سپاسگزارى ميكنم كه از وفادارى و مساعدت به من مضايقه نكرد و در مسافرت در فلات ايران با من همراه شد . هرشب با اينكه در طى مسافرت در رنج و زحمت بود مدتى بيدارى ميكشيد و يادداشتهائى در دفترچه خود نقل ميكرد و آنها را با طرز بسيار خوب و روشن و منشيانه مينوشت و مناظر جالب‌توجه و زيبائى را كه در ضمن مسافرت به آنها برميخورديم بطور شايسته‌اى مجسم مينمود . دفترچه رفيق من در نگارش سطورى كه عنقريب خواهيد خواند كومك مؤثرى بود ، او يادداشت‌هاى خود را در روشنائى لرزنده شمع و در كلبه‌هاى خشت و گلى فقيرانه كه شبها در آنها منزل ميكرديم تحرير مينمود ، اين دفتر يادگارهاى مسافرت را بخاطر من آورد و ساعات خسته كننده و پررنج مسافرت را دوباره در نظر من مجسم ساخت .\r\nاشخاص ديگرى هم هستند كه بايد از آنها تشكر كنم يكى از آنها « ژرژمارتو »  ( George . Marteau )  دوست دانشمند من است كه سمت مهندسى صنايع و كارخانه‌ها را دارد و بنا به خواهش من شرحى راجع بنقاشيهاى مينياتورى ايران نوشته است كه\r\n\r\n","description":"","footnote":"","page_name":" 11 ","page_number":43},
  {"content":"\r\n\r\nخواننده با رغبت مطالعه خواهد كرد ، خود او نيز به حد افراط عاشق و شيفته و دلباختهء صنعت مينياتور ايرانى است ، من آن توانائى قلم را ندارم كه مساعدتهاى او را نسبت بخودم آنطور كه بايد شرح دهم و تنها ذكر فروتنى و مهربانى كه از جمله صفات نيك اوست براى معرفيش كافى است .\r\nراجع بصنعت ظريف تذهيب و نقاشى كتب ايرانى بايد بلطف و مساعدت بى - اندازه موسيو « هانرى وور »  ( Henri . Vever )  اشاره كنم كه عاشق بيقرار و شيفتهء آن‌ها مىباشد و در جمع كردن اين آثار نهايت كوشش را به عمل آورده است ، او به من اجازه داد كه كلكسيونهايش را با دقت تماشا كنم و صفحات گرانبهاى كتب خطى فارسى او را با خود ببرم و عكسى از آنها بردارم و زينت كتاب خود نمايم . اين صفحات بقدرى نفيس و جالب‌توجه هستند كه اشخاص باذوق با دادن طلاى زياد آنها را از دست يكديگر ميربايند .\r\nاز جمع كنندگان آثار قديمى ايران كه همراهى آنها دربارهء فراهم نمودن تصاوير اين كتاب بسيار مفيد بوده يكى هم « آلبرت فيگدر »  ( Albert Figdor )  از اهالى « وين » است كه با علو همت فطرى اجازهء نقل چندين نمونه از مجموعهء نفيس خود را به من داد . كلكسيون او معروف اشخاصى است كه شيفتهء آثار هنرى ايرانيان قديم هستند و من وظيفه دارم كه ازين مرد عالىهمت تشكر نمايم .\r\nنهايت امتنان را از موسيو « پل دستره »  ( Paul D'Estree )  دارم كه اوقات تعطيل خود را صرف همراهى با من كرد تا اين كتاب را بطور شايسته بجامعه تقديم نمايم .\r\nاشخاصى كه بايران و صنايع ظريف آن دلبستگى دارند موسيو « المر »  ( Olmer )  را خوب ميشناسند . اين مرد دانشمند فرانسوى سالهاى زياد با تسلط كامل فيزيك و شيمى را در دار الفنون تهران تدريس ميكرد . در ضمن مطالعهء اين كتاب غالبا به صفحاتى برميخوريد كه من از رسالهء گرانبهاى اين مرد دانشمند استخراج كرده‌ام .\r\nاين رساله را « المر » در تحت عنوان « گزارش هيئت علمى در ايران ) نوشته و منتشر نموده است . اين رسالهء ساده نتيجهء چندين سال تفحصات اوست كه با حوصلهء زيادى آنها را\r\n\r\n","description":"","footnote":"","page_name":" 12 ","page_number":44},
  {"content":"\r\n\r\nجمع و ذخيره كرده است و شرحى است بسيار روشن كه اوضاع صنعتى ايران را در آغاز قرن بيستم به خوبى مجسم مينمايد .\r\nراجع بانقلاب ايران و تغيير رژيم ، من از مداركى كه موسيو « ژاك بيزو »  ( jaqueBizot )  مفتش كل ماليه ايران براى من فرستاده است استفاده كرده‌ام . « بيزو » همان كسى است كه در سالهاى 1908 و 1909 براى تشكيلات ماليهء ايران استخدام گرديد و كوشش كرد تا نظمى در اين كلاف درهم‌ريختهء ادارى ايران برقرار نمايد و مأموريت خود را بنحو شايسته‌اى انجام داد . اگر اوضاع مالى ايران امروزه رو بكمال نرفته علتش بيم دائمى و عدم اعتمادى است كه از خصائص ذاتى خاوريان مىباشد .\r\nراجع بشرح انقلاب ايران بايد بنام ژنرال « بازيرگيان »  ( Bazirguian )  اشاره كنم كه مدت چهل سال در ايران مدير كل تلگرافخانهء هند و اروپا بود . او هم مجموعه‌اى از عكسها كه يكنفر روسى موسوم به « سوروگن »  ( Sevruguin )  برداشته بود براى من فرستاد اين شخص روسى با صبر و حوصله و زحمات بسيارى در مدت سى سال كلكسيون جالب توجهى از عكس‌هاى گوناگون جمع كرده بود كه ناگهان در سال 1909 در جريان حوادث خونينى كه منتهى بسقوط محمد على شاه گرديد از ميان رفت . او مسلما بىاندازه اندوهناك شد كه نتيجهء تمام زحماتش در يك لحظه بدست يك مشت مردم نادان بر باد رفت ، اينان به بهانه‌هاى سياسى بخانه‌هاى اروپائيان وارد ميشدند و جز غارت كردن اموال آنان كار ديگرى نداشتند .\r\nدر ميان صنعتگران و نقاشانى كه دربارهء تصاوير اين كتاب با من همكارى كردند بمادام « رانويه شارتيه »  ( Ranvier Chartier )  و موسيو « بويون »  ( Bouillon )  و « دووال »  ( Duval )  و « موره »  ( Maurer )  و مخصوصا موسيو « فروليش »  ( Frolich )  اشاره ميكنم كه با من مساعدتهاى لازمه را نمودند .\r\nدر خاتمه از دوست و همكار خود موسيو « لوئى فواسى »  ( Louis Foissey )  كه ايران را مانند مسافرين دقيق به خوبى ميشناسد تشكر ميكنم .\r\nاكنون ديگر كارى ندارم مگر اينكه از تطويل كلام از خواننده معذرت بخواهم .\r\n\r\n","description":"","footnote":"","page_name":" 13 ","page_number":45},
  {"content":"\r\n\r\nمقصود من از اين مقدمه اين است كه نشان دهم تا چه اندازه قسمت من در تأليف اين كتاب در جنب همكاريها و مساعدتهائى كه ديگران كرده‌اند ناچيز بوده است . همكاران من از زحمت و صرف وقت مضايقه نكرده‌اند و خواسته‌اند نشان دهند كه از هركس بهتر مىتوانند آنچه را كه ديده‌اند به خوبى توصيف كنند ، بطوريكه هموطنانشان از مطالعهء نوشته هاى آنها به اين آثار شگفت‌آور شناسائى حاصل كنند و خرسند گردند .\r\nشاهزاده ايرانى\r\n\r\n","description":"","footnote":"","page_name":" 14 ","page_number":46},
  {"content":"\r\n\r\n\r\n[ كتاب اول 
  ]\r\n\r\nفصل اول اوضاع جغرافيائى و اجتماعى ايران\r\nآب‌وهوا و محصولات - طرق ارتباطى - جمعيت - شاه ايران - القاب و عناوين شاه - تقسيمات ادارى - انتصاب كارمندان - ترتيب اخذ ماليات - مداخل - پيشكش اختلاس - اوضاع داخلى - القاب افتخارى - قوانين شرعى و عرفى - دادگسترى - شكنجه و جرائم - بست - زندان - نفوذ افكار اروپائى - رفرم دادگسترى - عايدات ثابت - تيول - ماليات كسبه و تجار - املاك خالصه - گمرك - عايدات غيرمستقيم - بودجهء ايران - قراء خالصه - طايفهء قاجار .\r\n\r\nقسمت اول جغرافى - تقسيمات ادارى\r\n\r\nمساحت ايران\r\nمساحت كشور ايران 165000 كيلومتر مربع است كه تقريبا سه برابر مساحت كشور فرانسه مىشود ، قسمت مركزى اين كشور فلاتى را تشكيل ميدهد كه بوسعت 55000 كيلومتر مربع است و ارتفاع متوسط آن به 1100 متر ميرسد و آب‌وهواى آن بسيار مطبوع است و با اينكه درجهء حرارت در همه‌جا يكسان نيست و اختلاف زيادى از اين حيث در آن ديده مىشود چهار فصل آن منظم است .\r\n\r\n","description":"","footnote":"","page_name":" 15 ","page_number":47},
  {"content":"\r\n\r\n\r\nآب‌وهوا و محصول\r\nاين ناحيهء مرتفع از طرف شمال به سلسله جبال البرز محدود ميگردد كه داراى قلل بلنديست و مرتفع‌ترين قلهء آن دماوند است كه در نزديكى تهران واقع شده است . جبال مرتفع ديگرى هم در ايران هست مانند سبلان در نزديكى اردبيل و سهند كه در حوالى تبريز است .\r\nجبال آرارات و سلسله جبال زاگرس و جبال بختيارى در طرف مغرب ايران واقع شده‌اند .\r\nحرارت ايالات جنوبى مانند نواحى استوائى است و در ايالات شمالى كه در كنار بحر خزر واقع شده‌اند هوائى بخارآلود وجود دارد .\r\nكشور ايران داراى معادن بسيار ممتازيست از قبيل ذغال‌سنگ و آهن و سرب و مس و ارسنيك و جيوه و گوگرد و پنبهء كوهى و مانگانز . در پاره‌اى از رودخانه‌ها مانند رودخانهء جغتاى ريزه‌هاى طلا يافت مىشود . منابع نفت سرشارى در نزديكى بوشهر و بختيارى وجود دارند و مرواريد خليج فارس مشهور است .\r\nدر بعضى نواحى كه آب وجود داشته باشد محصولات بسيار خوبى به عمل ميآيد . گندم ايران از بهترين گندمهاى خوش‌طعم روى زمين است . ساير محصولات آن برنج و ارزن و جو و ذرت است اما جو سياه در اين كشور به عمل نميآيد . اشجار ميوه‌آور در اين كشور فراوان هستند و فندق و بادام و پسته از صادرات بسيار خوب ايران بشمار ميروند .\r\nبدبختانه گاهى در ايران ناخوشيهاى مسرى مهلكى بروز مىكند از قبيل و با و طاعون و غيره و گاهى هم اهالى اين سرزمين گرفتار بلاى قحطى و زلزلهء شديد ميگردند .\r\nبلاى قحطى غالبا از عدم نظم و ترتيب زراعتى توليد مىشود . تنها نقصان رودخانه‌هاى آب شيرين موجبات قحطى را فراهم نميكند بلكه اشكال حمل‌ونقل ارزاق و هجوم ملخ هم در كار است ، بعلاوه زارع بايد زياد كار كند و سود كمى از دست‌رنج خود ببرد .\r\nتقريبا باندازهء هشت دهم حاصلى كه به عمل ميآورد به مالك تعلق ميگيرد و دهقان مجبور است به سختى و قناعت امرار معاش نمايد .\r\n\r\nطرق ارتباطى\r\nدر ايران جادهء شوسه‌اى وجود ندارد كه شايستهء ارابه‌رانى باشد يكى از جاده‌ها جادهء انزلى و رشت و تهران است كه با دست مهندسين روسى ايجاد شده و هركس در آن رفت‌وآمد كند\r\n\r\n","description":"","footnote":"","page_name":" 16 ","page_number":48},
  {"content":"\r\n\r\nمجبور است باج سنگينى بروسها بپردازد .\r\nپس از آن جادهء قم به تهران است كه چند سال قبل يك كمپانى انگليسى آن را ايجاد كرد و چاپارخانه‌ها و كاروانسراهائى هم در طول راه ساخت ، اكنون اين راه در گارى پست در راه تهران باصفهان\r\nدست دولت ايران است و نگاهدارى و مواظبت آن كاملا متروك شده است .\r\nدولت ايران چند سالى است كه بفكر شوسه كردن راه تهران بمشهد افتاده است قطعات مختلفى از اين راهرا به خيال خود درست كرده‌اند ولى قابل استفاده نيستند و ارابه‌رانان از رفتن در اين قطعات اجتناب ميكنند و راه قديمى را كه با پاى ستوران درست شده است بر اين راه ترجيح ميدهند .\r\nدر تمام كشور ايران جاده‌هائى هست كه شهرهاى بزرگ را بهم اتصال ميدهند و گاهى عرض اين جاده‌ها به چند كيلومتر ميرسد . هرگاه زمين خشك باشد اين جاده‌ها\r\n\r\n","description":"","footnote":"","page_name":" 17 ","page_number":49},
  {"content":"\r\n\r\nخوب و بسى بهتر از قطعاتى است كه در راه مشهد با عدم اطلاع از راه‌سازى ساخته شده‌اند .\r\n\r\nجمعيت\r\nجمعيت ايران دائما رو به تقليل ميرود ، يكى از علل مهم اين تقليل ، محيط رقت‌آورى است كه زنان در آن امرار حيات ميكنند .\r\nدختران را در صغر سن وادار به ازدواج مينمايند و آنها مجبورند دورهء نمونه‌اى از زردشتيان ايران\r\nشير دادن بكودكان را طولانى كنند و در نتيجه خيلى زود نشاط جوانى را از دست بدهند .\r\n\r\n","description":"","footnote":"","page_name":" 18 ","page_number":50},
  {"content":"\r\n\r\nعدم نظافت و ندانستن دستورهاى بهداشتى موجب توليد افكار موهوم و خرافاتى شده است و در مواقع بروز امراض مسريه مانند تيفوس و اسهال و و با و طاعون و مخصوصا آبله كه قاتل كودكان است بچيزهاى موهومى متوسل ميگردند .\r\nنقشهء ارضى ايران\r\nتعيين رقم جمعيت ايران تقريبا غيرممكن است زيرا كه سرشمارى و ادارهء آمار\r\n\r\n","description":"","footnote":"","page_name":" 19 ","page_number":51},
  {"content":"\r\n\r\nو شناسنامه در اين كشور وجود ندارد ، راجع بزمانهاى بسيار قديم هم نميتوان اقوال مورخين را معتبر دانست و معلوم نيست كه از روى چه مدرك و مأخذى نويسندگان قديمى شمارهء رعاياى داريوش را 50 ميليون نوشته‌اند ، شاردن هم در عصر خود رقمى بقلم آورده كه مسلما از حقيقت دور است ، او جمعيت ايرانرا در عصر خود 40 ميليون برآورد كرده است . نويسندگان قرن نوزدهم بحقيقت نزديك‌تر شده‌اند . « 1 » « سرجان ملكم » در تاريخ 1815 جمعيت ايران را ده ميليون تخمين زده است .\r\n« راولنسن » انگليسى نيز در سال 1850 تقريبا همين رقم را نشان ميدهد و دكتر سواران تركمان در موقع عبور از پل آمودريا در نزديكى خيوه\r\nپلاك  ( Pollak )  در سنه 1873 مينويسد كه جمعيت ايران بواسطهء امراض مهلك و با و طاعون و مخصوصا قحطى بسيار كم شده است و اكنون تقريبا از 6 ميليون تجاوز نميكند .\r\nژنرال شيندلر  ( Schindler )  در سال 1888 جمعيت اين كشور را مطابق صورت\r\n\r\n\r\n","description":"","footnote":"\r\n( 1 ) گويا مؤلف وسعت و آبادانى ايران را در زمان داريوش و شاه عباس بخاطر نياورده است ( م )\r\n","page_name":" 20 ","page_number":52},
  {"content":"\r\n\r\nزير 7653600 نفر بقلم ميآورد :\r\nشيعه / 600 / 860 / 6 / يهودى / 000 / 19\r\nسنى / 000 / 700 / ارمنى / 000 / 43\r\nزردشتى / 000 / 8 / نستورى و كلدانى / 000 / 23\r\n\r\nشاه ايران\r\nايران تا سالهاى اخير داراى سلطنت استبدادى بود و شخص شاه اختيارات مطلق داشت و مطابق دلخواه خود بر اين كشور حكم رانى ميكرد و هرچه امر ميكرد بايد فورا اجرا شود و هيچ كس در مقابل امر شاه حق چون‌وچرا نداشت ، در واقع شخص شاه هم واضع قانون و هم قاضى و هم مجرى آن بود و درعين‌حال ميبايستى حافظ و پشتيبان مذهب اسلام هم باشد .\r\nطريقهء رفتار رعايا نسبت بشاه به همان طرز زمانهاى قديم است كه ايران امپراتورى عظيمى را تشكيل ميداد . القاب و عناوين مخصوص شاه به خوبى نشان ميدهند كه تا چه اندازه نسبت بساير افراد بشر برترى دارد . در نظر ايرانيان كه تجمل‌پرست و مقيد به تشريفات هستند شخص شاه هميشه شاهنشاه و سلطان السلاطين و ظل اللّه و قبلهء عالم و ملائك پاسبان و قطب عالم امكان و بحر علم بايد خطاب شود يعنى مالك الرقابى كه پرچم او آفتاب است و فرمانده افواجى است كه شمارهء آنها از كواكب آسمان هم زيادتر مىباشد .\r\nبايد اعتراف كرد كه امروزه اقتدار شاه رو به نقصان گذارده و معلوم نيست كه در نتيجهء انقلاب اخير به چه صورت درآيد .\r\nاز جنبهء مذهبى هم نميتوان شاه را رئيس بلاحرف فرقهء شيعه دانست زيرا ما از زمانيكه رعايا آب شستشوى شاه را براى تيمن و تبرك ميبردند و آن را شفاى عاجل هر دردى ميدانستند بسى دور افتاده‌ايم .\r\nاز وقتى كه شاهان ايران علنا با علماى مذهبى بمبارزه پرداختند ، جنبهء تقدس را از دست دادند و از عايدات املاك وقف مساجد و بقاع متبركه بىبهره ماندند و اين املاك ملك طلق پيشوايان روحانى گرديد . مخصوصا شاهان سلسلهء قاجار در انظار عامه ابدا جنبهء تقدس ندارند و علماى روحانى هم براى نمايندگان اخير اين سلسله\r\n\r\n","description":"","footnote":"","page_name":" 21 ","page_number":53},
  {"content":"\r\n\r\nقدر و اعتبارى قائل نيستند .\r\n\r\nتقسيمات ادارى\r\nكشور ايران تقسيم شده است بايالات و ولايات و در رأس هرقسمت حاكمى از طرف شاه قرار گرفته است و مطابق قوانين استبدادى باداره كردن آن مىپردازد . فرمانفرمايان و حكام در مقابل شخص شاه مسئول هستند و موظفند كه ماليات را از رعايا گرفته بمركز بفرستند و بر حسب ظاهر در حفظ جان و مال رعايا و امنيت راهها بكوشند .\r\nهرفرمانفرما يا والى كه در رأس ايالتى قرار گرفته است كارمندان زيردستى هم دارد كه آنها را نايب الحكومه مينامند . كارمندان ديگرى هم هستند از قبيل داروغه و كلانتر و كدخدايان محلات شهرهاى بزرگ و دهكده‌ها كه بايد بدعاوى مردم رسيدگى نمايند و در حل‌وفصل آنها اقدام كنند .\r\nقبايل چادرنشين و بيابان‌گرد مانند كردها و بختياريها و غيره به طرز ديگرى اداره ميشوند يعنى حكمرانان اين قبايل بايد از نژاد خود آنان باشند و معمولا آنها را ايلخانى يا ايل بگى ميگويند ، اينها مؤظفند كه ماليات را از افراد ايل خود گرفته بوالى بپردازند .\r\nاقتدار شاه نسبت به اين قبايل تا اندازه‌اى محدود است زيرا كه نميتواند به غير از رؤساى قبيله كسى را بحكومت بر آنها منصوب نمايد .\r\n\r\nانتصاب حكام\r\nبراى انتخاب حكامى كه از حيث مقام پائين‌تر از واليان باشند شاه نميتواند دخالتى بكند ، واليان بايد كسى را بحكومت نواحى تعيين نمايند كه رعايا خواستار او باشند و آنها هم در انتخاب چنين حكامى نهايت احتياط را به عمل ميآورند زيرا كه در غير اين صورت ممكن است مردم شورش كنند و اختلالى در امور حكومتى روى دهد .\r\nمعمولا اشخاصى كه ميخواهند حكومت ناحيه‌اى را بدست آورند مجبورند كه مبلغى بفرمانفرما بعنوان پيشكش بپردازند و فرمانفرمايان هم موظفند كه همه‌ساله وجهى به اين عنوان براى شاه بفرستند مخصوصا از بيم اينكه مبادا رقيبى پيدا كنند هرقدر ممكن باشد بر مبلغ پيشكش ميافزايند و شاه هم در عوض اين مبلغ مجددا آنها\r\n\r\n","description":"","footnote":"","page_name":" 22 ","page_number":54},
  {"content":"\r\n\r\nرا يكسال ديگر بحكمرانى منصوب مينمايد و لباس افتخارى كه بخلعت موسوم است و معمولا تن‌پوش مبارك ناميده مىشود براى او ميفرستد .\r\nبالاترين كارمندان دولتى صدراعظم است كه تمام چرخهاى دستگاه دولتى با مظفر الدين شاه ، پشت سر او محمد على ميرزا و از چپ براست : مشير السلطنه عين الدوله - مشير الدوله ( كليشهء مسيو بيزو )\r\nدست او بگردش درميآيند . صدراعظم بر تمام امور كشور نظارت دارد ، كليهء امور ادارى حتى پيمان بستن با دول خارجى هم بايد با نظر او انجام يابد و همه بايد مطيع امر او باشند .\r\nصدراعظم بساير كارمندان دولت چندان اعتنائى ندارد و بتقاضاهاى مشروع يا غيرمشروع آنها آنطور كه بايد گوش نمىدهد و بسا مىشود كه آنها هم به مقامات و جاهاى ديگرى متوسل مىگردند ، مثلا بتوسط زنان حرم‌شاهى بانجام مقاصد خود نائل ميشوند .\r\nصدراعظم بايد همه‌جا حتى در شكار و گردش هم همراه شاه باشد ، پيوسته\r\n\r\n","description":"","footnote":"","page_name":" 23 ","page_number":55},
  {"content":"\r\n\r\nمشغول كار و دادن اوامر و فرامين است ولى در عوض عايدات سرشارى دارد . با اينكه واليان و حكام با فرمان شاه بحكومت منصوب ميگردند ناچارند كه با صدراعظم بسازند و پيشكش‌هائى به او بدهند تا بخواسته‌هاى خود موفق شوند زيرا كه اغلب رابطه‌اى با شخص شاه ندارند و بايد هميشه بتوسط صدراعظم به مقصود خود نائل گردند بنابراين بايد باندازه‌اى به او هدايا و پيشكش بدهند كه او را از خود راضى سازند و فرمان حكمرانى را از دست او بگيرند .\r\nبه غير از صدراعظم وزراى ديگرى هم در دربار شاهى هستند و شاه هم‌چنين تصور مىكند كه هرقدر عدهء وزرا بيشتر باشد بر اقتدار او افزوده مىشود و بهمين‌جهت است كه يكى ملقب بوزير جنگ و ديگرى وزير بيوتات سلطنتى و ديگرى وزير دواب و يا عدليه و يا خارجه و غيره است و با اينكه هيچگونه معدنى بجز فيروزه در اين كشور استخراج نميشود وزير معادنى هم در ميان وزرا خودنمائى مىكند .\r\n\r\nترتيب اخذ ماليات و مداخل\r\nترتيب اخذ ماليات فوق‌العاده بىنظم است و تابع قوانين معين و اصول ثابتى نيست . حاكم برحسب ظاهر موظف است كه ماليات ايالت را گرفته بمركز بفرستد ولى مجاز است كه بطور دلخواه هرچه خواست از مردم بگيرد و چون‌وچرائى در مقابل طمع او در كار نيست . مبالغ زيادى بعنوان حق الحكومه با قوهء قهريه از سكنه ميگيرد . مبلغ حق الحكومه معمولا بيش از دو ثلث مالياتى است كه بايد بمركز بفرستد ، بعلاوه پولهاى ديگرى هم ميگيرد كه آنها را مداخل حكومتى مينامند .\r\nيكنفر اتريشى موسوم به بارون توفانستين  ( Teufenstein )  كه معلوم نيست به چه علت بحكومت ولايت ساوه منصوب شده بود و در سنوات 1881 و 1882 اين ولايت را اداره ميكرد به من ميگفت كه حاكم قبل از او 25000 فرانك ماليات مرسوم براى شاه فرستاد ولى 80000 فرانك علاوه بر اين مبلغ رسمى از مردم گرفت و اين پولها را بعنوان مداخل بكيسهء خود ريخت .\r\nتمام تحصيلداران به همين ترتيب از مردم ماليات ميگيرند ، مثلا ضابط موظف است\r\n\r\n","description":"","footnote":"","page_name":" 24 ","page_number":56},
  {"content":"\r\n\r\nكه مبلغى اضافه بر آنچه در كتابچه‌اش نوشته شده به حاكم بپردازد ، زيردستان ديگرى هم هستند كه بايد با نايب الحكومه به همين طريق رفتار نمايند و واضح است كه با اين ترتيب سربازان ايرانى مستحفظين قونسولخانهء روس در مشهد\r\nرعيت بدبخت مجبور است كه سه الى چهار برابر ماليات مرسوم را كه بايد بخزانهء دولت وارد شود بپردازد و در نهايت پريشانى زندگى كند .\r\nاين ماليات و مداخل را از اراضى زراعتى و مواشى و باغ‌ها و غيره ميگيرند و اگر زيان يا خسارتى از قبيل هجوم ملخ و سن‌زدگى و ساير آفات متوجه زارع گردد منظور نظر نيست و تحصيلداران مبلغ مرسوم ساليانه را با جبر و شكنجه از او ميگيرند .\r\nهمين بىنظمى در قشون هم حكمفرماست . مثلا صاحب‌منصب بدرجهء بالاتر ارتقاء\r\n\r\n","description":"","footnote":"","page_name":" 25 ","page_number":57},
  {"content":"\r\n\r\nپيدا نميكند مگر اينكه مبلغى بعنوان پيشكش بوزير جنك بدهد و پس از اخذ درجه همين مبلغ را باضافهء مداخل از صاحب‌منصبان زيردست خود ميگيرد و آنها هم به همين طريق با زيردستان خود معامله ميكنند و بالاخره حقوق سربازان بجيب آنها ميرود بعلاوه مبلغى هم از سربازان ميگيرند و به آنها اجازه ميدهند كه در شهرها بكسب‌وكار پردازند تا بتوانند امرار معاش نمايند .\r\nاين طرز عمل را من به چشم خود در شهر مشهد ديدم . سربازان ايرانى كه در حاكم سبزوار و اطرافيان او\r\nقونسولخانهء روس قراول بودند از حق الزحمه و يا انعامى كه از قونسول دريافت مينمودند مبلغى بسلطان و يا نايب خود ميپرداختند .\r\n\r\nتعارف\r\nتعارف هديه‌ايست كه زيردستى بمافوق خود ميدهد تا مقصود او را انجام دهد . اين طرز هديه در زمانهاى پيشين در رژيم حكومتى ما هم معمول بود و ميبايستى مبلغى بپردازند تا مثلا گناه مقصرى بخشيده شود .\r\n\r\n","description":"","footnote":"","page_name":" 26 ","page_number":58},
  {"content":"\r\n\r\n« لردكرزن » راجع بنقصان مداخل كارمندان دولت شرحى مينويسد كه بسيار قابل توجه است . او از « سرجان ملكم » نقل قول مىكند كه فتحعلى شاه در عيد نوروز 30 ميليون تومان از فرمانفرمايان و حكام ايالات و ولايات و ساير اعيان و بزرگان بعنوان پيشكش ميگرفت ولى ناصر الدين شاه باخذ نصف اين مبلغ هم موفق نگرديد و در سنوات اخير اين مبلغ بطور محسوسى تقليل يافته است . اين نقصان مداخل بسيار قابل ملاحظه است و مىرساند كه تحصيلداران ماليات چگونه خون رعاياى بدبخت را مكيده‌اند كه ديگر قادر بر پرداخت مداخل نيستند و نظر باينكه مداخل حكام رو به تقليل گذارده از مبلغ پيشكشى ساليانه نيز كاسته شده است .\r\nيكنوع ماليات جديدى هم بتوسط مظفر الدين شاه برقرار شده است و آن اينست كه اگر شاه با دست خود شكارى را به خاك اندازد اعيان و اركان دولت و بزرگان مملكت بايد براى خوش‌آمد مبلغى بعنوان نازشست به او بپردازند .\r\n\r\nاختلاس\r\nدر موقعى كه شاه بفكر انجام كارهاى عام المنفعه‌اى بيافتد و بخواهد مثلا باصلاح جاده‌اى بپردازند و يا پلى در روى رودخانه بسازند ، مبلغى كه براى اين كار منظور شده و از خزانهء دولتى بيرون آمده بمحض اينكه بدست كارمندان دولتى ميرسد در هرمقام و درجه‌اى مقدارى از آن كاسته مىشود بطوريكه چون بدست آخر رسيد قابل آن نيست كه اقلا به كار شروع كنند .\r\nسود كارمندان متعدد دولتى در اين است كه از يكديگر پشتيبانى نمايند و به اصطلاح نان به يكديگر قرض دهند و بهمين‌جهت بسيار مشكل است كه بتوان چاله‌هائى را كه اين پول در آنها افتاده است كشف كرد و به همين دليل است كه اوضاع راه‌هاى ارتباطى اين كشور به وضع رقت‌بارى درآمده است . در مواقعيكه بندرت بفكر اصلاح و تعمير راهى ميافتند بقدرى در مصرف پول خوددارى مىشود كه راه خراب سابق بر راه اصلاح شده بمراتب ترجيح دارد .\r\nتجمل‌پرستى عمال دولتى آنها را مجبور مىكند كه برشوه‌گيرى عادت كنند و\r\n\r\n","description":"","footnote":"","page_name":" 27 ","page_number":59},
  {"content":"\r\n\r\nببدترين انواع آن تن دردهند ، يكى از تجملات عمال عاليمقام دولتى داشتن نوكر زياد است كه حداقل آن 50 و حداكثر 500 نفر مىباشد .\r\nبنجامن  ( Benjamin )  كه در سال 1881 در ايران اقامت داشت با اطمينان كامل نقل مىكند كه صدراعظم در آنموقع سه هزار نوكر داشت و نگاهدارى آنان براى او بسيار مشكل و زحمت‌آور بود . هرشخصى كه مختصر مقامى داشته باشد مجبور است كه هميشه در موقع بيرون رفتن از منزل عدهء زيادى مستوفى و منشى و حسابدار و خزانه دار و فراش در دنبال داشته باشد .\r\n\r\nآمار\r\nبا وجود اين عدهء بيشمار كارمندان دولتى هيچگونه آمارى در كار نيست و ثبت احوال و شناسنامه در اين كشور از چيزهاى مجهول است و هم‌چنين پرونده و دفاتر محاسبات و آرشيو اسناد و غيره از جمله اشياء ناشناخته محسوب ميگردند . آنچه در دست مستوفيان و منشيان است خرمن‌كوبى در حوالى گودان در سرحد روس و ايران\r\nتكه كاغذى است موسوم به فرد كه قابل اعتماد نيست .\r\n\r\n","description":"","footnote":"","page_name":" 28 ","page_number":60},
  {"content":"\r\n\r\nدر زمان سلطنت مظفر الدين شاه هم هيچگونه دفترخانه و آرشيوى وجود نداشت كه بتوان راجع بموضوعى از روى اسناد و مدارك تحقيق كرد . هريك از مستوفيان و منشيان قلمدانى در جيب داشتند و لولهء كاغذى هم در شال كمر خود فروبرده بودند . اين نويسندگان در قسمتى از كاخ ارباب خود منزل داشتند و گاهى هم در كوچه يا ميدان عمومى در روى سكوئى نشسته و مشغول تحرير بودند و البته اين نوع كار كردن فاقد جاده‌اى در حوالى گودان در سرحد روس و ايران\r\nهرگونه نظم و ترتيب است .\r\n\r\nعناوين و القاب عمال دولتى\r\nغالب عمال دولتى داراى لقبى هستند كه به آن افتخار ميكنند . اين لقب را شاه با فرمانى به آنها ميدهد ولى كار و حقوق منظمى ندارند ، اين القاب كه بمنزلهء نام اصلى اشخاص شده‌اند به چندين طبقه تقسيم ميشوند و كلمات سلطنه و دوله و ملك و ممالك و سلطان و خاقان و غيره را در دنبال دارند مانند اعتماد السلطنه و اعتماد الدوله و اعتماد الملك و اعتماد الممالك و اعتماد السلطان و اعتماد خاقان و اعتماد خلوت و اعتماد دفتر و اعتماد ديوان و\r\n\r\n","description":"","footnote":"","page_name":" 29 ","page_number":61},
  {"content":"\r\n\r\nغيره . تعجب در اين است كه بعضى از ملاها و روضه‌خوانان هم از شاه لقب ميگيرند مانند اعتماد الاسلام و اعتماد الشريعه و اعتماد الواعظين و اعتماد الذاكرين و غيره . كمتر اشخاصى پيدا ميشوند كه داراى لقب نباشند . عنوان خانى و ميرزائى از عناوين عادى و معمولى محسوب مىشود زيرا كه غالب اشخاص ادارى كه لقب ندارند داراى اين عنوان‌ها هستند مانند ميرزا تقى خان و ميرزا حسن خان و غيره .\r\nلقب سلطان كه بشاه عثمانى تعلق دارد در ايران بصاحب‌منصبان جزء قشون داده مىشود و گويا مخصوصا براى تخفيف سنىها به اين عمل مبادرت نموده‌اند .\r\nاعيان و اشراف ايران براى فرزندان خود هم در صغر سن چنين القابى را از شاه مىگيرند و چون اين اطفال بزرك شدند و به مقامى رسيدند ممكن است تغيير لقب دهند و لقبى بالاتر از آن را از شاه بگيرند . هرايرانى ثروتمند ميتواند چنين لقبى را خريدارى كند ، حتى تاجرها هم گاهى بالقاب ملك التجار و صديق التجار و اعتماد التجار و غيره مفتخر ميگردند اما اين القاب جزء ملك موروثى آنها نيست و بعد از مرگشان بفرزندانشان نميرسد مگر اينكه دوباره با پول آن را خريدارى نمايند .\r\nظرف و قاشق شربت‌خورى چوبى منبت‌كارى شده . متعلق به قرن 19 ( كلكسيون مؤلف )\r\n\r\n","description":"","footnote":"","page_name":" 30 ","page_number":62},
  {"content":"\r\n\r\n\r\nقسمت دوم - طرز حكومت\r\n\r\nقوانين شرعى\r\nدر ايران دو قسم قانون وجود دارد كه در مواقع لازم بايد به آنها رجوع كرد : اول قوانين مذهبى كه اساس آنها بر نوشته هاى اسلامى تكيه دارد ، دوم قوانين عادى كه مأخوذ از اخبار شفاهى و قضاوتهائى است كه قبلا در چنين موضوعى اجرا شده‌اند .\r\nروحانيان شيعه\r\nقوانين شرعى مأخوذ از دستوراتى هستند كه پيغمبر اسلام ( ص ) در قرآن ايراد نموده است و عقايد امامان و تفاسير قضات روحانى هم در آنها دخالت پيدا كرده است . اين دستورات را ميتوان به چهار دسته تقسيم كرد : اول دستورات مذهبى ، دوم دستورات معاملاتى ، سوم دستورات مربوط بوظايف فردى و چهارم دستورات قضائى راجع بدعاوى .\r\n\r\n","description":"","footnote":"","page_name":" 31 ","page_number":63},
  {"content":"\r\n\r\nمجريان قوانين شرعى ملاها و مجتهدين هستند كه آنها را حكام شرع مينامند و در رأس آنها شيخ الاسلام قرار دارد كه در شهرهاى بزرك از طرف شاه به اين سمت منصوب مىگردد .\r\nاصولا جرمها و جنايات مهم بايد در محضر حكام شرع بثبوت برسند و امورى كه رحل قرآن چوبى متعلق بقرن 18 ( كلكسيون مولف )\r\nمربوط بمذهب نميباشند بايد در محكمه عرفى قضاوت شوند ولى شناسائى و تشخيص اين دو نوع هميشه منظور نظر نيست و غالبا اشباه و نظائر جرم را در نظر ميگيرند و بحكام شرع يا عرف مراجعه مينمايند .\r\nاصولا مسائل مربوط بكفر و ايمان و اهانت و تحقير بچيزهاى مقدس و امور نامشروع و طلاق و ازدواج و تنظيم قباله و اسناد ملكى و فسق و فجور و مسموميت و مستى بمحاكم شرعى رجوع مىشود .\r\nدوام و ثبات محاكم شرعى هم بر طبق ميل شاه مىباشد و برحسب مواقع تغييرپذير بوده است . نادر شاه افشار نسبت بعلماى روحانى روى خوشى نشان نميداد و ناصر الدين\r\n\r\n","description":"","footnote":"","page_name":" 32 ","page_number":64},
  {"content":"\r\n\r\nشاه هم نظر خوبى به آنها نداشت چنان كه نفوذ و قدرت شيخ الاسلام تبريز را بدون ملاحظه و بىتأمل درهم شكست و او را دستگير نمود و هم‌چنين نسبت به امام جمعهء تهران همين رويه را در پيش گرفت و حق بست را كه تا آنوقت احترامى داشت از مسجد جامع سلب كرد .\r\nاز طرفى هم بايد اذعان كرد كه محاكم شرعى حق دادن حكم را دارند ولى داراى نفوذ و اقتدارى نيستند كه احكام خود را اجرا نمايند بلكه حكام عرف بايد مجرى احكام شرعى باشند ، معهذا احكام مجتهدين قابل بحث نيست زيرا كه طرفين دعوا ميترسند كه اگر بمحاكم عرف رجوع نمايند باب رشوه و تعارف باز شود و بالاخره بجاى اينكه كارشان اصلاح شود منجر به خرابى اوضاع مالى آنها گردد و دارائى آنها بتدريج از دستشان برود .\r\n\r\nحكام عرف و قوانين عادى\r\nچنان كه در پيش ذكر شد قوانين عادى يا عرفى بر اخبار شفاهى و عادى و قضاوتهاى قبلى تكيه دارند و عملا مطابق طمع مأمورين رفع دعوا ، انجام ميگيرند و خلاصه آنكه هركس بيشتر رشوه دهد و رضايت خاطر آنانرا فراهم كند فاتح برميگردد ، اين كارمندان دولتى راهنمائى دار زدن ميرزا رضا قاتل ناصر الدين شاه در ميدان تهران\r\nبجز وجدان خود ندارند و كمتر اتفاق ميافتد كه بدون رشوه و تعارف كارى صورت دهند .\r\n\r\n","description":"","footnote":"","page_name":" 33 ","page_number":65},
  {"content":"\r\n\r\nقوانين عادى عرفى در شهرها بدست داروغه و در قراء و قصبات با نظر كدخدايان اجرا ميشوند و غالبا چوب و فلك و انواع شكنجه هم در قضاوت‌ها دخالت دارند . جنايات مهم مانند قتل و جرح بايد به حاكم رجوع شود و در مواقع استثنائى بفرمانفرماى ايالت هم كه بصيرت و صلاحيت رسيدگى بچنين امورى را دارد رجوع مىشود و ممكن است در مواقع مخصوصى به شخص شاه نيز مراجعه نمايند ولى بواسطهء برخورد باشكالات و طول مدت كمتر بشاه مراجعه ميكنند .\r\nسابقا حاكم ايالت مختار جان و مال مردم بود و ميتوانست هركس را بدلخواه خود بقتل رساند ولى چندى است كه شاه حق قتل را به خود اختصاص داده است ولى طبقه سوم كمتر از اين حق استفاده ميكنند و واليان و حكام مىتوانند اشخاص را با شكنجه و چوب زدن تلف نمايند يعنى آنقدر چوب ميزنند تا در زير فلك بميرند و يا در زندان در زير شكنجه‌هاى سخت بدرود حيات گويند .\r\nخلاصه آنكه انصاف و عدالت در اين مملكت بمعنى حقيقى وجود ندارد ، مخصوصا رشوه‌گيرى ديوانيان در مدت كمى طرفين دعوى را از هستى ساقط مىكند .\r\n\r\nهيئت صلح و آشتى\r\nيك طبيب انگليسى بنام دكتر ويلس  ( Vils )  كه مربى پسران ظل السلطان بود نقل ميكرد كه يكنوع قضاوت ديگرى هم هست كه به نظر ميآيد بهتر از ساير انواع باشد و آن چنين است كه ريش‌سفيدان محل جمع ميشوند و بشكايات رسيدگى مينمايند و سرانجام حكمى ميدهند كه غالبا طرفين دعوى آن را ميپذيرند و رأى اين هيئت منصفه را شيخ الاسلام هم تصديق و امضاء مىكند . اين نوع قضاوت با تعارفات و پيشكش‌هاى كمترى صورت ميگيرد و در صورتى كه طرفين تابع رأى ريش‌سفيدان شوند موضوع دعوى بمحاكم شرعى يا عرفى رجوع مىشود .\r\nدر دهكده‌ها نيز غالبا همين رويه معمول است ، ريش‌سفيدان بموضوع دعوى رسيدگى كرده و نتيجه را بكدخدا و يا بملاى ده اطلاع ميدهند تا در رفع دعوى اقدام نمايد و كمتر اتفاق ميافتد كه دعاوى دهكده‌ها به محاكم عرفى كشيده شود .\r\n\r\n","description":"","footnote":"","page_name":" 34 ","page_number":66},
  {"content":"\r\n\r\n\r\nشكنجه‌هاى معمولى\r\nدر قرن هجدهم شكنجه كردن ايرانيان در ممالك متمدنه شهرتى داشت و انسان بشنيدن اين نوع اعمال وحشيانه بلرزه درميآمد ، اين نوع شكنجه‌ها در زمان ناصر الدين شاه هم معمول بود ، مثلا مقصر را به چهار ميخ ميكشيدند و يا بدهانهء توپ مىبستند و يا گچ ميگرفتند و يا زنده‌بگور ميكردند و يا مانند ستور نعل به كف پاى او ميكوبيدند و يا شقه‌اش مينمودند .\r\nستونى كه راهزنى را زنده در ميان آن گذاشته‌اند و اطراف آن را بالا برده‌اند\r\nدر زمانى كه چندان دور نيست دزدان و قطاع الطريق را سرازير در تنهء ديوارى ميآويختند و در اطراف او ستونى از گچ و آجر بنا ميكردند اما امروزه اين نوع مجازاتها تبديل به سر بريدن و بدار آويختن شده است . مجازات جنايات كم‌اهميت با قطع اجزاى بدن صورت ميگيرد مثلا انگشتان دست يا تمام دست را از مچ مىبرند و يا به بريدن گوش مقصر اكتفا مينمايند .\r\nپرفسور جاكسون  ( Jackson )  كه در سال 1905 در ايران بوده است نقل مىكند\r\n\r\n","description":"","footnote":"","page_name":" 35 ","page_number":67},
  {"content":"\r\n\r\nكه مجازاتها در اين كشور بطور وحشيانه‌اى صورت ميگيرند ، او خود در يكى از اين مجازاتها حضور داشته و شرح اجراى آن را چنين نقل مىكند :\r\n« همين كه محكوم را به ميدان آوردند شاگرد ميرغضب چنگالهاى آهنينى در منخرين او فروبرد و با سختى سر او را به طرف عقب كشيد ، هماندم ميرغضب با يك ضربت شمشير سر او را از بدن جدا كرد و براى اينكه زودتر جان بدهد جسد او را چندين دفعه محكم به زمين كوبيد و عجب اينكه جمعيت تماشاچى هم از اين عمل تأثرى بروز نداد . »\r\nتعجب ديگر من از اين است كه اين نوع مجازاتهاى سخت مانع تجديد طريقه فلك كردن و شلاق زدن\r\nجنايات نميشود زيرا كه چهار روز بعد چهار نفر ديگر را نيز دستگير كردند و به همين طريق بمجازات رساندند .\r\nدر شيراز هم براى ديدن نوع ديگرى از مجازات حضور پيدا كردم . به حكم والى زبانهاى سه نفر نانوا را كه نان را قدرى گران‌تر از نرخ معمولى فروخته بودند از بيخ بريدند .\r\n\r\n","description":"","footnote":"","page_name":" 36 ","page_number":68},
  {"content":"\r\n\r\nاين نوع مجازاتهاى سخت كمتر صورت ميگيرد ، آنچه بيشتر رواج دارد چوب و فلك است ، بدين‌طريق كه مقصر را به پشت خوابانده هردو پاى او را در فلك ميگذارند و دو نفر فراش دو انتهاى فلك را بدست ميگيرند و چهار نفر ميرغضب دو به دو در جلو و عقب مقصر ايستاده تركه‌هاى ترى را به كف پاى مقصر ميزنند ، گاهى هم بمقصر ترحم كرده جوراب را از پايش در نميآورند ولى غالبا پاهاى او را برهنه ميكنند تا چوب به كف پاى او بخورد ، رئيس ميرغضبان بداد و فرياد و گريه و زارى مقصر اعتنائى ندارد و پيوسته بزيردستان امر مىكند كه محكم‌تر بزنيد و چون ديد چوبها خرد شده‌اند دستهء تركه‌هاى ديگرى را بزيردستان تقسيم مىكند زيرا كه هميشه مقدار زيادى از آن‌ها را در حوض دار الحكومه ذخيره كرده است ، در آب ريختن تركه‌ها براى اين است كه خشك نشوند و هميشه تر و تازه و چسبنده باشند .\r\nهرگاه مقصر يا بستگان او پولى بميرغضبان بدهند آن‌ها هم در عوض به تخفيف مجازات پرداخته و چوب‌ها را طورى ميزنند كه كمتر بپاى مقصر بخورد يعنى بيشتر تركه‌ها را به چوب فلك ميزنند . البته اين تخفيف مجازات متناسب با كمى و زيادى پولى است كه ميرغضبان بعنوان مداخل ميگيرند .\r\nبمناسبت كاپيتولاسيون بين دولت ايران و دولت فرانسه ، چنين به نظر ميرسد كه هركس از ايرانيان كه بداشتن نشان « لژيون دونر » مفتخر باشد از چوب و فلك معاف است و بهمين‌جهت است كه غالب افسران و وزرا و حتى اعضاء خانوادهء سلطنتى درصدد گرفتن اين نشان افتخارى هستند تا از چنين مجازاتى معاف باشند .\r\nدر صورتى كه قتلى واقع شود و قاتل دستگير گردد اقوام مقتول بنابر قانون قصاص مىتوانند مقصر را مطالبه كنند كه او را بقتل رسانند و يا هراندازه كه دلخواه آنان باشد از او و بستگانش بعنوان خونبها پول بگيرند و بآزادى او تن دردهند . گاهى هم اتفاق ميافتد كه خانوادهء مقتول نظر بعدم اعتماد بمحاكم رسمى و يا براى اينكه زودتر از قاتل انتقام بگيرند بمحبس هجوم آورده قاتل را از آنجا بيرون ميآورند و مطابق ميل خود با او معامله ميكنند چنان كه در سال 1888 كه يكى از اقوام شاهزادگان قاجار بقتل رسيده بود و قاتل هم در وزارت جنگ زندانى\r\n\r\n","description":"","footnote":"","page_name":" 37 ","page_number":69},
  {"content":"\r\n\r\nبود ، اقوام قاتل بطور دسته‌جمعى بوزارت جنگ رفتند و قاتل را از محبس بيرون كشيدند و با كارد و ساير آلات برنده او را تكه‌تكه كردند و بعد هم نفت روى جسد او ريخته آتش زدند .\r\nزندانيان زنجيرشده كه نام هريك از آنها در عكس نوشته شده است\r\n\r\nحق بست\r\nمعمولا جانى پس از ارتكاب جنايت فورا فرار كرده در مكان مقدسى بست اختيار مىكند تا بستگانش با خانوادهء مقتول سازشى كرده خونبهاى او را بپردازند و موجبات خلاصى او را فراهم سازند .\r\nبست بانواع مختلف صورت ميگيرد ، مثلا توپ مرواريد كه در مدخل ارك سلطنتى است جاى بست است و اگر جانى خود را به زير چرخهاى ارابهء آن رساند كسى حق دست زدن به او را ندارد و بست ديگر اسب مخصوص سوارى شاه است كه اگر جانى به آن پناهنده شود و دم آن را بدست گيرد هيچكس حق تعرض به او را ندارد .\r\nاصطبل سلطنتى و كمندى كه اسبان شاهى را به آن مىبندند نيز حكم بست را\r\n\r\n","description":"","footnote":"","page_name":" 38 ","page_number":70},
  {"content":"\r\n\r\nدارند و نيز ميتوان بمنازل فرزندان شاه و عموهاى او يا فرمانفرماى عاليمقام ايالات پناه برد ولى اين نوع بست‌ها ممكن است نتيجهء مفيدى براى جانى نداشته باشد زيرا كه بستگان جانى حق ورود به اين منازل را ندارند كه غذائى به او برسانند ، فراشان و نوكران مانع ورود آنها هستند و بسا مىشود كه جانى بواسطهء فشار گرسنگى تسليم ميگردد .\r\nامكنه‌اى كه ممكن است جانى در پناه آنها با آسايش خيال بسر برد مساجد و بقاع متبركه و زيارتگاهها و خانهء مجتهدين بزرگ است زيرا كه بستگان او مىتوانند بدون مانع شخص بست نشسته را به‌بينند و غذائى به او برسانند ، در اين نوع بست‌ها مقبره شاه نعمت اللّه در ماهان كرمان\r\nجانى بخوشى بسر ميبرد و بريش مأمورين دولتى ميخندد .\r\nدر اين نوع امكنه هيچكس حتى شاه هم نمىتواند متعرض جانى شود\r\n\r\n","description":"","footnote":"","page_name":" 39 ","page_number":71},
  {"content":"\r\n\r\nو اگر احيانا متعرض شوند مرتكب خطاى بزرگى مىشوند كه بخشيدنى نيست زيرا در چنين صورتى به امكنهء مقدسه اهانت نموده‌اند و مردود عامهء مسلمانان ميگردند .\r\n\r\nزندانها\r\nوضع زندان ايران ابدا شباهتى بزندانهاى اروپا ندارد . مدت حبس زندانى هم محدود و معلوم نيست و حبس با اعمال شاقه نيز در اين كشور ناشناس است . هرحاكم جديدى كه بايالتى وارد مىشود اعلان عفو عمومى ميدهد و مقصرينى را كه حكومت قبلى زندانى كرده است آزاد مىكند و فقط سه الى چهار نفر از آنها را محض عبرت اعدام مينمايد .\r\nدر طهران هم زندان‌هائى هست كه بزرگترين آنها در مدخل ارك سلطنتى واقع است و داراى سلول‌هاى زيرزمينى است ، اين زندان مخصوص كسانى است كه به كلى بايد بدست فراموشى سپرده شوند . ديگرى زندان شهريست كه در آنجا زنجيرهاى سنگينى به گردن مقصرين انداخته و آنها را بهم مىبندند و پاهاى آنها را در قطعه چوبى كه به كند موسوم است ميگذارند تا نتوانند فرار كنند .\r\n\r\nفكر طرز ادارى اروپائى و رفرم عدليه\r\nناصر الدين نخستين شاهى بود كه ميل داشت طرز ادارى اروپائى را تقليد نمايد ، پس از مراجعت از اروپا مجلس شوراى دولتى تشكيل داد تا از ظلم‌وجور حكام و درباريان و مأمورين دولتى نسبت برعايا جلوگيرى شود و مخصوصا دست علماى روحانى را از دخالت در امور كشورى كوتاه كنند و از نفوذ و قدرت آن‌ها بكاهند ولى بواسطهء اعتراضات و مخالفتهاى شديد و از بيم آنكه مبادا از اقتدارش كاسته شود از قصد خود صرفنظر نمود و اوضاع را به حال خود گذارد .\r\nپس از مراجعت از سفر دوم اروپا باز به خيال رفرمى افتاد و ايندفعه نسبت به بست‌ها كه جانيان بآنجاها پناهنده ميشدند و بقدرت دولت ميخنديدند سخت حمله نمود و حكم كرد كه درب اين امكنهء مقدسه بايد به روى جانيان بسته شود و عدالتخانه‌اى داير گردد كه بجنايات رسيدگى كنند و حكم مقتضى كه براساس انصاف و عدالت باشد بدهند . متأسفانه ناصر الدين اجراى اين احكام را بعهدهء اشخاص قديمى گذارد كه\r\n\r\n","description":"","footnote":"","page_name":" 40 ","page_number":72},
  {"content":"\r\n\r\nمقيد بسنن و عادات و رسوم باستانى بودند و با رفرم مخالفت مينمودند و سرانجام هم مسجد شاه از كتاب « بناهاى جديد ايران » پاسكال كوست ( 1867 )\r\n\r\n","description":"","footnote":"","page_name":" 41 ","page_number":73},
  {"content":"\r\n\r\nبا كوشش‌هاى زياد شاه را از قصد خود منصرف كردند .\r\nبا اينكه شاه دو دفعه در اجراى افكار خود بشكست برخورده بود باز در سال صفحهء مينياتورى از يك نسخهء شاهنامه متعلق بقرن 16 ( كلكسيون مارتو )\r\n1888 حكمى صادر كرد و اجراى آن را بحكام سپرد ، در اين حكم تصريح كرده\r\n\r\n","description":"","footnote":"","page_name":" 42 ","page_number":74},
  {"content":"\r\n\r\nبود كه در آتيه تمام ايرانيان آزادند و مالك جان و مال خود هستند و ثروتمندان مىتوانند شركتهائى تشكيل دهند و سرمايه‌هاى خود را به كار اندازند و بامور عام المنفعه‌اى كه سودش بعامه عايد گردد دست بزنند و موجبات ترقى و تمدن كشور را فراهم سازند و مخصوصا تأكيد كرده بود كه هيچكس حق تعرض به دارائى رعايا را ندارد و مجازاتها هم بايد بر طبق قانون و دستورهاى شرعى به عمل آيد .\r\nاين حكم نيز موجب پريشان شدن افكار ثروتمندان گرديد زيرا ملتى كه هميشه از تعرضات مأمورين دولتى در زحمت بود به اين فكر افتاد كه شايد باز دولت حيلهء ديگرى به كار برده و ميخواهد سرمايه‌هاى آنها را از دستشان بربايد بنابراين ثروتمندان بجاى اقدام به كارهاى عام المنفعه باختفاى قسمت عمدهء سرمايهء خود پرداختند و چنين پنداشتند كه اينهم يكنوع دامى است كه دولتيان گسترده‌اند و در صددند كه چون سرمايه‌ها به كار افتد يكباره از دست آنها بربايند .\r\nناصر الدين باز با فرمان ديگرى تأكيد بليغ كرد كه تمام حكام بايد طابق النعل بالنعل موافق ارادهء او عمل كنند و اگر احيانا يكى از آنها بر خلاف اين فرمان رفتار كند و بمال و جان رعايا دست‌اندازى نمايد باشد مجازات محكوم خواهد شد .\r\nاين فرمان كه بوى آزادى از آن استشمام ميشد موجب خرسندى خاطر طبقهء بىبضاعت گرديد ولى بطورىكه در بالا ذكر شد موجبات نگرانى طبقهء ثروتمند را فراهم ساخت كه در نهايت احتياط به پنهان نمودن سرمايه‌هاى خود پرداختند .\r\nنظر باينكه اين فرمان هم دنباله‌اى نداشت و عدالتخانه‌اى كه شاه در اين فرمان تأسيس آن را وعده داده بود و از ضروريات محسوب ميگرديد تأسيس نشد ، اين فكر شاه هم مانند افكار پيشين او عملى نگرديد و هيچگونه تغييرى در طرز ادارى كشور به عمل نيامد و فقط يك نتيجه داد و آن اين بود كه بهانه‌اى بدست سفرا و نمايندگان دول مقتدر خارجه داد كه در مواقع لازم از بىعدالتيهاى مأمورين دولتى بشاه شكايت نمايند و به تعديات آنان اعتراض كنند .\r\nدر سال 1889 باز شاه بفكر رفرم افتاد و بمجلس شوراى دولتى امر كرد كه قوانينى براى عدليه بنويسند بنابراين بترجمهء « كد » ناپلئون پرداختند و قوانين هندى\r\n\r\n","description":"","footnote":"","page_name":" 43 ","page_number":75},
  {"content":"\r\n\r\nو اسلامى روى كاغذ آمد اما متأسفانه عمل شدن اين قوانين را كسى نديد و نوشته - ها هم از محل مخفى خود بيرون نيامد .\r\n\r\nعايدات دولت ايران\r\nعايدات دولت ايران به دو طريق وصول مىشود كه ميتوان آنها را ماليات‌هاى مستقيم و غيرمستقيم ناميد .\r\nماليات مستقيم عبارت از وجوهى است كه همه‌ساله بايد منظما بخزانهء دولت وارد شود مانند ماليات قراء و قصبات كه مبلغ آن قبلا معين شده و در كتابچه مستوفيان نوشته شده است . عايدات املاك خالصهء سلطنتى و عايدات گمرك و اجاره يا حق الامتياز معادن و غيره نيز بايد به اين ماليات اضافه شود .\r\nيكى از قلاع دفاعى در دهكدهء آبادان خراسان\r\nماليات غيرمستقيم عبارت است از عايدات اتفاقى و پيشكش‌هاى معمولى و فوق - العاده و تعارفات و هدايا و توقيف و ضبط اموال و املاك رعاياى شاهنشاهى و غيره .\r\n\r\n","description":"","footnote":"","page_name":" 44 ","page_number":76},
  {"content":"\r\n\r\n\r\nماليات مستقيم يا عايدات ثابت\r\nماليات مستقيم يا عايدات ثابت عبارت است از مالياتى كه از اراضى زراعتى و مواشى و صنعتگران و تجار و كسبه گرفته مىشود . املاك و اموال علماى روحانى از پرداخت ماليات معاف ميباشند و نيز از قبايلى كه سوار و سرباز براى دولت فراهم مينمايند ماليات گرفته نمىشود .\r\nتمام زمين‌هاى حاصل‌خيز و مزارع پنبه و برنج و توتون و تنباكو و ترياك و غلات و باغهاى ميوه بايد مالياتى بپردازند و آن ماليات متناسب است با جنس محصول و فراوانى يا كمى آب . غالبا اين نوع ماليات از اصل محصول گرفته مىشود يعنى تحصيلداران دولتى ربع و حداقل خمس محصول زارع را از او ميگيرند . طرز اخذ مجلس جشن ( تصوير متعلق به قرن 19 است )\r\nاين ماليات در هرايالت يكسان نيست مثلا در ايالت آذربايجان ماليات باراضى زراعتى تعلق ميگيرد و مطابق گاوبندى گرفته مىشود ، در آنجا براى هرجفت گاوبندى پانزده فرانك ميگيرند بعلاوه سرانه‌اى هم ميگيرند يعنى از هرمرد چهار فرانك و از هرزن يا طفلى 2 فرانك و از هراسب يا ماده گاو يا الاغ 90 سانتيم و از هررأس گوسفند 20 سانتيم ميگيرند ، معهذا اين طريق معين و مأخذ روشن با طبع ايرانى موافقت و سازش ندارد\r\n\r\n","description":"","footnote":"","page_name":" 45 ","page_number":77},
  {"content":"\r\n\r\nو اگر مداخلى در كار نباشد افسرده و ملول ميگردد .\r\nبا اينكه معين شده است كه از هرناحيه و دهكده‌اى چه مبلغ بايد گرفته شود معمولا حاكم محل اخذ ماليات را بطور مزايده به اشخاص واگذار مىكند و مداخل خود را هم منظور مينمايد يعنى به مبلغى بطور دلخواه خود به اجاره ميدهد و اجاره - دار هم با كدخدايان همدست شده و اين مبلغ را با مداخلى كه بايد عايدشان شود به دهكده‌ها تقسيم مينمايند اما غالبا مالكين عمده براى فرار از تعديات مأمورين اخذ ماليات ، مبلغ بدهى خود را باضافهء مبلغ مختصرى بنام مداخل ، به حاكم ميپردازند تا از شر مأمورين خلاص شوند .\r\n\r\nتيول\r\nغالبا اعيان و اشراف براى اينكه راحت باشند ، ماليات املاك خود را در مقابل حقوق و مستمرى كه از دولت بايد بگيرند قبول ميكنند و يا فرمانى از شاه ميگيرند كه ماليات ناحيه يا دهكده‌اى را در عوض مواجب خود بگيرند ، اين طريقهء عمل را تيول ميگويند و چون از تعرض مأمورين دولت مصون ميگردند بنحو دلخواه و مطابق طمع خود از رعايا پولى بعنوان ماليات ميگيرند .\r\nورود سفير ايران به پطرزبورغ - نقاشى مسافرى كه در 1838 بايران آمده است\r\nبرقرارى تيول از زمانهاى بسيار دور در كشور ايران معمول بوده است . در\r\n\r\n","description":"","footnote":"","page_name":" 46 ","page_number":78},
  {"content":"\r\n\r\nتاريخ ديده مىشود كه چون تميستوكل  Themistocle  يونانى بپادشاه هخامنشى ايران پناه برد ، شاه براى امرار معاشش سه شهر از شهرهاى آسياى صغير را تيول او كرد . در دولت استبدادى كنونى ايران هم اين عمل بكثرت وقوع مييابد بطوريكه قسمت عمدهء ماليات املاك بجيب وزرا و اعيان و اشراف فروميرود . در املاك تيولى هم نوكران متعددى كه بخرج اربابان خود زندگانى ميكنند از زارعين وجوهى بعنوان تعارف ميگيرند و باصطلاح معمول مداخلى دارند .\r\nبهرحال ماليات از روى اصول و قوانين معينى از رعايا گرفته نميشود و مستوفيان هم هيچوقت به اين فكر نيافتاده‌اند كه در كتابچه‌هائى كه از زمانهاى پيشين طرز اخذ ماليات را معين كرده‌اند تجديدنظرى بنمايند . بسا مىشود كه ملكى در زمان قديم داراى ماليات كمى بوده و بعدها آباد شده و محصول آن سه يا چهار برابر آنزمان شده است و اكنون هم همان ماليات قديمى را ميپردازد و بسا املاك آباد هم كه بتدريج رو به خرابى گذارده و محصول آنها بسيار كم شده است هنوز هم همان ماليات پيشين را بايد بپردازند . مميزى اراضى مزروعى و برآورد ميزان محصول در اين كشور از جمله چيزهاى ناشناس است .\r\n\r\nماليات كسبه و تجار\r\nمالياتى كه از كسبه و تجار و صنعتگران گرفته مىشود از روى اصول و نظم و ترتيب نيست و غالبا موديان با رشوه دادن به تحصيلداران از تأديه آن معاف ميگردند . سابقا قرار بر اين بوده كه صدى بيست عايدات از تجار و كسبه و صنعتگران گرفته شود ولى امروز قانون معينى در كار نيست و حكام هم بانواع حيل متوسل ميگردند تا كمبود ماليات را جبران كنند مثلا در بازار نزاعى به راه مياندازند و مأمورين حكومت اشخاص ثروتمند را دستگير ميكنند و با گرفتن مبالغ زيادى آنها را آزاد مينمايند و اگر در دادن پول تعلل نشان دهند با چوب و فلك از آنها ميگيرند . ديگر از وسايل ابتكارى آنها اين است كه با فواحش سازش ميكنند و اگر احيانا ثروتمندى خواست تعيشى بكند فواحش بمأمورين اطلاع ميدهند و مأمورين هم بموقع ميآيند و بعنوان عمل غير\r\n\r\n","description":"","footnote":"","page_name":" 47 ","page_number":79},
  {"content":"\r\n\r\nمشروع ، شخص ثروتمند را دستگير مينمايند ، آنشخص هم براى حفظ آبروى خود مبلغ معتنابهى به آنها ميپردازد و بدينطريق سكوت آنها را خريدارى مىكند .\r\n\r\nطرز اجاره دادن املاك خالصهء دولتى\r\nاملاك خالصهء دولتى را بزارع واميگذارند و اگر بذر به او بدهند قسمت عمدهء محصول بخزانه تعلق ميگيرد و چيز بسيار كمى عايد زارع مىشود و در صورتى كه تمام مخارج با زارع باشد دو ثلث محصول مال زارع است و يك ثلث عايد خزانه ميگردد\r\n\r\nگمرك\r\nعايدى گمرك باندازهء خمس تمام ماليات ايران است . تجار در موقع ورود و صدور مال التجاره بايد مبلغى بعنوان حقوق گمرك بمأمورين دولتى بپردازند . اين ماليات سابقا باندازهء صدى پنج بهاى مال التجاره بود كه گمركچيان در سرحدات از اجناس صادر يا وارد ميگرفتند ولى از وقتى كه دولت ايران از دول مجاور خود يعنى روس و انگليس مبالغ زيادى بعنوان وام گرفته است عايدى گمرك وثيقهء اين وام شده و طرز اخذ آن كاملا تغيير يافته است و اكنون به نسبت وزن و نوع جنس گرفته مىشود يعنى به همان ترتيبى كه در اروپا معمول است .\r\nعلاوه بر اين مالياتها حق الامتيازى هم از كمپانيهاى تجارتى ميگيرند .\r\nنشان ايران\r\n\r\nعايدات غيرمستقيم\r\nعايدات غيرمستقيم عبارت از وجوهى هستند كه به بهانه‌هاى مختلف از قبيل تكثير افراد قشون و تعمير قصور سلطنتى و پذيرائى سفراى دول خارجه و غيره از يك ايالت و يا تمام\r\n\r\n","description":"","footnote":"","page_name":" 48 ","page_number":80},
  {"content":"\r\n\r\nمملكت ميگيرند . مخصوصا وقتى كه شاه بخواهد بقسمتى از كشور خود مسافرت نمايد حاكم ايالت پول و عليق از رعايا مطالبه مىكند و البته آنچه ميگيرد بيش از مخارج لازم است بعلاوه پس از مراجعت شاه هم مازاد كاه و جو را كه از رعايا گرفته است دوباره به خود آنها ميفروشد و از اين راه نيز مداخلى بدست ميآورد . بديهى است چنين اعمالى جز پريشانى و فقر سكنهء مملكت نتيجهء ديگرى ندارد .\r\nمبالغى كه سابقا در موقع نوروز و عيد مبعث پيغمبر ( ص ) ميگرفتند و رقم مهمى از عايدات شاه بود اكنون سرچشمه‌اش تقريبا خشكيده است زيرا بقدرى بعناوين مختلف از مردم پول گرفته و ميگيرند كه از هستى ساقط شده‌اند و ديگر طاقت اداى ماليات را ندارند و در نهايت سختى و فلاكت امرار حيات ميكنند\r\nتعيين مبلغ پيشكشهاى فوق‌العاده غيرممكن است زيرا كه اين وجوه مستقيما به شخص شاه داده مىشود و شاه هم آنها را با وجوه مالياتى كه بخزانه وارد شده‌اند مخلوط مىكند و پس از آنكه مستوفيان مخارج ضرورى مملكت را معين كردند و بتصويب شاه رساندند آنچه پول در خزانه دولتى ميماند به شخص شاه تعلق ميگيرد .\r\nمازاد خزانه در سنوات اخير تقريبا در سال معادل 2500000 فرانك مىشود و شاه آن را مطابق ميل خود به مصرف مىرساند .\r\n\r\nميزان مخارج و مواجب‌ها و مستمرىها\r\nدر ميان ارقام مخارج ، رقم بزرك همان رقم مواجب و مستمرى ها است . شمارهء اشخاصى كه مواجب و مستمرى ميگيرند قابل ملاحظه است زيرا كه شاهزادگان و اعيان و اشراف مملكت و حتى فرزندان آنها نيز مواجب و مستمرى از خزانهء دولت ميگيرند و همه در صدد هستند كه دستخطى از شاه بگيرند و بتاراج خزانهء دولت بپردازند . اين مواجبها و مستمريها غالبا به كسانى داده مىشود كه شغل معينى ندارند و كارى براى مملكت انجام نميدهند و بهيچوجه استحقاق گرفتن چنين مبلغى را ندارند و چون يكى از آنها بميرد وراث او فعاليت ميكنند و بمستوفيان رشوه ميدهند تا فرمان گرفتن آن مواجب بنام آنها از شاه صادر گردد ، حتى گاهى هم مبلغى به خود شاه بعنوان پيشكش تقديم مى -\r\n\r\n","description":"","footnote":"","page_name":" 49 ","page_number":81},
  {"content":"\r\n\r\nكنند تا دستور صدور فرمان را بدهد .\r\nتالار تخت مرمر در 1848 ( نقاشى ژول‌لورنس )\r\nدر سال 1887 ميرزا يوسف مستوفى الممالك كه صدراعظم هم بود بعناوين مختلف از خزانهء دولتى مواجب و مستمرى ميگرفت و پس از مرگش پسر او مبلغ عمده‌اى به شاه پيشكش كرد تا فرمان تمام آنها بنام خودش صادر گردد .\r\nاشخاصى هستند كه بعناوين مختلف از خزانهء دولت مواجب و مستمرى ميگيرند يكى از كارمندان عاليمقام دولت مبلغى بنام پسر فلان خواجهء قديمى ميگرفت و ديگرى بنام‌هاى مختلف براى پسر خود مواجب برقرار كرده بود و مبالغى بنام ملا على و ميرزا على و عليخان و على آقا و غيره ميگرفت .\r\n\r\nواگذارى املاك خالصه\r\nشاه ايران مانند شاهان قرون وسطى در فرانسه ، عايدات بعضى املاك را در مقابل مخارجى بنوكران خود واگذار مىكند چنان كه دهكدهء بزرك سياه دهن را كه در 36 كيلومترى\r\n\r\n","description":"","footnote":"","page_name":" 50 ","page_number":82},
  {"content":"\r\n\r\nقزوين واقع شده است و عايدات سرشارى دارد بآبدارباشى خود ملقب بامين حضرت واگذار نموده و او هم موظف است كه در عوض مخارج آبدارخانه را بپردازد و قند و چاى و قهوه و شربت‌هاى مختلف را فراهم سازد . بايد دانست كه در دربار شاهى و حرم او چاى و قهوه و شربت زياد مصرف مىشود ، عايدات اين دهكده ساليانه عبارت است از ده هزار فرانك پول نقد و يكهزار خروار گندم و جو و 500 من كاه « 1 »\r\n\r\n\r\n","description":"","footnote":"\r\n( 1 ) نقل از كتاب ايران امروز تأليف اوژن اوبن  ( Eugene Aubin ) \r\n","page_name":" 51 ","page_number":83},
  {"content":"\r\n\r\n\r\nقسمت سوم - سلسله قاجاريه\r\n\r\nقبيلهء قاجار\r\nسلسله‌اى كه اكنون بر مملكت ايران حكمفرمائى مىكند از قبيلهء قاجار است كه نسب خود را به يافث پسر نوح مى - رساند .\r\nراجع بصدق و كذب اين ادعا كه آيا واقعا افراد اين قبيله از اعقاب نوح هستند يا نه ما در اين‌جا بحثى نميكنيم و همينقدر كافى است بگوئيم كه اين قبيله قدمت تاريخى دارد و مدت 9 قرن است كه در تاريخ ايران ذكرى از اين قبيله بميان آمده است . و گاهى افراد آن از طرف شاهان ايران بحكومت محلى منصوب ميشده‌اند . اين قبيله را تيمور از شام كوچ داده و در كنار رود ارس ساكن نمود .\r\nدر اواخر قرن پانزدهم قبيلهء قاجار براى رساندن صفويه بتاج و تخت ايران كوشش‌هائى كرد و از جملهء هفت قبيلهء ترك محسوب گرديد كه موجبات پيشرفت و ثبات سلطنت شاه اسمعيل اول را فراهم ساختند ( 1499 ) . نظر باينكه اين قبايل لباس مخصوصى ميپوشيدند و كلاه قرمزى بر سر داشتند آنها را به زبان تركى قزلباش ميگفتند .\r\nتمام اين قبايل در فتوحات شاهان صفويه و پيشرفت مذهب تشيع دخالت داشتند .\r\nدر زمان سلطنت شاه طهماسب صفوى هم يكى از افراد قبيلهء قاجار بر قندهار حكومت ميكرد و يكى هم در اسلامبول سفير ايران بود و در هرحال معلوم مىشود كه اين قبيله در قديم اهميت و اعتبارى داشته است .\r\nدر زمان شاه عباس كبير اين قبيله داراى قدرت قابل ملاحظه‌اى شده بود بطوريكه شاه عباس صلاح خود را در اين ديد كه به تجزيهء آن پردازد ، بنابراين آن را سه قسمت كرد ، قسمت اول را در گرجستان جايداد تا از شورشهاى طوايف\r\n\r\n","description":"","footnote":"","page_name":" 52 ","page_number":84},
  {"content":"\r\n\r\nلزگى جلوگيرى كنند و قسمت دوم را در مرو مسكون كرد تا از تاخت‌وتاز طوايف ازبك آسوده باشد و قسمت سوم را در استرآباد جايداد كه مراقب طوايف تركمان باشند ، كسانى كه امروز بر ايران سلطنت ميكنند از اعقاب همين قسمت اخير هستند .\r\nبايد دانست كه قسمت مسكون در استراباد هم به دو طايفه تقسيم شده بود كه يكى را به زبان تركى ( يوخارىباش ) و ديگرى را ( اشاقىباش ) ميناميدند ، رؤساى طايفهء اخير تا زمان فتحعلى خان كه بامر نادر كشته شد ( 1728 ) بر تمام قبيله حكمرانى ميكردند و نادر هم براى اينكه تفرقه‌اى در اين قبيلهء مقتدر بياندازد ، حكومت استرآباد را بيكى از رؤساى يوخارىباش داد و پسر فتحعلى خان يعنى محمد حسن خان از ترس فرار اختيار كرد و بطوايف تركمان پناه برد و هميشه درصدد بود كه بكومك اين طوايف قدرت و نفوذ خود را دوباره بدست آورد ولى در جنگى بشكست برخورد و مجددا بتركمانان پيوست كه تا موقع مرگ نادر شاه از او نگاهدارى نمودند .\r\nكريمخان زند ( 1799 - 1760\r\nدر موقعى كه عادلشاه افشار نوادهء نادر جانشين جد خود گرديد و بمازندران آمد باحضار پسران محمد حسن خان كه تازه دستگير شده بودند فرمان داد و دست به عمل وحشيانه‌اى زد يعنى حكم كرد كه پسر بزرگتر را كه آقا محمد خان نام داشت در صغر سن مقطوع النسل نمايند ، آقا محمد در اينوقت 5 يا 6 سال داشت ( 1747 ) پس از مردن عادلشاه آقا محمد آزاد شد و بنزد پدر خود كه به قصد تصاحب تاج و تخت ايران مشغول فراهم كردن مقدمات لشكركشى بود رفت .\r\n\r\n","description":"","footnote":"","page_name":" 53 ","page_number":85},
  {"content":"\r\n\r\n\r\nآقا محمد اولين شاه سلسلهء قاجار\r\nوقتى كه پدرش در جنگ دستگير و كشته شد ، كريم خان زند آقا محمد را دستگير كرد ( 1757 ) و بشيراز مقر حكمرانى خود برد ولى به او آزارى نرساند و در نهايت مهر و رأفت با او رفتار ميكرد ، آقا محمد در تمام مدتى كه در فارس بود بمطالعه پرداخت و پادشاه زند هم گاهى در كارها با او مشورت ميكرد و از عقل و هوش او استفاده مينمود . آقا محمد هم از راهنمائيهاى لازم مضايقه نميكرد ولى باطنا كينهء او را در دل داشت .\r\nبارى در موقع مرگ كريم خان آقا محمد بدستيارى پاره‌اى از مستحفظين خود آقا محمد خان قاجار\r\nاز شيراز فرار كرد و خود را باسترآباد رسانيد و مشغول جمع آورى افراد ايل خود شد و بكومك آنان استرآباد و مازندران و گيلان و تمام عراق و فارس و كرمان را تصاحب نمود ( 1795 ) و تهران را پايتخت خود قرار داد و حكم كرد كه حصار و برج و باروى شيراز و كرمان و اصفهان را خراب كنند .\r\nبا اينكه آقا محمد قسمت زيادى از ايالات ايران را تصرف كرده بود بقبول كردن تاج سلطنتى تن در نداد و بفتح گرجستان و ارمنستان پرداخت و در سال ( 1796 )\r\n\r\n","description":"","footnote":"","page_name":" 54 ","page_number":86},
  {"content":"\r\n\r\nتاجگذارى كرد . در موقع تاجگذارى تمام رؤساى قشونرا احضار كرد و به آنها گفت :\r\nمن بنا باصرار شما تاج شاهى را قبول ميكنم اما بدانيد كه تازه اول كار و كوشش است . ما بايد وسعت مملكت ايران را به جائى برسانيم كه سلاطين بزرك ايران رسانده بودند .\r\nخلاصه پس از تاجگذارى خراسانرا هم فتح كرد ( 1797 ) و شهر شوشى را هم در قراداغ به تصرف آورد و در همين شهر بتوسط دو نفر از نوكران خود بقتل رسيد .\r\n\r\nفتحعلى شاه\r\nآقا محمد پس از تصاحب تخت سلطنت با اعضاى خانوادهء خود بدرفتارى كرد و عده‌اى از آنها را با نهايت بيرحمى و قساوت قلب بقتل رسانيد و فقط دو برادرزادهء خود را كه بابا خان و حسينقلى خان باشند زنده گذاشت و براى اينكه سلطنت ايران در خانوادهء قاجار بماند بابا خان را به سمت وليعهدى معين كرد و براى انجام مقصود خود دست بكشتار اعضاى بانفوذ قبيلهء قاجار زد و حتى برادر خود جعفر قليخان را هم كه خدمات زيادى به او كرده بود از بيم اينكه شايد بعد از خودش مدعى سلطنت شود به وضع فجيعى بقتل رسانيد تا سلطنت بابا خان بدون منازع باشد . اما با همهء اين خونريزيها و كشتارها باز هم بابا خان با مدعيانى سروكار پيدا كرد از قبيل صادقخان رئيس ايل شكاك كه از محركين قتل آقا محمد بود و حسين قليخان كه برادر خود او بود و على قليخان عموى خودش و غيره .\r\nاولين سالهاى سلطنت بابا خان بجنك با رقباى خود گذشت و چون آنها را از ميان برداشت و شورشها را فرونشاند نام فتحعلى شاه اختيار كرد .\r\nچندى بعد دولت روسيه به منظور تصرف گرجستان يكى از شاهزادگان گرجى پسر هراكليوس را بتخت سلطنت نشانيد ، در تعقيب اين كار فتحعلى شاه بدولت روسيه اعلان جنك داد ، در اين جنك قشون ايران بشكست برخورد و تا تبريز عقب‌نشينى اختيار كرد ولى طولى نكشيد كه دوباره قشون ايران بحمله پرداخت و روسها را از گرجستان بيرون كرد .\r\nفتحعلى شاه براى حفظ مقام خود با دولت انگلستان ساخت و پيمان اتحاد و\r\n\r\n","description":"","footnote":"","page_name":" 55 ","page_number":87},
  {"content":"\r\n\r\nدوستى برقرار كرد تا بتواند با كومك آندولت از دولت روس كه درصدد بدست آوردن تركستان و ماوراء قفقاز و بحر خزر بود جلوگيرى نمايد اما از بدبختى او دو كابينهء لندن و پطرزبورغ بهم نزديك شدند تا پيمان اتحادى با هم ببندند و از پيشرفتهاى ناپلئون امپراطور فرانسه جلوگيرى كنند ، بنابراين دولت انگليس از فتحعليشاه تقاضا - هائى كرد كه پذيرفتن آنها براى او امكان‌پذير نبود . تقاضاهاى انگليس اين بود كه فتحعلى شاه بواگذارى بنادر بحر خزر از قبيل دربند و انزلى و بارفروش و بنادر خليج فارس از قبيل جزيرهء لارك و بندر بوشهر تن دردهد .\r\n\r\nفتحعلى شاه و دولت فرانسه\r\nفتحعلى شاه خود را ناچار ديد كه در مقابل اين تقاضاها با ناپلئون بسازد و با او پيمان دوستى و اتحاد ببندد زيرا كه فتحعلى شاه\r\nناپلئون در اين موقع به تجهيزات پرداخته بود و قصد داشت كه با دولت روس بجنگد ، ناپلئون هم‌چنين اتحادى را قبول كرد زيرا كه بهندوستان نظر داشت و فتح آن مملكت از راه ايران براى او سهل‌تر بود بنابراين « ژوبرت »  Jaubert  را كه سمت مترجمى در قشون مصرى داشت باتفاق كماندان « روميو »\r\n\r\n","description":"","footnote":"","page_name":" 56 ","page_number":88},
  {"content":"\r\n\r\n Romieu \r\nمأمور كرد كه بايران رفته راجع به اين مملكت و دربار شاهى و قشون ايران و بالاخره راجع بفوايدى كه از اين اتحاد نصيب او خواهد شد تحقيقات كاملى نموده و نتيجهء مطالعات خود را به او گزارش دهند .\r\nدولت انگليس چون از اين قضيه اطلاع يافت اقداماتى كرد و محرمانه به پاشاى بايزيد دستور داد كه از رفتن اين مأمورين بايران جلوگيرى نمايد پاشا هم « ژبرت » را توقيف نمود و چهار ماه او را در زندان نگاهداشت ولى « روميو » با همهء موانع و مشكلات سرانجام توانست خود را بايران برساند و با فتحعلى شاه مذاكراتى بكند ولى بدبختانه چندى پس از ورود بايران ناگهان بدرود حيات گفت و بطوريكه بعدها معلوم شد جاسوسان انگليسى او را مسموم كرده بودند .\r\nخوشبختانه « ژبرت » پس از خلاصى از زندان با وجود موانع و مشكلات زياد خود را به تهران رساند و مأموريت خود را انجام داد و با موفقيت بفرانسه مراجعت نمود و مشمول مراحم امپراطور گرديد و در عوض اين خدمت داراى امتيازاتى شد .\r\nكمى بعد هم ناپلئون يك هيئت سه نفرى يعنى « بن‌تان »  ( Bontemps )  و « ژوآنن »  ( Jouannin )  و لابلانش  ( Lablanche )  را بايران فرستاد .\r\nناپلئون در آغاز سال ( 1807 ) نيز يك هيئت رسمى بدربار ايران فرستاد كه رياست آن با ژنرال « گاردان »  ( Gardanne )  بود . « گاردان » علاوه بر مأموريت رسمى ميبايستى در ايران مطالعاتى بكند و سهلترين راه عبور از ايران بهندوستان را پيدا كند بعلاوه وسايلى فراهم نمايد تا دولت ايران بدولت انگليس اعلان جنگ بدهد و افغانها را هم بشركت در اين جنگ با ايران همراه نمايد و در عوض دولت فرانسه به ايران كومك كند و وسايل تأمين استقلال آن را فراهم سازد .\r\nفتحعلى شاه پيشنهادات ناپلئون را پذيرفت و ژنرال « گاردان » مشغول تعليم و تربيت قشون ايران گرديد تا آن را با فنون نظامى فرانسه آشنا سازد ، پياده‌نظامى تشكيل داد كه شمارهء آن به 5000 نفر ميرسيد و بتكميل سواره‌نظام هم پرداخت و نواقص آن را بر طرف نمود و يك كارخانهء توپ‌ريزى هم در اصفهان تأسيس كرد .\r\n\r\n","description":"","footnote":"","page_name":" 57 ","page_number":89},
  {"content":"\r\n\r\nنظر باينكه روسها مكرر به خاك ايران دست‌اندازى ميكردند فتحعلى شاه در اين موقع مجبور شد كه با دولت روسيه بجنگد و نتوانست كاملا مطابق دستورات و تعليمات ناپلئون رفتار نمايد ، بنابراين ناپلئون هم از عمليات شاه ايران اظهار نارضايتى كرد و پس از صلح « تيلسيت »  ( Tilsitt )  با الكساندر پادشاه روسيه پيمان اتحادى بست و بجاى اينكه با دولت ايران همراهى نمايد و بر ضد روسيه بجنگد واسطهء صلح بين اين دو قصر چهل‌ستون اصفهان\r\nدولت گرديد و روابط ايران و فرانسه تيره شد و فتحعلى شاه هم اجبارا دوباره دست دوستى و اتحاد به طرف دولت انگليس دراز كرد ، دولت انگليس هم از فرصت استفاده نموده فورا « هارفرد جان بريجس »  ( Hardford John Brydges )  را بسفارت به - ايران فرستاد و حكومت هندوستان نيز « سرجان ملكم » را مأمور ايران نمود . اين دو سفير با اختيارات تام بايران وارد شدند و ليره‌هاى طلاى زيادى بين اطرافيان شاه پخش كردند و طولى نكشيد كه نفوذ خود را در دربار ايران برقرار نمودند و موقع را مغتنم شمرده خروج ژنرال « گاردان » را از ايران خواستار شدند ، ژنرال گاردان هم نظر به اينكه مدتى ميگذشت كه دستورات و تعليمات تازه‌اى از دربار فرانسه نداشت با عجله از ايران خارج شد و ادارهء سفارت فرانسه را در طهران به « ژوآنن » سپرد .\r\n\r\n","description":"","footnote":"","page_name":" 58 ","page_number":90},
  {"content":"\r\n\r\nدر اين سفر ژنرال « گاردان » اولين سفير ايران عسكر خان را كه دولت ما هم او را رسما به اين سمت پذيرفته بود همراه خود بفرانسه آورد .\r\nسرباز گارد شاهى - تصوير عوامانهء آغاز قرن 19\r\nدر سال 1811 « سر . گر . اوسلى »  ( Gore Ouseley )  كه بجاى « هارفرد جان - بريجس » از طرف دولت انگليس بسفارت ايران منصوب گرديد ، واسطهء صلح بين دولت ايران و روسيه گرديد و معاهدهء جديدى بين دولتين برقرار شد و عهدنامهء گلستان در ماه اكتبر 1813 بامضاى طرفين رسيد و بموجب اين عهدنامه دولت ايران ايالات گرجستان و داغستان را بدولت روس واگذار كرد و جنگ خاتمه يافت .\r\n\r\nتعيين سرحدات\r\nپس از اين معاهده مأمورينى از طرف ايران و روسيه براى تعيين سرحدات معين شدند ولى در ميان آنها سازشى حاصل نشد و فتحعلى شاه هم چون نميتوانست بتجزيه ايران تن در دهد در سال 1825 در آغاز سلطنت نيكلاى اول فرصتى بدست آورد و دوباره بجنك\r\n\r\n","description":"","footnote":"","page_name":" 59 ","page_number":91},
  {"content":"\r\n\r\nپرداخت تا ايالات از دست رفته را دوباره پس بگيرد ، اين جنك در بهار سال 1826 شروع شد و با اينكه قشون ايران در 2 سپتامبر 1826 در شماخى و در 25 همان ماه در نخجوان بشكست برخورد باز بجنك ادامه داد و در سال 1827 پس از جنك خونينى مجبور بعقب‌نشينى گرديد و در نتيجهء اين شكست قطعى دولت ايران مجبور بامضاى عهدنامهء تركمان‌چاى گرديد ( 2 فوريه 1828 )\r\nبموجب اين عهدنامه دولت ايران ايالات ايروان و نخجوان را بدولت روس واگذار كرد و متعهد شد كه 80 ميليون منات هم بعنوان غرامت بآندولت بپردازد و حق كشتىرانى در درياى خزر را هم به روسيه واگذار نمايد و دولت روس هم در عوض تعهد كرد كه ديگر متعرض ايران نشود و عباس ميرزا را به سمت وليعهدى ايران بشناسد .\r\nچندى بعد فتحعلى شاه بفكر تصرف شهرهاى هرات و كابل افتاد ولى در اين جنك هم بشكست برخورد و چون عباس ميرزا وليعهد يكسال قبل از مرك پدر در - گذشت فتحعلى شاه پسر او محمد ميرزا را بوليعهدى برگزيد و سرانجام در سال 1834 در سن 71 سالگى بدرود حيات گفت .\r\n\r\nمحمد ميرزا\r\nدر موقع مرك فتحعلى شاه صحنهء تنفرآورى در قصر سلطنتى تهران نمايان گرديد يعنى سه نفر از فرزندان او كه در هنگام جان دادنش در بالين او حضور داشتند روى جسد پدر افتاده و بكندن جواهرات لباسش پرداختند و براى ربودن آنها بجان هم افتادند و زدوخورد بسيار سختى در ميان آنها رويداد و سرانجام دو نفر از آنها از پاى افتادند .\r\nاين صحنه مقدمهء زدوخوردهاى خونينى شد كه محمد شاه را در سال اول سلطنت به زحمت انداخت و مجبور شد كه با مدعيان بجنك بپردازد تا آرامشى برقرار نمايد ، پس از فرونشاندن اين شورشها محمد شاه بفكر امنيت ايران افتاد و با 40000 نفر سرباز به شورشيان تركمان حمله كرد و آنها را باطاعت خود درآورد .\r\nدر سال 1838 دولت روس محمد شاه را تحريك كرد كه با افغانستان بجنك پردازد و صاحبمنصبانى را هم با پول زياد بايران فرستاد و قشون ايران هم شهر هرات را محاصره\r\n\r\n","description":"","footnote":"","page_name":" 60 ","page_number":92},
  {"content":"\r\n\r\nكرد و اين محاصره مدت ده ماه طول كشيد . در هنگاميكه اهالى شهر حاضر به تسليم شدند دولت انگليس از محمد شاه تقاضا كرد كه دست از محاصرهء اين شهر بكشد و محمد شاه قاجار\r\nدر تعقيب اين تقاضا بتهديد پرداخت كه اگر دولت ايران به تقاضايش تن در ندهد بنادر خليج فارس را بقوهء قهريه تصرف خواهد كرد .\r\nمحمد شاه از اين تهديد ترسيد و از محاصرهء هرات دست كشيد ، اما دولت انگليس از تخليه جزيره لارك كه در مقابل بندر بوشهر است تا سال 1842 تعلل نمود .\r\nوقايع قابل ذكر ديگرى در سلطنت محمد شاه روى نداد .\r\nدر زمان محمد شاه روابطى ما بين دولت ايران و فرانسه برقرار نبود و فقط در سال 1839 در زمان « لوئى فيليپ » ، سرسى  ( Sercey )  بسفارت بتهران فرستاده شد .\r\nسفير ما پس از يكسال اقامت در تهران از شاه فرمانى گرفت كه براى رفاه عيسويان مسكون در ايران مفيد واقع شد و تا اندازه‌اى از تعديات بر كنار ماندند\r\n\r\nناصر الدين شاه\r\nمحمد شاه بسيار ضعيف النفس و بىاراده بود ، او در سپتامبر سال 1848 بدرود حيات گفت و تاج سلطنت به پسرش ناصر الدين\r\n\r\n","description":"","footnote":"","page_name":" 61 ","page_number":93},
  {"content":"\r\n\r\nتعلق گرفت كه در آنموقع 17 ساله بود . اين شاه جوان ابتدا بدفع سركشان پرداخت و با قبايل آسيائى كه مرتبا در سرحدات ايران بغارت و چپاول ميپرداختند جنگيد و تا مرو به پيشروى ادامه داد و خان خيوه را كه بخراسان دست انداخته و تا شهر مشهد آمده بود تا اردوگاه خود عقب نشانيد و سرانجام او را بقتل رسانيد .\r\nناصر الدين شاه\r\nناصر الدين در سال 1856 به پيروى از نيات پدر و جد خود بهرات لشكر كشيد و آن شهر را تصرف نمود . دولت انگليس به اين عمل اعتراض كرد و يكدسته كشتى جنگى بخليج فارس فرستاد و بندر بوشهر را تصرف كرد بنابراين دولت ايران به صلح با انگليس تن در داد و مذاكرات در اسلامبول و بعد در پاريس ادامه يافت ولى به نتيجه‌اى نرسيد . دولت انگليس دوباره متعرض ايران شد و بندر محمره را با كشتىهاى جنگى بتوپ بست . در تعقيب اين عمل در 14 آوريل 1857 عهدنامهء صلحى در تهران بسته شد و در دهم همان ماه در بغداد بامضاى دولتين رسيد و بموجب اين معاهده دولت ايران متعهد شد كه به كلى دست از افغانستان بكشد و ديگر هيچگونه ادعائى نسبت به آن كشور نداشته باشد .\r\nدر سال 1855 كه سفير ما با استقبال شايانى بايران وارد شد يك پيمان دوستى و تجارتى هم ما بين فرانسه و ايران برقرار گرديد و اين كار بتوسط سفير فوق‌العادهء ما موسيو « بوئه »  ( Bouee )  در 12 ژويه همان سال صورت گرفت ، كمى بعد كماندان\r\n\r\n","description":"","footnote":"","page_name":" 62 ","page_number":94},
  {"content":"\r\n\r\n« دوهوسه »  Duhousset  از طرف دولت فرانسه مأمور تعليم و تربيت قشون ايران گرديد تا تشكيلات نظامى ايران را به صورت تشكيلات اروپائى درآورد .\r\nيكى از اطاقهاى كاخ ميستون فرانسه در سال 1848 نقاشى ژول لورنس ( كتابخانه مدرسهء هنرهاى زيبا )\r\nناصر الدين نهايت كوشش را داشت كه سلطنت خود را با آرامش برگزار نمايد ولى باز حوادثى كه مهم‌ترين آنها نهضت بابيه بود مواجه گرديد و با بيرحمى بى - نظيرى بكشتن بابيان پرداخت ، مخصوصا در موقعى كه اين طايفه بفكر كشتن او افتادند ( 1852 ) اين بيرحمى را بمنتها درجه رسانيد و بشورش آنها خاتمه داد .\r\nيكى از اعمال ننگين ناصر الدين ، كشتن صدراعظم خود ميرزا تقى خان بود كه در سال 1851 بوقوع پيوست ، اگرچه ميرزا تقى خان از اولاد افراد برجسته و نامى اين مملكت نبود ولى نظر باستعداد و هوش فطرى كه داشت در مدت سه سال چنان لياقتى بروز داد كه محسود اماثل و اقران خود گرديد و حقا بايد اعتراف كرد كه او بزرگترين فرد ايرانى قرن خود بود ، او در تنظيم امور مملكت كوشش فوق‌العاده‌اى كرد و بعضى درباريان بىلياقت را از كار بر كنار نمود و با اينكه شوهر خواهر شاه هم\r\n\r\n","description":"","footnote":"","page_name":" 63 ","page_number":95},
  {"content":"\r\n\r\nبود درباريان موجبات سوءظن شاه را نسبت به او فراهم نمودند و او را وادار بكشتن صدراعظم خود كردند .\r\nبا مجاهدت و كوشش همين مرد بزرك بود كه ناصر الدين توانست در مملكت خود مدارس خوبى مانند دار الفنون و نظام ببيند ، پرفسورهاى بزرك اروپائى و ايرانى در اين مدارس به تعليم و تربيت فرزندان اعيان و اشراف پرداختند و در قشون ايران هم نظم‌وترتيبى پديدار گرديد .\r\nناصر الدين براى شناختن اوضاع و احوال اروپائيان سه دفعه در سالهاى ( 1873 ) و ( 1878 ) و ( 1889 ) از ايران باروپا مسافرت نمود و مخصوصا از طرز ادارى فرانسه و اخلاق فرانسويان اظهار خرسندى كرده بود .\r\nناصر الدين براى اينكه باوضاع و احوال رعاياى خود آشنا شود غالبا بايالات و ولايات مملكت خود مسافرت ميكرد و در فكر اصلاحاتى بود . تجارت ايران در دوران سلطنت او رونقى پيدا كرد و با كوششهاى او امنيتى هم در ايران فراهم شد ، در سال 1861 دستور داد كه ايالات ايرانرا بوسيلهء خطوط تلگراف بهم مربوط سازند ، اتحاد پستى را پذيرفت و پست منظمى در ايران داير كرد .\r\nپس از مراجعت از سفر دوم اروپا از دولت تركيه تقاضا كرد شهر قطور را كه مدت سى سال در تصرف قشون آن دولت بود تخليه كرده به ايران واگذار نمايد .\r\nدر سال 1882 نيز با روسيه موافقت نمود كه تحديد حدود اطراف تركستان به عمل آيد و سرانجام در اول ماه مه ( 1896 ) بدست ميرزا رضاى كرمانى در زاويهء حضرت عبد العظيم با گلولهء رولورى بقتل رسيد .\r\nناصر الدين بىاندازه بانواع تفريحات مخصوصا شكار راغب بود . و احجار كريمه را بسيار دوست ميداشت ، پول زيادى از ثروتمندان و اعيان و اشراف ميگرفت و همه را به مصرف خريد جواهر ميرسانيد و در خزانهء مخصوص خود ذخيره ميكرد ، بهاى جواهرات نفيس و گرانبهاى او را تقريبا 250 ميليون فرانك برآورد كرده بودند .\r\n\r\n","description":"","footnote":"","page_name":" 64 ","page_number":96},
  {"content":"\r\n\r\n\r\nمظفر الدين شاه\r\nپس از قتل ناصر الدين ، چهارمين پسر او مظفر الدين بسلطنت رسيد . اين شاه در سال 1854 متولد شد و در موقع طفوليت بوليعهدى معين گرديد و بنا بر رسم معمول قاجاريه در 12 سالگى بحكومت آذربايجان فرستاده شد و با اينكه در هررشته‌اى از علوم معلمينى داشت بيشتر بتحصيلات نظامى متمايل بود . زبان فرانسه را خوب حرف ميزد ، مخصوصا تواريخ سياسى را زيادتر مطالعه ميكرد و در تيراندازى و سوارى نيز بىمهارت نبود . در سال 1881 با شيخ عبيد اللّه كه كرد ياغى بود جنگيد و بطغيان او خاتمه داد .\r\nمظفر الدين شاه\r\nمظفر الدين پس از آگاهى از قتل پدر با شتاب خود را بتهران رسانيد و با حمايت دولتين انگليس و روس بتخت سلطنت جلوس كرد .\r\nدر اوايل امر از برادران خود ظل السلطان و كامران ميرزا نايب - السلطنه بيم داشت كه شايد متعرض او بشوند ولى نظر باينكه قزاقان ايرانى تحت فرماندهى ژنرال « كوزاكووسكى »  ( Kosakowsky )  پشتيبان او بودند از طرف اين دو برادر بمخالفتى برنخورد و در 8 ژوئن 1896 رسما تاجگذارى كرد و ابتدا همان سياستى را كه در آذربايجان به كار برده بود تعقيب كرد يعنى ماليات بر نان و ساير ارزاق را تخفيف داد و بعد بفكر تشكيلات ادارى افتاد . مخصوصا در زمان او وزارت خارجهء ايران سروصورتى پيدا كرد و هم در اين زمان بود كه راه شوسهء انزلى بتهران ساخته شد و ترنى بىريل در ميان تهران و قزوين به رفت‌وآمد پرداخت و كارخانه‌هائى مانند صابون‌سازى و قندريزى و برق\r\n\r\n","description":"","footnote":"","page_name":" 65 ","page_number":97},
  {"content":"\r\n\r\nو گاز در تهران داير گرديد و از پيشرفت تعليم‌وتربيت جلوگيرى نشد و مدارس ابتدائى و متوسطه به طرز اروپا تاسيس شدند\r\nبدبختانه مظفر الدين آدم عياشى بود و در تعيشات و تفريحات خود زياده‌روى ميكرد ، در آذربايجان مانند اشخاص ميلياردر زندگانى ميكرد و در موقع ورود بتهران جز مبالغى قرض چيزى همراه نياورد ، بنابراين دست باتلاف شمشهاى سيم و زر و احجار كريمه كه از ذخاير پدرش بود زد و با شتاب آنها را از خود دور نمود ، بازار - هاى روسيه از فيروزه و زمرد و ياقوتهاى خوش آب‌ورنك ايران پر شد و فقط جواهراتى كه بتخت و تاج مملكت اختصاص داشتند تا اندازه‌اى باقى ماندند .\r\nوقتى كه همهء اين جواهرات از دست رفت ، مظفر الدين بفكر وام افتاد و مبالغ زيادى از دول همجوار خود وام گرفت و گمرك ايران را وثيقه قرار داد و در آغاز سال 1900 بفكر مسافرت باروپا افتاد و براى مخارج اين مسافرت 56 ميليون فرانك از دولت روس وام گرفت و باروپا رفت و از اقامت در فرانسه بسيار خوشوقت بود و هروقت كه ماليه‌اش اجازه ميداد به آنجا مسافرت مينمود .\r\nدر سال 1905 زمزمه‌هائى در ايران آغاز شد و اشخاص روشنفكر و چند نفر از علماى روحانى بسياست شاه اعتراض كردند و خواستار رفرم شدند . مظفر الدين باعتراضات و خواسته‌هاى ملت توجهى نكرد و مجددا راه اروپا را در پيش گرفت ولى در موقع مراجعت مملكت خود را منقلب ديد و طولى نكشيد كه شورش و انقلابى در ايران بروز نمود . در ماه ژويه 1906 طبقهء روحانى تهران با مقاومت درباريان مواجه گرديد و از تهران مهاجرت نمود ، بازاريان هم دكانها را بسته بسفارت انگليس ريختند و شاه مجبور شد كه در اول اوت دستخطى براى تشكيل مجلس شورايملى بدهد و در هشتم اكتبر همين سال پارلمان ايران با شوروشعف فوق‌العاده‌اى داير گرديد . مظفر الدين شاه ضعيف النفس و بدون اراده بود و در موقعى كه يكپاى او در گور بود فرمان مشروطيت را امضا كرد .\r\n\r\n","description":"","footnote":"","page_name":" 66 ","page_number":98},
  {"content":"\r\n\r\n\r\nمحمد على ميرزا\r\nمظفر الدين در روز 9 ژانويه 1907 درگذشت و سلطنت به پسرش محمد على كه وليعهد رسمى بود تعلق گرفت ، محمد على در اوقاتى كه در تبريز بحكومت اشتغال داشت براى فراهم كردن رضايت اهالى و خوشنودى آنها دست به كارهاى تازه‌اى زده بود مثلا در ميدان بزرك شهر تلفونى داير كرده بود كه اشخاص بىسواد بوسيلهء آن شكايت خود را بعرض وليعهد برسانند ، در ديوانخانه نيز منشى مخصوصى حاضر ميشد و شكايات مردم را در دفترى ثبت ميكرد و روز بعد بعرض وليعهد ميرسانيد تا بشخصه رسيدگى كرده حكم مقتضى صادر نمايد ، بدبختانه حرص و طمع بىاندازهء او به جائى رسيد كه اعتماد مردم به كلى از او سلب شد و منفور عامه گرديد . اهالى تبريز هم بسرمشق تهران و ساير ايالات بشورش پرداختند و بقونسولخانهء انگليس پناهنده شدند و وقتى هم كه جانشين پدر خود گرديد همه از او ناراضى بودند و ميدانستند كه با رژيم جديد مخالفت خواهد كرد و چون ديدند كه برژيم تازه تن درداد و متمم قانون اساسى را هم امضا كرد با تعجب باعمال او نگريستند .\r\nيكى از اتومبيل‌هاى شاه ايران در جادهء قزوين\r\nمحمد على ميرزا در 19 ژانويه 1907 رسما در تهران تاج‌گذارى كرد و چون ما شرح سلطنت او را در آخر اين كتاب مفصلا نقل خواهيم كرد در اينجا به همين نكته\r\n\r\n","description":"","footnote":"","page_name":" 67 ","page_number":99},
  {"content":"\r\n\r\nاكتفا ميكنيم كه تشريفات تاج‌گذارى او با حوادث بدى مواجه گرديد و با اينكه منجمين دربارى ساعت سعد را در روزهاى 7 و 11 و 19 ذى حجه معين كرده بودند ( 22 و 26 ژانويه محمد على ميرزا\r\nو 3 فوريه ) ، محمد على نخواست كه منتظر ساعات و روزهاى مذكور باشد و در چهارم ذى حجه ( شنبه 19 ژانويه ) چهار ساعت و نيم قبل از غروب آفتاب بتاجگذارى مبادرت نمود و منجمين چنين روز و ساعتى را نحس ميدانستند زيرا كه باصطلاح آنها قمر در محل سعد واقع نبود .\r\nخلاصه در اينروز مدعوين زيادى در سالن بزرك موزهء سلطنتى جمع شدند و همين كه شاه وارد شد با تشريفات باشكوهى از او استقبال نمودند . سابقا رسم معمول ايران اين بود كه يكى از علماى روحانى بايستى تاج را بر سر شاه بگذارد و چون در اينوقت سه نفر از علماى طراز اول و هم‌درجه در تهران بودند و ممكن نبود كه يكى را بر دو نفر ديگر ترجيح دهند و براى اين كار دعوت نمايند ، بنا شد صدراعظم يعنى مشير الدوله تاج را بر سر شاه بگذارد و او هم تاج را طورى روى سر او گذارد كه پشت آن به طرف جلو واقع گرديد و ايرانيان كه معتقد بساعات سعد و نحس و قضاوقدر بودند اين كار را بفال نيك نگرفتند و حوادث و انقلاباتى كه بعدا رويداد اين نظر را تأييد نمود .\r\n\r\n","description":"","footnote":"","page_name":" 68 ","page_number":100},
  {"content":"\r\n\r\nمجالس بزم و رزم مينياتور ايرانى اوايل قرن 16 ( كلكسيون هانرى وور )\r\n\r\n","description":"","footnote":"","page_name":" 69 ","page_number":101},
  {"content":"\r\n\r\n\r\nسلسلهء نسب شاهان قاجار\r\nفتحعلى خان وفات ( 1728 )\r\nمحمد حسن خان وفات ( 1758 )\r\nآقا محمد خان ( تاج‌گذارى 1795 - وفات 1797 ) حسينقلى خان - جعفرقلى خان - صادق خان - عليقلى خان - مصطفىقلى خان\r\nبابا خان يا فتحعلى شاه ( 1798 - 1834 ) - حسينقلى خان\r\nمحمد على ميرزا - عباس ميرزا وليعهد ( 1828 - 1833 ) حسينعلى ميرزا - على ميرزا - سلطان محمد ميرزا\r\nمحمد ميرزا ( تاجگذارى 1835 وفات - 1848 ) - بهمن ميرزا - سلطان مراد ميرزا - حمزه ميرزا - اردشير ميرزا - فرهاد ميرزا - خانلر ميرزا\r\nناصر الدين ( تاجگذارى 1848 - وفات 1896 ) - عباس ميرزا - عبد الصمد ميرزا - محمد تقى ميرزا\r\nمعين الدين ميرزا - محمد كاظم خان - مسعود ميرزا ظل السلطان - مظفر الدين ( تاجگذارى 1896 - وفات 1907 ) كامران ميرزا نايب السلطنه نصر الدين ميرزا سالار السلطنه - محمد رضا ميرزا ركن السلطنه حسينعلى ميرزا يمين السلطنه - سلطان احمد ميرزا عضد السلطنه\r\nمحمد على ميرزا ( تاجگذارى 1907 - 1909 ) ملك منصور ميرزا شعاع السطنه - ابو الفتح ميرزا سالار الدوله - ابو الفضل ميرزا عضد السلطان - اعتضاد خاقان - ناصر الدين ميرزا\r\nحسينعلى ميرزا اعتضاد السلطنه - سلطان احمد ميرزا ( تاج‌گذارى 20 ژويه 1909 ) محمد حسن ميرزا وليعهد - سلطان محمود ميرزا - سلطان عبد المجيد ميرزا .\r\n\r\n","description":"","footnote":"","page_name":" 70 ","page_number":102},
  {"content":"\r\n\r\n\r\nفصل دوم - زراعت\r\nقسمت اول - تقسيم خاك - اراضى خالصه - اراضى قبايل - اراضى موقوفه - اراضى اختصاصى - دهكده‌ها و مالكين آنها - واگذارى اراضى بزارعين - طرز زراعت - محصول - خرمن‌كوبى - تقسيم اراضى ميان كشاورزان - حاصل‌خيزى اراضى - مراتع و تربيت مواشى - آبيارى .\r\nقسمت دوم - ابريشم - تربيت كرم ابريشم - محصول ابريشم .\r\nقسمت سوم - تنباكو و توتون - ترياك و ورود آن بايران - اعتياد به ترياك در قرون هفده و نوزده - محل ترياك‌كشى - زراعت خشخاش براى بدست آوردن ترياك - طريق اخذ شيره ترياك - تهيهء ترياك براى فروش - اهميت تجارت ترياك .\r\nقسمت چهارم - حبوبات - نىشكر - پنبه - من‌ياگز - گلهاى شهرها و مزارع - ميوه‌ها - تاكستان و شرابسازى .\r\n\r\nقسمت اول - خاك ايران\r\nبطور كلى ميتوان گفت كه ايران بيابان پروسعتى است كه واحات عديدهء حاصل‌خيزى در آن ديده مىشود . مساحت اين واحات حاصل‌خيز باندازهء خمس تمام خاك ايران است معهذا دو ثلث جمعيت اين كشور بوسيلهء كشاورزى زندگانى مىكنند .\r\n\r\nتقسيم اراضى\r\nاراضى زراعتى به چهار دسته تقسيم ميشوند : اول اراضى خالصهء دولتى - دوم اراضى متعلق به امراء قبايل - سوم املاك موقوفه و چهارم املاك اختصاصى يا اربابى .\r\n\r\nاراضى خالصهء دولتى\r\nاراضى خالصهء دولتى زياد است اين اراضى پس از جنگهاى داخلى اواخر قرن هيجدهم بدست دولت افتاده است . نادر - شاه و جانشينان او با حرص زيادى بخالصه كردن اين اراضى پرداختند . گاهى اين\r\n\r\n","description":"","footnote":"","page_name":" 71 ","page_number":103},
  {"content":"\r\n\r\nاراضى را با بهاى كمى ميخريدند و گاهى مالكين آنها را بجبر وادار ميكردند كه به - شاه به‌بخشند . حتى پادشاهان پيشين از تصرف پاره‌اى از املاك موقوفه هم خود - دارى نكردند .\r\n\r\nاراضى قبايلى\r\nاين نوع اراضى سابقا بامراء قبايل داده ميشد با اين شرط كه در موقع لزوم سربازان سوار و پياده براى شاه فراهم نمايند و يا بحفظ سرحدات بپردازند و گاهى هم ماليات جنسى بدولت بپردازند .\r\n\r\nاراضى موقوفه\r\nاراضى موقوفه زياد است و اتصالا شمارهء آن‌ها روبفزونى ميرود زيرا كه اشخاص مؤمن ثروتمند همواره املاكى را وقف مساجد و مدارس و بقاع متبركه مينمايند و گاهى هم درو محصول در قصبهء طرق\r\nكاروانسرا و دكان و يا تمام بازارى را وقف مصارف خيريه ميكنند و در هرحال عايدات املاك وقفى زياد است ، مخصوصا عايدات موقوفات حضرت رضا ( ع ) كه\r\n\r\n","description":"","footnote":"","page_name":" 72 ","page_number":104},
  {"content":"\r\n\r\nمقبرهء او در شهر مشهد واقع است بسيار مهم ميباشند . اين مقبره در تمام مملكت موقوفاتى دارد كه ساليانه عايدات آنها به 60000 تومان نقد و 10000 خروار غله ميرسد ، مؤمنين ثروتمند براى اجر اخروى غالبا املاك خود را وقف ميكنند تا بعد از مرگشان عايدات آنها بمصارف خيريه برسد .\r\nپاره‌اى هم املاك خود را وقف اولاد مينمايند تا وراث آنها از تعديات مأمورين دولت مصون باشند . اصولا املاك موقوفه از اداى ماليات معاف هستند ، معهذا شاه سالى هزار تومان از مقبرهء مشهد بعنوان حق التوليه ميگيرد .\r\n\r\nاراضى اربابى\r\nاين نوع اراضى براى خريدوفروش آزاد هستند و پس از مرك هم بوراث مالك تعلق ميگيرند ، شاه هم ممكن است ملكى را به كسى ببخشد و بعد از او هم بوراث او برسد ، بسا هم مىشود كه ثروتمندى در بيابان قناتى ايجاد مىكند و زمين را آباد مينمايد در اين صورت قسمت آبادشده ملك شخصى او محسوب ميگردد . اربابان دهكده‌ها و مالكين اراضى بايد بوسيلهء رشوه مأمورين دولتى را هميشه از خود راضى نگاهدارند و در غير اين صورت ممكن است ملك خود را از دست بدهند و جزء املاك خالصهء دولتى گردد .\r\nايرانيان چون ثروتى بدست آورند غالبا آن را به مصرف خريد ملك مزروعى ميرسانند . بهاى ملك مزروعى متناسب است با زيادى يا كمى آب و حاصل‌خيزى زمين ، ممكن است بهاى ملك آبادى به نيم ميليون فرانك برسد و هم ممكن است كه بواسطهء كمى عايدات از چند هزار فرانك تجاوز ننمايد .\r\n\r\nدهكده و اربابان\r\nاملاكى كه بدهقان تعلق داشته باشند و تمام محصول آنها عايد او گردد بسيار كم است ، گاهى هم اتفاق ميافتد كه زارع مختصر زمينى در دهكده‌اى داشته باشد . در ايالت عراق عجم از اين نوع زارعين كه آنها را باصطلاح خرده‌مالك ميگويند زياد هستند .\r\nاربابان و مالكين عمده ابدا به كارهاى كشاورزى نميپردازند بلكه املاك خود را در مقابل محصول يا بهاى آن بزارع واگذار مينمايند و ما دامى كه زارع حق اربابى\r\n\r\n","description":"","footnote":"","page_name":" 73 ","page_number":105},
  {"content":"\r\n\r\nرا ميدهد اختيار دارد كه در آن ملك بزراعت پردازد و پس از او هم زمين بوراث او تعلق گيرد و در صورت تعلل از اداى حق اربابى و يا نداشتن وارث ممكن است ارباب منظرهء مدرسهء شاه سلطان حسين در اصفهان\r\nحصهء او را به ديگرى واگذار نمايد . عموما مالك دهكده خانه‌اى براى زارع ميسازد تا در آن مسكون گردد و گاهى هم بزارع اجازه ميدهد كه خودش خانه‌اى براى سكونت بسازد با اين شرط كه پس از ده سال يا بيشتر و يا كمتر آنخانه بارباب تعلق گيرد . مخصوصا دكان و قهوه‌خانه و حمام به شخص ارباب تعلق دارند و به اجاره داده مى - شوند ، كمتر اتفاق ميافتد كه ارباب باغ و عمارتى در دهكده داشته باشد و در همانجا سكونت نمايد و مراقب ملك خود باشد . غالبا مالكين عمده در شهرها زندگانى مى - كنند و مراقبت املاك و گرفتن حق اربابى را هم بمباشرين خود محول مينمايند .\r\n\r\nشرايط واگذارى اراضى بزارع\r\nدر آذربايجان ، معمولا مالك محصول كمى از زارع ميگيرد و اگر بذر هم به او بدهد نصف محصول را ميبرد ولى در مازندران و غالب جاهاى ديگر محصول پنج قسمت مىشود :\r\n\r\n","description":"","footnote":"","page_name":" 74 ","page_number":106},
  {"content":"\r\n\r\nيك قسمت به زمين مزروعى و قسمت دوم به آب و قسمت سوم ببذر و قسمت چهارم بدسترنج زارع و قسمت پنجم بگاوى كه شخم مىزند تعلق ميگيرد و اگر زارع بتواند بذر و گاو را فراهم نمايد حق برداشت سه قسمت از پنج قسمت محصول را دارد .\r\n\r\nطرز زراعت\r\nوسيلهء شخم زدن زمين همان وسيلهء بدوى زمان قديم است و گاوآهن دهقان مركب است از قطعه تختهء عريضى كه نوك آن باريك است و آهنى در آن فرورفته است . اين نوع گاوآهن شخم عميقى نميزند و گاهى زارع مجبور است كه سه دفعه با اين آلت زمين خود را شخم بزند . وقتى كه زمين را شخم زدند با مرزهائى آن را بقطعات كوچك تقسيم ميكنند تا آبيارى آن سهل‌تر شود . مرزكشى هم با آلتى كه موسوم است به كدور يا كدوار انجام مييابد ، كدوار بمنزلهء بيل بسيار پهنى است كه از جلو دو رشته زنجير يا طناب محكمى به آن وصل است ، زارعى دستهء آن را گرفته در خاك فروميبرد وضع كدواركشى\r\nو زارع ديگرى با طناب خاك را بالا ميكشد و بدينطريق مرزبندى صورت ميگيرد ، قطعه زمين متعلق بهر دهقان بوسيلهء نهر آب يا درختانى از قطعهء مجاور مجزا و محدود و معين مىشود .\r\n\r\n","description":"","footnote":"","page_name":" 75 ","page_number":107},
  {"content":"\r\n\r\nپس از رسيدن محصول ، گندم و جو را با داسهاى مخصوص درو ميكنند و مرسوم است كه چون مسافرى از نزديك آنها عبور كند ، به آنها درودى فرستد و بگويد ( خدا قوت دهد ) زارعين هم دسته گندمى را بعلامت احترام بجلوى مسافر ميآورند و اگر مسافر عالىهمت باشد انعامى به آنها ميدهد . چوپانان نيز در موقع عبور مسافر گوسفندى بجلوى او ميآورند و برحسب ظاهر حاضر به ذبح او ميشوند ولى مسافر با دادن انعامى آن‌ها را از قربانى كردن گوسفند مانع مىشود .\r\nكاوآهن بدوى\r\nگندم و جو دروشده را توسط الاغ يا پشت خود بخرمنگاه ميآورند كه غالبا در نزديك دهكده واقع شده است .\r\n\r\nكوبيدن خرمن\r\nكوبيدن خرمن در نزديكى دهكده صورت ميگيرد ، خرمن را بوسيلهء چرخى ميكوبند كه داراى استوانه‌هائى است و بهر استوانه چند ورقه آهن مدور متصل است ، اين چرخ را بستور يا گاو ميبندند و محل نشيمنى هم دارد كه يك يا دو نفر در روى آن مىنشينند تا سنگين شود و حيوانات را دايره‌وار در روى خرمن بگردش درميآورند . گاهى هم خرمن را\r\n\r\n","description":"","footnote":"","page_name":" 76 ","page_number":108},
  {"content":"\r\n\r\nفقط با پاى گاوان يا خران خرد ميكنند و پس از آنكه خرمن كوبيده شد كاه و گندم مخلوط را با اسباب چنگال مانند چوبى در موقع وزيدن نسيم به بالا مياندازند ، گندم بواسطهء سنگينى بجاى خود فرود ميآيد و كاه را باد بجاى دور تر ميبرد و بدينطريق گندم از كاه جدا مىشود . كاه براى علوفهء حيوانات و يا براى اندود كردن بام خانه‌ها به كار ميرود .\r\nگاوان خوشه‌هاى ارزن را پايمال ميكنند تا دانه‌ها جدا شوند\r\nگاهى اتفاق ميافتد كه زارعين از تعديات مالك بحكومت شكايت ميكنند ، بسا مىشود كه در اين مواقع حكومت از مالكين رشوه گرفته ، اوضاع را به حال خود واميگذارد و چون بشكايات آنها رسيدگى نميشود غالبا كوچ كرده بدهكدهء ديگرى ميروند و دهكده خالى از سكنه مىشود .\r\n\r\nقوت دادن به زمين\r\nدهقانان با خاكستر و فضولات خود و حيوانات به زمين كود ميدهند و چون مدفوع حيوانات معمولا براى سوخت زمستان زارع به كار ميرود از خاك عمارات ويران استفاده ميكنند ، از قراريكه نقل ميكردند ظل السلطان در اصفهان دست به خرابى ابنيهء سلاطين صفويه زد و پس\r\n\r\n","description":"","footnote":"","page_name":" 77 ","page_number":109},
  {"content":"\r\n\r\nاز فروختن مصالح ، خاك آنها را هم بدهقانان فروخت .\r\nزندگى دهقانى ، مينياتور ايرانى اوايل قرن 16 ( كلكسيون مارتو )\r\n\r\n","description":"","footnote":"","page_name":" 78 ","page_number":110},
  {"content":"\r\n\r\n\r\nمراتع و تربيت مواشى\r\nمعمولا تمام گاوان و گوسفندان دهكده در تحت مراقبت چوپانى با چند كودك در بيابان بچرا ميروند . گوسفندان بواسطهء شير و پشم بهائى دارند و از شير آنها كره و ماست و پنير بدست ميآورند .\r\nميش‌ها و قوچ‌ها دنبه‌اى دارند كه گاهى وزن آن به دو الى سه من ميرسد ، دهقانان اين دنبه را آب كرده بجاى روغن مصرف مينمايند . ماده گاوهاى ايران عموما كوچك و كم شير هستند ، زارعين عقيده دارند كه چون گوساله از مادر جدا شود شير ماده گاو كم مىشود ، بنابراين اگر گوساله را فروختند يك گوسالهء مصنوعى در نزد گاو قرار ميدهند تا شير بدهد يعنى پوست گوساله‌اى را پر از كاه كرده در موقع دوشيدن ماده گاو اين مجسمه را نزديك گاو ميآورند .\r\nمرغ‌فروشان دوره‌گرد\r\nگاو نر براى شخم زدن زمين به كار ميرود ، دهقانان معمولا با دو گاو شخم ميزنند و اگر بخواهند شخم عميق شود چهار يا شش گاو را بهم مىبندند . گاوميش و الاغ هم در\r\n\r\n","description":"","footnote":"","page_name":" 79 ","page_number":111},
  {"content":"\r\n\r\nيكى از دهقانان طرق كه بمزرعه ميرود\r\nكارهاى زراعت دخالت دارند مخصوصا الاغ رفيق باوفاى دهقان است .\r\n\r\n","description":"","footnote":"","page_name":" 80 ","page_number":112},
  {"content":"\r\n\r\nشتر و قاطر و اسب بيشتر براى حمل‌ونقل بار و كشيدن ارابه به كار ميروند . اين حيوانات را سفاين‌برى مينامند زيرا كه گاهى بطور دسته‌جمع كاروانى تشكيل ميدهند و مال التجاره و مسافرين را از شهرى به شهر ديگر مىبرند . شتر چون طاقت تحمل سرما را ندارد در نواحى شمالى كار نميكند و معمولا شب‌ها حركت مىكند و روزها آزادانه در بيابان به خوردن خار مشغول است . گاهى هم ساربان نواله‌اى به آن ميدهد يعنى قرص خميرى را كه از آرد جو و ساير حبوبات درست كرده در دهان آن مياندازد . شتران گاهى ديوانه و خطرناك ميشوند و بايد مدتى آنها را گرسنه نگاه دارند تا ديوانگى آنها رفع شود .\r\n\r\nآبيارى زمين\r\nزارع غالبا براى كمى آب باشكال برميخورد و گاهى مىشود كه محصول او به كلى خشكيده و از ميان ميرود . آب رودخانه ها را غالبا بوسيلهء نهرهائى به جاهاى دور مىبرند بطوريكه طرز آبيارى در اراك\r\nدر تابستان بستر رودخانه‌ها خشك مىشود . مالكين ثروتمند قنواتى حفر ميكنند و از آبهاى تحت الارضى استفاده مينمايند .\r\nچاه آرتزين در اين مملكت وجود ندارد . تقريبا پانزده سال قبل دكتر « ترانس »  ( Torrence )  آمريكائى به خيال افتاد كه چاهى در محل ميسيون آمريكائى در تهران حفر نمايد و براى اجراى فكر خود شركتى تشكيل داد و اسباب‌هاى لازم را در پشت هفتاد شتر از بنادر خليج‌فارس بتهران وارد كرد و به كار پرداخت . بدبختانه در عمق 300 مترى پاره‌اى از آلات اساسى شكست و آنها را براى تعمير ببادكوبه فرستاد ولى مدت مديدى گذشت و اين آلات از كارخانه بيرون نيامدند و علت آن هم معلوم نشد و سرانجام منجر بانحلال شركت گرديد و از آن ببعد هم كسى بفكر حفر اين نوع چاهها نيافتاد .\r\n\r\n","description":"","footnote":"","page_name":" 81 ","page_number":113},
  {"content":"\r\n\r\n\r\nقسمت دوم - تربيت كرم ابريشم\r\n\r\nابريشم\r\nچنين به نظر ميآيد كه تربيت كرم ابريشم در قرن دهم در ايران معمول شده است . استخرى نوشته است كه در ايالت طبرستان مقدار زيادى ابريشم به عمل ميآيد « ماركوپولو »  ( Marco . polo )  نقل مىكند كه تجار ايتاليائى براى خريد ابريشم تا حدود بحر خزر ميآيند . تربيت كرم ابريشم در دورهء سلطنت قاجاريه در ايران رونقى پيدا كرد . يكى از انگليسىها موسوم به « شل »  ( Sheil )  كه در سال ( 1850 ) بايران مسافرت كرده مينويسد كه ابريشم يكى از محصولات عمدهء ايران است و همه‌ساله مقدار مهمى از ايران صادر مىشود .\r\nمنظرهء خارجى تلمبار\r\n\r\nنقصان محصول ابريشم\r\nابريشم تا سال ( 1864 ) رقم بسيار بزرگى از صادرات ايران را تشكيل ميداد . بدبختانه يكنوع ناخوشى بروز كرد و كرم ها را به كلى تلف نمود . در سال ( 1869 ) بواسطهء بروز اين ناخوشى باندازهء چهار پنجم از محصول ابريشم ايران كاسته شد و مدتها طول كشيد تا دوباره به حال عادى برگردد و هنوز هم باهميت سابق خود نرسيده است ، تخمهائى\r\n\r\n","description":"","footnote":"","page_name":" 82 ","page_number":114},
  {"content":"\r\n\r\nاز خراسان و تركيه و ژاپون آوردند ولى نتيجهء خوبى از آنها نگرفتند . مدت دو سال مىشود كه تخمهائى از آسياى صغير و فرانسه آورده‌اند و بنتايج رضايت‌بخشى رسيده‌اند پارچهء مخمل ايرانى كار قرن 16 كه ديوار سالن كريستيان پنجم را در كاخ روزنبورگ در دانمارك زينت بخشيده است\r\nو اميدوارى هست كه تربيت كرم ابريشم در گيلان مانند زمان سابق روبه فزونى رود .\r\n\r\n","description":"","footnote":"","page_name":" 83 ","page_number":115},
  {"content":"\r\n\r\nدر سال ( 1900 ) بطور استثناء محصول ابريشم خوب شد و پيله‌هاى زيادى از گيلان بخارج رفت و بنابر گزارش قونسول انگليس در رشت مبلغ خريدارى شده بده ميليون فرانك بيش از سال قبل رسيد .\r\nاكنون علاوه بر گيلان و مازندران در ايالات آذربايجان و خراسان و فلاتهاى مركزى هم بتربيت كرم ابريشم اقدام كرده‌اند ، مخصوصا گيلان و مازندران و آذربايجان ابريشم زيادى براى روسيه و ايتاليا و فرانسه تهيه ميكنند . در سالهاى ( 1905 ) و ( 1906 ) تجار فرانسوى توانستند 142 / 769 / 12 فرانك پيله از ايران خريدارى نمايند . بهاى محصول پيله در اين سالها تقريبا به مبلغ 358 / 576 / 13 فرانك رسيد .\r\n\r\nتربيت كرم ابريشم\r\nمعمولا در ماه آوريل به پرورش كرم ابريشم مىپردازند .\r\nدهقانان مخصوصا زنان آنان تخمها را در كاغذى ريخته در زير لباس خود در مجاورت پوست بدن نگاه ميدارند تا با حرارت بدن انسان شكفته شوند اما دهقانان فرانسه اين عمل را در تلمبارها با حرارت مصنوعى انجام ميدهند ، پس از سه الى چهار روز كرم از تخم بيرون ميآيد .\r\nمنظرهء داخلى تلمبار\r\n\r\n","description":"","footnote":"","page_name":" 84 ","page_number":116},
  {"content":"\r\n\r\nزندگانى آن در هواى آزاد بسيار كوتاه است و 40 روز بيشتر طول نميكشد ، ابتدا با ولع شديدى از برك درخت توت تغذيه مىكند و پس از آنكه هشت الى ده روز گذشت بيحس مىشود و مثل اينستكه بخواب عميقى فرورفته باشد بعد از دو الى سه روز مجددا بيدار مىشود و جانى ميگيرد و به خوردن برك توت ميپردازد ، از موقع اولين خوراك آن را در كلبه‌هائى جاى ميدهند كه به تلمبار موسوم هستند و روى آنها را با ساقه‌هاى برنج ميپوشانند و كرم هم بايد در محلى قرار گيرد كه تقريبا 5 / 1 متر از كف كلبه بلندتر باشد و در همين محل ميماند تا درشت شود و رنك شفافى پيدا كند ، در همين موقع است كه خود را بشاخه‌هائى كه بطور قائم در كلبه قرار داده‌اند ميچسباند و مشغول درست كردن پيله مىشود يعنى لعاب دهان را مانند تارى پيوسته بدور خود باز كردن پيله\r\nميپيچد و اين كار مدت ده روز به طول ميانجامد ، در اينمدت بايد در تلمبار محكم بسته شود ، پس از گذشتن اين مدت در تلمبار را باز ميكنند و پيله‌ها را مىبينند كه بشاخه‌ها\r\n\r\n","description":"","footnote":"","page_name":" 85 ","page_number":117},
  {"content":"\r\n\r\nيا سقف تلمبار چسبيده‌اند .\r\n\r\nبدست آوردن ابريشم\r\nدهقانى كه بخواهد تخم بدست آورد پيله‌هاى خوب را انتخاب مىكند و در محلى از تلمبار قرار ميدهد تا پروانه از آن‌ها بيرون آيد . پروانهء ماده حداقل 100 و حداكثر 300 دانه تخم ميگذارد و پس از تخم‌ريزى كم‌كم ضعيف و لاغر مىشود و ميميرد .\r\nپس از آنكه دهقان پيله‌هائى براى تخم‌ريزى انتخاب كرد ، بلافاصله بقيهء آنها را در آفتاب ميگذارد و يا در آب جوش فروميبرد تا پروانه در پيله كشته شود زيرا اگر طول بكشد پروانه پيله را براى خروج خود سوراخ مىكند و تارهاى ابريشم پاره مىشود . گاهى هم پيله‌ها را در محلى قرار داده و با بخار گوگرد پروانه‌ها را ميكشند .\r\n\r\nقسمت سوم - توتون و تنباكو و ترياك\r\n\r\nتوتون و تنباكو\r\nتوتون و تنباكوى ايران نيكوتين زيادى دارد و بطرزهاى مختلف به مصرف ميرسد ، تنها ناحيه‌اى كه تنباكوى خوب در آن به عمل ميآيد حوالى شيراز است و پس از آن كاشان و طبس است در اصفهان و قم و ورامين و شاهرود نيز تنباكو به عمل ميآيد ولى جنس آن به خوبى انفيه‌دان‌هاى عاجى\r\n\r\n","description":"","footnote":"","page_name":" 86 ","page_number":118},
  {"content":"\r\n\r\nتنباكوى شيراز نيست .\r\nموسيو كتابچى مديركل گمرك ايران در سال ( 1889 ) تنباكوى مصرفى ايران را 18000000 من تبريز تخمين ميزد كه معادل است با 53460000 كيلوگرم .\r\nچند سال قبل شاه ايران خواست توتون و تنباكو را بيك شركت خارجى بدهد و ماليات سنگينى بر اين محصول برقرار نمايد ، پس از بستن اين قرارداد و دادن امتياز بكمپانى خارجى و گرفتن پول زياد نظر باينكه اين عمل با اطلاع مجتهدين و با مشورت آنها صورت نگرفته بود علما اعتراض كردند و مصرف توتون و تنباكو را بر تمام مسلمانان حرام نمودند و چون حكم تحريم صادر گرديد ، ايرانيان بلا استثناء از اين حكم پيروى كردند و از كشيدن قليان و چپق و سيگار دست كشيدند و در تمام ايران خانم ايرانى در خانهء خود مشغول كشيدن قليان است\r\nشورش و انقلابى بروز كرد بطورىكه شاه مجبور شد از خيال خود صرفنظر نمايد و غرامتى هم بكمپانى بپردازد .\r\nتنباكوئى كه در ايالات شرقى ايران به عمل ميآيد قسمت عمده آن به بغداد و بيروت\r\n\r\n","description":"","footnote":"","page_name":" 87 ","page_number":119},
  {"content":"\r\n\r\nو قاهره ميرود و مقدار كمى بهندوستان و افغانستان صادر مىشود .\r\nدر كردستان و سواحل بحر خزر توتونى به عمل ميآيد كه در سيگار و چپق و پيپ كشيده مىشود\r\n\r\nورود ترياك بايران\r\nتاريخ ورود ترياك را بايران بدرستى نميتوان تعيين كرد ، قدر مسلم اين است كه اين سم مهلك بعد از پيدايش مذهب اسلام بايران آمده است و در قرآن هم ذكرى از آن نشده است و شايد هم در آن عصر جزء داروهاى طبى محسوب ميشده است .\r\nنبايد چنين تصور كرد كه ترياك فقط براى كيف در ايران به مصرف ميرسد ، ايرانيان مقدار كم آن را مفيد ميدانند و از جملهء مواد مقوى بشمار ميآورند .\r\nمسافرينى كه راههاى طولانى و خسته‌كننده را طى ميكنند هميشه ترياك با خود دارند و در مواقع لزوم ميخورند و آن را يكى از بهترين نعمات آسمانى ميپندارند .\r\nدر قرن هفدهم شاه عباس دوم در سال ( 1621 ) استعمال ترياك را بطور كلى در قشون ممنوع كرد و فقط كسانى مجاز به خوردن آن بودند كه در نواحى باطلاقى زندگى ميكردند و به تب و نوبه مبتلا ميشدند .\r\n\r\nشيوع ترياك در قرن 17\r\n« كشيش رافائل دومانس »  Raphael du Mans  كه در سال ( 1660 ) در ايران مأموريت داشت مينويسد كه استعمال كوكنار در اين مملكت شيوع دارد و قانون هم از استعمال آن جلوگيرى نميكند زيرا كه از جملهء دواهاى طبى محسوب مىشود و ميگويد : « در اصفهان محل‌هاى مخصوصى وجود دارد كه آنها را كوكنار خانه ميگويند و كسانى كه بخواهند با شيرهء خشخاش خود را مسموم نمايند بآنجاها ميروند »\r\nشاردن نيز بقهوه‌خانه‌هائى اشاره مىكند كه در آنها مطبوخ خشخاش به فروش ميرسد و مينويسد : « ورود به اين قهوه‌خانه‌ها و ديدن اشخاصى كه بآنجاها وارد ميشوند خالى از تماشا نيست ، اشخاص در موقع ورود بقهوه‌خانه ضعيف و سست به نظر ميآيند و مثل اين است كه در حال احتضار هستند ، اما همين كه يك يا دو فنجان\r\n\r\n","description":"","footnote":"","page_name":" 88 ","page_number":120},
  {"content":"\r\n\r\nاز اين مطبوخ آشاميدند بسيار بدخلق و خشمگين ميگردند و از هرچيز روگردان ميشوند و با يكديگر بنزاع ميپردازند و عربده ميكشند ، اما كمى بعد آرام ميشوند و با هم آشتى ميكنند و هركسى مطابق ميل خود رفتار مىكند ، عاشق از زيبائى و دلربائى معشوقهء خود داستان‌سرائى مىكند ، ديگرى چرت مىزند يا ميخندد و ديگرى ببازوى خود مينازد و شجاعت‌فروشى مىكند و پاره‌اى هم بياوه‌گوئى پرداخته داستانهاى بيمعنى و مضحكى نقل ميكنند و خلاصه آنكه انسان عاقل همين كه بچنين محلى وارد شد و بتماشاى اشخاص پرداخت تصور بلكه يقين مىكند كه در دار المجانين وارد شده است اما كمى بعد همه بچرت ميافتند و بيحس ميشوند و آن شور و غوغاى مجنونانه از ميان ميرود ، ايرانيان عموما اين نوع كيف را مىپسندند و با كمال ميل باستقبال آن ميروند .\r\nمزرعهء خشخاش در حوالى اصفهان\r\nاشراف و اعيان و بزرگان اين عمل را در خانه‌هاى خود انجام ميدهند ، نوكران را ميفرستند كه شيشه‌هائى از اين مشروب از كوكنار خانه بياورند و بنوشيدن آن مشغول ميشوند و اين مشروب بقدرى شايع است كه من گمان نميكنم بيش از 15\r\n\r\n","description":"","footnote":"","page_name":" 89 ","page_number":121},
  {"content":"\r\n\r\nالى 20 هزار نفر از سكنهء اين مملكت از نوشيدن چنين مشروبى معاف باشند . »\r\n\r\nشيوع ترياك در قرن 19\r\nدكتر « پولاك » كه در سال ( 1865 ) طبيب مخصوص شاه بود مينويسد كه استعمال ترياك در مازندران عموميت پيدا كرده است و چنين مىپندارند كه اين سم براى جلوگيرى بيماريهائى كه از باتلاقهاى توليد ميشوند بسى نافع است .\r\nبراى خورندگان ترياك خميرى از شيرهء ترياك و مصطكى و بذر البنج و انقوزه و سداب درست ميكنند تا از يبوست مزاج جلوگيرى شود ، از اين خمير حب‌هائى درست ميكنند و آنها را حب نشاط مينامند .\r\nنوزادان و كودكان هم از خوردن اين سم مهلك معاف نيستند . از خشخاش شربت درست ميكنند و در گلوى آنها ميريزند تا بخواب روند و طولى نميكشد كه اين اطفال معصوم به خوردن اين شربت معتاد ميگردند و هميشه بايد از آن بخورند .\r\nاشخاص فربه هم براى لاغر شدن ترياك مصرف ميكنند و بايد در ساعات معين بخورند و اگر در ساعت معين به آن دست‌رسى نداشته باشند مبتلا بكسالت ميشوند .\r\nايرانيان باسبان خود هم ترياك ميدهند ، حيوانات نيز عادى ميشوند و اگر در موقع معين حصهء آنها نرسد سست و بيحال ميگردند . مقدارى كه اشخاص ميخورند هردفعه 5 الى ده سانتيگرم است .\r\n\r\nشيره‌كش‌خانه\r\nتقريبا سى سال مىشود كه ايرانيان شروع بكشيدن ترياك كرده‌اند . در تمام راهها و دهكده‌ها ، قهوه‌خانهء فقيرانه‌اى هست كه مسافرين مىتوانند اين سم مهلك را دود كرده در ريه و معدهء خود داخل نمايند . آلت ترياك‌كشى بوافور موسوم است . دستهء آن 25 الى 30 سانتيمتر طول دارد و در سر آن حقه‌ايست كه از گل يا كاشى و يا چينى ساخته شده است و سوراخى دارد كه ترياك را در پهلوى آن مىچسبانند و با انبر زغال گداخته‌اى را به آن نزديك ميكنند تا ترياك سوخته شود و دود آن را بگلو فروبرند .\r\n\r\n","description":"","footnote":"","page_name":" 90 ","page_number":122},
  {"content":"\r\n\r\nكشيدن ترياك استادى و مهارت لازم دارد ، اشخاص ناشى نميتوانند ترياك بكشند مگر آنكه شخص ترياكى براى آنها فراهم نمايد . پاره‌اى از ترياكيان در 24 ساعت 10 الى 20 گرم ترياك را تبديل بدود ميكنند .\r\nداخل شيره‌كش‌خانه\r\n\r\nزراعت ترياك\r\nسابقا ترياك فقط در يزد زراعت ميشد . از موقعى كه در آمريكا براى منع برده‌فروشى جنگى بروز كرد ( 1865 - 1861 ) و محصول پنبهء آنجا تقليل يافت و پنبه بهائى پيدا كرد ، ايرانيان بجاى ترياك بكشت پنبه توسعه دادند اما پس از آنكه جنك خاتمه يافت و دوباره پنبهء امريكا ببازارها ريخت و از بهاى آن كاسته شد مجددا بكشت ترياك مشغول شدند و فقط در قسمت‌هائى كه ترياك به عمل نميآيد بزراعت گندم و جو ادامه دادند .\r\n\r\nبدست آوردن ترياك\r\nنظر باينكه هواى نواحى ترياك‌كارى مرطوب نيست زارع مجبور است كه هفته‌اى يك بار بمزرعهء خود آب بدهد و بهمين‌جهت مقدار مرفين ترياك ايران كم است ، در موقع بدست آوردن\r\n\r\n","description":"","footnote":"","page_name":" 91 ","page_number":123},
  {"content":"\r\n\r\nترياك ، خشخاش را با آلت دندانه‌دارى دو يا سه دفعه در فاصله‌هاى معين خراش ميدهند تا شيره‌اى از آن خارج شود و روز بعد آن شيره را با كارد مخصوصى از بدن خشخاش گرفته در ظرفى ميريزند ، ممكن است يك نفر زارع روزى 250 تا 300 گرم شيرهء خشخاش بدست آورد ، ترياك‌گيرى هم بايد در طرف صبح كه هوا گرم نيست به عمل آيد .\r\nبطوريكه معلوم شده ممكن است از يك هكتار زمين مزروعى 20 تا 25 كيلو گرم ترياك بدست آيد . هرگاه در موقع خراش دادن خشخاش باران ببارد زارع زيان مىبيند زيرا كه مقدار زيادى از ترياك‌ها بوسيلهء باران از ميان ميرود .\r\n\r\nتهيه ترياك براى فروش\r\nايرانيان در عمل آوردن ترياك و خلوص آن باندازهء كافى دقت ميكنند و بهمين‌جهت است كه كشور آسمانى يعنى چين مدتى است از خريد ترياك تركيه خوددارى مىكند و محصول ترياك ترياك‌گيرى در مزارع خشخاش\r\nآنكشور را نميپذيرد ، خلاصه همين كه شيرهء ترياك از مزرعه بيرون آمد وارد كارخانه - هاى تجارتى مىشود و به شكل مايعى است كه بوى سيب گنديده از آن استشمام ميگردد .\r\nاين مايع را در ديگهاى معينى كه هريك گنجايش 250 كيلوگرم دارد ميريزند و حرارت ملايمى به آن ميدهند تا غلظتى پيدا كند . پس از اين عمل وارد كارخانهء ترياك‌مالى\r\n\r\n","description":"","footnote":"","page_name":" 92 ","page_number":124},
  {"content":"\r\n\r\nميگردد ، در آنجا اين شيرهء غليظ را با كاردهاى چوبى روى تخته‌هاى صافى ميكشند كه يك متر طول و 30 سانتيمتر عرض دارند و آن را مالش ميدهند و بعد از مالش دادن تخته‌ها را در آفتاب ميگذارند تا مايع كمى خشك شود و پس از خشك شدن ، قرصهاى ترياك‌مالى\r\nمربعى از آن درست ميكنند و لعاب مخصوصى به آنها ميدهند و مهر كارخانه را هم روى آنها ميزنند و در كاغذ ميپيچند و در صندوقهاى چوبى سبك‌وزن و محكمى قرار ميدهند و صندوق را در پارچهء موم‌زده يا پوست خام مىپيچند و براى صدور بخارج آماده ميكنند .\r\nصدور ترياك از سال 1853 در ايران شروع شده است . ابتدا مقدار آن كم بوده و بتدريج در سالهاى بعد فزونى يافته است ، دولت ايران براى اينكه كشت غلات كم نشود و بارزاق عمومى لطمه‌اى وارد نيايد گاهى از زيادتى كشت ترياك جلوگيرى ميكرد ولى اين منع دوامى نداشت .\r\n\r\nاهميت تجارت ترياك\r\nاين محصول بيشتر در خراسان و شيراز و اصفهان و كرمان و كازرون و شوشتر و بروجرد و همدان و كرمانشاه به عمل ميآيد .\r\nمحصول ترياك خراسان از هرجا زيادتر است بطوريكه در سال ( 1889 ) باندازهء 180000 تومان ترياك از همين ايالت بهندوستان و اسلامبول فروخته شد .\r\n\r\n","description":"","footnote":"","page_name":" 93 ","page_number":125},
  {"content":"\r\n\r\nابتدا ترياك ايران بجاوه و چين و هندوچين و عدن و سوئز حمل ميگرديد و بهترين جنس آن بلندن ميرفت كه در آنجا مرفين از آن استخراج نموده بامريكا ميفرستادند ولى بعدها بيشتر بمملكت چين فرستاده ميشد و بواسطهء خوبى جنس مانع ورود ترياك تركيه و هندوستان به آن كشور گرديد . ترياك خوب هفتاد درصد شيره دارد و تقريبا نه تا ده درصد مرفين از آن استخراج مىشود .\r\nچاىفروش دوره‌گرد\r\nدر سال ( 1906 ) بطور استثناء محصول ترياك اصفهان زيادتر از سالهاى ديگر شد و مقدار آن به 60000 من سنگ شاه رسيد ( 350640 كيلوگرم ) و نصف اينمقدار\r\n\r\n","description":"","footnote":"","page_name":" 94 ","page_number":126},
  {"content":"\r\n\r\nبه چين و لندن رفت .\r\nدر خود ايران هم ترياك زياد مصرف مىشود بطوريكه قونسول‌هاى خارجى مقيم ايران گزارش داده‌اند در اصفهان و حوالى آن روزى ده من شاه ترياك به مصرف ميرسد ( 60 كيلوگرم ) و در ساير ايالات هم مصرف بسيار دارد .\r\nدر آغاز سال ( 1906 ) بهاى يكمن شاه ترياك 220 قران بود و در سالهاى بعد تنزل كرد و به 170 و 160 قران هم رسيد و علت آن هم اين بود كه دولت چين از ورود ترياك بمملكت خود جلوگيرى نمود و اگر اين جلوگيرى ادامه پيدا ميكرد ممكن بود زراعت خشخاش در ايران متروك گردد ، بعلاوه اروپائيان هم ترياك ايران را نظر بكمى مرفين كمتر خريدارى ميكنند .\r\nاغلب ايرانيان بكشيدن اين سم مهلك عادت كرده‌اند و مخصوصا در خراسان شمارهء ترياكيان فوق‌العاده زياد شده است . ترياك كشيدنى را غالبا به شكل لوله درست ميكنند .\r\nانحطاط اخلاقى در اروپا از افراط در مشروبات الكلى توليد ميگردد ولى در ايران بواسطهء اعتياد بكشيدن ترياك ايجاد مىشود و آدم ترياكى بىاراده و ضعيف - النفس است و در كارها عزم و همتى بروز نميدهد و بسا مىشود كه خانوادهء خود را به فقر و پريشانى رقت‌آورى مبتلا مىكند و عجب‌تر اينكه روزبروز شمارهء ترياكيان در ايران زيادتر مىشود .\r\n\r\nقسمت چهارم - محصولات ديگر ايران\r\n\r\nغلات و حبوبات\r\nدر ايران گندم و جو و حبوبات ديگر از قبيل نخود و لوبيا و ماش و عدس و غيره زراعت مىشود . گندم به مصرف نان سكنه ميرسد و جو را بيشتر باسبان ميدهند . با وجود نداشتن وسايل زراعتى جديد ، غلات و حبوباتى كه در ايران به عمل ميآيد بسى بيش از احتياجات سكنهء اين كشور است و ساليانه مقدار زيادى بتركيه و قفقاز و هندوچين و مخصوصا به انگلستان صادر ميگردد .\r\nجو سياه و ذرت خيلى كم در ايران زراعت مىشود . برنج بسيارى هم در سواحل بحر -\r\n\r\n","description":"","footnote":"","page_name":" 95 ","page_number":127},
  {"content":"\r\n\r\nخزر و قسمتى از خراسان و اصفهان و شيراز به عمل ميآيد و مصرف آن هم در ايران زياد است ، مخصوصا ثروتمندان بيشتر بجاى گندم برنج مصرف ميكنند .\r\n\r\nنىشكر\r\nسابقا در ايران نىشكر زياد كشت ميشد و نىشكر اهواز و حوزهء شط كارون در دنيا معروف بود ولى اكنون فقط مقدار كمى در گيلان و مازندران و يزد به عمل ميآيد ، چغندر هم با اينكه در خراسان فراوان است به مصرف ساختن قند نميرسد ، بعلاوه از وقتى كه قند روسيه به مقدار زياد بايران وارد مىشود ، صنعت قندسازى ايران كه سابقا رونق و شهرتى داشت از ميان رفته است و تمام كارخانه‌هاى قندريزى سابق از كار افتاده‌اند .\r\nرودخانهء كوچك مورچه‌خوار در راه اصفهان\r\n\r\nپنبه\r\nپنبه در ايران خوب به عمل ميآيد و مراكز عمدهء پنبه‌كارى خراسان و سمنان و قم و كاشان و اصفهان و مازندران و قسمت هائى از ايالات آذربايجان مىباشد .\r\nپنبهء ايران بيشتر بممالك خارج صادر مىشود و در خود ايران كمتر مصرف دارد ، مخصوصا سالى 10000 عدل بهندوستان فرستاده مىشود . بطورىكه قبلا هم\r\n\r\n","description":"","footnote":"","page_name":" 96 ","page_number":128},
  {"content":"\r\n\r\nاشاره كرديم بعد از جنك داخلى امريكا بهاى پنبه در ايران تنزل كرد و بجاى آن ترياك كارى معمول گرديد .\r\n\r\nمن يا گز\r\nدرميان محصولات نباتى ايران نوع قابل ملاحظه‌اى هم هست كه آن را گز ميگويند و از جنس ( من ) است كه در كتب عهد عتيق به آن اشاره شده است ، اين مادهء شيرين از ترشحات يكنوع كرم در روى برگهاى درخت كوچكى توليد ميگردد . « شاردن » اين محصول عجيب را اينطور تعريف مىكند :\r\n« درخت كوچك گز در حوالى اصفهان زياد است و از آن شيرهء مايعى ميگيرند كه بگز انگبين موسوم است و اين شيره از تعرق درخت بوجود ميآيد . هرگاه كسى در طرف صبح بتماشاى ايندرخت بپردازد ميبيند كه در زير آن شيرهء غليظى ريخته شده كه شباهت كاملى به ( من ) دارد . اين من يا گز انگبين مادهء سفيدرنگى است شبيه بعسل ، بوميان ظروفى در زير درخت گذارده و با تكان دادن آن مقدارى از اين مادهء شيرين را بدست ميآورند . قنادان اصفهانى از اين ماده خميرى درست مى كنند و مغز بادام و پسته در آن مخلوط كرده قرصهائى از آن درست مىكنند و در جعبه ها به فروش ميرسانند . گز از شيرينيهاى بسيار مطلوب ايرانيان است و گاهى هم بخارج فرستاده مىشود »\r\n\r\nگلهاى بوستانى و بيابانى\r\nدر باغهاى شهرهاى بزرك گلكارى منظم به طرز اروپا وجود ندارد ، اشخاصى مانند حاج على قليخان سردار اسعد كه باروپا آمده و طرز گلكارى اروپائيان را ديده‌اند ، طرز گلكارى اروپائى را كم‌وبيش در كاخهاى خود معمول كرده‌اند ولى ساير ايرانيان بنا بر عادت قديمى باغچه‌هاى خود را از گلهاى گوناگون پر كرده‌اند و هيچ نظم و ترتيبى براى آنها قائل نشده‌اند اين گل‌ها با اينكه بهم فشار وارد ميآورند چون از هواى خوب و آفتاب بهره‌مند هستند از حيث خوشرنگى و درخشندگى و عطر بر تمام گلهاى دنيا برترى و امتياز دارند .\r\nادباى ايران در وصف اين گلهاى زيبا و معطر بطورى كه بايدوشايد قلم‌فرسائى\r\n\r\n","description":"","footnote":"","page_name":" 97 ","page_number":129},
  {"content":"\r\n\r\nكرده‌اند و شعرا با قصايد و غزليات بسيار عالى و نشاطانگيز بتعريف آنها پرداخته‌اند و مناظر گلستانهاى ايران بخصوص شيراز و اصفهان را به خوبى مجسم كرده‌اند . در خاورزمين به كسى برنميخوريد كه چند شعرى در وصف گل سرخ در خاطر نداشته باشد و بموقع به زبان نياورد و بسى جاى تأسف است كه اين گلهاى بينظير تجارتى نشده باغ و قصر چهل‌ستون در اصفهان\r\nو از ايران بخارج نرفته‌اند . علاوه بر اين گلهاى بوستانى در بيابانها هم در موقع بهار دشت و دمن سبز و خرم مىشود و از گلهاى بيابانى مستور ميگردد و مسافر در حينى كه از عطر آنها مست شده است در ميان آنها راه مىپيمايد و اين گلهاى زيبا را در زير پاى اسب خود پايمال مىكند . بدبختانه اين گل‌هاى خودروى بيابانى زندگانى كوتاهى دارند و همين كه تابستان شد ، حرارت آفتاب آنها را پژمرده كرده ساقه‌هاى آن‌ها را خشك مىكند و دشت‌ودمن دوباره همان منظرهء حزن‌انگيز زمستانى را به خود ميگيرد .\r\n\r\n","description":"","footnote":"","page_name":" 98 ","page_number":130},
  {"content":"\r\n\r\n\r\nميوه‌هاى گوناگون\r\nدر كشور ايران انواع ميوه‌هاى ممتاز به عمل ميآيد بخصوص به و گلابى و هلوى آن بقدرى ممتاز و شيرين و خوش‌طعم هستند كه ميتوان گفت در دنيا بينظير ميباشند . در نواحى مختلف ايران درجهء حرارت يكسان نيست ، در نواحى كوهستانى هوا مانند مناطق قطبى بمنتها درجه سرد است و در نواحى جنوبى مخصوصا در نواحى خليج فارس و شطوط دجله و فرات مانند مناطق استوائى گرم است .\r\nدكان بقالى و ميوه‌فروشى در رشت\r\nانواع ميوه‌هاى اروپائى و آسيائى در ايران به عمل ميآيند كه در نوع خود بينظير ميباشند و اغلب هم به حالت وحشى در جنگل‌ها يافت ميشوند . خربوزهء ايران بسيار مطلوب و در دنيا مشهور است\r\n\r\n","description":"","footnote":"","page_name":" 99 ","page_number":131},
  {"content":"\r\n\r\nايرانيان تخم خربوزه و هندوانه را ميشويند و در آفتاب ميخشكانند و بعد نمك و كمى ترشى به آن زده برشته ميكنند و مخصوصا در هنگام زمستان بشكستن و خوردن مغز آن مشغول ميشوند .\r\nدر گيلان زيتون زيادى به عمل ميآيد زيرا كه هواى گرم و مرطوب اين ناحيه براى پرورش اشجار زيتون مساعد و مناسب است ، تقريبا در چهل دهكده بپرورش اين درخت پرسود اشتغال دارند . از هردرختى ساليانه 3 الى 4 كيلوگرم روغن بدست ميآيد ، قسمت عمدهء ميوهء ايران به مصرف خوراك ميرسد و باقيمانده را خشك كرده به خارج ميفرستند . مقدار كشمشى كه از ايران بخارج ميرود زياد است ، خوشه‌هاى انگور را در اطاقى بسقف ميآويزند تا در سايه بخشكد و پس از خشكيدن هم خرمن كرده مدتى زيرورو مىكنند تا كاملا رطوبت آن بر طرف گردد و بعد به صورت مال التجاره بروسيه و تركيه ميفرستند .\r\nزردآلو و هلو را نيز نيمه‌باز كرده و هستهء آن را درميآورند و در سايه ميخشكانند . بادام و پستهء كرمان مال التجارهء خوبى است و همه‌ساله مقدار زيادى به خارجيان فروخته مىشود .\r\n\r\nتاكستان و شرابسازى\r\nايران داراى تاكستانهاى بسيار ممتازى است كه شهرت جهانى دارد ، قسمت عمدهء اين تاكستانها در آذربايجان و شيراز و خراسان واقع شده‌اند . نظر باينكه ساختن شراب در مذهب اسلام نهى شده است ، بيشتر يهوديان و ارمنيان باينكار ميپردازند . در سال ( 1889 ) شاه ايران امتياز ساختن مشروبات الكلى را به يك كمپانى بلژيكى داد كه به ( شركت تجارتى و صنعتى ايران ) معروف گرديد و ساليانه در مقابل اين امتياز 175000 فرانك بشاه ايران ميپرداخت .\r\nمراكز عمدهء شرابسازى شهرهاى شيراز و اصفهان و قزوين و همدان و كرمان و مشهد و شاهرود و تهران هستند .\r\nشراب شيراز از حيث خوبى جنس شهرت فوق‌العاده‌اى دارد و الكل آن هم زياد است . هربطرى آن در محل 7 تا 8 شاهى به فروش ميرسد . در اصفهان دو نوع شراب\r\n\r\n","description":"","footnote":"","page_name":" 100 ","page_number":132},
  {"content":"\r\n\r\nميسازند نوع اول سفيد است و نوع دوم سياه و شبيه به شراب پرتقالى است . شراب تهران كمى به شراب « بورگنى » فرانسه شباهت دارد . يكنوع شراب مخصوص هم هست كه بسيار مطلوب است و به شراب ناب موسوم مىباشد . اين شراب بدين‌طريق بدست ميآيد كه كوزهء سفالى آب‌نديدهء سربسته‌اى را در خمرهء شراب مياندازند كه چند ماهى در آن ميماند و از شرابى كه در آن نفوذ مىكند پر مىشود . اين شراب بيرنك است و عطر مخصوصى دارد و با بهاى زيادترى فروخته مىشود و در روى ميز اشخاص ثروتمند با سليقه ديده مىشود .\r\n\r\nفصل سوم - تجارت و صنعت\r\nقسمت اول ، تجارت : واردات و صادرات ايران - بازارها - تجار دوره‌گرد و صادركنندگان .\r\nقسمت دوم ، سلسلهء اوزان و مقادير : مسكوكات - پول كاغذى - مسكوكات نقره و مس - مسكوكات طلا - مسكوك نيكلى - اوزان - بانكها - قلمدانها - طرز نامه‌نگارى - سرمايه‌دارى - اشكال معاملات .\r\nقسمت سوم ، صنايع : فرش و لزوم استعمال آن - مواد اوليهء لازم براى فرشبافى - رنگرزى پشم - طرز فرشبافى - كارگران فرشبافى - اجرت آنها - طبقه‌بندى فرشها - فرش عروس و جهيز - فرشهاى سلطنتى - سجاده براى نماز - سبكهاى مختلف فرش - سبك اصفهانى و كرمانى - سبك خراسانى - فرشهاى هراتى و فراهانى - فرش‌هاى كردستانى - فرشهاى همدان - سبك شيرازى - سبكهاى نواحى مختلف - فرشبافى تبريز و سلطان‌آباد - گليم - بازارهاى عمدهء فرش - مختصات فرشهاى ايران - چگونه فرشها را كهنه ميكنند - اصول رنگها .\r\nقسمت چهارم ، منازل ايرانيان - خانه‌هاى دهقانان - تقسيم منازل - بيرونى و اندرونى - طرز ساختن خانه - تزئين داخلى خانه‌ها\r\n\r\nقسمت اول - تجارت ايران\r\nمدت چند سالى است كه تجارت ايران توسعهء قابل ملاحظه‌اى پيدا كرده است .\r\nدر سال ( 1906 تا 1907 ) صادرات و واردات ايران بقرار زير بوده است :\r\n\r\n","description":"","footnote":"","page_name":" 101 ","page_number":133},
  {"content":"\r\n\r\nواردات 200153000 فرانك\r\nصادرات 162997000 فرانك\r\n\r\nواردات و صادرات\r\nدر اين سال 66 ميليون فرانك پارچه‌هاى پنبه‌اى و 59 ميليون قند و 6 ميليون چاى بايران وارد شده است .\r\nاز صادرات اين سال رقم عمده فرش بود كه 15 ميليون فرانك بتركيه و 5 ميليون فرانك بروسيه رفته است و فرانسه نيز چهار پنجم پيلهء صادره از ايرانرا خريدارى نموده است و بقيه صادرات ، مواد خام و ميوه‌هاى خشك و غيره بوده است\r\nانگلستان و روسيه بيشتر از ساير كشورها با ايران مبادلات جنسى دارند بطوريكه روسيه پنجاه و هفت درصد و انگلستان با هندوستان بيست و دو درصد تجارت ايران را به خود انحصار داده‌اند . تركيه در درجه سوم و فرانسه در درجهء چهارم واقع است .\r\nيك علت فزونى صادرات ايران بروسيه مجاورت سرحدى روسيه است با نواحى حاصل‌خيز ايران مانند خراسان و مازندران و گيلان و آذربايجان و علت ديگر وجود راههاى شوسه‌ايست كه بدست كمپانيهاى روسى ساخته شده و حمل‌ونقل مال التجاره در آنها به سهولت انجام مييابد . يكى از اين راهها راه شوسهء انزلى به تهران و ديگرى راه جلفا به تبريز است . بعلاوه روسيه در پاىتخت ايران و ايالات مهم آن بانكهائى داير كرده است و چون ترانزيت‌برى را هم ممنوع كرده ميتوان گفت كه تقريبا تجارت ايرانرا به خود انحصار داده است .\r\nانگليسها با اينكه از طرف هندوستان بايران نزديك هستند در معاملات با ايالت حاصل‌خيز خراسان با اشكالاتى مواجه ميگردند . اخيرا راهى ايجاد كرده‌اند كه از بيابان سيستان عبور مىكند و كاروان از اين راه نميتواند مسافت بين خراسان و هندوستان را در كمتر از يك ماه طى كند . از طرفى هم انگلستان بيشتر بخليج فارس نظر دارد و پيوسته درصدد است كه نفوذ خود را در اين قسمت ايران توسعه دهد و به همين منظور است كه چهار خط كشتىرانى براى وصول بخليج فارس ايجاد نموده كه يكى از بمبئى و كراچى به اين ناحيه متصل ميگردد و سه خط ديگر مستقيما از لندن\r\n\r\n","description":"","footnote":"","page_name":" 102 ","page_number":134},
  {"content":"\r\n\r\nقالى ابريشمى زمينه فلزى داراى نقوش حيوانات و نباتات ، كار قفقاز . اين قالىها بواسطهء رواجى كه در دربار لهستان يافتند ، به قالىهاى لهستانى معروف شدند\r\n\r\n","description":"","footnote":"","page_name":" 103 ","page_number":135},
  {"content":"\r\n\r\nبه آنجا منتهى ميشوند و تجار اروپائى مال التجاره‌هاى خود را بوسيلهء كشتى به بنادر محمره و بوشهر و بندرعباس ميفرستند و بعد بوسيلهء كاروان‌ها به شهرهاى عمدهء ايران وارد ميكنند .\r\n\r\nبازار\r\nكليهء معاملات اقتصادى و صنعتى خاوريان در بازار صورت ميگيرد .\r\nكلمهء بازار را اروپائيان به جائى اطلاق ميكنند كه در آن اشياء ارزان‌قيمت و بىاهميت صنعتى به فروش ميرسد ولى در تمام ممالك اسلامى بمعابر مسقفى اطلاق مىشود كه داراى دكانهائى است و در آنجا معاملات مهمى انجام مييابد و هرنوع جنسى از مواد غذائى گرفته تا جواهرات گرانبها كه زنان اندرونهاى بزرگان زيب‌پيكر زنبيل‌فروش دوره‌گرد\r\n\r\n","description":"","footnote":"","page_name":" 104 ","page_number":136},
  {"content":"\r\n\r\nخود مينمايند در آنجا به فروش ميرسد . بازار حكم كارخانه را نيز دارد زيرا كه انواع صنعتگران هم در آنجا مشغول كار هستند و هرصنفى بازار مخصوصى دارد كه به همان نام خوانده مىشود از قبيل بازار زرگرها ، بازار كفاشها ، بازار سراج‌ها ، بازار نجارها و بازار آهنگران و اسلحه‌سازان و مسگرها و غيره و كليهء صنعتگران از طلوع تا غروب آفتاب در آنجا مشغول كار هستند .\r\nپاره‌اى از صنعتگران شب را هم در حجرهء كوچكى كه در بالاى دكان آنها قرار دارد بسر مىبرند . همين كه مؤذن در بالاى منارهء مسجد مؤمنين را با صداى بلند براى اداى نماز دعوت مىكند تمام تجار و كسبه دكانهاى خود را بسته و قفل ميزنند و از بازار بيرون ميروند . شبها در بازار بسته مىشود و گزمه‌ها و سرگزمه‌ها بكشيك ميپردازند و از دكانها مواظبت مينمايند و بهمين‌جهت دكانها كمتر مورد دستبرد واقع ميشوند و اگر احيانا سارقى را دستگير نمودند پس از شكنجه‌هاى سخت او را زندانى ميكنند .\r\nدر بازار داروغه بمحاكمه ميپردازد و مقصرين را بدلخواه خود مجازات مينمايد .\r\nكسبهء گرانفروش يا كم‌فروش را معمولا به چوب ميبندند و جريمهء نقدى از آنان ميگيرند و اگر تقصيرشان زياد باشد مجازاتهاى سخت‌ترى نسبت به آنها به عمل ميآيد مثلا گوش مقصر را با ميخ آهنين و چكش بدكانش ميكوبند و يا پردهء ميان منخرين بينى را با درفش سوراخ كرده نخ محكمى از آن عبور ميدهند و ميرغضب سر نخ را گرفته مقصر را در بازارها ميگرداند تا موجب عبرت ديگران شود و چنين عملى را مهار كردن مىگويند .\r\nعموم كسبه اجناس را با ترازوهاى بدوى ميكشند و بسا مىشود كه در توزين تقلب ميكنند ، بنابراين مأمورينى هستند كه اعمال آن‌ها را تفتيش مينمايند و گاهى هم براى اينكه شناخته نشوند تبديل لباس مينمايند و يا مانند زنان چادر ميپوشند و به تفتيش كسبه ميپردازند .\r\n\r\n","description":"","footnote":"","page_name":" 105 ","page_number":137},
  {"content":"\r\n\r\n\r\nتجار صادركننده و دوره‌گرد\r\nنظر باينكه در ايران وسايل مكانيكى و ماشينى براى توليد اجناس وجود ندارد ، قسمت زيادى از ضروريات زندگانى سكنهء اين كشور از اروپا وارد مىشود مخصوصا انواع پارچه‌هاى پشمى و پنبه‌اى و مواد غذائى از قبيل قند و چاى و قهوه و غيره و چون مدت زيادى طول ميكشد تا اين اجناس وارد شوند و در معرض فروش درآيند و تاجر هم بسود كم قناعت نميكند ، بسا مىشود كه صددرصد بر بهاى اصلى جنس خريدارى شده در اروپا افزوده مىشود .\r\nفروشندگان دوره‌گرد\r\nچند سالى است كه تجار ارمنى در تمام ايالات مشغول خريد مواد خام از قبيل پنبه و پشم و ابريشم و ميوه‌هاى خشك از قبيل بادام و پسته و فندق و قيسى و كشمش هستند و آنها را از طريق روسيه يا با كشتيهاى تجارتى انگليسى كه در خليج‌فارس رفت‌وآمد ميكنند باروپا ميفرستند و در عوض مال التجاره‌هاى اروپائى را بايران وارد ميكنند .\r\n\r\n","description":"","footnote":"","page_name":" 106 ","page_number":138},
  {"content":"\r\n\r\nكسبه دوره‌گردى هم هستند كه بايالات و ولايات رفته محصولات طبيعى يا مصنوعى را ميخرند و به جاهاى ديگر ايران مىبرند و ميفروشند . پاره‌اى از اين كسبه اشياء آنتيك را هم ميشناسند و آنها را خريدارى كرده باسلامبول و اروپا و امريكا مىبرند و با اجناس مورد احتياج ايران مبادله ميكنند و از اين راه بسود زياد ميرسند .\r\n\r\nقسمت دوم - مسكوكات و سلسلهء مقياسها\r\n\r\nمسكوكات ايران\r\nدر ايران براى مبادلات سكه‌هاى يكقرانى و دو قرانى نقره به كار مىبرند . سابقا اين سكه‌ها كوچك و كم‌حجم و تقريبا نقرهء خالص بودند ، اين مسكوكات را تجار جمع كرده به صورت شمش درآوردند و در بازارهاى اروپا به فروش رسانيدند و سود زيادى بردند .\r\nدر سال 1878 ضرابخانهء جديدى در تهران داير شد و درصدد اصلاح مسكوكات برآمد و پولهائى سكه زد كه نقرهء خالص آنها كمتر از پولهاى قبل ولى خوش‌تركيب - تر از آنها بود . امروزه بيشتر دو قرانى نقره رواج دارد كه ارزش آن باندازهء يك فرانك فرانسه است . چون مسكوك طلا حكم جواهر را دارد و در معاملات به كار نميرود شمردن پول نقره مخصوصا مقدار زياد آن زحمت‌آور است . معمولا خرمنى از اين پولها را در جلو خود ريخته و متواليا مشتى از آن برميدارند و پنج به پنج ميشمارند و در طرف ديگر ميريزند و چون شماره به پنجاه رسيد يك دانه از آنها را به كنار مى - اندازند و پس از آنكه عمل شمارش انجام يافت سكه‌هاى كنار گذارده را ميشمارند تا مقدار پول معين شود . هرگاه احيانا عدد پول‌هاى كنار گذارده سيزده باشد فورا پنج عدد از آنها را روى پولها ميريزند تا نحوست عدد سيزده بر طرف گردد .\r\nآلياژ مسكوك نقرهء ايران آنطور كه بايد سخت و محكم نيست و اگر زياد دست بدست بگردد مقدارى از نقرهء آن كاسته مىشود و اگر آن را با دست مالش دهند لكه‌اى در روى دست ميماند كه با زحمت بر طرف ميگردد .\r\n\r\nپولهاى كاغذى\r\nانگليسها بانكى بنام بانك شاهنشاهى در تهران تأسيس نموده‌اند كه شعبات آن در شهرهاى مهم ايران نيز داير شده است .\r\nاين بانك پولهاى كاغذى در ايران انتشار داده است كه آنها را معمولا اسكناس ميگويند .\r\n\r\n","description":"","footnote":"","page_name":" 107 ","page_number":139},
  {"content":"\r\n\r\nبازار خياطان - عكس از « پاسكال كوست » است ( 1867 )\r\n\r\n","description":"","footnote":"","page_name":" 108 ","page_number":140},
  {"content":"\r\n\r\nاز اين اسكناس‌ها يك تومانى و 2 و 3 و 5 و 10 تومانى چاپ كرده‌اند ولى فقط در شهرهائى رايج هستند كه داراى شعبه بانك باشند ، بعلاوه اسكناس هرشهرى در شهرهاى ديگر قبول نميشود ، اگر بخواهند مثلا اسكناس خراسان را در تهران خرج كنند بايد مبلغى بعنوان صرف از آن كم كنند زيرا در روى آنها نوشته شده است كه در تهران يا تبريز يا اصفهان قابل تأديه است .\r\nمنات روسى در ايران بيشتر از اسكناس بانك شاهنشاهى رواج دارد و 2 منات بجاى يك تومان پذيرفته مىشود .\r\n\r\nمسكوكات رايج در ايران\r\nاكنون مسكوكات زير در ايران رايج و در گردش هستند .\r\nاول : سكهء كوچك مسين كه آن را يك پول ميگويند .\r\nدوم : شاهى كه معادل است با 2 پول .\r\nسوم : صد دينار كه معادل است با دو شاهى .\r\nچهارم : عباسى كه معادل است با چهار شاهى .\r\nپنجم : پنج شاهى نقره كه معادل است با ربع قران .\r\nششم : ده شاهى نقره يا نيم قران .\r\nهفتم : قران نقره كه معادل است با ده صد دينارى مس يا 20 شاهى .\r\nهشتم : دو قرانى و 5 قرانى و ده قرانى نقره است . ده قرانى را يك تومانى هم ميگويند\r\n\r\nمسكوكات طلا\r\nاز طلا نيز پولهائى سكه زده‌اند و آنها را بطور كلى اشرفى ميگويند ، اين پولها عبارتند از : ربعى و پنجهزارى و تومانى و 2 تومانى و پنج تومانى و ده تومانى ولى اين پولها در جريان نيستند زيرا كه بهاى آنها نسبت به نقره هميشه در تغيير است مثلا اكنون يك تومانى طلا برابر است با 22 قران نقره و گاهى زيادتر يا كمتر هم مىشود . دينار هم با اينكه موهوم است و سكه‌اى به اين نام رايج نيست در محاسبات دخالت دارد و هزار دينار معادل يك قران است .\r\n\r\nمسكوكات نيكلى\r\nچند سالى است كه بسكه زدن پول نيكل هم در ايران اقدام شده است و باندازهء 000 / 15 فرانك پول نيكل از ضرابخانه\r\n\r\n","description":"","footnote":"","page_name":" 109 ","page_number":141},
  {"content":"\r\n\r\nخارج شده است ولى مقدار زيادى از اين مسكوكات را افغان‌ها براى زيور زنان جمع كردند .\r\nاز پائيز سال 1900 مسكوكات نيكلى بروكسل نيز بجاى يك شاهى و صد دينارى در ايران معمول گرديده‌اند ولى اين پولها در مشهد رواج ندارند ، حتى گداها هم آن‌ها را قبول نميكنند و همان پول‌هاى مسى قديمى بيشتر رواج دارند ولى در شهرهاى سبزوار و نيشابور و قوچان رايج هستند و باندازهء 000 / 16 تومان در ميان مردم در گردش است .\r\n\r\nاوزان و مقادير\r\nوزنه‌هاى قانونى در ايران وجود ندارد و سكنه پاره‌هاى سنك يا قطعات آهن در ترازو ميگذارند و از اين سنگها و آهنها از يك من تا يك مثقال درست كرده‌اند . غالبا خريداران هم وزنه‌هائى دارند كه براى آزمايش وزنهء فروشنده به كار مىبرند .\r\nنام اوزان معمولى ايران چنين است :\r\n1 - گندم\r\n2 - نخود كه معادل است با چهار گندم .\r\n3 - مثقال 24 نخود است .\r\n4 - سير 16 مثقال است .\r\n5 - چارك يا چهاريك كه معادل است با ده سير .\r\n6 - من تبريز كه معادل است با 40 سير يا 640 مثقال « 1 »\r\n7 - من شاه كه معادل است با دو من تبريز .\r\n8 - من رى كه معادل است با 4 من تبريز .\r\n9 - خروار كه معادل است با صد من تبريز .\r\nمايعات نيز در ايران با وزن به فروش ميرسند و براى حبوبات پيمانه‌اى به كار مى - برند كه موسوم است به كيل .\r\n\r\n\r\n","description":"","footnote":"\r\n( 1 ) بموجب معاهدات گمركى 26 ژانويه و 8 فوريه 1903 من تبريز را معادل با 970 / 2 كيلوگرم و ذرع را 04 / 1 متر محسوب داشته‌اند .\r\n","page_name":" 110 ","page_number":142},
  {"content":"\r\n\r\nبراى اندازه گرفتن طول ، ذرع به كار مىبرند .\r\nذرع معادل است با 16 گره و هرگره مساوى 2 بهر است .\r\nفرسخ معادل است با 6000 ذرع « 1 »\r\nبراى اندازه گرفتن سطوح مقياسهاى زير را به كار مىبرند :\r\n1 - قبضه 2 - ذرع مربع كه معادل 12 قبضه است 3 - درز معادل 10 ذرع مربع - 4 - دهو كه معادل 10 درز است 5 - قفيز معادل 10 دهو 6 - جريب كه معادل است با ده قفيز يا 1000 ذرع مربع .\r\n\r\nبانكها\r\nچنان كه قبلا هم اشاره شد انگليسها در تهران بانكى بنام بانك شاهنشاهى تأسيس نموده‌اند كه در ايالات و ولايات نيز شعباتى دارد . روسها هم برقابت آنها در تهران و ايالات مهم بانكهائى داير نموده‌اند .\r\nاگرچه روسها و انگليسها در امور اقتصادى بشدت با هم رقابت ميكنند ولى اخيرا هر دوى آنها در مقابل آلمانها بشكست برخورده‌اند زيرا كه فعاليت بانك آلمان در ايران زيادتر است و اكنون هم درصدد گرفتن امتياز تأسيس يك مركز تجارتى در خليج فارس است و ميخواهد بندرى براى ورود و خروج كشتىهاى آلمانى در آنجا داير نمايد .\r\nمعمولا صرافخانه‌ها و ادارات دولتى و تجار و ثروتمندان ميرزاهائى دارند كه در ايران بنام صاحب قلم يا ارباب قلم معروفند . ميرزاها در آن واحد كارمند و منشى و محاسب هستند . لوازم كار آنها منحصر است بيك لوله كاغذ كه در پرشال فروبرده‌اند و يك قلمدان كه در جيب قباى خود گذارده‌اند . قلمدان يكى از تجملات مهم نويسندگان ايران است ، هرميرزاى فقيرى هم ممكن است قلمدان خوبى داشته باشد .\r\n\r\n\r\n","description":"","footnote":"\r\n( 1 ) فرسخ تقريبا معادل است با 250 / 6 كيلومتر . طول فرسخ در جاده‌هاى صاف و ناهموار متفاوت است . در اصطلاح محلى فرسخ فاصله‌ايست كه در يكساعت يك قاطر باردار مىپيمايد . فرسخ كلمه‌ايست كه از پاره‌سنك قديمى ماخوذ شده زيرا در قديم پاره‌سنگهائى در جاده‌ها براى تعيين فواصل ميگذاردند . در يكى از كتب « زند اوستا » تعريف مبهمى از فرسنك ديده مىشود در آنجا مينويسد فرسخ مسافتى است كه در آن آدمى كه قوه ديدش كامل باشد ميتواند شترى را ببيند و تشخيص دهد كه رنك آن سفيد است يا سياه . در لرستان فرسخ را مسافتى ميدانند كه بتوان در آن صداى طبلى را شنيد . در هرحال فرسنك اصولا اندازهء قديمى بابلى بوده كه اساس آن بر زراع قرار داشته و معادل با 5 كيلومتر و 700 متر بوده است .\r\n","page_name":" 111 ","page_number":143},
  {"content":"\r\n\r\nقلمدانهاى اشخاص ثروتمند فوق‌العاده گرانبها و تماشائى هستند ، اين قلمدانها داراى تابلوهاى نقاشى كوچك بسيار ممتازى ميباشند . قلمدان جعبه‌ايست به شكل مكعب مستطيل كه طول آن تقريبا 30 سانتيمتر و عرض و ارتفاع آن 3 تا 4 سانتيمتر است و مانند غلافى است كه داراى كشو باشد ، در اين كشو قلمهاى تراشيده از نى و مداد و قلمتراش و قيچى و دوات فلزى و قاشقى كوچك جاى دارند . معمولا در دوات فلزى كه ممكن است از برنج يا نقره و يا طلا باشد مقدارى ابريشم قرار ميدهند و روى آن مركبى كه با دوده درست شده است ميريزند و ابريشم را كه بمنزلهء اسفنج است با دستهء قاشق زيرورو ميكنند تا خوب از مركب آلوده شود .\r\nقلم هم يكنوع نى محكمى است كه در باتلاقهاى جنوبى ايران ميرويد و از نوع همان قلمهاى قديمى است كه براى نوشتن در روى پاپيروس به كار ميرفتند . قلم را با قلمتراش ميتراشند ، اين عمل نيز استادى و مهارت لازم دارد و هركس نميتواند قلم خوبى بتراشد . اخيرا قلمهاى فلزى اروپائى نيز در ايران معمول شده است ولى با اين نوع قلم نميتوان خط ايرانى را خوب نوشت و خوشنويسان ابدا با چنين قلمى كار نمىكنند .\r\n\r\nقلمدان\r\nچنان كه در فوق هم ذكر شد ، قلمدان با توجه و دقت مخصوصى بتوسط نقاشان درست مىشود و من قلمدانى را ديدم كه از حيث نقاشى و آب و رنك بسيار نفيس و ممتاز بود و مدتى با حيرت بتماشاى آن مشغول بودم .\r\nتابلوهاى كوچك و مجالس آن بقدرى تماشائى و جالب توجه بود كه من از تماشاى آنها دل برنميگرفتم .\r\nقلمدان - كار قرن 19 ( كلكسيون مؤلف )\r\n\r\n","description":"","footnote":"","page_name":" 112 ","page_number":144},
  {"content":"\r\n\r\nبا اينكه اين قلمدان از كارهاى استادان قديمى نيست از حيث نقاشى و صورت سازى در نوع خود بىنظير است . اين قلمدان را محمود خان ملك الشعرا براى ناصر الدين شاه ساخته و اشعارى هم كه در روى آن ديده مىشود اثر طبع خود اوست كه هم در نقاشى استاد هنرمند است و هم در فضل و كمال و سرودن شعر سرآمد اقران عصر خود مىباشد . اين استاد هنرمند و شاعر شيرين‌سخن قلمدانهاى متعددى با دست خود ساخته كه در همهء آنها استادى و مهارت ديده مىشود ولى قلمدانى كه براى شاه ساخته است و من بتعريف آن ميپردازم از هرحيث بر سايرين امتياز دارد و در آغاز سلطنت ناصر الدين از زيردست او بيرون آمده است . اين نكته را هم بايد دانست كه تمام تابلوهاى كوچك و ظريف قلمدان بوسيلهء قلم‌مو نقاشى ميشوند و ساختن تابلوهاى كوچك متعدد در زمينهء محدود و كم‌وسعت بسيار مشكل است و تنها استادان چيره‌دست مىتوانند چنين شاهكارهائيرا از زير دست خود بيرون آورند و موجبات نشاط صاحبان سليقه و اهل ذوق را فراهم سازند .\r\nيك بازار ايرانى در تركستان روس\r\n\r\n","description":"","footnote":"","page_name":" 113 ","page_number":145},
  {"content":"\r\n\r\nدر مركز غلاف اين قلمدان شعرى بدين مضمون ديده مىشود . « ناصر الدين شاهنشاه بزرگى است كه با عدالت فرمانروائى مىكند » در نقش بعد تاج‌گذارى فريدون است كه بدست كاوه آهنگر انجام مييابد . در قسمت ديگر مجلسى است كه در آن كاووس تاج را بر سر كيخسرو ميگذارد . در نقش ديگر كيخسرو با رستم و پدر او زال و جد او نريمان ديده ميشوند . در تابلوى ديگر فريدون ديده مىشود كه تاج شاهى را بر سر منوچهر نوادهء خود ميگذارد . نقشى كه در سر قلمدان يعنى محل باز شدن آن است انوشيروان را با وزير خود در شكارگاه نمايش ميدهد . همهء اين مجالس در قسمت فوقانى محدب قلمدان نقش بسته‌اند . در اطراف آن نيز مجالسى هست كه يكى از آنها بهرام را در گنبد سبز نشان ميدهد و در ديگرى عكس اسكندر به طرز زيبائى نقاشى شده است . نقش مركزى انوشيروان را بر روى تخت سلطنتى نشان ميدهد و در مقابل او مار بسيار بزرگى ديده مىشود كه بدن آن با نيره سوراخ شده است و در پهلوى آن مجلس ديگرى است كه داريوش را نمايش ميدهد پس از آن تابلوى ديگرى است كه نهايت استادى در آن به كار رفته است . اين تابلو بهرام را در گنبد قرمز نشان ميدهد كه در ميان جمعى از زنان نيكوروى خوابيده و عده‌اى از اين دلبران طناز مشغول نوازش و باد زدن او هستند و در گوشه‌اى هم مهوشانى بنواختن چنك و عود و ساير آلات طرب پرداخته‌اند .\r\nدر طرف ديگر ، در تابلوئى سلطان سنجر نمايش داده شده و در پهلوى آن مجلس ديگرى است كه بهرام را در گنبد زرد در حالى كه زانو زده و معشوقه‌اى را در آغوش كشيده نشان ميدهد . پس از آن عكس تنهاى بهرام است . تابلوى ديگرى نيز هست كه انوشيروان را در مجلس مشورت با وزرا نشان ميدهد و پس از آن عكس اسفنديار و بعد از آن نقش ديگرى است كه بهرام را در گنبد ديگرى نشان ميدهد .\r\nكشوى قلمدان هم كه در غلاف واقع شده داراى نقاشيهاى ممتاز و جالب توجهى است ، اين تابلوها در قسمت‌هاى كوچك مدورى كه مختصر فرورفتگى دارند نقاشى شده‌اند ، در اين قسمت‌ها عرفا و مرشدها از قبيل نور عليشاه و شيخ عطار و شمس تبريزى\r\n\r\n","description":"","footnote":"","page_name":" 114 ","page_number":146},
  {"content":"\r\n\r\nو معصوم عليشاه و بايزيد بسطامى نمايش داده شده‌اند . در جائى هم دارى برپا است كه منصور بدان آويخته شده و در مقابل او زنى ديده مىشود كه بر اسب سوار است و به زيارت ميرود .\r\nدر زير كشوى قلمدان نيز صورتهائى هستند كه شيخ خرقانى و سيد نعمت اللّه و شيخ شبلى و ابراهيم ادهم را در حالى كه زن روپوشيده‌ايرا در بغل گرفته است نمايش ميدهند .\r\nدر داخل كشو نيز نقاشيهاى زمينه طلائى است كه جنگ رستم و اسفنديار را نمايش ميدهند در اين تابلو رستم تيرى به چشم اسفنديار زده و او را نابينا كرده است .\r\nتابلوى ديگر شكارگاه بهرام است كه با تير پاى غزالى را بگوشش دوخته است . در طرف ديگر نمايش مجلس افسانه‌اى است كه بهرام دوشيزهء جوانى را كه گاوى را بر دوش كشيده است و از پله‌ها بالا ميرود تماشا مىكند .\r\nبيشتر اين تابلوها مربوط است به بهرام و داستانهاى هفت گنبد كه شاعر بزرك ايران نظامى آنها را بشعر درآورده است و بهرام در آنها سرگرم عيش‌ونوش مىباشد .\r\nايرانيان عاشق قلمدانهاى ممتاز و خوش‌نقش‌ونگار هستند و اين قلمدانها را به بهاى 500 تا 1000 فرانك خريدارى ميكنند ، از اين قلمدانها همه نوع در ايران ساخته مىشود كه بعضى گرانبها و بعضى كم‌بها هستند و هركس ميتواند با دادن 2 و حتى يك قران قلمدانى براى خود تهيه نمايد .\r\n\r\nطرز نامه نويسى\r\nميرزاها براى نوشتن نامه روى زمين مىنشينند و نامه را در روى زانوى خود مينويسند ، بعضى هم ميز كوچكى در مقابل خود دارند كه ارتفاع آن از 30 سانتيمتر تجاوز نميكند . سابقا نامه‌ها را به شكل مثلث مينوشتند بعد ميرزا با قيچى كاغذ را ميبريد و آن را به شكل مثلث منظمى تا ميكرد كه هريك از اضلاع آن 4 سانتيمتر باشد بعد آن را در زير نوارى از كاغذ ابريشمى قرار ميداد و فرستنده روى آن را مهر ميزد اما امروزه اين طريق متروك شده و نامه‌ها را در روى كاغذهاى مستطيلى مينويسند كه از اروپا بايران وارد ميشوند . در آغاز نامه هميشه بايد فرمولهاى ادب و احترام نوشته شود و مطلب لازم از سطر چهارم يا\r\n\r\n","description":"","footnote":"","page_name":" 115 ","page_number":147},
  {"content":"\r\n\r\nپنجم شروع مىشود ، پس از تمام شدن نامه ، فرستنده بجاى امضا پشت آن را مهر مىزند و چون به مقصد رسيد گيرنده نيز روى پاكت را مهر مىزند و بآورنده ميدهد تا فرستنده اطمينان پيدا كند كه نامه‌اش به مقصد رسيده است .\r\n\r\nوضع سرمايه در ايران\r\nدر دنيا ملتى نيست كه باندازهء ايرانى از نشان دادن سرمايهء خود ترس داشته باشد و علت عمدهء آن هم اين است كه ثروتمندان از ترس مأمورين دولتى مجبورند از بروز سرمايه خوددارى نمايند زيراكه اگر بروز دهند مأمورين آن را بهر وسيله و لو اينكه بعنوان وام هم باشد ميگيرند ولى اين وام هرگز ادا نخواهد شد . علت ديگر هم اين است كه ايرانى مقيد است و دوست دارد كه هميشه سرمايه‌اش در دسترس او باشد و اگر ذخيرهء نقدى داشته باشد آن را در لنگهء جوراب كهنهء پشمى ريخته در زيرزمين و يا زواياى مخفى خانهء خود در خاك دفن مىكند ، يك علت ديگر هم عدم امنيت قضائى است كه ثروتمندان نميتوانند در اين كشور شركتى تشكيل دهند و سرمايهء خود را به مصرف كارهاى سودمند برسانند و از همه بالاتر آنكه اروپائيانى هم كه در اين كشور دست بتشكيل شركت‌هائى زدند طورى با مردم رفتار كردند كه اعتماد عامه از آنها سلب گرديد و بنابر همين علل است كه ثروتمندان از به كار انداختن سرمايه‌هاى خود مضايقه ميكنند .\r\nغالبا اين سرمايه‌ها تبديل به طلا يا جواهر شده و در جائى از خانه كه جز صاحب آن كسى آنجا را نميشناسد در زير خاك پنهان ميگردد و بسا مىشود كه پس از مرگ صاحبخانه در همان محل ميماند و وراث هم به آن دسترسى پيدا نميكنند .\r\nاگر احيانا اشخاص سودپرستى مقدارى از سرمايهء خود را به ديگرى وام دهند اين وام بايد در مقابل وثيقهء عمده‌اى داده شود و سود آن باندازهء صد بيست يا اقلا صد پانزده باشد .\r\nاشخاص عاقلى كه نميخواهند سرمايهء خود را بخطر اندازند آن را صرف خريد جواهر و پارچه‌هاى زراندود و اشياء گرانبهاى ديگر نموده و در اندرون خانهء خود مخفى ميكنند و گاهى در تنهائى بتماشاى آنها پرداخته خوشوقت ميگردند .\r\nعشق به تجملات و استعمال جواهر در تمام طبقات اجتماعى ايران حتى در دهكده‌ها نيز محسوس است . زرگران و جواهرفروشان بخانه‌هاى توانگران رفته\r\n\r\n","description":"","footnote":"","page_name":" 116 ","page_number":148},
  {"content":"\r\n\r\nو محرمانه به آنها چيزهائى ميفروشند و از اين معاملات محرمانه سود زيادى مىبرند .\r\nمخمل زربفت ايرانى كار قرن 18 ( كلكسيون مؤلف )\r\nايرانى طبيعتا در امور اقتصادى و تشكيل شركت‌ها استعدادى بروز نميدهد و شايد بيم از دست دادن سرمايه او را از اين كار بازميدارد . خوش‌قولى و وفاى بوعده كمتر در ميان آنان ديده مىشود ، تجار و ثروتمندان چندان مقيد باداى دين خود نيستند و پول طرف را تا روز آخر وعدهء قراردادى نگاه ميدارند . مهلت پرداخت سه يا شش ماهه در نظر آنها بمنزلهء پرداخت نقدى است و مهلت پرداخت 18 و 20 و 24 ماهه را نيز غير كافى مىدانند\r\nمعاملات تجارتى غالبا با گفتگوى زياد و تعارفات متبادله انجام ميگيرد . بسا مىشود كه ساعات و روزهائى با تعارفات و صحبت برگزار مىشود و باصل موضوع نميپردازند و بسى طول ميكشد تا تصميم قطعى در معامله‌اى اتخاذ شود و عقيده دارند\r\n\r\n","description":"","footnote":"","page_name":" 117 ","page_number":149},
  {"content":"\r\n\r\nكه نبايد مانند اروپائيان بدون احتياطات لازمه و مطالعات زياد سرمايهء خود را به كار انداخت معهذا نبايد عقيدهء اروپائيانرا نسبت به آنها قبول كرد و چنان كه مىگويند آنها را ديوانه پنداشت ، دلايل آنها متكى به تقديرات است ، آنها معتقدند كه « در كارها نبايد شتاب كرد ، خداوند سرنوشت و مقدرات انسان را در روى زمين معين كرده است و انسان نميتواند در خواسته‌هاى او دخالتى بكند ، ايام عمر بطوريكه خدا از روى كمال عقل پيش‌بينى و معين كرده است خواهد گذشت ، اين ايام نه با كوشش ما طولانى ميشوند و نه كوتاه ميگردند ، بايد به پيش‌آمدها و مقدرات راضى شد و اين بهترين طريقه‌ايست كه خدا از آن خوشنود خواهد گرديد »\r\nميدان و مسجد بىبىخانم در سمرقند\r\n\r\nقسمت سوم - صنعت در ايران\r\nدر ايران مانند اروپا كارخانه وجود ندارد ، يعنى مؤسساتى يافت نميشود كه صدها كارگر مطيع رئيس كارخانه باشند و كارهاى توليدى هم بوسيلهء ماشين و\r\n\r\n","description":"","footnote":"","page_name":" 118 ","page_number":150},
  {"content":"\r\n\r\nدستگاههاى مكانيكى صورت گيرند . در ايران هرصنعتگرى به تنهائى كار مىكند و همين قواى پراكنده ، قوهء كلى صنعتى ملى را تشكيل ميدهند . بطوريكه قبلا هم ذكر كرديم بازار بمنزلهء كارخانهء بزرگى است و حيات تجارتى در همين‌جا تمركز يافته است . مواد خام در اطاقهاى كوچك و كثيف كه غالبا در عقب دكانها واقع شده‌اند به صورت اشياء صنعتى درميآيند . صنعت عمده و قابل ملاحظهء ايران فقط صنعت فرش‌بافى و نساجى است .\r\nپيمانهء دارو و گوسفندان كوچك برنزى\r\n\r\nفرش و لزوم استعمال آن\r\nايرانيان از زمانهاى بسيار دور در بافتن فرش مشهور بوده‌اند « 1 » و ممكن است از بافتن پارچه طريقهء بافتن فرش را دريافته باشند .\r\nطرز ساختمان خانه در ايران طورى است كه هركس بپوشاندن كف اطاق مسكونى خود محتاج است . اگر فقير باشند كف اطاق را با خاك پر ميكنند و آن را ميكوبند و اگر غنى باشند گل مخلوط با گچ روى آن ميكشند و يا با آجر و كاشى ميپوشانند و در هرصورت بايد روى آن حصير يا فرشى بياندازند . فرش تنها مبلى است كه در اطاقهاى مسكونى ايرانيان ديده مىشود . بعلاوه مراسم عبادت و\r\n\r\n\r\n","description":"","footnote":"\r\n( 1 ) مسيو المر  ( Olmer )  كه قبلا هم نام او را ذكر كرده‌ايم در ماه آوريل 1909 كنفرانسى راجع به صنعت فرش ايران داد و اطلاعات جامعى در دسترس ما گذارد .\r\n","page_name":" 119 ","page_number":151},
  {"content":"\r\n\r\nمخصوصا نماز بايد در روى فرش انجام يابد .\r\nتعيين تاريخ دقيق پيدايش فرش در ايران مشكل است و نميتوان بطور يقين در اين باب اظهار عقيده كرد ، همين‌قدر مسلم است كه در دورهء سلطنت ساسانيان اين صنعت توسعه يافته و پس از آنكه ايران بدست اعراب افتاد فرشبافى رونقى پيدا كرده و روزبروز اين صنعت رو بكمال رفته است .\r\nشاه عباس صفوى در قرن شانزدهم براى پيشرفت اين صنعت اقداماتى كرد و مكتب مخصوصى در اصفهان داير نمود تا بافندگان تعليمات لازم را فراگيرند .\r\nدهقان مشهدى با خانوادهء خود\r\n\r\nمواد اوليه\r\nبراى بافتن فرش پشم گوسفند و موى بز و پشم شتر و ابريشم و پنبه و الياف كتان و شاهدانه را به كار مىبرند . موى بز براى بافتن فرشهاى نفيس و گرانبها استعمال مىشود زيرا كه از پشم ميش و قوچ براق‌تر و لطيف تر است و مانند ابريشم درخشندگى و جلوه دارد .\r\n\r\n","description":"","footnote":"","page_name":" 120 ","page_number":152},
  {"content":"\r\n\r\nپشم شتر براى بافتن فرش چندان مطلوب نيست ولى در عوض استحكام و دوام دارد و براى خانواده‌هاى فقير به كار ميرود . قسمت عمدهء فرشهاى ايران با پشم گوسفند بافته مىشود ، پشم اين حيوانات را دو دفعه در سال مىچينند ، يكى در موقع بهار كه قبايل به طرف ييلاق ميروند و دفعهء ديگر در پائيز كه بقشلاق مراجعت ميكنند . هرگوسفندى در هردفعه 750 گرم پشم ميدهد .\r\nقالى شيرازى كار قرن 16 ( كلكسيون دكتر آلبرت فيگدور )\r\n\r\n","description":"","footnote":"","page_name":" 121 ","page_number":153},
  {"content":"\r\n\r\nدر شستن و تميز كردن پشم آنطور كه لازم است دقت نميكنند و به همين علت است كه پس از مدتى حشره‌اى در فرش توليد مىشود و به خوردن پشمهاى آن مشغول مىشود و فرش را از ميان ميبرد . شستن پشم در پشت گوسفند معمول نيست . همين كه مقدارى از آن را بدست آوردند با دست ميشويند و اگر مواد خارجى داشته باشد بيرون ميآورند و يك دفعه ديگر هم در آب سرد ميشويند و در آفتاب خشك ميكنند و پس از خشكيدن آن را حلاجى ميكنند . دو عامل عمده در خوبى و بدى پشم دخالت دارد ، اول تندرستى گوسفند و دوم آب‌وهوائى كه در آن پرورش مييابد . پشم نواحى سرد نرم‌تر و گرم‌تر از پشمى است كه در نواحى گرم بدست ميآيد . در عوض پشم نواحى گرم استحكام و دوامش زيادتر است .\r\nقسمت عمدهء موى بز كه براى فرشبافى به كار ميرود در بلوچستان تهيه مىشود ، قالى و قاليچه‌هائى كه با موى بز بافته ميشوند با فرشهاى ابريشمى كه در اسلامبول به فروش ميرسند از حيث نرمى و لطافت رقابت مينمايند .\r\nدكان رنگرزى در مشهد\r\n\r\n","description":"","footnote":"","page_name":" 122 ","page_number":154},
  {"content":"\r\n\r\n\r\nرنگ كردن پشم\r\nسابقا در ايران فقط رنگهاى نباتى به كار ميرفت و چون شمارهء آنها محدود بود صنعتگر با زحمت زياد تركيبات شايسته‌اى از آنها درست ميكرد . رنگرزان ايرانى با تركيبات شيميائى كاملا آشنا نيستند و نميتوانند براى تعديل و ثبات رنگها مواد ديگرى غير از آنچه ميشناسند استعمال نمايند .\r\nمعمولا نيل هندى را براى رنگ آبى به كار مىبرند و رنگ زرد را از اسپرك كه آن را زعفران يمنى هم ميگويند بدست ميآورند و براى بدست آوردن رنگ قرمز ، روناس را كه در اصفهان و يزد و خراسان كشت مىشود به كار مىبرند . پوست انار و پوست سبز گردو و مواد معدنى هم در رنگرزى به كار ميروند . رنگرزها غالبا خمره‌هاى خود را با پهن گرم ميكنند و چون دود غليظى از آنها متصاعد ميگردد غالبا لكه‌هائى در روى پشمها توليد مىشود .\r\n\r\nدستگاه فرش‌بافى\r\nدستگاهى كه براى بافتن فرش به كار ميرود دو قسم است ، اول دستگاه قائم كه مانند چهارچوب است و در كارخانه‌ها معمول دستگاه فرشبافى افقى در سرزمين بختيارى\r\n\r\n","description":"","footnote":"","page_name":" 123 ","page_number":155},
  {"content":"\r\n\r\nمىباشد . دوم دستگاه افقى كه در ميان قبايل صحراگرد معمول مىباشد و قابل انتقال است . در قبايل دستگاه را بتوسط چهار دانه ميخ روى زمين نصب ميكنند و همين كه مقدارى از فرش بافته شد آن را لوله ميكنند و چون خواسته باشند نقل مكان نمايند چهار ميخ را از زمين درآورده و فرش ناقص را لوله كرده بتوسط الاغى مىبرند و در هرجا كه منزل كردند مجددا آن را به زمين نصب كرده مشغول بافتن ميشوند .\r\nدر كارخانه‌هاى شهرى دو نردبان در طرفين دستگاه گذارده و تخته‌اى روى پله‌هاى آنها مياندازند و كارگران در روى تخته نشسته مشغول بافتن مىشوند و چون مقدارى بافته شد تخته را در پله‌هاى بالاتر نردبان قرار مىدهند و باز مشغول كار ميشوند .\r\nكارگر هميشه نخ پشمى الوان گلوله شده در دسترس خود دارد و همين كه يك رديف بافته شد با شانهء آهنين روى آن مىزند تا خوب بقسمت زيرين متصل شود و چون چند رديف بافته شد پشمهاى زيادى را با قيچى مىچيند تا فرش صاف و يكنواخت شود .\r\n\r\nكارگران و اجرت آنها\r\nاساسا فرش‌بافى كار زنان و دختران است ، زنان فقير با اجرت بسيار قليلى از صبح تا غروب در كارخانه كار ميكنند . دختران كوچك هم در زيردست مادران كار ميكنند تا استاد شوند و بنوبهء خود اجرتى بگيرند ، گاهى هم صاحبان كارخانه‌ها زنان يا كودكان را ساليانه اجير ميكنند تا ساعات زيادترى براى آنها كار كنند .\r\nفرش‌بافى صنعت شريفى محسوب مىشود ، بسا مىشود كه زنان بزرگان هم در خانه‌هاى خود دستگاهى دارند و با رغبت قالى يا قاليچه‌اى با دست خود ميبافند ، اكنون كه تجارت فرش اهميتى پيدا كرده است مردان و پسران هم فرشبافى ميكنند .\r\nزنان قبايل محتاج به تعليم نيستند و اصول فرشبافى را در خاطر دارند و ممكن نيست در كار خود اشتباهى بكنند اما در كارخانه‌هائى كه چندين كارگر از روى نقشه‌هاى مخصوصى كار ميكنند هميشه يكنفر نقشه را بدست گرفته و با آواز قسمت‌هاى الوان را به آنها خاطرنشان ميسازد تا نخ رنگين لازم را به كار برند .\r\nگاهى نقشه‌هاى اروپائى بكارخانه‌ها ميدهند كه نقاشان شرقى آنها را روى كانوا ميآورند ولى اين نقشه‌ها بطورى كه بايد از كارخانه بيرون نميايند و غالبا داراى معايب\r\n\r\n","description":"","footnote":"","page_name":" 124 ","page_number":156},
  {"content":"\r\n\r\nو نواقصى هستند . بهتر آن است كه نقشه‌ها را بسليقه و ذوق نقاشان شرقى واگذارند تا مانند سابق فرشهاى مطلوبى از كارخانه‌ها بيرون آورند .\r\nاجرت كارگران فرشباف در همه‌جا يكسان نيست و بطوركلى بسيار كم است و كارگر با سختى امرار معاش مىكند . در بعضى ايالات مانند كرمان كارگران مجبورند اقسام مختلف گره كه در قالىهاى شرقى به كار ميرود\r\nكه در كارخانه‌هاى زيرزمينى كار كنند زيرا كه هواى روى زمين خشك است و نخ‌ها را شكننده مىكند و به كار بردن آنها مشكل مىشود ، حتى در زيرزمين‌ها هم بايد ظروف بزرگى از آب قرار دهند تا خشكى هوا بر طرف گردد . البته كار كردن در كارخانه‌هاى زيرزمينى مخالف بهداشت است و غالبا كارگران بامراض خطرناكى مبتلا ميگردند .\r\n\r\nدسته‌بندى فرشها\r\nدر ايران سه نوع فرش ميبافند كه عبارتند از قالى و گليم و نمد . قاليهاى بزرك كه براى مفروش كردن كاخهاى سلطنتى بافته ميشوند بسيار ممتاز و در نوع خود بىنظير ميباشند . دوشيزگان نيز در ايام نامزدى قاليچه‌هاى بسيار نفيسى ميبافند و آنها را بعنوان جهيز با خود بخانهء شوهر مىبرند . اين قاليچه بمنزلهء حلقهء طلائى است كه اروپائيان در موقع ازدواج با هم مبادله ميكنند و بايد هميشه با خود داشته باشند . زن ايرانى هم ما دامى كه زنده است نميتواند چنين فرشى را كه به خانه شوهر آورده است از خود دور نمايد .\r\nاين فرش نامزدى هنرمندى و قابليت دست عروس را مىرساند . دقت در كار و حوصله و وفادارى به شوهر و درجهء سازش روحى عروس را از بافتن چنين فرشى استنباط مينمايند و هرقدر اين قاليچه نفيس و خوش‌بافت باشد داماد و كسان او نسبت\r\n\r\n","description":"","footnote":"","page_name":" 125 ","page_number":157},
  {"content":"\r\n\r\nزنان ايرانى و ارمنى قالىباف در سلطان‌آباد\r\nبعروس خوش‌بين‌تر ميشوند زيرا كه او نهايت دقت را در زيبائى نقشه و استحكام و تكميل صنعت خود به كار برده است . چنين قاليچه‌اى بايد در موقع عروسى زينت اطاق حجله‌خانه باشد .\r\nفرشهائى كه براى كاخ‌هاى سلطنتى و عمارات بزرگان بافته ميشوند داراى مناظر زيبائى هستند . بافنده نهايت استادى و هنرمندى خود را در چنين فرشها به كار\r\n\r\n","description":"","footnote":"","page_name":" 126 ","page_number":158},
  {"content":"\r\n\r\nميبرد و غالبا مناظر خوش‌نماى بساتين پرشكوفه و گل را كه مرغان خواننده مانند سار و بلبل برفراز آنها به نغمه‌سرائى پرداخته‌اند و موجبات نشاط شاهان و فرمان - روايانرا در فصل بهار فراهم مينمايند ، مجسم ميسازد و گاهى هم مناظر بهارى كوهسار و دشت‌ودمن را بطور طبيعى با گلهاى خودرو نمايش ميدهد . نوع اخير در قرن شانزدهم بدرجهء كمال رسيده بود . فرشهاى اين قرن داراى حاشيه‌اى هستند كه نقش‌ونگار آنها با تزيينات متن توافقى ندارند و بمنزلهء قاب ظريفى هستند كه تابلوى نفيسى را احاطه كرده باشند .\r\nچيدن موى بز در قبايل طالش مازندران\r\nگاهى هم مناظر باغهاى دلگشا را عينا نمايش ميدهند و خيابانهائى در آنها ديده مىشود كه قطعات مشجر و گل‌كاريهاى باغ را از هم جدا ميكنند و آلاچيق‌هاى پوشيده از شاخ و برك تاك و جداول آبهاى جارى را مجسم مينمايند و همه‌چيز را به شكل طبيعى نمايش ميدهند ، برعكس پاره‌اى از بافندگان فقط بطرح سادهء جداول و اشجار و ميوه‌ها قناعت نموده‌اند .\r\n\r\n","description":"","footnote":"","page_name":" 127 ","page_number":159},
  {"content":"\r\n\r\n\r\nسبكهاى مختلف فرش\r\nدر هريك از ايالات ايران فرش مخصوصى بافته مىشود كه نقشهء آن در جاى ديگر ديده نميشود و فرش‌شناسان ماهر بمحض ديدن فرش تشخيص ميدهند كه در چه ايالتى بافته شده است .\r\nيكى از نويسندگان امريكائى « چرچيل ريپلى »  ( Churchill Riply )  كه تمام اوقات خود را صرف مطالعهء فرشهاى خاورى كرده فرشهاى ايران را به هشت نمونه متفاوت تقسيم كرده است . بنا بعقيدهء او در فرشهاى ايرانى نقشه‌اى ديده نميشود كه اساس آن از مذهب اسلام اتخاذ شده باشد بلكه تمام نقشه‌ها مربوط است بزمانهاى بسيار دور و اصول آنها مربوط بآئين زردشت است ، اين آئين باستانى آثار محونشدنى و جاويدانى در مصنوعات تزيينى ايران باقى گذارده كه تاكنون هم باقى هستند و ذوق و سليقهء ايرانى هم پيوسته مايل بوده است كه دنبالهء همان آثار را گرفته به تكميل آنها بپردازد .\r\nاساس تزيين فرشهاى باستانى ايران بر انواع گلها كه زيباترين محصول طبيعت هستند تكيه داشته و هرسبكى در نمايش دادن آنها طريقه خاصى را اختيار نموده است .\r\n\r\nسبك اصفهانى\r\nبافندهء اصفهانى هميشه در اين فكر بوده است كه باغهائى را نمايش دهد كه پر از گلهاى گوناگون مانند گل سرخ و لاله و بنفشه و سوسن و غيره باشند زيرا كه هميشه نمونه‌هاى طبيعى اين گلهاى زيبا و معطر را در زير نظر داشته است .\r\nفرشهاى قديمى اصفهان داراى زمينهء قرمز هستند كه رنگ شرابهاى كهنه را به خاطر ميآورند و معمولا در مركز قالى مدال يا باصطلاح ايرانى ترنجى است به شكل ستاره كه در متن آن نقش گلها و برك خرما ديده مىشود و اين گلها و برگها بتوسط شاخ‌وبرگهاى تاك خزنده‌اى بهم اتصال يافته‌اند . حاشيهء اين فرشها عريض است و داراى دو قسمت نوار مانندى است كه آنها را با گلهاى سرخ كوچك و برك خرما و برگهاى كوچك نوك‌تيز زينت داده‌اند .\r\n\r\n","description":"","footnote":"","page_name":" 128 ","page_number":160},
  {"content":"\r\n\r\nفرش دورويه ابريشمى متعلق بقرن 16 ( موزهء لوور )\r\n\r\n","description":"","footnote":"","page_name":" 129 ","page_number":161},
  {"content":"\r\n\r\n\r\nسبك كرمانى\r\nفرش كرمانى با دسته گلهاى بنفشه زينت يافته كه شاخ و برگهاى آنها با رنك طبيعى در آن نقش بسته است . در اين نوع فرشها نقشهء باغ و گلستان ديده نميشود بلكه گلدانها و دسته‌گلها و غنچهء نوشكفته را بادقت خاصى در زمينهء سادهء قرمز نمايش ميدهند و غالبا در مركز آن مداليست كه از گلهاى بهم پيچيده احاطه شده است و گاهى هم داراى درختى است كه ميوه‌هاى گوناگونى ببار آورده است و در حاشيهء آن هم مرغان مرموز كوچكى وجود دارند .\r\nفرشهاى كرمانى از لطافت و نرمى پشم و نخى كه با مهارت تابيده شده شناخته ميشوند .\r\nدر همين ايالت است كه فرشهاى عالى و ممتازى با موى بز بافته مىشود و ثروتمندان با سليقه و ذوق در تحصيل آنها با هم رقابت ميكنند .\r\n\r\nسبك خراسانى\r\nدر فرشهاى خراسانى گلها به شكل طبيعى و واقعى نمايش داده شده‌اند . چرچيل ريپلى راجع بنقشه‌هاى خراسانى چنين ميگويد : « چنين به نظر ميآيد كه بافنده در باغى رفته و هرقدر ميل داشته در اين باغ گلهائى چيده و بعد از روى تفنن آنها را در روى علفها ريخته و سپس گلها را با ساقه و برك با شباهت تامى نقاشى كرده است . تفاوت سبك خراسانى با سبك اصفهانى و كرمانى در اين است كه فرش اصفهانى مزارع پرگل را نشان ميدهد و فرش كرمانى گلدان‌ها و دسته گل‌هاى شكفته را نشان ميدهد كه ناشى از تخيلات بافنده است .\r\nدر حاشيهء فرش خراسانى تزييناتى از برگ نخل و گلها ديده مىشود و زمينهء آن هم رنگ قرمز درخشنده‌اى دارد و اگر در زمينه قسمتهاى نوار مانندى باشد اين نوارها را با برگ نخل و گلها و گاهى هم با شكل ملخ زينت داده‌اند و بطور كلى فرش خراسانى جلوهء اطلس را دارد » .\r\n\r\nسبك هراتى\r\nفرشهاى هراتى داراى گلهاى بهم‌چسبيده و برگهاى بيضى شكل هستند . در فرشهاى قديمى اين برگها به شكل سايه‌روشن نمايش داده شده‌اند . در حاشيهء بعضى فرشها كه نمونه‌هاى خاصى هستند شكل پروانه نيز ديده مىشود . نوك برگهاى خرماى متن هم همه بيك طرف برگشته‌اند و زمينه هم عموما\r\n\r\n","description":"","footnote":"","page_name":" 130 ","page_number":162},
  {"content":"\r\n\r\nقالى كرمانى متعلق بقرن 19 ( كلكسيون مؤلف )\r\n\r\n","description":"","footnote":"","page_name":" 131 ","page_number":163},
  {"content":"\r\n\r\nتزيينات حاشيهء يك قالى ايرانى قرن 16 ( كلكسيون مؤلف )\r\nآبى تيره است و گاهى هم قرمز و عاجى ديده شده است و در حاشيه بيشتر رنگ سبز به كار برده‌اند . اين نوع فرش در فراهان نيز تقليد شده و تغييراتى در آن راه يافته است . در اين نوع فرشها غالبا مدالى در مركز و چهارگوشه نمايش داده شده است كه رنگهاى كرم و قرمز و سبز در آنها به كار رفته است .\r\n\r\nسبك كردستانى\r\nفرشهاى كردستانى داراى تزيينات مفصلى هستند . گلها بقدرى خوب نمايش داده شده‌اند كه كوچكترين آنها هم مانند گوهر درخشانى جلوه دارد ، در فرشهاى كردستانى نقشه‌هاى هراتى هم ديده مىشود . در مركز آنها هم مدال لوزىشكلى وجود دارد و زمينه هم غالبا سفيد يا برنگ عاج و گاهى هم آبى و قرمز و بنفش ملايم است . در حاشيه و چهارگوشه بيشتر رنگ زرد به كار رفته است .\r\nقبايلى كه در كردستان پيوسته نقل مكان ميكنند و در بالاى كوهها يا در عمق دره‌ها بسر مىبرند فرشهائى ميبافند كه كيفيات اخلاقى خودشان را نشان ميدهد ، در اين فرشها نظم‌وترتيب خوبى ديده نميشود و مثل اين است كه از روى اصول معينى بافته نشده باشد ولى از حيث رنگ و نرمى مانند مخمل هستند .\r\n\r\n","description":"","footnote":"","page_name":" 132 ","page_number":164},
  {"content":"\r\n\r\n\r\nسبك همدانى\r\nدر همدان بيشتر پشم شتر را با رنگ طبيعى به كار مىبرند ، اين پشمهاى سفيد و سياه و زرد و خرمائى و غيره را تركيب كرده و نقشه‌هاى مطلوبى در فرش بوجود ميآورند . در قديم تاروپود اين فرشها نخهاى پشمى بودند ولى اكنون تارهاى پنبه‌اى نيز به كار مىبرند . در زمينهء اين فرشها گلهاى كوچك متصل بهم ديده ميشوند و گاهى هم زمينه را با پشم سفيد ميبافند تا گلها به شكل برجسته‌اى نمايش داشته باشند . كثرت پشمهاى سفيد مايل بزردى از علامات مشخصه فرشهاى همدانى است .\r\n\r\nسبك شيرازى\r\nفرشهاى شيرازى هم با نقشه‌هاى جالب توجهى بافته ميشوند و در خوبى شهرت دارند ، تاروپود آنها پشم خالص است ، اين فرشها جلوهء خاصى دارند و مثل اين است كه بافندگان آنها از رنگهاى مواج شرابى كه در ظرف بلورى باشد و ميوه‌هائى كه كاملا رسيده باشند و هم‌چنين از رنگ جذاب برگهاى سياه و طلائى پائيزى ملهم شده باشند .\r\nاستادان هنرمند شيرازى توانسته‌اند پروبال پرندگان و درخشندگى جواهرات گرانبها را در فرش تجسم دهند . آنها سبكهاى اصفهانى و كرمانى را پيروى كرده‌اند ولى نقشه‌هاى مخصوصى هم دارند كه از ابتكارات خود آنها محسوب مىشود و غالبا گلهاى سرخى را كه كاملا شكفته شده باشند يا شكل حيوانى را نمايش ميدهند .\r\nزمينهء اين فرشها رنگ آبى باشكوهى دارد كه از مدالها و برگ خرما زينت يافته است .\r\nعلاوه بر مراكز مهم فوق الذكر در شهرها و ايالات ديگر هم كه تابع اصول معينى نيستند و مخصوصا مقيد هستند كه از روى نقشه‌هاى قديمى كار كنند فرشبافى شيوع پيدا كرده است . اين نوع فرشبافى در تبريز و سلطان‌آباد و تهران و كاشان و مشهد و اردبيل و كرمانشاه و ناحيه ورامين و غيره شروع شده است . در تبريز و سلطان‌آباد صنعت فرشبافى توسعهء فوق‌العاده‌اى پيدا كرده است ، مخصوصا در تبريز فرشهاى بسيار عالى بافته مىشود و مدلهاى قديمى را به طرز شايسته و جالب توجهى به عمل ميآورند و كارخانه هاى متعددى داير شده كه در آنها تقريبا 10000 نفر كارگر مشغول بافتن فرش هستند\r\n\r\n","description":"","footnote":"","page_name":" 133 ","page_number":165},
  {"content":"\r\n\r\nدر تبريز و اطراف آن سجاده‌هائى براى نماز ميبافند كه شكل محراب مساجد را دارند و در زمينهء آنها شكل درويش يا درختى نمايش داده شده است . در سلطان‌آباد نقشه‌هاى سرابندى و ساروقى و همدانى و فراهانى بطور سفارشى بافته ميشوند . در اين شهر 20 الى 25 هزار نفر كارگر مشغول فرشبافى هستند و نقشه‌هاى اروپائى را هم فرش گل‌دار كار شيراز كه اشعارى هم در حاشيه دارد و متعلق است به قرن 16 ( كلكسيون پلدى پزولى در شهر ميلان )\r\n\r\n","description":"","footnote":"","page_name":" 134 ","page_number":166},
  {"content":"\r\n\r\nتقليد ميكنند ولى رنگ‌آميزى آنها مطلوب نيست .\r\nقاليچهء كار اصفهان متعلق بآغاز قرن 19 ( كلكسيون مؤلف )\r\n\r\nگليم\r\nگليم مانند قالى با پشمهاى گره‌زده بافته نميشود بلكه مانند پارچه بافته مىشود . گليم از فرشهاى عمومى ايران است و اغلب در اطاقهاى خانواده‌هاى بىبضاعت ديده مىشود . اين فرش نيز دو نوع است . نوع\r\n\r\n","description":"","footnote":"","page_name":" 135 ","page_number":167},
  {"content":"\r\n\r\nفرش ايرانى كه وضع باغهاى شرقى را نمايش ميدهد و متعلق است بقرن 17 ( كلكسيون لام )\r\n\r\n","description":"","footnote":"","page_name":" 136 ","page_number":168},
  {"content":"\r\n\r\nاول دورويه مىباشد و ارزش آن زيادتر است و نوع دوم فقط يكرويه و كم‌بهاتر است . گليم را براى زين‌پوش و پوشش اسبان و خورجين و غيره نيز به كار مىبرند .\r\n\r\nمراكز عمدهء فروش فرش\r\nشهرهاى تبريز و همدان و مشهد مراكز عمدهء فروش فرش هستند .\r\nمقدار زيادى از اين فرشها را باسلامبول ميفرستند كه از آنجا در تمام شهرهاى دنيا پراكنده ميشوند . كرمانشاه نيز مركز فروش فرشهاى ابريشمى است كه ببغداد و مخصوصا بمصر فرستاده ميشوند ، اگرچه صدور فرش از حيث وزن كم شده ولى از حيث ارزش زيادتر شده است ، آخرين ميزانى كه در سال 1906 بدست آمده نشان ميدهد كه تقريبا در اين سال 12 ميليون فرانك فرش از ايران بخارج صادر شده است در صورتى كه در سال 1902 بهاى فرش صادره 000 ، 300 ، 6 فرانك بوده است .\r\nبعقيدهء ايرانيان بهترين فرش آن است كه در منتهاى نرمى و لطافت بافته شده باشد و وزن آن باندازه‌اى كم باشد كه بتوان آن را تا كرد و در زير بغل برد . راجع بلطافت و كم‌وزنى فرشهاى ايرانى داستانى نقل كرده‌اند كه شنيدنى است . ميگويند يكى از كارمندان عاليرتبهء تفليس نسبت بيك تاجر ايرانى مهربانيهائى كرده و كارهائى براى او انجام داده بود ، تاجر روزى براى اظهار تشكر به منزل او رفت و در ضمن صحبت اندازهء اطاق آن كارمند روسى را با نظر بدست آورد و موقع رفتن به او وعده داد كه يكسال ديگر دوباره به تفليس مراجعت خواهد كرد و چيزى كه گواه بر امتنان قلبى او باشد بعنوان هديه براى او خواهد آورد .\r\nسال بعد تاجر خوش‌قول ايرانى بوعده وفا كرده و به تفليس مراجعت نمود و با بسته‌اى كه در زير بغل داشت به منزل كارمند روسى رفت . كارمند پس از تعارفات رسمى از او پرسيد اين بسته چيست كه در زير بغل دارى ؟ تاجر جواب داد فرشى است كه براى اين تالار پذيرائى شما آورده‌ام و بعد بسته را باز كرد و فرش را در كف تالار كه 50 متر مربع مساحت داشت انداخت و اين فرش تمام كف تالار را پوشانيد . كارمند روسى با تعجب بچنين فرشى نگاه كرد و در عوض 1000 منات يعنى باندازهء 2600 فرانك بتاجر ايرانى داد و او هم با اظهار تشكر گرفت و رفت .\r\n\r\n","description":"","footnote":"","page_name":" 137 ","page_number":169},
  {"content":"\r\n\r\nفرش كرمانى متعلق بقرن 16 ( موزهء اسلامبول )\r\n\r\n","description":"","footnote":"","page_name":" 138 ","page_number":170},
  {"content":"\r\n\r\nچند روز بعد اين آقاى روسى داستان فرش را براى ما فوق خود كه مدتى در ايران با سمت سفارت اقامت داشت نقل كرد و گفت در عوض اين هديه من سرتاپاى تاجر ايرانى را با طلا پوشاندم و هزار منات به او انعام دادم .\r\nسفير به او گفت برعكس شما بعوض پاداش دادن او را ورشكست كرده‌ايد ، بهاى نقش مركزى يك قالى سلطان‌آبادى متعلق بقرن 16\r\nاين فرش بسى بيش از اين بوده است زيرا كه براى بافتن چنين فرشى 25 نفر كارگر بايد مدت يكسال كار كنند . بهرحال داستان نميرساند كه آيا اين آقاى بزرگوار روسى بعدها درصدد رفع خسارت تاجر ايرانى برآمد يا نه .\r\nبارى اشخاصى هم هستند كه بكارخانه‌هاى ايران سفارش بافتن فرش مخصوصى را ميدهند و مبلغى هم قبلا بعنوان بيعانه به صاحب كارخانه ميپردازند .\r\n\r\n","description":"","footnote":"","page_name":" 139 ","page_number":171},
  {"content":"\r\n\r\nقالى كار اصفهان متعلق بقرن 16 ( كلكسيون موزهء مونيخ در آلمان )\r\n\r\n","description":"","footnote":"","page_name":" 140 ","page_number":172},
  {"content":"\r\n\r\n\r\nطريق كهنه كردن فرش\r\nنظر باينكه اروپائيان طالب فرشهاى كهنه هستند ، ايرانيان فرش‌هاى تازه را در مدت كمى كهنه كرده و به آنها ميفروشند .\r\nبراى اين كار فرش را در معابر عمومى مياندازند تا مردم و حيوانات از روى آن عبور كنند ولى با اين ترتيب فرش خراب مىشود و پشم آن از ميان ميرود و ممكن است تارهاى آن هم پاره شوند .\r\nطريقه ديگر كه بهتر از طريق فوق است اين است كه پشمها را با رنك خفيفى رنك ميكنند و از آن‌ها فرش ميبافند و پس از بافتن هم مدتى آنها را در آفتاب مى - گذارند تا كم‌رنك شوند . اين نوع فرش‌ها را كهنه‌نما ميگويند كه در اروپا خريداران زيادى دارند . براى آزمايش رنك فرشها بايد پارچه سفيدى را با آب تر كرده و به سختى روى آن بكشند ، هرگاه رنك جوهرى باشد لكه‌اى روى پارچه ميافتد و اگر رنك ثابت باشد لكه‌اى ظاهر نميشود .\r\n\r\nكيفيت رنگها\r\nبىمناسبت نيست كه برموز و كيفيت اين رنگهاى معمولى هم اشاره‌اى بكنيم . در زمان‌هاى بسيار دور كه انسان به حالت بدوى زندگانى ميكرد معتقد بود كه عناصر در زندگانى او تأثيرات آشكارى دارند بنابراين مردم آن عصرها راجع برنگهاى معمولى هم خواصى قائل شده بودند و بطرق مختلف به توصيف آنها ميپرداختند ، عقيدهء ملل شرقى نسبت بالوان عناصر چنين بوده است :\r\nرنك زمين ( زرد ) است و مغلوب چوب است ( سبز ) كه در سطح آن ميرويد و چوب هم مغلوب فلز است ( سفيد ) و فلز هم بنوبهء خود مغلوب حرارت آتش است ( قرمز ) و حرارت هم مغلوب آب است ( سياه ) .\r\nچينىها هم براى الوان پنجگانه امتداد و فصل و عنصر و ستاره و فلزى مطابق جدول زير قائل بوده‌اند :\r\n\r\n","description":"","footnote":"","page_name":" 141 ","page_number":173},
  {"content":"\r\n\r\nرنك / امتداد / فصل / عنصر / ستاره / فلز\r\nسياه / شمال / زمستان / آب / عطارد / آهن\r\nسبز / مشرق / بهار / چوب / مشترى / سرب\r\nقرمز / جنوب / تابستان / آتش / مريخ / مس\r\nسفيد / مغرب / پائيز / فلز / زهره / نقره\r\nزرد / استوا / - / خاك / زحل / طلا\r\n\r\nقسمت چهارم - منازل مسكونى ايرانى\r\n\r\nخانه‌هاى روستائى\r\nروستائيان يا در دهكده‌اى زندگانى ميكنند و هرخانواده براى خود خانهء مستقلى دارد و يا در قلعه‌اى بسر مىبرند و هر - كدام داراى اطاقى هستند .\r\nدهكدهء مقصودآباد در راه عشق‌آباد بمشهد .\r\n\r\n","description":"","footnote":"","page_name":" 142 ","page_number":174},
  {"content":"\r\n\r\nبراى ساختن اين نوع خانه‌ها خشت خام و گل به كار مىبرند . ديوارها عموما 50 / 2 متر ارتفاع و 75 الى 80 سانتيمتر ضخامت دارند ، در نواحى جنوبى سقف را هم با خشت خام ميزنند و در جاهائى كه چوب زياد باشد آن را با تير ميپوشانند و روى تير حصير مياندازند و روى حصير هم شاخ‌وبرك خشكيدهء نباتات را ريخته و بعد با گل مخلوط بكاه روى آنها را ميپوشانند . اطاقهاى دهقانى بدون پنجره هستند و فقط يك درب ورودى دارند و در سقف آنها نيز روزنى براى خروج دود قرار دارد .\r\nدر سواحل بحر خزر يعنى در گيلان و مازندران غالبا خانه‌ها را با چوب ميسازند و بام آنها را هم با سفال يا ساقهء برنج ميپوشانند .\r\nدر قلعه‌ها ، اطاقها در اطراف محوطه ساخته ميشوند و به ديوار قلعه تكيه دارند .\r\nقلعه‌ها داراى در بزرك محكمى هستند كه شبها آن را ميبندند تا از دستبرد سارقين محفوظ بمانند و غالبا در چهارگوشهء آنها برجهائى ميسازند تا در موقع هجوم قبايل بتوانند از خود دفاع نمايند .\r\nطرز ساختمان خانهء گلى\r\n\r\n","description":"","footnote":"","page_name":" 143 ","page_number":175},
  {"content":"\r\n\r\nتمام افراد خانوادهء دهقان در روى يك گليم ميخوابند و غالبا همه در زير يك لحاف پنبه‌اى بزرك شب را بسر مىبرند .\r\n\r\nخانه‌هاى شهرى\r\nخانه‌هاى اعيان و اشراف داراى دو دستگاه عمارت متصل بهم است كه يكى را بيرونى و ديگرى را اندرونى ميگويند ، صاحب خانه مراجعين و مهمانان را در عمارت بيرونى پذيرائى مىكند و عمارت اندرون بزنان او اختصاص دارد . عمارت بيرونى داراى تالار پذيرائى و اطاق ناهارخورى و اطاقهاى ديگرى است كه مهمانان شب در آنها ميخوابند . چنديست كه پوشش كاشى ديوار خارجى مقبرهء حاجى ربيع نزديك مشهد ( كلكسيون مؤلف ) .\r\n\r\n","description":"","footnote":"","page_name":" 144 ","page_number":176},
  {"content":"\r\n\r\nايرانيان از اروپائيان تقليد كرده و عمارت بيرونى را بسبك اروپائى ميسازند ولى عمارت اندرونى بيشتر به همان سبك قديم ساخته مىشود .\r\nاروپائيان مقيم ايران از اوضاع اندرونها اطلاعى ندارند ، فقط دكترها ممكن پردهء نقاشىشده كه ساختمان عمارتى را نشان ميدهد ، كار قرن 16 ( كلكسيون هانرى وور )\r\n\r\n","description":"","footnote":"","page_name":" 145 ","page_number":177},
  {"content":"\r\n\r\nاست گاهى برحسب لزوم بآنجاها بروند . غالبا پيرمرد دربانى كه او را قاپوچى ميگويند نزديك درب اندرون ايستاده است . قاپوچى اندرون شاهزادگان و اشراف چماق نقره‌اى هم در دست دارد و اگر صاحب‌خانه دكتر يا شخص ديگرى را باندرون احضار كرده باشد دربان ورود او را خبر ميدهد ، در اينموقع درهاى اطاقها بسته مىشود و پرده‌ها را ميكشند و بعد خواجه يا خدمتكارى ميآيد و تازه‌وارد را باندرون راهنمائى مىكند . در حرم شاه و شاهزادگان چند نفر خواجه در تحت امر يكنفر كه موسوم است بخواجه‌باشى مشغول خدمت هستند . خواجه‌باشى در اندرون فرمان - روائى دارد و در مواقع لازم بخدمتكاران تغير و تشدد مىكند ولى نسبت به بانوان حرم هميشه اظهار كوچكى و فروتنى مينمايد .\r\nكاشىكارى معرق يكى از درگاههاى مدرسهء شاه سلطان حسين در اصفهان\r\n\r\n","description":"","footnote":"","page_name":" 146 ","page_number":178},
  {"content":"\r\n\r\n\r\nساختن خانه\r\nدر ايران مقاطعه‌كارى مانند اروپا وجود ندارد و در موقع ساختن عمارت بايد بمعماران رجوع نمايند . معمار هم بمحض اينكه مشغول ساختمان شد پيوسته در فكر پيدا كردن راه مداخل است ، با تهيه‌كنندگان مصالح ميسازد و مبلغى از آنها ميگيرد و مبلغى هم روزانه از بناها و كارگرانى كه به كار ميگمارد ميگيرد . غالبا صاحب ساختمان براى اينكه از دزدى او جلوگيرى كند مباشرى تعيين مىكند كه بر امور ساختمانى نظارت داشته باشد اما غالبا معمار با مباشر هم ساخته و هردو بهمدستى يكديگر مشغول اختلاس ميشوند .\r\nتهيه مصالح هم زحمتى دارد زيرا كه مقدار آن كم و بهاى آن هم بىترتيب است و نرخ ثابتى ندارد ، غالبا مصالح را در زمستان كه ارزانتر است تهيه ميكنند و در تابستان به كار مىبرند . براى اينكه معمار استفادهء بيشترى بكند در ساختن عمارت شتابى ندارد و كارهاى ساختمانى بكندى صورت ميگيرند . بنا و كارگر همه مطيع استاد معمار هستند و بايد بدستور او كار كنند .\r\nكاخ ميسيون فرانسه در سال 1848 ( نقاشى ژول نورنس متعلق به كتابخانه مدرسهء هنرهاى زيبا )\r\n\r\n","description":"","footnote":"","page_name":" 147 ","page_number":179},
  {"content":"\r\n\r\nشالودهء عمارات محكم ريخته مىشود . پس از آنكه پى كنده شد آن را با قلوه سنگهاى مخلوط به گل و آهك پر ميكنند . سنگها و آجرهاى بدنه ديوارها را بادقت به كار مىبرند و داخل ديوار را با پاره‌سنك و پاره‌آجر مخلوط به گل پر ميكنند ، ضخامت ديوار 5 / 1 تا 2 متر است . طاق زيرزمين‌ها را با آجر ميزنند و احتياجى به تيروتخته ندارند اما ديوار - هاى عمارت را غالبا با خشت خام بالا مىبرند ولى نماى آنها آجر است . اشخاصيكه چندان بضاعتى ندارند تمام عمارت را با خشت و گل ميسازند و چون ميخواهند صرفه‌جوئى كنند خاك سطح خانه را براى فراهم كردن خشت و گل به مصرف ميرسانند و به همين علت است كه خانه‌ها گود و مرطوب ميشوند .\r\n\r\nتزيين داخلى خانه‌ها\r\nدر كاخهاى اعيان و اشراف درون عمارت را با گچ سفيد مى - كنند و در تالارها و اطاق‌ها نقاش با سليقهء خود تابلوهائى كه مورد پسند صاحب‌خانه باشد ترسيم مينمايد . گاهى هم حياط اندرونى يك خانهء شخصى در اصفهان\r\n\r\n","description":"","footnote":"","page_name":" 148 ","page_number":180},
  {"content":"\r\n\r\nدر تالارهاى بزرك برجستگىها و فرورفتگىهائى مانند كندوى زنبورعسل بوجود ميآورند و آنها را رنك و روغن ميزنند .\r\nدر تمام اطاق‌ها طاقچه‌هائى در ديوار درست ميكنند كه ارتفاع آنها يك متر و عرض كف آن‌ها هم 30 الى 40 سانتيمتر است . ايجاد طاقچه بقدرى مطلوب است كه در منازل كاروانسراهاى بين راه‌ها نيز ديده مىشود . كف اين طاقچه‌ها را در خانه‌ها با پارچهء يكى از تالارهاى آئينه‌كارى كاخ سلطنتى تهران\r\nابريشمى ريشه‌دار يا زنجيره‌دارى ميپوشانند و در روى آنها شمعدانهاى بلور دوشاخه\r\n\r\n","description":"","footnote":"","page_name":" 149 ","page_number":181},
  {"content":"\r\n\r\nيا چند شاخه كه معمولا آنها را جار ميگويند و چيزهاى خوش‌نماى ديگر از قبيل جعبه و آئينه و ساير لوازم خانه را قرار ميدهند . بهترين زينت و آرايش خانه‌ها آئينه‌كارى است يعنى با آئينه يك نوع موزائيك مطلوبى درست ميكنند و در بدنهء ديوارها هم آئينه‌هاى كوچك و بزرگى قرار ميدهند . بهترين نوع آئينه‌كارى در ارك سلطنتى و هم‌چنين در جونقون در كاخ سردار اسعد ديده مىشود .\r\nخانهء شخص ايرانى هم نمونه‌ايست از طرز زندگانى و رفتار و كردار او . ايرانى فوق‌العاده بيمناك است كه مبادا نظر همسايگان و ديگران نسبت بآرايش و تجملات خانهء او جلب شود . در خانه‌هاى ثروتمندان و بزرگان هم كم‌وبيش اين نكته مراعات شده است . معماران جلوخان عمارات را حتى الامكان بطور ساده‌اى ميسازند كه جلب توجه عابرين را نكند و در عوض داخل عماراترا مطابق سليقه و ذوق صاحب‌خانه زينت و آرايش ميدهند .\r\nمسجد جامع اصفهان اقتباس از كتاب ابنيهء جديد ايران تأليف پاسكال كوست ( سال 1867 )\r\n\r\n","description":"","footnote":"","page_name":" 150 ","page_number":182},
  {"content":"\r\n\r\n\r\nفصل چهارم\r\nقسمت اول تعليم‌وتربيت در ايران : مدارس - تعليمات ابتدائى - دار الفنون - تحصيل طب - علوم سياسى - مدرسهء نظام - صنايع مستظرفه - مدارس ملى - مدارس ميسيون‌هاى خارجى .\r\nقسمت دوم قشون ايران : سربازگيرى - شغل نظامى - اسلحه و لباس نظاميان - گارد سلطنتى - توپخانه - مربيان خارجى .\r\nقسمت سوم مذهب : تشيع - سلسلهء روحانى - ملاها - سادات - مجتهدين بزرك - نفوذ روح مذهبى - درويشان - لباس و مختصات آنان - طرز گدائى درويش - درويش ساحر و كيمياگر - فساد اخلاق آنان - اقسام مختلف درويش‌ها طريقهء درويش شدن - طرز عبادات شيعه - زيارتگاههاى مهم - تشكيل كاروانهاى زوار - ايجاد زيارتگاه - ماه رمضان و روزه - مهمانيها و احسانها - ماه محرم و تعزيه - نمايشات حزن‌انگيز - عاشورا - نمايشات خنده‌آور - عيد قربان .\r\nقسمت چهارم تفريحات و سرگرميها : چوگان‌بازى - رقص و موسيقى - انواع بازيها - شكستن جناق - اسب‌دوانى - نوروز - تبادل هدايا - سرگرميهاى نوروز - نوروز در دربار شاهى .\r\n\r\nقسمت اول - تعليم‌وتربيت در ايران\r\nدر زمان مظفر الدين شاه طرز تعليم‌وتربيت اروپائى در ايران معمول گرديد و بجاى مكتب‌خانه‌ها مدارس منظمى داير شد و روزبروز هم توسعه پيدا ميكنند .\r\n\r\n","description":"","footnote":"","page_name":" 151 ","page_number":183},
  {"content":"\r\n\r\n\r\nمدارس قديم\r\nاز زمان قديم مدارسى در شهرهاى بزرك ايران ساخته شده كه جوانان در آنجاها مشغول تحصيل بوده و هستند . در اين مدارس فقط جوانانى داخل ميشوند كه بخواهند بعدها در سلك روحانيت درآيند . استادان متبحرى در اين مدارس هستند كه مواد درسى را با نهايت تسلط تدريس مينمايند ولى معلومات اروپائى در اين مدارس تدريس نميشود و دروس قسمتى از نماى داخلى مسجد شاه سلطان حسين در اصفهان\r\nمنحصر است به ادبيات فارسى و عربى و فقه و اصول و كلام و فلسفهء مذهبى و چيزهائى كه مربوط بمذهب اسلام است ، طلاب مىبايستى مدت چندين سال در اين مدارس به تحصيل اشتغال داشته باشند .\r\n\r\n","description":"","footnote":"","page_name":" 152 ","page_number":184},
  {"content":"\r\n\r\n\r\nتعليمات ابتدائى\r\nدر دهكده‌ها و نواحى دور از مراكز بزرك ، ملائى به تعليم و تربيت كودكان ميپردازد و خواندن و نوشتن را به آنها مياموزد .\r\nورود به اين مكاتب تابع شرايط و مقرراتى نيست و معمولا اطفال را در هرسنى كه باشند در اين مكاتب ميپذيرند . اعيان و اشراف اطفال خود را بمكتب نميفرستند ، معلمين و مربيانى را به خانه ميآورند تا به تعليم‌وتربيت آنها بپردازند و غالبا مرد معمرى هم سمت للگى آنها را دارد و آنها را بگردش ميبرد و آداب معاشرت و مراسم اخلاقى را به آنها ياد ميدهد .\r\nنمونهء يك صفحه از قرآنى كه در مدارس ايران قرائت مىشود ( كلكسيون مؤلف )\r\nدر مكتب‌خانه‌ها شاگردان دوزانو در اطراف معلم نشسته و در حالى كه درس را با آواز بلند ميخوانند اتصالا بدن خود را بجلو و عقب حركت ميدهند ، شاگردان قسمت‌هائى از قرآن را بدون ترجمه ميخوانند و غالبا خود معلم هم از عهدهء ترجمهء\r\n\r\n","description":"","footnote":"","page_name":" 153 ","page_number":185},
  {"content":"\r\n\r\nآيات قرآنى برنميايد . در موقع نوشتن زانوى خود را بجاى ميز تحرير به كار مىبرند يعنى زانوى راست را بلند كرده و كاغذ را روى آن ميگذارند و مينويسند . قلم‌هاى آنها نى تراشيده شده است و مركب آنها مايعى است كه از دوده و صمغ و ساير چيزها ساخته شده است .\r\nدر اين مكاتب معلم شاگردان تنبل و بداخلاق را بفلك مىبندد و چوب زيادى به كف پاى آنها مىزند .\r\nطريقهء فلك كردن در يك مدرسهء ايرانى\r\n\r\nدار الفنون\r\nدار الفنون كه مدرسهء دولتى است در اواسط قرن نوزدهم توسط ميرزا تقى خان صدراعظم ناصر الدين شاه تأسيس شد . ابتدا شعب ششگانهء زير در آن تدريس ميشد :\r\n1 - زبانهاى لاتين و فرانسه\r\n2 - رياضيات\r\n\r\n","description":"","footnote":"","page_name":" 154 ","page_number":186},
  {"content":"\r\n\r\nايوان مدخل اصلى مدرسهء شاه سلطان حسين اقتباس از كتاب « پاسكال كوست » سال 1867\r\n3 - معدن‌شناسى\r\n4 - شيمى و طب و داروسازى\r\n5 - علوم نظامى\r\n\r\n","description":"","footnote":"","page_name":" 155 ","page_number":187},
  {"content":"\r\n\r\nمقصود از تأسيس اين مدرسه تربيت كردن كارمندان دولتى و صاحب‌منصبان و اطباء و مهندسين بود . در ابتداى امر معلمين اروپائى و صاحب‌منصبان فرانسوى كه استخدام شده بودند اين مواد را تدريس ميكردند ، بعدها معلمين ايرانى هم به آنها اضافه شدند ، تعليمات دار الفنون كاملا به صورت اروپائى درآمد و شاگردان براى تحصيل زبان فارسى و عربى و فقه بمدارس قديم ميرفتند و اين مواد را در آنجاها تحصيل ميكردند .\r\nدر سال 1857 دار الفنون 160 نفر شاگرد داشت و مخارج 110 نفر آنها بعهدهء دولت بود ولى پانسيونى در كار نبود و تمام شاگردان پس از فراغت از درس روزانه ، بمنازل خود مراجعت ميكردند و تمام آنها هم لباس نظامى ميپوشيدند .\r\nتقريبا 15 سال است كه دروس دار الفنون منحصر شده است بعلوم و صنايع و فنون نظامى و علوم رياضى و طب و زبانهاى فرانسه و انگليسى و روسى\r\nدر سال 1906 عدهء شاگردان اين مدرسه به 200 نفر ميرسيد كه همه داراى اونيفرم نظامى بودند .\r\nشرايط ورود بدار الفنون بشرح زير بود :\r\n1 - داشتن 15 سال تمام\r\n2 - دانستن زبان فارسى و عربى\r\n3 - شاگردانى كه ميخواستند در شعبهء طب مشغول تحصيل شوند ميبايستى در زبان فرانسه قوى باشند .\r\nتحصيل زبان فرانسه هنوز هم در ايران رايج است و غالب كارمندان ادارى به اين زبان آشنا هستند . اكنون تعليمات دار الفنون مجانى است و شاگردان ناهار را در آنجا بخرج دولت صرف ميكنند و در هرسال هم دو دست لباس نظامى زمستانى و تابستانى از دولت ميگيرند .\r\n\r\nتحصيلات طبى\r\nدورهء تحصيل طب در اين مدرسه پنج سال است ، در سال اول شاگرد بايد به تحصيل فيزيك و شيمى و تاريخ طبيعى بپردازد\r\n\r\n","description":"","footnote":"","page_name":" 156 ","page_number":188},
  {"content":"\r\n\r\nمينياتور تزيينى سبك هند و اسلامى كار قرن 16 و 17 ( كلكسيون مارتو )\r\n\r\n","description":"","footnote":"","page_name":" 157 ","page_number":189},
  {"content":"\r\n\r\nو در سالهاى بعد بتدريج علم تشريح و فيزيولوژى و طرز استعمال ادويه و معالجه را بياموزد ، در ابتداء كلاس طب باشكال بزرگى برخورد و نتوانست علم تشريح را چنان كه بايد تدريس نمايد زيرا كه تشريح بدن اموات در اسلام ممنوع است . ناچار اسكلتهائى از اروپا وارد كردند و عضلات و ساير اعضاء بدن را بوسيله نقشه‌هاى رنگين نشان مىدادند .\r\nمدت تحصيلات طبى تغييرپذير است و گاهى 6 تا 7 سال طول ميكشد تا شاگرد بتواند اين دوره را بپايان برساند . شاگردان لايق در مريضخانه‌ها و در زيردست اطبا به تمرين مشغول ميشوند و طرز معالجه و استعمال ادويه را ياد ميگيرند .\r\n\r\nعلوم سياسى\r\nمدت 15 سال مىشود كه شعبهء علوم سياسى هم در دار الفنون تأسيس شده ، و شاگردان در زيردست استادان خارجى و ايرانى به تحصيل پرداخته‌اند . شاگردان كلاس علوم سياسى علاوه بر شرايط مقرره بايد در جغرافى و رياضيات هم تحصيلات عمقى داشته باشد .\r\n\r\nمدرسه نظام\r\nكلاس نظام هم به طرز اروپائى اداره مىشود و شاگردان در آنجا فنون نظامى و تيراندازى و سوارى را ياد ميگيرند .\r\n\r\nصنايع مستظرفه\r\nعلاوه بر كلاسهاى فوق الذكر دار الفنون داراى رشته‌هاى ديگرى هم از قبيل موسيقى و نقاشى هست . كلاس موسيقى را ژنرال لومر  Lemaire  فرانسوى كه مديركل موزيك ارتش ايران است تأسيس نمود .\r\n\r\nمدارس ملى\r\nمدت نيم قرن است كه اشخاص روشنفكر ايرانى براى توسعهء تعليمات ابتدائى و متوسطه كوششهائى به عمل آورده‌اند و در زمان مظفر الدين شاه موفق بايجاد دبستانهاى جديدى شدند مثل مدرسهء سادات و دبستان دانش و رشديه و ادب و غيره كه در آنها مواد متوسطه هم تدريس مىشود .\r\nدر موقع ورود به اين مدارس شاگرد قبل از هرچيز بفراگرفتن زبان فارسى ميپردازد و پس از آنكه در اين زبان پيشرفتى حاصل كرد به تحصيل زبان عربى مشغول مىشود و بعد هم به ياد گرفتن زبانهاى فرانسه يا انگليسى ميپردازد ولى هشتاد درصد از\r\n\r\n","description":"","footnote":"","page_name":" 158 ","page_number":190},
  {"content":"\r\n\r\nشاگردان تحصيل زبان فرانسه را بر ساير زبانهاى خارجى ترجيح ميدهند .\r\nمكتب‌خانهء اسلامى در قفقاز\r\n\r\nمدارس ميسيونهاى خارجى\r\nميسيونهاى خارجى نيز مدارسى در تهران داير كرده‌اند از قبيل مدرسهء آليانس فرانسه و مدرسهء لازاريست‌ها و مدرسهء ميسيون امريكائى پروتستان . مدرسهء آليانس فرانسه ابتدائى است و داراى يكصد شاگرد مىباشد و از شاگردان ماهيانه ميگيرد و زبانهاى فرانسه و روسى و انگليسى و فارسى را تدريس مىكند ولى لازاريست‌ها فقط بآموختن زبان فرانسه اشتغال دارند و امريكائيان زبان انگليسى تدريس ميكنند و تبليغات مذهبى هم دارند .\r\nبزرگان و ثروتمندان ايرانى فرزندان خود را باروپا ميفرستند ، اكنون عدهء زيادى از جوانان ايرانى در مدارس اروپا مشغول تحصيل هستند بعلاوه بسيارى از جوانان هم براى تكميل معلومات طبى باروپا آمده و در مريضخانه‌ها كار ميكنند و عده‌اى هم در مدارس دندانسازى مشغول تحصيل هستند .\r\n\r\n","description":"","footnote":"","page_name":" 159 ","page_number":191},
  {"content":"\r\n\r\nمينياتورى كه مكتب‌خانه را نشان ميدهد و متعلق است به يك نسخهء خطى خمسهء نظامى كه در قرن 16 نوشته شده است ( كلكسيون مارتو )\r\n\r\nقسمت دوم - ارتش ايران\r\n\r\nارتش و سرباز گيرى\r\nدر موقعى كه روسيه با ژاپون ميجنگيد قشون زيادى به طرف سيبرى فرستاد اما امراى لشكر متحير شدند وقتى ديدند كه بجاى افواج زيادى كه ميبايست در آنجا آمادهء جنگ باشند\r\n\r\n","description":"","footnote":"","page_name":" 160 ","page_number":192},
  {"content":"\r\n\r\nعدهء كمى سرباز وجود دارد و معلوم شد كه افسران براى سود خود شماره‌هاى زياد روى كاغذ آورده‌اند و مبالغى را كه براى لشكركشى از خزانهء دولت گرفته‌اند بجيب خود ريخته‌اند . در ايران هم عينا همين ترتيب ديده مىشود معمولا بايد 100000 پياده و سوار تحت السلاح و حاضر باشند يعنى 80 فوج پياده‌نظام كه شمارهء هرفوجى 1000 نفر باشد و شمارهء سواره‌نظام هم به 20000 نفر برسد ولى از تمام اين افواج شايد 24 فوج هم در مركز و ايالات احضار نشده باشند و از اين عدهء احضارشده نيز عدهء قليلى در سربازخانه‌ها هستند و بقيه مرخصى گرفته مشغول كسب‌وكار شده‌اند .\r\nاز طرفى هم شهرنشينان و زارعين املاك خالصه و پاره‌اى از ولايات مانند يزد و كاشان از خدمت سربازى معاف هستند بعلاوه از افراد غيرمسلمان هم مانند يهوديان و ارمنيان و زردشتيان سرباز نميگيرند و آنها را شايستهء خدمت سربازى نميدانند و از آنها فقط مبلغى پول ميگيرند .\r\nسرباز سواره‌نظام\r\nدر قشون ايران شرط سنى ملحوظ نيست و بسا مىشود كه در پهلوى پيرمردان ريش‌سفيد اطفالى هم در سربازخانه‌ها ديده ميشوند و همچنين ممكن است پاره‌اى از افراد احضار شده كه نام آنها در روى كاغذ آمده است چندين سال پيش درگذشته باشند .\r\nمعين نبودن سن هم براى مداخل حكام ايالات و ولايات وسيلهء خوبى است ، غالبا وقتى كه حاكم جديدى بايالتى وارد شد اعلان مىكند كه بايد فوج جديدى تشكيل شود و سربازان پير مرخص شوند و بجاى آنان جوانان به خدمت سربازى بپردازند . بمحض انتشار چنين اعلانى روستائيان به مقصود پى مىبرند و شخصى را واسطه\r\n\r\n","description":"","footnote":"","page_name":" 161 ","page_number":193},
  {"content":"\r\n\r\nكرده با مبلغى پول نزد حاكم ميفرستند و اوضاع كماكان به حال خود باقى ميماند . گاهى هم اردوى قزاقان در نزديك تهران\r\nحكام بجاى احضار كردن دهقانان از آنها پول ميگيرند كه بجاى آنان سربازان ديگرى را اجير نمايند ولى اين كار بهانه‌ايست براى مداخل و ابدا سربازى اجير نميشود .\r\nمقدار پولى هم كه براى استخدام هرسرباز ميگيرند در همه‌جا يكسان نيست ، در بعضى ايالات يكصد فرانك و در برخى پانصد فرانك ميگيرند .\r\n\r\nوضع سربازان\r\nسرباز ايرانى نه لباس خوب ميپوشد نه غذاى خوب مىخورد ، فقط فوج قزاق كه در تحت تعليمات صاحب‌منصبان روسى هستند حقوق منظم و غذاى مرتبى دارند و افواجى كه در زير دست صاحب‌منصبان ايرانى هستند حقوقى نميگيرند و اگر هم بندرت چيزى به آنها بدهند مبلغ قابل ذكرى نيست . صاحب‌منصبان جزء مواجب افراد ابوا بجمعى خود را از خزانهء دولت ميگيرند و مواجب خود آنها هم بجيب صاحب‌منصبان ما فوق ميرود .\r\nسربازان عموما براى امرار معاش بنوبت مرخصى گرفته دنبال كسب‌وكار ميروند و اغلب بقصابى و هيزم‌شكنى و كارهاى ساختمانى ميپردازند و خلاصه آنكه سربازخانه بمعنى واقعى در ايران وجود ندارد . سربازان و افسران اغلب در خانه‌هاى خود زندگانى ميكنند و فقط در مواقع ضرورت در سربازخانه حاضر ميشوند . سرباز ايرانى\r\n\r\n","description":"","footnote":"","page_name":" 162 ","page_number":194},
  {"content":"\r\n\r\nابدا بفنون نظامى آشنا نيست ، نه تمرين نظامى ديده و نه تيراندازى ميداند . بندرت يك عده سرباز در ميدان مشق ديده ميشوند كه چند ساعتى در زيردست يك صاحب‌منصب ايرانى مشغول تمرين باشند و صاحب‌منصب هم در حال كشيدن قليان فرمان ميدهد .\r\nدسته‌اى از افراد ژاندارمرى ايران\r\n\r\nاسلحه و لباس سرباز\r\nسلاح‌هائيكه بدست سربازان ميدهند اغلب از سيستم‌هاى متروك شده و قديمى هستند كه اتريشىها و انگليسىها بدولت ايران فروخته‌اند . بهترين نوع آنها تفنك مارتين است كه استعمال آن در اروپا منسوخ شده است .\r\nلباس سرباز كثيف و مندرس است و در راه رفتن بسنگينى قدم برميدارد و ابدا شباهتى بيكنفر نظامى ندارد . لباس معمولى سرباز اونيفرم مندرسى است كه غالبا در روى آن يك نيم‌تنهء پوستى هم پوشيده است و شلوارى هم مانند كيسهء دهان‌گشادى به پا دارد ، بديهى است چنين سربازى اگر در مقابل دشمن قرار گيرد از ترس ميلرزد و جز فرار از ميدان جنك فكرى بخاطر نميآورد .\r\nصاحب‌منصبان هم اغلب لباس شايسته‌اى ندارند ، فقط بعضى كه مايل بخودنمائى باشند اونيفرم‌هائى ميپوشند كه كم‌وبيش شبيه به لباس افسران اروپائى است .\r\n\r\n","description":"","footnote":"","page_name":" 163 ","page_number":195},
  {"content":"\r\n\r\n\r\nگارد سلطنتى\r\nسواران قبايل بهترين نيروى نظامى ايران هستند . اين بيابان‌گردان عموما دلير و در تيراندازى بينظيرند . سلاطين ايران از زمانهاى پيش تاكنون افراد قبايل را مستحفظ خود قرار داده‌اند . گارد سلطنتى از همين افراد تشكيل مىشود و آنها را غلامان شاهى مينامند . اين‌ها مأمور محافظت شخص شاه هستند و هرجا كه شاه نقل مكان نمايد همراه او ميروند . اكنون گارد سلطنتى از افراد قبيلهء بختيارى كه مقتدرترين قبيلهء ايران است تشكيل يافته است .\r\nاين سواران شجاع در تحت فرماندهى سران با نفوذ قبيلهء خود در دربار شاهى مشغول خدمت هستند . شاهان ايران هميشه عده‌اى از افراد قبايل توپخانهء قزاق كه در 23 ژوئن 1908 براى بمباردمان مجلس ببهارستان ميروند ( كليشهء مسيو بيزو )\r\nنيرومند را در پايتخت بعنوان گرو نگاه ميدارند تا آن قبايل ياغى نشوند و غالبا همين افراد هستند كه گارد سلطنتى را تشكيل ميدهند و گاهى هم بنوبه عوض ميشوند ولى اكثر آنها مايلند كه هميشه در دربار بمانند و بعنوان غلام شاهى مفتخر باشند .\r\nمستخدمين سفارتخانه‌هاى خارجى را هم غلام مينامند . هريك از اين سفارتخانه\r\n\r\n","description":"","footnote":"","page_name":" 164 ","page_number":196},
  {"content":"\r\n\r\nها عدهء زيادى از اين غلامان دارند و اگر يكى از خارجيان بسياحت اين كشور بيايد چند نفر از اين غلامان را همراه او ميفرستند تا در مسافرتها مستحفظ او باشند .\r\nغلامان شاهى 1250 نفر هستند ، از اين عده 200 نفر از افراد قبيلهء قاجار مى - باشند كه آنها را غلام پيشخدمت مينامند . اين‌ها حق دارند كه اشخاصى را هم مانند قاصدها و شاطرها و دربان‌ها در دربار استخدام نمايند . شغل آنها هم موروثى است و اگر پدر بميرد پسر قائم‌مقام او خواهد شد . اينان اسبان ممتازى دارند كه زين و يراق و ركاب آن‌ها با احجار و فلزات گرانبها زينت يافته است .\r\n\r\nتوپخانه\r\nمعمولا بايد 6000 نفر توپچى در ارتش ايران باشد ولى ثلث اين شماره هم حاضر خدمت نيست . اسبهاى توپخانه را بصاحب‌منصبى سپرده‌اند و او هم آنها را در جائى نگاه ميدارد كه عليق ارزان باشد ولى ابدا آنها را وادار بتمرين نميكند تا بهياهوى ميدان جنك و غرش توپ عادت كنند و در موقع جنك وحشت نداشته باشند .\r\nتوپخانهء قشون ايران\r\n\r\n","description":"","footnote":"","page_name":" 165 ","page_number":197},
  {"content":"\r\n\r\nتوپچيان در موقع مسافرت الاغهائى دارند كه لوازم خود را از قبيل تفنك و آذوقه با آنها حمل ميكنند و گاهى هم بر پشت آنها سوار ميشوند . قورخانه هم بوسيلهء شتران يا ارابه‌ها حمل‌ونقل مىشود و در هرصورت توپخانه نميتواند با سرعت به طرف مقصد برود . همين كه بمنزلى رسيدند اسبان و الاغان و شتران را در مزارع مجاور رها ميكنند و بدهقانان خسارت زيادى وارد ميآورند و بجاى جبران خسارت از آنها مطالبهء پول و آذوقه هم مينمايند ، دهقانان هم چون از آمدن قشون آگاه شدند آذوقه خود را مخفى ميكنند و در منازل را به روى آنان ميبندند .\r\nگارى حامل نظاميان\r\n\r\nمعلمين خارجى\r\nدولت ايران براى تربيت قشون و تشكيلات نظامى متواليا صاحب‌منصبان اتريشى و فرانسوى و انگليسى استخدام كرده است . هريك از اين صاحبمنصبان مطابق فنون نظامى كشور خود به عمل ميپردازند و روش قبلى را از ميان مىبرند و بواسطهء همين تغيير دائمى سبك تعليم است كه دولت ايران نتوانسته است تاكنون قشون منظمى براى خود\r\n\r\n","description":"","footnote":"","page_name":" 166 ","page_number":198},
  {"content":"\r\n\r\nتشكيل دهد ، بطوريكه شايع است اكنون دولت ايران ميخواهد معلمين نظامى ژاپونى استخدام نمايد و چون ديده است كه ژاپونيها در جنك با روس‌ها رشادتى بروز داده‌اند مايل شده است كه قوهء دفاعى مملكت شيروخورشيد را بدست آنها بسپارد .\r\n\r\nقسمت سوم - مذهب در ايران\r\nمذهب اسلام داراى دو شعبهء بزرك است و هرشعبه پيروان زيادى دارد . پيروان شعبهء اول را شيعه و پيروان شعبهء دوم را سنى ميگويند . اين دو شعبه با هم سازشى ندارند . در اين‌جا ما راجع بشعبهء دوم كه اغلب رعاياى سلطان عثمانى هستند صحبتى نميكنيم و فقط بشرح شعبهء اول ميپردازيم كه مذهب رسمى ايرانيان است .\r\nشيعه بوجود خداى يگانه و قيامت و حشر اموات قائل است و محمد ( ص ) را رسول اللّه و على ( ع ) را ولى اللّه ميداند . تفرقهء شيعه و سنى از همين‌جا شروع مى - شود زيرا كه شيعه على را نخستين جانشين و اولين خليفهء پيغمبر ميشناسد در صورتى كه سنى او را چهارمين خليفه محسوب ميدارد .\r\nشيعه بشش پيغمبر بزرك كه عبارتند از : آدم و نوح و ابراهيم و موسى و عيسى و محمد ( ص ) معتقد است و عقيده دارد كه مسلمان بايد بانجام اعمال نيك و اداى نماز و عبادت خدا بپردازد تا پس از مرك گناهان او بخشيده شود و ببهشت برود .\r\nمجتهدين و ملاها و جمعى از ايرانيان در حوالى اروميه ( رضائيه )\r\n\r\n","description":"","footnote":"","page_name":" 167 ","page_number":199},
  {"content":"\r\n\r\n\r\nسلسلهء روحانى\r\nشخص روحانى واسطهء ما بين مردم فناپذير و مقام الوهيت نيست بلكه بايد هادى مردم و راهنماى مذهب باشد و قوانين اسلامى را ترويج نمايد و بارشاد طبقهء جوان بپردازد .\r\nروحانيان از ميان طبقهء خاصى بيرون نميآيند ، هرآدم باهوشى ميتواند به تحصيل علوم و قوانين مذهبى بپردازد و فقه و اصول و ساير مواد لازم را فراگيرد و خود را بمقام پيشوائى و رهبرى سايرين برساند . چنان كه در پيش هم اشاره كرديم در شهرهاى بزرك مدارس متعددى هست كه در آنها روحانيان دانشمند و متبحر در علوم اسلامى بتعليم و تربيت طلاب جوان اشتغال دارند و آنها را براى هدايت مردم آماده مىسازند . علاوه‌بر شهرهاى ايران در شهرهاى كربلا و نجف كه در مجاورت بقاع متبركهء امامان واقع شده اند نيز مدارس بسيار عالى وجود دارد كه علماى بزرك در آنجاها مشغول تدريس هستند .\r\nملاها پس از فراغت از تحصيل علاوه بر ارشاد و هدايت مردم به كارهاى ديگرى هم رسيدگى ميكنند ، اسناد رسمى و قبالهء املاك بايد به مهر و امضاى آنها برسد و منازعات غالبا با توسط آنها خاتمه پيدا ميكنند و معمولا پس از اداى نماز بالاى منبر ميروند و بمواعظ و نصايح اخلاقى ميپردازند و مردم را به كارهاى نيك دعوت ميكنند و از كارهاى بد نهى مينمايند .\r\nلباس طبقهء روحانى بلند و گشاد است و بجاى كلاه عمامه‌اى از پارچهء نازك و سبك بر سر دارند ، كفش آنها هم شكل مخصوصى دارد يعنى بدون پاشنه مىباشد و نوك آن هم برگشته است .\r\nعلاوه بر طبقهء روحانى عاليمقام كسان ديگرى هم ملبس به همان لباس هستند كه آنها را آخوند و ملا ميگويند . شغل آنها روضه‌خوانى و مكتب‌دارى است ، در دهكده‌ها ازدواج و طلاق بدست آنها صورت ميگيرد .\r\n\r\nسادات\r\nاشخاص ديگرى هم هستند كه عمامهء سبز يا آبى و يا سياه بر سر دارند و شال سبزى هم بكمر بسته‌اند اينها را سيد ميگويند .\r\nسادات مدعى هستند كه نسب آنها به پيغمبر ( ص ) ميرسد ولى غالبا اسناد و مداركى\r\n\r\n","description":"","footnote":"","page_name":" 168 ","page_number":200},
  {"content":"\r\n\r\nندارند و نميتوانند ادعاى خود را به ثبوت برسانند .\r\nجمعى از سادات و ملاها\r\nسادات در كوچه‌ها امر بمعروف و نهى از منكر هم ميكنند مثلا جوانان را از تراشيدن موى صورت و باقى گذاردن موى سر سرزنش مينمايند .\r\n\r\nمجتهدين بزرگ\r\nدر ميان طبقهء روحانى اشخاص عاليمقامى هستند كه از حيث معلومات بر سايرين برترى دارند و مىتوانند مانند دكترهاى متبحرى به تفسير قوانين مذهبى بپردازند . اين اشخاص بزرگ را مجتهد ميگويند و عدهء آنها بسيار قليل است . در آغاز قرن نوزدهم فقط پنج نفر مجتهد بزرگ در ايران وجود داشت كه مسلمانان بدستورات آنها عمل ميكردند ولى از آن تاريخ ببعد بر عدهء آنها افزوده شده است . ساير روحانيان بايد از اين مجتهدين بزرگ اجازه‌نامه‌اى كه بمنزلهء ديپلم است در دست داشته باشند تا بتوانند بامور شرعى رسيدگى نمايند .\r\n\r\n","description":"","footnote":"","page_name":" 169 ","page_number":201},
  {"content":"\r\n\r\nاز وقتى كه نادر شاه بمقام بلند بزرگترين مجتهد يعنى صدر الصدور كه در اصفهان اقامت داشت اهانتى كرد و پس از او هم قاجاريه درصدد استخفاف اين طبقه برآمدند ديگر مجتهدى در ايران ديده نشد كه داراى اقتدار مطلق و نفوذ كامل باشد و فقط ضيافت در خانهء مجتهد\r\nمجتهدينى كه در خارج از ايران يعنى در كربلا و نجف و كاظمين و سامره زندگانى ميكنند نفوذى دارند ، مخصوصا اقتدار علماى نجف بيشتر از سايرين است . اكنون سه نفر عالم بزرگ در نجف اقامت دارند كه احكام آنها قطعى و لازم الاجرا مىباشد اولين آنها ملا كاظم خراسانى و دومى ملا عبد اللّه مازندرانى و سومى سيد كاظم يزدى مىباشد . نفوذ امر ملا كاظم خراسانى از همه زيادتر است و همهء ايرانيان از او اطاعت ميكنند .\r\nآقا محمد خان قاجار خواست به تقليد عثمانيان براى طبقهء روحانى تشكيلاتى قائل شود ، بنابراين در هرشهرى اشخاصى را بنام امام جماعت و قاضى و شيخ الاسلام معين كرد ولى اينها به غير از امام‌جمعه كه روزهاى جمعه در مسجد نماز ميخواند كار\r\n\r\n","description":"","footnote":"","page_name":" 170 ","page_number":202},
  {"content":"\r\n\r\nمخصوصى ندارند و فقط با فرمان شاه به اين سمت‌ها منصوب ميگردند .\r\n\r\nنفوذ روح مذهبى\r\nبا وجود اينكه اكنون ايران در مراحل تجدد وارد شده و صحبت از قانون مىكند باز هم نفوذ ملاها در كارهاى اجتماعى دخالت دارد من در موقع اقامت در اصفهان چنين دخالتى را به چشم خود ديدم ، شرح واقعه از اينقرار است كه روزى دو نفر در بازار بعلتى با هم بمنازعه پرداختند و كار بزد و خورد كشيد ، در اين موقع سيدى بميان افتاد كه آنها را آشتى دهد ، چون طرفين سيد را ميشناختند كه تا پولى از آنها نگيرد دست از سر آنها بر نخواهد داشت با هم آشتى كرده و كتك مفصلى به سيد زدند و رفتند ، سيد هم بملاى بانفوذ شهر شكايت برد و او هم امر كرد كه بازار را ببندند و تعطيل عمومى اعلان نمايند . اين كار صورت گرفت ، دكانها بسته شدند و دادوستد موقوف شد و زندگانى مردم باشكال برخورد بالاخره مقصرين را پيدا كرده نزد ملا بردند و پس از آنكه آنها در حضور او بمجازات رسيدند امر برفع تعطيل نمود و بازار باز شد .\r\n\r\nدرويشان و مختصات آنان\r\nدر تمام جاده‌هاى ايران و مخصوصا در مراكز عمده ، اشخاص ژوليده‌اى هستند كه از عابرين ماليات ميگيرند ، اين اشخاص را درويش ميگويند ، اين موجودات عجيب‌وغريب هيچ گونه جنبهء تقدسى ندارند و فقط بر ملت تحميل شده‌اند ، درواقع وظيفهء درويش اين است كه كار نكند و سربار ديگران باشد .\r\nاغلب اين اشخاص سرگردان بقدرى كثيف هستند كه انسان از برخورد با آنها مشمئز مىشود ، اينها موهاى سر و ريش را اصلاح و شست‌وشو نميكنند و موها به شكل پريشان و بىنظم در پيش رو و پشت آنها ريخته شده‌اند . درويشان در نواحى سرد لباسهاى بلند يا كوتاهى ميپوشند ولى در نواحى گرم كاملا برهنه هستند و جز شلوار چيزى بر تن ندارند ، غالبا پوست پلنك يا شير يا ببرى را به روى شانه مياندازند و كلاه مخروطى شكلى هم دارند كه در روى آن نظم و نثرى نوشته شده است يعنى آنها را با سوزن و نخ در روى كلاه دوخته‌اند . در دست چپ هم تبرزين يا چماقى دارند . تبرزين غالبا حكاكى شده است و نقش‌ونگار مطلوبى دارد ، ما هم يكى از اين تبرزين‌ها را كه\r\n\r\n","description":"","footnote":"","page_name":" 171 ","page_number":203},
  {"content":"\r\n\r\nسه تن از درويشان\r\nاز سلاحهاى مفرغى ماقبل تاريخ بود پيدا كرديم كه دستهء مجوف آهنى داشت و اسلحه سازان اصفهان يا شيراز آن را صيقل زده و حكاكى كرده بودند .\r\nتبرزين‌ها بيشتر در اصفهان ساخته ميشوند و با نقره زينت مييابند ، در اصفهان چماقهائى هم ميسازند كه در سر آنها به تقليد حجاريهاى تخت‌جمشيد ، سر گاوى قرار دارد . از اين نوع اسلحهء كار اصفهان مقدار زيادى باروپا فرستاده مىشود و اشخاصى كه مايل بداشتن اشياء صنعتى خاورى هستند آنها را خريدارى كرده نگاه ميدارند .\r\nدرويش غالبا كشكولى هم دارد كه از يكنوع ميوهء هندى درست شده است و يا آنكه آن را از آهن و مفرغ به همان شكل ميسازند . كشكول معمولا داراى حلقه\r\n\r\n","description":"","footnote":"","page_name":" 172 ","page_number":204},
  {"content":"\r\n\r\nها و چهار رشته زنجير است و درويش گاهى آن را در دست گرفته و گاهى هم بر تسمه اى كه در كمر دارد ميآويزد و چيزهائى را كه عابرين به او ميدهند در همين كشكول مى - ريزد . كشكول هم جعبه درويش و هم ظرف آبخورى او است .\r\nپاره‌اى از اين درويشان بسيار تميز هستند ، گيسوان و ريش را شست‌وشو ميدهند و شانه ميزنند و انسان از ديدن آنها كراهتى احساس نميكند . ما يكى از اين درويشان را در محلهء خارج شهر اصفهان ديديم كه بسيار تميز بود و سنك سخت تراشيده و قشنگى هم در سينه آويخته بود ، اين سنك بمنزلهء طلسمى بود كه در روى آن دعاهائى حك شده بود . ما با اشكال زياد موفق شديم كه اين طلسم را از او خريدارى كنيم به اين شرط كه كسى از اين معامله آگاه نگردد زيرا كه اين سنك تعويذ قطعه سنك منقشى كه درويش به سينه آويخته بود . متعلق بقرن 18 ( كلكسيون مؤلف )\r\n\r\n","description":"","footnote":"","page_name":" 173 ","page_number":205},
  {"content":"\r\n\r\nمقدسى بود كه نسل‌اندرنسل به او انتقال يافته بود .\r\nدرويشان غالبا تسبيحى هم دارند كه براى گذراندن وقت دانه‌هاى آن را با انگشتان خود جابجا ميكنند ولى تسبيح آنها مانند تسبيح ديگران نيست . اين تسبيح غالبا داراى دانه‌هاى درشت گردى است مانند گردو كه از عاج يا مادهء گرانبهاى ديگرى درست شده و در روى آنها هم نقش‌ونگارى با هنرمندى حكاكى شده است .\r\n\r\nطرز گدائى درويش\r\nدرويشان مانند گداها دست طلب بسوى كسى دراز نميكنند آنها فقط در كوچه راه ميروند و اشعارى ميخوانند و يا ذكرى ميكنند و چون بعابرى برسند بجاى سلام ميگويند يا هو . . .\r\nيا حق . . . و يا فقط بلفظ حق اكتفا ميكنند و معنى اين كلمه اين است كه اى عابر هركه ميخواهى باش ، مؤمن يا كافر در اداى ماليات خودت بدرويش كوتاهى نكن گاهى هم درويشان براى گرفتن ماليات چيزهاى كم‌اهميتى بعابرين ميدهند از قبيل برك سبز يا گل و يا ميوه و يا نقل و در عوض پولى ميگيرند . بهترين موقع گدائى درويشان ايام عيد نوروز است زيرا كه در اين موقع صدقه و احسان مانند سيل جارى مىشود و هرعابرى باميد اينكه در سال نو خوشبخت شود چيزى بگدا يا درويش ميدهد . در اين موقع درويشان در بيرون خانهء اعيان و اشراف و متمولين چادر كوچكى ميزنند و در آن منزل ميكنند و در جلوى چادر خاك و گل جمع ميكنند و شاخه‌هاى سبزى درآن فروميبرند و پوست ببر و كشكول خود را به ديوار مىآويزند و مشغول خواندن اشعار و اوراد خود ميشوند و يا حق‌گويان ماليات خود را مطالبه مىكنند .\r\nچون خيمه زدن درويش در بيرون خانه‌اى نشانهء ابهت و جلال و قدرت صاحب خانه است بسا مىشود كه مدت يكهفته درويش را در بيرون خانه نگاه ميدارند تا مردم او را به‌بينند و بعد چيزى به او ميدهند اما وقتى كه درويش ببيند كه دادن ماليات به طول انجاميد اسباب اذيت صاحب‌خانه را فراهم مىكند و با بوقى كه از شاخ گاوميش درست كرده است و همراه دارد ، صداىهاى نامطبوع عجيب‌وغريبى بلند\r\n\r\n","description":"","footnote":"","page_name":" 174 ","page_number":206},
  {"content":"\r\n\r\nدرويش خاكسار كه بر گاوميش سوار شده است\r\nمىكند تا صاحب‌خانه خسته شده زودتر وام خود را بدرويش بپردازد . درويشانى هم هستند كه مانند نقالهاى قديمى ما داستانهاى زيادى بخاطر سپرده‌اند و در معابر مشغول داستان‌سرائى ميشوند و عابرين هم در اطراف آنها حلقه زده گوش ميدهند و پولى هم به آنها ميدهند .\r\n\r\nدرويشان ساحر\r\nدرويش برحسب عادت مجاز است كه در هرمجمعى وارد شده در سر هرسفره‌اى بنشيند و چون‌وچرائى در كار او نيست ، مهمان ناخوانده و غيرمنتظريست كه هميشه خوش آمده است و عامه از او ميترسند و او را صاحب اعجاز و الهام ميدانند و به پيش‌بينى و غيب - گوئى او عقيده دارند .\r\nبهتر آن است كه سياحان اروپائى هم با دادن يك يا دو قران درويش را از خود\r\n\r\n","description":"","footnote":"","page_name":" 175 ","page_number":207},
  {"content":"\r\n\r\nراضى كنند زيرا كه علاوه بر لعنت و نفرين ممكن است مردمى را كه در دنبال او افتاده‌اند تحريك بشورش نمايد و بزيان آنها تمام شود .\r\nدرويشى كه سوزن بزرگى را در گلوى خود فروميبرد\r\nدرويشان در دهكده‌ها بسحر و جادو ميپردازند و پول زيادى از زنان و مردان عوام ميگيرند و دعائى به آنها ميدهند تا از گزند جانوران موذى بر كنار باشند و همچنين موجبات خوشبختى زنان را با دعا و طلسم و جادو فراهم ميكنند تا در نزد شوهران خود عزيز باشند ، بر بالين مريضها حاضر ميشوند و دعائى خوانده به او ميدهند و اگر از بازيهاى فيزيكى هم اطلاعى داشته باشند و حاضرين را سرگرم كنند از مردان خارق العاده و مقدس بشمار ميروند .\r\n\r\n","description":"","footnote":"","page_name":" 176 ","page_number":208},
  {"content":"\r\n\r\n\r\nفساد اخلاق درويشان\r\nاز نقطهء نظر اخلاقى اغلب درويشان پست‌ترين طبقهء اجتماع ميباشند ، اينها عوام‌فريبى ميكنند و بمردم بيسواد و دهقانان زيانهاى مادى و معنوى ميرسانند و اگر مشروبات الكلى در دسترس آنها باشد به حد افراط مينوشند و در كشيدن ترياك و بنگ و حشيش افراط ميكنند .\r\nمردم عاقل و روشنفكر براى اين اشخاص ولگرد احترامى قائل نيستند ولى از زيان رساندن آنها ميترسند و متعرض آنها نميشوند و همين امر سبب شده است كه اينها بر افكار مردم خوشباور فشار وارد كنند\r\n\r\nفرق مختلف درويشان\r\nدرويشان بفرق مختلف تقسيم ميشوند و هرفرقه مرام و مسلك و مرشد خاصى دارد . درويشانى كه در فوق به وضع آنها اشاره كرديم از فرقهء خاكسارانند و همان كسانى هستند كه با تكدى امرار حيات ميكنند پيروان اين فرقه اغلب از شهرى به شهر ديگر مهاجرت ميكنند ، وقتى كه هواى خراسان يا تهران سرد مىشود به طرف جنوب ايران ميروند و چون هواى اين نواحى گرم شد دوباره به طرف شمال مراجعت مينمايند . بعضى هم منزل ثابت و معينى دارند و در موقع سال نو و موسم درو و خرمن‌كوبى در اطراف بتكدى ميپردازند . درويشان فرقهء خاكسار بازوبندى دارند و بازوهاى خود را هم خال‌كوبى كرده‌اند و با اين علامات از ساير فرق تشخيص داده ميشوند ، از سه هزار نفر درويش كه در تهران و اطراف آن سكونت دارند 600 نفر از فرقهء خاكسارانند .\r\nفرق مختلف ديگرى نيز هستند كه داراى لباس مخصوصى نيستند و بكسب و كار اشتغال دارند و تابع مسلك و پير و مرشد معينى ميباشند و بدستورات او عمل مينمايند اينها سربار جامعه نيستند و زيانى به كسى نميرسانند .\r\nدرويشان براى مسافرت و سياحت بلاد ، تابع قوانين مخصوصى نيستند فقط از مرشد اجازه گرفته بهركجا كه مايل باشند ميروند . عموما در دهكده‌ها و شهرها قدم‌زنان اشعارى ميخوانند و يا در ميدانهاى عمومى به نقالى ميپردازند و داستانهائى از شاهان و پهلوانان افسانه‌اى براى مردم نقل ميكنند ، بعضى هم مارگير هستند و انواع مارها\r\n\r\n","description":"","footnote":"","page_name":" 177 ","page_number":209},
  {"content":"\r\n\r\nرا در ميدان بمردم نشان ميدهند و پولى ميگيرند ، برخى هم در مجالس روضه‌خوانى درويش عجم كه با سوزاندن گرد معطرى مشغول جادوگرى است\r\nحاضر شده در پاى منبر به خواندن اشعارى كه حكايت از شهادت امامان نمايند مشغول ميشوند .\r\n\r\nطرز درويش شدن\r\nچون شخصى بخواهد در جرگهء درويشان درآيد بايد مدتى به خدمت مرشد بپردازد و از او تعليماتى بگيرد و برموز درويشى آشنا گردد ، هرگاه مرشد احساس كند كه مريد مشتاق گردش و سياحت است زودتر او را از رموز آگاه كرده اجازه مسافرت به او ميدهد .\r\n\r\n","description":"","footnote":"","page_name":" 178 ","page_number":210},
  {"content":"\r\n\r\nاسلحه و لوازم درويشى ، متعلق بقرون 17 و 18 ( كلكسيون مؤلف )\r\n\r\n","description":"","footnote":"","page_name":" 179 ","page_number":211},
  {"content":"\r\n\r\nكسانى كه ميخواهند گوشه‌گيرى اختيار كنند تعليماتشان به طول ميانجامد و معمولا بايستى هزار و يك روز بمرشد خدمت كنند و پس از اين مدت هديهء قابل ملاحظه‌اى بمرشد بدهند تا مقام درويشى را به آنها عطا نمايد و اجازه دهد كه بتكدى بپردازند .\r\nدرويشان در شهرهاى بزرگ يك محل اجتماع عمومى دارند كه موسوم است بخانقاه ، در شيراز نيز چندين محل اجتماع دارند از قبيل هفت تن و چهل تن و غيره ، درويشان در اين خانقاه‌ها كمتر ديده ميشوند و بيشتر مشغول گدائى هستند و آنچه از اين راه بدست ميآورند قسمت عمده‌اش بايد بمرشد برسد .\r\nبهرجهت شغل درويشى شغل آزاديست و كسانى كه لياقت كار كردن ندارند و يا از راهى كه تعقيب نموده‌اند مأيوس برگشته‌اند بدرويشى و دريوزگى تن درميدهند و تاج درويشى بر سر گذارده ، پوست ببر را بر روى شانه مياندازند تا بتوانند با سهولت عصارهء هم‌ميهنان خود را بكشند « 1 »\r\nطرز بجاى آوردن نماز\r\n\r\nطرز عبادت شيعيان\r\nمسلمان واقعى بايد در شبانه‌روز پنج دفعه نماز بجاى آورد در شهرها و دهكده‌هاى بزرگ كه مسجد وجود داشته باشد مؤذن بالاى بام يا منارهء مسجد رفته با صداى بلند اذان ميگويد و مؤمنين را دعوت به نماز مينمايد .\r\nشنيدن اذان مخصوصا وقتى كه مؤذن خوش‌صوت باشد در شخص خارجى بسيار تأثير مىكند و بقدرى اين تأثير شديد است كه هيچوقت از\r\n\r\n\r\n","description":"","footnote":"\r\n( 1 ) كسانى كه بخواهند راجع بدرويشان تحقيقات بيشترى بكنند مىتوانند بكتاب بستان السياحة مراجعه نمايند .\r\n","page_name":" 180 ","page_number":212},
  {"content":"\r\n\r\nخاطر فراموش نخواهد شد و يكى از يادگارهاى جالب توجهى است كه باختريان از خاور با خود ميآورند .\r\nمؤمنين قبل از نماز بايد وضو بگيرند و بعد در امتداد خانهء كعبه ايستاده نماز بجاى آورند ، روزهاى جمعه مخصوصا اغلب به مسجد ميروند و در پشت سر امام ايستاده نماز ميخوانند ، مساجد مسلمانان فوق‌العاده تميز هستند .\r\nعلاوه بر اداى نماز ، شيعه بايد در ايام ماه رمضان روزه بگيرد و در صورت امكان و استطاعت به زيارت مكه هم برود و در ماه محرم بعزادارى امامان مشغول شود .\r\nالبته بجاى آوردن عبادات منوط بداشتن صحت و استطاعت است و كسانى كه مريض باشند از انجام اين وظايف معاف هستند .\r\n\r\nزيارتگاه‌هاى عمده\r\nمهم‌ترين زيارتگاه ايرانيان نخست مقبرهء حضرت رضا ( ع ) مىباشد كه در شهر مشهد در ايالت خراسان است ، دوم مقبرهء امير المؤمنين على ( ع ) در نجف ، سوم مقبرهء امام حسين ( ع ) در كربلا ، چهارم مقابر كاظمين در نزديكى بغداد و پنجم مقابر سامره . اين زيارتگاه‌هاى پنجگانه در خاك چشمهء زيارتگاه در سرحد ايران و افغانستان\r\n\r\n","description":"","footnote":"","page_name":" 181 ","page_number":213},
  {"content":"\r\n\r\nترك واقع شده‌اند و مقبرهء حضرت فاطمه خواهر امام رضا هم در شهر قم واقع گرديده است و همه‌ساله زوار زيادى به زيارت آن ميروند ، مقبرهء حضرت عبد العظيم هم در رى و در قرب تهران است ، مقابر ديگرى هم هستند مانند مقبرهء شيخ صفى الدين در اردبيل و شاه‌چراغ در شيراز و غيره .\r\nبراى رفتن به زيارت مكه سهل‌ترين راه براى ساكنين شمالى ايران راه تفليس و بحر اسود و قسطنطنيه و سوئز و جده است . مسلمانان عقيده دارند كه اگر به زيارت بروند گناهان آنها بخشيده مىشود و آنچه به زور و جبر از ديگران گرفته‌اند بر آنها حلال ميگردد و در آخرت آمرزيده خواهند شد .\r\n\r\nتشكيل كاروان زوار\r\nمعمولا در ماه ذى حجه زوار در شهرها جمع ميشوند و بهيئت اجتماع كه شايد شمارهء آنها بصدها نفر برسد براى زيارت مكه كاروان زوار كه بمشهد ميرود\r\n\r\n","description":"","footnote":"","page_name":" 182 ","page_number":214},
  {"content":"\r\n\r\nحركت ميكنند و همچنين در مواقع مخصوصى هم به زيارت كربلا و مشهد ميروند . در موقع بيرون رفتن از شهر آنها را مشايعت ميكنند و تشريفاتى به عمل ميآورند . كاروان داراى راهنمائى است كه او را چاوش ميگويند . چاوش كسى است كه همه‌ساله به زيارت ميرود و راهها را خوب ميشناسد ، در دست او پرچمى است و چون به شهر و دهكده يا مكان مقدسى رسيد اشعار مناسبى را با آواز و با صداى بلند ميخواند . چاوش به كارهاى اقتصادى زوار نيز رسيدگى مىكند و منازل مناسبى براى آنها تهيه مينمايد و از تمام كسانى كه در زير زوارى كه در حياط مسجد نماز جماعت ميخوانند\r\nپرچم او جمع شده‌اند مواظبت مىكند و طورى راه ميپيمايد كه كاروان در موقع معينى به منزل برسد و در مقابل اين خدمات از انعامات زوار بهره‌مند ميگردد و اشخاص متمول پولى به او ميدهند ، در موقع مراجعت از زيارت نيز از كاروان جلو ميافتد تا خبر ورود زوار را بخانواده‌هاى آنها برساند ، در اينموقع هم خانواده‌ها پولى بعنوان مژدگانى به او ميدهند و براى استقبال زوار حركت ميكنند .\r\n\r\n","description":"","footnote":"","page_name":" 183 ","page_number":215},
  {"content":"\r\n\r\nخلاصه پس از برگشت از زيارت هرزائرى داراى عنوانى مىشود اگر به مكه رفته باشد او را حاجى ميگويند و چون بكربلا مشرف شده باشد كربلائى و اگر بمشهد رفته باشد او را مشهدى ميگويند .\r\n\r\nايجاد زيارتگاه\r\nگذشته از اين زيارتگاههاى عمده كه داراى مأخذ و مدرك صحيحى هستند در غالب شهرها و دهكده‌ها نيز امامزاده‌هائى وجود دارند كه ايجاد آنها متكى باسناد و مدارك درستى نيست و غالبا كسى خواب ديده و به همين مناسبت آنجا زيارتگاه شده است .\r\nمقبرهء زيارتگاه در سرحد ايران و افغانستان\r\nداستانى راجع بامامزادهء مشهور قراداغ شنيدم كه براى مثال در اينجا نقل ميكنم . گويند وقتى دهقانى در دامنهء تپه‌اى خربوزه كاشت ، اتفاقا حاصل او خوب شد\r\n\r\n","description":"","footnote":"","page_name":" 184 ","page_number":216},
  {"content":"\r\n\r\nو خربوزهء زيادى به عمل آمد ، دهقان براى به فروش رساندن آنها تدبيرى انديشيد و روزى در موقع بامداد بهمسايگان خود گفت كه من ديشب امامى را در خواب ديدم كه نور مقدسى در اطراف سرش تابان بود و در آن تپه ظاهر شد . خبر اين خواب به زودى در آن نواحى منتشر گرديد و از هرطرف جمعيت زيادى بسوى آن تپه روى آورد و بنائى هم بنام امامزاده در آن محل برپا ساختند . دهقان با اين تدبير تمام خربوزه‌هاى خود را با بهاى زيادى فروخت و ثروت قابل ملاحظه‌اى بدست آورد و چندى بعد بحيلهء خود اعتراف نمود ولى كسى بسخنان او گوش نداد و اين محل براى آن دهكده و قراء اطراف زيارتگاه عمومى گرديد « 1 »\r\n\r\nماه رمضان و روزه\r\nماه رمضان ماه مقدسى است و مسلمانان در اين ماه روزه ميگيرند ، چون سال اسلامى قمرى است ماه رمضان در تمام فصول گردش مىكند و در هر 33 سال ، از 14 ژوئن دوباره شروع بگردش مينمايد « 2 »\r\nدر اين ماه مؤمنين باستثناى مسافرين و بيماران و زنان شيرده و بچه‌هاى خردسال و پيران فرتوت ، همه بايد از سپيدهء بامدادى تا غروب آفتاب از خوردن و آشاميدن خوددارى كنند . ( موقع شروع بامداد وقتى است كه بتوان بوسيلهء روشنائى طبيعى نخ سفيد را از نخ سياه تشخيص داد ) چون ماه رمضان بفصل تابستان افتد بروزه‌گيران سخت ميگذرد زيرا كه در اين فصل شبها كوتاه و روزها بلند هستند و مؤمنين بايد در اين فصل حداقل 16 و حداكثر 18 ساعت هيچ نخورند و نياشامند .\r\nدر ماه رمضان بازار تقريبا تعطيل مىشود و معاملات متوقف ميگردند ، حتى زارعين هم يك يا دو ساعت ديرتر از معمول مشغول به كار ميشوند و در ساعت 3 يا 4\r\n\r\n\r\n","description":"","footnote":"\r\n( 1 ) نقل از مجلهء س . ژويلسن  ( Rev . S . G . Wilson . Persian life Customs ) \r\n( 2 ) تقويم عرب از سال دهم هجرت مطابق ( 632 ميلادى ) معمول شده و سالهاى آن قمريست و مركب از 12 ماه است كه از ماه محرم شروع و بذى حجه خاتمه مييابد . هرسال قمرى 11 روز كمتر از سال شمسى گريگورى است ، هفته نيز مركب از هفت روز است كه با رقم شمرده ميشوند مانند يكشنبه و دوشنبه و غيره .\r\n","page_name":" 185 ","page_number":217},
  {"content":"\r\n\r\nبعد از ظهر دست از كار ميكشند و كسبه و تجار هم فقط چند ساعتى در روز دكانهاى خود را باز ميكنند . كارمندان ادارات هم بيش از يك يا دو ساعت كار نميكنند و كارهاى عمده ببعد از ماه رمضان موكول ميگردند .\r\nمعمولا يكساعت قبل از دميدن سفيدهء بامدادى مؤذن‌ها و مناجات‌كنندگان روى بام‌ها با صداى بلند شروع روزه را اعلام ميكنند و فرياد ميكشند : « آب است كباب‌پز دوره‌گرد\r\nو ترياك » در اين موقع مؤمنين آخرين فنجان چاى را نوشيده قليان يا چپقى ميكشند و آب زيادى مينوشند و حب كوچك ترياكى هم ميخورند و بخواب ميروند يعنى روز را تبديل بشب ميكنند . همين كه آفتاب قوس معمولى خود را در آسمان پيمود ، كوچه‌ها\r\n\r\n","description":"","footnote":"","page_name":" 186 ","page_number":218},
  {"content":"\r\n\r\nپر از جمعيت ميشوند و چون موقع انداختن توپ كه علامت افطار است نزديك مىشود ، قليان‌فروشان دوره‌گرد تنباكو را در سر قليان‌ها ميريزند و قهوه‌چىها چاى را در قورىها دم ميكنند ، دكانهاى آشپزى از جمعيت پر ميشوند و بمحض اينكه صداى توپ شنيده شد استكانهاى چاى در قهوه‌خانه‌ها بسرعت در ميان مردم تقسيم مىشود .\r\nشيرينىفروشان هم در شب‌هاى ماه رمضان سرگرم كار ميگردند و مخصوصا مشغول طبخ زولوبيا ميشوند كه در اين ماه زياد مصرف مىشود . زولوبيا مركب است از نشاسته و شكر كه با روغن كنجد مخلوط است ، اين مخلوط را در ماهىتابه ميريزند و به آن حرارت ميدهند تا متورم و برشته شود و قابل خوردن گردد . تقريبا يك ساعت از غروب آفتاب گذشته مؤمنين غذائى ميخورند و بعد مشغول ديدوبازديد و گردش ميشوند .\r\nدكان كباب‌پزى در بازار تهران اقتباس از سفرنامه فلاندن و كوست ( 1854 - 1843 )\r\n\r\nمهمانى و احسان\r\nايرانيان عادت دارند كه در ماه رمضان از يكديگر مهمانى كنند . پس از خوردن شام بشب‌نشينى ميپردازند و با انواع تفريحات خود را سرگرم مينمايند ، مخصوصا با نهايت ميل و\r\n\r\n","description":"","footnote":"","page_name":" 187 ","page_number":219},
  {"content":"\r\n\r\nاشتياق بشنيدن و خواندن داستانها و تواريخ و اشعار ميپردازند . اشخاصى كه مايل بگرفتن روزه نباشند بايد طورى رفتار كنند كه كسى از عمل آنها آگاه نشود زيرا اگر آشكارا بچنين عملى مبادرت نمايند مورد حملهء ديگران واقع ميشوند و اذيت و آزار مىبينند ، البته چنين عملى هم بندرت اتفاق ميافتد . ملاها و سادات بقدرى دقيق هستند كه حتى آب دهان خود را هم فرونميبرند . مستر بيشوپ  ( Bishop )  نقل مىكند كه راهنماى او با دامن قبا صورت خود را پوشانده بود تا مبادا پشه يا مگسى در دهانش داخل شود و روزه‌اش را باطل نمايد .\r\nمجلس ضيافت در يك شب ماه رمضان\r\nايرانيان در ايام ماه رمضان بيشتر به مسجد ميروند و پس از عبادت روى حصيرها ميخوابند . در آخر ماه رمضان هرمسلمانى موظف است كه بعنوان فطريه چيزى به فقرا بدهد كه معمولا بايد يك كيل گندم يا جو و يا خرما يا چيز ديگرى باشد ولى اغلب آن را به پول تبديل ميكنند و اين احسان اجر اخروى هم دارد . ايرانى مسلمان فطرتا محسن و خير است . تقريبا 21 درصد عايدات هرخانواده صرف احسان به فقرا و بينوايان\r\n\r\n","description":"","footnote":"","page_name":" 188 ","page_number":220},
  {"content":"\r\n\r\nفرش مسجد كه در حاشيهء آن اسامى خلفاى اربعه ديده مىشود اين فرش در قرن 18 در آسياى صغير بافته شده و نقوش تزيينى آن بسبك ايرانى است ( كلكسيون مؤلف )\r\n\r\n","description":"","footnote":"","page_name":" 189 ","page_number":221},
  {"content":"\r\n\r\nمىشود و مؤمنين متدين خمس عايدات خود را صرف احسان و اعمال خيريه ميكنند .\r\n\r\nماه محرم و عزادارى\r\nدر ماه محرم بيادگار شهادت امام حسين و بستگان او مجالس عزادارى زيادى فراهم مىشود ، مخصوصا در ده روز اول محرم در غالب خانه‌ها روضه‌خوانى ميكنند ، بخصوص در روزهاى نهم و دهم كه آنها را تاسوعا و عاشورا ميگويند صحنه‌هاى بسيار حزن‌انگيز و جالب توجهى فراهم مينمايند .\r\nدر تمام ايام ماه محرم بخصوص در ده روز اول تمام مردم از زن و مرد و حتى كودكان لباس سياه ماتم ميپوشند و بعضى از آنها پيراهن سياه بلندى بر تن ميكنند و مجالس متعدد روضه و تعزيه در منازل اشخاص متعين و ثروتمند تشكيل ميگردد . در بالاى سر در اين خانه‌ها پرچم سياهى زده مىشود و هركس اعم از غنى يا فقير ميتواند آزادانه در اين مجالس وارد شود و بيانات روضه‌خوان را استماع نمايد و قهوه و چاى و شربت بنوشد .\r\nدستهء سينه زن در روز عاشورا\r\n\r\nتعزيه يا نمايشات حزن‌انگيز\r\nدر اين ماه تكايا را آرايش ميكنند و شهادت امامان را حتى الامكان به صورت واقع نمايش ميدهند . شيعيان به تعزيه علاقهء خاصى دارند ، اين صحنه‌هاى حزن‌آور نيز در ايالات و ولايات بتوسط\r\n\r\n","description":"","footnote":"","page_name":" 190 ","page_number":222},
  {"content":"\r\n\r\nحكام در تكيه يا مسجدى نمايش داده ميشوند و اگر جاى مناسبى نباشد در مقابل عمارت حكومتى چادر ميزنند و در آنجا مجالس تعزيه را داير مينمايند .\r\nدر مركز محوطه‌اى كه براى اين كار انتخاب شده مصطبهء بلندى درست ميكنند كه 25 تا 30 متر مربع وسعت دارد و ارتفاع آن بيك الى دو متر ميرسد ، در يك گوشهء اين مصطبه شخصى كه مدير نمايش يا باصطلاح تعزيه‌گردان است در روى صندلى مىنشيند ، در اطراف اين سكوى بلند معبرى بعرض 3 تا 4 متر معين شده كه تعزيه‌خوانان بتوانند با سهولت در اطراف آن گردش نمايند ، محوطهء بعد از معبر به دو قسمت تقسيم مىشود قسمت سمت چپ مخصوص نشستن زنان است و قسمت راست بمردان تعلق دارد و بقدرى در اين محوطهء كوچك جمعيت جمع مىشود كه غالبا بهمديگر فشار ميآورند و متحمل صدماتى ميشوند . حاكم و اطرافيان او هم در طاقنماهاى فوقانى جاى ميگيرند .\r\nدر تهران و مراكز بزرگ تعزيه با شليك يك تير توپ شروع مىشود ، ابتدا دسته در داخل حياط مسجد\r\n\r\n","description":"","footnote":"","page_name":" 191 ","page_number":223},
  {"content":"\r\n\r\nتعزيه‌خوانان بهيئت اجتماع به روى مصطبه ميآيند و يكى از آنها بالاى منبر رفته روضهء مختصرى ميخواند و هردفعه كه نام شهدا را بر زبان مىآورد همه دسته‌جمع گريه و ناله ميكنند و جمعيت تماشاچى را بشدت متأثر مينمايند و گاهى هم روضه‌خوان اشعارى را با آهنگ مخصوصى ميخواند و حضار هم بآهنگ آن سينه ميزنند .\r\nپس از اين مقدمه نمايشات حزن‌انگيز شروع مىشود ، ابتدا جمعيتى از سقاها با مشكهاى پر از آب وارد ميشوند و بدور مصطبه ميگردند و تشنگى شهداى كربلا را بخاطرها ميآورند . حضار بديدن آنان شروع بآه و ناله ميكنند ، پس از سقاها دستهء درويشان ميآيند كه بالاى تن خود را عريان كرده ، زنجيرهاى سنگين به بدن خود مى - زنند و فرياد ميكشند و ميگويند : حسين . . . حسن .\r\n\r\nعاشورا\r\nدر روز عاشورا دستهء ديگرى هم به اين دسته اضافه مىشود ، افراد اين دسته كسانى هستند كه نذر كرده‌اند در اين‌روز گروهى از سينه‌زنان كه منتظر حركت دسته هستند\r\n\r\n","description":"","footnote":"","page_name":" 192 ","page_number":224},
  {"content":"\r\n\r\nخون خود را در ماتم شهداى كربلا بريزند ، آنها موهاى سر را تراشيده ، كفن سفيدى هم ميپوشند و يا حسين‌گويان قمه بسر خود ميزنند و خون از سر و روى آنها جارى ميگردد و روى كفن ميريزد ، پس از جارى شدن خون هيجانى در آنها توليد مىشود و اگر از آنان جلوگيرى نشود خود را با قمه هلاك ميكنند ، اشخاصى هستند كه چوبهائى بدست دارند و آنها را جلو قمه ميگيرند تا ضربات بسرها وارد نيايند و بدين‌ترتيب از ريختن خون زياد جلوگيرى مينمايند ، معهذا بعضى بواسطهء خونريزى زياد از پا درميآيند و يا اقلا مدتى مريض ميشوند ، خلاصه اين دستهء قمه‌زن پس از خروج از تكيه و گردش معمولى نزد رئيس پليس ميروند و از او تقاضاى رهائى زندانيان را ميكنند و او جانيان زندانى كه غل و زنجير شده‌اند\r\nنيز غالبا به درخواستهاى آنان تن درميدهد و يك يا دو نفر زندانى را به آنان ميبخشد .\r\nاغلب اشخاص ثروتمند كه يكى از افراد خانوادهء آنها زندانى شده است و نتوانسته‌اند وسايل آزادى او را فراهم نمايند متوسل بدسته‌هاى قمه‌زن ميگردند\r\n\r\n","description":"","footnote":"","page_name":" 193 ","page_number":225},
  {"content":"\r\n\r\nو با دادن پول آنها را واميدارند كه فلان زندانى را مطالبه كرده آزادش نمايند .\r\nبطوريكه ذكر شد اين دسته‌ها بهيئت اجتماع بنوبه ميآيند و پس از گردش بدور مصطبهء بلند از تكيه خارج ميشوند ، بعد از آنها دسته‌اى به صورت اعراب كافر و وحشى ميآيند كه لباسهاى كوتاه پوشيده‌اند و پابرهنه هستند و هريك شمشير يا نيزه‌اى هم در دست دارند ، در دنبال اين دسته يزيد قاتل امام حسين با اطرافيان خود با شكوه و جلال تمام ميآيد . يزيد بر اسب قشنگى سوار است و زرهى بر تن و كلاه‌خود آهنين بر سر دارد و پيوسته شمشيرى را در دست خود حركت ميدهد و هنگاميكه از مقابل تماشاچيان ميگذرد همه به او لعنت ميكنند و زنان آب دهان به طرف او مياندازند .\r\nپس از يزيد نوكران او ميآيند كه اسبانى را هم بيدك ميكشند و در دنبال آنها سربازان با دستهء موزيك ميآيند و پس از دور زدن از تكيه خارج ميشوند ، بعد از اينها خانوادهء شهدا ميآيند ، زنان و اطفال در كجاوه‌هائى كه بر پشت شتران است نشسته‌اند ، بجاى زنان پسران جوان لباس زنانه ميپوشند زيرا كه شركت زنان در اين گونه نمايشات ممنوع است ، در دنبال آنها هم امام حسين با ياران خود سوار بر اسب ميآيد و بديدن او صداى شيون جمعيت بلند مىشود .\r\nايرانيان غالب وقايع تاريخى را كه جنبهء مذهبى داشته باشند با تعزيه نمايش ميدهند از قبيل تعزيهء آدم و حوا و قربانى كردن اسمعيل و غيره .\r\nتعزيه‌خوانان هم با عشق و علاقهء خاصى بانجام وظيفه ميپردازند و سعى ميكنند كه به اين نمايشات صورت واقعى و حقيقى بدهند ، عروسى قاسم را هم با همان شكوه و جلالى كه در اين موارد فراهم مىشود نمايش ميدهند . نمايش‌دهندگان كسانى هستند كه در كار خود تمرين زياد كرده‌اند و در اين نوع نمايشات سابقه دارند . اينها در كودكى نقش اطفال كوچك را بازى ميكنند و چون بسن جوانى رسيدند جوانان را نمايش ميدهند ، خلاصه آنكه تعزيه‌خوانى تقريبا شغلى است موروثى كه از پدر بپسر ميرسد و همه در كار خود ورزيده هستند .\r\nتعزيه نمايش‌نامه‌هاى زياد دارد بطوريكه اگر هرروز دو نمايش داده شود\r\n\r\n","description":"","footnote":"","page_name":" 194 ","page_number":226},
  {"content":"\r\n\r\nپانزده روز طول ميكشد تا تمام آنها بمعرض نمايش درآيند . تعزيه‌خوانان بايد مطالب را بخاطر بسپارند و نسخه‌اى هم دارند كه در موقع لزوم به آن مراجعه ميكنند دستهء سينه زن در روز عاشورا\r\nزيرا كه در نمايشات آنها سوفلور ( يادآورنده ) وجود ندارد و اغلب از فرط تمرين ، اشعار و مطالبى را كه بايد بخوانند از حفظ دارند .\r\n\r\nنمايش خنده‌آور عمر\r\nايرانيان علاوه بر اين نمايشهاى حزن‌انگيز نمايش خنده‌آور و نشاطانگيزى هم دارند كه سالى يك مرتبه بموقع عمل گذارده مىشود و آن روزى است كه عمر بقتل رسيده است . در اين روز شيعيان كينهء خود را نسبت بسنيان بروز ميدهند و هيكل ابو بكر و مخصوصا عمر را به شكل مضحكى ميسازند و بانواع مختلف به اين هياكل توهين ميكنند . همان‌طور كه عيسويان قرون وسطى از « ژودا » « 1 » متنفر بودند شيعيان هم از عمر متنفر هستند و پيوسته\r\n\r\n\r\n","description":"","footnote":"\r\n( 1 ) مقصود يهوداى اسخريوطى است كه به عيسى خيانت كرد ( م ) .\r\n","page_name":" 195 ","page_number":227},
  {"content":"\r\n\r\nبه او لعنت ميفرستند و تا هراندازه كه ممكن باشد از خفت و تحقير او كوتاهى نميكنند ، مثلا فرش‌بافان نام او را پائين قالى يا قاليچه بطور برجسته‌اى نمايش ميدهند تا در زير پاى واردين لگدكوب شود و همچنين كفاشان نام او را در زير تخت كفش قرار ميدهند تا پيوسته پايمال گردد و بعضى هم نام او را در كف پاى خود خالكوبى ميكنند تا پيوسته در زير پا باشد . شيعيان در روز عيد عمر جشن ميگيرند و مجسمهء عمر را با وضع بسيار مضحكى ميسازند و پس از توهين به آن ، سرانجام در ميان فريادهاى شادمانى و هلهلهء تماشاچيان آن را آتش ميزنند .\r\nمجلس تعزيه در حياط مسجد در روز عاشورا\r\nاين جشن عمركشان را بانواع مختلف فراهم ميسازند و ما در اين‌جا يكنوع آن را شرح ميدهيم :\r\nبراى اين جشن تشريفات زيادى فراهم مينمايند ، در مركز حياط مسجد يا تكيه يكنفر لوطى كه لباس مضحكى پوشيده است در روى سكوى بلندى كه غالبا\r\n\r\n","description":"","footnote":"","page_name":" 196 ","page_number":228},
  {"content":"\r\n\r\nدر روى حوض مركزى درست كرده‌اند جاى ميگيرد و بيانات خنده‌آورى ايراد مىكند و تماشاچيان را با حركات و اشارات مخصوص خود ميخنداند ، پس از آن موزيك بنواختن آهنگهاى مخصوصى ميپردازد و جمعيت تماشاچى بدور حياط گردش مىكند ، عمر مصنوعى ريسمانى به گردن سگى بسته و حيوانرا زوزه‌كنان بدنبال خود ميكشد و چون اين سگ عادت بريسمان و بند ندارد پيوسته صدا مىكند و درصدد است كه پاى عابرين را بگزد . ياران عمر هم روى الاغها به شكل مضحكى سوار شده‌اند و عده‌اى هم در دنبال شيطان افتاده بفرمان او حركات مخصوصى ميكنند . شخصى كه نقش شيطان را به عهده دارد نصف بدنش عريان است ، صورتش با رنگ زرد نقاشى شده و در بدنش صور مضحكى ديده مىشود ، دوائر سفيد بزرگى در اطراف دهان و چشمان او كشيده‌اند و در سر او هم دو شاخ قرار داده‌اند و او را به صورتى درآورده‌اند كه هم مضحك و هم موحش است ، تمام اين مقدمات و تشريفات براى اين است كه عمر را بجهنم بفرستند ، خلاصه پس از آنكه جمعيت به اين ترتيب بدور حياط گشت عمر ميآيد و در روى تخته‌هائى كه در بالاى حوض قرار داده‌اند ميايستد و نطق مفصل مضحكى مىكند و به طرز مخصوصى غذا مىخورد و بامر شيطان شراب مينوشد و مست مىشود و برقص ميپردازد ، ياران و اصحاب شيطان هم در اين رقص با او شركت ميكنند و همين كه كاملا سرگرم رقصيدن شدند تخته‌ها را از زير پاى آنها ميكشند و همه در حوض افتاده بشناورى مشغول ميشوند و جشن به اين ترتيب با فريادهاى نشاطانگيز تماشاچيان بپايان ميرسد .\r\n\r\nعيد قربان\r\nبزرگترين عيد مسلمانان عيد قربان است . در اين‌روز هر مسلمانى بايد حيوانى را قربانى كند . توانگران گاو و گوسفند قربانى ميكنند و فقرا اگر بتوانند بكشتن مرغى اكتفا مينمايند .\r\nدر دوران سلطنت سلسلهء صفويه در دربار ايران شتر قربانى ميكردند ، اين رسم هنوز هم در ايران باقى است و شاه بايد در اين‌روز شترى قربانى كند .\r\n\r\n","description":"","footnote":"","page_name":" 197 ","page_number":229},
  {"content":"\r\n\r\nبطوريكه نقل ميكنند گويا شاهان قاجار از انجام چنين عملى كراهت داشتند و بجاى خود كسى را وكيل ميكردند كه قربانى كند . وكيل در اين‌روز لباس شاه را ميپوشد و مانند او سروصورت خود را آرايش ميدهد و جواهر زيادى بسر و سينهء خود مىزند و با شكوه و تجمل معمولى سلطنتى به عمل ميپردازد .\r\nچند روز قبل از عيد قربان شترى را زينت ميكنند و در تهران ميگردانند و عدهء زيادى از سربازان و مطربان با سازوآواز در دنبال او حركت ميكنند . صبح روز عيد شتر را با آرايش و تجملات بيشترى از ارك سلطنتى بيرون ميآورند ، شاه مصنوعى در پيشاپيش آن با تشريفات و تجملات سلطنتى در حالى كه جمعى از درباريان او را احاطه كرده‌اند سوار بر اسب حركت مىكند . اين شاه دروغى لباس ابريشمى سبزى پوشيده و طاقه شالى را هم كه شاه اصلى در مقابل چنين عملى به او بخشيده حمايل كرده است . در دنبال او هم نمايندگان اصناف تهران پياده يا سوار بر قاطر حركت ميكنند و هركدام هوله يا بقچه‌اى به گردن بسته‌اند كه بايد قسمتى از گوشت شتر را در آن جاى دهند .\r\nچون اين شاه مصنوعى با آن شكوه و جلال بمقابل كاخ نگارستان رسيد توقف مىكند و مستخدمين زينت‌هاى شتر را برميدارند و آن را عريان ميكنند و روى زمين ميخوابانند ، در اينموقع شاه مصنوعى جلو ميآيد و نيزه‌اى در گلوى آن فروميبرد ، پس از آن جمعيت بجان حيوان بيزبان افتاده ، قبل از آنكه جان بدهد آن را قطعه‌قطعه ميكنند و هريك از نمايندگان اصناف قسمت خود را مىبرند . معمولا نعلبندان سر آن را ميگيرند و سراجان كوهان آن را مىبرند و آهنگران و بقالان و قصابان گوشت ران و پاهاى آن را در ميان خود قسمت ميكنند .\r\nنمايندهء شاه هم يك تكه از گوشت آن را سر نيزه زده فاتحانه ميبرد تا براى نشانهء انجام عمل قربانى بشاه نشان دهد .\r\nوقتى كه نمايندگان اصناف قسمت‌هاى خود را گرفتند ، باقىماندهء حيوان را بجمعيت تماشاچى واميگذارند كه با كارد و چاقو مشغول بريدن گوشت بدن آن\r\n\r\n","description":"","footnote":"","page_name":" 198 ","page_number":230},
  {"content":"\r\n\r\nميشوند و بعضى از حضار هم انگشتان خود را در خون آن فروبرده به پيشانى ميكشند تا مشمول ثواب قربانى بشوند .\r\n\r\nقسمت چهارم - سرگرمىها و تفريحات ايرانيان\r\n\r\nچوگان‌بازى\r\nايرانى بالطبع متفكر است و حالت فيلسوفانه‌اى دارد و كم‌تر ببازيهاى ورزشى كه ما اروپائيان به آنها علاقهء مفرطى داريم ميپردازد ، معهذا در نقاشيهاى مينياتورى قديمى ، گوى و چوگان بازى با اسب زياد ديده مىشود ، مخصوصا در شاهنامه‌هاى قديمى صفحات زيادى از اين قبيل نقاشيها هست و مىرساند كه ايرانيان براى تمرينات جنگى و شكار به اين بازى ميپرداخته‌اند . متأسفانه روح پول‌پرستى اشخاصى كه اين كتب خطى نفيس را مالك شكار حيوانات وحشى ، اقتباس از نقش يك قالى قرن 16\r\nبوده‌اند آنها را وادار كرده است كه كتاب خود را ناقص نموده اوراق نقاشى آن را بيرون بيآورند و به بيگانگان بفروشند .\r\nبهرحال مدت بيست سال مىشود كه اين بازى گوى و چوگان منسوخ شده است و باستثناى ورزشهاى باستانى كه در زورخانه‌ها انجام ميگيرد ورزش ديگرى در ايران معمول نيست ، مخصوصا كشتىگيرى هنوز در ميان پهلوانان رايج است .\r\n\r\nرقص و موسيقى\r\nدر ايران كسى در فكر يادگرفتن هنر رقص نيست و غير از مطربان هيچكس به تمرين رقص نميپردازد . روزى يكى از اعيان‌زادگان ايرانى يكنفر اروپائى را ديد كه به تمرين\r\n\r\n","description":"","footnote":"","page_name":" 199 ","page_number":231},
  {"content":"\r\n\r\nرقص پرداخته بود ، با كمال تعجب به او گفت شما چرا براى خودتان ميرقصيد ؟ رقاص بايد براى سرگرم كردن ديگران برقصد .\r\nبا اينكه ايرانيان بهنر رقص اهميتى نميدهند در جشن‌هاى خصوصى و عمومى حتما بايد رقاصان شركت داشته باشند و هيچ جشنى بدون رقص و موسيقى برگزار پسران رقاص كه به لباس دختران ملبس شده‌اند ( نقاشى يك مسافر فرانسوى در سال 1838 )\r\nنميشود . در مجالس مردانه ، پسران لباس زنانه ميپوشند و ميرقصند و رقص زنان فقط براى سرگرمى اندرون‌ها معمول است . غالبا رقاصان پسربچه‌هاى يتيم و بيكسى هستند كه مطربان آنها را نزد خود ميآورند و از آنها نگاهدارى ميكنند و فن رقص را به آنها ميآموزند ، اينان از سن ده سالگى شروع برقصيدن ميكنند و تا 17 الى 18 سالگى به اين عمل ادامه ميدهند .\r\nمطربان صنف مخصوصى هستند كه رياست آنها با يكى از پيشخدمتان كاخ شاهى است كه اكنون احتشام خلوت لقب دارد و براى هرشهرى رئيس نقاره‌خانه معين مىكند . پسران رقاص گيسوان بلندى دارند كه روى شانه‌ها ريخته است و در\r\n\r\n","description":"","footnote":"","page_name":" 200 ","page_number":232},
  {"content":"\r\n\r\nآلات موسيقى متعلق بقرون 18 و 19 ( كلكسيون مؤلف )\r\n\r\n","description":"","footnote":"","page_name":" 201 ","page_number":233},
  {"content":"\r\n\r\nتصوير زن سنتورزن ، از نقاشىهاى كاخ ميسيون فرانسه تهران ( كلكسيون ژول لورنس ، كتابخانهء هنرهاى زيبا )\r\nموقع رقص لباس زنانه ميپوشند و با زنان اشتباه ميشوند و هروقت كه آهنك موسيقى عوض شود تبديل لباس ميكنند .\r\nموسيقى ايرانى اغلب با آهنك‌هاى عربى تركيب شده است اكنون در ايران آهنك‌هاى تركى و اروپائى هم شنيده مىشود . هرگاه موسيقى براى رقص باشد آن را رنگ ميگويند و اگر بدون رقص و با خواندن اشعار همراه باشد آن را تصنيف و آواز مينامند .\r\nموسيقى ايرانى داراى چندين مقام است كه بيشتر در آنها اشعار حافظ و سعدى خوانده مىشود و هرمقامى نام مخصوصى دارد مانند شور و ماهور و نوا و همايون و بيات و ابو عطا و دشتى و شوشترى و سه‌گاه و چهارگاه و مثنوى و غيره .\r\n\r\nبازيهاى مختلف\r\nاعيان و اشراف ببازى هاى نرد و شطرنج علاقهء مخصوصى دارند و براى گذراندن وقت با آنها سرگرم ميشوند ، قوانين اسلامى انواع قمار را شديدا منع كرده است زيرا كه قمار موجب كسالت و ملالت ميگردد و بسا مىشود كه باوقات تلخى و كشمكش و نزاع منتهى ميگردد .\r\nقديمترين ورق‌هاى بازى آس است ، اين ورق‌ها از قطعات كوچك عاج به شكل مربع مستطيل ساخته شده‌اند و در روى آنها مينياتورهاى قشنگى با رنگ‌هاى طلائى نقاشى شده است ، اين قطعات عاج كه هنوز هم نمونهء آنها پيدا مىشود بعدها بمقواهاى\r\n\r\n","description":"","footnote":"","page_name":" 202 ","page_number":234},
  {"content":"\r\n\r\nنقاشى شده و رنك و روغن زده تبديل شده‌اند و پنج سرى پنج ورقى هستند كه آنها را شاه ، آس ، بىبى ، لكات و سرباز ميگويند و هريك با رنك‌آميزى زمينهء زرد يا سبز يا قرمز يا سياه يا طلائى تشخيص داده ميشوند .\r\nقطعات عاج نقاشى شده كار قرن 19 كه بجاى ورق‌بازى ايرانيان به كار ميروند .\r\n( مستخرج از كتابى كه مؤلف دربارهء ورق‌هاى بازى نگاشته است )\r\n\r\nبازيهاى فكرى\r\nعلاوه بر اين بازيها يكنوع سرگرمى ديگرى هم در خانواده‌ها معمول است كه آن را شكستن جناق ميگويند . اين بازى در تمام طبقات ، حتى در ميان روستائيان نيز رايج است و سرگرمى مطلوبى بشمار ميرود . در اين نوع بازى حافظه دخالت دارد و شايد هفته‌ها بلكه ماهها طول بكشد تا برد و باخت آن معين شود ، هرگاه طرف چيزى به ديگرى\r\n\r\n","description":"","footnote":"","page_name":" 203 ","page_number":235},
  {"content":"\r\n\r\nبدهد ابتدا طرف ديگر بايد بگويد مرا ياد است و بعد آن چيز را از دست او بگيرد ولى اگر طرف در فكر نباشد و غفلتا آنچيز را بگيرد ، طرف دهنده ميگويد مرا ياد است و تو را فراموش و بازى را ميبرد ، بردوباخت اين بازى هم گاهى بطور دلخواه قطعات عاج نقاشى شده كار قرن 19 كه بجاى ورق‌بازى ايرانيان به كار ميرود .\r\nمعين مىشود و برنده هرچه بخواهد از طرف مطالبه مىكند . راجع به اين بازى داستانها و افسانه‌هائى در ميان قبايل هست كه ما محض نمونه به شرح يكى از آنها ميپردازيم .\r\n« گويند در سال 227 هجرى ( 1142 ميلادى ) در يكى از واحات نجد جوان 25 ساله‌اى موسوم به فارس كه از افراد يكى از قبايل مهم عرب بود با دوشيزهء زيباروئى ازدواج كرد و زندگانى بسيار خوشى داشت ، اين جوان بسيار نيرومند و دلير و در سوارى و تيراندازى و شمشيرزنى بىنظير بود ، گاهى براى فروختن عباها يا فرش‌هائى\r\n\r\n","description":"","footnote":"","page_name":" 204 ","page_number":236},
  {"content":"\r\n\r\nكه زنش بافته بود بحلب و بصره و دمشق مسافرتى ميكرد و بقيهء اوقات بپرورش اغنام و احشام خود اشتغال داشت و از واحهء خود بيرون نميرفت . نام اصلى زنش حسنيه بود صفحهء شطرنج خاتم‌كارى متعلق بقرن 18 ( كلكسيون مؤلف )\r\n\r\n","description":"","footnote":"","page_name":" 205 ","page_number":237},
  {"content":"\r\n\r\nولى فارس نظر باينكه او را زياد دوست ميداشت لقب مشك اذفر به او داده بود و غالبا براى صدا كردن او بكلمهء تنهاى اذفر اكتفا ميكرد . مدتها ميگذشت كه اين زن و شوهر با هم جناق شكسته بودند و چون هردو باهوش بودند هيچ‌يك موفق به بردن بازى نميشد .\r\nيكروز فارس براى كار لازمى سوار بر اسب اصيل خود شد كه به جائى برود ، در حينى كه با زن خود خداحافظى ميكرد و دستوراتى به او ميداد ناگهان دست به بغل خود برد و شيشهء عطرى بيرون آورد و گفت عجب ! من اين شيشهء عطر را از بازار حلب مخصوصا براى تو خريده بودم تاجرى كه آن را به من فروخت سوگند ياد كرد كه اين عطر از گل سرخ شيراز گرفته شده و با بهاى زيادى بحلب وارد شده است ، گل سرخ شيراز در دنيا معروف توديع زن و شوهر جوان\r\nو عطر آن در همه‌جا مطلوب است . فارس پس از بيان اين مقدمه شيشهء بلور تراشدارى را كه سرپوش نقره داشت بزن خود اذفر داد و گفت : بگير كه اين عطر گران‌بها فقط شايستهء گيسوان تو است .\r\nاذفر ، غفلت‌زده بدون اين‌كه بگويد مرا ياد است فورا شيشه را گرفت و به تماشاى آن مشغول شد و گفت من از تو تشكر ميكنم ، معلوم مىشود كه تو عطر گلسرخ را بمشك اذفر ترجيح ميدهى .\r\nفارس گفت : مرا ياد است و تو را فراموش ، بازى را باختى و بايد طبق قرارداد رفتار كنى . اذفر از شنيدن اين جمله كاملا ناراحت گرديد و با ملالت خاطر بفارس گفت چنين باشد ، اكنون چه ميخواهى كه به تو بدهم .\r\nفارس نگاه پرمهرى به او كرد و با تبسمى گفت : اين دفعه ترا معاف ميكنم ، مواظب باش كه دفعهء ديگر غفلت نكنى .\r\n\r\n","description":"","footnote":"","page_name":" 206 ","page_number":238},
  {"content":"\r\n\r\nاذفر پاسخ داد : مرا غافلگير كردى ، بگير شيشهء خودت را ، من آن را نميخواهم و اگر توانستم ، ببردن آن موفق بشوم ، آن را از تو خواهم گرفت .\r\nفارس گفت : به‌بينم چه خواهى كرد و اسب خود را به جولان انداخت و رفت .\r\nمجلس بزم ، اقتباس از نقش يك قالى ايرانى قرن 16\r\nحسنيه در آستانهء خيمهء خود نشست و متفكرانه و ساكت به طرفى كه فارس از نظرش ناپديد گرديده بود نگاه مىكرد ، ناگهان زاهدى را در مقابل خود ديد كه مانند روحانيان جبه‌اى پوشيده بود و تسبيح صددانه‌اى هم در دست داشت .\r\nحسنيه از ديدن اينمرد غريب تكانى خورد و گفت چكار داريد ؟\r\nزاهد - مگر اينجا خيمهء فارس نيست ؟\r\nحسنيه - آرى ، آيا مايليد او را ملاقات كنيد ؟\r\nزاهد - آيا شما همان خاتونى هستيد كه با او در حجاز ازدواج كرديد ؟\r\nحسنيه - آرى چنين است .\r\nزاهد - يعنى حسنيه‌اى كه اكنون ملقب به اذفر است ؟\r\nحسنيه - آرى همينطور است .\r\nزاهد - بسى خوشوقتم كه بديدار اشخاصى نائل شده‌ام كه تنها بازماندگان قبيله‌اى ممتاز و قديمى هستند .\r\n\r\n","description":"","footnote":"","page_name":" 207 ","page_number":239},
  {"content":"\r\n\r\nحسنيه - افسوس كه اين قبيلهء ممتاز منقرض گرديده است ، انشا اللّه دوستداران آن زنده باشند .\r\nزاهد - فارس بكجا رفته است ؟\r\nمطرب‌هاى زنانه\r\nحسنيه - بكوهستان رفته است و در موقع غروب آفتاب مراجعت خواهد كرد . اگر شما ميل ملاقات او را داريد ممكن است همين‌جا بمانيد تا او برگردد .\r\nزاهد بماندن تن درداد و حسنيه او را وارد خيمه كرده مشغول فراهم كردن وسايل استراحت او گرديد و گفت اگر از مصاحبت من ملول نشويد همين‌جا خواهيد ماند تا فارس مراجعت نمايد\r\nزاهد - از احسان شما ممنون هستم .\r\nاذفر به پشت خيمه رفت و با يك سينى برگشت كه در آن ظرفى از شير و مقدارى خرما و يك قرص نان با قهوه‌جوشى پر از قهوه بود و آن را در مقابل مهمان گذارد .\r\nزاهد مختصرى از نان و چند دانه خرما خورد و جرعه‌اى هم از شير نوشيد و\r\n\r\n","description":"","footnote":"","page_name":" 208 ","page_number":240},
  {"content":"\r\n\r\nسينى را به عقب زد و از قهوه نياشاميد و فورا از بغل خود كتابى بيرون آورد و مشغول ورق زدن آن شد .\r\nچون زاهد جوانى آراسته و رعنا و در فصاحت و بلاغت بىهمتا بود دل حسنيه را ربود .\r\nحسنيه كه مايل بود بيشتر با او گفتگو كند و از بياناتش لذت برد با لحنى كه حاكى از آشفتگى احوال بود به او گفت : آقاى زاهد چرا از قهوه‌اى كه من با دست خود براى شما آماده كرده‌ام نياشاميديد ؟ شايد ترسيديد ولى بشما اطمينان مىدهم كه قهوهء بسيار مطبوعى است و كنيز ناچيز شما طريقهء طبخ آن را خوب ميداند .\r\nزاهد - من يقين دارم كه طبخ شما مطلوب است ولى راجع به قهوه مباحثاتى شده و بالاخره هم به طور قطع ثابت نشده است كه آيا شرب آن در مذهب ما حلال است يا حرام و چون من زاهد گوشه‌نشينى هستم بهتر آن مىدانم كه از هرچيز كه هيجان خاطرى توليد كند و آرامش روحى را بر هم زند پرهيز نمايم .\r\nحسنيه - اما قهوه مشروبى نيست كه آدم را مست كند و عنان اختيار نفس را از دستش بربايد ، بياشاميد زيانى نخواهيد ديد .\r\nتاخت‌وتاز در شكارگاه اقتباس از نقش حاشيهء يك قالى قرن 16\r\nزاهد - البته مستى آن بسى كمتر از شراب است معهذا وقتى كه من در چنين خلوت‌سرائى هستم و مصاحب زن زيباروئى مانند شما ميباشم نبايد لب خود را با چنين مشروبى آلوده كنم .\r\nحسنيه - چگونه از چيزى كه در حضور مردى مىآشاميد ، در نزد زنى از آشاميدن آن پرهيز ميكنيد ؟\r\nزاهد بدون اينكه سر را بلند كند گفت : علت اين پرهيز سه چيز است اولا اگر قهوه انسان را مست نميكند مسلم است كه عطر و حرارت آن عمل نامطلوبى در خون انجام\r\n\r\n","description":"","footnote":"","page_name":" 209 ","page_number":241},
  {"content":"\r\n\r\nميدهد و انسان را از حال طبيعى خارج مىكند و چنين حالتى براى زهاد زيان‌آور است و نبايد بچنين تحريكات جسمانى تن دردهند ، ثانيا قلت سن و عدم رياضت كامل هنوز آن تسلط بر نفس را به من نداده است كه از امور خلاف عقل و شرع بتوانم خود را كاملا بر كنار نگاهدارم ، ثالثا بيم آن را دارم كه اگر در حضور زن جميلهء جوانى مانند شما لب خود را به اين نوع مشروبات آلوده نمايم شيطان مرا فريب دهد و بدام اندازد و بعدها مجبور شوم كه رنج پشيمانيرا كه بالاترين رنج‌هاست پيوسته تحمل نمايم .\r\nحسنيه خنديد و با لحن آميخته باستهزائى گفت : آرى اينست جملاتيكه بايد از مجتهدين شنيد . من نميدانستم كه فقط براى ترس از دام شيطان تا ايندرجه بايد پرهيزكارى و زهد و تقوى نشان داد .\r\nزاهد خود را به نشنيدن زد و مشغول ورق زدن كتاب گرديد .\r\nحسنيه از شكاف خيمه دو كبوتر را كه در اطراف خيمه در گردش بودند صدا كرد و آنها را به طرف خود خواند . كبوتران پروازكنان آمدند و بر شانه‌هاى حسنيه نشستند و او هم با آنها مشغول بازى شد و در حالى كه آنها را نوازش ميكرد چادر خود را عمدا از پشت به زمين انداخت و ساعد سيمين و ساق پاهاى بلورينش پديدار گرديدند ، پيشانىبند ابريشمينى كه مسكوكات زرين به آن آويخته بود و گوشواره‌هاى فيروزه و بازوبندهاى جواهرنشان بر آراستگى و زيبائى او بيشتر ميافزودند .\r\nحسنيه چون مهمان خود را ساكت و مشغول مطالعه ديد براى اينكه او را بسخن آورد به او گفت : آقاى زاهد خواهش ميكنم آنچه را كه ميخوانيد براى من هم توضيح بدهيد . زاهد با خونسردى جوابى به او داد و كتاب را بر هم گذاشت و تسبيح را بدست گرفت و با انگشتانش مشغول جابجا كردن دانه‌هاى آن گرديد .\r\nدر اين موقع حسنيه يكى از كبوتران را از شانهء خود گرفته بر روى انگشت سبابهء دست چپ گذارد و با دست راست بنوازش آن مشغول گرديد و گاهى هم بوسه‌اى به زير گلوى آن مىزد ، ناگهان آهى كشيد و مثل اين بود كه اين آه بدون اراده از لبان او خارج شده و قادر بر جلوگيرى آن نبوده است و متعاقب آن گفت : چقدر ما زنان بدبخت\r\n\r\n","description":"","footnote":"","page_name":" 210 ","page_number":242},
  {"content":"\r\n\r\nو بيچاره هستيم ! چقدر قابل ترحم ميباشيم ! آرى بسيار قابل ترحم هستيم ، چقدر مظلوم واقع شده‌ايم ؟ مردان پيوسته در همه‌جا از ما بدگوئى ميكنند ، مرد مانند ماريست كه كبوتر را با چشم مجذوب مىكند براى اينكه او را ببلعد . . .\r\nو با اينكه خائن است عقيده دارد كه زن دامى در راه او ميگستراند و او را فريب ميدهد . . . و نسبت خيانت بموجودى ضعيف كه بسى شريف است ميدهد . . . موجوديكه بازيچهء دست اوست و مانند گوسفند قربانى او مىشود . . . بديهى است كه عاقبت اين موجود ضعيف هم از شدت رنج و درد جرئت و شجاعت پيدا مىكند و در هرجا و بهر - طريقى كه ممكن باشد درصدد فراهم نمودن دلخوشى و تسلى خاطر خود برميايد .\r\nزاهد كه تا آنوقت سر به زير انداخته و به روى زن نگاه نميكرد از شنيدن اين سخنان بر خود لرزيد و با نظر نافذى به تفتيش احوال او پرداخت و با صداى لرزانى كه از اضطراب درونيش حكايت ميكرد تفسير بيانات زن را پرسيد و به او گفت : « آيا اذفر زيبا و پرىپيكر رعنا در سينهء خود جراحت مخفيانه‌اى دارد ؟ شايد از غصه و اندوه باطنا رنج ميبرد ، دنيا مانند كورهء حدادى است ولى آتش آن هنوز قلب مرا آنقدر نسوزانده كه سنگدلى بروز دهم . چه خوب است كه شما نيز مرا لايق بشماريد و راز درونى خود را آشكارا بگوئيد ، شايد منهم بتوانم با نصايح خود مرهمى بر جراحات درونى شما بگذارم و كمى از درد و رنجتان بكاهم » .\r\nبنابراين گفتگو شروع شد و بجاى نازك كشيد و اذفر با غمزه و عشوه ، با كمان ابرو و تير مژگان به تيراندازى مشغول شد و با طنازى و دلبرى به او گفت : چهارپايهء نشيمن خود را نزديك من آوريد و در پهلوى من بنشينيد تا بتوانم با شما آهسته صحبت كنم و رازهاى درونى خود را آشكار نمايم . شما كه تجربيات زيادى در مسافرتها بدست آورده و معلومات زيادى تحصيل كرده‌ايد به من دستوراتى بدهيد كه بوسيلهء آنها بتوانم در قلب شوهر خود راه يابم و مهر او را براى هميشه به طرف خود جلب نمايم .\r\nزاهد مقدس چنان شيفته و دلباخته شده بود كه ديگر خونسردى قبل را نداشت و نميتوانست در چنين موضوع دقيقى بحث نمايد ، فقط گفت من چه دستورى بشما\r\n\r\n","description":"","footnote":"","page_name":" 211 ","page_number":243},
  {"content":"\r\n\r\nبدهم كه خود بهتر از آن را ندانيد ، شما هوش سرشارى داريد و در زيبائى و دلبرى هم مانند حوران بهشتى هستيد و با يك كرشمه انسانرا فريفته و شيفتهء خود ميسازيد ، با آن چشمان فتان يك نگاهتان براى ربودن دلها كافى است و در حالى كه باستدلال پرداخته و گفتار خود را با حركات اطمينان‌آورى ثابت مينمود دست اذفر را كه از اضطراب ميلرزيد گرفت و چندين دفعه آن را بوسيد .\r\nدر اين حال صداى تاخت‌وتاز اسبى از دور شنيده شد ، اذفر از وحشت بر خود لرزيد و از جاى جست ، نظرى به بيرون خيمه انداخت و برگشت و بزاهد گفت :\r\nتاخت‌وتاز در شكارگاه ، اقتباس از نقش يك قالى قرن 16\r\nفارس . . . فارس آمد . زاهد در حالى كه رنگ صورتش زرد شد ، و لرزشى در تمام اندامش پديدار گرديده بود باذفر گفت چه بايد كرد ؟\r\nاذفر - اگر فارس شما را در اين‌جا ببيند مرا خواهد كشت .\r\nزاهد - مگر شما نگفتيد كه او هم مهمان‌نواز است ؟\r\n\r\n","description":"","footnote":"","page_name":" 212 ","page_number":244},
  {"content":"\r\n\r\nاذفر - البته همينطور است ولى نه در چنين موقعى كه ما هردو از حال عادى خارج شده‌ايم ، من كه رنگ زرد چهرهء شما را خوب مىبينم كه به كلى تغيير صورت داده‌ايد البته رنگ چهرهء من هم از شما بدتر است . من ابدا فكر نميكردم كه او به اين زودى مراجعت نمايد .\r\nزاهد - زودتر بگوئيد تكليف چيست ؟\r\nاذفر گفت : بلند شويد ، هنوز وقت نگذشته است و صندوق بزرگى را كه در عقب خيمه بود به او نشان داد و گفت زود در آن بخوابيد ، وقتى كه من تنها باشم كمتر مضطرب خواهم بود و جزئى بهانه‌اى براى من كافى است كه فارس را از اين‌جا دور كنم و وسايل رهائى شما را فراهم نمايم و در حين گفتن اين كلمات در صندوق را باز كرد و زاهد را در آن جاى داد . زاهد گفت من براى خاطر شما بچنين تقلبات و تزويرهائى تن درميدهم .\r\nاذفر - شما را به خدا ساكت باشيد و اگر مرا دوست داريد حركتى نكنيد كه باعث سوءظن فارس شود ، اين بگفت و در صندوق را بست و كليد آن را در انگشت كرده چادر خود را برداشت و در آستانهء خيمه قرار گرفت .\r\nفارس وارد گرديد و از اسب پياده شد و چون رنگ زرد و حالت اضطراب اذفر را ديد تصور كرد كه شايد در اثر باختن بازى اين حالت به او عارض شده و از او قهر كرده است . پس براى دلجوئى به او گفت اى ملكهء عزيز من ، آيا ممكن است با بوسه‌اى از من رفع خستگى نمائى ؟\r\nاذفر گفت : در جاى خود بنشين تا من بروم و از شتر شيرى بدوشم و غذائى برايت تهيه كنم .\r\nفارس - نميدانم چرا اذفر عزيزم از باختن تا اين درجه كدورت خاطر پيدا كرده است كه بجاى دادن بوسه اينطور به من پاسخ ميدهد ؟\r\nاذفر - افسوس و بسيار افسوس ! آيا من هنوز آن لياقت را دارم كه بدرخواست تو تن دردهم ؟ نه . . . نه ، من ديگر شايستهء تو نيستم و فورا سر خود را به زير انداخت و دست\r\n\r\n","description":"","footnote":"","page_name":" 213 ","page_number":245},
  {"content":"\r\n\r\nجلوى چشمان خود گرفت و بناى گريستن را گذارد .\r\nفارس - چه ميگوئى اذفر ، من معنى گفتار تو را نمىفهمم . چرا اين كليد را در دست خود مخفى كرده‌اى ؟ مگر چه شده است ؟ و فورا سوءظنى در خاطرش پيدا شده رنگش پريد و با تبسم وحشت‌آورى صورتش منقبض گرديد و بدون اراده دستش بقبضهء شمشير رفت و گفت : اذفر حرف بزن و سخنان خود را توضيح بده و تفصيل واقعه را بگو و الا چون نميدانم چه خلافى از تو سر زده است خودم اجراى عدالت خواهم كرد و سوءظنى را كه در من توليد شده است و عنقريب مرا خواهد كشت با اين شمشير بر طرف ميسازم .\r\nاذفر - آقا و صاحب اختيار من امر مىكند و حقا من موظف هستم كه باجراى امر او بپردازم و بپرسش او پاسخ دهم و بلافاصله سخن آغاز كرد و شرح واقعه را بطورى كه روى داده بود براى او حكايت كرد و گفت كه چگونه زاهدى بخيمه وارد شد و چطور فريفتهء او شد و دلباختگى كار خود را كرد و بالاخره گفت بيش از اين بشما چه بگويم ، اين مرد با شما هم‌سن است و در آراستگى اندام و چهره طوريست كه هرزن عفيفى بمحض ديدن فريفته و عاشق او مىشود . من اعتراف به تقصير خود ميكنم و سرافكنده و شرمسارم و از كرده پشيمانم و فقط بمردانگى و علو همت شما اميدوارم و از شما طلب عفو و اغماض و بخشش گناه ميكنم .\r\nاذفر با حرارت بىنظير و هيجان و اضطراب فوق‌العاده‌اى شرح واقعه را بدون كم‌وزياد براى فارس شرح داد و چنان با حركات و اشارات مخصوص خود آن را تأييد كرد كه هيچگونه شبهه‌اى براى فارس باقى نماند و حس گرفتن انتقام بطورى در او تحريك شده بود كه فرونشاندن آن امكان‌پذير نبود . فرياد برآورد و گفت بايد هرچه زودتر پاداش اين مرد خائن متقلب و پست‌فطرت را در كنارش بگذارم و او را بطبقهء هفتم جهنم بفرستم تا با امواج آتش ، شهوت خود را فرونشاند و هماندم شمشير را از غلاف بيرون كشيد و باذفر گفت اى عفريت تبه‌كار زودتر كليد صندوق را به من بده تا نخست كار او را بسازم و جسد او را در زير پاى خود لگدمال كنم و از خون او مست شوم و بعد بسراغ تو بيايم .\r\n\r\n","description":"","footnote":"","page_name":" 214 ","page_number":246},
  {"content":"\r\n\r\nحسنيه در حالى كه ميناليد و موهايش پريشان شده و لباسش نامرتب شده بود بالتماس و تضرع افتاد و با لكنت زبان گفت : آقاى من . . . ترحم . . . ترحم . . .\r\nفارس - ساكت شو خائن . . . زودتر كليد را به من بده .\r\nاذفر - آقا اين مرد مهمان شما بوده است ، آيا با ارتكاب اين قتل شرافت خيمهء خود را آلوده ميكنى ؟\r\nفارس - كليد . . . كليد . . . زود باش كليد را بده . . .\r\nاذفر در حالى كه زانوهاى او را محكم در بغل گرفته بود گفت ! نه . . . نه . . .\r\nترحم . . . ترحم . . .\r\nفارس - زودتر كليد را بده و الا اول تو را خواهم كشت و صدايش در فضا طنين‌انداز شد .\r\nاذفر - بگير اين كليد . . . اما رحم كن . . . رحم . . .\r\nفارس - كليد را گرفت و هنوز يكقدم مانده بود كه بصندوق برسد و در آن را باز كند كه اذفر قهقههء خنده را سرداد و با وضع مظفرانه‌اى به كف زدن و رقص پرداخت و با گونه‌هائى كه از شدت شعف و شادى ميدرخشيد جلوى فارس را گرفت و گفت مرا ياد است و تو را فراموش ، زود باش شيشهء عطر را بده ، ببين فارس عزيزم با چه زحمت از تو بردم . اى فارس قشنگ من اى حسود كليد را با شيشهء عطر به من پس بده .\r\nفارس مثل اينكه آبى بر روى آتش ريخته باشند به كلى خاموش گرديد و حرارتش تبديل ببرودت شد و مبهوت بر جاى خود ماند و حسنيه بدون اينكه بگذارد شوهرش حركتى بكند ، شيشهء عطر را از بغل او درآورد و گفت حالا اين شيشه به من تعلق دارد ، نه آنوقت كه تو دادى .\r\nفارس پس از آنكه آرامش خاطرى پيدا كرد قسم خورد كه ديگر ممكن نيست با كسى اين بازى را كه نزديك بود به قيمت حياتش خاتمه يابد بكند و بدون اينكه غذائى بخورد بسركشى احشام و اغنام خود رفت و حسنيه با اين تدبير\r\n\r\n","description":"","footnote":"","page_name":" 215 ","page_number":247},
  {"content":"\r\n\r\nموفق بفرار دادن زاهد شد و زاهد در وقت رفتن از او تشكر نمود و به هوش و تدبير او آفرين و احسنت گفت » .\r\n\r\nاسب دوانى\r\nيكى از سرگرميهاى سكنهء تهران تماشاى اسب‌دوانى است كه در محوطهء وسيعى در عقب كاخ دوشان‌تپه صورت ميگيرد .\r\nمالكين اسبهائى كه در اسب‌دوانى بايد شركت كنند مدت چندين ماه اسبان خود را براى چنين روزى آماده ميكنند و براى اين مقصود هميشه آنها را تمرين ميدهند . اين اسب‌ها را با پارچه‌اى پوشانده و پسربچه‌ها را روى آنها سوار ميكنند كه در تمام روز آنها را راه ببرند و استراحتى نداشته باشند با اين تمرين اسبها زود لاغر ميشوند و در مقابل سختيها مقاومت ميكنند .\r\nاسبها در اين مسابقه بايد 15 الى 25 كيلومتر راه طى كنند و براى اينكه اين نوع تفريح يكنواخت و خسته‌كننده نباشد در حينى كه سواران در تاخت‌وتاز هستند مطربان و رقاصان نيز در مقابل چادرهاى رسمى سلطنتى به سازوآواز و رقص مىپردازند .\r\nاسب‌دوانى هم بطور آزاد صورت نميگيرد مثلا اگر اسب شاه هم در اين بازى شركت داشته باشد فراشان چماق‌بدست در فاصله‌اى از مقصد ميايستند و از جلو افتادن ساير اسبان مانع ميشوند . هرگاه احيانا جلوگيرى ممكن نشود و اسب ديگرى برنده شود مالك آن مجبور است كه اسب خود را بشاهنشاه پيشكش نمايد .\r\nپس از خاتمهء اين بازى اسب برنده را كه غالبا همان اسب شاهى است در مقابل سراپردهء سلطنتى ميآورند و تمام درباريان از هنرمندى و چابكى او بقبلهء عالم تبريك و تهنيت عرض ميكنند .\r\n\r\nنوروز يا جشن سال نو\r\nبزرگترين جشن‌هاى ايرانيان جشن نوروز است كه در آغاز سال برپا ميگردد و اول آن روزى است كه آفتاب وارد برج حمل مىشود و مطابق است با 21 مارس كه نخستين روز سال و اول اعتدال ربيعى است .\r\n\r\n","description":"","footnote":"","page_name":" 216 ","page_number":248},
  {"content":"\r\n\r\nمورخين شرقى منشاء اين جشن و برقرارى آن را به زمان جمشيد ميرسانند و مى - گويند سال شمسى را جمشيد معمول كرده و روز اول سال را با تشريفات باشكوهى جشن گرفته است .\r\nمراسم و تشريفات اين جشن بزرك بطور اختصار در تصاوير پلكانهاى تخت‌جمشيد هم ديده مىشود كه اشخاصى از ايالات امپراطورى بزرك ايران هدايا و تقديميهائى براى شاهنشاه ميآورند .\r\nزن رقاص ، تابلوى نقاشى يكى از اطاقهاى كاخ ميسيون فرانسه در تهران در سال 1848 ( كلكسيون ژول لورنس )\r\nدر افسانه‌هاى كتاب الف ليل هم از تشريفاتيكه سلاطين ايران براى نوروز قائل ميشده‌اند و شادىها و تفريحاتيكه در اين موقع مىكرده‌اند بطور تفصيل نقل شده است و ميرسانند كه اين جشن از زمانهاى پيشين هم در ايران معمول بوده است و منشاء آن از\r\n\r\n","description":"","footnote":"","page_name":" 217 ","page_number":249},
  {"content":"\r\n\r\nزمانهاى بسيار دور بت‌پرستى است و بهرحال ترديدى نيست كه از جشنهاى بسيار قديمى ايران است كه تاكنون باقى مانده و بقدرى ايرانيان به آن علاقه و دلبستگى دارند كه هيچگونه پيش‌آمدى اعم از سياسى يا مذهبى نتوانسته است آن را منسوخ نمايد و يا اقلا از ابهت و شكوه آن بكاهد . « 1 »\r\nتمام شهرها و دهكده‌ها و لو آنكه كوچك هم باشند همه با شعف و سرور زايد - الوصفى جشن نوروز را با شادمانى فوق‌العاده‌اى برگزار مينمايند .\r\nدستهء نوكران كه هديه نوروزى بحضور شاه مىبرند\r\nدر شهرهاى بزرگ و مخصوصا در پايتخت و دربار سلطنتى باندازه‌اى شكوه و ابهت آن زياد است كه نميتوان در هيچ‌يك از كشورهاى دنيا نظير آن را ديد . چون سال به آخر ميرسد عموم ايرانيان از غنى و فقير و بزرگ و كوچك و زن يا مرد مخصوصا\r\n\r\n\r\n","description":"","footnote":"\r\n( 1 ) - در زمانهاى پيشين نوروز روز اول سال ايرانيان بوده است ، ولى از وقتى كه ايرانيان باسلام گرويده‌اند سال رسمى آنها متقايد اعراب قمرى شده است و از اول محرم شروع مىشود و فقط در رأس هردوره 33 ساله با نوروز مطابقت مىكند ، با اين حال ايرانيان نوروز را روز اول سال فرض ميكنند و جشن ميگيرند .\r\n","page_name":" 218 ","page_number":250},
  {"content":"\r\n\r\nمستخدمين دربار شاهى با بىصبرى منتظر رسيدن موكب نوروز ميشوند زيرا كه در ايام نوروز همه شاد و خرم ميشوند و شيرينى و آجيل در هرخانواده به حد وفور پيدا مىشود و كوچكتران از بزرگان مبالغى عيدى مىگيرند و فقرا هم بنوائى مىرسند .\r\nدر اين جشن تمام خانه‌ها پاك و تميز ميشوند و با پارچه‌هاى گرانبها زينت مييابند و در بازار هم تمام دكانها با قالى و قاليچه‌هاى گرانبها و شالهاى كشميرى و كرمانى نفيس آرايش و شكوه خاصى پيدا ميكنند . در كوچه‌ها هم آرايش‌هائى به شكل طاقهاى نصرت ديده مىشود و تمام مردم با نهايت خوشى و شادمانى بخانه‌هاى پذيرائى از سفر چين در اصفهان ، اقتباس از يك تابلوى نقاشى قديمى\r\nيكديگر آمدوشد ميكنند و بهمديگر شادباش ميگويند و گلاب به صورت ميزنند و شيرينى و شربت و چاى ميخورند و ميآشامند .\r\n\r\nمبادلهء هدايا\r\nاز قديم الايام چنين معمول بوده كه در موقع فرارسيدن نوروز جمشيدى توانگران با فرستادن مجموعهء محتوى هفت‌سين\r\n\r\n","description":"","footnote":"","page_name":" 219 ","page_number":251},
  {"content":"\r\n\r\nبه يكديگر شادباش ميگفته‌اند . مجموعهء هفت‌سين مركب است از هفت نوع شيرينى يا ميوه و ساير خوراكيها كه حرف اول هريك ( س ) باشد .\r\nدر موقعى كه منجم‌باشى شاهى تحويل سال را پيش‌بينى كرده است تمام افراد خانواده در يك جا جمع ميشوند و هركدام خوشهء گندم يا برنج يا ساير غلات و انواع مسكوكات را بعلامت سعادت و تندرستى و ترقى و خوشبختى و فراوانى نعمت بدست ميگيرند و يك فرمول عربى را به زبان ميآورند كه معنى آن اين است : « اى خداى يگانه ، تو كه قلوب و چشمان را تغيير ميدهى كارى بكن كه من قلب و تندرستى خود را محفوظ نگاهدارم . » بعد سورهء ياسين را ميخوانند و پشت سر آن ميروند بدور سفره مىنشينند . در وسط سفره ظرف بزرگى گذاشته‌اند كه در آن گندم يا حبوبات ديگرى سبز شده است و نشانهء تجديد سال است . در اطراف اين ظرف انواع خوراكيها در سفره چيده شده است ، غذائى ميخورند و يكشبانه‌روز را با شادى و سرور و خرمى ميگذرانند و روز بعد شروع بديد و بازديد ميكنند و مخصوصا به زيارت امامان و امامزاده‌ها ميروند .\r\n\r\nسرگرمىهاى مضحك نوروز\r\nروز چهارشنبه قبل از عيد نوروز را چهارشنبه‌سورى يا چهارشنبه آخر سال ميگويند ، در اين‌روز جشن ميگيرند و شب از روى آتش ميپرند و بازيگران با لباسهاى مضحك عجيب‌وغريب و ماسكهاى خنده‌آورى كه به صورت ميزنند ميآيند و بانواع مختلف وسايل سرگرمى جوانان و كودكان را در بازارها و محلات شهر فراهم ميسازند . مطربها و رقاصان و خرس‌بازان و ميمون‌بازان در كوچه و بازار ميگردند و خرسها و ميمونها را برقص درمىآورند و تماشاچيان هم در عوض پولى به آنها ميدهند .\r\nطلاب مدارس و شاگردان مكاتب هم موقع را مغتنم شمرده تغيير لباس ميدهند و كارهائى ميكنند ، مثلا يكى از آنها لباس شيخ كردى را ميپوشد و ريش مصنوعى انبوهى با پنبه به صورت خود مىبندد و با شاگردان ديگر كه بمنزلهء نوكران او هستند و بجاى شمشير چماقهائى بدست گرفته‌اند به راه ميافتد و همه به منزل مدرس مدرسه يا معلم مكتب‌خانه ميروند\r\n\r\n","description":"","footnote":"","page_name":" 220 ","page_number":252},
  {"content":"\r\n\r\nو به او اخطار ميكنند كه محكوم باداى جريمهء نقدى شده است ، مدرس يا معلم هم با خوشروئى از آنها پذيرائى مىكند و پولى را كه بعنوان جريمه خواسته‌اند به آنها ميدهد ، شاگردان پس از گرفتن ، پول همه بهيئت اجتماع ببازار ميروند و با آن پول چيزى ميخرند و ميخورند .\r\nدر موقع نوروز تمام مردم لباس نو ميپوشند ، اشخاص محترم و معمر بحمام ميروند و سر را ميتراشند و دست و پا و ناخن‌ها و ريش را حنا مىبندند و رنگين ميكنند و هركس مقدارى چاى و قهوه و قند و شيرينى و آجيل و ميوه خريده به خانه ميبرد تا از اقوام و دوستان خود پذيرائى شايانى به عمل آورد .\r\n\r\nنوروز در دربار شاهى\r\nجشن نوروز در پايتخت بوسيلهء درباريان با تشريفات مجللى كه قبلا فراهم شده است آغاز ميگردد . منجم‌باشى لحظهء تحويل سال را دقيقا تعيين مىكند ، كمى به تحويل سال مانده مجموعهء هفت‌سين را ميآورند و در مقابل شاه ميگذارند ، بمحض تحويل سال شاه مقدارى از محتويات آن مىخورد ، بعد كندر و ساير مواد معطر در مجمرها ميسوزانند و شليك توپ شروع مىشود و 110 تير كه مطابق حساب ابجد با نام على ( ع ) مطابق است شليك ميكنند . بطوريكه نقل مىكنند گويا در همين روز على ( ع ) بجانشينى پيغمبر ( ص ) منصوب گرديده است . در اين‌روز شاه بسلام مينشيند و سفراى دول خارجه و وزرا و اشخاص متعين براى شادباش گفتن بحضور شاه ميآيند و سلام با خواندن خطابه و قصايد غرا و تشريفات لازم برگزار مىشود و شاه سكه‌هاى سيم و زر را كه با تصوير خود او مزين شده‌اند بحاضرين بعنوان عيدى ميدهد ، پس از اين مراسم ، دفيلهء قشون شروع مىشود و صاحبمنصبان با سربازان از جلوى شاه عبور كرده به او سلام نظامى ميدهند و بعد پهلوانان بميدان آمده در حضور شاه بكشتىگيرى و ورزشهاى باستانى مشغول مىشوند و قوچ‌بازان قوچ‌هاى خود را بجنگ مياندازند و تماشاچيان را سرگرم ميكنند .\r\nجشن نوروز يك الى دو هفته طول ميكشد و روز سيزدهم سال تمام مردم در بيرون شهر بگردش و تفريحات گوناگون ميپردازند و جشن خاتمه پيدا مىكند . در ايام نوروز\r\n\r\n","description":"","footnote":"","page_name":" 221 ","page_number":253},
  {"content":"\r\n\r\nتجار دكانهاى خود را مىبندند و معاملات و دادوستدهاى تجارتى تعطيل مىشود .\r\nپس از برگزارى جشن ، عزل و نصب حكام و مأمورين دولتى شروع مىشود ، كارمندان و حكام قبل از رسيدن نوروز حسابهاى خود را با خزانهء شاهى تصفيه كرده و هريك مبلغى بعنوان پيشكش بشاه ميپردازند و پول مانند سيل بخزانهء مخصوص شاهى وارد ميگردد ، اين پولها را حكام ايالات و ولايات ميپردازند تا اينكه مشمول مراحم شاهنشاه بشوند و در مقام فرمانروائى خود باقى بمانند .\r\nهرگاه پيشكش مطابق ميل شاه باشد شاه براى فرستندهء پول خلعتى ميفرستد و براى كسانى كه بيشتر پول داده‌اند و يا طرف ميل او هستند يكى از لباسهاى خود را كه تن‌پوش مبارك ميگويند بعنوان خلعت ميفرستد و حاكم اطمينان پيدا مىكند كه شاه از او راضى است و تا سال آينده در مقر حكمرانى خود باقى خواهد ماند .\r\nحامل خلعت ارسالى يكى از كارمندان عاليمقام كاخ سلطنتى است . حاكم بايد در بيرون شهر تا محليكه موسوم است بخلعت‌پوشان باستقبال خلعت بيايد و در آنجا از مأمور حامل خلعت پذيرائى نمايد و وقتى مأمور شاه خلعت را به او ميدهد حاكم در مقابل آن ايستاده تعظيم بالابلندى مىكند و آن را ميبوسد و ميپوشد و با همان تن‌پوش به شهر وارد مىشود . مأمورى كه خلعت را ميبرد پس از چند روز با مبلغ گزافى كه بعنوان هديه از حاكم گرفته بمركز مراجعت مينمايد .\r\n\r\n","description":"","footnote":"","page_name":" 222 ","page_number":254},
  {"content":"\r\n\r\n\r\nفصل پنجم - عادات و رسوم ايرانيان\r\nقسمت اول زندگى داخلى : زندگانى روستائيان - طبخ ايرانى - برنج و كباب - پلو و چلو - گوشت شكار و ماهى - چاشنىها - شربت‌ها - انواع شيرينىها - شام و ناهار .\r\nقسمت دوم خصائل و رسوم ايرانيان : روابط ايرانيان با عيسويان - خصائل ذاتى ايرانيان - مهمان‌نوازى آنان - برنامهء ملاقاتها - استعمال قليان - اعمال مخالف اخلاق - مستخدمين - خرافات و موهومات - نجوم - طلسمات - خواص احجار قيمتى - تعدد زوجات .\r\nقسمت سوم عروسى : ازدواج قبل از وقت - زنان ايرانى و عدم تأهل - دليل قطعى عروسىها - رضايت دادن بعروسى - عوامل ازدواج - خواستگارى - نامزدى - تشريفات ازدواج - نخستين ملاقات زن و شوهر - تشريفات شب زفاف - شب عروسى - نصايح و خرافات - ازدواجهاى موقتى - طلاق - ازدواج زنان بيوه\r\nقسمت چهارم مراسم سوگوارى : آخرين لحظات عمر - حضور ملاها سوگوارى - شستن اجساد - تكفين و بلند كردن جسد - تشريفات تسليت يا فاتحه‌خوانى تشريفات در سر قبر - تشريفات مرگ زن - نقل اجساد بامكنهء مقدسه .\r\n\r\nقسمت اول - زندگى داخلى ايرانيان\r\nافراد خانوادهء روستائيان ايرانى همه با هم با اتحاد و موافقت كامل زندگانى ميكنند ،\r\n\r\n","description":"","footnote":"","page_name":" 223 ","page_number":255},
  {"content":"\r\n\r\nمثلا تمام افراد خانواده از پدر و مادر گرفته تا پسران و دختران كه گاهى هم پسران مادر جوان تركمان در كنار كلبهء خود\r\n\r\n","description":"","footnote":"","page_name":" 224 ","page_number":256},
  {"content":"\r\n\r\nمتاهل و دختران شوهررفته به آنها ملحق ميشوند مجموعا در يك اطاق زندگى ميكنند .\r\nدر ميان اين جمعيت ، كودكان نوزاد نيم‌عريانى نيز ديده ميشوند كه وسايل بهداشت ابتدائى هم براى آنان فراهم نشده است . اين موجودات كوچك از كودكى رنج ميكشند و مبتلا بچشم‌درد و امراض ديگر ميگردند ، و چون والدين آنها معتقد بقضاوقدر و نصيب و قسمت هستند درصدد معالجهء آنها برنميآيند و ميگويند هرچه مقدر شده همان خواهد شد و سرنوشت كسى را نميتوان تغيير داد . علت اصلى بىاعتنائى و عدم مراقبت آنها همين اوهام است و نميتوان گفت كه پدر و مادر علاقه‌اى نسبت به فرزند خود ندارند زيرا كه پدر ايرانى و مخصوصا مادر علاقه و دلبستگى تامى نسبت بفرزندان خود دارد يعنى علاقه و محبتى كه در كشورهاى ديگر كمتر ديده مىشود .\r\nلباس مردان و زنان معمولا از پارچه‌هاى پنبه‌اى درست مىشود كه غالبا رنگ آبى تيره‌اى دارد و اغلب كوتاه است و از زانو به پائين نميآيد و ساق پا را نميپوشاند .\r\nمردان روستائى كلاههائى بر سر ميگذارند كه در هرناحيه شكل آنها متفاوت است و زنان سرهاى خود را با پارچه‌اى ميپوشانند و يا چهارقدى بسر مياندازند و غالبا چادرهاى شطرنجى سفيد و آبى دارند كه از بافته‌هاى دست خود آنها است .\r\nغذاى روستائيان مركب از حبوبات و لبنيات است ، غالبا نان و دوغ و نباتات صحرائى ميخورند ، در موقع غذا خوردن استعمال قاشق در كار نيست مگر وقتى كه آش گرمى بخورند ، در اين مواقع هم هردو نفر يك قاشق چوبى دارند كه بنوبت آن را به كار مىبرند .\r\nدر دهكده‌ها نان را زن‌ها ميپزند . طرز تهيهء نان در همه‌جا يكسان نيست .\r\nدر برخى جاها خمير را با دست اندكى پهن كرده و ببدنهء تنور ميزنند تا پخته شود و در جاهاى ديگر خمير را با نورد نازك كرده به تنور مىبرند ، اين نوع نان كه آن را لواش ميگويند مخصوصا وقتى كه تازه باشد بسيار مطبوع است .\r\nايرانيان دو قسم نمك مصرف ميكنند . در نواحى مجاور دريا نمك را از آب دريا استخراج مينمايند ولى در مركز و نواحى دور از دريا آن را از معدن استخراج مينمايند ،\r\n\r\n","description":"","footnote":"","page_name":" 225 ","page_number":257},
  {"content":"\r\n\r\nنوع اخير مانند سنك است كه بايد آن را كوبيد و به مصرف رسانيد .\r\nزنان روستائى پس از فراغت از كارهاى خانه‌دارى مشغول بافتن پارچه‌هاى پنبه‌اى يا فرش ميشوند .\r\nزنان نستورى در حال آرد كردن گندم و پختن نان\r\nدر دهكده‌ها سادات و ملاها بامور مذهبى رسيدگى مينمايند و بتعليم‌وتربيت اطفال ميپردازند و در عوض در موقع برداشت محصول به ميزان معينى گندم و جو و غيره از روستائيان ميگيرند ، بعلاوه سادات حق مطالبهء خمس هم دارند و گاهى چيزى به اين عنوان به آنها داده مىشود\r\n\r\nطبخ ايرانى\r\nاعيان و اشراف و ثروتمندان شهرنشين آشپز مخصوصى دارند كه براى آنها غذاهاى گوناگون فراهم مىكند ولى روستائيان نظر بعدم بضاعت غالبا نان را با لبنيات و يا نباتات صحرائى ميخورند و از خوردن\r\n\r\n","description":"","footnote":"","page_name":" 226 ","page_number":258},
  {"content":"\r\n\r\nخربوزه و هندوانه و ميوه هم بىبهره نيستند زيرا اين محصولات را خودشان به عمل ميآورند .\r\nبرنج نيز يكى از غذاهاى اساسى تمام طبقات است و آن را بطرق مختلف طبخ كرده مصرف مينمايند . گوشت مصرفى اغنيا گوشت گوسفند است ولى فقرا كمتر به آن دسترسى دارند و اگر بتوانند گوشت گاو و شتر مصرف ميكنند .\r\nدر بازار هم غذاهاى مطبوعى فراهم كرده به فروش ميرسانند ، مخصوصا چلوكباب بازار مطبوع و لذيذ است . در ايران ميوه به حد وفور وجود دارد مخصوصا انگور كه تهيهء پلو\r\nبانواع مختلف در اين كشور به عمل ميآيد ، درشتى دانه‌هاى بعضى از انگورها باندازهء دو بند انگشت است و بعضى نيز داراى دانه‌هاى خيلى ريز ولى شيرين و معطر ميباشند .\r\nغذاى معمولى روستائيان ماست است ، ماست غذائى است سالم و مقوى و خوش طعم ولى زود ترش مىشود و نميتوان مدتى آن را نگاهداشت .\r\nدر سفرهء اعيان و اشراف اغذيهء گوناگون ديده مىشود مخصوصا پلو كه بانواع\r\n\r\n","description":"","footnote":"","page_name":" 227 ","page_number":259},
  {"content":"\r\n\r\nمختلف با سبزى و زعفران و آلبالو و زرشك و انواع ادويهء معطر و غيره فراهم ميكنند و در قابهاى بزرك ميريزند و آن را به شكل مخروط ميآرايند و غالبا در ميان آن مرغ يا كبك پخته‌اى قرار ميدهند ، خورشهاى گوناگون نيز درست مىكنند كه با چلو مىخورند .\r\n\r\nگوشت شكار و ماهى\r\nتوانگران طالب جوجه و كبك و كبوتر و بلدرچين هستند .\r\nاين طيور را پس از شكار كردن يا خريدن غالبا بسيخ كشيده كباب ميكنند و گرماگرم ميخورند . خرگوش را هم شكار ميكنند ولى گوشت آن را نميخورند .\r\nماهى فقط در شهرها و دهكده‌هاى ساحل دريا و رودخانه‌ها به مصرف ميرسد زيرا كه ماهى تازه را با وسائل نقليهء معمولى نميتوان به جاهاى دور برد .\r\n\r\nخورش‌ها\r\nطباخان ايرانى در فراهم كردن خورشهاى گوناگون مهارتى دارند ، يكى از خورشهاى مطبوع آنها فسنجان است كه آن را با مغز گردو و آب انار و روغن و گوشت مرغ درست ميكنند .\r\nخوردن خيارشور و خردل در ايران معمول نيست و بجاى آنها ترشيهاى مختلف و انواع مربا درست ميكنند و مصرف مينمايند .\r\nايرانيان غذاهاى بسيار مطلوبى هم از بره‌هاى كوچك درست ميكنند . طرز درست كردن خوراك بره مختلف است و ما براى نمونه يكنوع آن را در زير شرح مىدهيم :\r\nدر شكم بره برنج و مغز بادام و مغز بلوط و مغز پسته و كشمش و زعفران و ادويهء معطر ميريزند و آن را با نخ ميدوزند و بعد اين بره را در ديك پخته و يا روى آتش كباب ميكنند و يك جا سر سفره ميآورند ، اين نوع غذا بسيار لذيذ و مطبوع است .\r\n\r\nانواع شربت\r\nايرانيان در ميان غذا دوغ يا شربت ميآشامند و نيز در هنگام تابستان بجاى چاى و قهوه شربت‌هاى خنك مصرف مينمايند ، هميشه قدح بزرگى از شربت يا دوغ در ميان سفره هست كه هركس بنوبت با قاشق‌هاى ظريف منبت‌كارى شده از آن ميآشامد ، صنعتگران در ساختن اين قاشق‌ها مهارت و حوصله\r\n\r\n","description":"","footnote":"","page_name":" 228 ","page_number":260},
  {"content":"\r\n\r\nو استادى بخرج مىدهند و آنها را منبت‌كارى مىكنند . ساده‌ترين شربت‌ها شربتى است كه از قند و آب و گلاب درست مىكنند و آن را شربت قند مىگويند ، از ميوه‌ها هم شربت‌هاى گوناگونى ميسازند مانند شربت آلبالو و شربت گيلاس و شربت به و بخارى ديوارى در يكى از اطاقهاى كاخ ميسيون فرانسه در تهران ( نقاشى ژول لورنس )\r\nسيب و غيره . يكنوع شربت كه در بازار هم ميفروشند و زياد مصرف مىشود سرگنگبين\r\n\r\n","description":"","footnote":"","page_name":" 229 ","page_number":261},
  {"content":"\r\n\r\nاست كه آن را معمولا سكنجبين مىگويند و با عسل و سركه يا شكر و سركه درست ميكنند . غالبا شربت‌ها را با گلاب يا عرق بيدمشك معطر مىسازند و عقيده دارند كه شربت بيدمشك مقوى و فربه‌كننده است .\r\nزنان ارمنى كه بتوسط مشك مشغول تهيهء كره هستند\r\n\r\n","description":"","footnote":"","page_name":" 230 ","page_number":262},
  {"content":"\r\n\r\n\r\nشيرينىها\r\nايرانيان عموما به خوردن شيرينى رغبت دارند و شيرينىفروشان در بازار انواع شيرينىهاى عالى و ممتاز را درست مىكنند .\r\nيكنوع شيرينى بسيار ممتازى هم مىسازند كه موسوم است به گز و در پيش به آن اشاره شد باقلوا و پشمك نيز از شيرينىهاى مطلوب و معروف ايران بشمار ميروند .\r\n\r\nناهار و شام\r\nدر مهمانيها غالبا قبل از خوردن شام يا ناهار براى مهمانان چاى يا شربت و قليان مىآورند ، قدرى بعد نوكران سفره را در روى فرش ميگسترانند و ظرف‌هاى محتوى غذا را مرتب در ميان آن جاى مىدهند ، غالبا در روى ظروف غذا يك سرپوش فلزى ميگذارند كه غذا سرد ترنج مركزى يك قالى سلطان‌آبادى كار قرن 16\r\nنشود . قاشق و كارد و چنگال در كار نيست ، همين كه سفره چيده شد مهمانان بدور آن جمع ميشوند و دوزانو مىنشينند ، وقتى كه صاحبخانه گفت ( بسم اللّه ) همه يك دفعه\r\n\r\n","description":"","footnote":"","page_name":" 231 ","page_number":263},
  {"content":"\r\n\r\nبسفره حمله‌ور مىشوند و با دست شروع به خوردن غذا مىكنند و در ميان غذا هم صحبتى نميشود زيرا ايرانيان صحبت كردن در سر سفره را خارج از نزاكت مىدانند ، پس از صرف غذا هم صحبتى نميشود و مجلس ادامه پيدا نميكند و معمولا هركس براى استراحت باطاقى ميرود يا به منزل خود برميگردد .\r\nسرپوش قاب غذا كار قرن 19 ( كلكسيون مؤلف )\r\n\r\nقسمت دوم - خصائل و آداب و رسوم ايرانيان روابط ايرانيان با عيسويان\r\nچنين به نظر ميرسد كه هرقدر تمدن پيشرفت نمايد باز هم ايرانى نميتواند به پاك بودن عيسويان معتقد شود ، ايرانى عقيده دارد كه اگر با عيسوى هم‌نشين شود از تماس با او پليد و ناپاك خواهد گرديد ، مخصوصا در موقعى كه هوا مرطوب است و برف و بارانى از آسمان\r\n\r\n","description":"","footnote":"","page_name":" 232 ","page_number":264},
  {"content":"\r\n\r\nنزول مينمايد جدا از هم‌نشينى و هم‌صحبتى با عيسويان پرهيز مىكند .\r\nبطوريكه شنيدم حاكم تبريز در سال 1841 چندين روز از پذيرفتن قونسول فرانسه خوددارى كرد و عذرش اين بود كه چون باران باريده و هوا مرطوب است نميتوانم با فرنگى ملاقات كنم زيرا كه ناپاكى او به من هم سرايت خواهد كرد و با چنين وضعى نميتوانم بعبادت پردازم و بوظايف مذهبى خود عمل نمايم .\r\nايرانى مسلمان هرگز حاضر نخواهد شد كه يك فنجان چاى با فرنگى صرف نمايد زيرا ظرفى كه فرنگى به آن دست زده ناپاك است و مسلمان نميتواند در آن چاى بياشامد و اگر احيانا مجبور باشد كه از فرنگى پذيرائى كند پس از رفتن او همهء كاروانسراى منظريه بين راه تهران بقم\r\nظروفى را كه براى او استعمال شده‌اند به زمين زده خرد مىكند كه ديگر قابل استفاده نباشند ، فقط ظروف مسين را ممكن است مدتى در آب جارى گذاشت و دعائى خواند تا ناپاكى آنها زايل گردد .\r\n\r\n","description":"","footnote":"","page_name":" 233 ","page_number":265},
  {"content":"\r\n\r\nدر تهران در ميان طبقات عالى اجتماع ، اين نوع احتياطات تخفيف يافته است ولى در ايالات و ولايات پرهيز و احتياط باقى است و مدت‌زمانى لازم است تا تخفيف يابد . در ايران هميشه يك نفر كاتوليك ، فرانسوى محسوب ميگردد و ارتودكس‌ها روسى بشمار ميروند و پروتستان‌ها همواره انگليسى ناميده ميشوند و اين خود يك اشتباه بزرگى است كه بواسطهء بىاطلاعى ارمنىها در ميان آنها توليد شده است .\r\nوقتى كه يكنفر ارمنى گريگورى با تبليغات كشيشان بمسلك ارتودكس ميگرود ، ميگويند كه او از ارمنى بودن دست كشيده و روسى شده است . يكى از ارمنىهاى گريگورى از دادن اعانه بكشيش امتناع كرد و عذرش اين بود كه من انگليسى شده‌ام ديگر براى چه پول بكشيش ارمنى بدهم ، ميسيونرها كوشش‌هاى زيادى كرده‌اند كه اين اشتباه را رفع نمايند ولى هنوز كاملا به مقصود خود موفق نشده‌اند .\r\n\r\nخصائل ذاتى ايرانيان\r\nايرانيان ذاتا بسنن و عادات و رسوم قديمى خود علاقه تامى دارند و در تمام انقلاباتى كه در اين سرزمين روى داده است ايرانى هميشه ساعى بوده است كه از سنن و عادات نياكان خود دست نكشد و بجاى اينكه از آداب و رسوم فاتحين تقليد كند هميشه كوشش داشته است كه آنها را بآداب و اخلاق خود آشنا ساخته از اين حيث بر آنها مسلط گردد .\r\nبطور كلى ميتوان گفت كه اگر ايرانى بواسطهء استعمال ترياك فاسد نشود بسيار باهوش است و نيروى فهم و ادراكش قوى است ، ايرانى به سهولت متجانس ميگردد اما قوهء ابتكارش كم است .\r\nايرانيان عموما متجسس و داراى افكار معنوى و فلسفى هستند ولى اغلب رؤيائى و خيالباف ميباشند و بندرت به كارهاى سودمند ميپردازند .\r\nايرانى علاوه بر خيالبافى بسيار جاه‌طلب است و تصور مىكند كه از حيث هوش و فطانت بر ساير ملل بسى برترى دارد و تنها موجودى است كه از هرحيث بينظير است .\r\nادبا و نويسندگان داراى حافظهء قابل ملاحظه‌اى هستند و در ميان آنها عدهء زيادى ديده ميشوند كه اشعار بزرگترين شعراى كشور خود را در خاطر محفوظ داشته و\r\n\r\n","description":"","footnote":"","page_name":" 234 ","page_number":266},
  {"content":"\r\n\r\nدر موقع مناسب ايراد ميكنند .\r\nايرانى بالطبع موقر و سنگين است و غالبا هم خود را خشن و عبوس نشان ميدهد و بندرت تبسمى بر لبان او ظاهر ميگردد ، هرگاه چهرهء او تصادفا تغيير پيدا كند اين تغيير را علامت حقارت خود ميپندارد و فورا براى حفظ متانت خود كه از دستورات برنامهء عادى اوست اين تغيير صورت را بر طرف مينمايد و گاهى براى حفظ تشخص خود در پاسخ سئوال‌كننده بكلمات سادهء يكنواخت اكتفا مىكند تا از بزرگى و جلد مقوائى كه در زمينهء طلائى آن تصاوير رنگين كشيده شده است ، كار قرن 16 ( كلكسيون مؤلف )\r\nابهت او كاسته نشود ، برعكس گاهى هم جملات مصنوعى بسيار به كار ميبرد و فرمولهاى مختلف ادبى براى خوش‌آمد طرف به زبان ميآورد كه هيچ صداقت و واقعيت ندارند .\r\n\r\nمهمان‌نوازى ايرانى\r\nمهمان‌نوازى ايرانى به حد كمال است و معروفيت جهانى دارد .\r\nدر كشورى كه هيچگونه مهمانخانه و مسافرخانه وجود ندارد و كاروانسراهاى طول راه هم فاصلهء زيادى از هم دارند اين صفت\r\n\r\n","description":"","footnote":"","page_name":" 235 ","page_number":267},
  {"content":"\r\n\r\nمهمان‌نوازى بسى قابل تمجيد و شايان تقدير است . مالكينى كه در كنار شاهراه‌ها زندگانى ميكنند با كمال مهربانى و با چهرهء گشاده از مسافرين پذيرائى ميكنند .\r\nمهمان‌دارى آنها هميشه مجانى است ولى رسم است كه مسافر قبل از جدا شدن از ميزبان انعامى بمستخدمين او ميدهد .\r\n\r\nبرنامهء ملاقاتها\r\nچينىها در مراعات ادب و احترام نسبت بمهمان معروف هستند ولى اگر جهانيان ايرانيان را بطوريكه بايد شناخته بودند مسلما آنها را در صفت مهمان‌نوازى بر چينىها ترجيح ميدادند زيرا كه اينها براى ملاقات برنامهء مخصوصى دارند و بهركس باندازهء لياقت مسافرى كه درخواست مىكند شب را در منزل يكى از دهقانان خراسان بسر برد .\r\nو شخصيت او احترام ميگذارند و در اين موارد بسيار دقيق هستند و معتقدند كه اگر شخص وارد را بيش از لياقت او احترام نمايند مثل اين است كه او را استهزا كرده باشند . ايرانى در هرطبقهء اجتماعى كه باشد بايد از طفوليت مطابق برنامهء مخصوص همان\r\n\r\n","description":"","footnote":"","page_name":" 236 ","page_number":268},
  {"content":"\r\n\r\nطبقه بتمرين وظايف معاشرت بپردازد و تكليف خود را بداند كه با هركس چگونه رفتار كند .\r\nبطور كلى رعاياى شاهنشاه ايران نسبت بواردين با كمال ادب و مهربانى و خوش‌روئى رفتار ميكنند و جملات ادبى شايسته‌اى كه خوش‌آيند مهمان باشد به زبان ميآورند و تقريبا ميتوان گفت كه هيچوقت درخواست كسى را مطلقا رد نميكنند و به آنها با لحنى كه يأس‌آور باشد جواب نميدهند و هميشه سعى ميكنند كه درخواست‌كننده را و لو آنكه خانوادهء يك دهقان ايرانى در دولت‌خانه نزديك امامقلى\r\nبه ظاهر باشد اميدوار سازند . در زبان فارسى فرمول ساده‌اى كه با كلمهء ( مرسى ) ما مطابقت داشته باشد وجود ندارد ، ايرانيها براى اظهار امتنان و تشكر جملاتى به زبان ميآورند كه ساده‌ترين و معمول‌ترين آنها چنين است : ظل عالى پاينده باد . ظل عالى مستدام سايهء شما كم نشود . مرحمت عالى زياد . و اگر چيزى بآن‌ها داده شود ميگويند خداوند باندازهء ستارگان آسمان بشما خير و بركت دهد .\r\nايرانيان وقت زيادى براى ملاقاتها صرف ميكنند و معمولا وقتى كه ميخواهند\r\n\r\n","description":"","footnote":"","page_name":" 237 ","page_number":269},
  {"content":"\r\n\r\nبملاقات كسى بروند از طرف وقت مىخواهند و اگر از حيث مقام بالاتر باشند فقط ساعت رفتن را قبلا به او اطلاع ميدهند و صاحب‌خانه مجبور است مستخدمين خود را سواره يا پياده باستقبال بفرستد كه جزو ملتزمين ركاب باشند و خود نيز تا دم در خانه او را استقبال مىكند و همين كه وارد اطاق شد دست او را گرفته در صدر جاى ميدهد و پس از نشستن و تبادل تعارفات پيشخدمت‌ها شربت يا چاى و بعد قليان ميآورند .\r\nدر فرانسه چنين معمول است كه چاى را چند لحظه قبل از عزيمت مدعوين ميآورند ولى در ايران آوردن سومين فنجان چاى يا تقديم سومين قليان نشانهء رفتن است .\r\nقبل از رفتن ادب اقتضا مىكند كه از ميزبان اجازه مرخصى بخواهند و چون مهمان از حيث مقام مساوى يا بالاتر از ميزبان باشد ، ميزبان در پاسخ او فرمولهاى ادب و احترامى از اين قبيل به زبان ميآورد : اختيار با جناب‌عالى است واقعا منزل ما را مشرف فرموديد . راستى وقتى كه خبر تشريف‌فرمائى جناب‌عالى را شنيدم تمام درد و رنج و اندوه خود را فراموش كردم . زيارت جنابعالى موجب سعادت بنده شد و در دنبال او تا در خانه ميرود .\r\nچپق مسى كه داراى لولهء چوبى منبت‌كارى است ، كار قرن 19 ( كلكسيون مؤلف )\r\n\r\nقليان\r\nقليان هم برنامهء مخصوصى دارد . وقتى كه يكى از اعيان به منزل ديگرى ميرود قليان‌دار نيز كه يكى از نوكران مقرب اوست قليان و تنباكو را همراه او ميبرد تا هروقت كه ارباب قليان خواست فورا حاضر\r\n\r\n","description":"","footnote":"","page_name":" 238 ","page_number":270},
  {"content":"\r\n\r\nكرده به او تقديم كند و چون آرايش قليان نشانهء بزرگى صاحب آن است غالبا مبالغ زيادى خرج زينت و آرايش آن مىشود . مثلا بعضى سرقليان‌ها جواهرنشان هستند و داراى بادگير طلا ميباشند ، تنباكوئى كه در قليان ميكشند نيكوتين زيادى دارد و هر قدر كهنه‌تر باشد بهتر است .\r\nوقتى كه مهمان قليان همراه نداشته باشد ميزبان قليان خود را به او تقديم مىكند ولى اگر مقام ميزبان بالاتر از مهمان باشد مهمان بايد از قبول قليان امتناع نمايد و اگر قبول كرد مثل اين است كه بصاحب‌خانه توهين كرده باشد و همين كه قليان را كشيد صاحب‌خانه نوكر خود را صدا كرده و براى اهانت طرف به او ميگويد برو اين قليان را تازه كن .\r\nوقتى كه طبيبى بر بالين مريض مىآيد بايد مدتى قليان بكشد و چند فنجان چاى بياشامد و بعد به بيانات مريض گوش دهد .\r\nكوزه قليان‌هاى چينى ، كار كاشان متعلق بقرون 16 و 17 ( كلكسيون لاتودرى )\r\n\r\nعدم مراعات اخلاق\r\nميل مفرط ايرانى را بلذات و شهوات در اغلب كارهاى دستى و فكرى آن‌ها ميتوان ديد . آثار خلاف اخلاق در قاب آئينه‌ها و قلمدان‌ها و مخصوصا در ورق‌هاى بازى به خوبى مشهود است و\r\n\r\n","description":"","footnote":"","page_name":" 239 ","page_number":271},
  {"content":"\r\n\r\nباعث فساد اخلاق اشخاصى كه كاملا مسلط بر نفس خود نيستند مىشود . تواريخ و قصائد و غزليات شعراى بزرگ نيز خالى از اين آثار شهوانى نيستند .\r\nكزنفن مورخ يونانى راجع بايرانيان قديم ميگويد كه ايرانيان به سه چيز اهميت فوق‌العاده‌اى مىدهند و به آنها علاقه و دلبستگى خاصى دارند ، نخست تيراندازى ، دوم سوارى ، سوم راست‌گوئى . ميتوان گفت كه بيانات اين مورخ بزرگ يونانى راجع به دو موضوع اول هنوز هم تا اندازه‌اى مقرون به صحت است اما راجع بموضوع سوم كه راست‌گوئى باشد قضيه كاملا برعكس شده است و اگر احيانا وقتى قصد راستگوئى داشته باشند باز هم تا اندازه‌اى بيانات آنها با دروغ مخلوط است و مثل اين است كه دروغگوئى جزء اصول آموزش و پرورش آنها شده است ، آنها عقيده دارند كه حرف زدن بر خلاف واقع در پاره‌اى از موارد سودمند است ، يكى از تجار ايرانى كه با او سروكارى پيدا كردم راجع به اين موضوع به من چنين گفت : دروغگوئى روح تجارت است و اگر انسان دروغ نگويد ابدا موفق بانجام مقاصد خود نخواهد شد . خاوريان عقيده دارند كه چون باختريان نيروى ابتكار دروغ را ندارند به اين جهت آن را بد مىدانند .\r\n\r\nنوكران ايرانى\r\nوضع نوكران ايرانى با وضع مستخدمين ما تفاوت كلى دارد .\r\nمخارج خوراك و پوشاك آن‌ها بعهدهء ارباب است و در معاملات و خريد و فروش هم حق العملى برميدارند .\r\nكسانى كه در ايران مسافرت كرده‌اند ميدانند كه نوكران حق العملى از تجار و دلالانى كه فرش يا ظروف چينى و ساير لوازم منزل را بارباب ميفروشند مطالبه ميكنند و غالبا اين نوع معاملات بدون اشكال خاتمه پيدا نميكنند .\r\nرسم ديگريكه در نظر ما تعجب‌آور جلوه مىكند اين است كه اگر كسى بتوسط نوكر هديه‌اى براى دوست خود بفرستد گيرنده مجبور است كه مبلغى برسم\r\n\r\n","description":"","footnote":"","page_name":" 240 ","page_number":272},
  {"content":"\r\n\r\nانعام بنوكر بدهد و گاهى مىشود كه مبلغ انعام بمراتب بيش از بهاى هديه ميگردد .\r\nلباس مستخدمين مقرب نيز مانند لباس ارباب است بطوريكه براى يكنفر بيگانه تشخيص آن دو از يكديگر مشكل است و فقط از رفتار و گفتار آن‌ها بايد فهميد كه ارباب كدام و نوكر كدام است . مستخدمين اغلب مؤدب و دست به سينه در مقابل ارباب ميايستند و دست‌ها را در آستين لباس خود مخفى ميكنند . مستخدمين تقريبا از اعضاء لاينفك خانه محسوب ميشوند و غالبا در صحبت‌هاى ارباب با مهمان مداخله ميكنند و صاحب‌خانه بتوسط همين نوكران از اخبار و وقايع بازار آگاه ميگردد . بزرگان و اعيان كشور ، خود را در اذيت كردن و حتى كشتن نوكران ذيحق ميدانند ولى كمتر كارگاه خراطى در بازار تهران - خراط مشغول ساختن ميانه قليان است .\r\nمستخرج از سفرنامه فلاندن و كوست ( 1854 - 1843 )\r\nاتفاق ميافتد كه آزارى بآن‌ها برسانند بلكه اغلب با رأفت و مهربانى با آنها رفتار ميكنند و اطفال آن‌ها را با اطفال خود به تحصيل واميدارند .\r\nبزرگان ايرانى علاوه بر مستخدمين غلامان و كنيزانى هم دارند و آنها سياهان آفريقائى هستند كه حكم مال التجاره و املاك را دارند و بمعرض خريد و فروش درميآيند .\r\nاتفاقا اين سياهان علاقهء مخصوصى باربابان خود دارند و با اينكه مىتوانند پول زيادى\r\n\r\n","description":"","footnote":"","page_name":" 241 ","page_number":273},
  {"content":"\r\n\r\nذخيره كنند و آزادى خود را بخرند ، راضى نميشوند خانه‌اى را كه چندين سال در آن زندگانى كرده‌اند ترك نمايند . خواجه‌هائيكه در اندرون‌هاى شاه و شاهزادگان و اعيان زندگانى ميكنند اغلب از همين طبقهء سياهان هستند .\r\nعده‌اى از يهوديان سيستان\r\nهرگاه كنيز سياهى از ارباب خود طفلى پيدا كند آزاد ميگردد و طفلش هم با ساير اطفال ارباب تربيت مىشود و مانند آنها از ارث پدرى بهره‌مند ميگردد و اگر اين طفل پسر باشد ميتواند پس از بلوغ با زن ايرانى سفيدپوستى ازدواج نمايد زيرا كه اختلاط خون سياه و سفيد در نزد آنان از جمله معايب بشمار نميرود .\r\n\r\nاوهام و خرافات\r\nايرانيان عموما باوهام و خرافات عقيده دارند و اشخاص تحصيل كرده و فهميده‌ايكه پاىبند خرافات نباشند كمتر در ميان آنها پيدا مىشود . ايرانيان عموما براى رفع بدبختىهاى خود به چيزهاى موهومى متوسل ميگردند و عقيده دارند كه اگر از روى ايمان به اين عمليات\r\n\r\n","description":"","footnote":"","page_name":" 242 ","page_number":274},
  {"content":"\r\n\r\nبپردازند مسلما بدون تأثير نخواهد بود و ما براى ارائه نمونه ، پاره‌اى از اين عمليات و معالجات را در زير ذكر ميكنيم :\r\nزنان كولى\r\n1 - هرگاه دختر جوانى ترسو باشد تابه‌اى را در نزديك درى كه بكوچه باز مىشود بگذاريد و در داخل آن آتش بريزيد تا داغ شود . مادر و دختر بايد در يكطرف تابه در پهلوى يكديگر بايستند و چند نوبت با هم باينطرف و آنطرف تغيير مكان دهند اما هردفعه كه از جلوى آن عبور ميكنند بايد مقدارى آب نمك در روى تابه داغ\r\n\r\n","description":"","footnote":"","page_name":" 243 ","page_number":275},
  {"content":"\r\n\r\nبريزند و متوجه باشند كه چه صورتى پيدا مىكند ، مسلما تصوير حيوانى كه دختر از آن ميترسد در روى تابه نمايان ميگردد و از ديدن آن ترس دوشيزه زايل خواهد شد .\r\n2 - براى دانستن اينكه آيا دوشيزه‌اى به شوهر خواهد رفت يا نه بايد به اين دستور رفتار كرد : دوشيزه را سر تنور بياوريد و دو نان گرم را كه بهم متصل شده باشد از تنور درآوريد و هردو را يك دفعه بر سر آن دوشيزه بياندازيد ، هرگاه اين نان‌ها از هم جدا نشوند آن دوشيزه خيلى زود به خانه شوهر خواهد رفت .\r\n3 - در نخستين رؤيت ماه نو دوشيزه بايد در حياط در كمين كلاغى بنشيند ، هرگاه چشمانش با چشمان كلاغ مواجه گرديد مسلما خوشبخت خواهد شد .\r\n4 - هرگاه كف دست شما خارش پيدا كند فورا آن را بسر طفل پدر و مادر دارى بكشيد ، مسلما پول زيادى عايد شما خواهد گرديد .\r\n5 - هرگاه سگى مگسى را بگيرد آن مگس را از دهان سگ بگيريد و در گوشهء دستمال گره بزنيد ، حتما خوشحالى غيرمنتظره‌اى بشما روى خواهد آورد .\r\n6 - كسى كه بخواهد تا مدت يكسال از درد گلو محفوظ باشد بايستى نانى را كه از ماه رمضان مانده باشد در آب خنك بخيساند و بزغاله‌اى را هم بكشد و آن نان را با گوشت بزغاله بخورد ، محققا يكسال از درد گلو معاف خواهد بود .\r\n7 - هرگاه طفلى در موقع دندان درآوردن مريض شود علاج قطعى آن اينست كه در روى نوار چلوار آب نديده‌اى كه طولش باندازهء قد آن طفل باشد دعائى بنويسند و به گردن او به‌بندند تا از مرض رهائى يابد .\r\n8 - وقتى كه در خانه مريضى فوت كند بايد هرچه آب در كوزه‌ها و ظروف آن خانه هست به زمين بريزند و اگر چنين نكنند و از آن ظروف آب بياشامند حتما به درد معده و امعاء مبتلا خواهند شد .\r\n9 - روزهاى يكشنبه و سه‌شنبه بعيادت مريض نبايد رفت زيرا كه بدبختى ميآورد .\r\n10 - در روز جمعه نبايد نان و هيزم از كسى گرفت و همچنين نبايد لباس و اثاثهء\r\n\r\n","description":"","footnote":"","page_name":" 244 ","page_number":276},
  {"content":"\r\n\r\nخانه را شست . هرگاه به اين دستور رفتار نكنند ببدبختى مبتلا خواهند شد .\r\n11 - كسانى كه شب يكشنبه در يك جا جمع شده‌اند بايد شب دوشنبهء هفتهء بعد هم در همان محل جمع شوند تا ببدبختى گرفتار نگردند .\r\n12 - هرگاه شوهرى نسبت بزن خود متغير شود و بخشونت با او رفتار نمايد مسلما تحت تأثير سحر و جادو يا افسونى واقع شده است و براى معالجهء چنين مردى زن بايد در سه چهارشنبهء متوالى آب سرد روى سر شوهر خود بريزد تا اثر جادو بر طرف گردد .\r\nاصطرلاب مسى حكاكى شده كه قسمت‌هاى مختلف آسمان را نمايش ميدهد ( كار قرن 18 كلكسيون مؤلف )\r\n13 - وقتى كه كسى قصد مسافرت طولانى دارد بايد در موقع ترك كردن خانهء خود اتصالا چشم بدر ورودى بدوزد و وقتى كه از خانه بيرون ميرود پشتش بدر نباشد ،\r\n\r\n","description":"","footnote":"","page_name":" 245 ","page_number":277},
  {"content":"\r\n\r\nالبته اين اعمال ضامن برگشت او هستند .\r\n14 - هرگاه كسى قصد انجام كارى كند و يا بخواهد مسافرت نمايد و خودش يا ديگرى عطسه‌اى بكند و اين عطسه مكرر نشود حتما بايد از قصد و خيال خود صرفنظر نمايد زيرا كه در غير اين صورت دچار بدبختى خواهد شد .\r\n15 - هرگاه در هنگام مسافرت كلاغى بر سر ديوار خانهء مسافر بنشيند و بصدا درآيد نشانهء آنست كه چنين مسافرى تندرست و كامياب بخانهء خود بازگشت خواهد نمود .\r\n\r\nستاره‌شناسى\r\nهمانطور كه در زمان قديم روميان بستارگان و آثار آنها عقيده داشتند ، خاوريان مخصوصا ايرانيان نيز بساعات سعد و نحس تبرك اجبارى مسافرين بواسطهء عبور از زير قرآنى كه در بالاى جادهء قم آويزان كرده‌اند\r\nپاىبند هستند و هركارى را در اوقات شايسته‌اى كه تقويم پيش‌بينى كرده است انجام ميدهند ، حتى در موقع تاجگذارى سلاطين هم اين نكته بايد كاملا رعايت شود و در ساعت سعدى انجام يابد كه منجم‌باشى قبلا آن را پيش‌بينى كرده باشد .\r\n\r\n","description":"","footnote":"","page_name":" 246 ","page_number":278},
  {"content":"\r\n\r\nروز 13 صفر روز بسيار نحسى بشمار ميرود ، در اين‌روز مردان و زنان حتما بايد خانه‌هاى خود را ترك كنند و بصحرا روند و از موقع طلوع تا غروب آفتاب در گردش باشند تا از آفات و بليات مصون بمانند .\r\n\r\nطلسمات\r\nطلسمات نيز دخالت كاملى در زندگانى دارند و انسان را از ناخوشيها و انواع مخاطرات و مخصوصا چشم بد محفوظ نگاه ميدارند و كسانى كه حامل آنها باشند مسلما خوشبخت و هميشه كامياب خواهند بود .\r\nايرانيان براى هرقسم مرض يا پيش‌آمد ناخوش دعاهائى در روى نوارى از كاغذ جعبه‌هاى بازوبند از نقرهء ميناكارى شده ( كلكسيون مؤلف )\r\nمينويسند و آن را لوله ميكنند و در محفظهء كوچك فلزى گذارده ببازو ميبندند و يا به گردن ميآويزند ، سنگهاى محكوك و دانه‌هاى مرواريد و مرجان و فيروزه و همچنين دندان گرگ يا ببر را به شكل گردن‌بندى هميشه همراه دارند و شاخ نورستهء گوزن و سوسمار خشكيده را هم براى رفع زيان و شراجنه به كار مىبرند .\r\n\r\n","description":"","footnote":"","page_name":" 247 ","page_number":279},
  {"content":"\r\n\r\nطلسم‌هاى مهم ديگرى هم هستند كه زنان دلبستگى خاصى بآن‌ها دارند و آن‌ها عبارتند از قطعات استخوان‌هاى ستون فقرات جغد و موى يوزپلنگ و پوست خشكيدهء كفتار كه زنان بايد آنها را براى خوشبختى هميشه با خود داشته باشند .\r\nمحفظهء دعا كه آن را بازوبند ميگويند بايد هشت سطحى يا لوله‌اى باشد و از آهن ساخته شده باشد زيرا آهن داراى اثر خاصى است كه در ساير فلزات نيست .\r\nزنان قبايل طالش مازندران\r\nچشم بد و نظرتنگى بسيار قابل ملاحظه است و بايد بشدت از آن پرهيز كرد ، به همين جهت است كه مادر ثروتمند هميشه بطفل خود لباس‌هاى فقيرانه ميپوشاند و او را به شكل مسخره‌اى درميآورد تا از گزند و آسيب چشم بد محفوظ بماند .\r\n\r\n","description":"","footnote":"","page_name":" 248 ","page_number":280},
  {"content":"\r\n\r\nدعاها و كلمات سحرآميز نيز براى معالجه به كار ميروند ، كلمات سحرى و دعاها را در روى كاغذ مينويسند و بعد آن را در ظرف پراز آب گرم ميشويند تا مركب در آن حل شود و اين آب را نگاه مىدارند و در موقع مرض يا درخواست منظورى قدرى از آن ميآشامند و براى اينكه مايع داراى اثر قطعى بشود مختصرى از گرد استخوان پوزهء خر را كه مكلس كرده‌اند به آن مخلوط ميافزايند .\r\n\r\nخواص احجار گرانبها\r\nايران داراى معادن احجار گرانبها و ممتازى است كه در ساير كشورها نظير آن‌ها يافت نميشود و داراى آب‌ورنگ بسيار عالى و درخشانى هستند ، ايرانيان هم عشق و علاقهء مفرطى به اين يك قهوه‌خانهء كوچك در نزديك قم\r\nسنگ‌ريزه‌هاى گرانبها دارند و براى آن‌ها خواصى قائلند .\r\nمسيو رينو  ( Reinaud )  مينويسد : خاوريان نظر بخواصى كه براى احجار قائلند ، در انتخاب آن‌ها براى تهيهء مهر يا انگشترى دقتى به عمل ميآورند . آن‌ها عقيده\r\n\r\n","description":"","footnote":"","page_name":" 249 ","page_number":281},
  {"content":"\r\n\r\nدارند كه ياقوت قلب را تقويت مىكند و انسان را از طاعون و صاعقه حفظ مينمايد و اگر آن را در زير زبان نگاه دارند عطش را مرتفع ميسازد .\r\nزمرد براى علاج گزيدگى افعى اثر مخصوصى دارد و اگر آن را تبديل بگرد نمايند و با آب مخلوط كنند و بياشامند از هرگونه زخم مهلكى كه بواسطهء سم توليد شده باشد رهائى مىيابند و چون آن را بافعى نشان دهند چشمان اين حيوان موذى را ميتركاند .\r\nالماس را اگر در زير شكم ببندند قولنج و دردهاى معده و امعاء را تسكين ميدهد و همچنين براى علاج مرض صرع بسيار نافع است .\r\nفيروزه قوهء باصره را تقويت مىكند و براى درد چشم بسيار مفيد است و گزش عقرب را هم معالجه مىكند .\r\nعقيق سليمانى يا يمنى برحسب رنگ خواص نافعى دارد ، عقيق قرمز آثار خشم و غضب را زايل مىكند و اگر رنگ آن صورتى و داراى خطوط سفيدى باشد براى خون‌ريزى مفيد است و قسم ديگرى هم هست كه چون گرد آن را پاى دندان بريزند درد آن را رفع مىكند .\r\nآهنى كه رنگ آن بسرخى يا قهوه‌اى مايل باشد مرض نقرس را معالجه مىكند و عمل زايمان را آسان مينمايد و چون گرد آن را با آب يا شير مخلوط كنند و بخورند براى دفع هرگونه سمى نافع است .\r\nسنگ يشم و بلور دافع خوابهاى بد و موحش است .\r\n\r\nتعدد زوجات\r\nسابق بر اين تعدد زوجات در ميان بزرگان و ثروتمندان معمول بود ولى مدتى است كه اين رسم تا اندازه‌اى متروك شده است و قناعت كردن بيك زن تقريبا در تمام طبقات اجتماعى عموميت پيدا كرده است .\r\nمردى كه با دختر اصيل و نجيبى تزويج كرده است نميتواند زن ديگرى را با او هم‌مقام نمايد زيرا در اين صورت زن اولى موجبات برهم زدن عيش او را فراهم\r\n\r\n","description":"","footnote":"","page_name":" 250 ","page_number":282},
  {"content":"\r\n\r\nميسازد و بسا مىشود كه درصدد قتل او برميآيد و او را مسموم مىكند .\r\nدر باختر از روى عدم بصيرت دربارهء حرم‌هاى شرقيان قضاوت ميكنند و مطابق داستانها و رواياتى كه شنيده‌اند مطالبى به زبان و قلم ميآورند ، تمام ايرانيان ميدانند كه ناصر الدين شاه پس از مرك 500 زن بيوه برجاى گذاشت ، علت آن اين بود كه او به دختران روستائى علاقهء زيادى داشت و در مواقعى كه بعزم شكار از شهر خارج ميشد و از دهكده‌هاى مسير خود عبور مىنمود قبلا چند نفر از خواجه‌ها را ميفرستاد تا مردان را از مسير او دور نمايند و برعكس زنان و دوشيزگان زيباروى را وادار مىكردند كه با قشنگترين لباسها در مسير او حاضر شوند تا در موقع ورود شاه صفى تشكيل دهند و از نظر اعليحضرت بگذرند شاه هم بادقت مثل اينكه از صفوف نظاميان سان مىبيند بتماشاى آن‌ها مىپرداخت و زيباترين آن‌ها را كه مورد پسند او واقع ميگرديد بعنوان يادگار اين ناحيه باندرون خود مىفرستاد و غالبا سواره از آن‌ها سان ميديد و بكرشمه‌ها و تبسمات تحريك‌كنندهء آن‌ها نگاه مىكرد . زنان و دوشيزگان هم در حاضر شدن ابا و امتناعى نداشتند بلكه با كمال سرور و شعف به اين كار تن در ميدادند زيرا همانطور كه مردان آرزوى رسيدن بمقام صدارت و وزارت را دارند زنان هم بيشتر از مردان آرزو دارند كه صيغهء شاه شوند و بحرمسراى سلطنتى وارد گردند و در ثروت و نعمت غرق شوند و اگر احيانا شاه تعلق خاطرى به آنها پيدا ميكرد بدون ترديد والدين و اقوام و بستگان آنها نيز داراى مقام و منزلت رفيعى ميشدند و تمكنى پيدا ميكردند . علاوه بر اين لعبتان كه ناصر الدين آنها را بشخصه انتخاب ميكرد گاهى هم حكام ايالات براى خوش‌آمد او و ترقى مقام خود بهترين و قشنگ‌ترين دوشيزه‌ها را بعنوان پيشكش براى او ميفرستادند .\r\nبطوريكه در پيش هم اشاره كرديم حرم سلطنتى و اطرافيان او را نبايد اساس تعدد زوجات قرار داد . ايرانى عموما بيك زن تنها قناعت مىكند و آن هم زنى است كه والدين براى او انتخاب مينمايند و اگر داراى ثروتى شد و خواست زندگانى يكنواخت خود را تغيير دهد و تفريحى بكند زن جوان قشنگى را بعنوان كنيزى خريدارى كرده\r\n\r\n","description":"","footnote":"","page_name":" 251 ","page_number":283},
  {"content":"\r\n\r\nبه خانه ميآورد ولى اين تازه‌وارد هرگز بمقام زن اولى نخواهد رسيد و مرد مجبور است كه هميشه مطيع زن نخستين باشد .\r\nجعبهء قرآن از مس حكاكى شده ، كار قرن 18 ( كلكسيو مؤلف )\r\nبهرحال ايرانى خوب ميداند كه تعدد زوجات باعث خصومت و نفاق و نقار و مخصوصا موجب پريشانى احوال او ميگردد و اولين كسى كه در اين صحنهء حزن‌انگيز حسادت و رقابت قربانى مىشود همان مردى است كه مبادرت بچنين عملى كرده و نزاع و نفاق دائمى را در كانون خانوادگى راه داده است .\r\n\r\nقسمت سوم - ازدواج و مراسم آن\r\n\r\nازدواج\r\nدر دستورات اسلامى با تأكيد زياد امر به ازدواج شده است و شرايط آن هم سهل است ، نظر به همين دستورات كه نتايج عالى اخلاقى دارند والدين در تأهل فرزندان خود شتابى دارند و بمحض اينكه سن آنها بمرحله تأهل برسد آنها را وادار به ازدواج ميكنند و غالبا در سن سه يا چهار سالگى براى آنها نامزدى معين مينمايند ، مخصوصا در خانوادهء سلطنتى در موقع تولد كودك نامزدى براى او انتخاب ميكنند ، معمولا دختران را در سنين 11 و 12 سالگى به شوهر ميدهند و پسران را در 16 يا 17 سالگى وادار به ازدواج مينمايند و گاهى هم اتفاق\r\n\r\n","description":"","footnote":"","page_name":" 252 ","page_number":284},
  {"content":"\r\n\r\nميافتد كه بواسطهء طمع و سودپرستى دوشيزهء كوچكى را بمرد سىساله‌اى ميدهند .\r\nازدواجهاى قبل از بلوغ مانع رشد طبيعى دوشيزگان است و بواسطهء فشار خانه‌دارى و تعديات شوهران كه زنانرا ملك طلق خود ميدانند غالبا كدورت و كسالت‌هاى روحى به زن‌ها عارض ميگردد و نشاط جوانى آنها از ميان ميرود و خيلى زود بضعف و فرسودگى مبتلا ميشوند .\r\nزن كرد در لباس آراسته و مجلل\r\nدر ايران دختر پير كمتر ديده مىشود زيرا دختران بمحض اينكه بسن بلوغ رسيدند بايد ازدواج نمايند و بمقام مادرى برسند و اگر زياد در خانه بمانند ديگران با نظر حقارت به آنها نگاه ميكنند ، بنابراين دختران جوان پيوسته در اين فكر هستند\r\n\r\n","description":"","footnote":"","page_name":" 253 ","page_number":285},
  {"content":"\r\n\r\nكه با پسر جوانى ازدواج نمايند « 1 »\r\nاز نقطهء نظر مذهبى هم عدم تأهل دختران پسنديده نيست و كسانى كه از بار ازدواج شانه خالى كنند به عذاب و شكنجه‌هاى جهنم گرفتار خواهند شد .\r\nيكى از نويسندگان اروپائى كه مدت بيست سال در ايران اقامت داشته است مينويسد كه من در تمام مدت اقامت در ايران فقط به چهار نفر دختر پير برخوردم و آن ها هم از حيث تركيب بقدرى تنفرآور بودند كه هيچكس رغبت نداشت با آنها تماس پيدا كند .\r\n\r\nترتيب ازدواجها\r\nموضوع ازدواج در ايران يكى از امور بسيار مهم بشمار ميرود . ايران از اين حيث بر تمام كشورها و مللى كه ادعاى ترقى و تمدن ميكنند برترى دارد . در تمام فلات ايران چنين معمول است كه والدين جهيزى همراه دختر خود بخانهء داماد بفرستند و بهاى اين جهيز غالبا از سه برابر مبلغى كه داماد براى عروس آورده بيشتر است . گاهى اتفاق ميافتد كه زنان جوان ايرانى با مردانى ازدواج ميكنند كه سن پدر يا پدربزرك آنها را دارند . ايرانيان ازدواج پسرعمو با دخترعمو را بسيار پسنديده و نيك بشمار ميآورند و ميگويند عقد آنها در آسمان بسته شده است ، از طرفى هم پيوند كردن با نزديكان براى اين است كه ثروت خانواده بخارج نرود و براى افراد آن در آتيه محفوظ بماند .\r\nدر ايران پيوندها مطابق ميل پسر و دختر صورت نميگيرند ، بعلاوه عادت بر اين\r\n\r\n\r\n","description":"","footnote":"\r\n( 1 ) در اينجا براى رفع خستگى خواننده چند سطرى از كتاب كلثوم‌ننه را كه حاوى دستورات خوشبختى دختران است نقل ميكنم . كلثوم‌ننه بدخترانى كه در جستجوى شوهر هستند چنين دستور ميدهد : در آخرين جمعهء ماه رمضان دختر بايد لباسهاى قشنك و زيباى خود را بپوشد و صورت خود را با بهترين طرزى آرايش دهد و با نهايت آراستگى برود و در دالان مسجد كه معمولا جوانان براى تماشاى زنان و دوشيزگان زيباروى جمع ميشوند بنشيند و پاهاى خود را دراز كند بطوريكه ناخنهاى حنابستهء او نمايان شود و 12 شمع كوچك در مقابل خود روشن نمايد و در ضمن اشتغال باينكار هردو دست را به طرف بالاى سر بلند كند و چنين وانمود نمايد كه غفلتا روبندش بلند شده است و بدين‌ترتيب صورت پرآرايش و دو نرگس شهلاى خود را درست بجوانان نشان دهد تا شيفته و فريفتهء او گردند و از عشق او بىتاب شوند و بخواستگارى او اقدام نمايند ولى بايد نهايت احتياط را به عمل آورد كه تمام اين دوازده شمع روشن شوند زيرا كه اگر احيانا يكى از آنها روشن نشود موجبات خوشبختى او فراهم نخواهد شد .\r\n","page_name":" 254 ","page_number":286},
  {"content":"\r\n\r\nجارى شده است كه هرطبقه از اجتماع با هم‌سلك خود ازدواج نمايد ، مثلا تاجر با تاجر و اعيان با اعيان و علما با علما بايد پيوند نمايند . شرايط ازدواج با اقربا را هم دستورات مذهبى معين كرده‌اند و تعيين شده است كه با چه كسانى ازدواج جايز است و امر اكيد شده است كه با زنان عفيف و باتقوى بايد ازدواج كرد .\r\n\r\nرضايت در ازدواج\r\nدر ايران ميل پسر و دختر در امر ازدواج دخالت ندارد و به رضايت و صلاح‌ديد والدين آنها مربوط است و به همين جهت است كه غالبا دختران پس از ازدواج ناراضى و شاكى هستند زيرا كه اين امر مطابق ميل آنها انجام نيافته است .\r\nيكى از جوانان تحصيل‌كرده و باهوش ايرانى وضع ازدواج ايرانيان را چنين شرح ميدهد : « زن و شوهر مثل اين است كه در جاى تاريكى دست دراز كرده‌اند و نميدانند كه چه چيز در دست آنها خواهند گذاشت . تنها چيزى كه يقين قطعى به آن دارند اينست كه هردو در آتيه بدبخت خواهند شد و اگر احيانا ازدواج خوشى صورت بگيرد و زوجين هم‌افق باشند از تصادفات نادر و عجيب محسوب ميگردد و جزء امور استثنائى است و نميتوان آن را از نتايج انتخاب دانست . مقدمات ازدواج و فراهم ساختن تشريفات آن تابع آداب و رسوم خاصى است ، يك ايرانى عاليمقام جناب اجل حاج عليقلى خان سردار اسعد بختيارى كه ايرانى ارجمندى است و مدتى مهمان فرانسه بوده است اطلاعات گرانبهائى در اين خصوص بما داده است كه ما در زير به نظر خوانندگان ميرسانيم .\r\n\r\nدلاله‌ها\r\nصرفنظر از پسران و دخترانيكه والدينشان بمناسبت خويشى و بستگى و روابط دوستانه براى آنها نامزدى انتخاب كرده‌اند ، ساير ازدواجها بتوسط زنان پيرى كه آنها را دلاله ميگويند و در شغل خود مهارت و تخصص شايسته‌اى دارند صورت ميگيرد . اين زنان پير ميدانند كه چه زنى براى فلان جوان لازم است و به هرخانه‌اى كه در آن دخترى سراغ داشته باشند ميروند و با كمال گرمى پذيرائى ميشوند زيرا كه حامل مژدهء خوشبختى هستند\r\n\r\n","description":"","footnote":"","page_name":" 255 ","page_number":287},
  {"content":"\r\n\r\nو چون بخانه‌اى رفتند با مادر دختر گفتگو ميكنند و از صفات پسنديدهء پسر جوان تعريف زيادى مينمايند و چون رضايت خاطر مادر و كسان دختر را بدست آوردند بخانهء پسر ميروند و با مادر او صحبت ميكنند و راجع بزيبائى چهره و قشنگى اندام و كمالات و هنرمندى دختر بياناتى ايراد مينمايند . غالبا دختر از اين گفتگوها و آمد و رفت‌ها بىاطلاع ميماند مخصوصا مادر و كسان او دقت ميكنند كه او از اين قضيه آگاه نشود .\r\n\r\nمراسم خواستگارى\r\nدلاله‌ها هم سعى در پنهان كردن قضيه دارند و فقط مادر داماد آينده را وادار ميكنند كه با زنان وابستهء خود محرمانه و بدون سروصدا بخانهء عروس بروند و بوسايلى او را ببينند و بپسندند .\r\nبنا بدستور دلاله روزى مادر داماد با يكعده از زنان بدون اطلاع قبلى بخانهء عروس ميروند ، مادر دختر يا يكى از زنان آن خانه باستقبال اين اشباح سياه كه همه روپوشيده هستند ميرود و ميگويد چه فرمايشى داريد ؟ يكى از محترمات كه در نطق و بيان مهارتى داشته باشد جلو آمده و ميگويد ببخشيد ما در جائى دعوت داريم ، چون خسته شده بوديم خواستيم كمى در خدمت شما رفع خستگى كرده و آبى بياشاميم .\r\nمعمولا اين كار در ساعات بعدازظهر صورت ميگيرد و زنانى كه براى ديدن دختر ميروند همه لباسهاى خوب پوشيده و چادر سياهى بر سر دارند ، دلاله هم كه عامل اساسى است گاهى همراه آنها ميرود . مادر دختر و ساير زنان آن خانه احساس ميكنند كه كاسه‌اى بايد زير نيم‌كاسه باشد بنابراين آنها را به خانه وارد كرده و اصرار ميكنند كه روهاى خود را باز كنيد شايد بتوانيم شما را بشناسيم . پس از مدتى زن ناطق ميگويد ما شنيديم كه شما يك دختر دم بخت در خانه داريد خواستيم راجع به او با شما صحبتى بكنيم و اگر ممكن باشد او را هم به‌بينيم .\r\nبا گفتن اين جملات پذيرائى صورت ديگرى به خود ميگيرد و كاملا تغيير مىكند ، خانم خانه خدمتكاران را صدا مىكند و دستور آوردن چاى و شربت و ميوه ميدهد و يكنفر از زنان هم كه با دختر صميمىتر است نزد او رفته قضيه را به او اطلاع ميدهد و\r\n\r\n","description":"","footnote":"","page_name":" 256 ","page_number":288},
  {"content":"\r\n\r\nنصيحت مىكند كه چگونه لباس بپوشد و چطور صحبت كند و اگر از او پرسشى بكنند پاسخ شايسته‌اى بدهد و با وضع موقرانه‌اى باطاق وارد شود و بخانم‌ها سلام بدهد و با دست خود قليانى براى آنها بياورد .\r\nاين نصايح در وجود دوشيزه تأثير بسزائى مىكند و ميفهمد كه گفتار و رفتار او با سرنوشت زندگانى او ارتباط دارد پس خود را جمع مىكند و پاسخهائى در خاطر خود حاضر مىكند كه در موقع لزوم به كار برد . پس از آنكه دختر به بهانهء چاى يا قليان آوردن بمجلس وارد مىشود و زنان بديدن او موفق ميگردند اگر حالت نشاط و سرورى پيدا كردند معلوم مىشود كه دختر مورد پسند واقع شده است و قرار ملاقات ديگرى را ميگذارند و اگر چيزى نگفتند و نشاطى بروز ندادند و رفتند نشانهء آن است كه دختر را نپسنديده‌اند .\r\nدر ملاقات ثانوى زنان وضع خودمانى به خود ميگيرند و از شرايط ازدواج سخن بميان ميآورند ، معمولا پسر جوان نبايد روى نامزد خود را ببيند مگر موقعى كه مجلس عقدكنان منعقد شود و دوشيزه زن مشروع او محسوب گردد ولى دلاله‌ها غالبا حيله‌اى به كار برده و وسايلى فراهم ميآورند كه داماد بتواند نظرى به صورت زن آيندهء خود بياندازد . يكى از آن وسايل اين است كه دلاله روزى دختر را بخانهء خود براى كار لازمى دعوت مىكند و داماد را قبل از ورود او در جائى مخفى مىكند تا بتواند در موقع ورود دختر صورت او را ببيند . اگرچه خانواده‌هاى عروس و داماد از اين خدعهء دلالهء پير اطلاع دارند معهذا براى اينكه ديگران از قضيه اطلاع پيدا نكنند حرفى نميزنند .\r\n\r\nمراسم نامزدى\r\nوقتى كه والدين داماد و خود او بچنين پيوندى تن درميدهند ، روزى را معين كرده و براى نامزدى بخانهء والدين دختر ميروند . در اين‌روز افراد دو خانواده با هم ملاقات ميكنند ، زنان در اندرون و مردان در بيرونى جمع ميشوند و پس از تبادل تعارفات معمولى ، طاقه شال ترمه و انگشترى و پارچه‌هاى گرانبهائى را كه براى لباس عروس آورده‌اند بمادر عروس تقديم ميكنند\r\n\r\n","description":"","footnote":"","page_name":" 257 ","page_number":289},
  {"content":"\r\n\r\nو اين تشريفات با نوشيدن چاى و شربت و كشيدن قليان برگزار مىشود . غالبا در اين مجالس نامزدى مطربانى هم هستند كه با سازوآواز و رقص حضار را سرگرم ميكنند .\r\nمجلس مهمانى در موقع عروسى يكى از كارمندان عاليرتبهء ايرانى\r\nمعمولا قبل از انجام عقد داماد مبلغى بعنوان شيربها ميدهد كه پدر و مادر دختر هم مبلغ زيادى به آن اضافه ميكنند و صرف خريد لوازم زندگانى زن و شوهر آينده مينمايند . داماد علاوه بر پرداخت اين مبلغ تعهد مىكند كه مبلغى هم بعنوان مهريه بعروس بپردازد و ممكن است كه تمام يا قسمتى از اين مبلغ قبلا پرداخت شود ولى معمولا اين مبلغ گرفته نميشود تا شوهر هميشه مديون زن خود باشد و چنين دينى ادا نخواهد شد مگر در موقع طلاق دادن زن يا مرك شوهر\r\nمبلغى كه بايد براى شيربها پرداخت شود ميزان معينى ندارد و بسته است بسخاوت و استطاعت والدين داماد يا خود او مثلا در بعضى خانواده‌ها داماد مبلغ ده هزار فرانك بعنوان شيربها ميپردازد و والدين دختر هم در مقابل 50 يا 60 هزار فرانك به آن\r\n\r\n","description":"","footnote":"","page_name":" 258 ","page_number":290},
  {"content":"\r\n\r\nاضافه مينمايند و لوازمى بعنوان جهيز براى دختر تهيه كرده بهمراه او بخانهء داماد مىفرستند .\r\nغالبا در ميان نامزدى و عقدكنان فاصله‌اى قرار ميدهند تا وسايل لازم فراهم گردد ، مجلس عقدكنان در خانهء والدين دختر منعقد ميگردد و مجتهدى با يكى دو نفر از ملاهاى زيردست خود بموجب دعوت قبلى ميآيند و صيغهء عقد را جارى ميكنند ، البته براى عاقدين هم هدايائى كه مطابق شئون آنها باشد بايد فرستاده شود .\r\nپس از اجراى صيغهء عقد پسر و دختر مجاز هستند كه يكديگر را ببينند و با هم صحبت كنند .\r\n\r\nتشريفات عقدكنان\r\nدر روزى كه ساعت نيك باشد و تقويم رسمى آن را پيش‌بينى كرده باشد از دوستان و آشنايان هردو خانواده دعوت به عمل ميآيد و مجلس عقدكنان منعقد ميگردد . معمولا در روزهائى كه ماه در محاق واقع شود و زمين را روشن نكند و در مواقع قمر در عقرب و ارقاتى كه ماه با سيارات مريخ و زحل تقارن پيدا كند ساعت نحس است و نبايد بعقدكنان مبادرت نمود « 1 »\r\nرقعه‌هاى دعوت را معمولا پدر داماد بايد براى مدعوين بفرستد و مضمون آنها تقريبا چنين است :\r\nچون در ظل توجهات ولى عصر عجل اللّه فرجه در نظر است كه مجلس جشنى براى نورچشمى در روز . . . منعقد گردد عليهذا خواهشمنديم كه بر ما منت گذارده ، در ساعت . . . قدم‌رنجه فرمائيد و مجلس ما را بقدوم خود مزين و با صرف شربت و شيرينى قرين افتخارمان فرمائيد . نشانى منزل . . .\r\nبموجب اين دعوت‌نامه تمام مدعوين در روز و ساعت موعود در منزل مذكور حاضر ميشوند و دو خانواده هريك ملائى را براى اجراى صيغهء عقد دعوت ميكنند و شرايط قرارداد شده را به آنها ميگويند .\r\n\r\n\r\n","description":"","footnote":"\r\n( 1 ) - ساعت عقدكنان در خوشبختى و بدبختى زوجين تأثير زيادى دارد و بايد توسط منجم در تقويم پيش‌بينى شده باشد ، معمولا نبايد در مواقع زير بعروسى اقدام كرد : موقعى كه قمر در عقرب است ، هنگام خسوف يا كسوف ، موقع ظهر و مواقع شفق و فلق ، سه روز آخر ماه ، قبل از سرزدن آفتاب ، در شب اول ماه باستثناى ماه رمضان ، شب نيمه ماه و هنگام مسافرت يا طوفان و يا زلزله .\r\n","page_name":" 259 ","page_number":291},
  {"content":"\r\n\r\nزنان هردو خانواده در اندرون جمع ميشوند و مطربان نيز حضور دارند ولى تا وقتى كه ملاها در آن خانه هستند سروصدائى بلند نميكنند ، ملاهاى مذكور با چند نفر از محارم عروس باندرون ميروند تا از دوشيزه اقرار بگيرند ، دوشيزه هم لباس گرانبهائى پوشيده و آرايش نموده است و موهاى پيشانى را بعلامت آنكه در جرگهء زنان شوهردار وارد شده است با قيچى چيده و پشت پرده‌اى نشسته و زنان گواه اطراف او را احاطه كرده‌اند .\r\nنوازندگان قبايل كرد\r\nيكى از ملاها خطابه‌اى ميخواند و لزوم تشكيل خانواده و ازدواج را كه از دستورات مذهبى است خاطرنشان مىكند و بعد به فارسى با صداى بلند ميگويد « اين جوان . . . فرزند فلان . . . مايل است كه سمت غلامى شما را با اين شرايط قبول كند » و شرايط را ميشمارد و بعد ميپرسد آيا شما راضى هستيد كه بزوجيت او درآئيد ؟\r\nحجب و حيا اقتضا مىكند كه دختر در وهلهء اول پاسخى ندهد و پس از آنكه سه بار ملا پرسش خود را تكرار نمود باصرار زنان گواه با صداى آهسته ميگويد « بلى » پس از شنيدن پاسخ ملا از زنان ديگر ميپرسد كه آيا اين صداى خود دوشيزه بود و بميل و رغبت پاسخ داد يا نه و زنان گواه پاسخ او را تصديق ميكنند .\r\n\r\n","description":"","footnote":"","page_name":" 260 ","page_number":292},
  {"content":"\r\n\r\nپس از آنكه ملا به اين ترتيب از دختر وكالت گرفت با ملائى كه وكيل داماد است مطالبى به زبان عربى داير بر قبول شرايط ازدواج با هم تبادل مينمايند و باصطلاح صيغهء عقد را جارى ميكنند و بوالدين داماد و عروس تبريك ميگويند . صيغهء عقد در حضور مدعوين خوانده مىشود و پس از اجراى عقد شرايط ازدواج را يادداشت ميكنند و بعد آن را در قبالهء ازدواج ثبت مىنمايند و بامضاى خود و اقوام عروس و داماد مىرسانند .\r\n\r\nاولين ملاقات زوجين\r\nوقتى كه ملاها از خانه بيرون رفتند مطربان بساز و آواز و رقص شروع ميكنند و داماد كه تا آنوقت از مجلس عقدكنان غايب بوده باندرون ميرود و با زنان خانوادهء خود باطاق عروس داخل مىشود ، زنان دعوت‌شده نوازندهء ايرانى\r\nهمه روى خود را پوشيده و تكيه به ديوار داده‌اند ، محارم داماد او را مىبرند و در صدر مجلس پهلوى عروس مينشانند و بلافاصله ميز كوچكى را كه پر از شيرينى و مخلوط با مسكوكات كوچك سيم و زر است در جلوى او ميگذارند ، پس از آنكه داماد قدرى از آن شيرينىها صرف كرد مادر و يا خواهران او ميآيند و محتويات سينى را به روى\r\n\r\n","description":"","footnote":"","page_name":" 261 ","page_number":293},
  {"content":"\r\n\r\nسر داماد و عروس ميريزند ، در اين موقع هياهوئى برپا مىشود و زنان براى ربودن مسكوكات جنب‌وجوشى ميكنند و با هم گلاويز ميشوند .\r\nپس از انجام اين عمليات داماد به عمارت بيرونى ميرود و در مجلس مردان مىنشيند و همه به او شادباش ميگويند ، ورود او به بيرونى علامت آغاز شادمانى است ، مطربان مردانه در بيرونى و مطربهاى زنانه در اندرون مشغول زدن و خواندن و رقص و هنرنمائى ميشوند و موجبات سرور و نشاط حضار را فراهم ميسازند و مدعوين هم بظروف شيرينى حمله‌ور شده تا اندازه‌اى كه بتوانند از آنها ميخورند و بعد هم چاى و شربت ميآشامند و قليان مىكشند و پس از صرف شام بمنازل خود ميروند و در انتظار عروسى روزشمارى ميكنند .\r\nپس از آنكه اين تشريفات رسمى برگزار شد داماد كه هنوز كاملا بديدن صورت عروس موفق نشده است هدايائى براى او ميفرستد و نامه‌هاى محبت‌آميزى به او مينويسد ولى عروس مجبور بپاسخ دادن نيست و اگر هم پاسخى بدهد خيلى مختصر است و با مشورت مادر و خواهر يا يكى از محارم محترم خود پاسخى ميدهد .\r\n\r\nتشريفات عروسى\r\nپس از مدتى مقدمات عروسى فراهم مىشود و شبى را كه عروس بايد بخانهء داماد برود معين ميكنند و از چند روز قبل از آنشب مجالس جشن و سرور برپا مىشود و مطربان هم اسباب سرگرمى مدعوين را فراهم ميكنند . اين جشن‌ها معمولا مدت يكهفته دوام دارند .\r\nهمين كه روز عروسى رسيد داماد بهمراهى بهترين دوستان خود بحمام ميرود و خود را تميز مىكند و سروصورت را ميتراشد و با همراهان شربت و شيرينى صرف مىكند ، در حمام هم مطربان بايد بنواختن ساز و خواندن آواز بپردازند .\r\nداماد پس از استحمام از گرمابه بيرون ميآيد تا لباس بپوشد . در اينوقت فرستاده‌اى از طرف عروس در آنجا حاضر است و بقچهء لباس تازه‌اى را به او تقديم مىكند كه همه‌چيز حتى كفش و كلاه نو هم در آن ديده مىشود ، عروس علاوه بر يكدست لباس كامل نو يك انگشترى با كيسهء كوچكى كه داراى خاك تربت است براى او ميفرستد\r\n\r\n","description":"","footnote":"","page_name":" 262 ","page_number":294},
  {"content":"\r\n\r\nداماد لباسهاى تازه را با صداى سازوآواز ميپوشد و لباسهاى خود را با مبلغى پول بعنوان حق الزحمه بفرستادهء عروس ميدهد .\r\nدوستان داماد هم از هديهء عروس بىنصيب نيستند و براى هريك از آنها هم از طرف عروس عرقچين ترمه‌اى فرستاده شده است كه آن را در زير كلاه نمدى بلند خود بر سر ميگذارند .\r\nخلاصه داماد پس از بيرون آمدن از حمام بخانهء عروس ميرود و بمادرزن خود سلام ميدهد و برميگردد . طرف عصر مقدمات ورود عروس در خانهء داماد كاملا فراهم شده است . اطاق حجله‌خانه را بطوريكه بايد زينت و آرايش داده‌اند و آن را براى پذيرائى عروس آماده كرده‌اند .\r\n\r\nشب عروسى\r\nمعمولا پس از صرف ناهار كسانى كه بايد بخانهء عروس بروند و او را بخانهء داماد بياورند معين ميشوند ، در خانه عروس هم زنانى را معين مىكنند كه همراه عروس بروند . وقتى كه هوا رو بتاريكى گذاشت كالسكه‌ها و درشكه‌ها براى آوردن عروس حركت ميكنند ، پس از مدتى عروس با وقر و متانت تمام با زنان همراه خود ميآيد و در كالسكهء گل‌زده و زينت‌شده‌اى جاى ميگيرد و ساير زنان هم در درشكه‌ها و كالسكه‌هاى ديگر مىنشينند و اردو با ساز و نقاره به طرف خانهء داماد حركت مىكند . از طرفى هم داماد و دوستان او سوار بر اسب شده باستقبال موكب عروس ميروند و فريادهاى شعف و شادمانى ميكشند و بمحض اينكه دو اردو بهم رسيدند شليك تفنك شروع مىشود و دست بآتش‌بازى ميزنند ، فشفشه‌ها و موشك‌ها هوا را كاملا روشن ميكنند و در فواصل راه در مقدم او گاو و گوسفند زيادى قربانى ميكنند و بالاخره عروس با شكوه و جلال بخانهء داماد ميرسد در اين موقع تيراندازى موقوف مىشود ولى آتش‌بازى دوام دارد .\r\nدر ضمن اين تشريفات ، كسان عروس و داماد احسانى به فقرا ميكنند و به آنها پولى ميدهند و گوشت حيوانات قربانى شده را در ميان آنان تقسيم مينمايند .\r\n\r\n","description":"","footnote":"","page_name":" 263 ","page_number":295},
  {"content":"\r\n\r\nوقتى كه كالسكهء عروس در مقابل خانهء داماد توقف كرد يكى از اقوام محترم داماد جلو آمده دست عروس را ميگيرد تا در پياده شدن به او كمك كرده باشد ، همين كه عروس بآستانهء خانهء داماد قدم گذاشت هياهو زيادتر مىشود و باز حيواناتى را در جلوى پاى او قربانى ميكنند و عروس را با همراهان باطاقى كه براى او زينت و تهيه شده است سوار بختيارى\r\nمىبرند . در همين موقع داماد هم باطاق وارد مىشود و يكى از محترمين خانواده‌اش ميآيد و دست عروس را گرفته در دست او ميگذارد و به آنها شادباش ميگويد و از خداوند تندرستى و سعادت براى آنها ميطلبد و از اطاق بيرون ميرود و زنان ديگر هم بدنبال او از اطاق خارج مىشوند و ديگر به غير از عروس و داماد و يكى دو نفر از زنان محرم و خدمتكاران كسى در آن خانه نميماند .\r\nعروس پارچهء زربفت ريشه‌دارى كه با مرواريد و جواهر زردوزى شده است روى سر انداخته و سروسينهء خود را با جواهر گرانبها و گلهاى مصنوعى آرايش داده است ، داماد در پهلوى عروس مىنشيند و از او تقاضا مىكند كه روى خود را باز كند و جواهرى هم بعنوان رونما به او ميدهد .\r\nيكى از مراسم معمول هم بازرسى عروس است كه بتوسط پيرزنان انجام ميگيرد .\r\nديگر از مراسم اين است كه داماد و عروس بايد پولى در زير تشك خود بگذارند تا در بامداد روز بعد خدمتكاران در موقع جمع كردن بستر آن را بردارند .\r\nروز بعد از عروسى طرف صبح كسانى كه در عروسى دعوت داشته‌اند براى شادباش\r\n\r\n","description":"","footnote":"","page_name":" 264 ","page_number":296},
  {"content":"\r\n\r\nگفتن بخانهء داماد ميآيند ، در اين‌روز هم مانند روزهاى قبل مجلس جشنى داير است و نوازندگان و رقاصان مشغول كار ميگردند و شربت و شيرينى و چاى مصرف مىشود .\r\nپس از اينكه ده روز از جشن و سرور گذشت عروس جهيز خود را تحويل داماد ميدهد يعنى جلسه‌اى از بستگان هردو خانواده تشكيل مىيابد و از آنچه كه عروس همراه خود آورده است صورت برميدارند و قيمت آن را معين مىكنند و صورت را پس از گواهى و مهر زدن بوالدين عروس ميدهند .\r\nجشن عروسى نستوريان در اروميه ( رضائيه )\r\nهدايائى كه مدعوين فرستاده‌اند و بهاى آنها در عروسىهاى بزرگان به مبلغ گزافى ميرسد همه جزء مايملك عروس محسوب مىشود و اگر احيانا طلاق بگيرد شوهر بايد آنها را هم با جهيز و مهريه به او مسترد دارد .\r\nآنچه ذكر شد مربوط بعروسى شهرنشينان غنى و اعيان و سران قبايل است ، البته براى ساير مردم فراهم نمودن اين نوع جشن‌ها امكان‌پذير نيست و ازدواج با\r\n\r\n","description":"","footnote":"","page_name":" 265 ","page_number":297},
  {"content":"\r\n\r\nتشريفات مختصر و ساده‌اى صورت ميگيرد . در دهكده‌هائى كه مسكن قبايل است اغلب به همان رسوم قبايلى اكتفا مىشود و عروسى آنها بواسطهء عدم بضاعت تشريفاتى ندارد و فقط مهريهء مختصرى معين ميكنند و قباله‌اى مينويسند و زن به خانه شوهر ميرود .\r\n\r\nاندرزهاى موهوم\r\nكتاب كلثوم‌ننه كه ما مكرر به آن مراجعه خواهيم كرد راجع بشب اول عروسى دستورات و اندرزهائى ميدهد و تازه‌دامادان و نوعروسان را راهنمائى مىكند و ما در زير شمه‌اى از آن اندرزها و دستورات را ذكر مىكنيم :\r\n1 - شبى كه عروس با همراهان وارد اطاق حجله مىشود داماد نبايد بلافاصله نزد او برود بلكه بايد چند لحظه در اطاق ديگر نزد همراهان عروس بماند ولى بهيچوجه مجاز نيست كه به آنها روى خوش نشان دهد و لبخندى بزند و يا با آنها مزاح كند .\r\n2 - وقتى كه داماد وارد حجله‌خانه مىشود بايد در پهلوى عروس بنشيند و عروس بايد ساق پاى راست خود را در روى ساق پاى چپ داماد بياندازد و دست راست خود را هم روى دست راست داماد بگذارد تا در زندگانى هميشه دست او بالاى دست شوهر باشد .\r\n3 - بايد لگن بزرگ و آفتابهء پر از آبى بياورند و ساق پاى راست عروس و ساق پاى چپ داماد را با هم در لگن بشويند .\r\n4 - پس از آنكه دست و پاى هردو در لگن شسته شد ، داماد بايد فورا عروس را در آغوش گرفته در بستر خواب قرار دهد و بلافاصله پنبه‌دانه در روى سر او بريزد .\r\n5 - شام عروس بايد از خانهء مادرش برود و مادر هم بايد آن را در پشت ديوار يا پرده‌اى پخته باشد .\r\n6 - روز عروسى بايد كمى كافور با گلاب و حبوبات برشته بعروس داد تا اولين نوزاد او پسر باشد .\r\n\r\n","description":"","footnote":"","page_name":" 266 ","page_number":298},
  {"content":"\r\n\r\n7 - در شب زفاف لازم است كه ماهى تازهء برشته شده‌اى را در غذاى داماد مخلوط نمايند زيرا چنين غذائى داراى خواص زيادى است كه بعدها اثر آن ظاهر خواهد شد .\r\n8 - هرگاه در شب زفاف باران ببارد علامت آنست كه داماد در زندگانى خوشبخت خواهد شد .\r\n9 - عروس و داماد بايد قبل از خوابيدن مواد معطرى مانند هل و ميخك و غيره در دهان بگيرند تا از يكديگر بوى خوش استشمام نمايند .\r\n10 - قبل از خوابيدن بايد نظرى بآئينه و قرآن بياندازند و مخصوصا بسورهء يوسف نگاه كنند .\r\n11 - لازم است در موقع خواب زن زيباروئى لباس عروس را از تنش درآورد تا شوهرش پيوسته نسبت به او وفادار باشد . مخصوصا بايد توجه داشته باشند كه كنيز سياهى مبادرت باينكار نكند كه موجب بدبختى خواهد شد .\r\n12 - هرگاه عروس و داماد سرهاى خود را در روى يك بالش قرار دهند موجبات سعادت آتيهء خود را فراهم خواهند كرد .\r\n\r\nازدواج‌هاى موقتى\r\nازدواج موقت آنطور كه ما اروپائيان دربارهء آن فكر ميكنيم نيست ، قانون و مذهب ايرانى اين نوع ازدواج را جايز ميداند و مشروع بودن آن به اين جهت است كه از زنا و فحشا جلوگيرى مىشود .\r\nازدواج موقت در زمانهاى بسيار قديم هم در ايران معمول بوده است و در افسانه - هاى تاريخى آمده است كه رستم زال پهلوان معروف در موقعى كه در دربار پادشاه سمنگان بود با تهمينه دختر ميزبان خود ازدواج موقت نمود .\r\nدر ميان اعراب هم اين نوع ازدواج بسيار شيوع داشت و در زمان خلافت عمر بامر او منسوخ گرديد و به همين دليل است كه سنىها شيعه‌ها را از داشتن چنين عادتى ملامت ميكنند .\r\nبطوريكه شنيده‌ام در قرآن و احاديث مطلبى راجع به اين نوع ازدواجها ديده\r\n\r\n","description":"","footnote":"","page_name":" 267 ","page_number":299},
  {"content":"\r\n\r\nنميشود و ايرانيان چنين قضاوت ميكنند كه چون پيغمبر ( ص ) اشاره‌اى بمنع آن نكرده دليل بر مشروع بودن آن است بعلاوه به اين موضوع هم اتكاء دارند كه پيغمبر در موقع جنك با كفار عساكر خود را از چنين عملى منع نكرده است .\r\nزنانى كه صيغه يا متعه ميشوند از افراد طبقهء آخر اجتماع هستند . زنان طبقات عالى هرگز بچنين عملى تن درنميدهند ، مسافرين و زوار و كسانى كه از ازدواجهاى دائمى ميترسند و همچنين كسانى كه زنانشان مريض هستند و جوانانيكه سن نامزدهاى آنها به حد بلوغ نرسيده است بچنين عملى مبادرت مينمايند .\r\nوقتى كه بخواهند زنى را صيغه كنند وكيل مرد نزد وكيل زن ميرود و مبلغى را كه بايد بزن داده شود معين مىكند و همين كه موافقت حاصل شد صيغه را جارى ميكنند و قرارداد كتبى را امضاء مينمايند .\r\nبنابر دستورات مذهبى ميتوان با شرايط زير زنى را صيغه يا متعه نمود :\r\nاولا بايد اين عمل قانونى باشد و بتوسط ملائى انجام يابد .\r\nثانيا زنى كه صيغه يا متعه مىشود بايد پيرو يكى از مذاهب چهارگانه باشد يعنى مسلمان يا يهودى يا عيسوى يا زردشتى باشد ، در موقعى كه زن حيله‌اى به كار برده و مرد را اغفال كرده باشد يعنى به هيچ يك از مذاهب چهارگانه پاىبند نباشد ، مرد بمحض آگاه شدن ديگر نبايد بمشروب و غذائى كه آن زن فراهم كرده است دست بزند .\r\nثالثا چيزى كه بزن صيغه يا متعه داده مىشود بايد قابل توزين باشد مانند گرد طلا يا حبوبات و غيره و در صيغه‌نامه هم ذكر گردد و مرد هم هروقت مايل باشد ميتواند از اين ازدواج صرفنظر نمايد .\r\nرابعا مدت ازدواج ممكن است مدت يكساعت تا 99 سال باشد و هروقت مدت قرارداد تمام شد طرفين مىتوانند مراسم ازدواج را تجديد نمايند ، اگر مدت قراردادى تمام شود و مرد زن را رها كند زن نميتواند بلافاصله شوهر اختيار كند بلكه\r\n\r\n","description":"","footnote":"","page_name":" 268 ","page_number":300},
  {"content":"\r\n\r\nبايد مدت سه ماه و كسرى صبر كند تا معلوم شود كه حامله است يا نه و بعد شوهر كند .\r\nغذا خوردن دروگران نزد بيابانگردان طالشى\r\nاطفالى كه از اين نوع ازدواج‌ها به عمل ميآيند حكم فرزند مشروع را دارند و پدر مكلف است كه مانند ساير فرزندان بتعليم‌وتربيت آنها بپردازد تا بسن بلوغ برسند .\r\nاين گونه اطفال از ارث پدرى هم محروم نميشوند .\r\nنتايج اخلاقى اين نوع ازدواجها غالبا خوب نيست ، مخصوصا در جاهائى كه پاى سودپرستى بميان ميآيد . مثلا در ايالات گيلان و مازندران در موقع برداشت محصول برنج و توتون و زيتون و ابريشم ، دهقانان با چندين زن ازدواج موقت ميكنند و آنها را به كارهاى زراعتى واميدارند و همين كه زمستان نزديك شد و ديگر كارى ندارند و مدت قراردادى هم بپايان رسيده است اين بدبختان را از خانهء خود بيرون مىكنند .\r\n\r\nطلاق\r\nدستورات مذهبى بمرد اختيار ميدهد كه هروقت خواسته باشد بتواند زن خود را طلاق دهد ولى اين عمل كمتر صورت ميگيرد زيرا در اين موقع مرد مجبور است كه مهريهء قراردادى زنرا با جهيزش\r\n\r\n","description":"","footnote":"","page_name":" 269 ","page_number":301},
  {"content":"\r\n\r\nبه او رد كند و اين كار بزيان او تمام خواهد شد ، طلاق هم دو قسم است : رجعى و قطعى ، هرگاه طلاق رجعى باشد مرد ميتواند دوباره زن را بخانهء خود بياورد ولى اگر قطعى باشد يعنى باصطلاح زن سه‌طلاقه شده باشد مرد ديگر نميتواند با او پيوند نمايد مگر اينكه زن شوهر ديگرى بكند و از او طلاق بگيرد و دوباره به عقد شوهر اول درآيد .\r\nزنان را اغلب به علت مريض بودن يا نابينا شدن و يا نياوردن اولاد طلاق ميدهند ولى گاهى هم مردان سودپرست براى اينكه زن ثروتمند و زيباترى را به خانه بياورند همسر باوفاى اولى خود را طلاق ميدهند .\r\nهرگاه مرد زن‌دارى بخواهد با شاهزاده خانمى ازدواج نمايد مجبور است زن خود را طلاق دهد و فقط در اينموقع است كه بطور استثناء تعدد زوجات از ميان ميرود ، گاهى هم حسادت يكزن تازه مرد را وادار مىكند كه زنان قبلى خود را طلاق دهد .\r\nبايد دانست كه طلاق بيشتر در طبقهء بىبضاعت واقع ميگردد و در طبقهء اعيان و اشراف و توانگران كمتر واقع مىشود زيرا كه از ترس گرفتار شدن بكينه‌ورزى اقوام زن و يا از ترس فاش شدن اسرار محرمانهء خود كمتر بچنين عملى مبادرت مينمايند .\r\nزن هم ميتواند عملا مرد را طلاق بدهد يعنى از مهريه و ساير حقوق خود صرف - نظر نمايد و مرد را راضى بطلاق دادن كند .\r\n\r\nازدواج زنان بيوه\r\nزن پس از طلاق گرفتن يا مرك شوهر ميتواند پس از مدت كمى شوهر ديگرى اختيار كند و اگر شخصا داراى ثروتى باشد ممكن است در ازدواج ثانوى خوشبخت گردد زيرا با تجربه‌اى كه حاصل كرده است ديگر اختيار خود را بدست زنان دلاله نميدهد و شوهرى مطابق ميل و سليقهء خود انتخاب مىكند .\r\nدر ميان روستائيان و قبايل و عشاير گرفتن زن بيوه بسيار رايج است و بسا مىشود كه مهريهء زيادترى براى زن بيوه معين ميكنند ، اين مزايا براى اينست كه زنان بيوه پرتجربه هستند و در خانه‌دارى و پختن نان و دوختن لباس و بافتن فرش مهارت دارند\r\n\r\n","description":"","footnote":"","page_name":" 270 ","page_number":302},
  {"content":"\r\n\r\n\r\nقسمت چهارم مراسم تدفين اموات\r\n\r\nآخرين لحظات زندگى\r\nدر ايالات و ولايات وقتى كه مردى به آخرين لحظات زندگى نزديك شد به اقوام و بستگان و دوستان او خبر ميدهند و طولى نميكشد كه اطاق محتضر پر از جمعيت مىشود و بجاى اينكه سكوت برقرار گردد همه با هم صحبت ميكنند و قليان يا چپق ميكشند و اطاقى را كه بجز در ورودى منفذ ديگرى ندارد پر از دود ميكنند بحديكه هواى آن ديگر قابل تنفس نميشود .\r\nغالبا در همين موقع است كه طبيب را براى معالجهء مريض ميطلبند ، طبيب بعد از آنكه محتضر غسالخانهء قم\r\nرا ديد و دانست كه عنقريب بدرود حيات خواهد گفت بحضار ميگويد كه چرا دير به من خبر داديد و محض تسلى مريض نسخه‌اى مينويسد كه قابل استفاده نيست مثلا دستور ميدهد كه به او مطبوخ فلان گياه بدون تأثير را بدهند و براى غذاى او هم آبگوشتى از خرچنك‌هاى كوچك فراهم نمايند .\r\n\r\n","description":"","footnote":"","page_name":" 271 ","page_number":303},
  {"content":"\r\n\r\nمعمولا زن در بالين شوهر خود ميماند و با خاكى كه از ديوار خانه كنده است گلى درست مىكند و به پيشانى و شقيقه‌هاى مريض ميمالد و حضار با آشاميدن چاى و كشيدن قليان دواهائى براى مريض تجويز ميكنند ، مخصوصا پيرزنان دستورات مخصوصى ميدهند ، مثلا شكم مرغ زنده‌اى را پاره كرده روى پاى او مياندازند .\r\n\r\nحضور ملا\r\nقبل از اينكه مريض محتضر آخرين نفس را بكشد ملائى را دعوت مىكنند ، ملا ميآيد و بر بالين مريض مينشيند و دعائى ميخواند و براى تسلى او سخنانى بر زبان ميآورد و به او ميگويد اعتماد و اعتقاد بالطاف خداوند داشته باشد و اگر مطلب لازمى دارد بگويد و باصطلاح وصيت كند و بعد به او تلقين مىكند كه به پيغمبر ( ص ) و امامان متوسل گردد تا در روز قيامت از او شفاعت نمايند .\r\nهمين كه محتضر آخرين نفس خود را كشيد حضار او را به طرف قبله دراز درويش گدا\r\nميكنند و كسانى كه در اطراف او هستند جملاتى مبنى بر آمرزش او به زبان ميآورند و از مردن او اظهار تأسف مىكنند . در اينموقع زن شوهر خود را ترك كرده جسد او را در اختيار مردان ميگذارد . يكى از حضار بلند شده پاهاى او را دراز مىكند و چشمان او را مىبندد و ديگرى مقدارى پنبه برداشته در سوراخهاى گوشها و منخرين او فروميبرد و پارچه‌اى هم در دهان او فروميكند .\r\nملاى حاضر سوره‌اى از قرآن ميخواند و حضار از صفات حميدهء ميت تمجيد\r\n\r\n","description":"","footnote":"","page_name":" 272 ","page_number":304},
  {"content":"\r\n\r\nمىكنند و براى او طلب آمرزش مينمايند و ظرفى را پر از آب كرده در بالاى سر او قرار ميدهند و جسد را با پارچهء سفيدى ميپوشانند تا ديگر نظر كسى به بدن و صورت او نيافتد ، بعد يكنفر به بالاى بام خانه ميرود و همسايگانرا از مصيبتى كه به اين خانواده روى آورده خبردار مينمايند ، اقوام و زن و فرزند ميت با صداى بلند گريه ميكنند و فريادهاى حزن‌آورى از سينه‌ها بلند مىشود ، زنان با شتاب لباس خود را كنده لباس ماتم ميپوشند ، كمى بعد گريه‌كنندگان رسمى و مرثيه‌خوانان وارد ميشوند و صداى آه و ناله و فرياد و شيون اهل خانه بلندتر مىشود ، مردان يقه پاره ميكنند و دست بر سر ميزنند و مقدارى خاكستر در روى كلاه خود ميريزند .\r\nتشييع جنازهء ميت\r\nمعمولا بايد جسد را هرچه زودتر از خانه بيرون ببرند و هرقدر تابوت را تندتر به طرف قبرستان ببرند به ثواب نزديك‌تر است و معتقدند كه در اين موقع فرشتگانى از\r\n\r\n","description":"","footnote":"","page_name":" 273 ","page_number":305},
  {"content":"\r\n\r\nآسمان به زمين فرود ميآيند تا در بردن جسد كومك نمايند . « 1 »\r\n\r\nمراسم تغسيل\r\nدر جاهائى كه غسال‌خانه نباشد در خانه چادرى برپا مىكنند و غسالان تختهء بزرگى را كه از آهن پوشيده شده است همراه ميآورند و جسد را روى آن گذارده مشغول شستن آن ميشوند . معمولا 9 دفعه جسد را ميشويند يعنى سه دفعه با آب خالص و سه دفعه با آب سدر و سه دفعه با آب كافور ميشويند . غسالان علاوه بر اجرت معمولى لباسهاى مرده را هم مىبرند ، در جيب لباس مرده هم بايد قبلا وجهى براى غسال بگذارند .\r\n\r\nكفن\r\nپس از آنكه شستشو تمام شد به ميت كفن ميپوشانند و او را به طرف قبرستان مىبرند .\r\nمردان مؤمن كفن خود را قبل از مردن تهيه مينمايند يعنى غالبا در موقع رفتن به زيارت امكنهء مقدسه پارچه‌اى را كه در روى آن دعاهائى نوشته شده است براى كفن خود خريدارى ميكنند و همراه ميآورند . البته اگر پارچه يمانى باشد بر ساير پارچه‌ها ترجيح دارد .\r\n\r\nفاتحه‌خوانى و مجلس ختم\r\nپس از برگزارى مراسم تدفين مجلس ختم منعقد ميگردد ، دوستان و آشنايان ميت در سالون بزرك يا مسجدى جمع ميشوند و فاتحه‌اى ميخوانند ، در وسط مجلس طاقه شال كشميرى انداخته و در روى آن قدح‌هاى بزرك چينى و گلدانها و گلابدان‌هائى قرار داده‌اند جعبه‌اى هم هست كه محتوى جزوه‌هاى قرآن است كه جداگانه جلد شده‌اند و آنها را سى جزو يا چهل‌پاره ميگويند ، اشخاص باسواد يكى از اين جزوه‌ها را ميگيرند و ميخوانند ، اگر بازماندگان مرده توانگر باشند ناهار و شامى هم بحضار و مخصوصا\r\n\r\n\r\n","description":"","footnote":"\r\n( 1 ) ميت را هرچه زودتر بايد بقبرستان برد و به خاك سپرد تا ملكان مقربان يعنى نكير و منكر زياد انتظار ورود آن را نكشند زيرا آنها موظفند كه پس از پوشيده شدن قبر بپرسش بپردازند ، اين دو فرشتهء آسمانى صورت‌هاى موحشى دارند و با چماقهاى دسته‌كوتاهى مسلح هستند و بامر خدا به ميت نزديك ميشوند و مرده هم بكومك جريدتين يعنى چوبهائى كه در زير بغل او گذارده‌اند بلند مىشود و بپرسشهاى آنان پاسخ ميدهد ، نخست از معتقدات او سئوال ميكنند و اگر اعتراف كرد كه مسلمان است و به پيغمبر و امامان معتقد مىباشد او را نوازش ميكنند و در غير اين صورت با چماق بكلهء او كوبيده او را به طرف جهنم ميفرستند .\r\n","page_name":" 274 ","page_number":306},
  {"content":"\r\n\r\nبه فقرا ميدهند . معمولا مجلس ختم سه روز منعقد است و در روز سوم شخص محترمى ميآيد و پس از خواندن فاتحه و تسليت گفتن ، به بستگان مرده امر مىكند كه بساط ختم را برچينند و مجلس سوگوارى بپايان ميرسد .\r\nشخص محترمى كه امر به برچيدن ختم مىكند گاهى هديه‌اى هم به صاحب عزا ميدهد تا در اندوه او تخفيفى حاصل شود و به او توصيه مىكند كه كمتر حزن و اندوه به خود راه دهد .\r\nمراسم تدفين معمولا اول صبح يا بعدازظهر انجام مييابد و اگر تدارك تشريفات قاريانى كه شب در مسجد نزد ميت ميمانند ( نقل از يك نقاشى قديمى )\r\n\r\n","description":"","footnote":"","page_name":" 275 ","page_number":307},
  {"content":"\r\n\r\nوقت زيادى لازم داشته باشد دو سه روز پس از مرك صورت مىگيرد .\r\nجسد اشخاص عاليمقام را در عمارى يا كالسكه‌اى كه با گل‌هاى مختلف زينت كرده‌اند قرار ميدهند ولى جسد اشخاص عادى را در تابوتى ميگذارند و فقط طاقه شال يا پارچه‌اى روى تابوت مياندازند . تابوت را معمولا چهار نفر روى دوش تشييع جنازهء اسكندر - مينياتور يك شاهنامهء خطى متعلق بقرن 16 ( كلكسيون مارتو )\r\nمىبرند ولى اين چهار نفر همواره عوض ميشوند و عدهء ديگرى جاى آنها را ميگيرند زيرا كه هرمسلمانى موظف است در حمل نعش شركت نمايد و از اين كار ثواب نصيبى ببرد .\r\n\r\n","description":"","footnote":"","page_name":" 276 ","page_number":308},
  {"content":"\r\n\r\nهمين كه بسر قبر رسيدند تابوت را بر زمين ميگذارند و حضار براى اداى نماز ميت در پشت سر ملائى صف ميكشند و با او در نماز شركت ميكنند .\r\nعمق قانونى قبر بايد كمى بيشتر از يكمتر باشد ، حفاران يا قبركنان نيز حق الزحمهء خوبى دريافت ميكنند و علاوه بر پولى كه ميگيرند باقيماندهء شمع‌ها و دسته‌گلها و حلوا كه از ضمائم تشريفات است به آنها تعلق ميگيرد .\r\nمذاكره دربارهء كرايهء منزل\r\nپس از اداى نماز ، ميت را در قبر ميگذارند و آن را طورى قرار ميدهند كه صورتش به طرف مكه باشد و كفن را هم باز ميكنند تا ميت بتواند در موقع پرسش نكيرين بدون زحمت بلند شود ، بعد بنائى در روى قبر با آجر و گچ طاقى به شكل تونل مىزند و در حينى كه بستگان ميت مشغول گريه و زارى هستند قبر را از خاك پر ميكنند و آبى هم روى خاكها ميريزند تا به كلى پر شود .\r\nپس از اين اعمال شيرينى و حلوا و ميوه به فقرا تقسيم ميكنند و احسان كردن به فقرا در هرشب جمعه تكرار مىشود .\r\n\r\n","description":"","footnote":"","page_name":" 277 ","page_number":309},
  {"content":"\r\n\r\nتزيين قبر و سنك روى آن بسته است به تمكن خانوادهء ميت . گاهى سنگهاى بزرگى كه اشعارى هم روى آن‌ها نوشته شده است روى قبر مياندازند و غالبا به نوشتن نام ميت و نام پدر او و تاريخ وفات اكتفا مىشود .\r\nانداختن سنك محكوك در روى قبر در زمانهاى قديم هم در ايران معمول بوده است ، خوشبختانه ما نمونه‌اى از آن را در نيشابور ديديم كه تاريخ آن بقرن دوازدهم ميرسد ، اين سنك قبر بزائرى تعلق داشته است كه نامش ابو سعد و نسبش بخانوادهء على ( ع ) ميرسيده و وفاتش در سال 496 هجرى اتفاق افتاده كه مطابق است با سال 1103 ميلادى . اين سنك در كمال ظرافت به خط كوفى حكاكى شده است .\r\nموسيو « ماكس وان برشم »  Max . Van . Berchem  اين لوحه را براى ما چنين ترجمه كرد :\r\n« بسم اللّه الرحمن الرحيم . اينجا مقبرهء سيد ابو سعد بن ابو الحسن بن الحسين زائر نقار است ( نقار بمعنى سنك‌تراش و حكاك سنك است ) كه خداوند بر او رحمت نمايد .\r\nاو در دههء اول ماه ربيع الثانى 496 ( 12 تا 22 ژانويه 1103 ) وفات يافته است . »\r\nدر زمانهاى بعد در ايران سنگهائى درست كرده‌اند كه به شكل تابوت است ولى عرض آن از تابوت كمتر است . سنك تابوتى كه در نيشابور يافتيم از حيث ماده و حجارى شبيه است بسنگهائى كه در سمرقند در امامزادهء چهل‌تن در مقبرهء امير تيمور ديديم .\r\nبارى بعد از تشريفات تدفين اگر خانواده استطاعتى داشته باشد چادر كوچكى بر روى قبر مىزند و يك يا دو نفر ملا چند روزى در آن منزل ميكنند و مشغول خواندن قرآن ميشوند .\r\nپس از تدفين مشايعين بخانهء ميت برگشته ناهارى ميخورند و متفرق ميشوند .\r\nروز هفتم باز خانوادهء ميت بر سر قبر ميروند و پس از برگشتن بهمراهان شام ميدهند و اين عمل در روز چهلم و در سر سال ميت نيز تكرار مىشود .\r\nخانوادهء ميت چندين هفته و حتى چندين ماه لباس ماتم را از خود دور نميكنند و چون مدتى گذشت يكى از محترمين ميآيد و امر مىكند كه اعضاى خانواده لباسهاى\r\n\r\n","description":"","footnote":"","page_name":" 278 ","page_number":310},
  {"content":"\r\n\r\nماتم را از تن درآورند ، در اينوقت اعضاى خانواده بحمام ميروند و موهاى سر و ريش و كف پا و سرانگشتان را با حنا رنگين ميكنند ، از آن پس زنان در روز آخر هر ماه بسر قبر شوهران ميروند و خوراكى و ميوه و حلوا مىبرند و مقدارى از آن را خود ميخورند و بقيه را به فقرا بخش ميكنند .\r\nهرگاه بموجب وصيت مجبور باشند كه نعش ميت را بامكنهء مقدسه انتقال دهند بايد آن را در حفرهء مسجدى بامانت بسپارند تا در موقع مقتضى بحمل آن مبادرت نمايند .\r\nمسجد بزرك بسطام نزديك شاهرود\r\n\r\nتشريفات دفن زنان\r\nوقتى كه زن بزرگى بميرد اقوام و بستگانش او را به خاك ميسپارند و بعد ميآيند و در يكى از اطاقهاى بزرك خانه جمع ميشوند و با صداى گريه‌كنندگان رسمى هم‌آهنك ميشوند .\r\nاين گريه‌كنندگان رسمى يا مرثيه‌خوانان اشعار حزن‌آورى ميخوانند و جملات تأثر آورى بر زبان ميآورند مثلا يكى از آنها با آهنك سوزناكى ميگويد : « بيائيد براى خواهر عزيز خودمان گريه كنيم ، خواهرى كه از ميان رفت و براى هميشه ناپديد گرديد . . . خواهرى\r\n\r\n","description":"","footnote":"","page_name":" 279 ","page_number":311},
  {"content":"\r\n\r\nكه ما ديگر بديدن روى او موفق نخواهيم شد . » و همين كه آخرين جمله را تلفظ كرد زنان با آهنك صداى او با دست راست به سينه ميزنند و طولى نميكشد كه حالت تأثرى به تمام جمعيت عارض ميگردد و همه بگريه ميافتند و بتقليد مرثيه‌خوان همان جمل را تكرار ميكنند و ميگويند بيائيد براى خواهر عزيزمان گريه كنيم ، براى خواهرى كه روحش در آسمان در پرواز است . بيائيد گريه كنيم ! گريه كنيم !\r\nحضار فوق‌العاده متأثر ميشوند و صداى آه و ناله بلند ميگردد ، مخصوصا خواهران و دختران و نزديكان ميت هنگامه‌اى برپا ميكنند ، صورت‌ها را با ناخن ميخراشند و گيسوانرا ميكنند و لباسهاى خود را پاره ميكنند و جيغ‌هاى وحشتناك ميكشند و از خود بى خود شده سرها را محكم به ديوار يا به زمين ميكوبند و از حال ميروند . پس از مدتى مرثيه‌خوان قطع سخن مىكند و همه يك دفعه ساكت ميشوند . استكانهاى چاى و قليانها بگردش درميآيند و پس از آنكه مختصر رمقى در حضار پيدا شد دوباره به همان طريق صحنهء اندوهبار تجديد مىشود .\r\n\r\nانتقال اجساد بامكنهء مقدسه\r\nهرمسلمان مؤمنى آرزو دارد كه پس از مرك در جوار مقابر امامان مدفون گردد و به همين جهت است كه مؤمنين ثروتمند ببازماندگان خود وصيت ميكنند كه اجساد آنها را پس از مرك بكربلا و نجف يا مشهد انتقال دهند .\r\nانتقال اموات هميشه به وضع محترمانه‌اى صورت نميگيرد ، اغلب اوقات كسان ميت همراه نعش نميروند بلكه آن را بقاطرچيان ميسپارند و آنها هم گاهى مىشود كه چهار نعش را مانند عدل مال التجاره‌اى بر روى يك قاطر بار ميكنند و مىبرند ، در مواقعى از سال ديده مىشود كه كاروان‌هاى بزرگى به راه مىافتند و بار قاطرهاى آنها اجساد اموات است .\r\nچون كربلا در خاك عثمانى واقع شده است سلطان ترك نرخى براى ورود اموات معين كرده است و از هرنعش نيم ليرهء ترك حق الورود ميگيرد .\r\n\r\n","description":"","footnote":"","page_name":" 280 ","page_number":312},
  {"content":"\r\n\r\nدولت ايران هم از هرنعش 5 قران براى مخارج مريضخانه‌اى كه در كرمانشاه براى معالجهء زوار مريض بنا كرده است ميگيرد .\r\nمادام و مسيو ديولافوا مدت زيادى در اين نواحى بسياحت ابنيهء باستانى كلده و بابل مشغول بوده‌اند و راجع بحمل‌ونقل اموات مطالب قابل توجهى در سفرنامهء خود بقلم آورده‌اند و از هوش و تدبير ايرانيان براى فرار از اداى ماليات داستانهائى نقل كرده‌اند ، آنها مينويسند كه معمولا در سرحد ايران و تركيه ايرانيان اسكلت را تجزيه كرده و هريك از اعضاى خانواده قطعه استخوانى را در زير لباس خود پنهان مىكنند و بدين‌ترتيب بدون دادن ماليات از سرحد عبور ميكنند .\r\nانتقال جنازه بمشهد\r\nآنها نقل ميكنند كه روزى زائرى اسكلتى را در هاون كوبيده و خاك آن را با آرد مخلوط نموده و در كيسه‌اى ريخته بود ولى از اين تدبير سودى نبرد زيرا كه\r\n\r\n","description":"","footnote":"","page_name":" 281 ","page_number":313},
  {"content":"\r\n\r\nهموطنانش از اين عمل متنفر شدند و بعثمانيان گزارش دادند ، آنها هم بعذر اينكه او مرتكب دو عمل ناپسند شده است كه يكى بىاحترامى به نعش جدش بوده و ديگر آنكه بحيلهء نامشروعى دست زده است او را به سختى مجازات كردند و جريمهء نقدى هم از او گرفتند . اجازهء انتقال ميت در صورتى داده مىشود كه سه سال از وفات گذشته و جسد او كاملا خشك شده باشد ، معمولا اين اجساد خشكيده را كه مانند اجساد موميائى شده هستند در نمد پيچيده و در پشت قاطر حمل ميكنند .\r\nپايان كتاب اول\r\n\r\n","description":"","footnote":"","page_name":" 282 ","page_number":314},
  {"content":"\r\n\r\n\r\nكتاب دوم\r\n\r\nفصل ششم زنان ايرانى\r\n\r\nمشخصات زيبائى\r\n« شعراى ايرانى در توصيف زيبائى زنان مطالبى بيان كرده‌اند كه خالى از اغراقات شاعرانه نيست : هيكل را بسر و سهى و موزونى بالا را بصنوبر و خراميدن را بطاوس و درخشندگى و جلوهء صورت را به ماه شب چهارده و رنك گونه‌ها را به گل لاله و چشمانرا بچشمان غزال محتضر و لبان را با نار شكافتهء ياقوت‌رنگ و شيرينى بيان را بسخن گفتن طوطيان شكرشكن تشبيه كرده‌اند »\r\nواضح‌تر بگوئيم ايرانى زيبائى زنرا در اين ميداند كه صورت گرد و برآمده‌اى داشته باشد ، داراى چشمان درشتى باشد كه در بالاى آنها پلكهاى سنگين و مژه‌هاى درازى خودنمائى كنند و ابروان ضخيمش قوس‌هائى تشكيل دهند و بينى او كوچك و منقارى باشد .\r\n\r\nقيافهء عمومى\r\nزنان ايرانى چشمان فرورفتهء خمارآلودى دارند و همانطور كه مغناطيس آهن را ميربايد زن ايرانى هم با يك كرشمه و نگاه فورا مرد را مجذوب و شيفتهء خود ميسازد . ميتوان گفت كه حيات زن در چشمان درشت و بادامىشكل او تمركز يافته است .\r\n\r\n","description":"","footnote":"","page_name":" 283 ","page_number":315},
  {"content":"\r\n\r\nزن زيباروى ميتواند تمام افكار و احساسات درونى خود را بوسيلهء حركات ابرو و مژگان بروز دهد .\r\nآرايش صورت و پلكهاى سرمه كشيده توانائى و تسلط خاصى به او ميدهد .\r\nزن ايرانى ملبس به كليجه و چهارقد .\r\nتركيب چشم او بسيار جالب توجه است ، عنبيه زيبا و قرنيهء كهربائى و مردمك سياه‌رنگ چشم كيفيت خاصى به صورت ميدهد . ابروان تا شقيقه‌ها امتداد يافته و قوسهاى هندسى منظمى تشكيل ميدهند و در بالاى بينى بتوسط يك خال مصنوعى از هم جدا ميشوند ، لبان رنك قرمز تيره‌اى دارند و بسيار هوس‌انگيز هستند .\r\nرنك صورت عموما مانند شير سفيد است و اگر اين سفيدى طبيعى نباشد با آرايش آن را به همان رنك درميآورند .\r\nاغلب زنان صورت ؟ ؟ ؟ را با خالهاى مصنوعى شبيه بخال ميان ابرو كه به شكل ستاره است زينت ميدهند و بطور كلى بالابلند نيستند و داراى جلال و وقار ميباشند مخصوصا زنان قبايل و روستائيان نظر باينكه هميشه مشغول كار هستند و بارهاى سنگين را بر روى سر حمل ميكنند بآهسته راه رفتن عادت كرده‌اند و موقر به نظر ميآيند ، برعكس زنان شهرى كه به بيكارى عادت نموده‌اند با كمترين كوشش فورا خسته و درمانده ميشوند .\r\nسينهء زنان باستثناى دوشيزگان زود از تركيب ميافتد و بدن بواسطهء فروافتادن پستانها\r\n\r\n","description":"","footnote":"","page_name":" 284 ","page_number":316},
  {"content":"\r\n\r\nصورت حزن‌آورى پيدا مىكند . سروپا آنطور كه بايد شكيل نيست ولى انگشتان زن كرد ملبس به يل و زيرجامه .\r\nعموما كشيده و آراسته هستند و بناخنهاى قشنگى منتهى ميگردند ، پاها درشت و خشن هستند و غالبا تركيب خوبى ندارند .\r\nايرانيان اعم از زن يا مرد فكين خوب و توانائى دارند و شايد در اثر عدم استعمال آبهاى دندان‌شوئى و ساير مواد ضدعفونى كه در اروپا بىاندازه معمول و شايع است اينطور سالم مانده‌اند ، دندانها به مقدار زيادى در فكين فرورفته‌اند و بسيار محكم و قوى هستند بطوريكه در مواقع لازم براى بلند كردن بارهاى سنگين بدست‌ها كمك مينمايند .\r\n\r\nگيسوان\r\nزنان ايرانى داراى گيسوان سياه قشنگى هستند كه مانند شبق درخشندگى دارند ولى متأسفانه عادت بدى دارند كه آنها را با موادى مانند حنا آبى رنك ميكنند يا برنك نارنجى درميآورند ، ايرانيان گيسوان بور را نمىپسندند و چنين رنگى را علامت خرابى نسل و نژاد ميدانند .\r\nزنان عموما گيسوانرا براى آراستگى گاهى از وسط سر دو قسمت كرده قسمتى را به طرف راست و قسمت ديگر را به طرف چپ سر مياندازند و روغن معطرى به آنها ميزنند و قسمت كمى را هم به طول پانزده سانتيمتر در طرفين صورت قرار ميدهند و آن را طره يا مرغوله ميگويند ، بعضى هم موهاى جلوى سر را روى پيشانى انداخته و آنها را با مقراض در بالاى ابروان به خط مستقيم ميچينند و موهاى پشت سر را چندين رشته كرده\r\n\r\n","description":"","footnote":"","page_name":" 285 ","page_number":317},
  {"content":"\r\n\r\nمانند حصير مىبافند و در هررشته نوارى ميبندند كه غالبا مسكوكات طلا يا دانهء مرواريدى بانتهاى آن آويخته است . هرقدر اين رشته‌ها طويل‌تر باشند مطلوب‌تر هستند و گاهى هم براى طولانى كردن گيسو ضميمه‌اى به آن اضافه ميكنند كه باصطلاح خودشان آن را سرگيسى ميگويند .\r\nدر موقعى كه زنان بحمام ميروند گيسوان بافته را باز كرده شست‌وشو ميدهند زيورهاى يك زن كرد\r\nو شانه ميزنند و دوباره ميبافند و تا موقع حمام بعد به آنها دست نميزنند .\r\nزنان ثروتمند معمولا در خانه عرقچين گلدوزى شده و جواهرنشانى بر سر ميگذارند و حقهء طلاى مرصع بجواهر بسر ميزنند ، گاهى هم بجاى جيقه پر طاوس يا پرهاى قشنك ديگرى براى آرايش به كار مىبرند ، بعضى هم نوار پهن مرواريد دوخته‌اى را كه با مسكوكات طلا آرايش يافته به پيشانى ميبندند . مشاهدهء آرايش زنان براى مسافرين خارجى امكان‌پذير نيست زيرا كه در موقع بيرون آمدن بادقت روى خود را مىپوشانند .\r\n\r\n","description":"","footnote":"","page_name":" 286 ","page_number":318},
  {"content":"\r\n\r\nطرز آرايش يك زن خيوه‌اى\r\n\r\n","description":"","footnote":"","page_name":" 287 ","page_number":319},
  {"content":"\r\n\r\n\r\nاستعمال جواهر\r\nخانم‌هاى متمول ايرانى به غير از آرايش خود مشغله‌اى ندارند و براى اين كار هركس باندازهء توانائى خود طلا و جواهر به كار ميبرد .\r\nمهم‌ترين زيور شاهزاده خانمها و زنان بزرگان تاجى است كه با گوهرهاى گرانبها مخصوصا با الماس زينت يافته است و چون چنين تاجى سنگين است و بسر فشار وارد ميآورد آن را فقط در مواقع رسمى بر سر ميگذارند و در مواقع غير رسمى نيم تاجى گوشواره‌اى به شكل طوطى مزين بمرواريد و جواهرات الوان كار قرن 18 ( كلكسيون بيزو )\r\nبسر ميگذارند كه سبك‌تر است و با جواهر كم و پرهاى قشنك تزيين شده است . اين تاج را در روى پيشانى و يا بر يكطرف سر قرار ميدهند .\r\nخانمهاى ثروتمند سينه‌ريز هاى متعدد و گردن‌بندهاى گرانبهائى دارند كه از مرواريدهاى درشت مخلوط بفيروزه و طلا و ساير جواهرات درست شده است ، زنان بىبضاعت سينهء خود را با دانه‌هاى كهربا و صدف و مرواريدهاى مصنوعى زينت ميدهند .\r\nاستعمال انگشترى و دست بند نيز در ميان زنان شيوع دارد و اكنون كه استعمال انگشترى در همهء انگشتها در اروپا مد شده است ما ديگر نبايد با نظر حيرت بخانمهاى\r\n\r\n","description":"","footnote":"","page_name":" 288 ","page_number":320},
  {"content":"\r\n\r\nايرانى نگاه كنيم ولى آنها چون در اندرون غالبا با پاى برهنه راه ميروند انگشتان پا را هم با طلا و احجار گرانبها زينت داده‌اند بعلاوه حلقه‌هاى طلا و نقره يا مس هم در مچ پا دارند كه آنها را خلخال ميگويند .\r\n\r\nلباس خانه\r\nزنان در خانه دو يا سه زيرجامهء كوتاه ميپوشند كه بتقليد از رقاصه‌هاى اروپائى در ايران مد شده است و نيم‌تنه‌اى هم ميپوشند كه آن‌را يل ميگويند . اين نيم‌تنه غالبا زردوزى شده و آستين درازى دارد كه سر آن به شكل مثلث برگشته و با طلا و مرواريد زينت شده است . خانمها در موقع پذيرائى از مهمانان پارچه‌اى بكمر مىبندند كه موسوم است بچادر نماز و دنبالهء آن روى زمين زنان اعيان ايرانى در موقع پذيرائى دوستان .\r\nكشيده مىشود ، پيراهن آنها از پارچهء گاز يا ململ سفيدى است كه زردوزى شده و سينه و پستانها را نمايان ميسازد و داراى آستين‌هاى بلندى است كه در مچ دست با تكمه‌هائى بازو بسته ميشوند . زنان پارچهء گاز سفيد آهارزده‌اى بر سر دارند كه بىشباهت به باشلق كشيشان نيست و آن را چهارقد ميگويند . اين پارچه سر و گوشها و اطراف صورت را ميپوشاند\r\n\r\n","description":"","footnote":"","page_name":" 289 ","page_number":321},
  {"content":"\r\n\r\nانواع لباس زنانه - ( از چپ براست ) : 1 - لباس ابريشمى با نقش قرمز كار قرن 19 ( كلكسيون مؤلف ) . 2 - نيم‌تنهء ابريشمى كار قرن 17 ( كلكسيون جبه‌خانهء مسكو ) . 3 - يراق زربفت كار قرن 17 ( كلكسيون مؤلف ) . 4 و 5 - يل زنانهء زربفت كار قرون 18 و 19 ( كلكسيون مؤلف ) .\r\n\r\n","description":"","footnote":"","page_name":" 290 ","page_number":322},
  {"content":"\r\n\r\nو كنارهاى آن در زير چانه بوسيلهء سنجاقى بهم اتصال مييابند و فقط قرص صورت كه شعرا آن را تشبيه به ماه شب چهارده ميكنند بيرون ميماند ، زنان در فصل تابستان در اندرون با پاى برهنه راه ميروند ولى در زمستان با جوراب سفيدرنگى پاها را ميپوشانند .\r\nپارچهء لباس خانمها از تافته‌هاى گرانبها و مخمل‌هاى قشنك و زريهاى بسيار ممتاز است اين پارچه‌ها از كارخانه‌هاى يزد و كاشان بيرون ميآيند ، متاسفانه چندى است كه پارچه‌هاى درخشندهء كارخانه‌هاى فرانسه جاى آنها را گرفته و آن كارخانه‌ها از كار افتاده‌اند .\r\nاكنون در بيشتر حرمسراها همان لباس فوق الذكر معمول است ولى چنديست كه در پايتخت لباس بلند اروپائى هم معمول شده است و پاره‌اى از خانم‌ها تمايلى به آن پيدا كرده‌اند يعنى خياطان و طراحانيكه از اروپا مخصوصا فرانسه بتهران آمده‌اند اين طريقه را معمول كرده‌اند و همين خياطان تازه‌وارد هستند كه براى لعبتان قشنك تهرانى لباس ميدوزند .\r\nشعراى ايران هم آراستگى لباس و آرايش پريرويان را ستوده‌اند و توصيه كرده‌اند كه اين دلبران رعنا بايد به لباس و آرايش اهميت دهند تا در دلبرى و طنازى و جلوه‌گرى ممتاز باشند ، يكى از آنها ميگويد سخنان شيرين و صداى ملايم و نگاه خمارآلود و كرشمه و طنازى از مختصات دلبرى زنان مىباشد .\r\nاستعمال انواع عطرها مخصوصا مشك اذفر و پوشيدن لباس حرير و آرايش با زيور هاى سيمين و زرين و جواهر گرانبها بر زيبائى و دلبرى مهوشان پرىپيكر ميافزايد و با چنين لباس ممتاز و آرايش كامل فقط يك تبسم كه از خلال لبها بيرون آيد براى اسير كردن دلهاى جوانان كافيست .\r\n\r\nلباس بيرون\r\nلباس بيرونى زنان بسيار زشت و كراهت‌آور است و شبيه بلباسهاى عجيب‌وغريبى است كه اروپائيان در مجالس بال ماسكه ميپوشند . پيرلوتى  ( Pierre . Loti )  در كتابى كه عنوانش ( بسوى اصفهان ) است زنان ايرانى را كه در كوچه و بازار حركت ميكنند باشباح سياه خيالى و صور موحش\r\n\r\n","description":"","footnote":"","page_name":" 291 ","page_number":323},
  {"content":"\r\n\r\nتشبيه كرده است و اين تشبيه تقريبا درست است . اين هياكل در كوچه و بازار بىاندازه زشت و بدتركيب به نظر ميآيند ، زن ايرانى در هنگامى كه ميخواهد از خانه بيرون رود بايد چاقچور بپوشد . چاقچور شلوار بسيار گشادى است كه در مچ پا باريك مىشود و جورابى هم از همان پارچه به آن متصل است ، زن علاوه بر چاقچور چادر سياهى دارد كه تمام بدن او را ميپوشاند و روبندى هم در جلوى صورت ميآويزد .\r\nروبند پارچهء طويل سفيدى است كه از پشت سر بتوسط قلابهائى بسته و باز مىشود . اين قلابها معمولا با سيم و زر ساخته شده و با احجار گرانبها زينت يافته‌اند ، طرز لباس پوشيدن زنى كه مهياى بيرون رفتن از خانه است .\r\nروبند در مقابل چشمان تور مشبكى دارد به طول 17 سانتيمتر و ارتفاع 9 سانتيمتر تا اينكه زن بتواند جلو خود را ببيند .\r\nزنان در كوچه هميشه حاشيهء روبند را در دست دارند و هرجا كه خلوت باشد فورا روبند را از صورت عقب ميزنند تا نفس راحتى بكشند و چون مردى از دور پيدا شود دوباره صورت را با آن ميپوشانند و مخصوصا وقتى كه آنمرد معمم باشد پس از پائين انداختن روبند حاشيه‌هاى چادر را با دست كاملا بهم متصل مينمايند .\r\n\r\n","description":"","footnote":"","page_name":" 292 ","page_number":324},
  {"content":"\r\n\r\nمعمولا وقتى كه خانمى متشخص از خانه بيرون ميرود شاطر يا نوكرى جلو او ميافتد و بمردان عابر امر مىكند كه محض احترام صورت‌هاى خود را برگردانند .\r\nخلاصه آنكه زنان هميشه بايد با اين لباسهاى عجيب‌وغريب از خانه بيرون روند و اگر احيانا كسى بخواهد نسبت به اين عادت زحمت‌آور اعتراض يا اقلا اظهارى تور روبند .\r\nبكند بايد خود را قبلا براى شنيدن ملامت و تهديد و مجازات حاضر نمايد .\r\nبطوريكه نقل ميكنند وقتى يكى از صاحب‌منصبان ايرانى در اسلامبول زنى گرفت و او را همراه خود به تبريز آورد ، چون زن خواست به عادت معمولى خود عمل كند و مانند زنان عثمانى از خانه بيرون آيد مورد اعتراض واقع شد و مردم به شوهرش اخطار نمودند كه اگر زنش بر خلاف معمول زنان ايرانى بيرون آيد سلامت به خانه باز نخواهد گشت .\r\nدر هرحال زنان روشنفكر هم نميتوانند خود را از اين رسوم زحمت‌آور بر كنار نمايند ، خوشبختانه از وقتى كه مدرسهء آمريكائى و مدرسهء ريشارد خان فرانسوى در تهران تأسيس شده است پاره‌اى از دختران با روى باز در كلاس درس حاضر ميشوند ولى در كوچه با همان چادر رفت‌وآمد مينمايند . يكى از اين دختران كه پدر نداشت و در مدرسهء امريكائى تربيت يافته بود شجاعتى از خود بروز ميداد و بدون چادر در كوچه و خيابان حركت ميكرد و مردم هم او را آقا كوچولو ميناميدند . اين دوشيزه\r\n\r\n","description":"","footnote":"","page_name":" 293 ","page_number":325},
  {"content":"\r\n\r\nبا اينكه هميشه متفكر و محزون به نظر ميآمد قيافهء خوش‌نمائى داشت ، او در آزادى - خواهى پيش‌قدم شد و احساسات زنان را تحريك كرد بطوريكه همه مايل بودند از او تقليد كنند ولى نميتوانستند آشكارا با اين رسوم معمولى و خرافات مبارزه نمايند . متأسفانه اين دوشيزهء بدبخت به مرض سل مبتلا گرديد و طولى نكشيد كه با حيات بدرود گفت و زنان آزاديخواه در تشييع جنازهء او حاضر شدند و با تجليل شايانى مراسم تدفين او را فراهم نمودند .\r\nقلاب روبند ( كلكسيون مؤلف )\r\nبعد از او كسى رفتار او را تقليد نكرد ولى يكى از زنان كه در مجلات مقالاتى مينوشت و امضايش ( اسير جوال خانم ) بود با قلم با اين عادات مبارزه ميكرد و مقدمات رفع حجاب را فراهم مينمود . ما آرزومنديم اين بذرى كه تازه در ايران افشانده شده محصول مطلوبى دهد :\r\nزن ايرانى با چادر و نقاب\r\nاخيرا در يك روزنامهء فكاهى كه بتوسط مسلمانان در روسيه منتشر ميگردد گراور بزرگى را مشاهده كردم كه شكل رنگين مضحكى داشت ، در اين گراور يكزن ايرانى ديده ميشد كه با روى پوشيده در كالسكهء مجللى نشسته بود و جمعى از فراشان و نوكران پياده و سواره در جلو او افتاده بودند و بعابرين امر ميكردند كه صورت خود را برگردانند و بكالسكه نگاه نكنند و تمام مردان حتى پسران كوچك هم روى خود را برگردانده و پشت بكالسكه كرده بودند ، بعضى از مردان هم چشمان خود را بسته بودند و از همه مضحك‌تر سگى هم در پائين اين صورت ديده ميشد كه سر خود را برگردانده بود تا چشمانش بكالسكه نيافتد .\r\nبديهى است كه تأثير اين نوع حملات بر ضد عقايد و عادات قديمى بيش از تأثير\r\n\r\n","description":"","footnote":"","page_name":" 294 ","page_number":326},
  {"content":"\r\n\r\nنطق و بيان خواهد بود و طولى نميكشد كه به نتيجهء مطلوب خواهد رسيد .\r\n\r\nتاريخ شيوع حجاب\r\nپيرزنان عقيده دارند كه مسئلهء حجاب را نبايد مانند بار سنگينى به نظر آورد بلكه اين رسم نشانهء تشخص زنان است و آنها بزنان قبايل و روستائيان كه با روى باز و آزادانه به كار ميپردازند با نظر تحقير نگاه ميكنند .\r\nاگر بتاريخ مراجعه كنيم مىبينيم كه اين رسم در زمانهاى پيشين هم در ايران معمول زن زردشتى با لباس بيرون\r\nبوده و مستورى زنان علامت شأن و شوكت و احترام محسوب ميشده است . شاهان قديمى ايران هم روى خود را به كسى نشان نميدادند و در موقع بارعام در پشت پرده‌اى جلوس ميكردند تا ابهت و عظمتى نشان دهند . در زمان سلطنت اشكانيان اين\r\n\r\n","description":"","footnote":"","page_name":" 295 ","page_number":327},
  {"content":"\r\n\r\nوضع تغيير كرد زيرا كه شاهان اين سلسله از قبايل صحراگرد و باديه‌نشين بودند و به اين نوع تجملات عادت نداشتند ، علاوه بر اينكه شاهان آنقوم از تماس با مردم پرهيز نميكردند زنان آنها هم بىحجاب بودند و در مجالس مردان حاضر ميشدند .\r\nيكى از افسانه‌هاى قديمى تاريخ حجاب را به زمان سلطنت « آسوئروس »  Assuerus  « 1 » مىرساند و ميگويد : روزى « واستى »  Vasthi  زن محبوب آسوئروس از حضور در مجلس مهمانى عمومى امتناع ورزيد درباريان بشاه گفتند كه ملكه ايران با چنين رفتارى بشاه توهين كرده است و از شاه درخواست نمودند كه او را مجازات نمايد . شاه براى رفع كدورت آنها گفت كه رفتار ملكه از روى بىاعتنائى زن خدمتكار با لباس كار .\r\nنبوده است بلكه براى ابراز عفت باينكار مبادرت نموده است و صلاح در اين است كه زنان از اين نوع مجالس باده‌گسارى كه متضمن بينظمى و فساد اخلاق است كناره - گيرى نمايند . از اين تاريخ ببعد زنان حرم شاهى و زنان بزرگان از ورود در مجالس مردان ممنوع شدند و حتى براى ابراز شأن و شوكت روى خود را نيز از مردان پوشيدند اما زنان قبايل و روستائى كه از مراسم و تشريفات دربارى دور بودند به حال خود باقى\r\n\r\n\r\n","description":"","footnote":"\r\n( 1 ) اين نام در توراة ذكر شده و اين داستان منسوب است به خشيارشا .\r\n","page_name":" 296 ","page_number":328},
  {"content":"\r\n\r\nماندند و رسوم معمولى خود را از دست ندادند . در صدر اسلام هم حجاب معمول نبود و بعد شيوع پيدا كرد و حضور زنان با روى باز در مجالس مردان ممنوع گرديد .\r\nايرانيان بطور كنايه زنانرا « پرده‌نشينان » خطاب ميكنند ، اين دو كلمه مىرساند كه زنان بايد هميشه از مردان كناره‌گيرى كنند و در خانه و خارج مستور و در حجاب باشند .\r\nمسافرين در موقع گردش در شهرها بهياكل عجيبى برميخورند يعنى زنان گدائى را مىبينند كه در زواياى كوچه‌ها نشسته و دست تكدى بسوى عابرين دراز كرده‌اند ، مخصوصا مشاهدهء روبند آنها كه در اثر تماس با بينى ، چرك و كثيف و سوراخ شده است كراهت‌آور است .\r\n\r\nكفش زنان\r\nدر تهران پاره‌اى از زنان بزرگان و اعيان كفشهاى چرمى كوچك و سياه‌رنك كه از اروپا بايران آورده ميشوند ميپوشند ولى در ايالات و ساير شهرها بخصوص در اصفهان ، زنان كفشهاى چرمى بىپاشنه‌اى به پا دارند كه كفاشان محلى ميدوزند و رنك آنها قرمز و زرد و سبز است و نوك آنها هم برگشته است . دو ثلث پاى زنان در اين كفشها فروميرود و يك ثلث آن بيرون است بطوريكه ميتوان گفت زنان با اين كفشهاى ناراحت و زحمت‌دهنده در راه رفتن اعجاز ميكنند .\r\nآنها در مواقع ضرورى كه ميخواهند زودتر خود را بمقصدى برسانند ناچارند كه كفشها را از پا درآورده با پاى برهنه در جاده‌هاى ناهموار و پر از سنك‌ريزه و خاروخاشاك بدوند .\r\nزنان بزرگان در اندرون كفشهاى بىپاشنهء كوچكى ميپوشند كه رويهء آنها از پارچهء مخمل يا ماهوت است و با دانه‌هاى مرواريد كوچك گلدوزى شده است .\r\n\r\nحقوق زنان\r\nقوانين مذهبى براى زنان حقوقى معين كرده‌اند . زن مالك اشيائى است كه بعنوان جهيز بخانهء شوهر ميآورد و شوهر به هيچ عنوانى نميتواند آنها را تصاحب كند . شوهر نميتواند زنرا بدنام كند و تهمت بىعفتى به او بزند مگر اينكه چهار شاهد عادل بفساد اخلاق او گواهى دهند .\r\n\r\n","description":"","footnote":"","page_name":" 297 ","page_number":329},
  {"content":"\r\n\r\n\r\nارث\r\nزن مادام الحيات مالك دارائى خود مىباشد و اگر قبل از شوهر بميرد و طفلى هم نداشته باشد نصف دارائى او به شوهر تعلق ميگيرد و اگر فرزندى داشته باشد شوهر ربع دارائى او را ميبرد و بقيه به خريد لباس عروسى در بازار - از روى نقاشى يك قلمدان ( كلكسيون مؤلف ) .\r\nفرزندانش ميرسد و در صورتى كه شوهر قبل از زن بميرد و فرزندى نداشته باشد ربع دارائى او بزن تعلق ميگيرد و در صورت داشتن فرزند يك‌هشتم دارائى شوهر به او ميرسد و جهيزى هم كه با خود آورده است ملك طلق او محسوب مىشود و بايد قبل از تقسيم ارث از دارائى شوهر مجزا گردد .\r\nدارائى مرد پس از وضع حق زن بفرزندانش تعلق ميگيرد و سهم پسر دو برابر دختر است .\r\n\r\n","description":"","footnote":"","page_name":" 298 ","page_number":330},
  {"content":"\r\n\r\n\r\nحقوق زنان از نظر مذهبى\r\nايرانيان ميگويند كه زنان داراى عقل نيستند و نبايد با مردان مساوى باشند و به همين دليل است كه براى زن اهميتى قائل نميشوند ولى در دستورات اسلامى تفاوتى در ميان زن و مرد ديده نميشود بلكه آنان هم داراى همان وظائف مردان هستند و بنابراين با مردان مساوى ميباشند .\r\nبنابر دستورات شرع ، مرد بايد با نهايت مهربانى با زن سلوك نمايد و ما دامى كه زن مرتكب عمل خلافى نشده باشد نبايد از او هتك احترام شود . زن بايد آهسته نماز بخواند و حق رفتن به زيارت را هم كه موجب افتخار او بر ساير زنان است دارد ، با اين حال در موقع استماع مواعظ در مسجد در زاويهء تاريكى مينشيند و مانند نوكران كه از ته سفرهء اربابان نصيبى دارند او هم بهرهء كمى از اين مواعظ ميبرد .\r\n\r\nوظائف نوعروسان\r\nنوعروس در سال اول زندگانى زناشوئى بايد در تحت اوامر مادر شوهر كار كند و از او اطاعت كامل داشته باشد و مادر شوهر در اين مدت حافظ و راهنماى او محسوب ميگردد و طريق خانه‌دارى را به او ياد ميدهد ، در موقعى كه مادر شوهر ببازار ميرود نوعروس را زنى كه تار مىنوازد .\r\n\r\n","description":"","footnote":"","page_name":" 299 ","page_number":331},
  {"content":"\r\n\r\nهم همراه ميبرد تا با طرز معاملات و خريدن اشياء لازم آشنا گردد . زن جوان ما دامى كه داراى فرزندى نشده است حق ندارد به تنهائى از خانه بيرون رود .\r\n\r\nروابط زن با شوهر\r\nوقتى كه زنى با شوهر خود به جائى ميرود هميشه بايد در عقب او راه برود و احتياطات لازم را بجاى آورد تا اينكه كسى نفهمد كه اين زن در دنبال شوهر خود راه ميرود .\r\nمرد هميشه در اين فكر است كه زن از حيث مقام پست‌تر از اوست و پيوسته مايل است كه برترى خود را بزن ثابت نمايد .\r\nيكى از مردان ببرادر خود كه افكار تجددخواهى داشت ميگفت : « برادر من نميدانم تو براى چه زنت را با خود بگردش ميبرى ؛ من به تو نصيحت ميكنم كه بعد از اين‌چنين كارى را نكنى زيرا اگر باينعمل مداومت دهى طولى نميكشد كه زنت از تحت اطاعت تو بيرون ميرود .\r\nبرادر به او پاسخ داد : مگر او انسان نيست ، چرا بايد از چنين رفتارى خود - دارى كنم ؟\r\nمرد گفت : - نه . . . چنين نيست زن تو بايد بفهمد كه از حيث مقام زيردست ، بلكه زير پاى تو مىباشد . »\r\nبنابر دستورات مذهبى مرد حق تنبيه زن را دارد ولى نبايد او را مانند غلامان شلاق بزند .\r\nدر رساله‌اى ديدم كه براى مرد در هنگام ازدواج دستورات و نصايحى نوشته و مخصوصا او را از سه كار اكيدا نهى كرده بود .\r\n1 - اظهار محبت زياد نسبت بزن صلاح نيست زيرا كه با اين عمل قدر مرد در نظر زن كاسته مىشود .\r\n2 - مرد نبايد زنرا از اسرار باطن و مخصوصا دارائى خود آگاه نمايد و يا با او در كارهاى خود مشورت كند .\r\n3 - وظيفهء مرد اين است كه زنرا از هرنوع تفريحى محروم نمايد و مخصوصا\r\n\r\n","description":"","footnote":"","page_name":" 300 ","page_number":332},
  {"content":"\r\n\r\nمواظب باشد كه با آلات موسيقى آشنا نشود و بقصه‌ها و داستانها گوش ندهد .\r\nكتاب كلثوم‌ننه كه راهنماى زنان ايرانى است و دستورات اخلاقى زيادى به آنها ميدهد ، براى مردان و زنان تكاليفى معين كرده كه ما در زير بطور اختصار بنقل پاره‌اى از آنها ميپردازيم :\r\n1 - شوهر بايد همه‌روزه پولى بطور استمرار بزوجهء خود بدهد و مخارج حمام و گردش و تفريحات او را متحمل گردد ، مخصوصا از پرداخت مخارج ماه رمضان مضايقه نكند و هرگاه در اين مسائل بيقيدى و امساك بروز دهد مرتكب گناه شده است و در روز قيامت بسزاى خود خواهد رسيد .\r\n2 - هرگاه شوهر شرارتى بكند و قصد اذيت و آزار زنرا در سر بپروراند و دين خود را بطوريكه در فوق ذكر شد بزن ادا نكند حق ندارد با زن در زير يك بام زندگى كند .\r\n3 - هرگاه مادر شوهر يا ساير بستگانش خصومتى نسبت بزن بروز دهند و لاينقطع به او آزار دهند زن حق دارد براى حفظ حيثيت و آبروى خود اقلا روزى يك مرتبه با مشت و لگد و دندان به آنها حمله كند و گيسوان آنها را گرفته باندازه‌اى بكشد كه اشك از چشمانشان جارى گردد .\r\n\r\nآوردن فرزند و نازائى\r\nدر ايالات جنوبى ، دختران در سنين 10 تا 12 بسن بلوغ ميرسند و تا سنين 20 الى 25 سالگى زيبائى و شادابى و نشاط جوانيرا دارند ولى از 25 سالگى ببعد غالبا فربه و بدتركيب ميشوند .\r\nزنان ايرانى ممكن است تا سن 40 سالگى فرزند بياورند ولى به اين حد نهائى كمتر ميرسند . بچه‌كشى بندرت در نزد زنان ايرانى ديده مىشود ولى به عمل سقط جنين زياد مبادرت ميكنند .\r\nعقيم ماندن براى زن بدبختى بزرگى محسوب ميگردد و به همين جهت است كه زن نازا پيوسته درصدد تهيهء وسائلى است كه از اين بدبختى نجات يابد و علاوه بر\r\n\r\n","description":"","footnote":"","page_name":" 301 ","page_number":333},
  {"content":"\r\n\r\nوسايل معمولى اگر دسترسى بطبيب بيگانه‌اى هم داشته باشد به او رجوع مىكند .\r\nگاهى ديده شده است كه زن نازائى براى شوهر خود زن ديگرى تهيه مينمايد زنان ايرانى .\r\nو خودش در آن خانه وظائف مادرشوهر را اختيار مىكند .\r\n\r\nحمل و زايش\r\nكلثوم‌ننه راجع بدوران حمل و هنگام زايش دستوراتى ميدهد كه بايد زنان طابق النعل بالنعل از آنها پيروى كنند .\r\nزنان عموما عقيده دارند كه بايد به اين نصايح عاقلانه و دستورات سودمند عمل نمود زيرا در غير اين صورت بايد منتظر عاقبت وخيم خود باشند . در اين دستورات خرافات و موهومات زيادى ديده مىشود ولى اگر بادقت بررسى شود پاره‌اى از آنها معقول و مفيد به نظر ميآيند . دستوراتى كه پيروى از آنها واجب و لازم است بقرار زير ميباشند .\r\n1 - هرگاه زنى آبستن شود بايد فورا باقوام و بستگان شوهر خود اطلاع دهد تا همه جمع شوند و وسايل راحتى او را فراهم نمايند و از حوادث اتفاقى جلوگيرى كنند .\r\n\r\n","description":"","footnote":"","page_name":" 302 ","page_number":334},
  {"content":"\r\n\r\n2 - زن آبستن بايد چند دانه از حبوبات مخصوصا گندم و ارزن را با يك سكهء طلا در پارچهء كوچكى گذارده و آن را با سوزن و نخ بدوزد و با خود داشته باشد .\r\nهرگاه يكى از دانه‌ها مفقود شود اين سال براى او خوش نخواهد گذشت و حوادث بدى به او روىآور خواهد شد و طفل هم موقعى كه متولد شد بيشتر از خود او از اين حوادث رنج خواهد كشيد .\r\n3 - هرچه را كه زن آبستن ميل داشته باشد از قبيل گوشت شكار يا بزغاله و مجلس پذيرائى يك بانوى ايرانى ( از كتاب تانكوانى - 1817 ) .\r\nگوسفند و ميوه و لباس و حتى شراب كه ممنوع است شوهر بايد بهر وسيله‌اى هست براى زن فراهم نمايد و به خانه بياورد زيرا كه اگر چنين نكند چشمان نوزادش سبزرنك خواهد شد .\r\n4 - همين كه موقع وضع حمل نزديك شد بايد زن قابله‌اى را ببالين او بيآورند .\r\nاين زن در موقع ورود در بالاى سر او مينشيند و سه دفعه دستهاى خود را بهم مىزند .\r\n\r\n","description":"","footnote":"","page_name":" 303 ","page_number":335},
  {"content":"\r\n\r\nهرگاه وضع حمل طول بكشد بايد بند قنداقى را كه براى نوزاد تهيه كرده‌اند روى سر مادرش بياندازند تا كودك در آمدن شتاب كند .\r\n5 - در موقع وضع حمل ، زن فاسد الاخلاق و بىنماز و ناپاك نبايد در اطاق حضور پيدا كند .\r\n6 - پس از وضع حمل ، زن بايد مدت سه روز از آشاميدن آب پرهيز نمايد و هرگاه از تشنگى تلف شود از جملهء شهدا محسوب ميگردد و به بهشت ميرود .\r\n7 - وقتى كه طفل به دنيا آمد بايد او را در طشتى خوب بشويند و در كهنه‌اى بپيچند و در ظرف بزرك يا لگنى بگذارند تا ناف او چيده شود و در موقع چيدن ناف بايد بطريق زير عمل كرد :\r\nزن ماما قمه يا شمشيرى بدست گرفته و به چهار زاويهء اطاق حمله مىكند و خطوطى در فضا رسم مينمايد و وردى را تكرار مىكند و بايد دقت داشته باشد كه اين خطوط مطابق دستور رسم شوند و الا اجنه بزن تازه‌زا حمله ميكنند و به او آزار ميرسانند .\r\n8 - لازم است سه دانه پياز بالاى سر زن تازه‌زا آويزان كرد تا موجود موهومى كه موسوم است به آل از بوى بد آنها فرار كند .\r\n9 - پس از وضع حمل زنرا نبايد تنها گذارد زيرا كه در اين صورت تب شير بقلب او سرايت مىكند و رنجور مىشود .\r\n10 - هرگاه وضع حمل سخت و طولانى شود بايد مقدارى جو در روى سينهء زن بريزند و اسبى را بياورند تا آن را در روى سينهء او بخورد .\r\n11 - پس از وضع حمل تا سه روز نبايد زن تازه‌زا را بنام خودش بخوانند بلكه بايد او را مريم بنامند تا مريض نشود و خطرى متوجه او نگردد .\r\n12 - لازم است نوزاد را مدت شش روز در پهلوى مادر قرار دهند و در گهواره نگذارند و مخصوصا بايد مانند مسافر بسيار عزيزى كه از سفر طولانى بازگشته و مهمان مادر شده است به او نگاه كنند .\r\n13 - پس از گذشتن شش روز بايد او را در گهواره بگذارند و در نزد او و نزد\r\n\r\n","description":"","footnote":"","page_name":" 304 ","page_number":336},
  {"content":"\r\n\r\nمادرش مربا و نان و پنير يا طيور كباب شده يا شربت بگذارند تا اگر احيانا جن بسراغ مادر و كودك بيايد از آنها بخورد و بياشامد و بمادر و طفل زيانى وارد نياورد و اين كار نور جهان بگم زن حاج محمد تقى اصفهانى پارچه‌فروش كه با كنيز خود بحمام ميرود ( آلبوم دكتر فوريه ) .\r\nاز جمله اعمال لازم است .\r\n14 - در موقعى كه طفل را در گهواره ميگذارند بايد دستمالى را كه محتوى نان\r\n\r\n","description":"","footnote":"","page_name":" 305 ","page_number":337},
  {"content":"\r\n\r\nمعمولى و يك نان‌قندى است و آن را توشه ميگويند بكمر او ببندند و شايسته آنست كه در موقع بستن دستمال هفت نفر زن دايره‌وار بنشينند و طفل در ميان آنها دست بدست بگردد . در موقع دست‌بدست گشتن طفل ، زن نخستين بزن مجاور خود ميگويد :\r\n« بگير اينرا » . زن مجاور ميپرسد : « اين چه چيز است ؟ » زن نخستين پاسخ ميدهد كودكى است و به همين طريق عمل تكرار مىشود تا كودك بدست زن آخرى برسد .\r\nبعد ماما از عقب سر زنان كودك را ميگيرد و او را نوازش مىكند و با صداى بلند ميگويد خدا اين فرشتهء عزيز را حفظ كند و او را در گاهواره ميگذارد .\r\n\r\nتولد پسر\r\nمادام « بىشپ »  Bishop  كه در ضمن مسافرت خود در ايران در جشن تولد پسر نوزادى دعوت داشته مشاهدات خود را چنين نقل مىكند :\r\n« در اطاقى داخل شدم كه فوق‌العاده گرم بود . مادر جوان در روى تشكى كه در كف اطاق انداخته بودند خوابيده بود و نوزاد هم با قنداق در پهلوى او جاى داشت ، حضار چيزهائى بعنوان هديه آورده بودند من نيز تقديمى كوچكى به اين مجموع اضافه كردم و بسى خوشوقت شدم كه هديهء من مورد پسند واقع گرديد و همه با خوشنودى به آن مينگريستند . بعد قمه‌ايرا آوردند كه ماما در حال تكرار كردن فرمولى با آن خطى در روى چهار ديوار اطاق رسم كرد ، معنى فرمول چنين بود : « من اين خط را براى خاطر مريم و كودك نوزادش در اطاق رسم ميكنم . »\r\nدر اين موقع به من اخطار كردند كه روى خود را از كودك برگردانم و به او نگاه نكنم و بتعريف او نپردازم مگر اينكه قبلا بگويم ماشا الله زيرا كه اگر اين كار را نكنم طفل نظر مىخورد و به بدبختى گرفتار مىشود . ايرانيان نهايت احتياط را به عمل ميآورند تا طفل به چشم بد برنخورد ، بعلاوه محض احتياط دعاى باطل السحرى هم بايد در پهلوى او بگذارند تا از نظر بد كاملا محفوظ بماند . به گردن طفل طلسمى انداخته بودند كه در روى آن دعائى نوشته شده بود ، اين طلسم در كيسهء كوچك ابريشمى جاى داشت .\r\n\r\n","description":"","footnote":"","page_name":" 306 ","page_number":338},
  {"content":"\r\n\r\nبعدها بازوبندى هم ببازويش ميبندند و كلاه كوچكى هم بر سرش ميگذارند كه با دانه‌هاى خرمهره يا فيروزه زينت يافته است . »\r\nهرگاه بدون گفتن كلمهء ماشاء اللّه بتعريف طفل بپردازند نوزاد مريض خواهد شد و كسى كه اين كلمه را بر زبان نياورده مسئول بدبختى او مىشود زيرا كه به او نظر زده است .\r\nبراى معالجهء نظرخوردگى بايد هرطور هست يك تكه از لباس نظرزننده را وضع اندرون خانهء يك ايرانى .\r\nبدست آورند و آن را با تخم ترتيزك در منقل آتش دود كنند و در حين دود كردن طفل را برداشته بدور منقل بگردانند .\r\nزن تازه‌زا بايد مدت ده روز در بستر بخوابد و بعد با تشريفاتى بحمام برود ، هرگاه نوزاد پسر باشد بايد مدت 36 ماه شير بخورد و اگر دختر باشد 24 ماه كافيست .\r\nاز شير گرفتن كودك هم تشريفاتى دارد . در اين موقع پدر و مادر و دوستان و بستگان جمع ميشوند و هدايائى ميآورند و بساط جشن و سرور فراهم ميسازند و با\r\n\r\n","description":"","footnote":"","page_name":" 307 ","page_number":339},
  {"content":"\r\n\r\nوجود كراهت طفل به او غذا ميدهند و او از آن پس در غذاى خانواده سهيم مىشود .\r\nمعمولا پس از تولد طفل ، ماما يا يكى از بزرگان خانواده در گوش او اذان ميگويد تا طفل در جرگهء مؤمنين داخل گردد .\r\n\r\nنام‌گذارى\r\nنام‌گذارى كودك هم بايد با تشريفات خاصى انجام يابد . پدر طفل بستگان و دوستان خود را در ساعت سعدى كه تقويم معين كرده باشد دعوت مينمايد ، مخصوصا در دهكده‌ها بايد از ملا هم دعوت شود . پس از صرف شيرينى و شربت طفل قنداق شده را بمجلس ميآورند و بدست ملا ميدهند ، ملا هم او را گرفته در كف اطاق ميگذارد و پنج نام را كه روى پنج تكه كاغذ نوشته شده در ميان اوراق قرآن ميگذارد و پس از خواندن سورهء اول قرآن يكى از اين كاغذها را مانند قرعه بيرون ميآورد و طفل را از زمين برداشته نامى را كه در روى كاغذ است به گوش او ميخواند و بعد با صداى بلند او را مينامد و بحضار نشان ميدهد و از آن پس كودك رسما داخل اجتماع ميگردد .\r\nاطفال ذكور را بيشتر بنام پيغمبر ( ص ) و دوازده امام ( ع ) مينامند ولى از كتاب توراة هم نامهائى از قبيل ابراهيم و اسمعيل و سليمان و يوسف و موسى و غيره انتخاب مينمايند . دختران را غالبا فاطمه نام ميگذارند و گاهى هم نام گل يا مرغى را براى آنها انتخاب ميكنند .\r\n\r\nتولد دختر\r\nتولد دختر در خانواده تقريبا علامت ماتم است و مادر از ورود او محزون ميگردد و بسا مىشود كه گريه مىكند و اگر او را از گريستن مانع شوند ميگويد : « چرا براى اين طفل گريه نكنم كه در آتيه مانند من بدبخت مىشود و بايد پيوسته در زندگانى درد و رنج بكشد . دختر سياه‌بخت است و در جامعه قدرى ندارد . اگر احيانا در حضور پدرش گريه كند ممكن است او را از اطاق بيرون اندازد تا صدايش خاموش شود . پدر بشنيدن گريهء دختر حاضر نيست و ميداند كه اگر او را خفه كند و مرتكب چنين جنايت موحشى گردد مسئوليتى متوجه\r\n\r\n","description":"","footnote":"","page_name":" 308 ","page_number":340},
  {"content":"\r\n\r\nاو نخواهد شد و هيچكس از او نخواهد پرسيد كه چرا بچنين عملى مبادرت نموده و در واقع مثل اينست كه بچه گربه‌اى را خفه كرده باشد . »\r\nزنان حاشيه‌نشين براى تسلى مادر ميگويند : « اينهم رحمت خداوندى است ، بايد شكر خدا را بجا آوريم و توكل كنيم ، چاره‌اى نيست بايد سوخت و ساخت . »\r\n\r\nوضع زنان در اجتماع\r\nزن ايرانى در زندگانى وظائف خاصى دارد و با او نميتوان مانند زنان اروپائى رفتار كرد .\r\nاگر ضرورت ايجاب نمايد كه در نزد شوهر حرفى از زنش بميان آيد نبايد نام او را به زبان آورد بلكه بايد او را بنام يكى از پسرانش ناميد و يا بنام مادر بچه‌ها ذكرى از او كرد .\r\nوقتى كه برحسب ضرورت بخواهند بخانهء كسى وارد شوند و قبلا به او خبر نداده باشند بايد قبل از ورود با صداى بلند بگويند : « كسى نباشد » ، معنى اين كلمات اين است كه زنان دور شوند و خود را پنهان نمايند .\r\nحسادت مردان زياد است ، اگر احيانا كسى نظرى به طرف اندرون بياندازد مثل اين است كه مرتكب جنايت بزرگى شده باشد و به همين جهت است كه در شهرهاى ايران رفتن به روى بام‌هاى بلند ممنوع است مخصوصا در اصفهان اروپائيان را نميگذارند كه در بالاى عمارات بلند بسياحت بپردازند زيرا ممكن است كه از آنجا داخل حياطها ديده شود و نظرشان بزنان رونپوشيده افتد .\r\n\r\nوفاى زنان\r\nچون زنان در موقع بيرون رفتن از خانه خود را در چادر پنهان ميكنند مىتوانند مطابق ميل خود رفتار كنند و اين تغيير لباس بجاى اينكه مانع اعمال خلاف آنها باشد برفتار ناشايستهء آنان كومك مينمايد ، اما زنان قبايل و روستائيان كه با صورت باز و آزاد حركت مىكند نميتوانند به سهولت مرتكب اعمال ناشايسته‌اى بشوند زيرا كه همين آزادى آنها را از اعمال ناروا بازميدارد و موجبات وفادارى آنانرا نسبت به شوهر فراهم مينمايد .\r\nهمانطور كه بنده‌اى تابع ارادهء مالك خود مىباشد زن نيز بايد مطيع اوامر شوهر\r\n\r\n","description":"","footnote":"","page_name":" 309 ","page_number":341},
  {"content":"\r\n\r\nباشد و در موقع صرف غذا نميتواند مانند مرد در سر سفره بنشيند بلكه بايد پس از فراهم نمودن تمام لوازم سفره ، دستى در آن دراز كند . اقتدار شوهر نسبت بزن غير محدود است و اگر زن مختصر بىاحترامى نسبت به شوهر بروز دهد به سختى مجازات مىشود .\r\nمردان غالبا زنان را با چوب و شلاق كتك ميزنند و به اعتقاد خودشان عمل مشروعى انجام ميدهند . زنان بايد كاملا تابع اراده و مطيع شوهر باشند تا از آزار او بر كنار بمانند .\r\nمرد بدليل تفوق بر زن ، خود را در آزار رساندن و زدن او ذيحق ميداند .\r\nروزى يكى از اين زنان بدبخت بيك خانم اروپائى برخورد كه شاد و خندان بود و بتصور اينكه اين خانم هنوز شوهر اختيار نكرده است به او گفت : « چه كار خوبى كرده‌ايد كه شوهر اختيار ننموده‌ايد ، مسلما از ترس كتك خوردن دائمى باينكار تن درنداده‌ايد . » با اين حال بايد گفت كه مردان طبقهء عالى اجتماع با اينكه عقيده دارند كه گاهى بايد زنان را هم مانند اطفال گوشمال داد ، بندرت بچنين رفتارى مبادرت مينمايند .\r\nحس خودخواهى گاهى مردان خوش‌اخلاق را هم وادار مىكند كه نسبت بزن با خشونت رفتار نمايند و اگر به آنها اعتراضى بشود فورا پاسخ ميدهند : « زن است و ناقص العقل ، شايستهء احترام نيست . »\r\n\r\nچاه علىبندر\r\nكسانى كه افسانه‌هاى هزار و يك شب را خوانده‌اند ميدانند كه سندباد بحرى را زنده با زن مرده‌اش بچاه انداختند . بديهى است كه اين داستان افسانه است ولى در ايران زنده‌بگور كردن تا چندى پيش معمول بود .\r\nدر شيراز بفاصلهء چند كيلومترى مقابر حافظ و سعدى در بالاى تپه‌اى چاه عميقى هست كه زنان تبه‌كار را در آن ميانداختند ولى چنديست كه بچنين عملى مبادرت نميكنند و متروك شدن اين عمل به اين جهت نيست كه خيانت زنان نسبت بشوهران از ميان رفته باشد بلكه علت آن اين است كه مرد نميخواهد بىعفتى زنش آشكار گردد و بحيثيت او لطمه‌اى وارد آيد . در اين گونه موارد چون مرد بعدم عفت زن پى برد و\r\n\r\n","description":"","footnote":"","page_name":" 310 ","page_number":342},
  {"content":"\r\n\r\nدانست كه شرافت خانوادگيش لكه‌دار شده است ، بستگان نزديك خود را دعوت مىكند و جلسهء مشورتى تشكيل ميدهد و زن تبه‌كار را مجبور به خوردن ترياك يا سم مهلك ديگرى از قبيل ارسنيك و غيره مىكند و محرمانه بحيات او خاتمه ميدهد و غالبا اين كار بنحو مطلوبى صورت ميگيرد و زن سم را از دست شوهر ميگيرد و مىخورد .\r\nانداختن در چاه موقعى صورت ميگيرد كه فساد اخلاق زن شيوع پيدا كرده و عموم مردم از تبه‌كارى زن آگاه شده باشند و حكومت هم براى اجراى چنين مجازاتى حمام زنانهء عمومى - پرده نقاشى متعلق باواخر قرن 18 .\r\nحكم صادر نموده باشد . چند سال پيش چنين حكمى از طرف حاكم شيراز صادر گرديد و زنيرا در چاه انداختند ، ابتدا سر زن تبه‌كار را با تيغ تراشيدند و بعد او را كه ممكن نبود دقيقه‌اى بدون چادر و روبند از خانه بيرون آيد با روى باز وارونه بر الاغ سوار كردند و پس از آن او را با سازونقاره به طرف تپه بردند . جمعيت زيادى براى تماشا در دنبال او ميرفتند و پيوسته آب دهان به صورت او ميانداختند ، فراشباشى حكومت هم همراه\r\n\r\n","description":"","footnote":"","page_name":" 311 ","page_number":343},
  {"content":"\r\n\r\nبود و دستوراتى بميرغضبان ميداد . چون بپاى تپه رسيدند نظر باينكه سراشيبى زيادى داشت و الاغ نميتوانست از دامنهء آن بالا برود ، فراشباشى امر كرد كه فراشان و ميرغضبان با طناب او را دنبال خود بكشند و به اين ترتيب او را بكنار چاه برسانند . زن در حالى كه دستهايش از پشت بسته شده و بواسطهء ترياكى كه قبلا به او خورانده بودند بيهوش گرديده بود در كنار چاه افتاد . فراشان چند لحظه به او مهلت دادند تا كلمهء شهادت را بر زبان آرد ولى او نظر بضعف و بيهوشى قادر بر اداى كلمه نبود ، ناچار يكى از حضار از طرف او تشريفات لازمه را بجاى آورد و هماندم ميرغضب جلو آمد و با لگدى او را در چاه انداخت و گفت : « برو »\r\nاكنون اين گونه مجازاتها متروك شده است . دكتر « ويلس »  Vills  كه اين داستان را براى ما نقل كرد گفت تقريبا بيست سال مىشود كه ديگر كسى را بچاه نيانداخته‌اند ولى اگر احيانا ذكرى از چاه علىبندر بميان آيد زنان سخت متأثر ميشوند و مردان هم گاهى آنها را بانداختن در اين چاه و مسافرت بمملكت اموات تهديد ميكنند .\r\n\r\nمجازات بىعفتى\r\nعلاوه بر آنچه كه قبلا ذكر شد گاهى هم زن زانيه را سنگسار ميكنند . بثبوت رساندن عمل منافى عفت بسيار مشكل است و دستور چنين است كه چهار نفر شاهد ميبايستى متفقا برؤيت چنين عملى گواهى دهند و اگر چنين شهادتى صورت گرفت او را در خانه حبس ميكنند و خوردنى و آشاميدنى به او نميدهند تا بميرد .\r\nهرگاه شوهرى سررسد و زن خود را با مرد بيگانه‌اى در يك بستر ببيند و نتواند كسى را گواه بگيرد كافى است كه شخصا چهار دفعه سوگند ياد كند كه چنين عمل منافى عفت را به چشم خود ديده است و در دفعهء پنجم خدا را گواه صدق گفتار خود قرار دهد و متعهد شود كه در صورت دروغ گفتن بقهر و غضب الهى گرفتار گردد .\r\nزن هم براى فرار از مجازات ميتواند از خود دفاع نمايد و بر بيگناهى خود سوگند ياد كند ، البته در چنين موارد مجازات بتعويق ميافتد تا با دلايل و شواهد ديگرى عمل زنا بثبوت برسد .\r\nدر مواقعيكه عمل منافى عفت به حد شياع رسيده باشد حكام شرع و عرف\r\n\r\n","description":"","footnote":"","page_name":" 312 ","page_number":344},
  {"content":"\r\n\r\nبراى مجازات تبه‌كار حكم صادر مىكند . مثلا چند سال قبل در تبريز زن شوهردارى بواسطهء گرفتن هداياى زياد از يك تاجر عابر به عمل منافى عفت تن درداده بود ، چون به حاكم شكايت بردند بدون مشورت با شوهرش او را دستگير نمود و حكم كرد كه او را در جوالى كنند و درش را بدوزند و باندازه‌اى چوب بزنند تا بميرد و ميرغضبان بر طبق حكم عمل كردند .\r\nسابقا در تبريز زنان تبه‌كار را از بالاى ارك عليخان به زمين پرتاب ميكردند .\r\nبهرحال اگر زن مرتكب عمل منافى عفت شود به سختى مجازات خواهد شد .\r\nهرگاه مرد زانى هم دستگير گردد به وضع موحشى بمجازات ميرسد . چند روز قبل از ورود ما بسبزوار يكنفر ارمنى با يك زن كولى عمل منافى عفت كرده بود ، پس از آنكه موفق بدستگيرى او شدند هزار شلاق به او زدند و بعد طنابى به پايش بسته و در كوچه و بازار كشيدند و چون بميدان عمومى رسيدند نفت روى بدنش ريخته و او را آتش زدند .\r\nفريب دادن و ربودن زن شوهردار حتى وقتى هم كه رباينده داراى مقام و اقتدارى باشد بدون مجازات نخواهد ماند . سرجان ملكم نقل مىكند كه وقتى خان عاليمقامى شيفتهء زن يكى از كارمندان خود شد و چون نميتوانست بطور آشكار او را تصاحب كند محرمانه او را از خانه‌اش ربود و به منزل خود برد . شوهر زن چون از اين عمل آگاه گرديد بستگان و رفقاى خود را جمع كرد و همه يك دفعه بخانهء خان حمله بردند و پس از آنكه خان را دستگير نموده و خانه‌اش را هم بباد غارت دادند ، صورت اين خان مقتدر را با دوده سياه كردند و وارونه بر الاغ سوارش نمودند و كلاه كاغذى بر سرش گذاردند و با نهايت افتضاح از شهر تبعيدش كردند .\r\n\r\nتلفات كودكان\r\nتلفات كودكان در ايران بسيار زياد است . كسانى كه به تجدد تمايلى پيدا كرده‌اند عقيده دارند كه اگر زن موجب تلف شدن طفل خود شود بايد با او مطابق عادات و رسوم استراليائيها رفتار كرد يعنى هردفعه كه زنى طفل خود را از دست داد بايد يك انگشت دست او را قطع كرد .\r\n\r\n","description":"","footnote":"","page_name":" 313 ","page_number":345},
  {"content":"\r\n\r\nيكى از زنان ايرانى اخيرا مقاله‌اى در روزنامه انتشار داده و ثابت كرده است كه نادانى زنان ايرانى ناشى از خطا و جهالت مردان است و بزنان مربوط نيست .\r\nزن نويسنده در اين مقاله دلايل قابل ملاحظه‌اى ذكر كرده است كه ما پاره‌اى از آنها را در زير نقل ميكنيم :\r\n« پدران و شوهران ما پيوسته خرافاتى را در مغز ما تزريق ميكنند و با اينكه مدرسهء دختران يهودى .\r\nمدتى است با اروپائيان آميزش دارند و به عادات و رسوم و طرز زندگانى آنان آشنا شده‌اند باز هم از اين اعمال ناپسند خود دست نكشيده‌اند . ما همه‌روزه مشاهده ميكنيم كه پدران و شوهران ما براى گرفتن تصميمى و يا انجام هرعملى بتقويم مراجعه ميكنند و بدون مشورت با منجمين كارى را انجام نميدهند ، مثلا مرد براى پوشيدن لباس تازه بايد بتقويم نگاه كند و در ساعت سعدى اين لباس را بپوشد و حتى در خريد\r\n\r\n","description":"","footnote":"","page_name":" 314 ","page_number":346},
  {"content":"\r\n\r\nكفش و جوراب و لوازم خانه نيز اين تشريفات دخالت دارند .\r\nهرمردى تسبيحى بدست دارد كه در موقع بيكارى دانه‌هاى آن را بوسيلهء دو انگشت ابهام و سبابه جابجا مىكند و بكومك همين دانه‌ها تصميماتى ميگيرد ، مثلا اگر بخواهد از حاكم يا شخص عاليمقامى ملاقات كند قبلا با تسبيح كه از ضمائم لاينفك او محسوب ميگردد مشورت مىكند و باصطلاح استخاره مىكند تا بداند كه مبادرت بچنين كارى خوب است يا بد و خلاصه آنكه بدون مراجعه به تسبيح نميتواند كارى را انجام دهد .\r\nدر موقعى كه شوهر در خانه احساس ناراحتى بكند فورا وسائل فرار خود را از ناراحتىهائى كه خود موجب آن بوده است فراهم ميسازد و براى خود تجديد فراش مينمايد ، اكنون بايد ديد كه تكليف زن بدبخت از نظر افتاده كه هيچگونه اميدوارى بآتيهء خود ندارد چيست ؟ بديهى است چنين زن بدبختى براى رهائى از سختى جز مرك چاره‌اى بنظرش نميرسد و قبر تنها گريزگاه و يگانه پناه‌گاه او خواهد بود .\r\nهرگاه قدمى بقبرستان بگذاريم و بمشاهدهء سنگهاى روى قبر بپردازيم خواهيم ديد كه شمارهء قبور زنان چهار برابر قبور مردان است ، اغلب اين بدبختان كه در آنجا بخواب ابدى فرورفته‌اند از بيرحمى و قساوت قلب شريك زندگانى خود در آنجا مدفون شده‌اند .\r\nاگر زن ايرانى در آغاز ازدواج در وظائف خانه‌دارى و پرورش فرزندان و ساير تكاليف خود مرتكب خطائى شود علت آن جز جهالت چيز ديگرى نيست زيرا كه در اوان طفوليت و جوانى كسى او را وادار به تحصيل نكرده است كه طرز خانه‌دارى را بداند و هيچكس وظائفى را كه زن پس از دخول در مراحل زناشوئى بايد انجام دهد به او نياموخته است .\r\nزنانى كه از هوش و ذكاوت بىبهره نيستند با تمام قوا با جهالت مبارزه ميكنند و نميخواهند تسليم بدبختى و سيه‌روزى شوند ، آنها در تحصيل معلومات كوشش ميكنند\r\n\r\n","description":"","footnote":"","page_name":" 315 ","page_number":347},
  {"content":"\r\n\r\nتا بتوانند بكانون خانوادگى آنطور كه بايدوشايد سروسامانى بدهند و اطفال خوبى تربيت كنند و تحويل جامعه بدهند و سعادت را در كانون خانوادگى راه دهند ، اما بايد ديد وقتى كه مادرى در اثر مجاهدت و فعاليت خود به اين نتيجهء مطلوب رسيد شوهر با او چه معامله‌اى خواهد كرد و اوضاع و احوالش چگونه است ؟\r\nمتأسفانه غالبا ديده شده است كه پدر اين خانواده با عدم ثباتى كه فطرى اوست دست زن جوانترى را گرفته او را بخانهء خود وارد مىكند و اين تازه‌وارد بمادر اطفال ميگويد :\r\n« شوهر شما با من ازدواج كرده است و شما مكلفيد اطاقى را در اين خانه به اختيار من بگذاريد و وسايل آسايش مرا فراهم سازيد » .\r\nهرگاه زن قديمى مقاومتى بروز دهد و بتقاضاى او پاسخ منفى بدهد ، زن تازه با حيله مرد را وادار مىكند كه با زن قديمى خود بدرفتارى كند و اگر ضرورت ايجاب نمايد بدن او را با شلاق سياه كند و اگر احيانا زن بدبخت قديمى بقاضى شكايت برد چه نتيجه‌اى ميگيرد ؟ مسلم است كه قاضى هم بدون تحقيقات لازم بزن ميگويد : « شما از روى بيعقلى مرتكب خطائى شده‌ايد و بر خلاف قانون رفتار نموده‌ايد ، اساسا جنس زن بد است » و به شوهر هم امر مىكند كه اگر اين زن بجسارت خود ادامه دهد شما حق تنبيه او را داريد .\r\nبا اين حال مسلم است كه عدم دوام خوشبختى و اطمينان نداشتن بآتيه ، دستورات و نصايح بدى بزن ميدهد كه براى شوهر زيان‌آور هستند . وقتى كه زن مأيوس گرديد بالطبع چنين فكر مىكند : « هرقدر من بيشتر وسايل راحتى شوهر را فراهم كنم و به خانه دارى و تربيت فرزندان بپردازم او كمتر بفكر آسايش من ميافتد ، بنابراين چه ضرورت دارد كه من اينقدر به خود زحمت بدهم » .\r\n\r\nوضع زندگانى زن در خانه\r\nهمان خانم نويسنده كه ما مطالب فوق را از نوشته‌هاى او نقل كرديم و خودش را مسئول گفته‌هايش ميدانيم وضع زندگانى زنرا در خانه بطورى شرح ميدهد كه اگر حقيقت داشته\r\n\r\n","description":"","footnote":"","page_name":" 316 ","page_number":348},
  {"content":"\r\n\r\nباشد زن ايرانى بايد از ازدواج صرفنظر نمايد و پيوسته در فكر فرار از آن باشد .\r\nاو چنين مينويسد :\r\n« وقتى كه صاحب اختيار ما يعنى شوهرمان شب به خانه ميآيد ابتدا براى تظاهر باداى نماز ميپردازد ، بعد ما را صدا مىكند و ميگويد من امشب مهمان دارم ، خوراك و آجيل خوبى تهيه كنيد تا مهمانان مزه‌اى براى صرف مشروب داشته باشند و خود به طرف عمارت بيرونى ميرود . زن بيچاره با جديت به كار مشغول مىشود تا بساط پذيرائى مهمانان را با سليقه فراهم سازد . طولى نميكشد كه صداى سازوآواز و قهقههء رقاصه‌ها از حياط بيرونى بگوشش ميرسد و ميفهمد كه شوهرش بتفريح پرداخته و مشغول عيش‌ونوش است و چون چند ساعتى گذشت و همه از فرط باده‌گسارى بيهوش شدند و صداها خاموش گرديد شوهر در حالى كه مست لايعقل است و سرازپا نميشناسد باندرون بازميگردد و اگر احيانا زن كراهتى بروز دهد و پرسشى از او بكند با كمال خشونت به او ميگويد :\r\n« به تو مربوط نيست كه در كارهاى من چون‌وچرا بكنى ، زن حق ندارد كه در كارهاى مرد دخالت كند . وظيفهء زن اين است كه كاملا مطيع ارادهء شوهر باشد . »\r\nبارى خانمى كه اين تابلوى سياه را ترسيم مىكند مينويسد : « در اين صورت تكليف زن بدبخت چيست ؟ او ميداند كه اگر بقاضى شكايت برد بطور يقين محكوم برميگردد زيرا كه مردان همه بنفع خود كار ميكنند و چون در اعمال خلاف اخلاق با هم شركت دارند نميتوانند انصاف و عدالت را در قضاوت مراعات نمايند . »\r\nبسيارى از زنان ايرانى ديده ميشوند كه فقط يك آرزو دارند و آن رهائى از جهالت است ، آنها اشتياق دارند كه خياط يا طراح يا پرستار و يا قابلهء ماهرى بشوند ولى متأسفانه كسانى كه مقدرات كشور را بدست گرفته‌اند افكار ديگرى را در مغز خود ميپرورانند و ابدا در اين فكر نيستند كه زنان را از اين عبوديت كه سالهاست در آن بسر مىبرند و آنها را فرسوده كرده است رهائى بخشند .\r\nآنچه در فوق ذكر شد عقيدهء زنى است كه با افكار تازه آشنا شده است و بارادهء خود رنك تابلو را تقويت كرده و اوضاع را طورى تجسم داده كه آن را نميتوان دقيقا\r\n\r\n","description":"","footnote":"","page_name":" 317 ","page_number":349},
  {"content":"\r\n\r\nمطابق با واقع دانست ، همينقدر بطور كلى ميگوئيم كه در ايران هم مانند كشور فرانسه زن بايد معلومات كافى داشته باشد تا بتواند كانون خانوادگى را مطابق ميل و سليقهء خود اداره نمايد و در تنظيم آن بكوشد .\r\n\r\nمشاغل زنان\r\nمشغلهء زنان قبايل و روستائى زياد است . آنها علاوه بر اداره كردن امور خانه و پرورش اطفال ، كارهاى ديگرى هم از قبيل فرشبافى و پارچه‌بافى دارند . اين زنان طباخى و نانوائى را ميدانند و لباس شوهر و فرزندان خود را با دست خود ميبافند و ميدوزند و از اسبان و ساير حيوانات اهلى هم مواظبت مينمايند و گاوان و گوسفندانرا ميدوشند و از شير آنها كره و ماست و پنير و غيره درست ميكنند .\r\nمشغلهء زنان متمول شهرنشين چيزى نيست كه قابل ذكر باشد ، فقط گاهى براى گذراندن وقت اقسام شيرينى براى منزل تهيه ميكنند و ساير اوقات خود را صرف كشيدن قليان مينمايند و معدهء خود را از دود سرد و معطر تنباكو پر ميكنند . زنان طبقهء متوسط به تهيهء ناهار و شام ميپردازند و بعضى هم بگلدوزيهاى جالب توجهى مشغول ميشوند و در فراهم كردن انواع مربا و ترشى مهارتى دارند ولى در هرحال عدهء زنان هنرمند بسيار قليل است .\r\nخواندن كتاب هم چندان معمول نيست و مثل اينست كه بر روى استعداد ذاتى و ذوق و هوش فطرى آنها در اثر بيكارى پرده‌اى كشيده شده است ، مخصوصا خانمهاى اعيان و اشراف دست به هيچ كارى نميزنند . ايرانيان ضرب المثلى دارند كه پستى مقام زن را در جامعه به خوبى نشان ميدهد ، آنها ميگويند : « زنان گيسوان بلندى دارند ولى عقلشان كوتاه است . »\r\nچنين قضاوتى دور از عدل و انصاف است زيرا كه در ايران زنان دانشمندى هم ديده مىشود كه عاشق مطالعه و تحرير هستند و اشعار خوبى هم ميسرايند .\r\nهنرهاى نشاطآور هم مانند آواز و موسيقى در تمام اندرونهاى بزرگان رايج\r\n\r\n","description":"","footnote":"","page_name":" 318 ","page_number":350},
  {"content":"\r\n\r\nاست و كلثوم‌ننه هم راجع به اين فنون دستوراتى دارد كه ما در زير به پاره‌اى از آنها اشاره ميكنم :\r\n« هميشه بايد در منزل يكنوع آلت موسيقى موجود باشد تا در موقع پذيرائيها زن ايرانى با لباس خانه در حال كشيدن قليان .\r\nمهمانان سرگرم شوند و اگر احيانا در خانواده‌اى طنبور يا دايره و ساير آلات طرب يافت نشود اقلا بايد يك سينى مسين در دسترس باشد كه در موقع لزوم آن را مانند دايره بصدا درآورند .\r\nهرزنى بايد طرز به كار بردن طنبور و دايره را بداند و بدختران خود هم اين هنر را ياد بدهد تا اوقات خود را با نشاط و سرور بگذرانند و پاره‌اى از اشعار سعدى و حافظ را هم بايد بخاطر بسپارند . هرگونه سرگرمى بايد با نغمات روح‌پرور موسيقى همراه باشد ، حتى در موقع تاب خوردن با طناب هم بايد صداى مطبوعى شنيده شود تا توليد نشاط نمايد . »\r\nبارى چون اغلب زنان از نوشتن بىبهره هستند نميتوانند احساسات خود را بوسيلهء نامه‌اى بروز دهند بلكه رموز و كناياتى دارند كه مبين اوضاع و احوال و احساسات درونى آنها مىباشد . انواع گلها و ساير مواد معطرى كه براى طرف ميفرستند هريك معنى مخصوصى دارد .\r\nكتاب كلثوم‌ننه كه ما مكرر به آن اشاره كرده‌ايم صورت بسيار كاملى از مجموعهء اين لغات و رموز را بدست ميدهد كه ما در زير پاره‌اى از آنها را نقل ميكنيم :\r\nهرگاه يك دانه هل دست نخورده براى طرف بفرستند مبين اين معنى است :\r\n\r\n","description":"","footnote":"","page_name":" 319 ","page_number":351},
  {"content":"\r\n\r\n« من ميتوانم در پيمودن مراحل عشق صبر داشته باشم و در مقابل موانع مقاومت نمايم . »\r\nو چون دانهء هلى بفرستند كه نصف پوست آن كنده شده باشد چنين معنى ميدهد :\r\n« در صبر و شكيبائى باز است ، با اينكه از عشقت به حال احتضار افتاده و در شرف مردن هستم باز هم تا بتوانم صبر ميكنم . »\r\nيك ساقهء دارچين چنين معنى ميدهد : « من جان شيرين خود را در راه تو فدا خواهم كرد . »\r\nمعنى يك دانه جوز دست نخورده چنين است : « من بهيچكس جز تو تعلق خاطرى ندارم ، اندوه به خود راه مده و يقين داشته باش كه من مال تو هستم . »\r\nآلات موسيقى كه اكنون در ايران معمول است\r\nفرستادن يك دانه فندق تعبيرش اين است : « من از بىقرارى مريض شده و حالت سرسام پيدا كرده‌ام . »\r\nهرگاه مغز بادام تمام پوست كنده و سفيدى بفرستند معنى آن اين است : « اين موضوع پوشيده و پنهان نيست ، همه ميدانند كه من تو را دوست دارم . »\r\nمعنى يك تكه مرجان اين است : « لعنت بر تو باد . »\r\n\r\n","description":"","footnote":"","page_name":" 320 ","page_number":352},
  {"content":"\r\n\r\nزنان ايرانى وقت زيادى براى آرايش صرف مينمايند و بيشتر مشغول آرايش گيسوان خود ميشوند و چون مردان رنك حنا را دوست دارند زنان حناى زيادى استعمال ميكنند . بهترين جنس حنا در حوالى كرمان به عمل ميآيد ، برك اين نبات را پس از چيدن بايد بدقت بخشكانند و هرقدر بىعيب خشك شود مرغوب‌تر است . پس از آنكه برگ حنا خشكيد آن را در هاونى ميسايند تا تبديل بگرد شود . گرد حنا را در موقع استعمال با آب گرم بطورى مخلوط ميكنند كه مختصر غلظتى داشته باشد ، بعد اين خمير را بگيسوان ميمالند و پارچه‌اى روى سر ميگذارند تا آب آن به پيشانى نريزد و مدت 2 الى 3 ساعت لازم است تا گيسوان رنگين شوند ولى معمولا ايرانيان در موقع خوابيدن سر يا ريش را حنا مىبندند و صبح ميروند به حمام و آن را ميشويند .\r\nحنا رنك شنجرفى بموها ميدهد و اگر بخواهند رنك مو مايل بسياهى شود بعد از حنا مطبوخ وسمه به كار مىبرند كه آن هم مانند حنا تهيه مىشود .\r\nزنان علاوه بر گيسوان كف دست و پاى خود را نيز با حنا رنگين مينمايند و عقيده دارند كه حنا پوست دست و پا را از چين‌خوردگى حفظ مينمايد .\r\nمردان پير ريش‌سفيد خود را كه شكوه و ابهت خاصى دارد با حنا برنك آجر قرمز درميآورند و ناخنهاى خود را هم با حنا رنگين ميكنند .\r\nايرانيها عقيده دارند كه رنك كردن مو با حنا و وسمه موجب رويش مو مىشود ، بهاى اين رنگها بسيار قليل است و هردفعه 30 سانتيم براى حنا و 40 سانتيم براى وسمه ميدهند و اين رنگها مدت شش هفته دوام دارند .\r\n\r\nمعايب زنان\r\nزنان ميل مفرطى دارند كه بدور هم جمع شوند و از هردر صحبتى بكنند و در ضمن صحبت از اشخاص غائب عيب‌جوئى و بدگوئى نمايند ، عيب بزرك آنها اين است كه فوق‌العاده حسود ميباشند .\r\nاز نقطهء نظر اخلاقى نميتوان بطور كلى دربارهء زنان ايرانى چيزى گفت .\r\n\r\n","description":"","footnote":"","page_name":" 321 ","page_number":353},
  {"content":"\r\n\r\nحجاب و مستورى كه نصف جمعيت ايران را از كار بازداشته است وسيلهء مطلوبى نيست كه بتواند كاملا در حسن اخلاق زنان مؤثر واقع شود .\r\n\r\nمسافرت زنان\r\nبا اينكه در ايران وسايل سهولت مسافرت فراهم نيست و جاده‌ها هم خراب است ، زنان زياد مسافرت ميكنند . بهترين و راحت‌ترين وسيلهء مسافرت زنان كجاوه است كه بر پشت قاطر ميبندند و زنان در آن مينشينند . يكنوع وسيلهء ديگرى هم هست كه آن را تخت روان تخت روان\r\nميگويند و شاهزاده خانمها با آن مسافرت مينمايند . تخت روان مانند يك واگن كوچك چوبى است كه از جلو و عقب بقاطر بسته مىشود .\r\nزنان دهقانى و خدمتكاران بر الاغ و اسب سوار ميشوند . غالبا مردان جلو نشسته و زن را در پشت سر خود قرار ميدهند و گاهى هم فقط زنرا سوار كرده و خود دنبال او پياده ميروند .\r\n\r\n","description":"","footnote":"","page_name":" 322 ","page_number":354},
  {"content":"\r\n\r\n\r\nطرز معالجه\r\nدر ايران پزشكان داروى زيادى استعمال نميكنند ، مهم‌ترين داروهاى آنان كنين و انواع مسهل‌هاست . در جراحى هم بعمليات سهل و ساده‌اى مبادرت مينمايند و در مقابل بعضى از امراض ، زود خلع سلاح ميشوند .\r\nفرستادن مريض بكنار دريا معمول نيست ، بنادر بحر خزر يا خليج فارس فاقد وسايل هستند و مريض نميتواند براى استحمام در آب دريا در آنجاها اقامت نمايد ، بعلاوه دورى درياها از مراكز عمده و خرابى جاده‌ها هم مانع حمل‌ونقل مريض است .\r\nگاهى كه ضرورت ايجاب نمايد ، مريض را براى هواخورى بنواحى كوهستانى مىبرند . اين نوع وسيلهء معالجه هم در دسترس همه‌كس نيست و اشخاص بىبضاعت نميتوانند بچنين كارى اقدام نمايند ، بعلاوه در فلاتهاى مرتفع هم فقط دهكده‌هاى فقيرانه‌اى هست كه در آنها كلبه‌هاى محقرى با خشت و گل بنا شده است كه بسيار كثيف هستند ، در اين دهكده‌ها زنان با پاى برهنه فضولات حيوانات را خمير كرده و از آنها قرصهائى با دست درست ميكنند و در آفتاب ميگذارند تا بخشكند و در زمستان به مصرف سوخت برسند .\r\nاگر كسى خواسته باشد در امكنهء ييلاقى در هواى سالم زندگانى كند مجبور است چادرى دور از آبادى برپا كند و در درون آن محبوس بماند . اين نوع وسيله هم براى جنس لطيف كه بايد هميشه به حالت مستورى زندگانى كند مناسبتى ندارد .\r\nيكنوع وسيلهء معالجه استحمام با آبهاى معدنى است . چشمه‌هاى آبگرم در ايران بخصوص در نواحى شمالى كه در مجاورت قفقاز واقع شده‌اند . زياد ديده مىشود ، متأسفانه در كنار اين چشمه‌ها هم عمارت و وسايل زندگانى موجود نيست و اگر احيانا كسى به آن جاها برود در اثر نداشتن اسباب آسايش زود مراجعت مىكند و چند دفعه استحمام را كافى ميداند .\r\nدر ايران پرستار مريض و پزشكيار ديده نميشود و هنگاميكه مريض به آخرين لحظات\r\n\r\n","description":"","footnote":"","page_name":" 323 ","page_number":355},
  {"content":"\r\n\r\nزندگانى رسيد تمام اقوام و بستگان او در منزل جمع ميشوند و كوشش ميكنند كه با اظهار تأسف و گريه و ناله رنج و اندوه مريض محتضر را تسكين دهند و نميدانند كه جمع شدن در اطاق مريض مخالف اصول بهداشت است و مريض بيشتر احساس درد و رنج مىكند و بدتر از همه آنست كه هريك از حضار دستورى ميدهد و داروئى تجويز مىكند و اطمينان ميدهد كه اگر بدستور او رفتار كنند مريض بهبودى خواهد يافت .\r\n« ميس سمر »  Miss Sommer  خانم امريكائى شرح زير را براى ما نقل كرد :\r\n« روزى مرا براى معالجهء يكى از خانمهاى ايرانى كه به مرض مالاريا گرفتار شده بود بردند ، من پس از معاينه نسخه‌اى نوشتم و داروئى براى او تجويز كردم كه از بازگشت حملهء تب جلوگيرى كند . فرداى آن‌روز كه دوباره مرا بعيادت مريض بردند ديدم كه باز تب كرده است ، از كسان او پرسيدم مگر داروئى كه دستور دادم به او نداده‌ايد ؟ يكى از آن‌ها گفت متأسفانه ملائى كه بايد استخاره كند ديروز نيامد » .\r\nما در اين فصل سعى كرديم برخى از عادات و رسوم ايرانيان را كه در نظر ما غرابتى دارند شرح دهيم و اصولى را بنويسيم كه از روى آن‌ها بتوان باخلاق عمومى و طرز زندگانى ايرانيان پى برد و ابدا در اين فكر نبوده‌ايم كه تابلوى دقيق و كاملى از احوال و اوضاع آنان ترسيم نمائيم و اعتراف داريم كه با وجود كوشش زيادى كه كرده‌ايم بسيارى از نكات ناگفته مانده است بنابراين از خوانندگان خواستار عفو و اغماض هستيم . البته طرز زندگانى يك ملت را هربيگانه‌اى و لو آنكه خيلى هم با آن آشنا باشد نميتواند بطور كامل و شايسته شرح دهد ، اين كار را بايد يكنفر ايرانى كه به زبان فرانسه هم تسلط كامل داشته باشد انجام دهد .\r\n\r\n","description":"","footnote":"","page_name":" 324 ","page_number":356},
  {"content":"\r\n\r\n\r\nفصل هفتم صنعت در ايران\r\nكلياتى دربارهء صنايع ايران - اثاث البيت - نجارى - قفل‌سازى - كارد و چاقو سازى - اسلحه‌سازى - فخارى و ساختن ظروف - شيشه‌كارى و آئينه‌سازى - بافندگى - كتاب و مينياتور .\r\n\r\nقسمت اول - كلياتى دربارهء صنعت ايران\r\nايرانيان در صنايع ابتكارات خاصى دارند ، علت عمدهء اين ابتكارات اين است كه ايران در طى قرون متمادى هيچوقت نخواسته است در تحت نفوذ بيگانگان قرار گيرد و هميشه خود را از ملل مجاور جدا كرده و زير بار تحميلات آنان نرفته است ، ايران با وجود ديدن مصائب و انواع پريشانيها و انقلابات و فشار سلطنت‌هاى استبدادى ، راهى را كه براى ارتقاء و تكامل در پيش گرفته بود فراموش نكرد و به همين جهت توانست در صنايع و هنرهاى زيبا پيشرفت نمايد و سنن قديمى خود را حفظ كند . مغ‌ها كه نگاهبان علوم و اسرار و رموز صنايع و هنرها بودند نسل بنسل در حفظ آن‌ها كوشيدند و با تمام قوا از تحليل و انحطاط آن‌ها جلوگيرى نمودند و انتقال اين رموز و علوم پيوسته در اين كشور وجود داشته و هنوز هم ادامه دارد .\r\nاستادان معمار اصول مقرنس‌كاريهاى زيبا و ظريف و رموز ساختمان سقفها و گنبدهاى بلند حيرت‌آور را كه در پديد آوردن آن‌ها شجاعت و تهور بروز داده بودند بفرزندان خود ياد دادند و آن فرزندان خلف هم در نگاهدارى و حفظ اين اسرار و رموز كوتاهى نكردند و در تكميل آن‌ها كوشيدند و پيوسته در اين فكر بودند كه\r\n\r\n","description":"","footnote":"","page_name":" 325 ","page_number":357},
  {"content":"\r\n\r\nاين اصول معمارى موروثى منحصرا به خود آن‌ها تعلق داشته باشد و ملل ديگر از رموز اين فن آگاه نگردند .\r\n\r\nانتشار صنايع و هنرهاى ايرانى\r\nدر قرن چهارم مملكت بيزانس با كشور ايران قبر امير تيمور ( گور امير ) در سمرقند\r\n\r\n","description":"","footnote":"","page_name":" 326 ","page_number":358},
  {"content":"\r\n\r\nروابطى پيدا كرد و ايرانيان توانستند مصنوعات و منسوجات و كارهاى ته ستون حجارىشدهء قصر خان در خيوه\r\nدستى ظريف خود را بامپراتوران و در باريان آنها بفروشند .\r\nدر همين موقع بود كه معماران بيزانس از قواعد و اصول معمارى ايران آگاهى مختصرى پيدا كردند و بفكر افتادند كه طرز تركيبات هم‌آهنك و خوشنما و ترسيم خطوط هندسى و تزيينات منشور مانند و مقرنس‌كارىها را كه در سقفها و گنبدهاى شگفت‌آور به كار ميرفت و يكى از مختصات تزيينى ايران زمان ساسانى بود ياد بگيرند و اين هنرمنديها را در ابنيهء مجلل خود به كار برند و بر شكوه آن‌ها بيفزايند .\r\n\r\n","description":"","footnote":"","page_name":" 327 ","page_number":359},
  {"content":"\r\n\r\nدر آغاز قرن هفتم كه اعراب بايران هجوم آوردند صنعت و هنر در ايران چندى به حالت ركود ماند زيرا كه فاتحين وحشى بتقليد سردار خود عمر بهمه‌چيز مخصوصا بآثار نفيس و ظريف با نظر حقارت مينگريستند و در انهدام ابنيهء مجلل و باشكوه شهرهائى كه تصرف ميكردند فروگذارى نمينمودند .\r\n\r\nاختلاف صنايع ايران و عرب\r\nخوشبختانه خشونت و وحشيگرى اعراب چندان دوامى پيدا نكرد زيرا كه بنى عباس جانشينان عمر را از مسند خلافت بيرون انداختند و در دوران زمامدارى آن‌ها نهضت فكرى و علمى بينظيرى بوجود آمد و خليفه المنصور كه خود مرد دانشمندى بود علوم و صنايع كاخ منزلگاه ميسيون فرانسه در تهران در سال 1848 ( نقاشى ژول لورنس )\r\nرا تشويق كرد و در شهر بغداد كه پايتخت او بود انجمنهاى ادبى و علمى و مدارس زيادى تأسيس كرد و دانشمندان و هنرمندان احترامى پيدا كردند و اعراب كه مدتى با ايرانيان معاشر شده بودند عادات خشن خود را از دست دادند و به عادات و رسوم ايرانيان متمدن آشنا شدند و بر خلاف عقيدهء عمر دست بساختمان‌هاى مجلل و باشكوهى زدند كه\r\n\r\n","description":"","footnote":"","page_name":" 328 ","page_number":360},
  {"content":"\r\n\r\nدر عظمت و زيبائى با ابنيهء قديم رقابت ميكردند . در همين زمان بود كه سبك معمارى ايران با سبك عرب اختلاط پيدا كرد و نهضت صنعتى بزرگى پديدار گرديد كه دامنهء آن در خاور تا هندوستان و در باختر تا كشور اسپانيا كشيده شد اما كانون اين سبك نو هميشه در ايران بود و تنها ايرانيان مالك و حافظ اسرار و رموز آن بودند و استادان ايرانى در دنيا شهرتى پيدا كردند .\r\nپادشاه معروف اسپانيا عبد الرحمن اول كه ملقب بعادل شده بود ساختمان قصر و مسجد بزرك قرطبه را بمعماران ماهر ايرانى محول نمود و آنها هم اين عمارات با شكوه را در نهايت زيبائى ساختند .\r\nبطوريكه در پيش اشاره كرديم مملكت بيزانس هم بنوبهء خود در قرن چهارم از سبك معمارى ايرانى بىبهره نماند و 400 سال بعد پادشاه آن‌جا « كنستانتين » يكى از معماران ايرانى موسوم به مترودور  ( Metrodore )  را احضار كرد و ساختمان سردر مسجد قديمى اردبيل\r\n\r\n","description":"","footnote":"","page_name":" 329 ","page_number":361},
  {"content":"\r\n\r\nقصر عالى و كليساى معروف خود را بعهدهء او واگذار نمود و بعد از او هم امپراتور « ژوستينين » دوم براى تزيين پاىتخت خود باستادان ايرانى مراجعه كرد و آن‌ها هم عمارات مجلل و باشكوهى براى او ساختند .\r\n\r\nمنشاء سبك معمارى ايران\r\nدانشمندان باستان‌شناس باخترى مدت زمانى در اين فكر بودند كه معماران ايرانى از كجا و از چه راه اين سبكهاى خوشنما و هم‌آهنك تزيينى را فراگرفته‌اند و آيا اين سبكها منحصرا از ابتكارات خود آنها مىباشد يا از جاهاى ديگر الهام گرفته‌اند ؟\r\nبالاخره پس از كنجكاويهاى زياد به اين نتيجه رسيدند كه مسلما خود آن‌ها مبتكر اين سبكها بوده‌اند و اين صنعتگران ماهر از مطالعات دقيق خود و مخصوصا از نمونه هائيكه طبيعت در دسترس آن‌ها گذاشته بوده است به اين ابتكارات نائل گرديده‌اند .\r\nاشكال خوشنما و موج‌دار را از سلسلهء نباتات و گلها اقتباس كرده‌اند و تزيينات بلورمانند و مقرنس‌كارى را از سلسلهء احجار معدنى بعاريت گرفته‌اند و رمز اشكال منظم را از سلسلهء حيوانى بدست آورده‌اند و مسلم است كه اصول و قواعد هندسى هم كه در تمام موجودات خلقت ديده مىشود از نظر آن‌ها دور نبوده است .\r\nخطوط راه‌راه رنگين و لعاب مينائى كه براى تزيين و حفظ آجرهاى كاشى به كار ميرود از انواع صدفها اقتباس شده است ، از مطالعهء شكل و تركيب حيوانات دريائى مانند طايفهء مرجان‌ها و قنفذ البحرها طرز ساختمان گنبدهاى حيرت‌آور را دريافته‌اند و از مشاهدهء برخى از غارها كه قطرات آب از سقف آن‌ها ميچكد و متحجر مىشود و آويزهاى بلورمانندى تشكيل ميدهد توانسته‌اند تزيينات پست‌وبلندى كه به شكل لانهء زنبور هستند در درون عمارات بوجود آورند .\r\n\r\nتركيبات معمارى ايرانى\r\nاستفاده‌اى كه ايرانيان از مطالعهء احجار متبلور كرده‌اند اساس و منشاء تزيينات معمارى خاورى شده است . آشوريها در زمان‌هاى بسيار دور تركيبات سطوح و زوايا را در عمارات به كار برده بودند ، اين تركيبات در دوران سلطنت سلسلهء هخامنشيان و اشكانيان رو بتوسعه\r\n\r\n","description":"","footnote":"","page_name":" 330 ","page_number":362},
  {"content":"\r\n\r\nو تكميل رفت و در دوران زمامدارى سلجوقيان بمنتها درجهء ظرافت و زيبائى رسيد\r\nايرانيان بواسطهء هوش ذاتى و ذوق ابتكارى توانسته‌اند آنچه را كه طبيعت كاشيكارى مسجد خواف در خراسان متعلق بقرن 16 ( كلكسيون مؤلف )\r\nدر دسترس آن‌ها گذاشته به صورت شگفت‌آورى تجسم دهند و در معرض نمايش بگذارند . نكتهء جالب توجه ديگر اين است كه وسيلهء پر كردن فاصله‌هاى خالى ميان دو طاق را در سقفهاى مدور به طرز مطلوبى پيدا كرده‌اند\r\nظرافت و لطافت بىنظيرى كه اين استادان قديمى با مصالح مختلف در شاهكارهاى خود بوجود آورده‌اند بىاندازه حيرت‌آور است .\r\nمعماران ايرانى در ساخته‌هاى خود از ميخ و چوب و خشت و گل و آجر و سنك و آهن و ورقهء مس استفاده كرده‌اند و مخصوصا كاشيهاى مينائى را در ابنيهء متبركه به حد وفور و به طرز جالب‌توجهى به كار برده‌اند و تزيينات ظريف را بوسيلهء ميخ‌هاى چوبى و آهنى و قطعات مفتولى كه دو انتهاى آن‌ها برگشته است در سقفها و قوسها و سرستون‌ها بوجود آورده‌اند . باستان‌شناسان دانشمند در مقابل چنين تزييناتى كه با مهارت و تردستى استادان ايرانى صورت گرفته است كاملا مات و مبهوت ميشوند و\r\n\r\n","description":"","footnote":"","page_name":" 331 ","page_number":363},
  {"content":"\r\n\r\nكاشيكارى باسلوب عربى در مسجد هزاراسب خيوه ( كلكسيون مؤلف )\r\nبىاختيار سر تعظيم فرود ميآورند و هنر - مندى آن‌ها را تمجيد و تحسين ميكنند .\r\n\r\nاسلوب نقش‌ونگار عربى\r\nنقش‌ونگارى كه مانند لباسهاى فاخر در كاشيكاريها ديده مىشود و بسبك عربى موسوم شده است به دو نوع متمايز تقسيم مىشود :\r\nنوع اول را از گياهان خزنده و پيچنده كه داراى شاخ و برك منظم و گلهاى قشنگى هستند اقتباس كرده‌اند و نوع دوم كاملا از ترسيمات و اشكال هندسى منظم مأخوذ شده است .\r\nدر نوع اول صنعتگر از آب و رنك و موج گلها تقليد كرده است و در ميان اين نباتات صور حيوانات خيالى\r\n\r\n","description":"","footnote":"","page_name":" 332 ","page_number":364},
  {"content":"\r\n\r\nو غيرواقعى را كه گويا از مطالعهء كتب مرموز به او الهام شده‌اند ترسيم نموده است .\r\nمسلمانان عموما از ترسيم صور موجودات حيه خوددارى ميكنند و اين عمل را بت‌پرستى ميپندارند ، با اين حال صنعتگران ايرانى از شيوهء قديمى خود دست نكشيده‌اند و چون وارث صنايع آشوريها بوده‌اند تصاوير انسان و حيوانات را هم در تزيينات خود داخل كرده‌اند .\r\nنقش‌ونگار هندسى باسلوب عربى مخصوص پيروان عمر يعنى سنيان است ، در اين نقشها خطوطى ديده مىشود كه به شكل مطلوبى تركيب يافته و بهم پيچيده‌اند و امتداد آن‌ها قطع نميشود . مسلمانان باشكال هندسى اهميت ميدهند و مخصوصا باشكال هشت‌ضلعى و پنج ضلعى دلبستگى دارند و معتقدند كه اين اشكال در روى مهر سليمان منقوش بوده است . موهوم‌پرستان عقيده دارند كه نظر كردن به اين اشكال خوشبختى ميآورد و موجبات كاميابى انسان را فراهم ميسازد .\r\nاشكال هندسى در نظر خاوريان قدر و اهميت دارد و منجمين عقيده دارند كه هفت‌اقليم زمين تابع نفوذ و تأثير هفت سياره است و هريك از اين سيارات داراى درى كتيبه‌اى از كاشى در مسجد خواف خراسان متعلق بقرن 16 ( كلكسيون مؤلف )\r\nاست كه بوسيلهء آن ميتوان داخل زندگى شد . اين درها كه عبارتند از علم و ثروت و توانائى و اراده و رحمت و عقل و عمل ممكن نيست باز شوند مگر باستعانت كليدهائى كه به شكل مثلث و مربع و پنج ضلعى و شش‌ضلعى و هشت‌ضلعى و نه ضلعى باشند .\r\nتركيب تزيينات هندسى با صور و اشكالى كه از نباتات اقتباس شده‌اند سبك مخصوصى را ايجاد كرده است كه داراى نظم و ترتيب كاملى است . صنعتگران ايرانى\r\n\r\n","description":"","footnote":"","page_name":" 333 ","page_number":365},
  {"content":"\r\n\r\nتوانسته‌اند از روى بعضى گلها قواعد رياضى را كه در عالم خلقت سارى و جارى هستند كشف نمايند و شكل نباتات را براى تزيين كاشيها و فرشها و پارچه‌ها و حتى روى اسلحه به كار برند .\r\n\r\nتزيين عمارات\r\nمصالح ساختمانى مانع بوده‌اند كه معماران صور تزيينى را مطابق سليقه و دلخواه خود تغيير دهند . اين مصالح هميشه به همان شكل سادهء خود باقى مانده‌اند زيرا كه اگر شكل آنها تغيير نمايد تناسب و مخصوصا استحكام ابنيه به طرز شايسته صورت نميگيرد . فكر معماران پيوسته به اين نكتهء مهم متوجه بوده است ولى در فروعات و تركيب رنگها و ضمائم تزيينى ، هراستادى سليقه و ميل مخصوص خود را به كار برده است .\r\nحجارى ايران نيز از ساير حجاريها امتياز دارد . اشكال افسانه‌اى در صنعت حجارى داخل شده و در سر ستون‌هاى سنگى و هزاره‌ها و حواشى درها براى زينت به كار رفته‌اند ، هنرمندان در كتيبه‌ها مهارت خاصى بروز داده‌اند و اقسام خطوط را گاهى بسبك عربى آميخته با شاخ و برك و گل و گاهى به شكل مستطيل با تركيبات خوشنماى هندسى تحرير نموده‌اند . در اين كتيبه‌ها شكل گلها و حيوانات نيز ديده مىشود .\r\nكتيبه‌هاى اسلامى بيشتر با خط تعليق تحرير شده‌اند .\r\nعباراتى كه در اين كتيبه‌ها نوشته شده مورد احترام عمومى هستند و خواندن آنها دشوار است ولى همانطور كه ملائى بما ميگفت خوانانبودن آن‌ها اهميتى ندارد ، يكنفر مسلمان واقعى فقط بايد صادق و امين باشد و در اداى نماز كوتاهى نكند و خدا هم در روز قيامت از او بيش از اين چيزى نميخواهد .\r\nاين كتيبه‌ها كه در روى كاشى ترسيم شده‌اند با گلها و شاخ و برك نباتات مخلوط هستند ولى در بعضى جاها شكل ساده‌اى دارند يعنى با آجرهاى برجسته در بدنهء ساختمان ساخته شده‌اند و نمونهء آنها را ميتوان در گنبد مسجد معروف سمرقند كه مقبرهء تيمور هم در جنب آن واقع است مشاهده نمود .\r\n\r\n","description":"","footnote":"","page_name":" 334 ","page_number":366},
  {"content":"\r\n\r\n\r\nقسمت دوم - اثاث البيت\r\n\r\nسادگى خانه‌هاى ايرانيان\r\nاثاث البيت در نزد ايرانيان معنى ديگرى دارد ، وقتى كه در فرانسه صحبت از اثاث البيت بميان آيد ، فورا ميز و صندلى و قفسه و كمد و غيره بخاطرها ميآيد و استفادهء تمام اين ضمائمى كاشيكارى درون گنبد امامزاده‌اى در خانات خيوه متعلق بقرن 17\r\n\r\n","description":"","footnote":"","page_name":" 335 ","page_number":367},
  {"content":"\r\n\r\nكه تمدن بما تحميل كرده است فقط بكيسهء كسانى ميرود كه آن‌ها را براى ما فراهم كرده‌اند و ما باندازهء پولى كه براى خريدارى آنها پرداخته‌ايم از آنها استفاده نميكنيم .\r\nدر كشور ايران اثاث البيت بسيار عالى و ممتاز اطاق ثروتمندان مركب است از يك قالى و چند قاليچهء گرانبها و چند عدد مخدهء نرم و طاقچه‌هائى كه در ميان ديوارها نمايان هستند .\r\nگويند وقتى يكى از دكترهاى عاليمقام فرانسوى براى معالجهء ظل السلطان باصفهان دعوت شده بود ، بمحض ورود اطاقى را براى استراحت او معين كردند و او با كمال تعجب ديد كه تخت‌خوابى در اين اطاق وجود ندارد . پرسيد تختخواب من كجاست ؟ در پاسخ شنيد كه تختخواب در اين‌جا معمول نيست و بايد در روى فرش بخوابيد . دكتر از اين پاسخ تعجب كرده گفت چگونه ممكن است كه انسان روى فرش بخوابد ؟ مخاطب به او گفت : « نگران نباشيد ، ما در اينجا با شما مانند فرزندان عزيز خود رفتار ميكنيم ، آنها هم وسايل استراحتى بهتر از آنچه ما براى شما فراهم كرده‌ايم ندارند . »\r\nالبته دكتر ما ميتوانست به او جواب دهد : « آنچه را كه شما براى من فراهم كرده‌ايد براى كسانى خوب است كه از طفوليت با آنها عادت كرده باشند اما براى ما اروپائيان يك تختخواب چوبى با يك پتو بيشتر از اين قالى و قاليچه‌ها ارزش خواهد داشت . »\r\n\r\nفرش نمدى\r\nاطاق‌هاى ايرانى عموما طولشان زياد و عرضشان كم است زيرا كه چوب در اين كشور كمياب است و نميتوان تيرهاى محكمى براى نگاهدارى سقف‌ها به كار برد و به همين جهت است كه طول فرشها هم غالبا دو يا سه برابر عرض آنها مىباشد و از طرفى هم در بافتن اين فرشها اقتصاد دخالت دارد زيرا كه فرش كم‌عرض دستگاه كم‌خرجى لازم دارد و بافتن آن‌هم چندان زحمتى ندارد و در وقت هم صرفه‌جوئى مىشود .\r\nاطاق ايرانيان از حيث شكل مانند گالريهاى عمارات اروپائيان است . در منازل\r\n\r\n","description":"","footnote":"","page_name":" 336 ","page_number":368},
  {"content":"\r\n\r\nثروتمندان هم قسمت بالا و حاشيه‌هاى اطاق با نمد مفروش شده و قالى در وسط اطاق قرار گرفته است و نمدها بمنزلهء قاب اين قالى هستند و بدستور صاحب‌خانه باندازه‌هاى معينى فراهم ميشوند .\r\nفرشهاى نمدى بسيار ضخيم هستند و در نيشابور و اصفهان و يزد ساخته ميشوند .\r\nبراى تهيهء نمد هرنوع پشمى را ميتوان به كار برد و مخصوصا پشم شتر براى اين كار زيادتر كتيبه‌اى به خط كوفى در بالاى ميل رادكان\r\nمصرف مىشود . در اين فرشها رنك خرمائى زيادتر از ساير رنگها به كار ميرود و براى نقش‌ونگار ، پشم‌هاى رنگين را در متن يا حاشيه جاى ميدهند و نمد را در زير پا مالش ميدهند تا به صورت مطلوب درآيد .\r\nضخامت بهترين نمدها اغلب كمتر از 3 سانتيمتر نيست .\r\nنمد موارد استعمال زياد دارد ، علاوه بر فرش اطاق براى روپوش اسبان و لباس روئى زمستانى مردان نيز به كار ميرود . صندوق‌هاى مال التجاره را در نمد ميدوزند و جسد امواتى را هم كه بمشهد و كربلا و قم انتقال ميدهند در نمد ميپيچند . نمد سفيد رنك بسيار فشرده و مطلوب است و بهاى آن نيز كم است ، يك قطعه نمد چهار مترى تقريبا 30 فرانك ارزش دارد .\r\n\r\n","description":"","footnote":"","page_name":" 337 ","page_number":369},
  {"content":"\r\n\r\n\r\nورود اثاث البيت اروپائى بايران\r\nمبل‌هائى كه در ايران ديده مىشود يا از اروپا وارد شده و يا از روى مبلهاى تركيه بطور ناقص و بدتركيبى در زيردست كارگران بومى ساخته شده است . اخيرا در پاريس صندليهائى را ديدم كه آنها را مستقيما كتيبهء محكوك در چوب صندل كه معرف تاريخ ساختمان بنائى است ، متعلق بقرن سوم هجرى ( كلكسيون مؤلف )\r\nاز اصفهان بفرانسه آورده بودند و بيكى از كارمندان عاليرتبهء بانك انگليس تعلق داشتند و از روى مدلهاى قديمى فرانسه ساخته شده و با مفتولهاى نقره و قطعات صدف زينت يافته بودند .\r\nساير اثاث البيت قديمى يا تازه را بطور اختصار در زير شرح مىدهم :\r\nحاشيهء قالى سبك هند و ايرانى كه در موزهء صنعتى وين محفوظ است ، متعلق بقرن 16\r\n\r\n","description":"","footnote":"","page_name":" 338 ","page_number":370},
  {"content":"\r\n\r\n\r\nچراغهاى ايرانى\r\nچراغها دو نوعند : نوع اول كه عموميت دارد با گل خام يا گل پختهء لعابدار ساخته شده است و نوع دوم از آهن يا مفرغ درست شده و در ساختمان آنها دقتى به كار رفته است .\r\nچراغهاى نوع اول باشكال مختلف ساخته شده‌اند ، اين نوع چراغها بوسيلهء فتيله‌اى ميسوزند و در آنها پيه يا روغن ميريزند و روشنائى آنها بسيار لرزنده و ضعيف است .\r\nاشخاص ثروتمند چراغهائى دارند كه هريك داراى چندين فتيله است و روشنائى آنها هم بيشتر است ولى در عوض بوى نامطبوعى در اطاق پراكنده ميكنند . شمعدان چراغهاى گلى متعلق بقرون 16 تا 19 ( كلكسيون مؤلف )\r\nهائى هم از گل پختهء لعابدار درست ميكنند . من يكى از اين چراغهاى كاشى را كه با صورت حيوانات زينت يافته بود در سمنان ديدم ، اين چراغ از حيث شكل مانند زنگ هاى معمولى بود و باشيائى كه در موصل و بين النهرين ساخته ميشوند و اروپائيان به خريدن آنها علاقه‌اى دارند شباهت داشت .\r\n\r\n","description":"","footnote":"","page_name":" 339 ","page_number":371},
  {"content":"\r\n\r\nدر تركستان براى چراغ يا شمع پايه‌هاى فلزى ميسازند كه در اطراف ساقهء آنها برگ‌هاى نوك‌تيزى قرار دارند و براى اينكه تعادل كاملى داشته باشند قاعدهء آنها را مانند سينى بزرك مدورى ساخته‌اند و در بالاى آنها شمع يا چراغ ميگذارند .\r\nاين پايه‌ها را در ايران پيه‌سوز ميگويند و در زمانهاى بسيار دور هم در خاور معمول بوده‌اند .\r\nاكنون در حفاريها از اين نوع پايه‌هاى قديمى زياد بدست ميآيد كه متاسفانه بطور ناقص بدست ما ميرسند و شكل اصلى خود را كم‌وبيش از دست داده‌اند . بعضى از اين چراغهاى مفرغى پايه‌هائى دارند كه به شكل كثير السطوح هشت‌ضلعى و شش ضلعى ساخته شده و با اشكال منظم هندسى و تصاوير حيوانات زينت يافته‌اند ، تنهء آنها به شكل نيم‌كره است و در انتهاى فوقانى سرپوشى دارد كه ميتوان در موقع لزوم آن را چراغهاى برنزى قابل حمل ، متعلق بقرون 15 و 16 ( كلكسيون مؤلف )\r\nبلند كرد و روغن در چراغ ريخت ، در بالاى اين سرپوش مجسمهء مرغى شبيه بقرقاول قرار دارد .\r\nچراغهاى ساده‌اى هم از زير خاك بيرون آورده‌اند كه تاريخ ساخت آنها معين شده است ، من يكى از آنها را ديدم كه در تاريخ 586 هجرى ساخته شده و از زير دست كارگران موصلى يا بغدادى بيرون آمده است « 1 » اين چراغ شكل عجيبى دارد و تقريبا به شكل مشربه يا صراحى است ، ما در خراسان نمونه‌هائى از آن را پيدا كرديم\r\n\r\n\r\n","description":"","footnote":"\r\n( 1 ) . اين چراغ متعلق به « پيه لاتودرى »  Piet - Lataudrie  بوده كه تمام كلكسيون او پس از مرگش بدولت تعلق گرفته و اكنون در موزه لوور محفوظ است .\r\n","page_name":" 340 ","page_number":372},
  {"content":"\r\n\r\nكه از مصنوعات ايران بود و چندان تركيب خوبى نداشت . چراغهاى قديمى اغلب بى پايه هستند و چند نوك دراز دارند كه فتيله در آنها جاى ميگيرد .\r\nدر قرن هفدهم شمعدانهاى بزرگى به شكل استوانه ساخته‌اند كه در قاعده و نزديك رأس آنها دو دايرهء برجستهء متوازى ديده مىشود كه استوانه را حلقه مانند احاطه كرده‌اند و صنعتگران ماهر آنها را باسلوب عربى و در كمال ظرافت حكاكى كرده‌اند و در ميان اشكال هندسى حيوانات خيالى و غزالها و بزهاى كوهى را مجسم نموده‌اند .\r\nيكى از وسائل روشنائى كه چندان قدمتى ندارد فانوس است كه قاعده و سرپوش آن از مس ساخته شده و در ميان قاعده و سرپوش پارچهء سفيد چين‌خورده‌ايست كه شمعدان مسى محكوك متعلق باوايل قرن 19 ( كلكسيون مؤلف )\r\nدر موقع لزوم جمع يا باز مىشود و شمع را از باد محفوظ نگاه ميدارد . قسمتهاى مسين در نهايت ظرافت حكاكى شده و شكار - گاهها و مناظر نشاط آورى را نمايش ميدهند . بزرگى و كوچكى اين فانوسها بسته باهميت مقام صاحبان آنها مىباشد و شبها براى روشن شدن كوچه ، نوكران حامل يك يا چند فانوس هستند و در جلو ارباب حركت ميكنند .\r\n\r\n","description":"","footnote":"","page_name":" 341 ","page_number":373},
  {"content":"\r\n\r\nايرانيان توجه خاصى بلوازم زندگانى دارند و هرچيزى كه مورد استعمال آنها باشد با سليقه و ظرافت خاصى ساخته مىشود . استادان صنعتگر مهارت خود را در ساختن اين اشياء به خوبى نشان داده و در آرايش مصنوعات خود حوصله و دقتى به كار پايه چراغ برنزى محكوك به خط كوفى . كار خراسان متعلق بقرون 15 و 16 ( كلكسيون مؤلف )\r\nبرده‌اند مثلا چقماق كه مورد استعمال دائمى آنهاست به طرز جالب‌توجهى ساخته شده است اين آلت داراى دسته‌ايست منحنى كه مىتوان آن را محكم در دست گرفت و طورى بسنك زد كه انگشتان از آسيب لبهء باريك سنك محفوظ بمانند و سوراخى هم دارد كه ميتوان آن را با ريسمانى بكمر آويخت .\r\n\r\n","description":"","footnote":"","page_name":" 342 ","page_number":374},
  {"content":"\r\n\r\nبرخى از چقماقها هم بطور مطلوبى حكاكى شده‌اند ، در يك‌جا شكار كردن قوش نمايش داده شده است ، در جاى ديگر قوش به لكلك حمله كرده و مشغول دريدن شكم آن است ، در يك جاى ديگر شير يا ببر ديده مىشود كه مشغول پاره كردن شكم آهو مىباشد . يكى از آنها داراى مجسمهء طوطى است كه روى حلقه‌اى نشسته و چقماق را با منقار خود نگاه داشته است .\r\nاكنون از اين نوع چقماق‌ها در ايران بندرت يافت مىشود و اغلب آنها را براى چقماق تفنك‌ها به كار برده‌اند .\r\n\r\nآفتابه و قهوه‌جوش و قورى\r\nيكنوع ظرف مفرغى در ايران يافت مىشود كه مانند تنك آب دسته و گردن طويلى دارد و دهانهء آن مضرس است ، اين نوع شمعدان بزرك مسى كه با نقره زينت يافته است ، متعلق بقرن 15 ( كلكسيون لاتودرى )\r\nظروف ظريف در كارخانه‌هاى اصفهان و كاشان ساخته مىشود . تا چندى قبل آفتابه‌هائى ميساختند كه شكم فرورفته‌اى داشتند ، اين آفتابه‌ها را مستخدمين در روى لگن قرار داده باطاق ميآوردند تا مهمانان پس از صرف شام يا ناهار دست‌هاى خود را با آب گرم بشويند .\r\nدر خراسان آفتابه‌هاى بزرگى ميسازند ، من يكى از آنها را ديدم كه چون در روى لگن قرار ميگرفت ارتفاع آفتابه و لگن به يك متر و بيست سانتيمتر ميرسيد . اين آفتابه به طرز عجيبى ساخته شده بود ، گردن طويلى داشت\r\n\r\n","description":"","footnote":"","page_name":" 343 ","page_number":375},
  {"content":"\r\n\r\nو جام برنجى كوچكى در شكم آن قرار داشت كه مىتوانست دور محورى بگردد .\r\nاين جام كوچك را پر از ذغال گداخته ميكردند و آن را در روى محور برميگرداندند تا به شكل محدب قرار گيرد و بدينطريق مايع درون آفتابه مدتى گرم بماند .\r\nاين آفتابه‌ها سابقا در شهرها و حتى در دهكده‌هاى ايران هم يافت ميشد ولى اكنون 1 - چراغ برنزى به شكل مشربه و محكوك به خط كوفى متعلق بقرن ( 12 كلكسيون لاتودرى )\r\n2 - چراغ برنزى محكوك كه در خراسان پيدا شده ، متعلق بقرن 12 ( كلكسيون مؤلف )\r\nجاى خود را به سماور داده است . صنعتگران ايرانى هم سماور ميسازند اما اين سماورها از حيث ظرافت و تركيب مانند سماورهاى ساخت روسيه نيستند .\r\nمسگرها يكنوع ظرف آبى هم ميسازند كه مشربه نام دارد و از حيث تركيب شبيه بظروف كوچكى است كه در اروپا جزء لوازم آرايش به كار ميرود ، دهانهء اين ظروف گشاد و غالبا كنگره‌دار است و در روى دسته آنها هم گاهى مجسمهء مرغى ديده مىشود .\r\n\r\n","description":"","footnote":"","page_name":" 344 ","page_number":376},
  {"content":"\r\n\r\nشمعدان و آفتابهء مسى محكوك متعلق بقرن 17 ( كلكسيون لاتودرى )\r\nفانوس مسى مشبك و محكوك متعلق بقرن 18 ( كلكسيون لاتودرى )\r\nشمعدانى به شكل مناره كه داراى سرپوش است ، متعلق بقرن 17 ( كلكسيون مؤلف )\r\n\r\n","description":"","footnote":"","page_name":" 345 ","page_number":377},
  {"content":"\r\n\r\nآفتابه‌هائى كه در يكقرن پيش در ايران ساخته شده‌اند شكل آراسته و مطلوبى دارند ، سرپوش آنها مخروطى شكل است و منتهى بگنبد كوچكى مىشود و لولهء بلندى دارند كه بموازات دسته قرار گرفته و از مصرف آب زياد جلوگيرى مىكند . ظروف سفالى لعاب‌دارى هم به همين شكل ميسازند كه آنها را گلابدان يا گلاب‌پاش مىگويند .\r\nدر خراسان آفتابهء مخصوصى ساخته مىشود كه بدنهء آن داراى خطوط منحنى است و لولهء آن در پهلوى دهانه قرار گرفته و دسته آن هم در بالاى دهانه جاى دارد و ميتوان به سهولت آن‌را حمل‌ونقل كرد . پايهء اين ظرف مدور و مجوف است و ميتوان آفتابه‌اى كه داراى آتشدان است ، كار سمرقند متعلق بقرن 19 ( كلكسيون مؤلف )\r\nآن را روى آتش گذاشت و آب را به جوش آورد . زوار هميشه از اين ظروف با خود دارند و در مواقع لازم آب جوشيده براى خود فراهم ميكنند . آفتابه‌هاى برنجى حكاكى شده‌اى هم در خراسان ميسازند كه چندان ظرافتى ندارند . بعضى قهوه‌جوش هاى قديمى هم ديده مىشود كه از حيث شكل جالب توجه هستند ، يكى از آنها داراى چهار مدال بلور است كه در شكم آن جاى گرفته‌اند ، در زير اين مدالهاى بلورين هم نقوشى در زمينهء طلائىرنك ترسيم شده است ، دهانه آن داراى چهار زاويه\r\n\r\n","description":"","footnote":"","page_name":" 346 ","page_number":378},
  {"content":"\r\n\r\nاست كه به خط الرأس‌ها منتهى ميگردند ، سرپوش آن نيز داراى چهار برجستگى خوش‌نما مىباشد و در روى آن تكمه‌اى به شكل ميوهء كاج قرار دارد و لولهء مضلع و منظم آن در انتها و قاعده و وسط از حلقه‌هائى مانند انگشترى احاطه شده است .\r\nما در تركستان يك آفتابهء مفرغى خريديم ، اين آفتابه با نقره تزئين يافته است و ظرف آب براى وضو گرفتن بسبك هند و ايرانى متعلق بقرن 17 ( كلكسيون لاتودرى )\r\nآفتابهء بزرك برنجى محكوك ، مزين بفيروزه كار خراسان متعلق بقرن 19 ( كلكسيون مؤلف )\r\nبمصنوعات ايطاليائى كه بتقليد موصليها از مس ساخته شده‌اند شباهت دارد و شكل آن استوانه مانند است و در قسمت فوقانى برجستگى مدورى دارد و دهانهء آن هم متناسب با تنه است و سر آن به شكل منقار مرغ مىباشد .\r\nاينك به كار يك مسگر اصفهانى اشاره ميكنيم كه تفننى كرده و آفتابهء مخصوصى ساخته كه در نوع خود بسى زيبا و بىنظير است . صنعتگر در اين آفتابه مجسمه‌هاى\r\n\r\n","description":"","footnote":"","page_name":" 347 ","page_number":379},
  {"content":"\r\n\r\nچهار شير ستونهاى قصر چهلستون را نمايش داده و مخصوصا سر اين شيرها را به خوبى مجسم نموده است ، گردن اين ظرف به شكل مارى ساخته شده و لولهء آفتابهء مسى كه به شكل پايهء ستونهاى چهلستون ساخته شده است كار قرن 17 ( كلكسيون مؤلف )\r\nآن بجاى دم مار است و سرپوش آن هم مانند سر مناره‌هاى اصفهان هرم مانند است . اين آفتابه از مس ضخيم با چكش ساخته شده و با قلع سفيد شده است .\r\n\r\nظرف مخصوص براى برداشتن آب\r\nپيش از آنكه بشرح لگن‌ها بپردازيم بظرف مخصوصى هم اشاره ميكنيم كه شكل بسيار جالب‌توجهى دارد و حد وسط ميان آفتابه و ظروف معمولى است . از مختصات اين ظرف دنبالهء طويلى است به شكل لولهء آفتابه كه طول آن باندازهء دو برابر قطر ظرف است . در به دو نظر انسان از خود ميپرسد كه فايده چنين ظرف عجيب‌وغريب چيست و براى چه كارى ساخته شده است اما پس از تأمل مختصرى درمييابد كه كاملا قابل استفاده و متناسب با احتياجات روزانه بوده\r\n\r\n","description":"","footnote":"","page_name":" 348 ","page_number":380},
  {"content":"\r\n\r\nاست ، لولهء طولانى آن بمنزلهء دستهء ظرف است و آن را ميتوان در دست گرفت و در نهر آبى فروبرد و پس از پر شدن بوسيلهء همين لوله مقدار آبى را كه لازم است در ظرف ديگرى ريخت .\r\n\r\nظروف هندى\r\nدر بازارهاى ايران بظروفى برميخوريم كه از هندوستان بايران وارد شده‌اند . فلز آنها مانند حروف مطبعه آلياژى است از سرب و قلع و آنتيموان .\r\nقهوه‌جوش‌هاى مسى محكوك كار سمرقند و بخارا ، متعلق بقرون 18 و 19 ( كلكسيون مؤلف )\r\nاين ظروف سفيدرنك و شكننده هستند و با مقدارى نقره تزيين شده‌اند و شاخ و برگهائى در روى آنها رسم شده است ولى صورت حيوان يا موجود ديگرى در آن‌ها ديده نميشود .\r\nاشياء ديگرى هم از قبيل كوزه قليان و جعبه‌هاى كوچك متوازى السطوح و قلمدان و فنجان و گلدان و غيره با اين فلز ساخته شده است ، اكنون هم با اين فلز ظروفى ميسازند ولى ظروف قديمى از حيث آراستگى شكل و نقره‌كارى بر اين‌ها ترجيح دارند .\r\n\r\n","description":"","footnote":"","page_name":" 349 ","page_number":381},
  {"content":"\r\n\r\n\r\nلگن‌ها\r\nلگن‌ها را عموما از مس ساخته‌اند . شكل آنها مدور است و اطراف آنها را با نقوش شاخ و برك و گل حكاكى كرده‌اند ، كسبه و تجار بازارى هم نوعى از اين لگن‌ها دارند كه پولهاى نقره و مس را در آنها ميريزند .\r\nاين قسم ظروف را باغبانهاى ما براى گلدان به كار مىبرند ، صنعتگران در خراسان و جنوب قفقاز از مس با چكش لگن‌هائى باشكال گوناگون ميسازند . ابعاد و شكل بعضى از آنها شبيه است بظروفى كه سابقا در سواحل دجله ساخته ميشد ، لگن « هوگ »  ( Hugues )  چهارم پادشاه قبرس يكى از نمونه‌هاى بسيار جالب توجه اين نوع است\r\nآفتابهء برنزى مزين بنقره‌كار قرن 16 و قهوه‌جوش مسى مزين بشيشه كار قرن 18 ( كلكسيون مؤلف )\r\nكنار لگن‌هائى كه در ايران ساخته شده است برعكس لگن‌هاى عربى غالبا دندانه‌دار است و اطراف آنها را براى تزيين حكاكى كرده - اند . ته اين ظروف نيز در داخل با نقوش هندسى و اشكال هلال مانندى تزيين يافته است و در مركز آن‌ها يك گل ميناى هشت برگى ديده مىشود و در مركز تمام ظروف ساخت خراسان نيز اين گل هشت برگى ديده مىشود .\r\nصنعتگرانى كه اين لگن‌ها را ساخته‌اند استادى و مهارت فوق‌العاده‌اى داشته‌اند زيرا كه ساختن لگن‌هاى بزرك با چكش بسيار مشكل است . ما بشقاب كوچكى هم يافتيم كه به طرز جالب توجهى ساخته شده بود ، در داخل اين بشقاب مدور سى چين\r\n\r\n","description":"","footnote":"","page_name":" 350 ","page_number":382},
  {"content":"\r\n\r\nخوردگى خوش‌نما وجود داشت و در مركز آن خطوط هندسى منظمى ديده ميشد كه ظرف مسى لوله‌دار براى برداشتن آب ، كار قرن 18 ( كلكسيون مولف )\r\nدر ميان آنها عباراتى با خط خوش حكاكى شده بود و شايد براى گذاردن ميوه يا ليوانهاى شربت‌خورى استعمال ميشده است .\r\nدر قرون 16 و 17 در ايران لگن‌هائى با ابعاد معين ساخته شده است ، قطر لگن مسين محكوك مزين به نقره ، كار موصل متعلق بقرن 14 كه در روى لبهء آن كتيبه‌اى است به اين مضمون : هوك پادشاه توانا و عاليقدر بيت المقدس و قبرس كه خدا او را حفظ كند .\r\n\r\n","description":"","footnote":"","page_name":" 351 ","page_number":383},
  {"content":"\r\n\r\nآنها به 25 الى 30 سانتيمتر ميرسد ، وسعت قاعده و دهانهء آنها يكسان است ولى در اطراف برآمدگى دارند . اين ظروف را بتقليد ظروف ساخت بين النهرين از برنج ساخته و با طلا و نقره بطور برجسته زينت داده‌اند .\r\nايرانيان اين ظروف را با چكش ساخته و دواير متداخل و كتيبه‌هاى زيبائى در طاس مسين محكوك كار ، قرن 18 ( كلكسيون مؤلف )\r\nآنها حكاكى نموده‌اند و نيز در ته آنها از داخل اشكال ماهى يا شاخ و بركهاى بهم تابيده‌اى حكاكى كرده‌اند .\r\nاين لگن‌هاى بزرك را در مهمانيها و جشن‌ها براى نمايش در روى پايه‌اى قرار ميدهند ، پايه‌ها هم مدور يا به شكل اجسام كثير السطوح هستند و در بدنهء آنها هم حكاكى هاى ظريفى ديده مىشود .\r\n\r\nديگهاى طوايف سيت\r\nدر خراسان حفاران ديگهاى قديمى زيادى از زير خاك بيرون آورده‌اند كه شكل آنها تقريبا كرويست و داراى سه پايهء كوچك و دو دستگيره ميباشند . لبهء آنها پهن و در فواصل معينى قطع شده است . فلز اين ديك‌ها مفرغ است كه مانند زنگهاى كليسا در قالب ريخته شده است .\r\n\r\n","description":"","footnote":"","page_name":" 352 ","page_number":384},
  {"content":"\r\n\r\n\r\nكاسه و جام\r\nكاسه و جام براى مايعات به كار ميروند ، اين ظروف داراى پايه‌اى هستند و قطر آنها از پائين به بالا متدرجا زياد مىشود و لبهء آنها كمى برآمدگى دارد و غالبا در اطراف آنها جملاتى ديك برنزى طوايف سيت كه در روى سه‌پايه قرار ميگيرد ، كار خراسان متعلق بقرن 16 ( كلكسيون مؤلف )\r\nنوشته شده است .\r\nجام‌هاى برنجى كوچكى هم يافت مىشود كه آنها را پياله مينامند ، اين ظروف كوچك هم با نقوش زيبائى حكاكى شده‌اند . ما يكى از آنها را يافتيم كه يكدسته از نوازندگان را نمايش ميداد و شخص متعينى را هم نشان ميداد كه قابهاى برنج پختهء مخروطى شكل برايش آورده بودند و مستخدمى هم براى او مشروبى در پياله ميريخت .\r\nطاس مسين محكوك كه داراى صور منطقة البروج است ، متعلق بقرن 16 ( كلكسيون مؤلف )\r\n\r\n","description":"","footnote":"","page_name":" 353 ","page_number":385},
  {"content":"\r\n\r\nاين جام‌هاى ظريف بيشتر در كرمان و كاشان ساخته ميشوند و در ته آنها هم تصاوير ماهيهاى كوچك و يا خرگوشان حكاكى شده است . بعضى از آنها هم با كتيبه‌هائى باسلوب عربى زينت يافته و سوارانى را نمايش ميدهند كه سرگرم زد و خورد يا شكار هستند .\r\nپايه لگن مسين كار قرن 17 ( كلكسيون مؤلف )\r\n\r\nجام‌هاى سحرى\r\nجام‌هاى كوچكى ديده مىشود كه داراى حروف و علاماتى هستند و براى سحر و جادو و طالع‌بينى به كار ميروند .\r\nاين نوع جام‌ها در قرون وسطى اهميتى داشتند و صنعتگران در آنزمان بكشف آلياژى موفق شده بودند كه سموم مهلك مخصوصا ارسنيك را كه زياد استعمال ميشد معلوم و آشكار ميكرد . در آنوقت اگر ميخواستند كسى را بعالم ديگر بفرستند معمولا ارسنيك به او ميخوراندند و خاصيت اين جام‌ها اين بود كه اگر مايع ارسنيك جام پايه‌دار مسين كه در روى آن صحنهء شكار نمايش داده شده است متعلق بقرن 18 ( كلكسيون مؤلف )\r\nدار را در آنها ميريختند بلافاصله گرد سفيدى در روى مايع توليد ميشد و نشان ميداد كه در اين مايع ارسنيك حل شده است .\r\nخاوريان سابقا اين جامها را براى طالع‌بينى و پيش‌بينى مقدرات\r\n\r\n","description":"","footnote":"","page_name":" 354 ","page_number":386},
  {"content":"\r\n\r\nاشخاص و كشف رموز و اسرار به كار ميبردند و براى فال گرفتن مايعى در جام ميريختند و حلقه يا انگشترى در آن فروميبردند و مطالبى به طرف ميگفتند .\r\nدر ايران مردم عوام باشكال و حروفى كه در روى ظرف حكاكى شده است توجهى بشقاب سحرى كه داراى صور منطقة البروج است ، متعلق بقرن 17 ( كلكسيون مؤلف )\r\nدارند و معمولا پس از آنكه آبى در جام ريختند مدتى صبر ميكنند تا حروف و اشكال در آب تأثير نمايند و بعد آن را ميآشامند يا روى سر ميريزند .\r\nساختن جام سحرى معلوماتى لازم دارد و صنعتگران بايد بمنجمى مراجعه كنند و دستور ساختن آن را بگيرند . اين جامها گرانبها هستند و در دسترس همه‌كس\r\n\r\n","description":"","footnote":"","page_name":" 355 ","page_number":387},
  {"content":"\r\n\r\nقرار نميگيرند . براى اينكه از اين جام زودتر نتيجه بگيرند قبلا حيواناتى را براى منظور خود قربانى ميكنند و جام را با خون قربانى آلوده كرده چندين بار با آن مالش ميدهند و بعد مواد خوشبوئى در آتش ريخته و جام را در دود آن نگاه ميدارند . اين اعمال بايد در حال خواندن اوراد و از روى صفا و خلوص نيت و دادن صدقه و پرهيز از غذا خوردن انجام گيرد .\r\n\r\nاسباب و لوازم خانه\r\nيكى از لوازم خانه انبردستى است كه با آن آتش برميدارند .\r\nو براى تهيه كردن قليان آن احتياج دارند . انبرها را غالبا بسيار ظريف ميسازند و نقوش زيبائى در روى آنها حكاكى ميكنند .\r\nدر عكسهاى اين كتاب خطكشى را مىبينيد كه مسلما از لوازم قلمدانى بوده است ، در اين خطكش اشعارى محكوك است . عكس ديگرى هم متعلق به خاك‌انداز اقسام انبرهاى مسى و آهنى متعلق بقرون 18 و 19 ( كلكسيون مؤلف )\r\n\r\n","description":"","footnote":"","page_name":" 356 ","page_number":388},
  {"content":"\r\n\r\nاشياء مختلف فولادى مزين به نقره و طلا متعلق بقرون 18 و 19 ( كلكسيون مؤلف )\r\n\r\n","description":"","footnote":"","page_name":" 357 ","page_number":389},
  {"content":"\r\n\r\nپهنى است كه دسته‌اى دارد و براى شيرينىپزى به كار ميرفته است و در روى آن شكل غزالى ديده مىشود و ساير قسمتهاى آن هم با نقوش جالب توجهى حكاكى شده است .\r\nانبرها باقسام مختلف ساخته شده‌اند ، بعضى مانند مقراض و برخى مانند گازانبر هستند و تمام آنها با نقوش زيبائى زينت يافته‌اند و گاهى هم براى زينت سيم و زر در آنها به كار برده‌اند . دلاكها براى كشيدن دندان انبر مخصوصى دارند كه آن را كلبتين ميگويند .\r\nكشيدن دندان هم به وضع بسيار زحمت‌آورى صورت ميگيرد . شاگردان دلاك در كشيدن دندان بايد باستاد كومك نمايند ، يكى دهان مريض را باز نگاه ميدارد و ديگرى ببازوهاى او ميچسبد و يكى دو نفر هم پاهاى او را محكم نگاه ميدارند تا جعبهء جاى قرآن از مس محكوك ، متعلق بقرن 16 ( كلكسيون مؤلف )\r\nنتواند حركتى بكند . پس از اين مقدمات دلاك با كلبتين دندانرا محكم ميگيرد و با تمام قدرت آن را از فك بيرون ميكشد . معمولا مريض موقعى براى كشيدن دندان بدلاك مراجعه مىكند كه از درد و رنج بىتاب شده باشد .\r\n\r\n","description":"","footnote":"","page_name":" 358 ","page_number":390},
  {"content":"\r\n\r\n\r\nصندوقچه‌هاى آهنى و مسى\r\nدر ايران جعبه‌هاى كوچكى از فلزات ميسازند و در آنها قرآن جاى ميدهند اين جعبه‌ها را با سليقهء خاص و به طرز زيبائى درست ميكنند ، بعضى از آنها به شكل كثير السطوحهاى چهار ضلعى و هشت‌ضلعى هستند و از مس و نقره و گاهى هم از طلا ساخته شده‌اند و آنها را معمولا عروس بعنوان جهيز بخانهء داماد ميبرد . در وسط اين جعبه‌ها شكل شخصى در حال عبادت نمايان است . ما توانستيم در خراسان يكى از اين صندوقچه‌هاى كوچك را بدست آوريم . اين صندوقچه شكل مدورى داشت و با نقره منبت‌كارى شده بود و در بالاى آن مجسمهء مرغ كوچكى قرار داشت .\r\n\r\nمجمر\r\nضمن كاوشهائيكه در خراسان به عمل آمده مجمرهائى از زير خاك بيرون آورده‌اند كه به شكل استوانه هستند و سه پايه دارند كه سر آنها برگشته است و سرپوش كروىشكلى هم دارند كه شبيه گنبد كوچكى است .\r\nاين مجمرها نيز داراى تزيينات قشنگى هستند و در بالاى در آنها مجسمهء مرغى مانند طوطى يا خروس قرار دارد و نظر باينكه ابعاد محدودى دارند و آتش زيادى در آنها جاى نميگيرد چنين به نظر ميآيد كه در اطاقها براى سوزاندن عطريات به كار ميرفته‌اند .\r\nما يكنوع ديگر آن را هم بدست آورديم كه مربع القاعده و داراى چهار خط الرأس بود و سرپوش سوراخ‌دار و دستهء بلندى داشت و فرض ما را تأييد ميكرد و مسلما براى سوزاندن مواد معطرى مانند اسپند و كندر و عود و صندل و غيره به كار ميرفته است .\r\nمجمر مسين مزين به نقره كار قرن 16 ) ( كلكسيون مؤلف )\r\n\r\nسينى و قاب\r\nدر ميان اشيائى كه از زير خاك بيرون آمده\r\n\r\n","description":"","footnote":"","page_name":" 359 ","page_number":391},
  {"content":"\r\n\r\nقابها يا سينىهاى كوچكى پيدا مىشود كه قطر آنها به 15 سانتيمتر ميرسد و همه از حيث شكل و تركيب يكسان هستند ، ديوارهء تمام آنها عمودى است و بلبهء مسطحى منتهى ميگردد و دورادور آنها را با قطعات كتيبه مانند زينت كرده‌اند و اين قطعات بتوسط گلهاى كوچكى مجمر دسته‌دار برنزى ، كار خراسان متعلق بقرن 17 ( كلكسيون مؤلف )\r\nاز هم جدا شده‌اند . ما يكى از آنها را همراه آورديم ، اين سينى از مفرغ ساخته شده و بطوريكه در شكل ديده مىشود در مركز آن دايره‌ايست كه يك صورت خيالى در آن بشقاب‌هاى برنزى كه با مس قرمز تزيين يافته‌اند و داراى كتيبه‌اى به خط كوفى هستند كار قرن 15 ( كلكسيون مؤلف )\r\n\r\n","description":"","footnote":"","page_name":" 360 ","page_number":392},
  {"content":"\r\n\r\nترسيم شده است ، اين موجود خيالى بالهاى خود را بلند كرده و هالهء بيضى شكلى سرش را احاطه كرده است ، كلاه مثلث شكلى بر سر دارد و دم درازى هم در پشت آن ديده مىشود .\r\nنمونهء ديگرى هم هست كه قسمت مركزى آن از چهار خرگوش زينت يافته است ، گوشهاى اين خرگوشان طورى قرار گرفته‌اند كه در مركز شكل مربعى تشكيل داده‌اند .\r\n\r\nاقسام دوات\r\nدوات‌ها بانواع گوناگون ساخته شده‌اند ، از اين دواتها در حفريات زياد بدست ميآيد و ما شكل چند نوع آنها را محض نمونه در اينجا نقل كرده‌ايم ، يكى از آنها به شكل ظرف گردن درازيست كه تنهء آن تقريبا كروى و داراى چهار پايه است و در طرفينش دو شكل تزيينى دواتهاى برنزى متعلق بقرون 16 و 17 ( كلكسيون مؤلف )\r\nديده مىشود كه مانند گلابى يا زنگوله هستند و معلوم نيست براى چه مصرفى ساخته شده‌اند ، بعلاوه بواسطهء كثرت استعمال يا اصطكاك شكل آنها تغيير كرده است و مسلما قبل از تغيير شكل قابل استفاده بوده‌اند .\r\nنويسندگان ثروتمند ايرانى در قرون گذشته دوات‌هاى نفيس و گرانبهائى داشتند\r\n\r\n","description":"","footnote":"","page_name":" 361 ","page_number":393},
  {"content":"\r\n\r\nكه از سيم و زر ساخته شده بودند و اكنون نمونهء آنها موجود است .\r\nاين نوع دوات مانند استوانه‌اى است كه قاعدهء آن بزرگتر از رأس آنست و سرپوش آن هم مانند گنبد كوچكى است . در اطراف اين دوات نقوش بهم‌پيچيدهء زيبا و دوايرى كه در آنها مرغان يا حيواناتى نمايش داده شده‌اند حك شده است و مضامينى هم به شكل كتيبه به منظور نيك‌بختى و كاميابى مالكش در روى آن حكاكى شده است .\r\nدواتهاى فلزى قديمى كمياب هستند ، شكل آنها مانند مكعب مستطيل است و سطوح جانبى آنها با سيم و زر تزيين يافته است ، يعنى ابتدا روى آنها را با قلم كنده بعد با طلا و نقره پر كرده‌اند . استاد صنعتگر نهايت دقت خود را در ساختن اين اشياء كوچك به كار برده و آنها را در كمال زيبائى و ظرافت از زير دست خود بيرون آورده است ، ما در نيشابور چند عدد از اين دوات‌هاى مستطيل را بدست آورديم .\r\nيكى از آنها متاسفانه ناقص شده است يعنى فاقد آن قسمتى است كه مركب در آن ميريخته‌اند اما تزيينات آن باقيست و هنرمندى حكاك را به خوبى نشان ميدهد و سرپوش آن هم باندازهء دو ثلث طول آن است .\r\n\r\nاشياء مفرغى\r\nدر ضمن حفريات مجسمه‌هاى حيواناتى بدست آمده كه از مفرغ ساخته شده‌اند ، يكى از آنها به شكل گوسفندى است كه دنبهء بزرگى دارد ، اين اشياء مفرغى در زمانهاى بسيار دور ساخته شده‌اند و معلوم نيست براى چه منظور به كار ميرفته‌اند . ممكن است فرض كرد كه آنها را براى تعويذ و حرز به كار ميبرده‌اند و يا بجاى گوسفند زنده بمعابد تقديم ميكرده‌اند .\r\nاشيائى هم پيدا مىشود كه از روى قواعد و اصول هنرى ساخته نشده‌اند زيرا نظم و ترتيب خوبى در آن‌ها مشاهده نميشود و چنين مينمايد كه چوپانان براى تفنن با چاقوهاى خود اشيائى از سنك درست كرده‌اند و بعد نظير آنها را با مفرغ ساخته‌اند ، ما در خراسان بيكى از اين اشياء تجملى برخورديم كه شكل بسيار عجيبى داشت ، اين مجسمه به شكل حيوانى است كه چهار پا دارد و با خرطوم خود كلهء قوچى را نگهدارى\r\n\r\n","description":"","footnote":"","page_name":" 362 ","page_number":394},
  {"content":"\r\n\r\nمىكند . شايد صنعتگر خواسته است يك شكل خيالى درست كند و نيز ممكن است فرض كرد كه اين مجسمه يكى از مهره‌هاى قديمى شطرنج بوده يعنى رخى را بر پشت فيلى قرار داده‌اند .\r\nمهرهء شطرنج برنزى كار قرن 18 ( كلكسيون مؤلف )\r\nمهرهء شطرنج برنزى كار قرن 18 ( كلكسيون مؤلف )\r\n\r\nآئينه‌ها\r\nآئينه يكى از اشياء ضرورى خانهء ايرانى محسوب مىشود و ايرانيان علاقه خاصى به آن داشته و هنوز هم دارند .\r\nاكنون آئينه‌هاى قديمى بسيار از زير خاك بيرون ميآورند و چنين به نظر ميآيد كه اين آئينه‌ها علاوه بر اينكه از ضمائم آرايش بوده‌اند استفادهء ديگرى هم از آنها ميشده است .\r\nبهرحال آئينه از زمانهاى بسيار قديم در ايران معمول بوده است و در توراة هم مكرر از اين آئينه‌هاى فلزى ذكرى بميان آمده است .\r\nدر قرن هفدهم ايرانيان آئينه‌هاى مفرغى را بر آئينه‌هاى شيشه‌اى كه تجار از ايتاليا وارد ميكردند ترجيح ميدادند . شاردن مينويسد كه ايرانيان آئينه‌هاى مفرغى صيقلى را بر آئينه‌هاى شيشه‌اى ترجيح ميدهند و معتقدند كه آنها صورت انسان را روشن‌تر منعكس مينمايند و ميگويند كه جلا و صيقل اين آئينه‌هاى شيشه‌اى بواسطهء خشكى هوا دوامى ندارد .\r\nدر موزه‌هاى اروپا نمونهء اين آئينه‌هاى فلزى كه در مصر و بين النهرين و نواحى مجاور بحر اسود و بحر خزر از زير خاك پيدا شده زياد است . در نواحى اخير مخصوصا در قبرهاى بسيار قديمى از اين نوع آئينه‌هاى فلزى زياد يافت مىشود ، سكنهء قديم اين نواحى عقيده داشتند كه آئينه موجب سعادت و طول عمر است .\r\nجنس اين آئينه‌ها مفرغ است كه به نسبت زيادى نقره در آن مخلوط كرده‌اند\r\n\r\n","description":"","footnote":"","page_name":" 363 ","page_number":395},
  {"content":"\r\n\r\nتا از زنك زدن محفوظ باشد و ابعاد آنها هم مختلف است ، بعضى باندازهء يك سكهء پنج فرانكى هستند و گاهى هم قطر آنها به 25 الى 30 سانتيمتر ميرسد و از حيث شكل هم اختلاف دارند ، يعنى به شكل دايره يا مربع يا هشت‌ضلعى و غيره ساخته شده‌اند ولى شكل دايره بيشتر از ساير اشكال است . بعضى از آنها داراى دستگيره‌اى هستند و برخى نيز دوشاخه‌اى در پشت دارند كه ميتوان آنها را بوسيلهء ريسمانى به ديوار آويخت . سطح آنها كاملا صيقلى است و پشت آنها هم به طرز قابل‌توجهى زينت يافته است .\r\nمعمولا در پشت آنها شكل حيوان خيالى بالدارى ديده مىشود و در غالب آنها عباراتى آئينه‌هاى آهنى و برنزى ساخت ايران كار قرون 16 و 17 ( كلكسيون لاتودرى )\r\nنوشته شده كه براى مالك آن از خداوند طول عمر و ثروت و جلال و سعادت و قدرت درخواست شده است .\r\n\r\n","description":"","footnote":"","page_name":" 364 ","page_number":396},
  {"content":"\r\n\r\nاما بنام مالك آن اشاره‌اى نشده زيرا صنعتگر در اين فكر بوده كه اين دعا شامل حال كليهء كسانى باشد كه بنوبت آن را تصاحب مينمايند .\r\nصنعتگران علاوه بر اين اشكال خيالى كه ايرانيان آنها را ( عنقا ) مينامند ، پشت آئينه را با اشكال هندسى منظم و تصاوير حيوانات تزيين كرده‌اند و اغلب تصوير خرگوشهاى خانگى و صحرائى و سگ و شير و روباه و انواع مرغان در پشت آنها ديده مىشود .\r\nسرپوش آئينه از عاج كار قرن 17 ( كلكسيون لاتودرى )\r\nبهرحال آئينه در نزد سكنهء قديم نواحى نامبرده احترامى داشته است . نويسندهء سوئدى « استراهلمبرگ »  Strahlemberg  كه بدقت در طرز زندگانى و اخلاق و عادات و رسوم طوائف تاتار تحقيقات و مطالعاتى كرده ، معتقد است كه اين طوائف بيابانگرد آئينه را محترم ميشمردند و آن را مانند بت ميپرستيدند .\r\nخود من نيز يكى از اين بوميان را ديدم كه قبل از نظر كردن بآئينه علامتى مانند صليب در فضا رسم كرد و بعد صورت خود را در آن ديد . جنگجويان تاتار در زمان قديم در روى شانه‌هاى خود بجاى سردوشى آئينه نصب ميكردند و در پيش\r\n\r\n","description":"","footnote":"","page_name":" 365 ","page_number":397},
  {"content":"\r\n\r\nسينه و در پشت خود نيز آئينه‌اى براى زينت ميآويختند ، بعلاوه هروقت ميخواستند شالودهء بناى تازه‌اى را بريزند آئينه‌اى در زير آن ميگذاردند و عقيده داشتند كه اين آئينه بناى جديد را از حريق حفظ خواهد كرد .\r\n\r\nآئينه‌هاى سحرى\r\nدر زمانهاى پيشين در اروپا ساحران و جادوگران گويهاى بلورينى داشتند كه بوسيلهء آنها براى مردم ساده‌لوح طالع‌بينى ميكردند . ساحران و غيب‌گويان و طالع‌بينان خاورى نيز بوسيلهء آئينه‌هائى كه در آنها صورت‌هاى سحرى و نجومى ترسيم نموده بودند پيش‌گوئى ميكردند . نويسندگان مسلمان راجع بمعالجهء امراض با آئينه دستورهائى نوشته‌اند كه ما يكى از آنها را در زير ذكر مىكنيم :\r\nابتدا در روى آئينه دعائى مينويسند و آن را با عطرى خوشبو ميكنند و بدست بيمار ميدهند تا صورت خود را در آن ببيند و در حال نظر كردن به آن دعا بخواند و از ملائكه سماوى و ارضى استعانت جويد و طلب شفا نمايد .\r\nدستورى كه بايد مطابق آن عمل كنند بطور اختصار چنين است : « شخص معالج در حاشيهء آئينه نام چهار ملك مقرب يعنى جبرئيل و ميكائيل و عزرائيل و اسرافيل را بعلاوهء عباراتى دربارهء قدرت خدا مينويسد و بعد آن را معطر مىكند و مدت هفت روز روزه ميگيرد و كاملا گوشه‌گيرى اختيار مىكند و خود را از انظار مخفى مىنمايد پس از آن كسى را مأمور مىكند كه آئينه را بردارد و اگر كسى را نيافت خودش آئينه را برميدارد و دعائى ميخواند تا اينكه فرشته‌اى در آئينه ظاهر شود و بتواند از او براى شفاى بيمار استعانت جويد .\r\nدر افسانه‌هاى خاورى غالبا از آئينه ذكرى شده است كه غيب‌گويان با طرز مخصوصى آن را با عطر آلوده مينمودند تا بتوانند اسرار پنهانى را براى كسى كشف نمايند . اين عمل در زمانهاى پيشين در ممالك باخترى هم شيوع داشت و كسانى كه بچنين اعمالى مبادرت ميكردند مدعى بودند كه اين كارها را از روى اصول يك علم\r\n\r\n","description":"","footnote":"","page_name":" 366 ","page_number":398},
  {"content":"\r\n\r\nمخفى انجام ميدهند كه موسوم است بعلم « كاتوپترومانسى »  Catoptromancie  يعنى علم غيب‌گوئى و سرنوشت‌شناسى .\r\n« پوزانياس »  Pausanias  « 1 » مينويسد كه غيب‌گو براى پيش‌بينى آيندهء شخص بيمار ، آئينه فلزى را در چشمه‌اى كه در جوار معبد « سرس »  Ceres  « 2 » بود فروميبرد و پس از لحظه‌اى صورت بيمار زنده يا مرده در آن ظاهر ميشد و غيب‌گو خبر ميداد كه شخص مريض معالجه مىشود يا خواهد مرد .\r\n\r\nقسمت سوم نجارى و قفل‌سازى\r\n\r\nدر و پنجره\r\nچون چوب در اغلب نواحى ايران كمياب است در و پنجرهء منبت كارى در آنجا كمتر ديده مىشود ، اين نوع درها فقط بكاخ‌هاى سلطنتى و مساجد اختصاص دارند . در خيوه كه تا چندى پيش بايران تعلق داشت منبت‌كارى زياد ديده مىشود و كمتر خانه‌ايست كه در و پنجرهء آن داراى منبت‌كارى نباشد . اين منبت‌كاريهاى زيبا كمى برجسته هستند و با نهايت هنرمندى صورت گرفته‌اند .\r\nهنرمندان قطعات كوچك چوب را بطورى بهم متصل نموده‌اند كه گلهاى شكفتهء بزرگى را نمايش ميدهند . نقشه‌ها بقدرى زياد و درهم هستند كه زمينهء در با زحمت تشخيص داده مىشود ، حاشيهء عريض آنها در نهايت ظرافت ساخته شده است و چهار چوب درهم مانند قاب بسيار نفيسى است كه قسمت مركزى را محدود مىنمايد .\r\nخوشبختانه ما موفق شديم يكى از اين درهاى منبت‌كارى بسيار قشنك را با خود باروپا بياوريم . اين در از حيث زمان چندان قدمتى ندارد معهذا طرز نجارى و صنعت منبت‌كارى قديم ايران را كاملا نمايان ميسازد .\r\n\r\n\r\n","description":"","footnote":"\r\n( 1 ) مورخ و جغرافيادان يونانى است كه در قرن دوم بعد از ميلاد ميزيسته است ( م )\r\n( 2 ) دختر زحل است كه او را رب النوع رزاعت ميدانسته‌اند .\r\n","page_name":" 367 ","page_number":399},
  {"content":"\r\n\r\nما نفيس‌ترين در منبت‌كارى را در بقعهء كوچكى كه يكى از بزرگان خيوه در آن مدفون بود ديديم . بدنهء اين در به چهار قسمت تقسيم مىشود . قسمت فوقانى داراى ابعاد كمى است ولى قسمت دوم بزرگتر از اول و به شكل مربع است ، قسمت سوم به شكل مربع مستطيل و قسمت تحتانى بسطوح كوچك متساوى تقسيم شده است .\r\nهريك از اين قسمت‌ها به طرز بسيار جالب‌توجهى زينت يافته و از يك قاب منبت‌كارى بسيار زيبائى كه داراى در منبت‌كارىشده از چوب صندل كار خيوه متعلق بقرن 18 ( كلكسيون مؤلف )\r\n\r\n","description":"","footnote":"","page_name":" 368 ","page_number":400},
  {"content":"\r\n\r\nگلهاى كوچك قشنگى مىباشد احاطه شده است .\r\nدر قسمت مركزى نقشه‌هاى بسيار ممتازى ديده مىشود كه درعين‌حال نيم‌دايره‌اى هم در وسط تشكيل ميدهند ، اين قسمت را هم قاب زيبائى كه جابجا با ميخ‌هاى آهنى زينت يافته احاطه كرده است .\r\nبستن و باز كردن آن هم بوسيلهء دو چفت و رزه كه با سيم و زر تزيين يافته‌اند صورت ميگيرد و تا ده سال قبل كه ما آن را ديديم كاملا سالم مانده بود .\r\n\r\nدرهاى كاروانسراها\r\nاطاقهاى كاروانسراها اغلب كوچك و داراى دو لنگه در ميباشند كه بوسيله چفت و رزه بازوبسته ميشوند . در بالاى آنها هم يك پنجرهء كوچك شيشه‌دارى است كه بوسيلهء آن روشنائى وارد اطاق ميگردد . اطاقها عموما كثيف و پر از گردوخاك ميباشند و ديوارهاى آنها را هم بدنهء صندوقى از چوب صندل كار اصفهان متعلق بقرن 15 ( كلكسيون مؤلف )\r\nعنكبوتها با تارهاى خود مفروش نموده‌اند ، درهاى آنها هم استحكامى ندارند و ميتوان با كمترين فشارى آنها را از پاشنه درآورد .\r\nدر اصفهان نجاران منبت‌كار قابلى وجود دارند و نمونه كارهاى آنها را من در\r\n\r\n","description":"","footnote":"","page_name":" 369 ","page_number":401},
  {"content":"\r\n\r\nدرى از چوب صندل منبت‌كارى شده در كاخ خان در خيوه\r\n\r\n","description":"","footnote":"","page_name":" 370 ","page_number":402},
  {"content":"\r\n\r\nجونقون در كاخ سردار اسعد مشاهده نمودم . صنعتگران علاوه بر منبت‌كارى ، مس و قلع هم براى زينت در اين درها به كار برده‌اند .\r\n\r\nمنبت‌كارى آباده\r\nدر آباده كه قصبه‌ايست واقع در بين اصفهان و شيراز ، نجاران منبت‌كار اشياء بسيار ظريف و جالب‌توجهى از قبيل جعبه و تخته نرد و قاشق‌هاى شربت‌خورى با چوب درخت گلابى ميسازند و به جاهاى ديگر ميفرستند و آنها را عموما شمشاد ميگويند . بسى تعجب‌آور است كه صنعتگران اين اشياء ممتاز و نفيس را با آلات قديمى كه شبيه بچاقوهاى جيبى هستند كنده‌كارى ميكنند و مناظر برجسته و زيبائى از قبيل شكارگاه و جنك حيوانات در روى چوب بوجود ميآورند .\r\n\r\nقاشق‌هاى شربت‌خورى\r\nدر آباده قاشقهاى شربت‌خورى قابل ملاحظه‌اى ميسازند ، صنعتگران ماهر در ساختن اين قاشقهاى ظريف نهايت استادى را به كار مىبرند ، طول آنها گاهى به 60 سانتيمتر ميرسد و قسمت مجوف آنها گنجايش يك ليوان آبخورى را دارد و بقدرى نازك هستند كه با مختصر فشارى شكسته ميشوند و غالبا اشعار مناسبى هم در روى آنها حك شده است ، انواع قاشقها ، كار قرن 19 ( كلكسيون مؤلف )\r\n\r\n","description":"","footnote":"","page_name":" 371 ","page_number":403},
  {"content":"\r\n\r\nگاهى هم صنعتگر ، براى نشاندادن استادى و مهارت حروف را با چوب بريده در روى زمينهء شفافى ميچسباند .\r\nدرى از چوب صندل منبت‌كارى شده در امامزادهء خيوه ، كار قرن 17\r\n\r\n","description":"","footnote":"","page_name":" 372 ","page_number":404},
  {"content":"\r\n\r\nاين قاشقهاى ظريف را نميتوان با چوب يكپارچه ساخت . دستهء آنها مركب از دو قطعه چوب نازك به شكل ذوذنقه است كه بوسيلهء قسمت مدورى بهم اتصال مييابند ، قسمت مدور هم مانند تور مشبك است و ضخامت آن بيش از دو ميليمتر و نيم نيست\r\nاين قطعات مختلف طورى با مهارت بهم متصل شده‌اند كه بيننده تصور مىكند از يكقطعه چوب ساخته شده‌اند .\r\nوزن هرقاشق با وجود ابعاد زياد از 60 الى 70 گرم تجاوز نميكند . در موقع جشنها و مهمانيها اين قاشق‌ها را در روى قدح پر از شربتى ميگذارند و در موقع صرف شام يا ناهار هركس بنوبت آن را پر از شربت كرده ميآشامد و دوباره روى قدح قرار ميدهد تا ديگرى از آن استفاده نمايد .\r\nدر خانه‌هاى تجار و ثروتمندان ايرانى از اين نوع قاشق‌ها زياد ديده مىشود زيرا بنا بدستورات اسلامى استعمال ظروف و قاشق و ساير لوازمى كه با طلا و نقرهء ساخته شده باشند ممنوع است ، فقط در موقع صرف چاى ممكن است قاشق نقرهء كوچكى براى حل كردن قند در فنجان و استكان ديده شود .\r\n\r\nجعبه و ميز تحرير\r\nعلاوه بر آباده در حوالى اصفهان مخصوصا در گلپايگان جعبه‌هاى منبت‌كارى زردرنگى با چوب ميسازند كه داراى نقوش برجسته اى هستند و جنك حيوانات سبع و يا تصوير شير يا ببرى را كه گوزنى شكار كرده و مشغول خوردن آنست نمايش ميدهند .\r\nايرانيان در صنعت منبت‌كارى ذوق و سليقه مخصوصى دارند و صندوقچه‌ها و ميز هاى تحرير كوچك ظريفى ميسازند كه با نوارها و مفتولهاى فلزى زينت شده‌اند . تاريخ پيدايش اين صنعت معلوم نيست ، شايد در دو قرن پيش در اين كشور بوجود آمده باشد .\r\nدر ميان كارهاى نجارى يكنوع ميز كوچك مخصوصى هم هست كه موسوم است برحل و براى مطالعه از آن استفاده مىشود و غالبا قرآن را در روى آن گذارده\r\n\r\n","description":"","footnote":"","page_name":" 373 ","page_number":405},
  {"content":"\r\n\r\nبتلاوت آن ميپردازند . رحل مركب از دو قطعه تختهء نازك است كه از وسط درهم فرو رفته‌اند . ما در شهرهاى سمرقند و بخارا از اين نوع رحل‌ها كه با نهايت دقت منبت‌كارى شده بودند زياد ديديم .\r\nرحل منبت‌كارى شده كار قرن 17 ( كلكسيون مؤلف )\r\n\r\nخاتم كارى\r\nاثاث البيت خاتم بسيار جالب‌توجهى از ايران باروپا وارد شده كه متعلق بقرن هجدهم و آغاز قرن نوزدهم ميباشند . اين اشياء شباهت زيادى به كارهاى ايتاليائى دارند .\r\nمركز عمدهء اين صنعت در شيراز است و چندى است كه در اصفهان هم ساختن خاتم معمول شده است ، اين نوع موزائيك از اين نظر ممتاز است كه در آن قطعات كوچك عاج به كار رفته و نقشهء آن هم مانند نقشه‌هاى قالى و قاليچه است . در خاتم كارى بيشتر گل‌هاى كوچك و ستاره‌هاى درخشان كه از مواد مختلف تركيب يافته‌اند ديده مىشود يعنى قطعات كوچك منظمى از نى و مس و قلع و چوب و عاج بريده و آنها را در روى سطحى كه قبلا سريشم زده‌اند به ترتيب ميچسبانند .\r\nخاتم‌كارى بيشتر در روى رحل و صندوقچه‌هاى كوچك و جعبه‌هاى آرايش صورت ميگيرد و نيز ممكن است بموجب سفارش ، اشياء بزرگترى را از قبيل ميز و صندلى و غيره خاتم‌كارى نمايند .\r\n\r\n","description":"","footnote":"","page_name":" 374 ","page_number":406},
  {"content":"\r\n\r\n\r\nمنبت‌كارى با شيشه\r\nيكنوع منبت‌كارى ديگر هم در ايران معمول است ، نجاران قطعات كوچك چوب و شيشه را به طرز بسيار جالب‌توجهى تركيب مينمايند و درها و پنجره‌هاى اطاقها را با اين نوع منبت كارى زينت ميدهند . گاهى صنعتگران ماهر چنان تركيبات خوش‌نمائى درست ميكنند كه اشخاص باذوق از ديدن آنها حيران و مبهوت ميشوند . قطعات كوچك چوبى كه در اين صنعت به كار رفته‌اند بباريكى چوب كبريت هستند و تعجب در اين است كه استاد ماهر در همين چوبهاى نازك شكاف‌هائى هم ايجاد كرده است تا قطعات شيشه هاى الوان در آن‌ها جاى بگيرند .\r\nاين تركيبات را در چهارچوبهاى محكمى قرار ميدهند تا درها و پنجره‌ها دوام و استحكامى داشته باشند . عيب اين نوع منبت‌كارى اينست كه نميگذارد روشنائى زياد داخل اطاق شود ولى خوشبختانه در ايران آفتاب باندازه‌اى درخشان است كه گاهى مجبور ميشوند براى ملايم كردن نور آن پرده‌هاى نازكى مقابل درها بياويزند .\r\n\r\nانواع قفل‌ها\r\nدر ايران براى بستن درها قفلهاى مخصوصى به كار مىبرند كه بانواع مختلف ساخته شده‌اند . شكل آنها غالبا شبيه است به مكعب مستطيل يا استوانه و بدنهء آنها با نقوش زيبائى حكاكى شده است .\r\nيكنوع قفل رمزى هم ميسازند كه مركب از چند حلقهء عريض متحرك است و در روى هرحلقه حرفى نوشته شده كه در موقع باز كردن بايد آن حروف را با هم تركيب نمايند و اگر كسى به تركيب آنها آگاه نباشد نميتواند آنها را باز كند . صنعتگران اين قفلها را باشكال مختلف ميسازند ، گاهى آنها را به شكل حيوان واقعى مانند سك يا مرغ درميآورند و گاهى هم با خيال خود اشكال عجيب‌وغريبى بآن‌ها ميدهند . ما چند نوع از آنها را در اينجا نشان داده‌ايم .\r\n\r\n","description":"","footnote":"","page_name":" 375 ","page_number":407},
  {"content":"\r\n\r\nانواع قفلها ، كار قرون 18 و 19 ( كلكسيون مؤلف )\r\n\r\n","description":"","footnote":"","page_name":" 376 ","page_number":408},
  {"content":"\r\n\r\n\r\nقسمت چهارم اسلحه‌سازى\r\n\r\nفولادگرى\r\nايرانيان عشق و علاقهء زيادى بانواع اسلحه دارند و صنعتگران را واميدارند كه حتى المقدور طلا و نقره در آنها به كار برند و با نقوش زيبائى آنها را تزيين نمايند . بهترين نوع اسلحه در اصفهان و خراسان و قزوين و شيراز ساخته مىشود مخصوصا صنعتگران شيرازى در ساختن شمشير شهرتى دارند .\r\nشهر اصفهان صنعتگران قابلى دارد كه هرنوع سلاحى را در كمال خوبى ميسازند و تاكنون هيچيك از شهرهاى ايران نتوانسته است در اين صنعت با اصفهان برابرى نمايد .\r\nسابقا در خراسان نيز اسلحه‌سازى معمول بود ولى مصنوعات آنجا بپايهء كارهاى اصفهان نميرسيد . شهر كرمان هم در قرن سيزدهم در اسلحه‌سازى شهرتى داشت ، « ماركوپولو »  ( Marco polo )  جهانگرد قديمى معروف مينويسد : « صنعتگران كرمانى در ساختن آلات و ابزار جنگى مهارتى دارند ، زين و برگ و دهانهء اسب و مهميز و شمشير و كمان و تركش و ساير اسلحه را بسيار خوب و خوش‌نما ميسازند » .\r\n\r\nطريق بدست آوردن فولاد\r\nبراى بدست آوردن فولاد خوب و آبدار سابقا در ايران عملياتى انجام ميدادند . مثلا پس از آنكه شيئى مخصوصى يك دفعه آهنگرى ميشد آن را مدت شش تا هفت روز در آب گرم ميگذاردند و دقت ميكردند كه درجهء حرارت آن هميشه يكسان باشد و تغييرى در آن حاصل نشود و براى اينكه حرارت ملايم و يكدست باشد در زير ديك پهن ميسوزاندند و پس از هفت روز آن را از ديگ بيرون ميآوردند و همين كه سرد ميشد آن را صيقل ميدادند .\r\nبراى صيقل دادن فولاد مادهء معدنى مخصوصى را در آب حل ميكردند و آن را بوسيلهء پارچه‌اى گرماگرم در روى فولاد ميماليدند و پس از انجام اعمال لازم آن را با آب ميشستند .\r\n\r\n","description":"","footnote":"","page_name":" 377 ","page_number":409},
  {"content":"\r\n\r\nطريقهء ساختن فولاد مدت مديدى جزء اسرار مخفى صنعتگران بود كه بهيچوجه بروز نميدادند و نسل‌اندرنسل بوراث آنها منتقل ميگرديد ولى امروز دانشمندان طريقهء ساختن فولاد را بنحو اكمل بدست داده‌اند و صنعتگران با اين طريق بنتايج بهترى موفق ميگردند .\r\nبراى بدست آوردن فولاد آهن خالص را با گرافيت و زغال و سنك آهك بطور مخلوط در بوته ريخته و با حرارت زياد اين مواد را به حال ميعان درميآورند و چندى به همين حال در بوته نگاه ميدارند و بعد از آن شمشهائى ساخته به مصرف ميرسانند .\r\nتيغه‌هاى چاقو و كارد و شمشير و غيره را بطريق زير آب ميدهند تا حالت فنرى پيدا كنند و با برخورد باجسام سخت شكسته نشوند :\r\nابتدا آنها را باندازه‌اى حرارت ميدهند كه گداخته شوند و بعد از گداخته شدن فورا آنها را در ظرفى كه پر از روغن سرد باشد فروميبرند ، پس از آن مجددا حرارت ملايمى بآن‌ها داده و صيقل ميزنند . فولادى كه اكنون در ايران مصرف مىشود از ممالك هندوستان يا روسيه به آنجا وارد ميگردد .\r\nبنابر قول مسيو المر ، فولاد معروف بهندى را در ايران بطريق زير بدست ميآورند :\r\nابتدا قطعات چدن را در بوته‌اى كه از گل رس ساخته‌اند ميريزند و به قدر عشر مقدار آن ، چوب خشكى كه از جنس درخت فلوس است به آن اضافه ميكنند و بعد اين مخلوط را با برگ گياه ديگرى ميپوشانند و مقدارى گل رس مرطوب روى آن ميريزند و مدت دو ساعت و نيم به آن حرارت ميدهند تا گداخته شود ، پس از آن ميگذارند تا بتدريج سرد شود .\r\nصنعتگران اصفهانى براى اين نوع فولاد ارزشى قائلند و چون طول شمشهاى آن كم است نميتوان شمشير و ساير آلات طويل از آن ساخت .\r\nچاقوسازان ايرانى ملغمه‌اى از ذوب كردن اشياء از كار افتادهء ساخت اروپا بدست ميآورند و با آن اشيائى ميسازند ولى اين نوع فلز را استادان نمىپسندند زيرا كه زود ميشكند و نميتوان نقشهاى مطلوبى بطور دلخواه در روى آن حكاكى كرد .\r\n\r\n","description":"","footnote":"","page_name":" 378 ","page_number":410},
  {"content":"\r\n\r\n\r\nتزيين اسلحه\r\nخاوريان تنها بداشتن اسلحهء خوش‌جنس قناعت نميكنند بلكه مايلند كه اسلحهء آنها ممتاز و بسيار خوش‌نما باشد و جلوه خاصى داشته باشد ، بنابراين صنعتگران حتى المقدور سلاحهاى جنگى را با طلا و نقره زينت ميكنند و اين عمل تزيين بطرق مختلف صورت ميگيرد . قديمترين طريقه كه دوام آن زياد است اين است كه با قلم حكاكى تيغهء اسلحه را با طرح مطلوبى شيار ميكنند و بعد اين شيارها را با مفتولهاى نازك طلا و نقره پر ميكنند و بطورى چكش‌كارى ميكنند كه اين فلزات گرانبها از اجزاء لاينفك سلاح محسوب گردند يعنى لبه‌هاى فولاد كه با قلم حكاكى بلند شده‌اند روى فلز قيمتى ميچسبند و بدينطريق نقش‌هائى در سلاح بوجود ميآيد . براى سطوح پروسعت ابتدا نقاش طرحى با خطوط ترسيم مىكند و بعد صنعتگر روى آن خطوط را حكاكى مىكند و بطريق مذكور در بالا از مفتولهاى سيم و زر پرمينمايد و صيقل مىزند .\r\nطرق ديگرى هم هست كه عمل تزيين با آن‌ها سهل‌تر انجام مييابد ولى دوام و استحكام طريق اول را ندارد .\r\n\r\nكارد و چاقو\r\nاغلب اشخاص كارد يا چاقوئى بكمر آويخته‌اند كه با آنها در موقع لزوم كارهائى انجام ميدهند . در زمانهاى پيشين كارد و چاقو از جمله اسلحهء دفاعى بوده‌اند و چون بعدها بتدريج اخلاق و عادات خشن رو باصلاح رفته است اين آلات مورد استعمال ديگرى پيدا كرده‌اند .\r\nپاره‌اى از اين كاردها را صنعتگران بطور شايسته‌اى زينت كرده‌اند و منظورشان اين بوده كه شاهكارى از زيردست خود بيرون بياورند .\r\nدر اروپا كاردهاى معمولى از تيغه‌اى كه منتهى بدستهء فلزى نازكى ميگردد درست شده‌اند ولى كاردهاى ايرانى يكپارچه هستند و فقط دو قطعه استخوان يا عاج با ميخهاى ريزه بدسته متصل شده است . اين استخوانها حافظ دسته هستند و از شكستن آن جلوگيرى مينمايند . ممكن است استخوان دسته با برخورد به چيزى بشكند و از دسته جدا شود ولى موجب از كار افتادن سلاح نميشود .\r\n\r\n","description":"","footnote":"","page_name":" 379 ","page_number":411},
  {"content":"\r\n\r\nانواع كاردهاى محكوك و مزين به طلا با دستهء عاج ، كار قرن 18 ( كلكسيون مؤلف )\r\n\r\n","description":"","footnote":"","page_name":" 380 ","page_number":412},
  {"content":"\r\n\r\nپشت اين كاردها عموما پهن و داراى خطوط برجسته‌ايست كه براى تزيين به كار رفته‌اند و درعين‌حال باعث استحكام آنها ميشوند و از انعطاف آنها جلوگيرى مينمايند .\r\nمعلوم مىشود كه صنعتگر در ساختن اين نوع كاردها منتهاى دقت را به كار برده و از پهن كردن پشت كارد و بوجود آوردن خطوط برجسته منظور خاصى داشته است .\r\nبطوريكه در پيش اشاره كرديم تيغه منتهى مىشود بدسته‌اى كه با نقوشى زينت يافته است . دسته هم گاهى به شكل استوانه و گاهى مضلع است . قسمت پشت دسته كه بين دو قطعه استخوان واقع شده غالبا بادقت خاصى حكاكى شده است و در پاره‌اى از آنها صنعتگر بطور تفنن تصاويرى از طلا و نقره ترسيم نموده است و ببر يا شيرى را نمايش ميدهد كه غزال يا گوزنى را شكار كرده است و يا حيواناتى را نشان ميدهد كه در جنگل ميدوند .\r\nهنرمندى و استادى صنعتگر از به كار بردن سيم و زر معلوم مىشود . ضخامت طلا گاهى بقدرى زياد است كه توانسته‌اند با حكاكى اشكال زيبائى در آن ترسيم نمايند .\r\nكاردهائى هم ديده مىشود كه در روى تيغه و دستهء آنها عباراتى حكاكى شده است و از خداوند براى مالك آن طلب سعادت و يارى كرده‌اند . اين نوع كاردها بندرت يافت ميشوند ، ما يكى از آنها را كه نزديك دسته خرسى را در حال جنگيدن با دو حيوان گوشتخوار نمايش ميدهد خريدارى كرديم اغلب اين كاردها نوك مخروطى شكلى دارند تا تيغهء آنها با برخورد بمانع نشكند . اين تزيينات فقط در كاردهاى تجملى كه دسته آنها را با ياقوت و الماس زينت داده‌اند ديده مىشود . متأسفانه طالبين اين آثار عتيق كه مايلند از آنها مجموعه‌اى ترتيب دهند نتوانسته‌اند اشياء سالم و كاملى بدست آورند ، آنچه پيدا كرده‌اند غالبا معيوب و ناقص است ، گوهرهاى گرانبها را كه براى زينت در آنها به كار رفته بودند درآورده‌اند و جاى آنها خالى مانده و وضع حزن‌انگيزى دارند . باز هم جاى\r\n\r\n","description":"","footnote":"","page_name":" 381 ","page_number":413},
  {"content":"\r\n\r\nخوشوقتى است كه اين دستهاى ناپاك بحكاكيها و زينت‌هاى طلا و نقرهء آنها آسيبى نرسانده‌اند .\r\nامروز ايرانيان قدر اين اشياء نفيس را ميدانند و آنها را برايگان از دست نميدهند و نميتوان مانند سابق آنها را به سهولت باروپا منتقل نمود . دسته بعضى از كاردها علاوه بر قلم‌زنى و حكاكى از سنك يشم ساخته شده است و حكاك نقش‌هاى مطلوبى در آنها بوجود آورده و بعضى را هم با دانه‌هاى كوچك ياقوت مرصع نموده است .\r\n\r\nانواع مقراض‌ها\r\nمقراضهاى ايرانى سبك‌وزن و برنده هستند و بانواع مختلف ساخته شده‌اند ، مقراضيكه خياطان و كلاه‌دوزان به كار مىبرند از ساير انواع بزرگتر است و داراى حلقه‌هاى دستگيرهء وسيعى است . مقراضى كه براى قلمدان ساخته شده بسيار ظريف و نازك است و براى آنكه در قلمدان جاى بگيرد . حلقه‌هاى آن را طورى ساخته‌اند كه درهم فروميروند . پاره‌اى هم داراى دستگيرهء تاشونده‌اى هستند . تيغه‌هاى اين نوع مقراض‌ها فوق‌العاده نازك و ظريف هستند و بايد در استعمال آنها نهايت احتياط و دقت را به كار برد زيرا كه با كمترين برخوردى شكسته ميشوند .\r\nمقراضهائى هم ديده مىشود كه براى تجمل باشكال عجيب‌وغريبى ساخته شده‌اند .\r\nبطوريكه در عكس ديده مىشود يكى از آن‌ها به شكل لكلكى است كه در حال پرواز باشد و فكر صنعتگرى كه توانسته است با خطوط بسيار ساده چنين شكلى را بسازد بسيار قابل تمجيد است .\r\nنوع ديگرى هم در پائين عكس در طرف راست ديده مىشود كه تنهء آن مانند بز كوهى است و براى آنكه بتوان از آن استفاده كرد صنعتگر پوزهء آن را دراز كرده و به شكل نوك مرغان درآورده است و دستگيره‌هاى كوچكى دارد كه در پشت آن مخفى ميشوند و صنعتگر در ساخت آن فكر و دقت به كار برده است .\r\n\r\n","description":"","footnote":"","page_name":" 382 ","page_number":414},
  {"content":"\r\n\r\nانواع مقراض‌ها كار قرون 18 و 19 ( كلكسيون مؤلف )\r\n\r\n","description":"","footnote":"","page_name":" 383 ","page_number":415},
  {"content":"\r\n\r\n\r\nاسلحهء دفاعى\r\nجنگجويان قديم براى محافظت خود زره آهنى ميپوشيدند و كلاه‌خود فولادى بر سر ميگذاردند و با كمان و شمشير و خنجر نبرد ميكردند .\r\nدر مينياتورهاى قديمى كه جنك پهلوانان را نمايش ميدهند اين نوع سلاحها ديده مىشود .\r\nيكى از سلاح‌هاى دفاعى قديم زره بوده كه حلقه‌هاى آهنى آن با حرارت آتش بهم متصل شده است .\r\nما يكى از اين پيراهنهاى فولادى را ديديم كه در روى هريك از حلقه‌هاى آن حرفى حك شده بود ، شايد اين حروف متعلق بكلمات دعائى بوده‌اند كه براى حفظ و حراست اسلحهء دفاعى يك مرد جنگى :\r\nزره ، كلاه‌خود ، سينه‌بند ، كمربند ، دبهء باروت و تفنك متعلق بقرن 18 كلكسيون مؤلف\r\n\r\n","description":"","footnote":"","page_name":" 384 ","page_number":416},
  {"content":"\r\n\r\nصاحب آن زره به كار رفته‌اند . اين زره‌ها بسيار وزين بودند و فقط سواران آنها را ميپوشيدند .\r\nدر قرون وسطى در اروپا هم جنك‌آوران چنين جوشنهائى را بتن ميكرده‌اند . جنگجويان علاوه بر زره صفحات آهنى هم براى محافظت اعضاء حساس بدن به كار ميبردند و آنها را به حلقه‌هاى زره متصل ميكردند . تمام اين لوازم جنگى و صفحات آهنى كه تا امروز باقى مانده‌اند به طرز بسيار زيبائى با طلا و نقره حكاكى شده‌اند و عباراتى هم روى آنها نقش شده است .\r\nبعدها ايرانيان بجاى زره فقط صفحات آهنى به شكل مربع مستطيل را بتوسط تسمه هاى چرمى به سينه و پشت پهلوانها مىبستند و اين صفحات آهن را عموما با نقش‌هاى مطلوبى از طلا و نقره زينت مىكردند .\r\n\r\nكلاه‌خود\r\nكلاه‌خود ايرانى مركب از دو قسمت است . قسمت اول مانند شب كلاه است و قسمت دوم قطعات زره‌ايست كه به آن آويخته است تا پشت سر و شقيقه‌ها را از آسيب ضربت شمشير حفظ كند ، كلاه با آهن يكپارچه ساخته شده و ضخامت آن به 2 الى 3 سانتيمتر ميرسد و در جلو سر لوله‌هائى دارد كه شاه طهماسب اول ، نقل از كتاب تاريخ سرجان ملكم\r\n\r\n","description":"","footnote":"","page_name":" 385 ","page_number":417},
  {"content":"\r\n\r\nدر آنها پر طاوس يا شترمرغ براى زينت جاى ميداده‌اند .\r\nكلاه‌خودهاى قديمى بلند و به شكل گنبد ميباشند ولى بعدها تغيير كرده و از بلندى آنها كاسته شده و به شكل نيم‌كره‌اى درآمده‌اند و زرهء آن‌ها برعكس عريض و طويل‌تر شده است . لبهء كلاه بلند است و تا جلو چشمان ميآيد تا آنها را از آسيب ضربات احتمالى حفظ نمايد و در پشت‌سر بلندى آن زيادتر است .\r\nكلاه‌خودهاى سرداران و افسران عاليرتبه با نقوش زيبائى از طلا و نقره در جلو كلاه‌خود و سينه‌بند متعلق بقرون 16 و 17 ( كلكسيون مؤلف )\r\nو عقب و طرفين بطور قرينه زينت يافته‌اند .\r\n\r\n","description":"","footnote":"","page_name":" 386 ","page_number":418},
  {"content":"\r\n\r\nاكنون روى اين كلاه‌خودهاى قديمى پوست كشيده و با آنها يك قسم طبل كوچكى درست مىكنند و در موقع شكار همراه مىبرند و وقتى كه بخواهند قوش از شكار برگردد آن را بصدا درميآورند .\r\n\r\nتير و كمان\r\nكمان يكى از سلاح‌هاى مطلوب ايرانيان قديم بود كه تا قرن نوزدهم در ايران معمول بوده است و آن را با نهايت دقت ميساخته‌اند . « شاردن » بشرح كمانهائى كه در عصر او معمول بوده است پرداخته و ميگويد : « كمانهاى ايران به شكل بسيار قشنگى ساخته ميشوند و در تمام كشورهاى خاورى ارزش قابل ملاحظه‌اى دارند . كمانرا از چوب و شاخ حيوانات ميسازند يعنى آنها را روى هم قرار داده با پى حيوانات محكم مينمايند و روى آن را با پوست درختى كه صاف و لغزنده باشد ميپوشانند »\r\nاين سياح مىبايستى در تعريف كمان‌هاى ايرانى گفته باشد كه اين كمان ها اغلب طلائىرنك هستند و با نقوش جالب‌توجهى زينت يافته‌اند و صنعتگران با مهارت خاصى مجالس شكار يا جنك قهرمانانرا در روى آنها نمايش داده‌اند .\r\nانواع تير و كمان متعلق بقرون 17 و 18 ( كلكسيون مؤلف ) .\r\n\r\n","description":"","footnote":"","page_name":" 387 ","page_number":419},
  {"content":"\r\n\r\nباز شاردن در وصف تيراندازى با كمان ميگويد : « ايرانيان براى اينكه بهتر كمانرا به كار برند حلقه‌اى در روى زه آن قرار داده ، در موقع تمرين شست خود را در آن فروميبرند تا بتوانند زه را محكم بكشند . جنس اين حلقه هم از شاخ يا عاج يا سنك يشم است . يشم از جنس سنك مرمر است كه رنك سبز خوش‌نمائى دارد .\r\nدر ميان كلكسيونهاى اروپائى ، كمانها داراى ضمائمى هستند كه بادقت و در كمال ظرافت ساخته شده‌اند . تيرهاى كمانهاى ايرانى نوك مربع مانندى دارند و بدستهء مستقيمى منتهى ميگردند بعضى از اين تيرهاى آهنى با طلا زينت يافته و نوك آنها صيقلى و تيز است .\r\n\r\nشمشيرها\r\nدر دوران سلطنت مغولها سلاحهاى جالب‌توجهى در ايران ساخته شده است و چون تزيينات ممتازى از طلا و نقره دارند از ساير سلاحهاى قديمى تشخيص داده ميشوند . نقوش آنها غالبا جنك اژدها را با سيمرغ نشان ميدهد .\r\nدر ميان سلاحهائى كه براى حمله به كار ميبرده‌اند شمشير بيشتر و بهتر قابل استفاده بوده است ، بعضى از شمشيرها را در خود ايران ميساختند و بعضى را هم از افغانستان وارد مىكردند .\r\nشمشيرهاى ساخت ايران دسته‌اى دارند كه بر دنبالهء تيغه عمود است ولى دستهء شمشيرهاى كابلى از شاخه‌هاى خميده‌اى زينت يافته است كه بموازات تيغه قرار گرفته‌اند .\r\nشمشيرهاى ايرانى عموما منحنى هستند و تيغهء آنها پهن است و غالبا داراى نقش‌هاى خيالى هستند و صيقل خوبى دارند . شمشيرهائى كه در اوايل اسلام ساخته شده‌اند غالبا داراى عباراتى از قبيل « نصر من اللّه و فتح قريب » و غيره ميباشند . دستگيرهء شمشيرهاى ايرانى با حكاكيهاى عميق زيبائى زينت يافته و طلا و نقره هم در آن به كار رفته است . دستهء آنها هم مانند دستهء كاردها داراى دو قطعه شاخ يا عاج است و در انتهاى آن گلولهء مخروطى شكلى قرار دارد كه با قبضه زاويهء قائمه‌اى تشكيل ميدهد .\r\n\r\n","description":"","footnote":"","page_name":" 388 ","page_number":420},
  {"content":"\r\n\r\nانواع كارد و شمشير و خنجر كار قرن 18 ( كلكسيون مؤلف )\r\n\r\n","description":"","footnote":"","page_name":" 389 ","page_number":421},
  {"content":"\r\n\r\nقبضهء شمشير گاهى با حكاكى تزيين شده و گاهى داراى مدالى است كه در آن ، تاريخ ساخت يا كلمهء مقدسى نقش بسته است .\r\n« شاردن » نقل مىكند كه در زمان او هيچيك از ايرانيان بدون اين شمشيرهاى سركج از شهر بيرون نميرفتند . تيغهء اين شمشيرها بقدرى برنده بود كه بر طبق داستانهاى قديمى اگر با دست پهلوانى بسوارى زده ميشد او را از فرق سر تا روى زين بدونيم ميكرد . شمشير آبدار ايرانى در دنيا مشهور بوده است ، مينياتورهاى قرون شانزده و هفده پهلوانان دليرى را نمايش ميدهند كه با شمشير حريف را مانند خيارى بدونيم كرده‌اند .\r\nقبضهء شمشيرهاى افغانى اغلب از يك قطعه فولاد ساخته شده و داراى صور و تزيينات طلائى است و در روى تيغهء آن خطوط فرورفتهء مستقيم يا منحنى ديده مىشود .\r\n\r\nخنجر\r\nخنجرها دو نوعند ، بعضى تيغهء راست و مستقيم و بعضى تيغهء سركج دارند . تيغهء نوع اول در دسته‌اى كه از استخوان معروف بشيرماهى ساخته شده فرورفته است ، سر تيغه تقريبا مثلث شكل است و هرقدر به طرف دسته ميرود پهن‌تر مىشود تا استحكام داشته باشد و دستهء آن هم دستگيره‌اى به شكل نيم‌دايره دارد .\r\nخنجرهاى سركج اغلب داراى دسته‌اى هستند كه از شاخ گاو يا عاج ساخته شده است تيغهء آنها بسيار نازك است ولى در پشت ضخامت زيادى دارد . در روى تيغه و در پشت آن شيارهائى به منظور استحكام ترسيم شده و با نقوش طلائى زينت يافته است نوك آنها هم مخروطى شكل است تا تيغه در برخورد با اشياء سخت محفوظ بماند .\r\nيك قسم سلاح ديگر هم‌اكنون در تمام ايران مخصوصا در خراسان زياد ديده مىشود . اين سلاح كه به شكل شمشير مستقيم دو دم است قمه نام دارد . طوايف چركس عموما قمه‌اى بكمر ميبندند كه انتهاى غلاف آن تا زانو ميرسد . اين سلاح داراى غلافى آهنى است كه با رشته‌هاى سيم و زر زينت يافته است . قمه را در ايران و بيشتر در قفقاز ميسازند و فقط يكطرف تيغهء آن را با طلا و نقره زينت مينمايند ، طالبين اسلحهء قديمى نبايد\r\n\r\n","description":"","footnote":"","page_name":" 390 ","page_number":422},
  {"content":"\r\n\r\nبراى اين زينت‌ها اعتبارى قائل شوند زيرا كه اكنون صنعتگران اسلحهء سادهء قديمى را بدست آورده آنها را با نقش‌هاى خوش‌نما و مطلوبى حكاكى و آرايش ميكنند .\r\n\r\nانواع تفنگها\r\nدر زمانهاى پيشين اسلحهء دفاعى ايرانيان منحصر بود بكمان و شمشيرهاى منحنى و كارد و خنجر ولى بعدها در زمانيكه چندان دور نيست تفنگ هم در ايران معمول گرديد . قديم‌ترين تفنگى كه ما توانستيم در ايران بدست آوريم يك تفنگ فتيله‌ايست كه در آخر قرن هفدهم و آغاز قرن هجدهم بدست صنعتگران ايرانى ساخته شده است و ما در اينجا بشرح آن ميپردازيم :\r\nطول اين تفنگ يك متر و هشتاد سانتيمتر است . قنداق آن طويل و مستقيم و داراى كنده‌كاريهائى است كه از قطعات عاج پر شده‌اند و ورقهء مس مشبكى هم در روى آن ديده مىشود . در زير ورقهء مسين تكه‌هاى پارچهء ابريشمى ديده مىشود كه شايد محتوى طلسمى بوده‌اند . فتيله‌اى كه براى آتش زدن باروت به كار ميرفته در يك قسم لگن كوچك منقوشى قرار دارد و داراى سرپوش كوچكى است كه در روى محورى قرار گرفته است تا باروت را از فاسد شدن در هوا محفوظ نگاهدارد .\r\nدر طول لوله يك قطعه استخوان ماهى قرار دارد . قنداق هم بوسيلهء بندهاى فلزى بلوله متصل شده است . براى نشانه گرفتن هم سوراخى در عقب لوله و تكمه‌اى در سر تفنگ قرار داده‌اند . در روى لوله نيز نقوشى حكاكى شده كه جنك حيوانات سبع يا افتادن غزالى را در چنگال ببر بيرحمى نشان ميدهند و سه تصوير كوچك مختلف هم از شكار باقوش كه هميشه در ايران معمول بوده است در روى لوله ديده مىشود . انتهاى لوله به شكل سر بزكوهى است كه دو شاخ بلند و گوشهاى درازى دارد و رويهمرفته عارى از ظرافت و قشنگى نيست . سنبهء اين تفنگ هم مانند ساير تفنگها در زير لوله قرار گرفته است .\r\nاين تفنگ بادقت و مهارت خاصى ساخته شده و با نقوش خوش‌نمائى زينت يافته است و از هنرمندى زيادى كه در آن به كار رفته ميتوان فرض كرد كه بشاهنشاه ايران تعلق داشته است .\r\n\r\n","description":"","footnote":"","page_name":" 391 ","page_number":423},
  {"content":"\r\n\r\nصنعتگر براى تزيين آن مقدار زيادى طلاى خالص به كار برده است ولى متأسفانه مرور زمان و كثرت استعمال ، يك قسمت از اين ورقه‌هاى نازك طلا را از ميان برده است ولى از آنچه باقيمانده ميتوان فهميد كه صنعتگر چه اندازه در تزيين آن دقت به كار برده است تا بتواند با مهارت و استادى صحنه‌هاى شكار جاندارى را در روى لوله نمايان كند . تفنگ فتيله‌اى ديگرى بدست آورديم كه شايد سلاحى بوده است كه در روى برج و باروى شهرها به كار ميرفته است زيرا كه وسعت دهانهء آن 23 ميليمتر است و مخزن آن گنجايش باروت زيادى دارد و مسلم است كه بواسطهء سنگينى كسى نميتوانسته است آن را بدست گيرد و به آسانى حمل‌ونقل نمايد . قنداق اين تفنگ هم مانند تفنگى كه در پيش بشرح آن پرداختيم با عاج زينت يافته و قطعات صدف را بريده به شكل مطلوبى در روى آن نصب نموده‌اند ، بعلاوه طلاى زيادى هم براى تزيين لولهء آن به كار رفته است كه در غالب جاها نقوش آن محو شده است ولى اگر اين لوله را مدت 24 ساعت در آب اسيددار بگذارند نقوش آن ظاهر مىشود .\r\n\r\nتفنگهاى چقماقى\r\nچندى بعد ايرانيان بساختن تفنگهاى چقماقى موفق شدند .\r\nما يكى از نمونه‌هاى آن را در اينجا شرح ميدهيم : اين تفنگ از حيث ساخت ساده‌تر از آنها كه قبلا شرح داديم نيست ، لولهء اين تفنگ به شكل كثير السطوح است و با طلا زينت يافته است . صنعتگر حكاكى عميقى در فولاد كرده ، بعد جاهاى خالى را با طلا پر نموده و با سوهان صاف كرده است . در داخل لوله هم هشت خط فرورفته ديده مىشود كه صنعتگر براى سرعت گلوله در آن ايجاد كرده است ، اين تفنگ در اواسط قرن نوزدهم ساخته شده است و علاوه بر تزيينات طلائى دانه‌هاى كوچك مرجان هم در روى آن ديده مىشود و لوله هم بوسيله بست‌هاى نقره بقنداق متصل شده است .\r\n\r\nتفنگهاى چاشنىدار\r\nتفنگهاى چاشنىدار كه بعدها در ايران معمول شدند همان تفنگهاى فتيله‌اى و چقماقى بودند ولى طورى آنها را تعمير كردند كه بجاى فتيله و سنك بتوان با چاشنى آنها را منفجر نمود .\r\nتفنگهاى دو شاخه‌دار از اين نوع هستند ، دوشاخهء آنها كه در نزديكى دهانهء لوله\r\n\r\n","description":"","footnote":"","page_name":" 392 ","page_number":424},
  {"content":"\r\n\r\nقرار دارد براى اين است كه تفنگ در روى زمين محكم قرار گيرد و در موقع منفجر شدن انواع تفنگها و طپانچه‌هاى فتيله‌اى و چقماقى متعلق بقرون 18 و 19 ( كلكسيون مؤلف ) .\r\nباروت تكان نخورد و اكنون هم از اين نوع تفنگها در ايالات دوردست ايران ديده مىشود . متأسفانه مدتى است كه ساختن تفنگ در ايران رو بتقليل گذارده است زيرا كه اروپائيان تفنگهاى زيادى از نوع مارتين و موزر بايران وارد كرده‌اند و در اصفهان هم كه سابقا كانون اسلحه‌سازى بود اكنون به طرز اروپائى تفنگ ميسازند .\r\n\r\nطپانچه‌ها\r\nطپانچهء ساخت ايران بندرت يافت مىشود زيرا كه اكنون تمام اسلحهء ايرانيان از اروپا وارد مىشود . ما در اينجا دو نوع طپانچهء ساخت ايران را نشان ميدهيم . قنداق آنها كوچك است و لولهء آنها با طلا زينت يافته است . قطر دهانهء آنها زياد و ضخامت لوله كم است تا سبك‌وزن باشند .\r\nطپانچه‌هاى چقماقى بسيار زيبا هستند و در ساختن آنها استادى و مهارتى به كار رفته است .\r\n\r\nضمائم اسلحه\r\nسلاحهاى مذكور در فوق ضمائمى هم دارند كه بطور اختصار بشرح آنها ميپردازيم . در بازار اصفهان از اين ضمائم زياد ديده مىشود كه در به دو نظر نميتوان فهميد فايدهء آنها چه بوده و در چه\r\n\r\n","description":"","footnote":"","page_name":" 393 ","page_number":425},
  {"content":"\r\n\r\nضمائم اسلحه كار قرون 17 و 18 ( كلكسيون مؤلف )\r\n\r\n","description":"","footnote":"","page_name":" 394 ","page_number":426},
  {"content":"\r\n\r\nمواردى استعمال ميشده‌اند . در شكل مجاور قلاب كمربندى ديده مىشود كه در كمال ظرافت ساخته شده است و نيز در اين شكل چهار آلت چنگال مانند ديده مىشود كه سابقا آنها را بكمربند متصل ميكردند و شمشير را به آن ميآويختند . در وسط ، چقماق تفنگ بسيار متمازى ديده مىشود كه بسنگى برميخورده و باروت را مشتعل ميكرده است . كمى انواع دبه‌هاى باروت و ساچمه از مس و عاج و فولاد متعلق بقرن 18 ( كلكسيون مؤلف )\r\n\r\n","description":"","footnote":"","page_name":" 395 ","page_number":427},
  {"content":"\r\n\r\nپائين‌تر وزنه‌اى ديده مىشود كه براى تعيين مقدار باروت تفنگ به كار ميرفته است .\r\nدستهء شمشيرى هم هست كه در نهايت ظرافت حكاكى شده و با طلا زينت يافته است .\r\n\r\nدبهء باروت و ساچمه‌دان\r\nدبه‌هاى باروت را باشكال مختلف ساخته‌اند . ما يكى از نمونه هاى معمولى آن را كه به شكل قايق كوچكى ساخته شده است در اينجا نشان داده‌ايم ، در آن بوسيلهء صفحهء آهنى فنردارى بازوبسته مىشود . اين صفحه نيز گاهى شكل مرغ خيالى را دارد كه سر آن بدهانهء ظرف باروت تكيه مىكند و گاهى هم با اشكال خيالى ديگرى زينت شده است .\r\nاسلحه‌سازان دبه‌هاى باروت فلزى را با مفتولهاى مسى زينت كرده‌اند و گاهى با مفتولهاى نقره نقش‌هاى مطلوبى در روى آنها بوجود آورده‌اند و يك نوع ديگر هم هست كه به شكل شيپور ساخته شده تا باروت به مقدار كم از آن خارج گردد . ما يكنوع دبهء باروتى يافتيم كه بالتمام از عاج ساخته شده بود ، نوع ديگرى را هم ديديم كه از مفرغ ساخته بودند و داراى حكاكيهاى زيبائى بود . بعضى از اين دبه‌ها هم از شاخ گاو ساخته شده و به طرز بسيار جالب‌توجهى نقاشى شده‌اند .\r\n\r\nقسمت پنجم كاشيها و ظروف لعابى\r\nساختن كاشى از زمانهاى بسيار قديم در ايران معمول بود . و ايرانيان اين صنعت را بدرجهء كمال رسانيده بودند و از تكه پاره‌هائى كه در كاخهاى ويران ايران يافت مىشود ميتوان بكمال آنها پى برد .\r\nظروف لعابى را با خاكى ميساختند كه سفيد و شفاف بوده است . ايرانيان طرز ساختن اين ظروف را از چينيان ياد گرفته‌اند . اكنون هم ظروف لعابدارى ميسازند كه بسيار نازك و ظريف هستند . ظروف كاشى قديمى ايران از حيث لطافت و ظرافت مانند بهترين ظروفى هستند كه از كارخانه‌هاى اروپا بيرون ميآيند و اغلب تزيينات سفيد و\r\n\r\n","description":"","footnote":"","page_name":" 396 ","page_number":428},
  {"content":"\r\n\r\nآبى برجسته‌اى دارند . اكنون اين نوع ظروف در ايران كمياب هستند و اگر پيدا شوند ايرانيان قدر آنها را ميدانند و برايگان از دست نميدهند و در استعمال آنها نهايت احتياط را مراعات ميكنند .\r\n« شاردن » در شرح مسافرت خود راجع بكارخانه‌هاى كاشىسازى ايرانى اشاره‌اى كرده است و مينويسد :\r\n« كارخانه‌هاى زيادى براى ساختن ظروف مينائى در تمام ظرف آب سفالى متعلق بقرن 15 كه در حدود نيشابور پيدا شده است ( كلكسيون مؤلف )\r\nكشور ايران وجود دارد و بهترين نوع اين ظروف در شهرهاى شيراز و مشهد و يزد و كرمان و مخصوصا در يكى از نواحى كرمان موسوم بزرند ساخته مىشود . لعاب اين ظروف ميناى خالص است و بقدرى ظريف و شفاف است كه نميتوان بدرستى تشخيص داد كه كار ايران است يا كار چين . در اروپا ظروف ايرانى بجاى ظروف چينى خريدوفروش مىشود .\r\nلعاب آنها بقدرى قشنگ و جاندار است كه نميتوان با قلم بتوصيف آنها پرداخت . »\r\nدر شهر كاشان كاشيهاى بسيار ظريف و ممتازى ميسازند . در يزد هم كاشىسازى معمول است ولى محصول آنها ضخيم‌تر از محصول كاشان است و خاك آنها نرم‌تر از خاكى است كه در كاشان به كار مىبرند ، اما رنگ آبى آنها درخشنده‌تر از رنگ آبى كاشيهاى ساخت كاشان است .\r\nاكنون هم فخاران ايرانى ظروف بسيار ظريفى ميسازند كه با كارهاى ساخت چين چندان تفاوتى ندارند . گاهى هم صنعتگران علامت چينى در آن‌ها نقش ميكنند و بجاى ظروف چينى ميفروشند و اگر صنعتگران ماهر و متخصص بدقت اين ظروف را\r\n\r\n","description":"","footnote":"","page_name":" 397 ","page_number":429},
  {"content":"\r\n\r\nبررسى نمايند ميفهمند كه اينها از حيث نقش و لعاب با ظروف ساخت چين تفاوت دارند .\r\nدرهرحال در پاره‌اى از اين ظروف نقوش قشنگى با الوان قرمز و آبى و لاجوردى بطور برجسته يا فرورفته ديده مىشود .\r\nدر شهرهاى يزد و كرمان نيز ظروفى ميسازند كه خمير آنها تراكم بيشترى دارد و نقوش آنها با رنك سياه در زمينهء سفيدى ترسيم شده است و شبيه بظروفى هستند كه در آغاز قرن چهاردهم بتوسط فخاران عرب ساخته شده و رنك قلع مانندى دارند .\r\nدر شهر قم هم فخاران يكنوع گل متخلخلى به كار مىبرند و از آن كوزه‌هاى بدون لعاب و ليوانهائى ميسازند كه آب را خنك نگاه ميدارند . بعلاوه در اين شهر ظروف منقوشى هم ميسازند كه نقاط برجسته‌اى برنك فيروزه در آنها ديده مىشود .\r\nدر شهر همدان نيز ظروفى ميسازند كه رنك خرمائى دارند .\r\nدر شهر مشهد از يكنوع سنك آبىرنگ ظروفى درست ميكنند . معدن اين سنك كاسه‌هاى كاشى الوان كار قرون 18 و 19 ( كلكسيون مؤلف )\r\n\r\n","description":"","footnote":"","page_name":" 398 ","page_number":430},
  {"content":"\r\n\r\nدر حوالى شهر واقع است . اين سنك سخت نيست و ميتوان آن را به سهولت تراشيد .\r\nاز اين سنك قورى و قهوه‌جوش و ديك و غيره ميسازند كه زوار آن‌ها را خريده بعنوان ارمغان باوطان خود مىبرند .\r\n\r\nكاشيهاى فلزى رنك\r\nدر ميان ظروف كاشى آنهائى كه داراى انعكاس فلزى باشند در اروپا زيادتر طالب دارند . اين ظروف در غالب ايالات و ولايات ايران يافت ميشوند ولى بيشتر در شهر كاشان و نواحى آن مخصوصا در قصبهء نطنز ساخته ميشوند . يكنوع از آنها نقش‌هاى زردرنگ و زمينهء سفيدى دارد و با اشكال هندسى تزئين يافته است . ظروفى كه در زمان قديم ساخته شده‌اند سوارانى را نمايش ميدهند كه در گردش و تفريح هستند .\r\nنوع ديگر اين ظروف زمينه آبى لاجوردى دارند و نقش‌هاى آنها با آب طلا ترسيم شده است . رنك آنها گاهى مانند برنج و گاهى مانند مس قرمز است و پاره‌اى هم داراى رنگى مايل برنك سبز هستند . ما يكى از اين ظروف كاشى فلزى رنك را ديديم كه مانند كوزهء دهان‌گشادى بود و دسته‌اى هم داشت . نقاشى آن مانند كتيبه‌اى بود كه معلوم شد فقط نقش است و مفهومى ندارد . در تنهء آن نقش سه نفر سوار بود كه سرهاى آنها بسرهاى سواران جنگى مغول شباهت داشت رنگ نقوش آن متمايل برنك گل سرخ بود . ميناى آن بسيار قشنك و معرف قابليت و مهارت سازنده بود . پايه آن بدون نقش بود و رنك آن به خاك طباشير شباهت داشت . درون آن هم لعاب خرمائى رنك بسيار خوش‌نمائى داشت . اين ظروف در اواخر قرن سيزدهم و آغاز قرن چهاردهم ساخته شده‌اند .\r\nدر كلكسيون موسيو « شفر »  Shefer  كه يكى از باستان‌شناسان مشهور است بشقاب كوچكى ديديم كه در مركز آن تصوير ببرى ديده ميشد كه روى غزالى افتاده است و زمينهء آن از شاخ و برك و گل زينت يافته بود . اين ظرف از ساخته‌هاى قرن پانزدهم است .\r\nما ليوانى بدست آورديم كه در قرن شانزدهم ساخته شده است درون آن از لعاب سفيد\r\n\r\n","description":"","footnote":"","page_name":" 399 ","page_number":431},
  {"content":"\r\n\r\nو پشت آن از لعاب آبىرنگى مستور است . در داخل آن شش قسمت منظم به شكل قاب عكس نقاشى شده است و در ميان هرقسمت سبدى پر از گل ديده مىشود و در مركز آن هم جنگلى نمايان است كه پر از درختان ميوه و گل مىباشد ، زنجيرهء دور آن نيز از اشكال مثلث درهم فرورفته‌اى تزيين يافته است . تركيب رنك مايل بسرخ آن با زمينهء آبى پشت ظرف زيبائى خاصى دارد . در اين قسمت درختان سرو كوهى در ميان نباتات عظيم الجثه سر برآورده‌اند و درختان گل‌دار با درختان خميده هم‌آغوش هستند و حيوانات خيالى در زمينهء آن گردش ميكنند . ما اين ظرف را در حوالى مشهد در نزد ملائى يافتيم و آن را با مبلغ زيادى از او خريديم . ملا ميگفت اين ظرف را در قبرى كه در چند كيلومترى شهر مشهد واقع است يافته‌اند .\r\nدر كلكسيونهاى عمومى و خصوصى گاهى كوزه‌هاى قشنگى از همين نوع ديده كوزه قليانهاى كاشى منقش كار قرون 17 و 18 ( كلكسيون مؤلف )\r\nمىشود . اينها كوزه‌هاى قليان هستند كه براى خنك كردن دود تنباكو به كار ميروند .\r\nدرازى كردن آنها براى اين است كه ميانهء چوبى قليان در آن جاى گيرد .\r\n\r\n","description":"","footnote":"","page_name":" 400 ","page_number":432},
  {"content":"\r\n\r\nدر كلكسيون لاتودرى كه اكنون در موزهء لوور است بعضى از اين ظروف يافت ميشوند كه ما قبلا عكس آنها را در جلد اول نشان داده‌ايم . اين كوزه‌ها از حيث آراستگى شكل و ظرافت تزيين و نقاشيهاى ممتاز بسى جالب توجه هستند . اغلب آنها در قسمت بالا يك حلقهء فلزى دارند كه شكستگى يا لكهء ناجورى را ميپوشاند ولى اكنون اين لكه نظر بمرور زمان و كثرت استعمال نقصى محسوب نميشود .\r\nاز اين نوع كاشى فلزى رنك ظروف گوناگون بزرك و كوچك بسيار ظريفى ساخته‌اند ، مخصوصا فنجان‌هاى قهوه‌خورى كه در پايه‌هاى مسين يا نقره‌اى قرار دارند بسيار قشنك و ظريف هستند .\r\nاكنون از اين نوع ظروف در ايران كمتر يافت مىشود ، يعنى از وقتى كه ايرانيان بارزش آن‌ها پى برده‌اند بيشتر از طالبين اروپائى در حفظ آن‌ها ميكوشند و برايگان از دست نميدهند .\r\n\r\nظروف مينائى با نقوش برجسته\r\nدر ميان ظروف كاشى كه رنك فيروزه‌اى دارند ، ظرفى را يافتيم كه عمقى دارد و داراى نقاشى بسيار زيبائى است كه طوطيهاى كوچكى در ميان آن ديده مىشود و در پائين آن ، قسمت نوار مانندى است كه داراى نقوش برجسته‌اى مىباشد . اين ظرف در قرون دوازده و سيزده ساخته شده و از كاوشهائى كه در حوالى نيشابور به عمل آمده پيدا شده است و اكنون مدت ده سال است كه در تصرف ما مىباشد .\r\nظرف ديگرى را هم ديديم كه شكل عجيبى داشت و شترى را نمايش ميداد كه در پشت خود ظرفى را حمل ميكرد و چند مجسمهء انسان اين ظرف را در روى سر نگاهداشته بودند اين ظرف در دورهء ساسانيان ساخته شده و نظير آن در كلكسيونهائى كه همه ، شكل حيوانات را دارند ديده مىشود .\r\n\r\nفخارى خراسان\r\nدر ميان ظروفيكه لعاب فيروزه‌اى رنگ دارند نوعى هم هست كه در خراسان در حوالى شهر سبزوار پيدا مىشود . شكل اين ظروف ساده است ولى عارى از آراستگى و قشنگى نيست . اين‌ها\r\n\r\n","description":"","footnote":"","page_name":" 401 ","page_number":433},
  {"content":"\r\n\r\nاغلب به شكل قيفى هستند كه به گردن باريكى منتهى ميگردد و بعضى هم به شكل كوزه‌هاى شكم‌بزرك گردن‌دراز هستند ، گاهى هم فخاران از روى تفنن بتقليد چينىها گلدانهائى ساخته‌اند كه پايهء طويل و شكم برآمده‌اى دارند . تمام اين ظروف رنك آبى فيروزه‌اى دارند و چون رنك‌آميزى آنها از روى قواعد خاص و نظم ترتيب معينى نبوده است كيفيت مخصوصى دارند . در اين ظروف غالبا روغن ميريخته‌اند و بمرور زمان لعاب آنها جابجا تركيده است ولى اين تركها بجاى اينكه از هم‌آهنگى آنها بكاهند صورت ديگرى به آنها داده‌اند كه خالى از لطف نيست .\r\nپاره‌اى از اين ظروف مينائى با خطوط سياهى زينت يافته‌اند و گاهى اين خطوط بشقابيكه داراى نقوش سياه در زمينه آبى است ، كار نيشابور متعلق بقرن 18 ( كلكسيون مؤلف )\r\nبشقاب كاشى كه داراى نقوش الوان است ، كار خراسان متعلق بقرن 18 ( كلكسيون مؤلف )\r\nتيره‌رنك در زمينه شفاف برجستگى دارند . ما در خراسان يكنوع ليوانهاى آبخورى ديديم كه مانند چينيهاى ساخت قرن هيجدهم فرانسه تزئين يافته بودند و چنين به نظر ميآيد كه با آنها معاصر باشند .\r\nدر پاره‌اى از اين ظروف صنعتگر ترتيب خاصى را اختيار كرده است و بقدرى نقش سياه در زمينه كشيده كه رنك‌آميزى آن تغيير كرده است . در اين نقشها مرغانى ديده ميشوند كه در ميان گلها و شاخ و برگها ميدوند .\r\nامروز هم از اين نوع كاشيهاى فيروزه‌اى رنگ با نقش سياه در ايران ميسازند كه\r\n\r\n","description":"","footnote":"","page_name":" 402 ","page_number":434},
  {"content":"\r\n\r\nبه سهولت ميتوان آنها را از ساخته‌هاى قديمى تشخيص داد زيرا كه لعاب آبى فيروزه‌اى اينها كم‌رنك است و خطوط سياه هم به طرز خطوط قديمى در اينها ترسيم نشده است .\r\n\r\nكاشيهاى ساخت رى\r\nصفت مميزهء ظروف كاشى زمينه سفيد قديمى طوقى است كه در اطراف ظرف برنك بور مايل بسياهى دور زده است . ما در تهران چند نمونه از اين ظروفرا كه از كاوش در خرابه‌هاى رى بدست آورده بودند ديديم كه صورت اشخاصى را در آنها نقاشى كرده بودند ولى قيافهء آنها بجاى اينكه بايرانيان شباهت داشته باشد بيشتر بمغولها شبيه بود .\r\nرنگهائيكه بكثرت در اين ظروف قديمى به كار رفته‌اند قرمز و نارنجى و آبى فيروزه‌اى و آبى كمرنك و خرمائى تيره ميباشند و ظروفيكه ما ديديم متعلق بقرون سيزده و چهارده بودند . متأسفانه هيچيك از آنها سالم از زير خاك بيرون نيامده است ، ما يكى از آنها را كه ميبايستى متعلق بقرن شانزدهم باشد بدست آورديم اما اين ظرف شكسته و ناقص است و داراى نقش ببر و يك حيوان خيالى است كه بوسيلهء گل سرخ درشتى از هم جدا شده‌اند .\r\nاين گل سرخ شكفته مانند گلهائى است كه اكنون در روى قاليها ته كاسه كه داراى نقوش الوان است - كار رى متعلق بقرون 13 و 14 ( كلكسيون مؤلف )\r\nديده مىشود . معلوم است كه اين ظرف كوزهء گردن‌درازى بوده كه گردن آن شكسته و از ميان رفته است .\r\nظرف ديگرى كه مطلوب ايرانيان است گلدانى است كه شكم آن برآمده است و در بالاى آن پنج دهانهء كوچك در اطراف دهانهء بزرك قرار دارد كه رويهم شش دهانه ميشوند و در اطراف آن خط آبى تيره‌اى مانند طوق ترسيم شده كه مسلما از صنعتگران\r\n\r\n","description":"","footnote":"","page_name":" 403 ","page_number":435},
  {"content":"\r\n\r\nمملكت چين تقليد شده است . اگر از نزديك بمطالعهء اين ظرف بپردازند نقاشيهاى بسيار جالب‌توجهى را خواهند ديد : در ميان دورنمائى دو غزال ببازى و تفريح سرگرم هستند ، درخت كهن‌سالى هم ديده مىشود كه شاخه هاى خود را مانند بازوهاى انسان خم كرده است .\r\nصنعتگر محض تفنن سر بچهء شيطانيرا كه مشغول تماشاى غزالان است از تنهء درخت درآورده . كمى دور تر پروانه‌اى در بالاى سر غزالان در پرواز است بعلاوه صنعتگر ايرانى نيستان و جنگل سروى هم تشكيل داده و مثل اين گلدان كاشى با نقوش آبى در زمينهء سفيد متعلق بقرن 17 ( كلكسيون مؤلف )\r\nاست كه مخصوصا خواسته است منظره‌اى بسازد كه با كارهاى هنرمندان زردپوست مورب چشم تفاوت داشته باشد .\r\nيكى از ظروف بسيار نفيسى هم كه ما آن را در اين شكل نمايش داده‌ايم قهوه جوشى است كه ده سال قبل در شهر مشهد از درويشى خريديم . مادهء تركيبى آن مانند ظروف چينى ظريف است و بدنهء آن داراى هشت سطح است و در هرسطحى مدال كوچكى نقش بسته است و تمام اين مدالها با نقش‌هاى قشنك برجسته‌اى تزيين يافته‌اند و حاشيهء بسيار زيبائى هم در ابتداى گردن دارد . اين ظرف را يكى از مالكين قديمش\r\n\r\n","description":"","footnote":"","page_name":" 404 ","page_number":436},
  {"content":"\r\n\r\nكه ارزشى براى آن قائل بوده در ظرفى فولادى قرار داده كه با طلا تزيين شده است و منظورش اين بودهء كه آن را از شكستن حفظ نمايد .\r\n\r\nمنشاء استعمال كاشى در معمارى\r\nبسيارى از سياحان و باستانشناسان از گنبدها و منارهائيكه با كاشيهاى مينائى زينت يافته‌اند ، باندازه‌اى توصيف كرده اند كه مشكل است ديگرى بتواند چيزى علاوه بر نوشته‌هاى آنان در تعريف آنها بقلم آورد . نويسندگان قهوه‌جوش كاشى در قاب فولادى مزين به طلا متعلق بقرن 15 ( كلكسيون مؤلف )\r\nزبردست ما راجع بابنيهء زيبا و بىنظير ايران و تأثيرى كه در خاطر بيننده ايجاد ميكنند بنحو كمال قلم‌فرسائى نموده‌اند بنابراين ما نميتوانيم چيزى بر نوشته‌هاى آنها اضافه كنيم و فقط به نشان دادن شكل و اوضاع اين كاخهاى زيبا و مساجد و مدارس بيمانند اكتفا مينمائيم .\r\nتاريخ استعمال كاشى را نميتوان بطور قطع معين كرد . همينقدر معلوم است كه ابتدا انسان ظروفى از گل ميساخته و آنها را بوسيلهء آفتاب ميخشكانيده است و بعدها بطريقهء طبخ آنها پى برده است و چون اين گل پخته متخلخل بوده و معمولا آب در آن نفوذ ميكرده به اين فكر افتاده است كه آن را با لعابى بپوشاند و اين كار را با كوشش و آزمايش انجام داده و بعد هم آجرهاى لعابدار را براى تزيين خانه به كار برده است .\r\nدر خرابه‌هاى شهر قديمى رى كاشيهائى بدست ميآيد كه داراى لعاب فلزى هستند و نشان ميدهند كه در زمانهاى قديم براى تزيين عمارات به كار ميرفته‌اند .\r\n\r\n","description":"","footnote":"","page_name":" 405 ","page_number":437},
  {"content":"\r\n\r\nمنبر كاشى امامزاده در خانات خيوه كه داراى نقوش آبى در زمينهء سفيد است متعلق بقرن 17\r\n\r\nصنعت كاشىسازى در قرون 16 و 17\r\nدر موقعى كه شاردن در ايران اقامت داشته كاشىسازى يكى از صنايع مهم اين كشور بوده است . او مينويسد : « صنعتگران ايرانى در روى سفال نقوش بسيار زيبائى ترسيم ميكنند . كاشىسازان قطعات كاشى نقش‌دار مربع را خوب به عمل ميآورند و كاشيهاى ظريف و درخشنده و جاندارى ميسازند كه من نظير آنها را در ساير كشورها نديده‌ام . »\r\nچنين به نظر ميآيد كه ابتدا كاشيهاى تزيينى بطور ساده در بدنهء ديوار به كار ميرفته‌اند و\r\n\r\n","description":"","footnote":"","page_name":" 406 ","page_number":438},
  {"content":"\r\n\r\nكتيبه‌ها و ساير زينت‌هاى برجسته كاشى بعدها معمول شده‌اند . بطوريكه معلوم شده در زمان قديم صفحات كاشى را براى تزيين قبور اشخاص بزرك استعمال ميكرده‌اند . كاشيهائى كه لعاب آنها مانند فلز درخشندگى دارد در دوران سلطنت سلجوقيان و مغولان در پوشش كاشى كه در مشهد بدست آمده است ، متعلق بقرن 17 ( كلكسيون مؤلف )\r\nايران ساخته شده‌اند و قبل از زمان سلطنت شاه عباس بزرك ( 1586 ) در ايران معمول بوده‌اند و در زمان حيات همين پادشاه هم براى تزيين كاخها و مساجد به كار ميرفته‌اند ولى پس از درگذشت شاه عباس صنعت كاشىسازى بتدريج رو بانحطاط رفته است . نظر باينكه كاشيهاى قديمى در اروپا ارزش دارند فخاران ايرانى بفكر افتاده‌اند كه شبيه آنها را بسازند ، اين كاشيهاى تازه باروپا هم وارد شده‌اند و طالبين بيهوش و بىاطلاع آنها را ميخرند .\r\n\r\n","description":"","footnote":"","page_name":" 407 ","page_number":439},
  {"content":"\r\n\r\n\r\nكاشيهاى بزرك مربع\r\nابتدا ديوارهاى عمارات را با صفحات كاشى مربع منقوش ميپوشاندند ، بعدها بساختن قطعات كاشى ستاره مانند موفق شدند و بدنهء عماراترا با اين قطعات كوچك به طرز مطلوبى زينت نمودند و توانستند با اين كاشيهاى كوچك الوان يك نوع موزائيك خوش‌نمائى تركيب نمايند .\r\nكتيبهء برجستهء كاشى كه داراى انعكاس فلزى است و از محرابى بدست آمده است ، متعلق بقرن 14 ( هديه لاتودرى به موزهء لوور )\r\n\r\n","description":"","footnote":"","page_name":" 408 ","page_number":440},
  {"content":"\r\n\r\nدر ميان صفحات كاشى مربع ، ما يك قطعه كاشى را كه در آن چراغ‌آويزى در روى كتيبه بسيار ممتازى بطور برجسته نمايان است براى نمونه در اين‌جا نشان ميدهيم . اين قطعه كاشى زيبا در قرن چهاردهم ساخته شده و متعلق بكلكسيون لاتودرى بوده كه چند ماهى است به تصرف دولت فرانسه درآمده و بموزه لوور منتقل شده است . چنين به نظر ميآيد كه قطعه كاشى كوچكترى هم به آن اتصال داشته و كناره‌هاى آن با انحناى قشنگى به دو كاشى مارپيچ منتهى ميشده است زيرا كه انتهاى آن‌ها در كنار اين قطعهء بزرك ديده مىشود ، صلابت مادهء اين قطعه كاشى از نقطهء نظر فنى قابل‌ملاحظه است .\r\nكاشيكارى داخل امامزاده‌اى در خانات خيوه - قرن 17\r\nدر كلكسيون موسيو « شفر » كه از اشياء بسيار قديمى تشكيل يافته يك صفحه كاشى وجود دارد كه ما در اينجا بشرح آن ميپردازيم . اين صفحه شخصى را نشان ميدهد كه در زير يك طاق نماى مثلث شكلى سرپا نشسته است و لباس او از پارچهء نوار مانندى است و مثل اينستكه اين نوارها را بهم دوخته‌اند . اين شكل در صنعت تزيينى\r\n\r\n","description":"","footnote":"","page_name":" 409 ","page_number":441},
  {"content":"\r\n\r\nايرانى زياد ديده مىشود . در قسمت خميدهء طاق كتيبهء طويل برجسته‌ايست كه با حروف آبىرنك در روى زمينهء سفيدى قرار گرفته است . در زير پاى اين شخص هم منظره‌اى است كه شكارگاهى را نمايش ميدهد . در اين صحنه سگهاى شكارى در ميان حيوانات وحشى ديده ميشوند و در طرفين آن هم دو شخص ايستاده‌اند ولى متاسفانه صورتهاى اين دو شخص معيوب شده‌اند . معلوم است كه ابتدا اين صفحه كاشى داراى لعاب فلزى بوده است و بعدها مرور زمان و آفتاب لعاب آن را از ميان برده‌اند و اكنون مانند آجرى به نظر ميرسد و از رنك‌آميزى و لعاب عارى است .\r\nقطعات كاشى بزرك صورت‌دار كه براى تزيين و پوشش در و ديوارها به كار رفته‌اند پوشش كاشى مسجد حاجى ربيع در حوالى مشهد\r\nاغلب داراى كتيبهء آبيرنگ برجسته‌اى هستند كه زمينهء آن داراى انعكاس فلزى است و گاهى شكل طوطيهاى كوچك قشنگى را نمايش ميدهند كه در ميان نباتات ميخرامند .\r\n\r\n","description":"","footnote":"","page_name":" 410 ","page_number":442},
  {"content":"\r\n\r\nيكى از صورتهائيكه صنعتگران ارزش بيشترى براى آن قائل بوده و ميخواسته‌اند هميشه براى زينت به كار برند صورت يك مرغ خيالى بهشتى بوده كه دم آن بشعلهء آتش فروزان شباهت داشته است . اين صورت در نقاشيهاى چينى هم ديده مىشود . ما دو نمونه از اين نوع صفحات كاشى در حوالى شهر مشهد بدست آورديم . در يكى از آنها اين مرغ را با رنك آبى فيروزه‌اى بطور برجسته نمايش داده‌اند و گلهاى رنگارنگى هم در زمينهء آن ديده مىشود اما صفحهء ديگر فقط داراى رنك كاشى لعابدار با انعكاس فلزى كه از خرابه‌هاى قوچان بدست آمده است . متعلق بقرن 15\r\nآبى يكدست و تندى است كه تنها صنعتگران نيشابورى طريقهء بدست آوردن آن را ميدانسته و به كسى ياد نميداده‌اند . در اين صفحه چند نقطه قرمز و سفيد با هم اختلاط پيدا كرده و يكنواختى رنك زمينه را بر طرف ميسازند و در قسمت فوقانى صفحه نقشى است كه حيواناتى را بطور برجسته نشان ميدهد .\r\n\r\n","description":"","footnote":"","page_name":" 411 ","page_number":443},
  {"content":"\r\n\r\nپايهء راست رواق مقبرهء شاهزاده خانم چوچوق بيكا ( متوفى بسال 1371 ) در سمرقند\r\n\r\n","description":"","footnote":"","page_name":" 412 ","page_number":444},
  {"content":"\r\n\r\n\r\nپوشش كاشى در تركستان\r\nدر مساجد تركستان مخصوصا در شهرهاى سمرقند و بخارا صفحات كاشى فيروزه‌اى رنك به كار رفته است . اين كاشىها تراشيده شده‌اند و برجستگى زيبائى دارند .\r\nما در حوالى شهر بخارا در فتح‌آباد نمونه‌هاى حيرت‌آورى از اين نوع كاشيها را در مقبره كوچكى ديديم كه در پوشش ديوارها به كار رفته بودند . صنعتگر طورى آنها را تركيب كرده بود كه اشكال هندسى منظمى را با نقاشيهاى مطلوبى نمايش ميدادند و معلوم بود كه اجزاء تركيبى را جداگانه تراشيده و رنك‌آميزى كرده و پخته‌اند و بعد آنها را بهم متصل نموده‌اند . نقش‌ها در اطراف يك ستارهء مركزى و يا درون كثير الاضلاعى كاشى مربع كه داراى تزيينات برجسته است و از مسجد فتح‌آباد بدست آمده است - متعلق بقرن 16 ( كلكسيون مؤلف )\r\nخودنمائى ميكردند . ما بهترين نمونهء اين نوع كاشىكارى را در سمرقند در مقبرهء شاهزاده خانمى ديديم .\r\n\r\nپوششهاى موزائيك\r\nدر تزيين ديوارها گاهى از كاشى يكنوع موزائيكى بوجود آورده‌اند كه بسيار قابل ملاحظه است . اين نوع موزائيك كاشى\r\n\r\n","description":"","footnote":"","page_name":" 413 ","page_number":445},
  {"content":"\r\n\r\nرا ما در مسجد بىبى خانم در سمرقند و سر در باشكوه مسجد آنائو در نزديكى عشق‌آباد ديديم . ما از پايهء راست جلو خان اين مسجد كتيبهء طويلى را برداشتيم كه كلمات آن با رنك مينائى سفيدى در زمينهء آبى تند جلوهء خاصى داشتند .\r\nپايهء راست سر در مسجد آنائو\r\n\r\n","description":"","footnote":"","page_name":" 414 ","page_number":446},
  {"content":"\r\n\r\nاز مسجد خواف هم كتيبهء كوچك بسيار زيبائى بدست آورديم و آن را با نهايت احتياط سالم بپاريس رسانديم .\r\nاين نوع كاشىكارى مانند موزائيك واقعى تركيب شده است . اجزاء تركيبى آن مانند موزائيك ايتاليائى از قطعات بلور مكعب تركيب نيافته است بلكه صنعتگر مانند استاد جواهرسازى هريك از شاخه‌ها و برگها و گلهاى كوچك را جداگانه بادقت زياد تراشيده و با سوهان صاف كرده و بعد در قسمت‌هاى مينائى زمينه به كار برده است .\r\nاين نوع موزائيك علاوه بر قشنگى اين حسن را هم دارد كه از دستبرد محفوظ ميماند و تجار ابله ارمنى نميتوانند اين لباس زيباى لاجوردى را از تن اين ابنيه قديمى بدر آورند و قطعات درهم‌ريخته‌اش را براى فروش باروپا بياورند .\r\n\r\nپوششهاى مختلف\r\nدر پايان يكنوع پوشش ديگرى را هم كه بوسيلهء كاشيهاى مربع بوجود آمده است شرح ميدهيم .\r\nما اين نوع كاشىكارى را در مسجد هزار اسب در نزديكى شهر خيوه ديديم . در ديوارهاى اين مسجد نقشه‌هاى مختلفى به كار رفته است . يكى از اين نقشه‌هاى قابل توصيف از صليب‌هاى متقاطعى تشكيل شده است كه در مركز آن شكل گلى ديده مىشود و از تقاطع بازوهاى آنها در اطراف گل يكنوع ستاره‌اى بوجود ميآيد كه داراى شانزده پره است . اين نقش‌ها به تزيينات يونانى شباهت دارند و صنعتگر باهوش طورى آنها را تركيب نموده كه خالى از تأثير نيستند .\r\nدر همين مسجد كوچك هزار اسب حاشيه‌هاى بسيار قشنگى از دواير در هم فرورفته ديده مىشود .\r\nگويا صنعتگر با فراست متوجه اين نكته بوده كه چشم از تماشاى اينهمه زينت ها خسته مىشود ، بنابراين در محل تقاطع خطوط ، گلهاى سفيد درشتى قرار داده و مركز آنها را سياه كرده است تا نقطه توقف و محل استراحت چشم باشند .\r\n\r\n","description":"","footnote":"","page_name":" 415 ","page_number":447},
  {"content":"\r\n\r\nدر بالاى ديوار در فاصلهء پنج يا شش مترى از زمين ، گيلوئى باريكى است كه با كاشيهاى مربع كه از مسجد هزار اسب خيوه بدست آمده است ( كلكسيون مؤلف )\r\nاشكال بيضى زينت يافته است . قسمت‌هاى برجستهء كاشيهاى مينائى در اطراف نقشه اصلى قاب ظريفى تشكيل ميدهند و بر شكوه و جلوه آن ميافزايند .\r\nاستاد ميناكار براى رفع يكنواختى تزيينات سفيدرنك ، در زمينهء آبى جابجا با رنك فيروزه‌اى روشن نقطه‌گذارى كرده و در جاهاى ديگر زمينه را فيروزه‌اى كرده است و به اين ترتيب بر قشنگى منظره افزوده است .\r\n\r\nصليب‌ها و ستاره‌ها\r\nنوع ديگر از تزيينات سطوح ديوارها تركيبى است از صليب ها و ستاره‌ها ، اين تركيبات مختلف مناظر خوش‌نمائى را تشكيل ميدهند .\r\nبهترين نمونه‌اى كه ما مىتوانيم از اين نوع تركيبات نشان دهيم كاشيهائى است\r\n\r\n","description":"","footnote":"","page_name":" 416 ","page_number":448},
  {"content":"\r\n\r\nپوشش كاشى كه از كاشيهاى مربع تركيب يافته و داراى نقشهاى سفيد در زمينهء آبى است و از امامزادهء خيوه بدست آمده است . متعلق بقرن 17\r\n\r\n","description":"","footnote":"","page_name":" 417 ","page_number":449},
  {"content":"\r\n\r\nكه مادام لاتودرى بيادگار شوهر خود بموزه لوور تقديم كرده است . از تركيب اين قطعات كاشى نقشه‌اى بوجود آمده كه بهتر از آن را نمىتوان به تصور آورد . پاره‌اى از اين صليب‌ها و ستارگان تزييناتى دارند و بعضى هم ساده و يكنواخت هستند . استاد ميناكار مخصوصا آنها را اينطور تركيب كرده تا ارزش و جلوهء قطعهء تزيين يافته كاملا معلوم شود زيرا كه اجتماع آنها بطور يكنواخت تأثير خوبى ندارد و اجزاء آن هم‌آهنك نميشود .\r\nغالبا از فكر هنرمندان زمان ما و نقشه‌هاى ابتكارى آنها تمجيد كرده و ميكنند ولى بايد ديد و فهميد كه آيا اين هنرمندان نقشه‌هائى بهتر از اين نقشه‌ها كه ما در زير نظر ناظر قرار ميدهيم تركيب نموده‌اند ؟ آيا در عصر ما هنرمندان نقشه‌هائى ايجاد كرده‌اند كه خوش‌نماتر از اين ستاره‌ها باشند ، آيا مىتوانند گلها و شاخ و برگها را طورى نمايش دهند كه جلوهء بهترى داشته باشند ؟ آيا مىتوان در يك صفحه كاشى صورت انسان را بهتر از اين تصوير كرد ؟\r\nما بسيار خوشوقتيم كه اين مجموعهء نفيس و گرانبها اكنون جزء ذخاير ملى ما كاشىهائى كه داراى نقوش سفيد در زمينهء آبى هستند و از مسجد حاجى ربيع بدست آمده‌اند و متعلق باوايل قرن 17 ميباشند ( كلكسيون مؤلف )\r\n\r\n","description":"","footnote":"","page_name":" 418 ","page_number":450},
  {"content":"\r\n\r\nپوشش كاشى مركب از ستاره و صليب كه داراى انعكاس فلزى هستند - متعلق بقرون 13 و 14 ( هديه مادام لاتودرى بموزهء لوور )\r\n\r\n","description":"","footnote":"","page_name":" 419 ","page_number":451},
  {"content":"\r\n\r\nشده است ، بديهى است كه مادام لاتودرى علو همت بىنظيرى از خود بروز داده و نگذارده است كه اين مجموعهء نفيس بكشور آمريكا مسافرت نمايد و آن را براى هنرمندان و عاشقان صنايع مستظرفه بعنوان نمونه و سرمشق باقى گذاشته است تا بتوانند نظاير آنها را در هنرهاى خود بوجود آورند .\r\nابعاد ستارگان و صليب‌هائى كه ما بشرح آنها پرداختيم زياد است ولى بايد دانست كه هنرمندان ايرانى نظاير آنها را هم با ابعاد كمترى ساخته‌اند و بطور برجسته در تزيينات به كار برده‌اند و بقدرى در اين تزيينات ذوق و سليقه دخالت داشته كه براستى تماشاى آنها نشاطآور است .\r\nچند مسجد كوچك هم در شهر مشهد هست كه هزارهء ديوارهاى آنها به همين ترتيب تزيين شده است ، متأسفانه ما نتوانستيم بتماشاى آنها موفق شويم زيرا كه بيگانگان از ورود به اين امكنهء مقدس ممنوع هستند .\r\nمسجد ورامين هم كه از بناهاى قديمى است داراى كاشيهاى ستاره‌اى بسيار ممتازى بوده كه اكنون اثرى از آنها بر جاى نمانده است زيرا كه متدرجا آنها را از جاى كنده و بخارجيان فروخته‌اند . اكنون پاره‌اى از اين كاشيها در موزهء هنرهاى زيباى شهر وين و موزهء فردريك در برلن ديده مىشود . خوشبختانه ما توانستيم در موقع فروش كلكسيون شفر چند قطعهء ممتاز از آنها بدست آوريم . اين كاشيها از لعاب مينائى فلزى كه ايرانيان معمولا آنها را كاشى آب طلائى ميگويند پوشيده شده‌اند و نقشه هاى سفيدرنگ آنها در روى زمينهء تيره‌اى ترسيم شده است .\r\n\r\nداستان محراب مسجد ورامين\r\nدر مسجد ورامين محرابى بود كه شش الى هفت متر ارتفاع داشت و داراى كاشيهاى فلزى بىنظيرى بود . در سالهاى آخر قرن نوزدهم كه انقلابى براى گرفتن مشروطيت در ايران بوجود آمد بالطبع در همه‌جا بىنظمى و هرج‌ومرجى پديدار گرديد و اشخاص سود پرستى مخفيانه به اين محراب دستبرد زدند و مقدارى از كاشيهاى آن را بردند و به فروش رساندند . يكى از وزراى مقرب مظفر الدين شاه مقدار زيادى از اين كاشيها را بدست آورد\r\n\r\n","description":"","footnote":"","page_name":" 420 ","page_number":452},
  {"content":"\r\n\r\nو در صندوقهائى گذارد و آنها را جزء صندوقهاى ارباب خود محرمانه بپاريس آورد و در دكانى در خيابان چهارم سپتامبر در معرض فروش گذارد . طالبين هنرهاى زيباى شرقى سر در مقبرهء شاهزاده خانم چوچوق بيكا در سمرقند ( كليشهء پول‌نادار )\r\n\r\n","description":"","footnote":"","page_name":" 421 ","page_number":453},
  {"content":"\r\n\r\nبه زيارت آنها شتافتند ولى چون طمع وزير ايرانى بىاندازه بود كسى به خريدن آنها موفق نگرديد و پس از چند ماه دوباره در صندوقها جاى گرفتند و بمحلهء ماربوف  ( Marbeuf )  منتقل شدند و در آنجا در طويله‌اى قرار گرفتند و تا چند ماه قبل هم در آنجا بودند . ما آرزومنديم كه اين كاشيهاى بىنظير در يكى از موزه‌هاى كشور فرانسه بماند زيرا كه ديگر در قشنگترين كاخها و زيباترين مساجد ايران نظير اين كاشيها كه به اين خوبى از آسيب روزگار محفوظ مانده باشد يافت نميشود .\r\n\r\nقسمت ششم شيشه‌گرى\r\n\r\nشيشه‌سازى فنيقيها\r\nاين مسئله مسلم شده است كه قدما از ديرزمانى طرز ساختن شيشه را ميدانستند و اين صنعت را تا اندازه‌اى تكميل كرده بودند .\r\nدر ميان مصنوعات قديمى ساخت فنيقيه كه زمان بسيار ممتدى در زير خاك مانده و اكنون در اثر كاوش بدست آمده‌اند نمونه مصنوعات شيشه‌اى نيز پيدا مىشود و وجود اين صنعت را در زمان قديم نشان ميدهد . در اعصار قديم شيشه‌هاى ساخت فنيقيه از حيث ظرافت و لطافت و شفافيت شهرتى داشته‌اند و اكنون هم از زير خاك آئينه هائى بيرون ميآيد كه با مهارت خاصى زينت شده‌اند . در موزه‌ها آئينه‌هاى قديمى بسيار ديده مىشود كه به طرز جالب‌توجهى مرغان و حيوانات را با نقش‌هاى مطلوبى نمايش ميدهند و گاهى هم صنعتگران براى آرايش آئينه ورقه‌هاى نازك طلا در خمير آن داخل ميكردند و آنها را به صورت حيرت‌آورى در ميآوردند كه مانند احجار كريمه جلوه داشتند .\r\nمركز عمدهء كارخانه‌هاى آئينه‌سازى در شهرهاى بزرگ و آباد صور و صيدا بوده است . بنابر نوشته‌هاى « پلين » مورخ معروف ، قرن‌ها صنعت شيشه‌گرى و آئينه‌سازى در اين دو شهر وجود داشته است .\r\n\r\n","description":"","footnote":"","page_name":" 422 ","page_number":454},
  {"content":"\r\n\r\nپوشش كاشى محراب مسجد اردبيل - قرن 15\r\n\r\n","description":"","footnote":"","page_name":" 423 ","page_number":455},
  {"content":"\r\n\r\nگور امير ( قبر امير تيمور )\r\n\r\nشيشه‌سازى در عصر ساسانيان\r\nقديمىترين نمونه‌اى كه ما از شيشه‌سازى خاورى داريم ظرف بسيار قشنگى است كه در كتابخانهء ملى محفوظ است . زمينهء اين ظرف از ورقه طلائى تشكيل يافته كه آن را جابجا دايره مانند بريده‌اند\r\n\r\n","description":"","footnote":"","page_name":" 424 ","page_number":456},
  {"content":"\r\n\r\nو صنعتگر در اين زمينه مدالهاى كوچكى از بلور معدنى تراش‌دار و شيشه به كار برده است . اين ظرف آنتيك گرانبها معروف بجام سليمان بوده است و در سال 1797 از صومعه سن دنيس  ( Saint - Denis )  بكابينهء مدالها منتقل شده است .\r\nخبر افسانه مانندى هم هست كه آن را خليفهء بزرگ هارون الرشيد برسم هديه براى جام خسرو اول متعلق بدورهء ساسانيان ( كلكسيون مدال‌هاى كتابخانهء پاريس )\r\nشارلمانى فرستاده است . راجع به صورتى كه در مدال مركزى آن نمايش داده شده زياد بحث كرده‌اند . كشيشهاى معبد سن‌دنيس عقيده داشتند كه اين صورت يكى از پادشاهان اسرائيل است اما چند سالى است كه با تحقيقات و مطالعات زياد معلوم شده كه اين شكل متعلق بخسرو اول ساسانى است ( 579 - 571 ) .\r\n\r\n","description":"","footnote":"","page_name":" 425 ","page_number":457},
  {"content":"\r\n\r\nدر موقع ظهور پيغمبر اسلام ( ص ) هم شيشه وجود داشته است زيرا كه در يكى از سوره‌هاى قرآن بشفافيت شيشه اشاره شده است « 1 » .\r\n\r\nشيشه‌سازى در خاور در قرون 13 و 14\r\nاگرچه نمونه‌اى از شيشه‌هاى ساخت اعراب كه متعلق به پيش از اواخر قرن سيزدهم باشد تاكنون بدست نيامده ولى از نوشته‌هاى مورخين قديمى كه در قرون يازده و دوازده در سلك حيات بوده‌اند چنين استنباط مىشود كه قبل از قرن سيزدهم صنعت شيشه‌گرى در خاور وجود داشته است .\r\nاين مورخين مينويسند كه در عصر آنها شيشه‌سازى در شهرهاى اسكندريه و قاهره و صور و حلب و انتاكيه و دمشق و ايران معمول بوده و شيشه‌هاى قشنگ سفيد و قرمز و سبز و زرد و آبى ميساخته‌اند و مخصوصا شيشه‌گرى حلب شهرتى داشته است .\r\nمورخ معروف موسوم به حافظابرو كه در قرن چهاردهم در سلك حيات بوده چنين مينويسد :\r\n« يكى از صنايع مهم شهر حلب شيشه‌گرى و آئينه‌سازى است . در هيچ جاى دنيا آئينه‌اى نظير آئينه‌هاى حلبى يافت نميشود . وقتى كه انسان در بازار آئينه‌سازان وارد مىشود از تماشاى آئينه‌هاى خوش‌نما دل برنميگيرد و نميخواهد از آن بازار بيرون آيد . در آنجا انواع آئينه‌ها را با ذوق و سليقهء خاصى تزيين كرده‌اند . آئينهء حلبى بقدرى خوب است كه در تمام ممالك عالم مشترى دارد و هرساله مقدار زيادى بخارج ميرود و بمنزلهء تحفهء نفيسى است كه مردم بلاد ديگر بعنوان هديه به بزرگان و دوستان خود تقديم مينمايند . »\r\nعلاوه بر حلب شهر دمشق هم در شيشه‌گرى و آئينه‌سازى شهرتى داشت و نظر به همين شهرت بود كه آئينه‌هاى مزين به طلا و مينا را كه از كارخانه‌هاى شام و مصر و يونان بيرون ميآمدند بنام آئينه‌هاى دمشقى به فروش ميرساندند .\r\n\r\nشيشه‌گرى در ايران از قرن 15 تا 19\r\nشيشه‌گرى خاورى پس از طى يكدورهء درخشان رونق خود را از دست داد زيرا كه در ايتاليا هم شيشه‌سازى معمول شد و مخصوصا در شهر و نيز شيشه‌ها و آئينه‌هائى ساختند كه از هر\r\n\r\n\r\n","description":"","footnote":"\r\n( 1 ) اشاره به آيهء نور است .\r\n","page_name":" 426 ","page_number":458},
  {"content":"\r\n\r\nحيث بر محصولات خاورى برترى پيدا كردند و با بهاى كمترى ببازارها آمدند . در ايران تا اواخر قرن شانزدهم شيشه‌سازى معمول بود و از وقتى كه شيشه‌هاى ايتاليائى بايران وارد شد اين صنعت در آنجا رو بتحليل رفت . شاردن شيشه‌هاى ساخت شيراز و اصفهان را نمىپسندد و مينويسد : « شيشه‌ها و آئينه‌هائى كه در ايران ساخته مىشود همه ناقص و ظروف شيشه‌اى متعلق بقرون 18 و 19 ( كلكسيون لاتودرى )\r\nمعيوب و پر از حبابهاى بدنما هستند . در هشتاد سال قبل يكنفر ايتاليائى طماع و ممسك بايران آمد و صنعت شيشه‌گرى را با گرفتن پول زياد بشيرازيان تعليم داد و اگر من آگاهى كاملى نداشتم تصور ميكردم كه ايرانيان اين صنعت را از پرتقاليها ياد گرفته‌اند . »\r\nبهرحال تاريخ تجديد صنعت شيشه‌گرى در ايران هروقت باشد اين نكته مسلم است كه پس از آن با سرعت زيادى روبترقى و كمال رفته است . در قرن هيجدهم در شهرهاى اصفهان و شيراز نمونه‌هاى بسيار خوبى ساخته شده كه با بهترين محصولات ايتاليائى برابرى ميكرده‌اند .\r\nخمير شيشهء ايرانى كاملا سفيد نبوده ولى در ساختن آن سليقه و ذوق دخالت\r\n\r\n","description":"","footnote":"","page_name":" 427 ","page_number":459},
  {"content":"\r\n\r\nداشته و آنچه تاكنون باقى مانده همه آراسته و خوش‌نما هستند . آفتابه‌هاى بزرگ شيشه‌اى و ساير ظروف گردن‌دراز ساخت قديم كه اكنون در اروپا هستند مانند بهترين محصولات قديمى ايتاليا آراسته و زيبا ميباشند .\r\nشيشه‌گران ايرانى طرز رنك كردن شيشه را بنحو كمال ميدانسته‌اند و آنها را با رنگهاى آبى تند و سبز تيره و زرد و خرمائى و غيره ميساخته‌اند و بدن ظروف شيشه‌اى را در نهايت ظرافت تزيين مىكرده‌اند و گاهى هم آنها را مانند تور مشبكى زينت ميداده‌اند .\r\nهنوز هم ظروف شيشه‌اى قديمى در اصفهان يافت مىشود و تنك‌هاى كوچك ظريفى ديده مىشود كه آنها را گلابپاش ميگويند ، گردن اين ظروف با حلقه‌هاى قشنك شيشه زينت شده و شكم بعضى از آنها برجسته و بعضى ديگر فرورفته است .\r\nيكنوع ظروف شيشه‌اى گردن‌دراز هم كه دهانهء آنها مانند قيف است براى نگاهدارى گلاب ميساخته‌اند .\r\nاكنون هم در شهر قم شيشه‌گرها ظروف قشنگى ميسازند ، پاره‌اى از آنها شكم ظروف شيشه‌اى ساخت ايران كار قرن 19 ( كلكسيون مؤلف )\r\n\r\n","description":"","footnote":"","page_name":" 428 ","page_number":460},
  {"content":"\r\n\r\nفرورفته‌اى دارند و گردن آنها هم با شيشه به شكل مارپيچ زينت يافته است . در اين شهر انواع و اقسام ظروف شيشه‌اى ساخته مىشود و تمام زوار در موقع مراجعت گلاب پاش يا ظروف ديگرى خريده بعنوان ارمغان براى دوستان و آشنايان خود مىبرند .\r\nدر شيراز يكنوع ظروف شيشه‌اى ميسازند كه پهلوهاى آنها فرورفته است و در روى زمين قرار نميگيرند بلكه بايد آنها را به ديوار يا چيز ديگرى تكيه داد .\r\n\r\nآئينه‌كارى ابنيه\r\nايرانيان در قديم مايل بودند مانند آشوريها داخل اطاقهاى خود را با كاشيهاى مينائى و قطعات آئينه زينت نمايند . اين طريقهء تزيين تاكنون هم در ايران باقى مانده و مطلوب است . در كاخها و منازل اعيان و ثروتمندان تالارهائى ديده مىشود كه با قطعات شيشه تزيين يافته‌اند و گيلوئيها و كتيبه‌ها و ستونها و مقرنس‌كاريها همه با آئينه به شكل خوش‌نمائى زينت شده‌اند . اين آئينه‌هاى قلع‌زدهء نازك از آلمان بايران وارد مىشود و آنها را مخصوصا نازك ميسازند تا بتوان به سهولت باشكال هندسى بريد و براى پوشش سطوح به كار برد .\r\nقسمتى از آئينه‌كارى سالن كاخ سردار اسعد بختيارى در جونقون\r\n\r\n","description":"","footnote":"","page_name":" 429 ","page_number":461},
  {"content":"\r\n\r\nما در اين صفحه يكنوع آئينه‌كارى را كه در كاخ سردار اسعد بختيارى در جونقون ديديم نشان ميدهيم . صنعتگر در اين صفحه پس از اتمام كار ، در روى سطح صيقلى آئينه با رنك سفيد نقشهاى جالب‌توجهى بوجود آورده است كه كمى شباهت بپارچه‌هاى تور دارند ، اگرچه اين نقاشى دوام زيادى ندارد ولى اكنون بسيار زيبا و خوش‌نما مىباشد .\r\nدر اصفهان هم در اواسط قرن نوزدهم در كاخى كه مجاور كاخ چهلستون بوده و عمارت سرپوشيده نام داشته قشنگترين و قديم‌ترين طرز آئينه‌كارى موجود بوده .\r\nمتأسفانه چندى قبل اين بنا منهدم شده و فقط عكسى كه سياح معروف پاسكال كست  ( Pascal - Coste )  از آن گرفته باقى مانده است و ما آن را در اين‌جا نقل مىكنيم .\r\nاز روى اين عكس نمىتوان آنطور كه بايدوشايد بجزئيات تزيين و هنرمندى استاد سازندهء آن آگاه گرديد ولى ناظرين دقيق مىتوانند از روى اين عكس تا اندازه‌اى باصل آن پى برند . عمارت آئينه‌خانه اصفهان هم به همين ترتيب ساخته شده بود ولى اين كاخ هم‌اكنون از ميان رفته و اثرى از آن بر جاى نمانده است .\r\nايرانيان بيشتر از ساير ملل عاشق آئينه‌هاى بزرك هستند و چون در ايران حمل و نقل اين گونه آئينه‌ها خالى از اشكال نيست اغلب سالم به مقصد نميرسند و كمياب هستند و كسانى كه داراى چنين آئينه‌ها باشند بسيار خوشوقت ميباشند و براى آنها ارزشى قائلند .\r\n% \r\nقسمت هفتم صنعت نساجى\r\n\r\nقديمترين پارچه هاى خاورى\r\nصنعت پارچه‌بافى در ايران در زمان قديم بسيار اهميت داشت و بمنتها درجهء كمال رسيده بود ، نساجان مواد گرانبهائى را از قبيل ابريشم و مفتول سيم و زر در پارچه به كار ميبردند و منسوجات بسيار نفيس و بىنظيرى ميبافتند . نمونهء اين نوع پارچه‌هاى گرانبهاى قديمى اكنون در موزه‌هاى اروپا و كليساهاى قديمى موجود و محفوظ است .\r\n\r\n","description":"","footnote":"","page_name":" 430 ","page_number":462},
  {"content":"\r\n\r\nمنظرهء داخلى قصر سرپوشيده در چهارباغ اصفهان - از كتاب ابنيهء جديد ايران تأليف پاسكال كوست 1867\r\n\r\n","description":"","footnote":"","page_name":" 431 ","page_number":463},
  {"content":"\r\n\r\nدر قرون وسطى فرانسويان نميدانستند كه اين پارچه‌ها محصول كدام‌يك از كشورهاى دنيا هستند .\r\nهمينقدر ميدانستند كه اين منسوجات از كشورهاى دور خاورى كه در آنطرف درياها هستند باروپا وارد مىشوند .\r\nغالبا سياحان با عزم و بلند همت با زحمات زيادى نمونهء آنها را بكشورهاى باخترى ميآوردند و ثروتمندانى كه مالك آنها بودند مانند جواهر قيمتى در حفظ آنها ميكوشيدند ، پاره‌اى از ثروتمندان هم براى نشاندادن خلوص عقيده و ايمان خود آنها را بكليساها تقديم ميكردند تا براى پوشش صندوقهاى محتوى يادگار هاى مقدس به كار روند ولى پارچه ابريشمى داراى نقش انسان ، كار قرن 16 ( كلكسيون وور )\r\nبدبختانه طوفان خطرناك انقلابات اين يادگاريهاى قديمى را از ميان برد . اكنون فقط قطعاتى از اين منسوجات در بعضى از كليساها مخصوصا مانس  ( Mans )  و سانس  ( Sens )  و شينون  ( Chinon )  و بايون  ( Bayonne )  محفوظ مانده و بعظمت و تمدن باستانى ايران گواهى ميدهند .\r\nآلمانيها پارچهء كفن شارلمانى را كه از منسوجات ايران بوده در اكس لاشاپل  ( Aix La chapelle )  حفظ كرده‌اند .\r\n\r\n","description":"","footnote":"","page_name":" 432 ","page_number":464},
  {"content":"\r\n\r\nدر شهر كلنى  ( Cologne )  و خزائن كليساهاى سنت اورسول  ( Saainte ursule )  و سن كونيبر  ( Saint - Cunibert )  نمونه‌هائى از تافته‌هاى ايرانى متعلق بقرون ششم و هشتم باقى مانده است .\r\nدر قرن دوم قبل از ميلاد مردم آسياى مركزى با ابريشم آشنائى داشتند زيرا پارچهء ابريشمى داراى نقش طاوس و طوطى ، كار قرن 17 ( كلكسيون وور )\r\nكه چينىها آن را به شكل نخ به آن نواحى صادر ميكردند . پارتها نيز در دوران اقتدار خود نساجان قابلى داشتند كه منسوجات پشمى و كتانى خوبى براى آنها ميبافتند و بعدها طرز بافتن پارچه‌هاى ابريشمى را دريافتند و چون ميخواستند اين صنعت منحصرا بخودشان تعلق داشته باشد و ديگران از اسرار آن آگاه نكردند تمام ابريشم چين را بايران وارد ميكردند و پس از آنكه به صورت پارچه درميآوردند بكشورهاى ديگر صادر مينمودند .\r\n\r\n","description":"","footnote":"","page_name":" 433 ","page_number":465},
  {"content":"\r\n\r\nدر قرن چهارم ميلادى ايرانيان تجارت با شرق اقصى را منحصر به خود كرده بودند\r\nپارچهء ابريشمى كه داراى نقوش متقارن است و پهلوانان ساسانى را نمايش ميدهد كه بر اسب‌هاى بالدار سوارند و در يكدست « هوم » و در دست ديگر شير كوچكى دارند كار ايران در قرون 6 و 7 ( متعلق بموزهء  Kunstgewerbe  در برلن )\r\n\r\n","description":"","footnote":"","page_name":" 434 ","page_number":466},
  {"content":"\r\n\r\nو پارچه‌هائى كه از راه زمينى بساحل « مالابار » وارد ميشدند و همچنين مصنوعات چينى كه از راه دريا بوسيلهء كشتيها بهندوستان جنوبى و جزيره سيلان ميرسيده همه را يك جا ميخريدند و بعد بآسياى صغير و ممالك ديگر صادر ميكردند بنابراين تجارت شرق و غرب منحصرا به آنها اختصاص داشت .\r\nروميان تا قرن پنجم ابريشم را از ايرانيان ميخريدند و چون در معاملات با تجار ايرانى پيوسته باشكالاتى برميخوردند « ژوستىنين » امپراطور رم براى رفع اشكال درصدد برآمد با اهالى حبشه كه مالك قسمت زيادى از عربستان بودند سازشى كند و پيمان تجارتى با آنها ببندد شايد بتواند به اين وسيله تجارت قديمى را كه سابقا از راه بحر احمر انجام مييافت دوباره برقرار نمايد ولى اقدامات او به نتيجه‌اى نرسيد زيرا كه پادشاه حبشه به او پاسخ داد كه مبارزه كردن با تجار ايرانى در بازار هندوستان براى او امكان‌پذير نيست .\r\nبهرحال نمونهء اين پارچه‌هاى نفيس هنوز هم در بعضى از خزائن ملى ما يافت مىشود ، بطوريكه در پيش هم اشاره كرديم اين پارچه‌ها بوسيلهء اولين مسيحيانى كه براى زيارت بخاور رفته بودند باروپا وارد شدند .\r\nدر تزيين پارچه‌هاى قديمى ايرانى آثار مذهبى هم دخالت داشته است زيرا كه در اغلب آنها بتهء « هوم » يا گياه مقدس زردشت و تصوير آتشكده‌ها ديده مىشود ، اين دو شعار مذهبى هميشه در ميان دو حيوان يا دو مرغ كه روبروى يكديگر ايستاده‌اند قرار دارند و اگر در طى قرون عديده اين طرز تزيين فراموش شده است روبرو بودن دو حيوان يا دو چيز از ميان نرفته و مشخص منسوجات قديمى ايران است .\r\nمعمولا اين پارچه‌ها با صور خيالى مانند حيوانى كه بدن آن به شكل اسب است و شاخى در پيشانى دارد و يا طاوس هندى كه گاهى آدمى بر آن سوار شده و همچنين با شكل انسان و اسب و عقاب و ببر و يوزپلنك و ساير حيواناتى كه در ايران و هندوستان وجود دارند و انواع گل و ريحان و درختان سيب و نارنج تزيين يافته‌اند .\r\n\r\n","description":"","footnote":"","page_name":" 435 ","page_number":467},
  {"content":"\r\n\r\n\r\nمنسوجات خاورى در قرون وسطى\r\nدر قرون وسطى منسوجات خاورى از عجايب و غرايب صنعتى محسوب ميشدند و اروپائيان با نظر حيرت به آنها مينگريستند و چون عقايد موهوم نيز بر روح مردم آنزمان تسلط داشت و عامه مردم باصول و رموز اين صنعت آشنا نبودند آنها را كار دست موجودات ماوراء الطبيعه ميپنداشتند ، شعراى آنزمان هم در منظومات خود بتعريف آنها پرداخته و گفته‌اند كه پارچهء زرى با نقوش زرد در زمينهء آبى ، كار قرن 18 ( كلكسيون مؤلف )\r\n\r\n","description":"","footnote":"","page_name":" 436 ","page_number":468},
  {"content":"\r\n\r\nاين پارچه‌ها محصول دست پريان و جادوگران سفيدپوش و موجودات غير مرئى ميباشند .\r\nدر قرن نهم خراسان و گرگان و طبرستان و آذربايجان و ديلم و كردستان و فارس ممتازترين ايالات امپراطورى اسلام محسوب ميشدند و صنعت حريربافى در اين ايالات رونق داشت و مهمترين منبع عايدات آنها بود .\r\nالمقدسى جغرافيادان عرب مينويسد : « شهرهاى شوشتر و يزد و فسا در بافتن منسوجات ابريشمى مشهور ميباشند ، مخصوصا فسا در فراهم نمودن مصنوعات مختلف بر تمام شهرها برترى دارد . در اين شهر انواع پارچه‌هاى تافته و زرى ميبافند كه با طلا و نقره زينت يافته و نظير آنها در هيچ جاى دنيا ديده نميشود .\r\nفرشهاى گرانبهائى براى خليفه يا براى تجارت ميبافند كه در قشنگى و ظرافت و زيبائى نقشه بىمانند هستند . پارچه‌هائى هم با نخ پشمى ميبافند كه جلوهء آنها بسى بيشتر و بهتر از پارچه‌هائى است كه با ابريشم بافته شده‌اند .\r\nمنسوجات پشمى و ابريشمى فسا در همه‌جا طالب دارد و اشخاص ثروتمند و با سليقه در خريد آنها با هم رقابت مينمايند و از آنها البسهء فاخرى براى خود درست مىكنند .\r\n\r\nدخول طلا در منسوجات ابريشمى\r\nدر قديم نساجان نمىتوانستند مفتولهاى ضخيم طلا را براى زينت در پارچه‌هاى نازك به كار برند بلكه فقط آنها را در فرشبافى به كار ميبردند و اگر مورخين قديمى راجع بمنسوجات طلائى چيزهائى نوشته‌اند مقصود آنها قالى و قاليچه بوده كه مفتول طلا براى تزئين در آنها به كار ميرفته است .\r\nبهرحال نميتوان تاريخ ايجاد مفتولهاى نرم و نازك طلا و به كار بردن آنها را در منسوجات ابريشمى بدرستى تعيين كرد ، همينقدر ميدانيم كه قبل از قرن دهم معمول نبوده است و همين كه توانستند سيم و زر را تبديل بورقه‌هاى نازك نموده و بدور نخ به‌پيچند در پارچه‌بافى مورد استعمال قرار گرفت ، معمولا دو كلاف به كار ميبردند كه\r\n\r\n","description":"","footnote":"","page_name":" 437 ","page_number":469},
  {"content":"\r\n\r\nيكى ابريشم خالص و ديگرى نخ طلا پيچيده بود . ابريشم براى تشكيل زمينه و طلا براى نقش‌ها به كار ميرفت .\r\nتئوفيل  ( theophile )  كشيش معروف كه در قرن دوازدهم ميزيسته است پارچهء زرى كه زمينهء آن گلى است و نقوشى برنگهاى آبى و زرد و سبز دارد ، كار قرن 18 ( كلكسيون مؤلف )\r\nكتابى راجع بمينياتور و زرگرى نوشته و در اين باب توضيحاتى مىدهد . او مينويسد :\r\n« طلا و نقره را با زحمت زياد آنقدر ميكوبند تا ورقه‌هاى نازكى بدست آيد و بتوان آنها را بدور نخ پيچيد و براى تزيين منسوجات زرى به كار برد . » چنين به نظر مىآيد كه در آن‌زمان هم تقلب رواج داشته است زيرا كه همين كشيش مىنويسد : « نساجان براى اينكه پارچه‌هاى زربفت كم‌بها فراهم نمايند ورقه‌هاى كاغذ آب طلا داده را بجاى مفتول\r\n\r\n","description":"","footnote":"","page_name":" 438 ","page_number":470},
  {"content":"\r\n\r\nبدور نخ‌ها ميپيچند و در منسوجات به كار مىبرند . اين پارچه‌ها ابتدا درخشندگى و ظاهر آراسته‌اى دارند ولى نقش آنها بمرور زمان محو مىشود . »\r\n\r\nمنسوجات گرانبهاى ايران در قرون 13 تا 16\r\nدر قرن سيزدهم صنعت نساجى ايران شهرت عالمگيرى داشت . مخصوصا منسوجات يزدى در تمام دنيا ارزش قابل ملاحظه‌اى داشت .\r\nهمه‌ساله از اين شهر مقدار زيادى پارچه‌هاى نفيس زرى به تمام كشورهاى باخترى و كشورهاى شرق اقصى صادر ميگرديد . در ساير شهرهاى ايران هم از قبيل نيشابور ، مرو ، اصفهان ، شوشتر و شيراز قسمتى از انتهاى يك شال زرى كه در زمينهء طلائى آن نقوشى برنك‌هاى قرمز و بلوطى و سفيد وجود دارد ، كار قرن 17 ( كلكسيون مؤلف )\r\nپارچه‌بافى معمول بود و پارچه‌هاى ابريشمى و پنبه‌اى منقوش از كارخانه‌هاى اين شهرها بيرون ميآمد .\r\n\r\n","description":"","footnote":"","page_name":" 439 ","page_number":471},
  {"content":"\r\n\r\n« ماركوپولو » سياح معروف كه در آنزمان كشورهاى مختلف آسيا را ديده از كارخانه‌هاى نساجى ايران تعريف مىكند و برترى آنها را بر كارخانه‌هاى دنيا ثابت مينمايد و مينويسد :\r\n« در ايران عدهء زيادى از دسترنج خود امرار معاش مينمايند . بسيارى از صنعتگران و نساجان مصنوعات خوب و پارچه‌هاى زرى نفيسى با نقش‌هاى خوش‌نما ميبافند و تجار ايرانى آنها را بكشورهاى ديگر ميفرستند . »\r\nنقاشان عرب چون از كشيدن شكل انسان ممنوع بودند به ترسيم نقشه‌هاى منظم هندسى پرداختند و در نباتات و گلهاى آسيائى مطالعاتى كرده شكل آنها را با مهارت و سليقه در نقاشيهاى خود نمايش دادند . در قرون چهارده و شانزده نقاشان باندازه‌اى در اين سبك نقاشى پيشرفت حاصل كردند كه كارهاى آنها بىنظير بود و هيچ كشورى نميتوانست در اين سبك با آنها برابرى نمايد .\r\nنساجان و معماران هم از همين سبك تقليد ميكردند و ساخته‌هاى خود را با همين طرز نقاشى ميآراستند . اغلب اين پارچه‌ها كتيبه‌اى داشتند كه فرمولهاى مذهبى يا نام سفارش دهنده در آنها ديده ميشد . گاهى هم در اين كتيبه‌ها صنعتگر براى مالك پارچه از خدا طلب خير و سعادت ميكرد .\r\n\r\nپارچه‌هاى مخلوط با سيم و زر\r\nدر دوران سلطنت صفويه پارچه‌هاى مخلوط با سيم و زر براى لباس زنان بزرگان و يا براى پرده و پوشش ديوار اندرونها و كاخها به كار ميرفت .\r\nدر زمان سلطنت شاه عباس كبير صنايع مستظرفه در ايران بمنتها درجهء كمال رسيد و نظر باينكه اين پادشاه بترقى كشور خود علاقمند بود پيوسته صنعتگران و هنرمندان را تشويق ميكرد و به همين جهت صنعت و هنر در ايران پيشرفت قابل ملاحظه‌اى كرد و هنرمندان و صنعتگران احترامى يافتند . شاردن كه در آن‌زمان در ايران اقامت داشت در اين‌باره چنين مينويسد :\r\n« نظر باينكه ايرانيان در تربيت كرم ابريشم تخصص دارند و محصول ابريشم در\r\n\r\n","description":"","footnote":"","page_name":" 440 ","page_number":472},
  {"content":"\r\n\r\nپارچهء ابريشمى آبىرنك كه داراى نقوش متقارن است و سوار ساسانى را نمايش ميدهد كه بر اسب بالدارى سوار است و با سيمرغ ميجنگد . در وسط سواران گياه هوم ديده مىشود كه فرشته‌اى از آن بيرون آمده و سوار را يارى مىكند . كار ايران در قرون 6 و 7 ( متعلق به كليساى سنت‌اورسول در شهر كلنى فرانسه )\r\n\r\n","description":"","footnote":"","page_name":" 441 ","page_number":473},
  {"content":"\r\n\r\nاين كشور فراوان است ، صنعتگران انواع چرخها و دوكها براى باز كردن ابريشم از پيله و كلاف كردن آن اختراع نموده‌اند . . .\r\nنساجان ابريشم را با سيم و زر مخلوط كرده منسوجات نفيسى ميبافند كه آنها را زرى مينامند . اين پارچه‌ها را با نقشه‌هاى گوناگون ميبافند بطوريكه ميتوان از آنها صد قسم مختلف بدست آورد . پاره‌اى از آنها يك‌رو و پاره‌اى دورو دارند يعنى پشت و روى آنها يكسان است . يكنوع پارچهء نفيس و خوش‌نمائى هم ميبافند كه در نوع خود منحصربفرد است و آن را مخمل زربفت مينامند .\r\nپارچه‌هائى كه در تزيين آنها طلا به كار رفته بسيار گرانبها هستند و اكنون يك گز آنها به مبلغ 50 تومان به فروش ميرسد ، خلاصه آنكه در تمام دنيا پارچه‌اى نفيس‌تر و گرانبهاتر از اين پارچه‌هاى زربفت ايرانى پيدا نميشود .\r\nدر يكدستگاه نساجى پنج يا شش نفر كارگر مشغول كار هستند و بعوض دو ماكو 24 تا 30 ماكوى مختلف به كار ميافتد . كارگرانى كه اين نوع پارچه‌هاى ممتاز را ميبافند هريك روزانه 15 تا 16 شاهى اجرت ميگيرند و مقدار بسيار كمى ميبافند .\r\nاين پارچه‌هاى گرانبها را ثروتمندان براى پردهء درها به كار مىبرند . مخمل زربفت از تمام اقسام پارچه‌هاى زرى قشنگتر و خوش‌نماتر است بخصوص مخملهائى كه كركهاى برجسته و مجعد دارند بسيار زيبا هستند . چيزى كه در اين پارچه‌ها قابل‌ملاحظه است اينست كه اگر پارچه بواسطهء كثرت استعمال و مرور زمان به كلى كهنه و فرسوده شود باز هم طلا يا نقره همان درخشندگى و جلوهء اوليهء خود را دارد .\r\nبيشتر اين پارچه‌هاى زرى نفيس و خوش‌نما در شهرهاى يزد و اصفهان و كاشان بافته ميشوند » .\r\nمتأسفانه بسيارى از اين پارچه‌هاى زرى كه تا امروز هم درخشندگى و جلوهء خود را حفظ كرده‌اند در محل تاشدن تركيده‌اند و علت آن هم اينست كه غالبا اين پارچه‌ها مدت چندين سال تاشده در صندوقها ميمانند و در جاهائى كه تاشده‌اند ميتركند .\r\nزنان بزرگزادهء ايرانى در موقع ازدواج مالك مقدارى از اين پارچه‌ها ميشوند\r\n\r\n","description":"","footnote":"","page_name":" 442 ","page_number":474},
  {"content":"\r\n\r\nو پس از برگزارى مراسم عروسى آنها را تا كرده و در صندوق محفوظ نگاه ميدارند .\r\nاين پارچه‌ها فقط در جشنهاى بزرك و مجلل ممكن است ديده شوند يعنى در اين مواقع پارچهء ابريشمى با نقوش متقارن كه بهرام گور را در حال شكار نمايش ميدهد ، كار ايران در قرون 7 و 8 ( متعلق به كليساى سن‌كونيبر در شهر كلنى )\r\n\r\n","description":"","footnote":"","page_name":" 443 ","page_number":475},
  {"content":"\r\n\r\nپارچهء زربفت بيزانسى شبيه بپارچه‌هاى ساسانى كه براى كفن « سنت‌سيويارد » به كار رفته است ، كار قرون 8 و 9 ( متعلق به كليساى سانس )\r\n\r\n","description":"","footnote":"","page_name":" 444 ","page_number":476},
  {"content":"\r\n\r\nاست كه از صندوق بيرون ميآيند و ديوارها و طاقچه‌هاى منازل را زينت ميدهند و بر شكوه و ابهت جشن ميافزايند و پس از آنكه چند روزى چشمان ناظرين را از قشنگى و درخشندگى خود خيره ساختند دوباره در صندوق پنهان ميشوند .\r\nنقش‌هاى اين پارچه‌هاى مختلف چندان تفاوتى با هم ندارند . پارچه‌هاى قرن هيجدهم داراى شكل‌هاى لوزى هستند كه در ميان آنها دسته‌گلى قرار دارد ، زمينهء پارچه‌هاى اين قرن درخشندگى بيشترى دارد و طلا و نقرهء زيادترى در آن به كار رفته است .\r\nنقش پارچه‌هاى اواخر قرن هيجدهم و آغاز قرن نوزدهم طوطى يا قوشى را نمايش ميدهد كه بر شاخهء درختى نشسته يا بلبلى كه بر شاخ گلى قرار گرفته است . اين نقش بانواع مختلف در پارچه‌ها ديده مىشود ، گاهى در روى زمينهء ساده‌اى جلوه‌گرى مىكند و گاهى باندازه‌اى زياد است كه زمينه را به زحمت ميتوان تشخيص داد .\r\nبافتن پارچه‌هاى زرى تا زمان سلطنت ناصر الدين شاه در ايران معمول بود و پس از او به كلى متروك ماند . نقشهاى اين پارچه‌ها با هم شباهت دارند و مخصوصا شكل برگ نخل در آنها زياد ديده مىشود و كم‌وبيش با گلهاى قشنك و ممتازى تزيين يافته‌اند .\r\nدر دو قرن اخير نساجان ايرانى شالهائى بافته‌اند كه طول آنها به 5 / 3 تا 4 متر ميرسد و عرض آنها 64 تا 70 سانتيمتر است ، زمينهء اين شالها داراى يك نوع نقش است و در دو انتهاى آنها شكل نخل يا گلدانى است كه با مفتولهاى سيم و زر تزيين يافته است .\r\nحواشى اطراف آنها هم زردوزى شده و داراى نقشه‌ايست كه از نباتات اقتباس شده و مانند قابى نقش مركزى را احاطه كرده است .\r\nبعضى از اين شالها يكپارچه و بعضى مركب از دو قطعهء كم‌عرض هستند كه طولا بهم اتصال يافته‌اند و دو پارچه بودن آنها به اين علت است كه گذراندن ماكو در عرض زياد براى نساجان خالى از اشكال نيست .\r\nمتروك ماندن نساجى ابريشم بدين‌جهت بوده است كه از اواسط قرن نوزدهم\r\n\r\n","description":"","footnote":"","page_name":" 445 ","page_number":477},
  {"content":"\r\n\r\nدرفش ابريشمى زردوزى شده كه الفونس نهم پادشاه كاستيل آن را در 1212 در جنك لاس ناواس از اعراب گرفته است . ( متعلق بصومعهء  Las Huelgas  در بورگوس )\r\n\r\n","description":"","footnote":"","page_name":" 446 ","page_number":478},
  {"content":"\r\n\r\nببعد مقدار زيادى پارچه‌هاى ابريشمى از روسيه بايران وارد شده است . ميدانيم كه از مخمل زمينه طلائى - كار ايران متعلق بقرون 16 و 17 ( كلكسيون دكتر آلبرفيگدور در وين )\r\nقرن شانزدهم ببعد نساجان قابلى در لهستان پيدا شدند و صنعت نساجى با ماشين در روسيه رونقى پيدا كرد و پارچه‌هاى مخلوط با رشته‌هاى طلا از آن كشور بخارج و مخصوصا\r\n\r\n","description":"","footnote":"","page_name":" 447 ","page_number":479},
  {"content":"\r\n\r\nبايران صادر گرديد . نمونه اين نوع پارچه‌هاى زرى ماشين‌باف در موزهء كراكوى  ( Cracovie )  محفوظ است . در همين كارخانه‌ها شالهاى كمر زيادى به طرز ايرانى بافتند و بايران فرستادند كه چندان با مصنوعات نساجان ايرانى تفاوتى نداشتند ولى شناختن آنها براى اشخاص بصير سهل است زيرا غالبا در يك گوشهء شال علامت كارخانه با خط روسى ثبت شده است .\r\nمخمل ابريشمى كه زمينه آن برنك كرم است ، كار قرن 17 ( كلكسيون مؤلف )\r\n\r\n","description":"","footnote":"","page_name":" 448 ","page_number":480},
  {"content":"\r\n\r\nاكنون صنعت نساجى فقط در دو شهر يزد و كاشان باقى مانده است . ابريشمى كه نساجان به كار مىبرند از رشت و يا از اروپا به اين دو شهر وارد مىشود . در كاشان هنوز هم مخملهاى ابريشمى ممتازى بافته مىشود كه آنها را حسينقلى خانى مينامند ، شايد شخصى بنام حسينقلى خان مخترع آنها بوده است .\r\n\r\nانواع مخمل\r\nمخملهاى ايرانى مانند منسوجات اسكوتارى  ( Scutari )  تركيه شهرتى داشتند و با بهترين پارچه‌هاى كارخانه‌هاى ژن  ( Genes )  رقابت ميكردند . در اغلب موزه‌هاى ما مخصوصا موزهء هنرهاى زيبا نمونهء قديم‌ترين مخمل ايرانى يافت مىشود ، زمينهء آنها برنگ عاج است و با مخمل زربفت ، داراى نقش گل ميخك كار قرن 18 ( كلكسيون مؤلف )\r\nنقوش برجسته‌اى زينت يافته است . اين پارچه‌هاى ممتاز هنوز هم جلوه و درخشندگى خود را از دست نداده‌اند و با اينكه صنعت نساجى در اروپا رو بتكميل رفته است پارچه‌اى نميتوان يافت كه از حيث قشنگى و ظرافت بپايه اين مخملهاى ايرانى برسد .\r\nاز قرن هفدهم ببعد مخملهائى در ايران بافته شده كه داراى نقش انسان هستند ، اشخاصى كه در اين مخملها نمايش داده شده‌اند كم و بيش به كشيشان ما شباهت\r\n\r\n","description":"","footnote":"","page_name":" 449 ","page_number":481},
  {"content":"\r\n\r\nدارند . نمونه‌اى كه ما در اينجا نقل كرده‌ايم داراى زمينه‌اى برنك كرم است و سيماى اشخاص با خط آبىرنك نمايش داده شده و لباس آنها هم رنك قرمز تندى دارد . در كلاه اين اشخاص و ساير تزيينات رنك زرد كمى به كار رفته است و درختان سرو صحنه هاى مكرر را از هم جدا ميسازند .\r\nدر پشت اين پارچه‌ها نخ‌هاى قرمز و آبى و سبز و زرد با هم مخلوط شده‌اند ولى تصوير اشخاص در پشت پارچه سفيد ديده مىشود .\r\nنساجان ايرانى در سالهاى اخير بتقليد پارچه‌هاى قديمى مخملهاى صورت‌دارى بافته‌اند كه چندان خوش‌نما نيستند اين نوع مخمل در بازار تهران و در نزد آنتيك فروشان زياد ديده مىشود .\r\nيكنوع مخمل هم براى لباس بافته‌اند كه نقوش آنها در زمينهء فلزى رنك برجستگى دارد . اين نقوش عبارت است از شاخ و برگهاى بهم پيچيده و يا گلهاى كوچكى كه در اشكال هندسى قرار گرفته‌اند .\r\nدر اين ايام هم نساجان از پارچه‌هاى قديمى تقليد ميكنند ولى اين محصولات جديد را به سهولت ميتوان شناخت زيرا كه نساجان براى صرفه‌جوئى ابريشم كمترى در آنها به كار برده‌اند .\r\nشهر كاشان در تمام دنيا معروف است زيرا كه علاوه بر پارچه ، قالى و قاليچه‌هاى بسيار ممتازى هم در اين شهر بافته مىشود كه به تمام كشورهاى باخترى صادر ميگردد .\r\nنقشه‌هاى فرشهاى كاشانى چندان تفاوتى با هم ندارند ، اغلب داراى يك ترنج مركزى هستند كه در روى زمينهء قرمز متحد الشكلى برجستگى دارد و يك حاشيه تزيينى به شكل هندسى منظم مانند قاب عكسى زمينهء فرش را احاطه كرده است .\r\n\r\nشالهاى كشميرى\r\nايرانيان بشالهاى ترمه علاقهء خاصى دارند . بزرگان اين كشور از ترمه لباس و رويه لحاف و زين‌پوش اسب و غيره درست ميكنند .\r\nاغلب اين شالها را در كرمان ميبافند . نساجان كرمانى آنها را با دست ميبافند ، تاروپود آنها از موى بز است كه مانند ابريشم نرم و براق مىباشد .\r\n\r\n","description":"","footnote":"","page_name":" 450 ","page_number":482},
  {"content":"\r\n\r\nمخمل ايرانى كه با مفتول‌هاى سيم و زر تزيين يافته است ، كار قرون 12 و 13 ( كلكسيون آلبرفيكدور در وين - همين پارچه در موزهء منسوجات ليون نيز محفوظ است )\r\n\r\n","description":"","footnote":"","page_name":" 451 ","page_number":483},
  {"content":"\r\n\r\nبزهاى سفيدرنك در كرمان زياد است ، نساجان موى آنها را با الوان مختلف رنك كرده به كار مىبرند و چون موى اين بزها زايد بر احتياج نساجان است قسمتى را هم تجار به ( امرت‌سر ) كه در شمال هندوستان واقع است صادر ميكنند زيرا كه در آنجا نيز شالهاى ترمهء پارچهء شال كه با ابريشم الوان گلدوزى شده است ، كار قرن 19 ( كلكسيون مؤلف )\r\n\r\n","description":"","footnote":"","page_name":" 452 ","page_number":484},
  {"content":"\r\n\r\nبسيار ممتازى بافته مىشود .\r\nشالهاى كرمانى را ميتوان به سهولت از شالهاى هندى كه آنها را كشميرى مينامند پارچهء كفن سنت كلمب كه از كتان است و بسبك ساسانى ابريشم‌دوزى شده است ، كار قرن 9 متعلق بكليساى سانس\r\n\r\n","description":"","footnote":"","page_name":" 453 ","page_number":485},
  {"content":"\r\n\r\nتشخيص داد . زمينهء شال ايرانى سفيد است و نقشهاى آن به نخل‌هاى بزرك شباهت دارد . در شالهاى قديمى رنگهاى آبى و قرمز را زيادتر از ساير رنگها به كار ميبردند . در شالهاى ايرانى هم‌آهنگى شالهاى هندى ديده نميشود . شالهاى هندى از حيث رنگ آميزى و خوش‌نمائى بر شالهاى ايرانى برترى دارند ، اعيان و اشراف ايرانى در زمستان لباس ترمه ميپوشند ، مخصوصا شاه در موقع سال نو براى حكام ايالات و ولايات لباس ترمه ميفرستد ، اين لباسها را خلعت ميگويند و نشانهء آنست كه حاكم يكسال ديگر هم بايد در محل حكمرانى خود باقى باشد . زنان بزرگان هم از ترمه نيم‌تنه و تنبانهاى گشادى دوخته و ميپوشند .\r\nيكنوع شال ديگرى هم در كرمان ميبافند كه آن را سلسله ميگويند ، زمينهء اين شال ساده است و زنان با سوزن و نخ پشمى نقش‌هاى مطلوبى در روى آن بوجود ميآورند .\r\nماركوپولو سياح معروف كه در قرن سيزدهم شهر كرمان را ديده مينويسد : « زنان و دختران اين شهر در روى پارچهء شال با ابريشم گلدوزى ميكنند و صورت حيوانات و مرغان و اشجار گوناگون و گلها را به طرز خوش‌نمائى در روى پارچهء پشمى مجسم مينمايند . اين پارچه‌هاى گلدوزى شده باندازه‌اى ممتاز و جالب توجه هستند كه در ميان ثروتمندان دست بدست ميگردند و براى پرده و مخده و روى بالش و رويه لحاف و غيره به كار ميروند » .\r\nدر يزد هم شالبافى معمول است ولى جنس اين شالها به خوبى شال كرمانى نيست زيرا اغلب تاروپود آنها از نخ پنبه است .\r\nدر يزد و كاشان يكنوع پارچهء ابريشمى ميبافند كه نقش آن شبيه بنقش شالهاى كرمانى است . تار آنها اغلب ابريشم سياه يا آبى و يا بنفش تيره است و در بافتن آنها 7 تا 8 ماكو با نخهاى مختلف الوان به كار ميرود .\r\n\r\n","description":"","footnote":"","page_name":" 454 ","page_number":486},
  {"content":"\r\n\r\nقاليچهء مخمل ابريشمى ، كار ايران متعلق بقرن 16 ( نمايشگاه صنايع اسلامى )\r\n\r\n","description":"","footnote":"","page_name":" 455 ","page_number":487},
  {"content":"\r\n\r\n\r\nقلمكارها\r\nپارچهء ديگرى هم در ايران درست ميكنند كه بقلمكار موسوم است . براى ساختن قلمكار صنعتگران در روى پارچه‌هاى پنبه‌اى سفيد با قلم يا با قالب نقشهاى مطلوبى بوجود ميآورند .\r\nپارچه‌هاى قلمكار براى پرده و سفره و رويهء لحاف و لباس و زينت خانه‌ها به كار ميروند اغلب قلمكارها داراى همان نقش‌هائى هستند كه در قالى و قاليچه‌ها ديده مىشود پارچه زربفت كه داراى نقوشى برنگهاى آبى و زرد و سبز است ، كار قرن 18 ( كلكسيون مؤلف )\r\nيعنى صحنه‌هاى شكار و درختان كوچك و انواع گلها به طرز زيبائى در آنها نمايش داده شده است . اكنون كارهاى قلمى متروك شده و نقشها را با قالب‌هاى چوبى محكوك در روى پارچه مياندازند . طول اين قالب‌ها 21 سانتيمتر و عرض آنها 15 سانتيمتر است .\r\n\r\n","description":"","footnote":"","page_name":" 456 ","page_number":488},
  {"content":"\r\n\r\nپارچهء قلمكار كه نقش آن برنگهاى قرمز و آبى است ، كار قرن 18 ( كلكسيون مؤلف )\r\n\r\n","description":"","footnote":"","page_name":" 457 ","page_number":489},
  {"content":"\r\n\r\nقلمكارسازى در شهرهاى يزد و همدان و اصفهان معمول است ، مخصوصا شهر اصفهان مركز عمدهء قلمكارسازى است . در اين شهر بازار مخصوصى بنام بازار چيت‌سازان وجود دارد كه صنعتگران زيادى در آن مشغول ساختن پارچه‌هاى قلمكار هستند . قلمكار يزدى كه با پارچهء كرباسى درست مىشود از حيث لطافت و خوش‌نمائى بپاى قلمكارهاى اصفهانى نميرسد و عرض آن هم كم است و غالبا دو پارچهء كم‌عرض را در پهلوى هم ميدوزند تا قلمكار عريض شود .\r\nسابقا قلمكارها را با پارچه‌هاى بافت ايران درست ميكردند و شناختن آنها هم سهل بود ولى مدتى است كه آنها را با پارچه‌هاى چلوار كه از كارخانه‌هاى منچستر بايران وارد مىشود درست ميكنند و بعد با لعابى كه از صمغ درست شده آهار ميزنند تا جلوه‌اى پيدا كنند .\r\nدر قرن هيجدهم از پارچه‌هاى ابريشمى قلمكار ميساختند . اين نوع قلمكارهاى قديمى بسيار كمياب هستند و ما نمونهء آنها را در كلكسيون ( بارون ژرم پيشون )  Baron Jerome Pichon  كه اكنون به ( ژرژويكر )  Georges Vicaire  تعلق دارد ديديم .\r\n\r\nپارچه‌هاى گلدوزى شده\r\nپارچه‌هاى گلدوزى شده را براى زينت اطاقها به كار مىبرند .\r\nپارچه‌هاى گلدوزى شده ممتازى در ايران يافت مىشود كه در زمينهء ابريشمى آنها گلهاى برجستهء زيبائى دوخته‌اند . هنرمندان اغلب در روى پارچه‌هاى پنبه‌اى گلدوزى ميكنند ، اين پارچه‌هاى گلدوزى شده بسيار زيبا و خوش‌نما هستند .\r\nهنرمندان ايرانى با سوزن و ابريشم نقش‌هاى بسيار مطلوبى از شاخ و برگ و گل در روى پارچه مياندازند و در تركيب رنگها و هم‌آهنگى نقش‌ها دقتى به عمل ميآورند .\r\nدر پارچه‌هاى ابريشمى گلدوزى شده اغلب مفتولهاى سيم و زر هم به كار مىبرند و بقدرى با سليقه آنها را تزيين ميكنند كه درخشندگى و جلوهء خاصى دارند .\r\nدر پارچه‌هاى قديمى ابريشم‌هاى الوان خوشرنگى به كار ميبردند و در رنگ آميزى نخها دقت ميكردند تا الوان گوناگون خوش‌نما و هم‌آهنگ باشند اما اكنون\r\n\r\n","description":"","footnote":"","page_name":" 458 ","page_number":490},
  {"content":"\r\n\r\nدر رنگ‌آميزى آنها آنطور كه بايد دقت به عمل نميآيد و مخصوصا رنگ سبزى كه به كار مىبرند از جلوهء آنها ميكاهد .\r\nايرانيان به حدى عاشق تزيينات هستند كه گاهى در روى پارچهء گلدوزى شده مجددا بسليقهء خود تزييناتى اضافه ميكنند و بسا مىشود كه منظرهء پارچه از فرط تزيين بدنما مىشود . در شالهاى كشميرى هم زيادى نقش ، زمينه را از جلوه انداخته و بجاى زيبائى نقصى در آن توليد كرده است .\r\nگلدوزى روى پارچه بيشتر بدست دختران جوان صورت ميگيرد ، پارچه‌هائى را كه دختران براى مخمل قرمز كه با مفتول طلا گلدوزى شده است كار اواخر قرن 19 ( كلكسيون مؤلف )\r\nبقچه و رويه لحاف و صندوق‌پوش و غيره قبل از عروسى گلدوزى كرده و بعنوان جهيز بخانهء شوهر برده‌اند بسيار زيبا و خوش‌نما هستند زيرا كه خواسته‌اند حتى المقدور هنر خود را در آنها نشان دهند .\r\nگاهى هم در روى پارچه‌هاى كتانى و پنبه‌اى گلدوزى ميكنند و سجاده‌هاى كوچكى براى نماز درست ميكنند ، در اين سجاده‌ها يك نقش هندسى موجود است كه نشان ميدهد چگونه آن را بايد روى زمين انداخت و در بالاى آن هم يك جاى خالى براى گذاشتن مهر نماز باقى گذارده‌اند .\r\nپارچه‌هاى گلدوزى شده را در اعياد و جشنها براى زينت به ديوار نصب ميكنند\r\n\r\n","description":"","footnote":"","page_name":" 459 ","page_number":491},
  {"content":"\r\n\r\nو موقعى كه ميخواهند هديه‌اى براى كسى بفرستند آن را در سينى گذاشته و پارچهء گلدوزى شده‌اى روى آن مياندازند . اين روپوشها غالبا شكل دايره مانندى دارند و با ريشه‌هاى سيم و زر زينت يافته‌اند .\r\nزنان بزرگان هم در موقع رفتن بحمام زيرانداز گلدوزى شده‌اى همراه دارند سجادهء كوچك كتانى كه با ابريشم گلدوزى شده است ، كار قرن 19 ( كلكسيون مؤلف )\r\nكه كنيزان زير پاى آنها مياندازند تا روى آن بنشينند و لباس خود را بيرون آورند يا بپوشند .\r\n\r\n","description":"","footnote":"","page_name":" 460 ","page_number":492},
  {"content":"\r\n\r\nدر موقع حمل جنازهء اشخاص نيز پارچهء گلدوزى شده يا شال كشميرى در روى تابوت مياندازند\r\n\r\nگلدوزيهاى رشت\r\nدر شهر رشت هم يكنوع گلدوزى مخصوصى معمول است كه در روى پارچهء ماهوت يا مخمل صورت ميگيرد يعنى قطعاتى از ماهوتهاى الوان را به شكل گل‌وبته بريده و روى پارچه ميچسبانند پارچهء گلدوزى شدهء رشت كه با قطعات كوچك ماهوت الوان تزيين يافته است ، كار قرن 19 ( كلكسيون مؤلف )\r\n\r\n","description":"","footnote":"","page_name":" 461 ","page_number":493},
  {"content":"\r\n\r\nو نقشهاى مطلوبى بوجود ميآورند و روى آنها را هم با ابريشم الوان گلدوزى ميكنند ، گاهى هم نوشته‌اى در حاشيه آن هست كه در آن عباراتى از قبيل ( مبارك باد ) و يا ( انشا اللّه بخوشى و كامرانى استعمال خواهد شد ) و غيره ديده مىشود .\r\nدر قرون هفدهم و هيجدهم كارگران ايرانى گلدوزى را بدرجهء كمال رسانده بودند ، آنها با قطعات ماهوت الوان عكس اشخاص را با لباس و اسلحه و جواهر زينتى بطور خوبى نمايش ميدادند و مثل اين بود كه نقاش ماهرى عكس شخصى را با قلم كشيده باشد .\r\nاز اين نوع گلدوزى كار رشت مقدار زيادى باروپا آورده‌اند ولى بواسطهء فراوانى چندان ارزشى ندارند . در تركيه هم در قرن اخير بتقليد رشتىها گلدوزى معمول شده است با اين تفاوت كه قطعات ماهوت بجاى اينكه درهم فرورفته باشند رويهم قرار گرفته‌اند و در پاره‌اى از جاها شش يا هفت قطعه رويهم دوخته شده‌اند . اين پارچه‌ها از دور نمايش پارچه‌هاى رشتى را دارند ولى چون از نزديك و بادقت به آنها نگاه كنند ابدا با كارهاى رشت قابل مقايسه نيستند .\r\n\r\nجليقه‌هاى ايرانى\r\nيكنوع پارچهء گلدوزى شدهء ديگرى هم هست كه در اروپا آن را جليقهء ايرانى مينامند و معلوم نيست بچه مناسبت آن را به اين نام خوانده‌اند زيرا كه هيچوقت رعاياى شاهنشاه ايران چنين پارچه‌اى را مانند جليقه بر تن نكرده‌اند بلكه زنان از اين پارچه شلوار درست ميكرده‌اند . اين شلوارهاى زنانه مانند دو لوله هستند و نمايش مطلوبى ندارند .\r\nپوشيدن اين نوع شلوار از زمانهاى قديم تا قرن هجدهم در ايران معمول بوده و از آن تاريخ ببعد به كلى متروك گرديده است . اين شلوار مركب از قسمت‌هاى نوار مانند عريضى است كه بطور مورب در روى شلوار ديده مىشود و داراى گلهاى قرمزى است كه در روى زمينهء آبىرنك برجستگى دارند و گاهى هم دور گلها با رنك سبز گلدوزى شده و زمينه سفيد است .\r\nگلدوزى اين گونه شلوارها بقدرى زياد است كه رنك زمينهء پارچه ديده نميشود\r\n\r\n","description":"","footnote":"","page_name":" 462 ","page_number":494},
  {"content":"\r\n\r\nپارچهء زربفت ، كار اوايل قرن 16 ( كلكسيون مؤلف )\r\n\r\n","description":"","footnote":"","page_name":" 463 ","page_number":495},
  {"content":"\r\n\r\nو بقدرى با ظرافت گلدوزى شده كه گاهى گمركچيان ما تصور ميكنند كه اين نقش‌ها در پارچه بافته شده است و مانند پارچهء معمولى از آنها گمرك ميگيرند .\r\nنظر باينكه اين نوع گلدوزيها در ايران بدرجهء كمال رسيده‌اند از ميان نخواهند رفت ، اكنون هم در ايران از اين گلدوزيها معمول است و آنها را براى روپوش صندوقچه‌ها و جعبه‌هاى آرايش به كار مىبرند . نقصى كه در اين نوع گلدوزى مشاهده مىشود اين است كه داراى نقش بسيار است و چنين به نظر ميآيد كه كار ماشينى است نه كار دستى .\r\n\r\nجعبه‌هاى كوچك و پوشش‌ها\r\nدر ژاپن مخصوصا در جزيرهء نيپن اشياء معمولى را كه زياد استعمال ميشوند بادقت ميسازند و هراندازه كه ممكن باشد آنها را تزيين ميكنند .\r\nايرانيان نيز اشياء تجملى را كه بكثرت استعمال ميشوند در نهايت ظرافت ميسازند ، ما راجع به قلمدانهائى كه از جمله شاهكارهاى نقاشى محسوب ميشوند در پيش سخن گفتيم ، در ساير چيزها هم مانند شانه و آئينه كوچك و قوطيها كه معمولا ايرانيان بادبزن مخملى زردوزى شده ، كار قرن 18 ( كلكسيون مؤلف )\r\nدر جيب‌هاى لباس گشاد خود ميگذارند همين دقت به كار رفته است . تمام اين قوطيهاى جيبى مانند قلمدان از مقواى لاكى ساخته شده و بطور جالب‌توجهى از اشكال زيبا زينت يافته‌اند و ميتوان آنها را در رديف كارهاى مارتن  Martin  نقاش معروف قرار داد . مارتن در قرن هجدهم در سلك حيات بوده و تمام كارهاى او را بنام خودش مارتن مينامند .\r\n\r\n","description":"","footnote":"","page_name":" 464 ","page_number":496},
  {"content":"\r\n\r\nجلدهائى كه با مرواريد گلدوزى شده‌اند ، كار قرون 18 و 19 ( كلكسيون مؤلف )\r\n\r\n","description":"","footnote":"","page_name":" 465 ","page_number":497},
  {"content":"\r\n\r\nنقصى كه در اين نوع كارهاى ايرانى ديده مىشود اين است كه شكننده هستند و به همين جهت است كه براى آنها جلدى درست ميكنند تا محفوظ بمانند .\r\nما چند نمونه از اين جلدهاى جالب توجه را در اينجا نقل كرده‌ايم . بطوريكه ملاحظه مىشود هنرمندان باحوصله و مهارت زيادى اين اشياء نفيس را زينت كرده‌اند و با مفتولهاى طلا و ابريشم الوان در زمينهء بسيار كوچكى نقش‌هاى حيرت‌آورى بوجود آورده‌اند . اين جلدهاى ظريف براى محافظت قوطيهاى كوچك و سوزن‌دان و شانه و غيره به كار ميرفته‌اند .\r\nدر وسط صفحه دو قطعه پارچهء گلدوزى شده ديده مىشود . اين پارچه‌ها را زنان ايرانى كه اغلب پيراهن گاز نازكى ميپوشند در جلوى سينهء خود قرار ميدهند . پاره‌اى از اين جلدها زينت‌هاى بسيار نفيس و ممتازى دارند ، در ميان اشيائى كه ما نشان جلد عينك عاجى محكوك كار قرن 18 ( كلكسيون مؤلف )\r\nداده‌اين جلدى هم ديده مىشود كه به شكل مربع مستطيل است و زمينهء آن با مرواريدهاى كوچك سفيد و مرواريدهاى بدل الوان به شكل حيرت‌آورى تزيين شده است .\r\nغالبا تكه‌هاى منسوجات زرى قديمى بافت قرون پانزده و شانزده كه در صندوقها محفوظ مانده‌اند براى درست كردن اين جلدها به كار ميروند و همين موضوع نشان ميدهد كه اين ملت تا چه اندازه مايل است كه كوچكترين لوازم زندگى خود را به طرز جالب و خوش‌نمائى زينت دهد .\r\n\r\nقسمت هشم كتابهاى مينياتوردار\r\nنظر باينكه كتابهاى خطى زيباى ايرانى را كسى بايد شرح دهد كه نسبت به آنها بصيرت كامل داشته باشد ، ما از بهترين دوست خود موسيو « ژرژ مارتو » مهندس صنايع\r\n\r\n","description":"","footnote":"","page_name":" 466 ","page_number":498},
  {"content":"\r\n\r\nو كارخانه‌ها خواهش كرديم كه مقاله‌اى راجع به اين موضوع بنويسد ، خوشبختانه تصوير انسان بسبك هند و مسلمان كار قرون 16 و 17 ( كلكسيون مارتو )\r\nمشار اليه كه در طى سالهاى بسيار كلكسيون بسيار گرانبهائى از نقاشيهاى كتب خطى ايرانى تهيه كرده و تقريبا در اين موضوع تخصصى پيدا كرده است درخواست ما را پذيرفت و فصل سودمند زير را نوشت كه علاوه بر عبارات شيرين و دلنشين ، اطلاعات بسيار مهمى نيز در دسترس طالبين ميگذارد ، ما براى تكميل اين شرح از آقايان  vever  و  vignier  و  demotte  هم خواهش كرديم كه اجازه دهند پاره‌اى از صفحات نقاشى كلكسيون آنان زينت كتاب شود و خوشوقتيم كه خواهش ما را پذيرفتند و آن صفحات مينياتور نفيس را در اختيار ما گذاردند .\r\nاكنون ميپردازيم به نقل شرحى كه موسيو « مارتو » نوشته است :\r\n\r\nملاحظات كلى\r\nتحقيق و مطالعه در كتب مينياتورى ايرانى كاريست مشكل و منابعى كه بتوان از آنها اطلاعات كاملى استخراج كرد بسيار كمياب ميباشند ، تا چند سال قبل اين كتابهاى خطى فقط در كتابخانهء ملى فرانسه و بريتيش موزئوم ديده ميشد و دانشمندان با مجاهدت زيادى آنها را به ترتيب تاريخ طبقه‌بندى كرده و موضوع كتاب و نام نويسنده و هنرمندى را كه با نقاشى آنها را مزين نموده در پشت جلد چسبانده بودند ولى پاره‌اى از آنها كه ما در زير شرح خواهيم داد طبقه‌بندى نشده‌اند و تعيين تاريخ آنها هم خالى از اشكال نيست .\r\nايرانيان و هنديان قدر اين شاهكارهاى گرانبها و نفيس خود را خوب ميدانستند و در محافظت آنها كوشش ميكردند ولى از وقتى كه انقلاباتى در شرق و مخصوصا در ايران روى داد اين گنجينه‌هاى گرانبها در معرض غارت واقع شدند و اغلب راه اروپا را در پيش گرفتند . اروپائيانى كه عاشق دلباختهء آنها بودند توانستند با فعاليت و فداكاريهاى زياد مقدارى از آنها را بطور ناقص بدست آورند . اين صفحات مينياتور\r\n\r\n","description":"","footnote":"","page_name":" 467 ","page_number":499},
  {"content":"\r\n\r\nصفحهء اول يك قرآن بسبك ترك و عرب كار قرن 17 ( كلكسيون وور )\r\n\r\n","description":"","footnote":"","page_name":" 468 ","page_number":500},
  {"content":"\r\n\r\nبا كارهاى قرون وسطى و كارهاى ايتاليائى قرون پانزده و شانزده رقابت مينمايند ، اگرچه نمونه‌هاى مينياتورى در اروپا زياد يافت مىشود ولى متأسفانه متون كتابها مانند سابق كمياب است زيرا كه مالكين اروپائى آنها فقط بقشنگى نقاشيها اهميت داده و در فكر موضوع و تاريخ كتاب و ساير مزاياى آن نبوده‌اند .\r\nبنابراين ما نميتوانيم راجع بكتب ايرانى و مينياتور آنها كار مثبتى كه براى تعليم و تدريس و تأليف سودمند باشد انجام دهيم زيرا كه ميدان تفحص و تحقيق ما محدود است . راجع به اين موضوع دانشمندانى مانند بلوشه  ( Blochet )  و كلمان هوارت  ( Clement - Huart )  و گاستن ميژن  ( Gaston Migeon )  و سالادن  ( H . saladin )  و گايه  ( A . Gayet )  بحث‌هائى كرده‌اند ولى بعد از آنها با اينكه اين نمونه‌ها مانند سيل باروپا وارد شده‌اند قدمى فراتر برداشته نشده است و مقصود ما هم فقط دادن يك نظر كلى است و نميتوانيم آنطور كه شايد و بايد بتفصيل در باب كتب خطى و هنرهاى ايرانى قلمفرسائى نمائيم .\r\nكتابهاى زيبا و مصور اسلامى در ايران و هندوستان تهيه شده است ، نقاشان مغولى و ايرانى توانسته‌اند آزادانه صورت انسان را در اين كتب ترسيم نمايند و آنها را به بهترين وجهى آرايش دهند اما اعراب كه از ترسيم صورت انسان ممنوع بودند در نقاشى سبك مخصوصى را ابتكار نمودند كه موسوم است بسبك عربى . در اين سبك نباتات را با شاخ و برگ و گل به خوبى نمايش دادند و در فن خود بدرجه استادى رسيدند ولى همسايگان آنها يعنى تركان ، چون مسلمانان متعصبى بودند از دستورات اسلامى پيروى كردند و از نقش صورت انسان در كتاب خوددارى نمودند بعلاوه چون صنعتگر و هنرمند هم نبودند فقط بخوشنويسى قناعت كردند .\r\n\r\nتاريخ مينياتور\r\nصنعت مينياتورسازى از ديرزمان در ايران معمول بوده و تاريخ پيدايش آن به زمان سلطنت ساسانيان ميرسد ( 653 - 226 ) مسعودى مورخ معروف نقل مىكند كه من در سال 303 هجرى ( 917 - 916 ) يك كتاب خطى ديدم كه داراى تصاوير تمام سلاطين ساسانى بود و اين\r\n\r\n","description":"","footnote":"","page_name":" 469 ","page_number":501},
  {"content":"\r\n\r\nصفحهء مينياتور متعلق به يك كتاب شاهنامه ، كار قرن 16 ( كلكسيون مارتو )\r\n\r\n","description":"","footnote":"","page_name":" 470 ","page_number":502},
  {"content":"\r\n\r\nتصاوير را پس از مرگ هريك از آنها در اين كتاب ترسيم نموده بودند .\r\nاين رسم در سلسلهء مغولها نيز معمول بوده است .\r\nبا وجود جنگهاى دائم بين ايران و امپراتورى بيزانس نفوذ سبك بيزانسى در آثار اين دوره نمايان است و حتى در زمان تسلط اعراب و تركها نيز اين نفوذ وجود داشته است . گواه گفتهء ما مينياتورهائى هستند كه آنها را مينياتورهاى رى مينامند و نمونهء آنها در سنوات اخير در پاريس ديده شده است . در اين نوع مينياتور صورتها پرتوانداز و سرها به شكل سرهاى زهاد و مرتاضان نمايش داده شده‌اند و بتصاوير كتب خطى كشيشان يونانى شباهت دارند و موسيو « گايه » معتقد است كه اين سبك بسبك قبطىها شباهت دارد .\r\nآثار هنرى مفرغى كه از آنزمان براى ما باقى مانده‌اند داراى سبك مخصوصى ميباشند و با اينكه تأثير هنر بيزانسى در آنها ديده مىشود بعضى از تزيينات آنها دورهء هخامنشيان و پادشاهان بابل را بخاطر ميآورند ، مثلا جنك حيوانات و صحنه‌هاى شكار يادآور تزيينات كاخ شوش و تزيينات ديگرى است كه در موزهء بريتانيا محفوظ مانده است .\r\nبايد گفت كه ايرانيان در حالى كه از منابع يونانى استفاده ميكرده‌اند هرگز آثار نياكان خود را فراموش نكرده بودند .\r\nدر قرن هشتم نقاشان چينى بتركستان دعوت شدند و در آنجا مكتب مينياتورى ايجاد كردند كه در هنرهاى زيباى ايران نفوذ كرد و پس از آنكه برحسب سليقهء صنعتگران تركستانى و مقتضيات محيط تغييرى در اين سبك پيدا شد از راه هرات بهندوستان رفت اما از كارهاى قرن هشتم تا سيزدهم نمونه‌اى باقى نمانده است .\r\nدر زمان سلطنت چنگيز خان ( 1227 - 1160 ) و نواده‌اش هلاكو ( 1265 - 1251 ) سبك چينى در ايران نفوذ كاملى پيدا كرد و هنرمندان و صنعتگران چينى در دربار سلاطين مغول قرب و منزلتى داشتند . كتابهاى مينياتوردار آنزمان بسيار كمياب هستند و فقط يك كتاب موجود است كه علاء الدين جوينى در ( 1290 ) راجع بتاريخ سلاطين مغول نوشته است و آن هم داراى يك صفحهء مينياتور است و مؤلف را نمايش\r\n\r\n","description":"","footnote":"","page_name":" 471 ","page_number":503},
  {"content":"\r\n\r\nميدهد كه كتاب تاريخ تمام شدهء خود را به ارغون پادشاه وقت تقديم مىكند . اين صفحه با مركب چينى سياه يكدست ترسيم شده است .\r\nصفحهء مينياتور متعلق به يك نسخهء خطى خمسهء نظامى راجع بمعراج ، كار قرن 16 ( كلكسيون مارتو )\r\n\r\n","description":"","footnote":"","page_name":" 472 ","page_number":504},
  {"content":"\r\n\r\nمينياتور الوان از اوايل قرن چهاردهم ببعد معمول شده است . نمونهء آن در كتاب تاريخ شاهزادگان چنگيزى كه در زمان سلطنت غازان و الجايتو نوشته شده ديده مىشود . اين كتاب را فضل اللّه ابن ابو الخير بن موفق الدين معروف برشيد الدين در شرح حال شاهزادگان چنگيزى در سال اول قرن چهاردهم بقلم آورده است .\r\nصورتهاى اين كتاب بيشتر به اشخاص زاهد و عابد شباهت دارند و جاندار هم نيستند .\r\nكتابهاى ديگرى هم هستند كه بعدها نوشته شده و اين سبك مينياتور را نمايش ميدهند . يكى تاريخ علاء الدين است كه در سال 1437 نوشته شده و سه مجلد از شاهنامه هم باقى است كه در سال 1441 و 1445 برشتهء تحرير درآمده‌اند . اگرچه سلاطين مغول چندان با آثار هنرى سروكار نداشته و بيشتر اوقات خود را بجنك ميگذراندند و در موقع فراغت هم به شكار ميپرداختند معهذا كم‌وبيش هنرمندان را تشويق مينمودند ، اين هنرمندان در آنزمان در شهرهاى بخارا و سمرقند و خيوه كار ميكردند .\r\nدر دوران تسلط تيموريان ( 1499 - 1360 ) سبك مينياتور اهميتى پيدا كرد بطوريكه در اواسط سلطنت اين سلسله مينياتورسازى داراى دو كانون مهم گرديد .\r\nكانون اول آن خراسان بود و كتاب ليلة المعراج از آن كانون بيرون آمده است و كانون دوم آن ازبكستان بود كه در مشرق بحر خزر واقع است .\r\nدر كانون اخير شاهكارهاى بسيار ممتازى بوجود آمده است و بعدها اين سبك بتدريج صورت اوليهء خود را از دست داده و بطبيعت نزديكتر شده است يعنى تصوير اشخاص را بهتر و جاندارتر نشان ميدهد ، اين سبك در دوران سلطنت سلسلهء صفويه بدرجهء كمال ميرسد .\r\nدر اين دورهء تحول كتب خطى مصور متعددى بوجود آمده كه اكنون چند جلد از آنها در كتابخانهء ملى پاريس محفوظ است و ما در زير بشرح آنها ميپردازيم :\r\nجلد اول از تأليفات ميرعليشير نوائى است كه شاعر بوده و سمت وزارت هم داشته است . اين كتاب در سال ( 1527 ) در هرات نوشته شده و داراى شش صفحه مينياتور است\r\n\r\n","description":"","footnote":"","page_name":" 473 ","page_number":505},
  {"content":"\r\n\r\nكه دو صفحه بسبك مينياتور دوره‌هاى مغول و تيمورى و چهار صفحه بسبك دورهء صفويه است .\r\nمينياتور بسبك هند و مسلمان ، كار اواخر قرن 16 ( كلكسيون مارتو )\r\n\r\n","description":"","footnote":"","page_name":" 474 ","page_number":506},
  {"content":"\r\n\r\nدوم ( تاريخ تركستان ) تأليف نظامى است كه مير على نامى در سال ( 1537 ) براى سلطان از يك خجند استنساخ كرده و تصاوير آن بقلم محمود نامى ترسيم شده است .\r\nسوم ( مجالس العشاق ) تأليف سلطان حسين بن منصور بن بايقرا كه در سال 1580 استنساخ شده است .\r\nچهارم ( بوستان سعدى ) به خط مير حسين الحسينى كه در بخارا استنساخ شده است .\r\nاز كتب خطى كه در قرن شانزده و هفده نوشته شده مقدار زيادى در اروپا موجود مينياتور دورهء تيمورى كه نفوذ سبك چينى و مغولى در آن ديده مىشود ، كار قرن 14 ( كلكسيون وينيه )\r\n\r\n","description":"","footnote":"","page_name":" 475 ","page_number":507},
  {"content":"\r\n\r\nاست ، مخصوصا كتبى كه در زمان سلطنت شاه اسمعيل و شاه طهماسب و شاه عباس نوشته شده بيشتر يافت مىشود .\r\nشاهان صفوى براى برانداختن نفوذ مكتب چينى كوششى كرده و خواسته‌اند مكتب خاصى كه كاملا ايرانى باشد ايجاد نمايند ولى بطوريكه مشاهده مىشود باز هم اثر بسيار كمى از سبك چينى در قيافهء اشخاص و دورنماها و شكل ابرها باقى مانده است ولى اين نقيصه را رنك‌آميزى خوب و هم‌آهنگى مطلوب و تركيبات خوش‌نما جبران ميكنند و ما هم نميتوانيم به اين سبك ابتكارى هنرمندان ايرانى ايرادى وارد كنيم زيرا كه تمام تزيينات داخلى عمارات و نقشه‌هاى فرشها و ظروف كاشى و موزائيك‌ها و البسه و پارچه‌ها كه از شاهكارهاى قشنك و بىنظير محسوب ميشوند همه داراى همين سبك ميباشند .\r\nاز طرفى هم بايد ملاحظه كرد كه در قرون 16 و 17 سبك اروپائى نيز در پاره‌اى از مكاتب نفوذ پيدا كرده است و ما نمونه‌هائى در دست داريم كه اين مطلب را مدلل و ثابت مىكند .\r\nبطور كلى ميتوان مراحل ارتقاء و تكميل اين صنعت ايرانى را به پنج دوره تقسيم كرد :\r\nدورهء اول زمان ساسانيان است كه آثار صنعتى كشورهاى رم و بيزانس در ايران نفوذ داشته است ( 226 تا 653 ميلادى ) .\r\nدورهء دوم از ( 653 تا 1160 ) است كه در مكتب‌هاى تركستانى بازهم اثرى از نفوذ چينى و بيزانسى ديده مىشود .\r\nدورهء سوم ( 1160 تا 1360 ) دورهء مغول است كه نفوذ سبك چينى بيشتر شده است .\r\nدورهء چهارم ( 1360 تا 1499 ) دورهء تيموريان و اوج كمال اين هنر است .\r\nدورهء پنجم ( 1499 تا 1736 ) دورهء صفويه است كه آثار بسيار زيباى آن در قرون 16 و 17 بوجود آمده و سپس رو بانحطاط رفته است .\r\n\r\n","description":"","footnote":"","page_name":" 476 ","page_number":508},
  {"content":"\r\n\r\nراجع بسبك هند و ايرانى بعدها صحبت خواهيم كرد ، در اينجا همينقدر اشاره ميكنيم كه اين سبك در دست هنرمندان ايرانى توسعه يافت و بعدها بسبك اروپائى نزديك شد .\r\n\r\nمطالعه و تحقيق در كتابها\r\nاز مطالعه و تحقيق در كتب قديمى ميتوان بتحولات و تغييرات صنعت نقاشى پى برد . بعقيدهء « گايه » از نقاشىهائيكه براى تزيين ديوارها به كار ميرفته‌اند و از قرن ششم تا يازدهم معمول بوده‌اند اكنون اثر كمى باقى است زيرا كه روى بسيارى از اين نوع نقاشيها را پوشانده‌اند و فقط در كاخهاى قديمى ممكن است نمونهء آنها را ديد .\r\nموسيو ( آ . موزيل )  A . Musil  اخيرا از اين نوع نقاشىها در قصر الحمراء كشف كرده كه در تاريخ 860 صورت گرفته است .\r\nگويا ساختن تابلوهاى رنگين مانند تابلوهاى اروپائى در زمانهاى پيش معمول نبوده است زيرا از آنها نمونه‌اى موجود نيست و چنين به نظر ميآيد كه فقط كتابها يا مرقعات را نقاشى ميكرده‌اند . صفحات نقاشى كه نزد طالبان آثار باستانى در پاريس ديده مىشود همه بكتابهائى تعلق دارند كه اكنون از ميان رفته‌اند ، اين صفحات غالبا داراى سه حاشيه هستند و حاشيهء چهارم آنها بسيار باريك است و اگر صفحه‌اى داراى چهار حاشيهء كامل باشد معلوم است كه حاشيهء چهارم بعدها افزوده شده است .\r\nصفحات مينياتورى كه اكنون باروپا وارد ميشوند چندان ارزشى ندارند و غالبا ساختگى هستند زيرا چون كتب خطى مصور فوق‌العاده گرانبها شده‌اند مالكين آنها هرگز به اين فكر نمىافتند كه صفحات مينياتور آنها را درآورده جداگانه به فروش رسانند .\r\nدر كتب مينياتوردار ايرانى پنج چيز قابل ملاحظه است :\r\nنخست جنس كاغذ ، دوم حسن خط ، سوم تزيين ، چهارم مينياتور و پنجم صحافى .\r\n\r\n","description":"","footnote":"","page_name":" 477 ","page_number":509},
  {"content":"\r\n\r\nنقاشىكار هرات متعلق باواخر قرن 16 ( كلكسيون مارتو )\r\n\r\n","description":"","footnote":"","page_name":" 478 ","page_number":510},
  {"content":"\r\n\r\n\r\nانواع كاغذها\r\nانصافا بايد براى صنعتگران ايرانى و عرب كه اين نوع كاغذهاى نفيس را ساخته‌اند احترامى قائل شويم زيرا كه آنها از زحمت نويسندگان و هنرمندانى كه در روى كاغذ و پاپيروس كار ميكردند كاستند و كار آنها را سهل كردند و باعث ازدياد كتب گرديدند .\r\nاز قرن هشتم ببعد كاغذسازى در ايران معمول شد و معلوم است كه ايرانيان و اعراب طرز ساختن آن را از چينىها آموخته‌اند ، بطورى كه تاريخ نشان ميدهد اعراب پس از تسلط بر ايران به طرف خاور پيش رفتند و در ماه ژوئيه ( 751 ) در ميان آنها و چينىها در تركستان جنك سختى بوقوع پيوست كه به شكست چينىها منتهى گرديد .\r\nدر اين جنك اعراب فاتح عدهء زيادى از چينيان را اسير كرده همراه آوردند ، در ميان آنها صنعتگرانى هم بودند كه اعراب آنها را در سمرقند به كار واداشتند .\r\nدر همين اوقات بود كه ايرانيان و اعراب كاغذسازى را از اسراى چينى ياد گرفتند و اين صنعت در ايران و مخصوصا در بغداد پايتخت خلفا رواجى پيدا كرد و در زمان خلافت هارون الرشيد به تمدن عرب خدمت شايانى نمود .\r\nدر بغداد يكنوع كاغذ بسيار خوبى ساخته ميشد كه آن را بمناسبت نام جعفر برمكى كه اصلا ايرانى بود و سمت وزارت خليفه را داشت جعفرى ناميدند ، بعدها در دمشق هم كاغذسازى معمول گرديد و مال التجارهء گرانبهائى بود كه از اين شهر به ممالك اروپا صادر ميشد .\r\nپس از مدتى كاغذسازانى از كشورهاى مصر و تونس و مراكش به اسپانيا مهاجرت نمودند و بتدريج اين صنعت در كشورهاى غربى مخصوصا در ايتاليا شيوع پيدا كرد و از آنجا همه‌ساله مقدار زيادى بكشورهاى اسلامى صادر ميگرديد ، ما صفحاتى از كتب خطى ايرانى داريم كه كاغذ آنها ساخت ايتالياست .\r\nبطوريكه ذكر شد ابتدا كارخانهء كاغذسازى در ايران ايجاد شد و صنعتگران كاغذهاى خوبى از الياف شاهدانه و كتان ساختند كه از حيث لطافت و دوام بىنظير\r\n\r\n","description":"","footnote":"","page_name":" 479 ","page_number":511},
  {"content":"\r\n\r\nبودند . پاره‌اى از كاغذهاى ساخت آنزمان كه اكنون به شكل كتاب باروپا وارد ميشوند لطافت خود را به خوبى حفظ كرده‌اند و مثل اين است كه امروز از كارخانه بيرون آمده‌اند .\r\nامروز هم طرز ساختن كاغذ مانند زمان قديم است و مواد اصلى آن همان پارچه‌هاى كهنه و الياف كتان و شاهدانه است ، فراهم كردن خمير كاغذ و خشكاندن ورقها نيز به طرز قديم است ، سابقا با نشاسته آنها را چسب ميزدند ولى اكنون در اروپا اين عمل را با ژلاتين انجام ميدهند ، در كاغذهاى قديمى مانند كاغذهاى اروپائى علامت و نشانه كارخانه ديده نميشود . كاغذهاى پوست مانندى نيز ميساخته‌اند ولى ما از اين نوع كاغذها در كتابهاى خطى قديمى نديده‌ايم . براى ساختن كاغذهاى الوان ابتدا خمير آن را رنگ ميزدند .\r\nدر زمستان 1877 - 1878 در مصر مقدار زيادى پاپيروس و كاغذ پيدا شد كه شمارهء آنها بالغ بر يكصد هزار ورق و متعلق به 1270 سال بود ، اكنون اين كاغذها در شهر وين در كلكسيون آرشيدوك رنيه  ( Regnier )  محفوظ مىباشد .\r\nاز آزمايشهائى كه در آنها به عمل آمده تاريخ استعمال كاغذ بجاى پاپيروس معين شده است . بنابر مطالعات دقيق دانشمندان در ميان اين اوراق از سال 719 تا 815 فقط پاپيروس است و از سال 816 تا 912 صدى هشتاد پاپيروس و صدى بيست كاغذ و از سال 913 تا 1009 صدى ده پاپيروس و صدى نود كاغذ و از سال 1010 پاپيروس متدرجا كم شده تا سال 1106 كه به كلى از ميان رفته است .\r\nنويسندگان قديمى كاغذها را با رنك طبيعى يا الوان مصرف ميكردند و گاهى هم كاغذهائى استعمال مىكرده‌اند كه ما آنها را كاغذهاى مرمرى ميگوئيم .\r\nاين كاغذها را قبل از نوشتن با قطعه‌اى از عقيق صاف و نرم ميكردند تا نازك و بادوام شوند و كار قلم سهل شود و نقاشان هم براى اينكه بتوانند در روى آنها مينياتورى بوجود آورند يك طبقه سفيداب خالص يا مخلوط با گل سفيد روى كاغذها ميكشيدند و بعد صمغ يا سريشم ميزدند ولى اين كار معايبى داشت و آن اين بود كه\r\n\r\n","description":"","footnote":"","page_name":" 480 ","page_number":512},
  {"content":"\r\n\r\nصفحهء نقاشى شده بمرور زمان مانند پوست نازكى ميتركيد و رنگ آن ميريخت ، اين نقيصه در مينياتورهاى كتب قديمى زياد ديده مىشود .\r\n\r\nخوشنويسى\r\nراجع به خوشنويسى « كلمان هوارت » مطالعات زيادى كرده و انواع خطوط را به تفصيل شرح داده است ، طالبين مىتوانند بنوشته‌هاى او رجوع نمايند و ما در اينجا فقط بشرح مختصر زير اكتفا ميكنيم :\r\nخط تحريرى ايرانيان بطور كلى سه نوع است : اول خط تعليق كه با آن فرمانها و احكام رسمى را مينوشتند .\r\nدوم خط نستعليق كه مير على تبريزى در زمان سلطنت تيمور اختراع كرد و هنوز هم در ايران رواج كاملى دارد .\r\nسوم خط شكسته كه در مكاتبات معمولى به كار مىبرند .\r\nخط عربى چهار قسم است : اول خط نسخ كه از خطوط قديمى است و اكنون هم متداول است .\r\nدوم خط ثلث كه از قرن نهم ببعد شيوع پيدا كرده است .\r\nسوم خط رقاع كه از قرن يازدهم ببعد معمول شده است .\r\nچهارم خط ريحان كه خوشنويسان گاهى با آن چيزهائى نوشته و مينويسند .\r\nخطوط تفننى هم زياد است و غير از خط كوفى كه در كتيبه‌هاى ابنيه باستانى به كار رفته شمارهء آنها بچهارده نوع ميرسد .\r\nنويسندگان قديم اروپائى كتابهائى با خط خوب نوشته و براى ما بيادگار گذاشته‌اند ولى كتب خوش‌خط ايرانى زيبائى و لطف ديگرى دارند بطوريكه اشخاص بيگانه هم از تماشاى هم‌آهنگى و خوش‌تركيبى آنها لذت مىبرند . پيچ و خم‌هاى اين خطوط مىرساند كه دست نويسنده فوق العاده نيرومند بوده است ، در واقع اين كتابهاى خطى بمنزلهء شاهكارهاى صنعتى بىنظيرى هستند و نميتوان براى ارزش آنها حدودى معين كرد و ما بايد براى اين خوشنويسان هم مانند استادان\r\n\r\n","description":"","footnote":"","page_name":" 481 ","page_number":513},
  {"content":"\r\n\r\nنقاش و مينياتورساز كه آثار گرانبهائى از خود بيادگار گذارده‌اند مقام و احترامى قائل شويم .\r\nاغلب اين خوشنويسان اقسام خطوط را در نهايت زيبائى مينوشته‌اند .\r\nترتيب كتابهاى ايرانى مانند كتابهاى ما نيست ، اولا سطور از راست به چپ نوشته شده‌اند ثانيا آخرين صفحهء آنها در جاى اولين صفحهء كتب اروپائى قرار گرفته است .\r\nتقسيم كتاب به فصول و ابواب با كتب اروپائى تفاوتى ندارد و ابواب هم بوسيلهء اشكال مستطيلى از هم جدا ميشوند .\r\nگاهى هم در سرفصل نقاشى يا تذهيب ممتازى ديده مىشود كه عنوان فصل در ميان آن نوشته شده است .\r\nكتابهاى خطى گرانبهائى ديده مىشود كه در نهايت زيبائى تزيين شده‌اند يعنى هرسطرى در بالا و پائين با يكرشته شاخ و برگهاى خوش‌نمائى نقاشى شده است .\r\nدر كتب نثر مطالب بهم پيوسته‌اند و هيچ جمله‌اى از سر سطر شروع نميشود ولى در كتب منظوم غالبا صفحات بستونهاى قائمى تقسيم شده‌اند كه شمارهء آنها برحسب بزرگى و كوچكى صفحه تغيير مىكند ، ما از اين نوع كتابهاى منظوم ديده‌ايم كه هرصفحه داراى دو ستون و بعضى داراى چهار الى پنج ستون هستند .\r\nگاهى هم كنار صفحات خوش‌خط را بريده و با كاغذهاى الوان حاشيه داده اند ، يكى از شاهزادگانى كه دلبستگى خاصى بخوشنويسى داشت بايسنقر ميرزا نوادهء تيمور است كه در سال 1433 درگذشته است . بقول بعضى اين شاهزاده خط ثلث را اختراع كرده و بعضى بر آنند كه او اين خط را تكميل كرده است و مكتبى ايجاد كرده كه خوشنويسى و تذهيب و نقاشى و مقواسازى و صحافى را در آن تعليم ميداده است و مولانا جعفر تبريزى كه از خوشنويسان مشهور بوده در رأس اين مكتب قرار داشته است .\r\n\r\n","description":"","footnote":"","page_name":" 482 ","page_number":514},
  {"content":"\r\n\r\nيك قطعه خط نستعليق كه زمينهء آن با طلا تزيين يافته است كار قرن 16 ( كلكسيون وينيه )\r\n\r\n","description":"","footnote":"","page_name":" 483 ","page_number":515},
  {"content":"\r\n\r\nما در اين‌جا براى نمونه يك صفحه خط نستعليق را كه زمينهء آن با طلا تزيين يافته است نقل ميكنيم ، اين صفحه متعلق است بكلكسيون « وينيه »  Vignier \r\nچون راجع به خط و خوش‌نويسى صحبت بميان آمده بى مورد نميدانيم نام بعضى از خوشنويسان را كه ميشناسيم در زير ذكر كنيم : ابراهيم سكزى سيستانى كه در آغاز قرن نهم در سلك حيات بوده و اختراع خط ثلث را به او نسبت ميدهند .\r\nابو الحسن علاء الدين على بن هلال كه او را ابن بواب نيز مينامند و اختراع خط ريحان را به او نسبت ميدهند و در سال 1022 يا 1032 در بغداد درگذشته است .\r\nخواجه عبد الحى كه بنابر قول بعضى از مؤلفين مخترع خط تعليق بوده است و بعضى بر آنند كه اين خط را تاج الدين اصفهانى اختراع كرده و خواجه عبد الحى بتكميل آن پرداخته است ، تاريخ وفات اين خوشنويس سال 1501 مسيحى بوده است .\r\nابو الفضل محمد بن خازن شاگرد ابو الحسن است كه او را مخترع خط رقاع ميدانند .\r\nمير على تبريزى كه معاصر امير تيمور و مخترع خط نستعليق بوده است .\r\nعبد الرحيم انيسى كه در زمان حكمرانى تركمانان سلسلهء آق‌قوئينلو در سلك حيات بوده و خط نستعليق را تكميل كرده است .\r\nخواجه عتيق اردوبادى كه خط طغرا را اختراع كرد و اين خط در دفترخانهء شاه اسمعيل صفوى معمول گرديد .\r\nايرانيان علاوه بر اين خوشنويسان كه آنها را مخترع خطوط ميدانند چهار نفر زير را از استادان مسلم خط ميشناسند :\r\nاول - بايسنقر ميرزا كه در نوشتن خط ثلث استاد بوده است .\r\nدوم - مير عماد كه در نوشتن خط نستعليق بىنظير بوده است .\r\nسوم - ميرزا احمد نيريزى كه در نوشتن خط نسخ بدرجهء كمال رسيده بود .\r\nچهارم - درويش عبد المجيد طالقانى كه در خط شكسته استاد بوده است .\r\n\r\nتزيين كتب\r\nعلاوه بر خوشنويسان اشخاصى هم بوده‌اند كه در صنعت تزيين كتب مهارتى داشته و سرلوحهء كتاب و سرفصل‌ها و حواشى را زينت ميداده‌اند و ما آنها را بسه دسته تقسيم ميكنيم : اول\r\n\r\n","description":"","footnote":"","page_name":" 484 ","page_number":516},
  {"content":"\r\n\r\nنقاشان ، دوم مذهبين ، سوم كسانى كه با مقراض از كاغذ حروف و نقشهائى بريده و آنها را در سرفصل‌ها ميچسبانده‌اند .\r\n\r\nنقاشان\r\nنقاشى كتب ايرانى شبيه است بنقاشى قرآن‌هاى مصرى كه ما يك صفحه نقاشى سياه‌قلم ، كار اواخر قرن 16 ( كلكسيون دموت )\r\nاصل يا عكس آنها را ديده‌ايم . شمارهء رنگهائى كه در اين نقاشيها به كار ميرفته محدود و منحصر بوده است برنگهاى سفيد و سياه و آبى و قرمز و زرد و سبز و طلائى ، با اينحال اين نوع نقاشى بسيار جالب توجه است و هم‌آهنگى مطلوبى در آن ديده مىشود .\r\nما راجع بمواد اين رنگها نميتوانيم اظهار نظر قطعى كنيم ، فقط ميتوانيم حدس‌هائى بزنيم .\r\nرنگ سفيد را از اكسيد آلومينيوم يا صدف و يا مرمر سفيد سائيده شده و يا سفيداب\r\n\r\n","description":"","footnote":"","page_name":" 485 ","page_number":517},
  {"content":"\r\n\r\nبدست ميآورده‌اند .\r\nرنگ سياه دوده‌اى بوده كه از چوبهاى مخصوصى ميگرفته‌اند و يا از مازو بدست ميآورده‌اند و مركب چين هم به كار ميرفته است .\r\nرنگ آبى از سنگ لاجورد سائيده شده و يا از سنگ زرنيخ بوده است ، در خرابه‌هائيكه در درهء نيل واقع شده‌اند ماده‌اى يافت مىشود كه به شكل گلوله است و آن را آبى مصرى ميگويند .\r\nرنگ قرمز را از شنجرف ميگرفته‌اند و شايد هم از روناس و يا چوبهاى رنگين استخراج ميكرده‌اند .\r\nرنگ زرد را از حبوبات رنگين و يا گل سرخ اخذ ميكرده‌اند .\r\nرنگ سبز معلوم نيست كه آيا ساده يا مركب بوده است و حدس ميزنند كه آن را از زنگار مس يا از نباتات ميگرفته‌اند .\r\nراجع به طلا و طرز استعمال آن در صفحات بعدى صحبت خواهيم كرد .\r\nبهرحال غالبا شكل مدال مانندى در سرلوحهء كتابها ديده مىشود كه عنوان كتاب و نام مؤلف در ميان آن نوشته شده است ولى تاريخ را معمولا در صفحهء آخر كتاب مينويسند . اين مدالها معمولا به شكل دايره يا كثير الاضلاع يا بيضى هستند . زمينهء اين مدالها غالبا طلائى است و كلمات با رنگ سفيد يا سياه در آنها نوشته شده است و رنگ آبى بندرت در آنها ديده مىشود ، اطراف اين مدالها با شاخ و برگ و گل به طرز خوش‌نمائى تزيين شده و رنگهاى مختلفى كه به كار رفته‌اند هم‌آهنگى مطلوبى دارند .\r\nگاهى هم در سرلوحهء كتاب بجاى مدال مدور شكل مستطيلى كشيده‌اند كه در آن نام كتاب و نام مؤلف نوشته شده است . در بعضى كتب تمام حواشى و سرفصل‌ها به همين ترتيب زينت يافته و فوق العاده جالب توجه هستند . در پاره‌اى از اين كتب نام نقاش و مذهب نيز نوشته شده است و ما در زير چند نفر از استادان نقاش مشهور را معرفى مينمائيم .\r\n\r\n","description":"","footnote":"","page_name":" 486 ","page_number":518},
  {"content":"\r\n\r\nنمونه‌اى از تزيينات كاخ مسيون فرانسه در 1848 ( نقاشى ژول لورنس )\r\nنخست - آقاميرك كه شاگرد بهزاد بوده است .\r\n\r\n","description":"","footnote":"","page_name":" 487 ","page_number":519},
  {"content":"\r\n\r\nدوم - ميرزا على تبريزى كه شاگرد آقاميرك بوده و در ترسيم شاخ و برگ و گل استاد شناخته شده است .\r\nسلطان خانم از شيخ تقاضاى استخاره مىكند ( آلبوم نقاشى دكتر فوريه - قرن 19 )\r\n\r\n","description":"","footnote":"","page_name":" 488 ","page_number":520},
  {"content":"\r\n\r\nسوم - كاظم عراقى كه او نيز از شاگردان آقاميرك بوده است .\r\nچهارم - حاج محمد نقاش كه معروف به مير نقاش اصفهانى است . اين هنرمند مدير موزهء نقاشيهاى شاه طهماسب صفوى بوده است .\r\n\r\nتذهيب كنندگان\r\nمذهبين ، طلا را به شكل ورقه‌هاى نازك يا گرد به كار ميبردند .\r\nدر قرآنهاى مصرى طلا برنگ زرد برنج مانندى براى تذهيب به كار رفته است و معلوم است كه اين رنگ را بوسيلهء آلياژى فراهم ميكرده‌اند .\r\nبراى به كار بردن ورقه‌هاى نازك طلا قبلا مادهء چسبنده‌اى كه شايد سفيدهء تخم مرغ و يا يكنوع ژلاتين تركيبى بوده روى كاغذ ميماليدند و بعد رنگى بزمينه ميزدند و ورقه‌ها را روى آن ميچسبانيدند . براى استعمال گرد طلا ابتدا آن را با صمغ يا مادهء چسبندهء ديگرى مخلوط ميكردند و با قلم‌مو آن را به كار ميبردند و نيز از گرد طلا مركبى ميساختند و با قلم‌هاى نازك تحرير ميكردند .\r\nگاهى روى جلد كتاب‌ها را با ورقهء طلا زينت مينمودند و اگر جلد بزرگ بوده ناچار همان مخلوط گرد طلا را با قلم روى آن ميكشيدند و بعد پرداخت مينمودند زيرا كه نقاشى در روى ورقه‌هاى طلا با زحمت زياد صورت ميگرفته است .\r\nحواشى كتابها را نيز بوسيلهء قلم‌مو با طلا تزيين ميكرده‌اند و اغلب تزيينات آنها به شكل شاخ و برگ و گل است .\r\nدر بعضى از كتب تمام صفحات را با طلا تزيين كرده‌اند و دورنما و شكل حيواناتى از قبيل ميمون و صور مرغان خيالى را در آنها ترسيم كرده‌اند . آميزش خطوط سياه متن با تزيينات رنگين اغلب جلوهء مخصوصى دارد و در اروپا اين صفحات مانند مينياتورهاى نفيس و ممتاز با بهاى زياد بمعرض خريد و فروش درميآيند و دست بدست ميگردند . بعضى از كتب دعاى چينيان هم با همين سبك زينت يافته است .\r\nما در زير نام بعضى از هنرمندان ايرانى را كه در فن تذهيب استاد بوده‌اند ذكر ميكنيم :\r\n\r\n","description":"","footnote":"","page_name":" 489 ","page_number":521},
  {"content":"\r\n\r\n1 - مير عضد بخارائى كه در سال 1475 در سلك حيات بوده است .\r\n2 - حسن بغدادى كه در زمان شاه طهماسب صفوى كارگاه نقاشى داشته و استادانى را تربيت كرده است .\r\nگداى ايرانى در حوالى عشق‌آباد\r\n3 - محبعلى تبريزى .\r\n4 - محمد على تبريزى .\r\n5 - قدرت تبريزى كه شاگرد محبعلى تبريزى بوده است .\r\n6 - ميرزاى مذهب كه او نيز شاگرد محبعلى تبريزى بوده است .\r\n7 - حسين بيك تبريزى كه شاگرد محمد على فوق الذكر بوده است .\r\n8 - ملا عبد إله كه در نقاشخانهء شاه طهماسب كار ميكرده است .\r\n9 - عليجان تبريزى كه شاگرد شاه قلى نقاش بوده است .\r\n10 - شريف الدين يزدى كه صحاف هم بوده است ( 1495 ) .\r\n\r\n","description":"","footnote":"","page_name":" 490 ","page_number":522},
  {"content":"\r\n\r\nدر اينجا لازم است نام كسانى را كه در خوش‌نويسى و عمل تزيين استاد بوده‌اند ذكر كنيم . اين هنرمندان كلمات را با خط خوش مينوشتند و پس از تزيين آنها را با مقراض بريده و در حواشى صفحهء مينياتور و سرلوحهء كتاب ميچسباندند . از اين هنرمندان ما اشخاص زير را ميشناسيم :\r\n1 - عبد اللّه پسر مير على مخترع خط نستعليق كه هنر تزيين با كاغذ را بوجود آورده و در اين هنر بدرجهء استادى رسيده و در سال 841 هجرى ( 1437 ) در سلك حيات بوده است .\r\n2 - دوست محمد پسر عبد اللّه مذكور است .\r\n3 - سنگعلى بدخشانى شاگرد دوست محمد .\r\n4 - عبد اللّه هراتى .\r\nچنين به نظر ميآيد كه ابتدا خوشنويسان كتابها را مينوشتند و قسمتهائى را سفيد باقى ميگذاردند تا بعد نقاشان و مذهبين آنها را تزيين كنند . در بعضى كتب خطى اين قسمتهاى سفيد به علت نامعلومى تزيين نشده و به حال خود باقى مانده است .\r\n\r\nمينياتورها\r\nمينياتورها دو نوع‌اند : نخست آنهائيكه شبيه بمينياتورهاى اروپائى هستند و با رنگهاى مختلف ترسيم شده و صحنه‌هاى شكار و مناظر و دورنماها را نمايش ميدهند .\r\nدوم - مينياتورهاى سياه‌قلم كه با خطوط سياه ساده ترسيم شده يا با طلا و آب و رنك تزيين يافته‌اند .\r\nهريك از اين دو نوع مينياتور توسط هنرمند مخصوصى صورت ميگرفته و طرز عمل و قواعد جداگانه‌اى داشته است و ما تاكنون نمونه‌هائى از اين دو نوع مينياتور نديده‌ايم كه توسط يك استاد صورت گرفته باشد .\r\nاين دو نوع مينياتور تا قرن هجدهم بموازات يكديگر روبترقى و كمال رفته‌اند .\r\n\r\nمينياتور نوع اول\r\nاين نوع مينياتور در قديم بيشتر معمول بوده و نمونهء آن در تمام كتب تاريخى و افسانه‌اى و دواوين شعرا ديده مىشود و\r\n\r\n","description":"","footnote":"","page_name":" 491 ","page_number":523},
  {"content":"\r\n\r\nبعضى از آنها از شاهكارهاى ممتاز محسوب ميشوند اما تقريبا تمام آنها يكنواخت و شبيه بهم هستند و در همه همان مزارع و صحنه‌هاى جنك و شكار و بازى و بساط جشن و سرور و مناظر حرمسرا تكرار مىشود و علت آن هم اين بوده كه هنرمندان ، كتب ادبى زيادى كه موضوع آنها مختلف باشد در زيردست نداشته‌اند . بعلاوه كتب مصورى هم در پيش چشم داشته و در كارهاى خود از آنها تقليد كرده‌اند . در اواخر قرن پانزدهم و اوايل قرن شانزدهم اين سبك يكنواخت تغيير كرده و صفحات مينياتور بسيار ممتاز و قابل تمجيدى بوجود آمده است . در بعضى از اين مينياتورها تصوير شخصى در وسط صفحه ديده مىشود كه اطراف آن باسلوب عربى با شاخ و برك و گل نقاشى شده است و در حواشى مناظر زيبائى از مزارع و صحنه‌هاى جنك ديده مىشود .\r\nما از اين نوع مينياتور چند نمونه را در زير شرح ميدهيم :\r\n1 - مينياتورى كه در اوايل سلطنت تيموريان در قرن چهاردهم در بخارا يا سمرقند ساخته شده و نفوذ سبك چين و مغولى در آن ديده مىشود ( كلكسيون وينيه ) .\r\n2 - مينياتورى كه مجلس جشن و سرورى را نمايش ميدهد و فرشتهء زيبائى با بالهاى گشوده در مقابل سلطانى ميرقصد . در طرف راست زنان رامشگر بنواختن چنك و دايره مشغول هستند و عدهء ديگرى از زنان هم نشسته‌اند و در عقب آنها هم فرشتگان ايستاده‌اند و در پشت پاره كوهى هم جن‌هاى موذى و شياطين بتماشاى اين صحنه پرداخته‌اند . دو فرشته هم از آسمان نزول مينمايند تا اشخاص صحنه را از شر اجنه و شياطين محافظت نمايند . اين صفحه مينياتور قشنك متعلق است به آخر قرن پانزدهم و اوايل قرن شانزدهم ( كلكسيون وور ) .\r\n3 - مينياتور زمينه طلائى كه داراى دو حاشيه مىباشد و در مركز آن شخص جوانى نشسته كه صراحى در دست چپ گرفته و با دست راست جام شرابى بزن ايستاده‌اى تقديم مىكند . در حاشيه هم منظرهء مزارع و باغهائى ديده مىشود كه سلطانى در ميان درختان و گلها سرگرم عيش‌ونوش است و در پائين صفحه هم جنگجويان با هم مبارزه ميكنند . اين صفحه متعلق است باوايل قرن شانزدهم ( كلكسيون وور ) .\r\n\r\n","description":"","footnote":"","page_name":" 492 ","page_number":524},
  {"content":"\r\n\r\nمينياتور ايرانى متعلق بقرن 16 ( كلكسيون وور  Vever  )\r\n\r\n","description":"","footnote":"","page_name":" 493 ","page_number":525},
  {"content":"\r\n\r\n4 - مينياتورى كه در مركز آن شخصى در ميان گلها نشسته و در بالاى سر او ابرهاى آبىرنگى بسبك چينى ديده مىشود . اين تصوير را حاشيه‌اى قاب مانند احاطه كرده است . در حاشيهء اين مينياتور مناظر روستائى مختلفى ترسيم شده است ، در بالاى آن زنان جوانى ديده ميشوند كه نشسته يا گردش ميكنند . در يك طرف هيزم‌شكنى قطعه چوبى روى شانه گذارده و در پهلوى درخت گلدارى با زن جوانى سرگرم صحبت است . قدرى پائين‌تر زارعى به بيل خود تكيه داده و بچوپانى كه مشغول رشتن پشم است نگاه مىكند . گوسفندانى هم در اطراف چوپان پراكنده و بچرا مشغولند . اين صفحه متعلق است باوايل قرن شانزدهم ( كلكسيون مارتو ) .\r\n\r\nمينياتور نوع دوم\r\nبطوريكه در پيش گفتيم نقاشى ديگرى هم ديده مىشود كه فقط با خطوط ساده‌اى ترسيم شده و يا با آب و رنك كمى تزيين يافته است . اين نوع نقاشى سابقا بندرت يافت ميشد ولى از سه سال قبل باينطرف مقدار زيادى از اين نوع باروپا وارد شده است . بعضى از اروپائيان آنها را بر مينياتورهاى نوع اول ترجيح ميدهند و بيشتر مىپسندند زيرا چنين مينمايد كه نقاش هنرمند آزادانه و از روى تفنن و ميل بترسيم آنها مبادرت نموده است . اين نوع نقاشى بحقيقت نزديكتر است و داراى كيفيت خاصى است كه در مينياتورهاى نوع اول كه همه با سبك معينى ترسيم شده‌اند ديده نميشود . در اين سبك تصاوير اشخاص زياد ديده مىشود و به نظر ميرسد كه از سبك هاى مختلف تركيب يافته است .\r\nهنرمندان طلاكار از اين سبك الهام گرفته‌اند . ما براى نمونه بشرح بعضى از آنها ميپردازيم :\r\nيكى از اين قطعات پادشاه جوانى را نمايش ميدهد كه نشسته و يك زانوى خود را بلند و دست راست را دراز كرده است و كلاه جيقه‌دارى بر سر دارد . اين تصوير باندازه‌اى جاندار ترسيم شده است كه چين‌هاى لباس بطور قابل ملاحظه‌اى نمايان است ولى در خطوط چهره اثرى از نقاشى چينى نمودار است ، اين صفحه در اواخر قرن پانزدهم بقلم نقاشان بخارائى ترسيم شده است ( كلكسيون مارتو  Marteau  ) .\r\n\r\n","description":"","footnote":"","page_name":" 494 ","page_number":526},
  {"content":"\r\n\r\n2 - قطعه‌ايست كه رنك آن كمى برجسته مينمايد و درويشى را نمايش ميدهد\r\nتصوير شاه ، سياه‌قلم كار اواخر قرن 15 ( كلكسيون مارتو )\r\nكه در كنار جويبارى نشسته و مشغول خواندن كتاب است .\r\nاگر لباس درويش و شكل مسجد در اين قطعه ديده نميشد ما مسلما آن را از كارهاى نقاشان قديمى ايتاليائى يا آلمانى به نظر ميآورديم . اين قطعه نيز متعلق است باواخر قرن شانزدهم ( كلكسيون دموت  Demotte  ) .\r\n3 - اين صفحه شاهى را سوار بر اسب نمايش ميدهد كه بر روى ركاب ايستاده و در طرف راست شمشيرى بسته و با دست چپ عنان اسب را نگاهداشته است . اين\r\n\r\n","description":"","footnote":"","page_name":" 495 ","page_number":527},
  {"content":"\r\n\r\nتصوير شاهى كه بر اسب سوار است ، سياه‌قلم كار قرن 16 ( كلكسيون مارتو )\r\nتصوير با نهايت مهارت و استادى ترسيم شده و بسيار قابل‌ملاحظه است ، اين صفحه نيز متعلق بقرن شانزدهم است ( كلكسيون مارتو )\r\n4 - قطعه‌ايست كه منظرهء مزارع را بطور برجسته نمايش ميدهد .\r\nدر پائين آن چوپانى با گلهء گوسفند ديده مىشود و زنان در دو چادر به كارهاى خانه سرگرم ميباشند . قدرى بالاتر مردى ديده مىشود كه از چشمه‌اى آب برميدارد . در كنار او هم زاهدى در پاى درختى نشسته است و زارعى هم با دو گاوميش مشغول شخم زدن زمين است . در پائين هم هيزم‌شكنى مشغول بريدن درختى است .\r\nاين صفحه در هرات ترسيم شده و متعلق باواخر قرن شانزدهم است ( كلكسيون مارتو ) .\r\nاين نكته را هم بايد در نظر داشت كه در اواخر قرن پانزدهم و اوايل قرن شانزدهم در تمام آثار هنرى ايران هم بستگى تامى وجود داشته است زيرا ما در اين زمان در\r\n\r\n","description":"","footnote":"","page_name":" 496 ","page_number":528},
  {"content":"\r\n\r\nنقاشى و صنايع مفرغى و آهنگرى و معمارى و فرش‌بافى هميشه بنوع مشخصى از نقشه‌ها و تزيينات برميخوريم و مثل اين است كه تمام هنرمندان و صنعتگران نقشه‌هاى خود را از منبع واحدى اقتباس ميكرده‌اند .\r\n« كلمان هوارت »  clement Huart  كتابى راجع بنقاشان مشهور ايرانى نوشته و ما نام معروفترين آنها را از آن كتاب نقل ميكنيم :\r\n1 - يحيى ابن محمود كه از اهالى بابل است و نقاشى كتاب مقامات حريرى بدست او صورت گرفته است ، اين كتاب سابقا بكلكسيون قديمى شفر تعلق داشت و نقاشى آن بسبك دورهء قبل از مغول است و در قرن سيزده نوشته شده .\r\n2 - استاد گنگ ( لال ) كه از نقاشان مشهور بوده متأسفانه از كارهاى او تاكنون چيزى بدست نيامده است ، او را نقاوت المحررين نيز ميگفتند .\r\n3 - جهانگير بخارائى كه بلقب عمدة المصورين معروف و شاگرد استاد گنگ بوده است .\r\n4 - پير سيد احمد تبريزى كه شاگرد جهانگير بوده است .\r\n5 - بهزاد ملقب بكمال الدين كه از نقاشان مشهور است و در حدود سال 1515 در هرات كار ميكرده و شاگرد سيد احمد تبريزى بوده است ، وقتى سلطان حسين بايقرا در 1469 هرات را فتح كرد او تازه شروع به كار كرده بود .\r\n6 - شاه مظفر\r\n7 - مولانا مظفر على\r\n8 - صادق بيك افشار\r\n9 - عليرضا عباسى كه از نقاشان بسيار معروف است .\r\nاين نقاشان معاصر بهزاد بوده‌اند\r\n10 - مير عليشير نوائى كه در سال 1527 در هرات كار ميكرده است .\r\n\r\n","description":"","footnote":"","page_name":" 497 ","page_number":529},
  {"content":"\r\n\r\n11 - شيخ‌زاده خراسانى\r\n12 - استاد سلطان محمد مصور اهل سلطانيه\r\n13 - آقاميرك كه هم نقاش و هم خوش نويس بوده و در زمان محمد خان شيبانى درگذشته است .\r\nاين سه نفر از شاگردان بهزاد بوده‌اند .\r\n14 - محمد كاظم كه معاصر آقاميرك بوده است .\r\n15 - مير زين العابدين اصفهانى كه شاگرد استاد سلطان محمد مصور بوده است\r\n16 - عبد اللّه مصور خراسانى كه شاگرد شيخ‌زاده بوده است\r\n17 - ابراهيم\r\n18 - ميرزا على تبريزى\r\n19 - محمد سلطان تبريزى\r\n20 - محمد مؤمن خراسانى\r\nاين چهار نفر از شاگردان آقاميرك بوده‌اند\r\n21 - محمود ( 1580 )\r\n22 - مير حسين الحسينى ( 1585 )\r\n23 - كمال تبريزى كه شاگرد ميرزا على بوده است\r\n24 - سياوش گرجى كه هم مذهب و هم نقاش و شاگرد استاد حسن بغدادى بوده است .\r\n25 - وليجان كه شاگرد سياوش بوده است ( 1587 )\r\n26 - محراب كه برادر و شاگرد استاد حسن بغدادى بوده است\r\n27 - محمد هراتى كه شاگرد محراب بوده است\r\n28 - حسين قزوينى كه شاگرد محمد سلطان بوده و در دربار شاه اسمعيل رياست نقاشان را داشته است\r\n29 - محمد بيك كه شاگرد محمد سلطان بوده است\r\n\r\n","description":"","footnote":"","page_name":" 498 ","page_number":530},
  {"content":"\r\n\r\nچشمهء معجزنما در حوالى امامقلى\r\n30 - شاه قلى معروف بنقاش\r\n31 - مراد سمرقندى\r\n32 - خواجه عبد العزيز اصفهانى كه در نزد شاه طهماسب قرب و منزلتى داشته است .\r\n33 - عبد الكاتب\r\n34 - مولانا على اصغر\r\n35 - آذر\r\n36 - مانى شيرازى ( 1590 ) كه از نقاشان معروف بوده و بعضى عقيده دارند كه اصلا چينى بوده است و عده زيادى از اهالى ممالك مختلف شاگرد او بوده‌اند مانند تيمور و قابوس و رضا فاريابى و اسد الله شيرازى ، محمود هندى ، ميرزا كوچك\r\n\r\n","description":"","footnote":"","page_name":" 499 ","page_number":531},
  {"content":"\r\n\r\nاصفهانى ، شجاع الدوله ، بهلول كشميرى ، شاپور ، ولى كابلى و ابراهيم صنيع .\r\n37 - استاد بهرام اصفهانى .\r\n38 - جانى پسر استاد بهرام كه در سال 1685 در اصفهان آلبوم عكسى براى ر . پ . كامفر  ( R . P . Kaempfer )  درست كرده است .\r\nاز سلاطين و شاهزادگانى كه در نقاشى كار كرده‌اند اشخاص زير را ميتوان نام برد :\r\n1 - بايسنقر ميرزا شاهزادهء تيمورى .\r\n2 - سلطان ابراهيم ميرزا كه شاگرد سياوش بوده است .\r\n3 - شاه طهماسب كه شاگرد عبد العزيز بوده است .\r\n4 - سلطان اويس بغدادى كه شاگردى بنام عبد الحى تربيت كرده است ( 1366 - 1374 ) ، بارى مينياتورهاى كتب ايرانى گاهى در متن و گاهى هم در خارج از متن واقع شده‌اند و اغلب در آخر فصول ديده ميشوند و در پشت صفحه نيز سرلوحهء زيبائى نقاشى شده است ، ترتيب آنها هم مانند كتب مصور فرانسوى است ، گاهى هم در صفحات جداگانه‌اى به طرز ايتاليائى در عرض كتاب قرار گرفته‌اند و در موقع نگاه كردن بايد جهت كتاب را تغيير داد و بتماشاى آنها پرداخت .\r\n\r\nمينياتورهاى هند و مسلمان\r\nبا اينكه مقصود ما اين بوده كه از نقاشان و هنرمندان ايرانى صحبت نمائيم ، ناچاريم در اينجا شمه‌اى هم از نقاشى هند و ايرانى ذكر كنيم زيرا كه نقاشان ايرانى مربى نقاشان هندى بوده‌اند ، بعلاوه هنديها هم بعدها در اين فن ابتكاراتى داشته‌اند و هنرمنديهاى قابل‌ملاحظه‌اى از خود بيادگار گذارده‌اند و به همين مناسبت است كه ما اين نوع نقاشيها را هند و مسلمان ناميده‌ايم .\r\nتصويرى از حاشيهء يك كتاب بسبك هند و مسلمان كار قرون 16 و 17 ( كلكسيون مارتو )\r\nنمونه‌هائى كه ما از اين نوع نقاشى داريم باواسط قرن شانزدهم تعلق دارند .\r\n\r\n","description":"","footnote":"","page_name":" 500 ","page_number":532},
  {"content":"\r\n\r\nسلاطين بزرك مغولى كه در هندوستان سلطنت داشتند داراى ذوق و سليقه مخصوصى بودند و هنرمندان و صنعتگران كشورهاى مختلف را در دربار خود ميپذيرفتند و ما ميدانيم كه تمام سبكهاى مكاتب مختلف ايرانى در هندوستان رونق و رواج داشته است ، مخصوصا پاره‌اى از نقاشيهائى كه در دهلى كشيده شده‌اند كاملا داراى سبك ايرانى هستند يعنى تمام سرلوحه‌ها و سرفصل‌ها به همان ترتيب كتب خطى ايرانى تزيين يافته‌اند .\r\nدر اواخر قرن شانزدهم مكتب هند و مسلمان ترقى فوق‌العاده‌اى كرد و تزييناتى كه در زمان اكبر شاه بزرك ( 1556 - 1605 ) صورت گرفته است بهترين گواه اين ترقى است .\r\nدر آنزمان عدهء زيادى از استادان و هنرمندان كشورهاى مختلف در دربار اكبر شاه جمع شدند و از اين اجتماع مكتب مخصوصى ايجاد گرديد كه آثار هنر اروپائى نيز در آن ديده مىشود .\r\nمينياتورهاى اين مكتب داراى ظرافت و لطافت خاصى هستند و ميتوان گفت بعضى از آنها از حيث رنك‌آميزى بر مينياتورهاى ايرانى تا اندازه‌اى برترى دارند و بيشتر شبيه به كارهاى نقاشان اروپائى هستند . قيافه‌ها و وضع البسه و ضمائم آنها و تزييناتى كه با شاخ و برك و گل انجام يافته‌اند همه در حد خود ممتاز هستند . دورنماها تمام از روى اصول علمى و روح‌دار ترسيم شده‌اند بطوريكه در هيچيك از نقاشيهاى ممالك هم‌جوار نظير آنها ديده نميشود . معهذا اين مناظر زيبا هم مانند كارهاى ايرانيان ولى به نسبت كمتر فداى موضوع شده‌اند يعنى هنرمند در نمايش تصوير اشخاص اصلى بيشتر دقت كرده است و معلوم است كه در هندوستان هم مانند ساير كشورها چاپلوسى و تملق رواج داشته است .\r\nمجموعه گرانبهائى از مينياتورهاى هند و مسلمان كه از وطن خود مهاجرت نموده و بكتابخانهء يكى از بزرگان ايرانى وارد شده بود سال گذشته راه پاريس را در پيش گرفت و بمحض ورود اوراق آن در ميان طالبان صنايع قديم پراكنده گرديد . اين مجموعهء نفيس مركب از شمايل اشخاص بزرك و معروف و تزيينات بىنظيرى است كه در اواخر قرن\r\n\r\n","description":"","footnote":"","page_name":" 501 ","page_number":533},
  {"content":"\r\n\r\nشانزدهم و اوايل قرن هفدهم ترسيم شده است و از بهترين نمونه‌هاى مكتب هند و ايرانى تصويرى از حاشيهء يك كتاب بسبك هند و مسلمان كار قرون 16 و 17 ( كلكسيون مارتو )\r\nبشمار ميرود ، سيماى اشخاص بقدرى خوب و جاندار كشيده شده كه براى مقايسهء شباهت احتياجى بديدن خود اشخاص نيست ، اين مجموعه بمنزلهء نمايشگاهى است كه اكبر شاه و راجه‌ها و اعيان و اشراف هندوستان را به خوبى نشان ميدهد ، اشخاص در مجلسى كه از نباتات و گلها آراسته شده نشسته يا ايستاده‌اند . جزئيات و فروع اين مجالس هم از قبيل فرش و پرده و اسلحه و جواهر و لباس و كلاه بادقت تصورناپذيرى نمايش داده شده است . حواشى اين صفحات نيز با نقوش انسان و حيوان و نبات تزيين يافته و با اصل موضوع هم‌آهنگى كاملى دارند .\r\nصفحات خوش‌خطى هم در اين مجموعه ديده مىشود كه همه با نقش‌هاى زيبا و خوش‌نمائى تزيين يافته‌اند و مثل اينست كه حروف و كلمات در يك زمينهء طلائى ترصيع شده باشند ، در حواشى هم گلهاى قشنگى در روى شاخ و برگها خودنمائى دارند و مرغان و پروانه‌ها در ميان گلستان در پروازاند .\r\nما در اينجا براى نمونه سه صفحه از اين نوع مينياتورها را شرح ميدهيم :\r\n1 - مينياتورى است كه دو شخص ايستاده را نمايش ميدهد ، اولى ريش بلوطى رنك و نيمرخ سامى مشخصى دارد و هردو دست را روى عصا گذارده است ، لباسش سفيد و دراز و يك قسمت آن با شنل گندم‌گونى پوشيده شده است و ديگرى كه در دنبال اوست هردو دست را بعلامت ادب و احترام بر روى سينه گذاشته است ( كلكسيون مارتو )\r\n2 - مينياتوريست كه در روى زمينهء طلائى تزييناتى دارد و داراى سه حاشيه است كه با شاخ و برك و گل زينت يافته‌اند بعلاوه پنج قاب مزين هم دارد كه در آنها غزالانى ديده مىشود ( كلكسيون مارتو )\r\n\r\n","description":"","footnote":"","page_name":" 502 ","page_number":534},
  {"content":"\r\n\r\n3 - هشت مينياتور كوچك كه حواشى آنها در نهايت دقت تزيين شده و تصاوير اشخاصى هم در آنها ديده مىشود ، اين مجموعه داراى مطالب فيلسوفانه‌ايست كه با دست آخرين مالك آن نوشته شده است و ترجمهء آن تقريبا به اين مضمون است :\r\n« بسم الله الرحمن الرحيم »\r\nاين مجموعه كه آن را مرقع ميگويند از حيث تصاوير رنگين و نقاشى و تذهيب و تزيين باندازه‌اى زيبا و دلپسند است كه استادان مكتب چينى از شكوه و جلوه و خوش‌نمائى آن مات و مبهوت ميگردند .\r\nاين صفحات كه هريك با نيكوترين خط نوشته شده و آنها را قطعه ميگويند فوق‌العاده جالب توجه و روان‌بخش ميباشند . مينياتور آنها بقدرى باشكوه و عاليست كه مينياتورهاى مانى و آذر در پيش آنها جلوه‌اى ندارد و انسان باذوق از تماشاى آنها دل برنميگيرد و در حيرت است كه چگونه دست انسان قادر بايجاد چنين شاهكارى شده است . خطوط آن با دست استادان عاليقدرى نوشته شده كه در خوشنويسى تالى ندارند مانند ميرعماد و نويسندگان مشهور ديگر .\r\nدر هنگام برگرداندن هرصفحه ناظر مدتى وقت خود را بتماشاى آن صفحه صرف مىكند و از هنرنمائى نقاش و حسن خط نويسنده بحيرت فروميرود ، هرصفحه در نظر او زيباتر و عالىتر از صفحه قبل است . تماشاى آن مايهء شادى دل و ديده است ، راستى هيچگونه لذتى بالاتر از لذت تماشاى صفحات اين مرقع بتصور نميآيد و مثل اين است كه در روح انسان تاثير عميقى كرده و او را بعالم ديگرى منتقل مينمايد و خلاصه آنكه باندازه‌اى فرح‌آور و نشاطانگيز است كه هرقدر بيشتر چشم در آن نظر كند بجاى احساس خستگى ميل مىكند كه بيشتر بتماشاى آنها بپردازد ، براى اين مجموعه نميتوان بهائى تعيين كرد زيرا كه گوهر بيمانندى است . ما اين مرقع را در سال 1242 هجرى به مبلغ ناچيزى يعنى هزار تومان خريديم و زينت‌بخش كتابخانهء خود نموديم .\r\nعدد صفحات آن بقرار زير است :\r\nصفحات صورت‌دار . 101\r\n\r\n","description":"","footnote":"","page_name":" 503 ","page_number":535},
  {"content":"\r\n\r\nصفحات خط ميرعماد كه تذهيب و تزيين شده‌اند 34\r\nصفحاتيكه با خطوط ساير نويسندگان معروف نوشته شده است 75\r\nسبحان اللّه چقدر كتابها ديديم و خوانديم كه بامر اشخاص عاليمقامى نوشته شده‌اند و در طى قرون عديده در ميان علما و فضلا دست بدست گشته‌اند و اكنون هيچگونه اثرى از مالكين آنها برجاى نمانده است .\r\nالبته اين شاهكار منحصربفرد هم در آتيه دست بدست خواهد گشت چنان كه امروز از دست ديگرى بدست ما رسيده است . يكى آن را ميفروشد و ديگرى خريدار آن مىشود و شايد هم گاهى بعنوان هديه به شخص عاليمقامى تقديم شود و نيز ممكن است زمانى بدست سارقين و غارتگران افتد و شايد هم روزى را ببيند كه صفحات آن مجزا شده و در ميان وراث مالك آن تقسيم و پراكنده گردد ، البته در آن موقع هيچگونه اثر و نام و نشانى از ما در اين سراى فانى باقى نخواهد بود .\r\nدر اين فاصلهء بسيار كوتاه عمر خود چقدر تغييرات و تحولات ديديم ، چه شورشها و انقلابات كه در كشورهاى دنيا بوجود آمد و ما آنها را مشاهده كرديم ، چه اشخاص عاليقدر و بزرك و توانائى ديديم كه همه از پاى درآمدند و از اوج خوشبختى بقعر بدبختى افتادند و چقدر اشخاص پستى را مشاهده كرديم كه از حضيض ذلت بذروهء سعادت و اقبال رسيدند .\r\nما اين چند سطر را برسم يادگار با خط خود نوشتيم\r\n« بهرام ميرزا ابن نايب السلطنه عباس ميرزا »\r\nدر زير اين نوشته مهرى زده شده كه ترجمهء آن چنين است :\r\n« يگانه مرواريد بحر سلطنت بهمن » « 1 »\r\nدر اينجا نام عده‌اى از نقاشان و هنرمندان ايرانى و هندى را كه در دربار اكبر شاه بوده‌اند ذكر ميكنيم « 2 »\r\n\r\n\r\n","description":"","footnote":"\r\n( 1 ) - شايد يك مصرع به اين مضمون بوده است ( يگانه لولوء درياى سلطنت بهمن )\r\n( 2 ) - چون بعضى از اين نامها هندى است تلفظ لاتين آنها همانطور كه در كتاب آمده است نوشته شده\r\n","page_name":" 504 ","page_number":536},
  {"content":"\r\n\r\n Djagan Kasou \r\n Moheck Lai \r\n KhemKazan Moukound \r\nمشكين  Taro Mouchkin \r\nفرخ  Sauwalla Farrouck \r\n Ram Mohdou \r\nنام اين عده در نسخهء خطى اكبرنامه كه اكنون در موزهء  South - Kensington  محفوظ است ياد شده است .\r\n Harribar ( 1633 ) \r\n Mohammed - Nadir de Samarkand \r\nمحمد نادر سمرقندى ( 1649 )\r\n( 1651 ) هاشم  Hachim \r\n( 1656 )  Anouptchitar \r\n( 1669 )  Hounhar \r\n( 1669 )  Tchitarman \r\n Dhagvati \r\n\r\nصحافى\r\nتاريخ پيدايش صنعت صحافى هنوز معلوم نشده است . قدر مسلم اينست كه در آغاز ظهور اسلام اين صنعت در ميان اعراب وجود داشته است ، ما نمونه‌هائى داريم كه در قرن نهم ساخته شده‌اند و صحافان متعددى را ميشناسيم كه در قرون دهم و يازدهم در سلك حيات بوده‌اند و در اين فن شهرتى داشته‌اند .\r\nاين صنعت در دوران سلطنت تيموريان و مخصوصا سلسلهء صفويه در ايران بدرجه كمال رسيد . در موزه‌هاى اروپا كتابهائى ديده مىشود كه در قرن شانزدهم نوشته شده و داراى جلدهاى ممتاز زيبائى ميباشند ، خوشنويسان و نقاشان و مذهبين هم در آرايش و جلوهء جلد كتاب سهيم بوده‌اند .\r\nجلدهاى كتب قديمى دو نوعند : نوع اول مانند جلدهاى معمولى كنونى داراى دورويه است ، نوع دوم به شكل كيف ساخته شده و داراى ضميمه‌اى بوده است كه در موقع بستن كتاب در پشت رويهء دوم قرار ميگرفته است و براى نشانه گذاردن خواننده نيز مورد استفاده بوده است ، در اغلب كتب هردو رويه كتاب با مينياتورهاى بسيار زيبائى تزيين يافته است .\r\nتزيينات روى جلد نيز بر چند قسم است : قسم اول آنست كه تزيينات برجسته يا فرورفته‌اى دارد و قسم دوم صاف و لاكى است .\r\n\r\n","description":"","footnote":"","page_name":" 505 ","page_number":537},
  {"content":"\r\n\r\nجلد لاكى با نقاشى رنگين در زمينهء طلائى كار قرن 16 ( كلكسيون مؤلف )\r\nدر نوع اول برجستگىها و فرورفتگىهاى جلد چرمى را با طلا تزيين نموده‌اند ، پاره‌اى از جلدها داراى دو قطعه چرم هستند كه بر روى هم قرار گرفته‌اند ،\r\n\r\n","description":"","footnote":"","page_name":" 506 ","page_number":538},
  {"content":"\r\n\r\nقطعهء اول بمنزلهء زمينه جلد است و قطعهء دوم مركب از قطعات كوچكى است كه براى زينت بريده و يا مشبك نموده و در روى زمينه چسبانده‌اند .\r\nپاره‌اى از جلدها با طلا باسلوب عربى تزيين يافته‌اند يعنى داراى شاخ و برك و گل هستند و پاره‌اى هم مانند سرلوحهء كتاب تذهيب شده‌اند .\r\nبعضى جلدهاى بسيار نفيس هم ديده مىشود كه صنعتگران در آنها نهايت استادى و مهارت را به كار برده‌اند و صحنه‌هاى بسيار زيبائى از جنك و شكار و حيوانات خيالى و درختان و مرغان نقش كرده‌اند ، تزيينات اغلب با رنك سياه در زمينهء طلائى صورت گرفته‌اند ، ما از اين نوع جلد نمونهء بسيار كامل و زيبائى داريم كه واقعا بىنظير و حيرت‌آور است و تماشاى آن در بيننده تاثير عميقى مىكند .\r\nصحافان برجستگىها و فرورفتگىهاى جلد چرمى را بوسيلهء قالب‌هاى چوبى يا مسى يا فولادى بوجود ميآوردند و بعد آنها را تزيين و تذهيب ميكردند . از اين نوع جلدها در موزه‌هاى اروپا و هم در نزد مؤلف اين كتاب موجود است .\r\nبعضى از جلدها هم توسط قالب‌هاى فولادى تزييناتى يافته‌اند و با وجود سادگى بسيار خوش‌نما هستند .\r\nگاهى هم صحاف از روى تفنن منتهاى ذوق و سليقهء خود را در جلد كتاب به كار برده است و جلدى بوجود آورده كه از هرحيث قابل تمجيد و تحسين است ، در قسمت درونى جلد و يا روى صفحاتى كه براى محافظت كتاب در اول و آخر آن قرار داده است قطعات كوچكى از ورقه‌هاى طلا و كاغذهاى الوان به شكل شاخ و برك و گل بريده و در روى زمينهء سياه و سفيد چسبانيده است و لبهء جلد را با چرم و مفتولهاى طلا درست كرده و رويهم‌رفته جلد بسيار ظريف و نفيس و آراسته‌اى بوجود آورده است . گاهى هم از كاغذ يا چرم مدالهاى كوچك مشبكى درست كرده و در روى زمينهء آبى يا سبز و يا قرمز چسبانده و آنها را با قابهاى مزينى از هم جدا نموده و در هرحال كار بسيار مشكل و حيرت‌آورى را انجام داده است .\r\n\r\n","description":"","footnote":"","page_name":" 507 ","page_number":539},
  {"content":"\r\n\r\nجلد چرمى زمينه طلائى كار قرن 16 ( كلكسيون مؤلف )\r\n\r\n","description":"","footnote":"","page_name":" 508 ","page_number":540},
  {"content":"\r\n\r\nصنعتگران ايرانى در چيدن كاغذ و يا چرم باشكال مختلف و مشبك كردن آنها بسى بر هنرمندان ژاپنى برترى دارند .\r\n\r\nجلدهاى لاكى\r\nدر جلدهاى لاكى ابتدا طبقهء نازكى از گچ مخلوط با صمغ روى جلد كشيده‌اند و بعد آن را با لاك زرد يا قرمز تيره رنگين كرده‌اند و سپس با طلا و رنگهاى گوناگون همان صحنه‌هاى مينياتور را كه در صفحات كتاب ديده مىشود در روى جلد ترسيم كرده‌اند . در اين نوع جلدها دست صحاف و مذهب هردو در كار دخالت داشته است يعنى صحاف زمينه را آماده كرده و قالب فولادى محكوك براى ساختن جلدهاى چرمى كار قرن 17 ( كلكسيون مؤلف )\r\n\r\n","description":"","footnote":"","page_name":" 509 ","page_number":541},
  {"content":"\r\n\r\nمذهب در روى اين زمينه تزييناتى بوجود آورده و آن را رنك و روغن زده است .\r\nدر سالهاى اخير نمونه‌هاى زيادى از اين نوع جلدها باروپا وارد شده است .\r\nاين جلدها را در قرون هيجدهم و نوزدهم ساخته‌اند ، در روى جلدها شكل گلها و مرغان و اشخاص ديده مىشود ولى صفحات اول و آخر اين كتابهاى تزيينى ندارند .\r\nما در اينجا دو نمونه از اين نوع جلدها را نشان داده‌ايم ، در خاتمه نام بعضى از صحافان مشهور ايرانى و عرب را در زير نقل ميكنيم :\r\n1 - ابن ابو الهريش كه در قرن نهم صحاف كتابخانهء مأمون بوده است .\r\n2 - الاجيفى\r\n3 - ابو عيسى بن شيران\r\n4 - ابن حجام\r\n5 - ابراهيم\r\n6 - محمد فرزند ابراهيم\r\nقبل از قرن يازدهم ميزيسته‌اند\r\n7 - شريف الدين يزدى ( 1495 )\r\n8 - محمد طاهر ( 1554 )\r\n9 - مير حسين قزوينى كه نقاش هم بوده است\r\n10 - صحاف كاظم بيك تبريزى شاگرد مير حسين\r\n11 - ميرزا بيك شاگرد كاظم بيك\r\n12 - محمد زمان\r\n13 - ملا كاظم على ( 1587 )\r\nدر ميان نقاشانى كه در تزيين جلد كتاب شهرتى داشته‌اند اشخاص زير را ميشناسيم :\r\n1 - محمد بيك كه شاگرد محمد سلطان تبريزى بوده است\r\n2 - مهدى بيك\r\n3 - برجعلى اردبيلى\r\n\r\n","description":"","footnote":"","page_name":" 510 ","page_number":542},
  {"content":"\r\n\r\n4 - امير شاهى سبزوارى\r\n5 - عبد الصمد كاشانى\r\n6 - كاظم عراقى\r\n7 - ميرك شيرازى\r\n8 - غياث الدين خليل\r\nبا وجود اينكه كتابهاى خطى نفيس ايرانى در سنوات اخير بهاى فوق‌العاده‌اى پيدا كرده و كمياب شده‌اند در پاريس كلكسيونهائى از آنها موجود است كه با بهترين و زيباترين كلكسيونهاى دو قارهء قديم و جديد رقابت مينمايند و ما توانسته‌ايم آنها را از نزديك تماشا كنيم و ارزش هنر ايرانى را با تمام جلوه‌هايش بشناسيم متاسفانه مجذوب شدن و علاقه پيدا كردن به اين آثار هنرى قديمى ايران بسى آسان‌تر از تجزيه و تحليل و بقلم آوردن كيفيات و خصوصيات قابل تمجيد آنها مىباشد و خامهء ما بطوريكه بايدوشايد توانائى تشريح اين كيفيات را ندارد .\r\nنظر باينكه دوستان ما را تشويق كردند ما هم دامن همت بكمر زديم و به قدر توانائى خود چيزهائى راجع بآثار باستانى و صنايع و هنرهاى ايران نوشتيم و بسى آرزومنديم كه خامهء تواناترى بطوريكه بايدوشايد بتعريف اين آثار بپردازد و روى اين شالوده‌اى كه ما ريخته‌ايم بناى عالىترى برپا سازد .\r\nخلاصه نتيجهء مطالعات من راجع بآثار باستانى ايران بسى ناچيز است و بايد اعتراف كنم كه اگر بمؤلفين و ارباب اطلاع مراجعه نميكردم براى من امكان نداشت كه اين شرح ناقص را بنويسم و وظيفهء خود ميدانم كه آخرين جملهء خود را با تشكر از مساعدت‌هاى آنان بقلم آورم »\r\nما در اينجا خود را مترجم خوانندگان كتاب قرار ميدهيم و از مسيو مارتو كه چنين فصل مفيدى را براى اين كتاب تهيه نموده است تشكر ميكنيم زيرا كه اين دانشمند محترم توانسته است نام استادان و هنرمندان ايرانى را در اين شرح مختصر زنده نمايد\r\n\r\n","description":"","footnote":"","page_name":" 511 ","page_number":543},
  {"content":"\r\n\r\nو بسى آرزومنديم كه مسيو مارتو به اين شرح قناعت نكرده در آتيه كتاب بسيار كاملى كه عشاق صنايع و هنرهاى ايرانى انتظار انتشار آن را دارند بقلم آورد و در دسترس عامه قرار دهد .\r\nپايان جلد دوم\r\n\r\n","description":"","footnote":"","page_name":" 512 ","page_number":544},
  {"content":"\r\n\r\n\r\n[ كتاب سوم 
  ]\r\nجلد سوم\r\n\r\nفصل اول - از پاريس تا عشق‌آباد\r\nطرق معمولى - طريق بحرى - قبرستانهاى قسطنطنيه - دفاع از به سفر - سنگول داغ و معدن زغال‌سنك - شهر سامسون - بندر ترابوزان - زورقچيان ترك - تجارت ترابوزان - بازارهاى قديمى - خرابه‌هاى قديمى - وسايل سرگرمى تركان - كليساهاى يونانى عزيمت از ترابوزان - شهر باتوم و گمركخانهء روسى - چاىكارى در باتوم - صدور نفت - شهر تفليس - برقع يا روپوش سكنهء قفقاز - محلهء آلمانى تفليس - رود كورا و محله تاتارها - راه گرجستان - راه‌آهن ايروان - بادكوبه و مأخذ نام آن - قلعهء قديمى و قصر خان - چاههاى نفت - پالايشگاه نوبل - مواد مستخرجه از نفت - اهميت نفت محصول نفت خام - صدور نفت - بهاى متوسط نفت - تعداد چاههاى نفت - حفر چاه نفت - معبد آتش‌پرستان - گاز طبيعى - نفت منجمد - فقدان آب خالص در بادكوبه - معادن نفت در بحر خزر - انقلاب در قفقاز - وسيلهء رفتن از روسيه بايران - از بادكوبه كراسنودسك - بندر كراسنودسك - زمين‌لرزه - راه‌آهن - عشق‌آباد و منظرهء آن - تجارت عشق‌آباد با ايران و افغانستان - موزه و كتابخانه - خرابهء شهر كوچك قديمى - منظرهء دهكدهء تركمان‌نشين - مشاغل تركمانان - تاريخ پيدايش تركمانان - اسبان تركمانى - شهر خراب آنائو و مسجد بزرك آن - مادام روبن و هتل پاريس - عزادارى مسلمانان در ماه محرم .\r\nبراى مسافرت بايران طرق متعددى موجود است كه هركس بنابر منظور خود يكى از آنها را اختيار مىكند . مثلا كارمندان خارجى مانند سفرا و قونسولها براى\r\n\r\n","description":"","footnote":"","page_name":" 513 ","page_number":545},
  {"content":"\r\n\r\nاينكه زودتر به محل مأموريت خود برسند كوتاهترين راه را در پيش ميگيرند ولى سياحان و باستانشناسان از راههاى طويل‌ترى رهسپار اين كشور باستانى ميگردند .\r\nكسانى كه از دريا بيمى نداشته باشند مىتوانند با كشتى بسرحد ايران وارد شوند و كسانى كه مايل به مسافرت در دريا نباشند ممكن است يكى از طرق برى را اختيار نمايند .\r\n\r\nطريق معمولى\r\nكسانى كه بخواهند زودتر به مقصد برسند كوتاهترين راهرا در پيش ميگيرند يعنى از شهرهاى بزرك وين و برلن عبور ميكنند و بسرحدات روسيه ميرسند . اقصر فاصله از پاريس تا سرحد روسيه همان خطى است كه از وين عبور مينمايد زيرا كه در مدتى كمتر از چهل و هشت ساعت مسافر از پاريس بگمركخانهء مملكت تزارى وارد مىشود ولى اين راه براى اشخاص صرفه‌جو مناسب نيست .\r\nدر سرحد روسيه راه‌آهنى است كه تا بادكوبه امتداد دارد . مسافر بايد در اين راه صبروحوصله زيادى از خود نشان دهد زيرا كه مدت پنج شبانه‌روز مجبور است در قطار بماند تا بسواحل بحر خزر برسد . در بادكوبه كشتىهاى كمپانيهاى روسى در بحر خزر آمدورفت مينمايند و در مدت 36 ساعت از بادكوبه به بندر انزلى كه سرحد ايران است وارد ميگردند اشخاصيكه مايل به مسافرت از اين خط ميباشند مىتوانند از سرحد روسيه در مدت 30 ساعت به شهر ادسا بروند و از آنجا بكشتى نشسته در بندر باتوم پياده شوند و بعد با راه‌آهن مستقيما ببادكوبه وارد گردند .\r\n\r\nطرق بحرى\r\nمسافرينى كه از دريا بيمى نداشته باشند مىتوانند از بندر مارسى بكشتى نشسته و پس از عبور از بنادر پيره و ازمير بقسطنطنيه بروند و پس از سه روز استراحت مجددا در بحر اسود از بنادر سامسون و ترابوزان و باتوم عبور نمايند .\r\nكشتىهاى ديگرى هم هستند كه مستقيما مسافرين را باسلامبول وارد مينمايند اما كمى در بحر اسود مخصوصا در سنگول داغ  songuldak )  كه داراى معدن مهم ذغال‌سنك است توقف ميكنند .\r\n\r\n","description":"","footnote":"","page_name":" 514 ","page_number":546},
  {"content":"\r\n\r\nخلاصه آنكه مدت مسافرت و مخارج اين دو خط تقريبا با هم تفاوت زيادى ندارد\r\n\r\nقبرستانهاى قسطنطنيه\r\nاز تشريح اوضاع شهرهاى آتن و ازمير و اسلامبول كه هريك شرح مفصل جداگانه‌اى دارد صرفنظر كرده و راه كشور شاه ايران را در پيش ميگيريم زيرا مقصود ما رسيدن به اين كشور باستانى و ديدن اوضاع آن است . از عدم امكان توقف در مملكت بيزانس قديم كه اكنون داراى گوشه‌اى از قبرستان اسلامبول\r\nگورستانهاى زياد است چندان تأسفى نداريم . نظر باينكه تركان احترام و علاقه‌اى نسبت باموات خود دارند آنها را در گورستان وسيعى كه در مركز شهر واقع بوده دفن كرده‌اند .\r\nهرگاه چند ساعتى در محلهء پرا گردش كنند معلوم خواهد شد كه محله اروپائيان در قسمتى از اين گورستان بنا شده است و هنوز هم مقابر قديمى در اين‌جا ديده مىشود كه قسمت علياى شهر را از قسمت سفلى جدا مينمايد . تركان متجدد احترامى براى اين گورستان قائل نيستند و غالبا بر خلاف دستورهاى اسلامى اجازه ميدهند كه در اين‌جا ابنيهء جديدى ساخته شود .\r\n\r\nدفاع از به سفر\r\nمقارن غروب آفتاب از شهر اسلامبول بيرون آمديم ، دورنماى قسمت سمت چپ به سفر منظرهء سحرآميزى دارد ، تماشاى ساحل كه باغهاى باصفا و منازل ييلاقى سفراى دول خارجه در آن واقع شده در خاطر سياحانى كه براى ديدن چيزهاى تازه به طرف خاور ميروند يادگارهاى فراموش نشدنى باقى ميگذارد .\r\nقبل از خروج از تنگهء به سفر قلعهء قديمى دفاعى ديده مىشود كه در قرون وسطى بنا شده و توپهاى بزرك قديمى آن‌كه مانند حيوانات متحجرشدهء اعصار باستانى هستند در مدخل بحر اسود ديده مىشود ، اين توپها در زمانهاى پيشين از به سفر دفاع ميكردند و مانع ورود كشتىهاى دشمن به اين تنگه بوده‌اند .\r\n\r\n","description":"","footnote":"","page_name":" 515 ","page_number":547},
  {"content":"\r\n\r\nاكنون در طرفين به سفر قلاع دفاعى جديدى ساخته و با توپهاى سيستم جديد ، آنها منظرهء حصار آناتولى\r\nرا مجهز كرده‌اند . خلاصه پس از غروب آفتاب كشتى ما از به سفر خارج شد و وارد بحر اسود گرديد . در فواصل دور چراغهائى در بالاى برجهاى ساحلى براى راهنمائى دريانوردان روشن بود .\r\n\r\nسنگول داغ و معادن زغال‌سنك\r\nبامداد روز 22 ماه اوت 1907 در ساعت 5 بسنگول‌داغ رسيديم .\r\nتقريبا ده سال است كه يك كلنى فرانسوى اين بندر را ايجاد كرده است تا بتواند زغال‌سنك را با كشتى حمل نمايد . در اينجا معدن زغال‌سنك مهمى وجود دارد كه در فاصله 20 كيلومترى ساحل واقع شده است .\r\nبهاى يك تن زغال در اين بندر 16 فرانك است و چون به بندر مارسى برسد هرتن آن چهل فرانك به فروش ميرسد .\r\nاز ساعت پنج و نيم صبح تا يكساعت و نيم بعد از ظهر كشتى ما مشغول بارگيرى زغال شد ، يكصد و بيست نفر حمال مشغول بار كردن زغال بودند و توانستند در اين مدت 200 تن زغال بكشتى بياورند ، اينها مانند حمالان پرت سعيد فعال نيستند زيرا كه آنها در مدت دو ساعت كشتىهاى بزرك چينى را كاملا بارگيرى ميكنند .\r\nدر اين‌جا ماشينهاى جرثقيل هم ديده مىشود ، گونيهاى محتوى حبوبات را كه از\r\n\r\n","description":"","footnote":"","page_name":" 516 ","page_number":548},
  {"content":"\r\n\r\nادسا باينجا آورده‌اند با اين ماشينها بكشتى نقل ميكنند . واگون‌هاى كوچكى هم هست كه هريك دو تن و نيم زغال را از معدن به بندر نقل مينمايد . كشتىهائى هم ديده مىشود كه زغال براى كارخانه‌هاى گاز رومانى بارگيرى مينمايند\r\nدر ميان مسافرين سه نفر از زنان حاكم سامسون هم ديده ميشوند كه با كشتى ما مسافرت ميكنند ، اينها همه پير و زشت ميباشند ولى در عوض خادمه‌هاى جوان آنها زيباروى هستند و با روى باز در كشتى رفت‌وآمد ميكنند ، اينها قبل از سوار شدن بكشتى در حجاب بودند ولى پس از ورود بكشتى روپوشهاى خود را بكنار انداخته و از آزادى خود سرور و نشاطى دارند و از آراستگى اندام و زيبائى صورت بىبهره نيستند ، با اين حال در قشنگى و دلربائى با مهوشان فرانسوى و لعبتان پاريسى برابرى نميكنند .\r\nشهرت زيبائى و ملاحت زنان ترك به اين جهت است كه بيگانگان كمتر آنها را مىبينند و فقط تصور ميكنند كه بايد در زير اين حجاب فرشتهء زيبائى وجود داشته باشد ، معهذا بايد اعتراف كرد كه زنان ترك چشمان قشنك و جذابى دارند ، بعلاوه آنها هميشه مراقب چشمان خود هستند و آنها را با مهارتى كه اختصاص بخودشان دارد آرايش ميكنند و نظر به همين قشنگى چشمان است كه در زيبائى شهرتى پيدا كرده‌اند .\r\n\r\nشهر سامسون\r\nدومين بندرى كه كشتى در آن توقف مىكند شهر سامسون است . اين شهر تقريبا 200000 سكنه دارد و داراى كارخانه هاى بزرك دخانيات است و سيگار زيادى براى سكنهء كشور تركيه فراهم مينمايد كه در خوبى جنس مشهور است .\r\nيكى از صادرات عمده اين شهر هم تخم‌مرغ است . شركت كشتىرانى فرانسوى عدلهاى كاه بعنوان مال التجاره باين‌جا ميآورد و تخم‌مرغها را با صندوق‌هاى بزرك در ميان كاه بفرانسه حمل مىكند و از بيم پيدا شدن رقيب طورى آنها را حمل مىكند كه كسى آگاه نشود يعنى در موقعى كه كشتى ميخواهد به طرف روسيه برود صندوقهاى تخم‌مرغ را در ته كشتى ميگذارند تا ديگران تصور كنند كه آنها را بروسيه مىبرند . اين\r\n\r\n","description":"","footnote":"","page_name":" 517 ","page_number":549},
  {"content":"\r\n\r\nصندوقها تا بازگشت كشتى مدت سه هفته و حداقل 15 روز در انبار ميماند تا به بندر مارسى وارد شود و بعنوان تخم‌مرغ تازه در آنجا به فروش برسد .\r\nسامسون بندر صادراتى مهمى است ، از اين‌جا پشم و پوست خام و پيله و چوب به مقدار زياد بممالك ديگر صادر مىشود . اين شهر در كنار دريا واقع شده است و آثار و علامات خاورى در آن ديده نميشود .\r\n\r\nبندر ترابوزان\r\nكشتى معمولا مسافت بين سامسون و ترابوزان را در مدت 12 ساعت طى مىكند . در كنار اين شهر خليج عميقى است كه لنگرگاه سفاين است . در اطراف اين خليج عماراتى به شكل آمفىتآتر ديده مىشود .\r\nدريا در اين‌جا غالبا طوفانى است و مسافرين در موقع پياده شدن از كشتى در زحمت هستند حتى در مواقع غير طوفانى هم كه با قايق به طرف ساحل ميروند از حملات و آسيب امواج دريا مصون نيستند\r\n\r\nزورقچيان ترك\r\nزورقچيان براى بردن مسافرين از كشتى به خشكى با هم نزاع ميكنند و غوغائى برپا مينمايند . بدبخت مسافرى كه براى سوار شدن بقايق حق الزحمهء زورقچى را قبلا معين نكرده باشد ، زيرا كه در موقع رسيدن بساحل دچار زحمت مىشود . طمع زورقچيان ترك حدى ندارد و هرقدر هم بر مبلغ اضافه شود دست از سر مسافر نميكشند . نظر باينكه مسافرين زيادى دائما در اين بندر آمدوشد ميكنند زورقچيان ترك براى خالى كردن كيسهء آنان وسايل مختلفى به كار مىبرند و اگر مسافر سرسخت باشد و پول زيادى به آنها ندهد زبان به تهمت ميگشايند و او را از جملهء مقصرين سياسى بشمار ميآورند\r\nدر موقع پياده شدن در بنادر تركيه مسافر بايد احتياط كند و حرفى از انقلاب و شورش به زبان نياورد و جز نشاندادن گذرنامه رسمى اظهارى نكند ، مخصوصا بايد از اظهار آشنائى با ارمنيان خوددارى نمايد زيرا كه تركان بشدت از اين قوم متنفر هستند\r\nبمحض اينكه مسافر قدم به خشكى گذاشت افسران پليس ترك او را احاطه كرده و مطالبهء گذرنامه ميكنند و علاوه بر رويت گذرنامه از او استنطاق‌هائى به عمل ميآورند\r\n\r\n","description":"","footnote":"","page_name":" 518 ","page_number":550},
  {"content":"\r\n\r\nتا مطمئن شوند كه او عابر است و در اين كشور اقامت نخواهد كرد .\r\nخلاصه پس از آنكه ما از شر پليس رهائى يافتيم از جادهء سراشيبى به طرف محلهء لنگرگاه ترابوزان\r\nنو رفتيم كه در وسط آن ميدانى ديده مىشود ، دفترخانه‌هاى شركت‌هاى كشتىرانى در\r\n\r\n","description":"","footnote":"","page_name":" 519 ","page_number":551},
  {"content":"\r\n\r\nاطراف اين ميدان واقع شده است ، شهر در روى سه تپهء مرتفع بنا شده و كسانى كه بخواهند بسياحت آن پردازند مجبور هستند كه پيوسته از دامنهء تپه‌اى بالا رفته و در دره‌اى سرازير شوند .\r\n\r\nتجارت ترابوزان\r\nمال التجارهء زيادى به اين شهر وارد و از آن صادر مىشود ، دكانهاى پر از ارزاق بهم پيوسته است ، قبل از اينكه راه شوسهء انزلى به تهران توسط كمپانى روسى ساخته شود اغلب مسافرين از اين شهر به طرف ايران آمدوشد ميكردند ، اكنون هم اشيائى كه در ترانزيت روسيه پذيرفته نشده است از اين راه به تبريز و تهران وارد ميگردد . ايتاليائىها در اين شهر بنائى ساخته‌اند كه محل ورود و خروج مال التجاره‌هاى شرقى و غربى است .\r\n\r\nبازار قديمى\r\nبازار اين شهر در كوچهء پرپيچ‌وخمى واقع شده و مانند بازارهاى شرقى روى آن پوشيده نيست . اين بازار قديمى در قرون 17 و 18 ساخته شده و دكانهاى آن به طرز جالب‌توجهى نقاشى و تزيين شده است . بوميان تاريخ ساختمان آن را نميدانند و اگر از آنها پرسشى بشود تاريخ بناى آن را بهزار سال قبل ميرسانند .\r\n\r\nخرابه‌هاى قديمى\r\nدر خارج شهر ، در نزديكى ساحل قلعه‌هاى مستحكمى بوده كه همه منهدم شده و اكنون جز چند ديوار خراب اثرى از آنها بر جاى نمانده است . سكنهء اينجا هم مانند اروپائيان اين برج و باروهاى قديمى را تبديل بخانه‌هاى مسكونى نموده‌اند و در غالب آنها كارگرانى سكونت دارند كه شغل عمدهء آنها خشك كردن فندق است . فندق يكى از صادرات عمدهء اين شهر است كه بايد مدت چندين روز با توجه مخصوص آن را در روى پارچه‌هاى چرمى بخشكانند .\r\nصومعه‌اى هم در بالاى اين خرابه‌ها در محل مرتفعى بر جاى مانده است .\r\n\r\nسرگرميهاى تركان\r\nتركان بازيها و سرگرميهاى مخصوصى دارند ، يكنوع چرخى دارند كه آن را دولاب ميگويند ، يكى در پرهء آن مىنشيند و ديگران آن را ميچرخانند . يك قسم تاب قديمى هم دارند كه با آن تاب ميخورند و\r\n\r\n","description":"","footnote":"","page_name":" 520 ","page_number":552},
  {"content":"\r\n\r\nيك رقص ملى هم دارند كه با شمشير و تفنك و با صداى دهل صورت ميگيرد .\r\nكشتىگيرى و زورآزمائى هم يكى از سرگرميهاى عمدهء تركان است . پهلوانان قسمت بالاى تنه را با روغن چرب ميكنند و بكشتىگيرى مشغول ميشوند . تماشاچيان كشتىگيران ترك\r\nزيادى هم اطراف آنها را حلقه‌وار احاطه مىكنند و با دادوفرياد به تشجيع آنها ميپردازند .\r\n\r\nكليساهاى يونانى\r\nدر اين شهر كليساهاى متعددى به طرز يونانى ساخته شده كه در داخل با نقاشىهاى ممتاز و جالب‌توجهى زينت يافته است دو پل مرتفع باشكوهى هم وجود دارد كه از بالاى آنها تمام شهر ديده مىشود .\r\nوسيع‌ترين خيابان شهر بخيابان ميدان موسوم و در طرفين آن عمارات زيبائى به طرز اروپائى ساخته شده است .\r\n\r\nعزيمت از ترابوزان\r\nترابوزان شهر زيبائى است و نظر باينكه وسعت زيادى ندارد يكروز براى سياحت آن كافى است از طرفى هم چون ما بادامهء مسافرت مايل بوديم و خوشبختانه در لنگرگاه هم يك كشتى مسافربرى براى حركت آماده بود موقع را مغتنم شمرده با اين كشتى به طرف باتوم رفتيم .\r\n\r\n","description":"","footnote":"","page_name":" 521 ","page_number":553},
  {"content":"\r\n\r\nپس از كمى دريانوردى طوفانى در دريا توليد شد و ما براى نخستين بار امواج منظرهء ديگرى از لنگرگاه ترابوزان\r\nبزرك و مرتفعى را مشاهده نموديم . چراغهاى شهر ترابوزان منظرهء بسيار باشكوهى\r\n\r\n","description":"","footnote":"","page_name":" 522 ","page_number":554},
  {"content":"\r\n\r\nتشكيل داده و ما را بتماشاى اين منظره سرگرم نموده بود و هرقدر دور تر ميشديم نور آنها ضعيف‌تر ميگرديد و رو بخاموشى ميرفت . ناگهان ابر سياهى آسمان را فرا گرفت و باران شديدى مانند سيل شروع بريزش كرد . گاهى هم برقى در آسمان پديدار ميگرديد و اطاق كوچك ما را روشن ميكرد خلاصه آنكه شب را با طوفان و باران سيل‌آسا و حركات شديد كشتى بسر برديم و قبل از طلوع آفتاب به بندر باتوم رسيديم .\r\n\r\nشهر باتوم و گمركخانه روسى\r\nبامداد روز 25 ماه اوت است ، هوا بتدريج روشن مىشود و كشتى از سرعت خود ميكاهد و ما را بآبهاى درياى روسيه وارد مىكند ، در اين بندر چند كشتى تجارتى و سه كشتى جنگى نظر ما را جلب مينمايد ، چون وسعت لنگرگاه كم است كشتىها مجبور هستند كه در پهلوى يكديگر توقف نمايند تا راه عبورى باز باشد .\r\nتشريفات معاينهء گذرنامه‌ها و آمدن افسران پليس و معاينه لوازم سفر به آرامى برگزار شد . نمايندهء شركت كشتىرانى با مهر و ملاطفت از ما پذيرائى كرد و مراقبت نمود تا صندوقها و چمدانهاى ما را در گمركخانه دوباره بستند و مهروموم نمودند و دستور داد كه آنها را حمل كرده ، در سرحد ايران و روسيه كه در ميان عشق‌آباد و شهر مشهد واقع است بما تحويل دهند .\r\nباتوم شهر جديد البناى زيبائى است ، خيابانهاى وسيعى همديگر را بطور عمودى قطع مىكند و اگر ارتفاع عمارات و خانه‌ها هم زياد بود تصور ميكرديم كه بيكى از شهرهاى باشكوه امريكا وارد شده‌ايم .\r\nدر ساحل دريا خيابانيست كه در طرفين آن چند مهمانخانه و دفترخانه‌هاى شركت‌هاى مهم كشتىرانى ساخته شده است . عمارت گمركخانه در طرف چپ خيابان واقع شده و مسافرينى كه مانند ما در روز يكشنبه به اين بندر وارد شده‌اند خوب ميدانند در چنين روزى كه تعطيل عمومى است نميتوان به سهولت لوازم سفر خود را از گمركخانه دريافت نمود .\r\n\r\n","description":"","footnote":"","page_name":" 523 ","page_number":555},
  {"content":"\r\n\r\n\r\nچاىكارى در باتوم\r\nدر حوالى شهر باتوم مزارع چاىكارى زيادى ديده مىشود . كشت چاى از سال 1894 ببعد در اين شهر معمول گرديد و بتدريج توسعه و اهميت يافت ، اراضى مساعد براى كشت چاى منطقه‌اى تشكيل ميدهد كه مانند كمربندى در طول ساحل بحر اسود از سوخوم قلعه دور شهر باتوم شروع و در جنوب بسرحد تركيه منتهى ميگردد ولى اراضى درون اين منطقه براى چاىكارى قابل استفاده نيست و كوشش زارعين در اين اراضى به نتيجهء خوبى نرسيده و فقط سواحل بحر اسود براى كشت چاى مساعد است .\r\nمنظرهء عمومى شهر باتوم\r\nدولت روسيه خريد و فروش اين اراضى را بملت خود تخصيص داده است و هيچ بيگانه‌اى نميتواند اين اراضى را خريدارى كند .\r\nآب‌وهواى تمام اين منطقهء حاصل‌خيز هم يكسان نيست و دائما تغييرپذير است در بعضى سالها زارعين به بىآبى و خشكسالى برميخورند و بجاى سود زيان مىبينند برعكس گاهى بارانهاى سيل مانند در اين ناحيه مىبارد و موجب حاصل‌خيزى زمين ميگردد . گاهى نيز برف زيادى در اين ناحيه مىبارد كه ارتفاع آن بيك متر ميرسد و\r\n\r\n","description":"","footnote":"","page_name":" 524 ","page_number":556},
  {"content":"\r\n\r\nيخ‌بندانى توليد مىشود .\r\nغالبا در اين ناحيه باران زيادى مىبارد و بطورى كه حساب كرده‌اند ارتفاع متوسط آب باران به 40 / 2 متر ميرسد .\r\nدر ماه‌هاى مه و ژوئن هواى اين ناحيه فوق‌العاده گرم مىشود و اراضى خشك و بىآب ميماند ولى چون هوا رطوبت زيادى دارد حرارت تابستان طاقت‌فرسا نيست ، ميزان الحراره در آفتاب حداقل 30 و حداكثر 50 درجه را نشان ميدهد .\r\nآب‌وهواى حوالى باتوم شباهت زيادى بنواحى چاىكارى هندوستان دارد كه در نزديكى رشته‌جبال هيماليا واقع شده است . هواى ملايم آغاز ماه مارس براى نشاندن نهال چاى مساعد است و بارانهاى بهارى بقدرى زياد است كه زارع مجبور نيست نهالهاى خود را آب دهد . حرارت تابستان نيز بواسطهء تبخير رطوبت خاك در روز معتدل مىباشد و در پائيز هم اغلب هوا خوب است . در آخرين ماه‌هاى سال باران و مزرعهء چاى در قفقاز\r\nطوفانى وجود ندارد و هوا باندازهء لزوم گرم است .\r\n\r\n","description":"","footnote":"","page_name":" 525 ","page_number":557},
  {"content":"\r\n\r\nابتدا روسها متخصصين چينى و ژاپنى را براى چاىكارى استخدام كردند و با اينكه اجرت زيادى به آنها ميدادند نتوانستند در آنجا بمانند و مجبور بمهاجرت شدند اكنون زنان و اطفال برگهاى چاى را ميچينند و بطور متوسط هركارگرى در روز 90 / 0 فرانك الى 15 / 2 فرانك اجرت ميگيرد . مردان كارگر اغلب در كارخانه‌ها براى تهيه چاى كار ميكنند و اجرت هريك در ماه به 50 تا 100 فرانك ميرسد .\r\nانواع مختلف نهال چاى از چين و جزاير سيلان و جاوه و ژاپن بروسيه وارد شده است ولى نوع چينى از ساير انواع بهتر در اين ناحيه به عمل ميآيد . براى كشت نهال آزمايش‌هاى زيادى كرده و سرانجام به اين نتيجه رسيده‌اند كه بايد نهال چاى را با ريشه از خاك درآورد و در جاى ديگر كاشت .\r\nسابقا در هرهكتارى تقريبا 7000 بته چاى ميكاشتند ولى اكنون كشت آن در هرهكتار به 10000 بته رسيده است . در دامنهء تپه‌ها نهال را مانند پرچينى در دو رديف ميكارند بطوريكه فاصله بين اين دو رديف يك متر و فاصله هرنهالى از نهال مجاور خود 2 / 1 متر باشد .\r\nدو قسم حشره نهال را از ميان مىبرند . قسم اول به شكل مگس يا زنبور كوچك است . براى نابودن كردن آن برگهاى آلوده به اين حشره را از درخت جدا ميكنند و آنها را ميسوزانند . قسم دوم حشرهء بسيار كوچكى است كه به برك چاى حمله مىكند و لكه‌هائى در آن توليد مينمايد ، اين حشره در موقع خشكى و بىآبى پيدا مىشود و چون هوا رطوبتى پيدا كرد به كلى نابود ميگردد .\r\nبنابر گزارش قونسول انگليس مقيم باتوم در ماه ژانويهء 1905 مساحت مزارع چاىكارى تقريبا 327 هكتار بوده است . نصف اين مزارع ملك شخصى امپراتور بود و يكصد هكتار هم بيكى از ثروتمندان روسى موسوم به پوپوف  ( Popoff )  تعلق داشت و بقيه ملك اشخاص خرده‌مالك بود ، از اين تاريخ ببعد ديگر نهال چاى را از خارج وارد نميكردند تخم و نهال را از املاك امپراتورى ميگرفتند و اگر كمبودى داشتند از مزارع پوپوف بدست ميآوردند .\r\n\r\n","description":"","footnote":"","page_name":" 526 ","page_number":558},
  {"content":"\r\n\r\nگوشه‌اى از عرشهء كشتى\r\n\r\n","description":"","footnote":"","page_name":" 527 ","page_number":559},
  {"content":"\r\n\r\nبرك سبز چاى در كارخانهء امپراتورى تبديل بچاى قابل مصرف ميگردد و براى هرگيروانكه روسى ( 409 گرم ) 20 كپك ( 52 / 0 فرانك ) اجرت ميدهند . محصول چاى در سال 1902 چهل و يك هزار گيروانكه ( 16769 كيلوگرم ) بود و در سال 1903 به چهل و سه هزار گيروانكه ( 17587 كيلو ) رسيد . بهاى چاى هم برحسب جنس مختلف بود يعنى هرگيروانكه 60 كپك تا 40 / 2 ( 60 / 1 تا 35 / 6 فرانك ) به فروش ميرسيد .\r\nرقص دسته‌جمعى روستائيان قفقازى\r\nجنس نامرغوب و ارزان چاى را دولت روسيه براى مصرف قشون خريدارى ميكرد و جنس اعلاى آن بمسكو و خاركوو و ساير شهرهاى مهم روسيه صادر ميشد و يا براى مصرف مريضخانه‌ها و ساير موسسات خيريه به فروش ميرسيد .\r\nاكنون چاىكاران از حيث كارگر در مضيقه هستند ، تا سال 1906 قبايل باديه پيماى كرد به اين نواحى ميآمدند و در برداشت محصول چاى با اجرت كمى بزارعين كمك ميكردند ولى از وقتى كه مزارع چاى توسعه يافته احتياج بكارگر زياد شده است بعلاوه در فصل تابستان هم كه موقع چيدن برك چاى است كردها با اغنام و احشام خود از دشت‌ها مهاجرت ميكنند و به طرف كوهستانها ميروند بنابراين عدهء كمى از آنها در\r\n\r\n","description":"","footnote":"","page_name":" 528 ","page_number":560},
  {"content":"\r\n\r\nاين نواحى ميمانند . براى علاج اين كار دولت روسيه درصدد است كه وسايل مهاجرت خانواده‌هاى شمالى را بنواحى چاىكارى قفقاز فراهم سازد .\r\nصورت خرج و دخل يك هكتار مزرعهء چاى تقريبا بقرار زير است .\r\nاجرت شخم زدن و وجين كردن و برداشت محصول و غيره تقريبا 487 منات است و چون بهاى يك گيروانكه چاى را بطور متوسط يك منات به حساب آوريم عايدات يك هكتار زمين چاىكارى 960 منات مىشود و پس از كسر سود سرمايه كه براى توسعهء كشت چاى به مصرف رسيده عايدات خالص تقريبا 400 منات خواهد شد .\r\nعلاوه بر چاى نى خيزران نيز در حوالى باتوم خوب به عمل ميآيد زيرا كه آب و هواى اين قسمت از قفقاز براى اين محصول مساعد است ، نى باتوم با بهترين نىهائى كه از شرق اقصى باروپا ميآورند برابرى مينمايد و چنديست كه در اروپا آن را براى مبل‌سازى و ساير صنايع به مصرف ميرسانند .\r\n\r\nصدور نفت\r\nدر باتوم مخزنهاى بسيار بزرك براى نفتى كه از بادكوبه به آنجا وارد مىشود ساخته شده است . نفت را از بادكوبه در واگنهاى فلزى با قطار راه‌آهن بباتوم ميآورند و بعد در چليك‌هاى آهنى يا چوبى ريخته بوسيلهء كشتى بكشورهاى خارج ميفرستند . نفت روسيه در بازارهاى دنيا با نفت آمريكا رقابت مىكند .\r\nدر اطراف باتوم آنطور كه بايد نظم و امنيتى برقرار نيست و روسها بمسافرين توصيه ميكنند كه به جاهاى دور نروند و خود را بخطر نيندازند .\r\n\r\nشهر تفليس\r\nقطار راه‌آهن فاصلهء بين باتوم و بادكوبه را در مدت 24 ساعت طى مىكند . مسافرينى كه امروز بعد از ظهر از باتوم حركت كنند فردا صبح به شهر تفليس كه در ميان باتوم و بادكوبه واقع شده است وارد ميشوند .\r\nدر شهر تفليس چشمه‌هاى آب معدنى گوگرددارى جاريست ، گرجىها اين چشمه‌ها را تبيليس  ( Tbilis )  مينامند ، گويا نام شهر هم از همين كلمه مأخوذ شده باشد . افسانه ميگويد كه يكى از تزارها موسوم به واختانگ گورگاسلان\r\n\r\n","description":"","footnote":"","page_name":" 529 ","page_number":561},
  {"content":"\r\n\r\n ( Vakhtang Gourgaslan ) \r\nدر اواخر قرن پنجم ميلادى در موقع شكار اين چشمه‌ها را كشف كرد . اين شهر از قديم بايرانيان تعلق داشت ، تيمور لنك آن را در سال 1395 گوشه‌اى از شهر تفليس\r\nغارت كرد و ايرانيان هم در سال 1795 قسمت زيادى از آن را منهدم نمودند و در سال 1801 دولت روس آن را تصرف نمود و اكنون يك شهر روسى است .\r\nمال التجارهء عمدهء شهر تفليس پارچه‌هاى پشمى است كه در داغستان بافته مىشود پارچه‌هاى داغستان دوام و استحكام خوبى دارد و به تمام بازارهاى دنيا صادر مىشود و بهاى هرمتر آن 25 تا 30 فرانك است .\r\n\r\nبرقع يا روپوش سكنهء قفقاز\r\nلباس روپوش ملى سكنه قفقاز موسوم به برقع است و آن عبارت از شنل گشادى است كه پارچهء آن با پشم بز بافته شده و تقريبا شبيه است به روپوش بلند كشيشان . اين روپوش مانند نمد خشن و ضخيم است بطوريكه اگر از تن درآورند و به ديوار تكيه دهند راست ميايستد .\r\nبرقع‌هائى هم بادقت درست ميكنند كه كاملا سفيد و لطيف و بدون لكه مىباشد ، خانمهاى روسى در موقع خروج از مجالس بال آن را ميپوشند . بهاى اين لباس معمولا 15 فرانك است و گاهى بواسطه لطافت و مرغوبى جنس به 90 فرانك هم ميرسد .\r\nلباس سكنه قفقاز حاشيه سياهى دارد و غالبا با يراقهاى طلا و نقره زينت يافته است\r\n\r\n","description":"","footnote":"","page_name":" 530 ","page_number":562},
  {"content":"\r\n\r\nلباس قزاقان روسى هم عارى از آراستگى نيست و در جلو سينه داراى دو رديف جاى فشنك است ، كمربند چرمى هم دارند كه با نقره زينت شده و كاردى هم در جلو كمربند آويخته‌اند كه نوك آن باريك و تيغه دودم پهنى دارد .\r\nكلاه قزاقان بيشتر با پشم سفيد گوسفند درست شده و پشم دراز ابريشم مانند آن در جلوى صورت آويخته است .\r\nكمربند نيز يكى از تجملات مطلوب سكنه قفقاز مىباشد و داراى قلابى است كه با نقره تزيين يافته است ، در وسط آن تكمه مدور بسيار درشتى است كه باندازهء هشت تا ده سانتيمتر در جلوى شكم برجستگى دارد تمام كسبه حتى حمالان هم با پول زيادى چنين كمربندى بدست ميآورند و بكمر ميبندند و بداشتن آن افتخار ميكنند و آن را بهترين آرايش ميدانند .\r\nمراسم تدفين ارتودكس‌ها\r\n\r\nمحلهء آلمانى تفليس\r\nفاصله بين ايستگاه راه‌آهن تا مركز شهر را ميتوان در مدت نيم ساعت پياده طى كرد . مسافرينى كه در رفتن به شهر شتاب\r\n\r\n","description":"","footnote":"","page_name":" 531 ","page_number":563},
  {"content":"\r\n\r\nداشته باشند مجبورند درشكه‌اى را با دو برابر نرخ معمولى كرايه كنند .\r\nنخستين محله تفليس بمحلهء آلمانيها موسوم است زيرا كه سكنه آن از اعقاب مهاجرينى هستند كه در سال 1818 از آلمان به تفليس رفته‌اند . آلمانيها در اين شهر كلنى مهمى تشكيل داده‌اند و داراى كليساهاى مخصوصى هستند . در حال عبور از اين محله پيوسته كلمات آلمانى به گوش مسافر ميرسد ، حتى يك كلمه هم زبان روسى شنيده نميشود زيرا كه تمام سكنه اين محله به زبان ملى خود حرف ميزنند .\r\n\r\nرود كورا و محلهء تاتارها\r\nشهر تفليس در كنار رود كورا واقع شده و خانه‌هائى كه در كنار اين رود ساخته شده است منظره عجيب‌وغريبى دارد ، قسمتى از شهر كه مخصوصا جلب نظر سياحانرا مىكند محلهء تاتارها و بازار ايرانيان است . تجار ارمنى هم در همين بازار مشغول معاملات هستند و فرشهاى خوش‌نقش و ظروف كاشى ساخت ايران را به فروش ميرسانند .\r\nاين شهر مخزن بزرك فرشهاى شرقى است عدلهاى تازه‌وارد را تنها خريداران عمدهء فرش مىتوانند ببينند و بسياحان تازه‌وارد نشان نميدهند\r\nچند مهمانخانه منظم هم مانند مهمانخانه‌هاى اروپائى در اين شهر ديده مىشود ولى مسافر بايد بمحض ورود با صاحبان آنها قراردادى منعقد نمايد و كرايه اطاق و نرخ ارزاق را معين كند و الا مجبور است كه علاوه بر پول و لباسى كه دارد پوست بدنش را نيز كنده به آنها تحويل دهد .\r\n\r\nراه گرجستان\r\nتفليس سابقا بواسطه ارتباط با كشورهاى خارجى اهميتى داشته زيرا كه در انتهاى شاهراه معروف گرجستان واقع شده است و قفقاز را با تمام كشور هاى اروپا مرتبط ميسازد . راه تفليس بگرجستان از پايه جبالى عبور مىكند و ممكن است با توقف يكشب در بين راه در مدت 36 ساعت آن را طى كرد ، درشكه خوبى كه به چهار اسب بسته شده مسافرين را از ايستگاهى بايستگاه ديگر ميبرد و فاصله بين دو ايستگاه را كه 20 تا 30 ورست است بسرعت ميپيمايد . در اين راه مسافر مناظر بسيار قشنك و جالب‌توجهى را تماشا مىكند و در هرايستگاه هم مهمانخانه\r\n\r\n","description":"","footnote":"","page_name":" 532 ","page_number":564},
  {"content":"\r\n\r\nخوبى موجود است ولى از وقتى كه راه‌آهن دربند كشيده شده راه گرجستان تقريبا متروك مانده است ، راه‌آهن پس از دور زدن جبال قفقاز بساحل بحر خزر منتهى ميگردد . كسانى كه براى استفاده از تعطيل بقفقاز ميآيند مىتوانند بعنوان گردش در راه گرجستان مسافرت نمايند و از مناظر طبيعى آن بهره‌ور گردند .\r\n\r\nراه‌آهن ايروان\r\nاكنون شهر تفليس در رأس خطآهنى واقع شده كه به طرف ايران ممتد گرديده است ، اين خط از شهر ايروان عبور كرده و بجلفا كه سرحد ايران و روس است منتهى ميگردد . مسافرينى كه نخواهند با كشتى بايران بروند مىتوانند از جلفا به تبريز و تهران بروند ، خلاصه آنكه تفليس محل اتصال راههاى اروپا بآسيا مىباشد و بواسطه همين موقعيتى كه دارد سكنه آن از ملل مختلف تركيب يافته است ولى عدهء ارمنيها در اين شهر زيادتر از ساير ملل است ، همين ارمنيها هستند كه با انواع حيل پول هاى مسافرين را از دستشان ميربايند و اشياء كم‌بهائى را به قيمت گزاف به آنها ميفروشند .\r\n\r\nبادكوبه و مأخذ نام آن\r\nهرگاه مسافر صبح با قطار راه‌آهن از تفليس حركت كند در ساعت 9 بعدازظهر به شهر بادكوبه ميرسد و در حال عبور بيابانهاى خشك سنگلاخ و لم يزرعى را مىبيند كه هزار مرتبه وحشتناك‌تر از صحارى افريقا و بيابان كوير لوت ايران مىباشد .\r\nايستگاه بادكوبه از مركز شهر فاصله زيادى دارد ولى با سكنهء بحر خزر نزديك است ، از اين شهر ميتوان با كشتى بنواحى ماوراء خزر يا بايران رفت . نام اين شهر را به اين جهت بادكوبه گفته‌اند كه در كنار بحر خزر واقع شده و پيوسته در معرض بادهاى شديد قرار گرفته است و بادهاى شمال غربى بشدت در اين ناحيه جريان دارد .\r\nميدانيم كه اين شهر تا آغاز قرن نوزدهم بكشور ايران تعلق داشت و در تاريخ 1706 پس از جنك‌هاى متوالى ايران و روس جزء مستملكات دولت روسيه گرديد .\r\n\r\nقلعهء قديمى و قصر خان\r\nدر محوطه قلعه قديمى كوچه‌هاى باريك سنگفرش پرپيچ‌وخمى ديده مىشود كه وضع اين شهر را در زمانهاى پيشين بخاطر ميآورد .\r\nابنيهء قابل ملاحظهء آن عبارت است از قصر خان و قزقلعه كه داراى 45 متر\r\n\r\n","description":"","footnote":"","page_name":" 533 ","page_number":565},
  {"content":"\r\n\r\nارتفاع است و در زمانى كه كشور بيزانس وجود داشته ساخته شده است . نويسندهء معروف ما الكساندر دوما در كتاب رمانى كه عنوان آن مسافرت بقفقاز است راجع حصار قديمى شهر بادكوبه\r\nبه اين ابنيه چيزهائى مينويسد و خوانندگان آن كتاب نوشته‌هاى او را كه افسانه‌اى بيش نيست تاريخ مسلم فرض كرده‌اند .\r\nپاره‌اى از ابنيهء قديمى هم در اين شهر ديده مىشود كه بدست ايرانيان ساخته شده است ، مخصوصا بقاياى ديوارهاى خراب و قبرستان قديمى و منارهء مسجد خان و ديوانخانهء خان قابل ملاحظه مىباشد . سبك معمارى قصر خان و منارهء مسجد بسيار عالى و جالب توجه است . مسلمانان در اين محلهء قديمى مكتب‌خانه‌اى دارند كه در آن اطفال كوچك دايره‌وار در مقابل معلم نشسته و با تكان دادن سر و با صداى بلند به خواندن قرآن مشغول هستند .\r\n\r\nچاههاى نفت\r\nبا اينكه شهر بادكوبه بداشتن ابنيه باستانى افتخارى دارد ، سياحان براى ديدن اين ابنيه به آنجا نميروند بلكه فقط براى تماشاى چاههاى نفت ميروند كه مهمتر از ابنيه باستانى و موجب شهرت و ترقى اين شهر شده است .\r\nوقتى كه مسافر از شهر بادكوبه بيرون ميرود از دور منظره يك جنگل واقعى\r\n\r\n","description":"","footnote":"","page_name":" 534 ","page_number":566},
  {"content":"\r\n\r\nدر مقابل چشمانش پديدار ميگردد . هزارها چوب‌بست بسيار بلند به شكل هرم در بالاى سردر ديوانخانهء قديمى خان در بادكوبه\r\nچاههاى نفت ديده مىشود و شهر سياه‌رنگى را تشكيل ميدهد .\r\nفاصلهء شهر سياه از شهر سفيد زياد نيست و ميتوان با درشكه در مدت نيمساعت آن را طى كرد .\r\nدر اين شهر سياه لوله‌هاى چدنى زيادى در روى زمين افتاده است كه در تمام آنها نفت جريان دارد و حفره هائى پر از مخلوطى از آب و نفت در جنب ديوارها و كارخانه‌هاى دودزده سياه رنك ديده مىشود و منظرهء تنفرآور و بدنمائى دارد .\r\n\r\nپالايشگاه نوبل\r\nيكى از مهمترين كارخانه‌ها پالايشگاه م . نوبل  ( M . Nobel )  است ، براى ورود به آنجا اجازه و تشريفاتى لازم نيست و فقط كارت ويزيت از مسافر مطالبه مينمايند . پس از گرفتن كارت راهنماى باهوشى مسافر را راهنمائى مىكند و نزديك كوره‌هائى ميبرد كه منظره جهنم را دارد ، در اين كوره‌ها نفت غليظ خام تبديل بمايع رقيق بيرنگى مىشود .\r\nكارهاى عمدهء پالايشگاه را ميتوان به ترتيب زير خلاصه كرد :\r\nابتدا نفت خام را بوسيلهء تلمبه از چاه بيرون ميآورند و بعد بوسيلهء لوله‌هاى بسيار بزرگ آن را وارد يكرشته ديگهاى بخار ميكنند تا از مواد سنگين و غليظ تصفيه شود\r\n\r\n","description":"","footnote":"","page_name":" 535 ","page_number":567},
  {"content":"\r\n\r\nو تبديل به نفت و يا بنزين گردد كه در صنايع مصرف زيادى دارد .\r\nنفت خام چندين دفعه در اين كوره‌ها تبديل به بخار مىشود و دوباره به حالت مايع درميآيد ، هرقدر ميعان و تبخير آن زيادتر شود سبكتر و مرغوب‌تر است زيرا كه در اين تحولات مادهء غليظ آن در ته كوره‌ها ميماند و تشكيل نفت غليظى را ميدهد كه براى سوخت لوكوموتيوها و كشتىهاى بخار به مصرف ميرسد .\r\nسوخت خود اين كارخانه‌ها هم از همين نفت غليظ است و نيز آن را براى حرارت دادن بكوره‌ها و توليد نيروى ماشين‌هاى بخار و حصول الكتريسيته استعمال مينمايند .\r\nتبديل بخار نفت بمايع در اين ناحيه با اشكال صورت ميگيرد ، در پالايشگاهها گوشه‌اى از قبرستان قديمى مسلمانان در بادكوبه\r\nمجارى زيرزمينى حفر كرده‌اند و آب شور دريا را با تلمبه به بالاى لوله‌هاى مارپيچى و آلات متراكم كنندهء بخار وارد مينمايند تا بخار نفت مايع شود . نفت مايع بوسيلهء مجارى مخصوصى بحوض بزرگى وارد مىشود كه داراى چندين قسمت است . نفت مايع بانواع گوناگون بدست ميآيد كه هرنوعى براى مصرف خاصى مطلوبست ، بهرحال پس از انجام عمليات لازم نفت را در چليك‌ها ريخته و به جاهاى لازم ميفرستند .\r\n\r\nمواد مستخرجه از نفت\r\nاز نفت خام مواد مختلفى بدست ميآورند كه عمده‌ترين آنها نفت خالص و بنزين و دو قسم كروزين است كه يكى را  A \r\n\r\n","description":"","footnote":"","page_name":" 536 ","page_number":568},
  {"content":"\r\n\r\nو ديگرى را  B  مينامند و چون اين مواد را از نفت خام بيرون آوردند باز يكنوع ماده غليظى باقى ميماند كه آن را مازوت ميگويند . از مازوت هم قطران مايع و جامد و انواع روغنها بدست ميآيد كه براى چرب كردن اجزاء ماشينها به كار ميرود .\r\nيكى از پالايشگاه‌هاى نفت در بادكوبه\r\nمحلى كه چاههاى نفت متعدد در آن كنده شده موسوم است ببالاخانه كه مساحت آن 16 كيلومتر مربع است ، قدرى دور تر محل نفت‌خيز ديگرى است كه آن را بىبى ايبت مينامند ، وسعت اين محل از بالاخانه كمتر و در جنوب بادكوبه واقع شده است .\r\n\r\nاهميت نفت\r\nبراى آگاهى از اهميت و توسعه صنعت نفت بادكوبه بهتر آنست كه خواننده بجدول زير توجه نمايد - در اين جدول تعداد چاههاى موجود و محصول نفت در سنوات 1906 و 1907 نشان داده شده است .\r\n\r\nمحصول نفت خام\r\nدر سال 1906 7322108239 ليتر بوده است\r\nدر سال 1907 7796908223 ليتر بوده است\r\n\r\n","description":"","footnote":"","page_name":" 537 ","page_number":569},
  {"content":"\r\n\r\nمنظرهء بالاخانه در بادكوبه\r\n\r\nحفر چاه نفت\r\nحفر چاه نفت مانند بخت‌آزمائيست و نميتوان قبل از حفر سود يا زيان آن را پيش‌بينى كرد ، بسا مىشود كه در مجاورت چاه پرسودى چاه تازه‌اى حفر ميكنند و بجاى سود بزيان برميخورند حفر چاه هم مدت طولانى لازم دارد .\r\n\r\n","description":"","footnote":"","page_name":" 538 ","page_number":570},
  {"content":"\r\n\r\nمته‌هاى آهنى عظيمى بطبقات مختلف زمين حمله مىكند و خاك را بوسيلهء استوانه‌هاى بزرك فولادى بيرون ميريزد . لوله‌هاى آهنى در چاه فروميبرند و به يكديگر متصل مينمايند مخارج كندن چاههائى كه 400 يا 450 متر عمق داشته باشد اقلا به يكصد هزار منات ميرسد ( تقريبا 300000 فرانك ) و اگر احيانا بطبقهء تحت الارضى نفت‌خيزى برسند در اين بخت‌آزمائى بسود سرشارى نائل ميگردند زيرا كه در اين صورت نفت مانند آب حفر چاه نفت و لوله‌گذارى\r\nچاههاى آرتزين از اعماق زمين بيرون ميآيد و بارتفاع 40 تا 50 متر در هوا فوران مىكند و براى اينكه نفت تلف نشود مهندسين قبلا هرمهاى چوبى در بالاى چاه نصب ميكنند و جرم چدنى بسيار سنگينى را به آن ميآويزند بمحض اينكه نفت شروع بفوران نمود با همين جرم سنگين دهانهء چاه را مسدود مينمايند ، چنين چاهى در مدت 4 الى 5 روز اول منظما در هر 24 ساعت 30 تا 40 هزار فرانك بكيسهء صاحب خود وارد مىكند .\r\nتقريبا يكهفته بعد نفت از فوران ميافتد ، در اين موقع ظرف مخصوصى را كه دو متر ارتفاع دارد در چاه فروميبرند و پس از آنكه پر از نفت شد بوسيله ماشين بخار آن را از چاه بيرون ميآورند و در مجرائى ميريزند تا به طرف مخزن مركزى برود و در آنجا\r\n\r\n","description":"","footnote":"","page_name":" 539 ","page_number":571},
  {"content":"\r\n\r\nبطوريكه قبلا ذكر شد تصفيه شود .\r\n\r\nمعبد آتش‌پرستان\r\nچشمه‌هاى نفت هميشه در اين ناحيه وجود داشته است ، معبد آتش‌پرستان كه در زمانهاى قديم در اين ناحيه ساخته شده به اين گفته گواهى ميدهد ، اين معبد معروف در فاصلهء 20 كيلومترى بادكوبه واقع و مانند قلعهء معبد آتش‌پرستان در بادكوبه\r\nدفاعى محكمى به شكل مكعب بنا شده و از چهار طرف بديوارهاى بسيار بلند محدود است . در يكطرف آن‌كه مقابل درياست يك برج چهارضلعى ديده مىشود كه داراى چهار دودكش هرمىشكل است و دائما شعلهء آتش از اين دودكش‌ها زبانه ميكشد .\r\n\r\nگاز طبيعى\r\nشعلهء اين آتش دائمى از گاز نفت توليد مىشود كه در طبقات تحت - الارضى متراكم شده است ، از تمام اراضى اين ناحيه اتصالا گاز متصاعد ميگردد . مسافر خارجى كه شب از اين ناحيه عبور مىكند از ديدن شعله‌هاى آتش كه كم‌وبيش شبيه بشعلهء آتش‌هاى گورستانهاى كهنه است و در قرون وسطى موجبات وحشت مردم را فراهم ميكرد بحيرت فروميرود .\r\nسكنهء اين ناحيه از اين آتش‌ها استفاده ميكنند ، هروقت احتياج به آتش داشته باشند مقدارى از خاك زمين را ميكنند تا قشر آن‌كه در اثر حرارت آفتاب خشك و منجمد شده برداشته شود بعد كبريتى را روشن كرده بحفره نزديك ميكنند و فورا\r\n\r\n","description":"","footnote":"","page_name":" 540 ","page_number":572},
  {"content":"\r\n\r\nيك اجاق نفتى مشتعلى ايجاد مينمايند .\r\nآهك را هم در اين ناحيه به همين طريق بدست ميآورند ، سنگهاى آهكى را در يكى از چشمه‌هاى نفت در حال اشتعال\r\nحفرهء بزرگى كه تازه در زمين كنده باشند رويهم جمع ميكنند و با كبريت شعلهء آتشى ايجاد ميكنند كه هرقدر بخواهند دوام خواهد داشت .\r\n\r\nنفت منجمد\r\nبطوريكه در پيش هم اشاره كرديم در زمانهاى بسيار دور نفت در اين ناحيه با ارتفاع زيادى فوران ميكرده و روى زمين ميريخته است و نياكان ما هم از طريقهء به كار بردن آن در صنايع آگاه نبوده‌اند ، بنابراين نفت خارج شدهء از زمين در اثر حرارت آفتاب تبخير ميشده و طبقهء اسفالت‌مانندى در روى زمين توليد ميكرده است و اكنون از اين ماده هم استفاده ميكنند و خيابانهاى شهر بادكوبه را بجاى سنك‌فرش با اسفالت اندود مينمايند ولى اين عمل نواقصى دارد كه بعدها بايد رفع شود يكى از نواقص اينست كه طبقهء اسفالت در تابستان در اثر حرارت آفتاب بميعان ميل پيدا مىكند و اثر پاى عابرين در آن باقى ميماند بعلاوه بوى نامطلوبى هم\r\n\r\n","description":"","footnote":"","page_name":" 541 ","page_number":573},
  {"content":"\r\n\r\nاز آن متصاعد ميگردد و موجب تأثر شامهء عابرين مىشود . مسافرينى كه مدت زيادى در فوران نفت در موقعى كه چاه بطبقهء نفت‌خيز رسيده است\r\nبادكوبه توقف مينمايند اغلب مريض ميشوند زيرا كه گاز متصاعد از نفت در خلل و فرج پوست بدن نفوذ مىكند و باعث ناراحتى انسان مىشود از آب آشاميدنى هم بوى نفت استشمام ميگردد و مانند غذائى كه نفت در آن نفوذ كرده باشد نامطلوب است .\r\n\r\nفقدان آب خالص در بادكوبه\r\nدر تمام اراضى اين ناحيه چشمهء آب گوارائى وجود ندارد و اهالى بادكوبه مجبور هستند كه آب شور دريا را در كارخانه‌ها تصفيه كنند و به مصرف رسانند . با اينكه آب دريا تصفيه شده است باز هم بوى عفنى دارد خوشبختانه آبهاى معدنى زيادى از چشمه‌هاى قفقاز باينجا ميآورند و ممكن است با چند كپك نيم بطرى از اين آبها را خريد و به مصرف رساند ، اين آبها علاوه بر آنكه از آب تصفيه شده در كارخانه‌ها بهتر است بسيار سبك است و طعم مطبوعى هم دارد .\r\n\r\nمعادن نفت در بحر خزر\r\nدرياى خزر در هرسال قسمتى از شبه‌جزيره‌اى را كه شهر بادكوبه در آن واقع است فراميگيرد بنابراين در آتيه يعنى وقتى كه نفت چاههاى موجود تمام شود بايد در جلو دريا سدى ايجاد كرد تا اراضى جديدى پديدار گردد و در آنها چاههائى حفر شود ، بديهى است كه استفاده از اين چاههاى جديد بسى بيشتر از چاههاى كنونى خواهد بود .\r\n\r\n","description":"","footnote":"","page_name":" 542 ","page_number":574},
  {"content":"\r\n\r\nدر نزديكى بىبى ايبت در دريا چشمهء نفتى است كه گاهى نفت آن سطح دريا را ميپوشاند . دولت روسيه قدغن اكيد كرده كه در نزديكى آن چشمه آتش روشن نكنند مبادا حريق خطرناكى توليد شود كه جلوگيرى از آن امكان پذير نباشد . وقتى كه چشمهء نفتى مشتعل شود با هيچ وسيله‌اى نميتوان آن را خاموش كرد ، گاهى در اطراف شعلهء آتش ديوار ضخيمى ميسازند و درون آن را از گونىهاى محتوى شن پرميكنند ولى اين كار هم با اشكال صورت ميگيرد و غالبا به نتيجه‌اى نميرسد .\r\nشركت‌هاى بيمه هم اين نوع حريق را بيمه نميكنند .\r\nبناى مرتفعى در روى چاه نفت\r\nدر خود بادكوبه هم براى پرهيز از توليد حريق كارخانه‌ها را سقف نزده‌اند و كوره‌هاى پالايشگاه هم جز آسمان سقفى ندارد .\r\n\r\nانقلاب در قفقاز\r\nانقلابى كه چندى قبل در قفقاز بروز كرد تمام كوچه‌هاى شهر بادكوبه را پر از خون نمود و بطورى موجب انهدام كارخانه‌هاى عمدهء اين شهر گرديد كه تاكنون هم نتوانسته‌اند آنها را تعمير نمايند و به كار اندازند . اين شورش بىاندازه هولناك بود و پس از آنكه نظاميان با قوهء قهريه بخاموش كردن آن موفق گرديدند بقدرى اجساد كشتگان در كنار ديوارها ريخته شده بود كه شمارش آنها\r\n\r\n","description":"","footnote":"","page_name":" 543 ","page_number":575},
  {"content":"\r\n\r\nامكان‌پذير نبود . شورشيان با آتش توپخانه سربازان روسى مانند برگ درخت به زمين ميريختند ، ارمنيها در اين شورش‌ها بيشتر از سايرين قربانى دادند\r\n\r\nوسيله رفتن از روسيه بايران\r\nبراى رفتن از روسيه بايران طرق مختلفى وجود دارد ، مسافرى كه در رفتن شتاب داشته باشد ميتواند با كشتى زودتر از هرراهى از بادكوبه ارمنىهائى كه در بادكوبه كشته شدند\r\nبه بندر انزلى برود ولى چون قصد ما سياحت و گردش بود بهتر آن دانستيم كه نواحى بحر خزر را هم ببينيم و بعد بكشور شاهنشاهى برويم چنديست كه وسيلهء ارتباط در اين نواحى زياد شده و يك سرويس منظم كشتىرانى در ميان بادكوبه و كراسنوودسك  ( Krasnovodsk )  برقرار گرديده است . شركت قفقاز و مركور كشتىهائى بدرياى خزر انداخته كه بسيار خوب و محكم و با تمام وسايل لازم مجهز است . در اين كشتىها تخت‌خواب و لحاف و پتو و ساير لوازم را كه سابقا با دادن پول زياد هم فراهم نميشد ميتوان با بهاى كمى بدست آورد .\r\n\r\nاز بادكوبه بكراسنوودسك\r\nكشتىها معمولا در ساعت 5 بعدازظهر از بادكوبه لنگر ميكشند و به طرف بندر كراسنوودسك ميروند . مسافرت در بحر خزر با اين كشتىها بسيار مطبوع است ، با اين وسايل تازه مسافر احساس خستگى نميكند . چون در كشتى راحت بوديم با همراهان مشغول صحبت و تفريح شديم و يكقسمت شب را با اين ترتيب گذرانديم . هوا بسيار ملايم و مطبوع بود ، روشنائى سيمگون ماه نشاطى در مسافرين توليد ميكرد و كشتى در حين شكافتن آب دريا صداى خوش روح‌نوازى داشت و ما\r\n\r\n","description":"","footnote":"","page_name":" 544 ","page_number":576},
  {"content":"\r\n\r\nبىاندازه از اين مسافرت خوشوقت و حاضر بوديم كه تا طلوع آفتاب بيدار بمانيم و با صحبت تصفيه‌خانهء نوبل و چاههاى نفت\r\nو تفريح شب را بسر بريم . جاى ما در طبقه اول كشتى بود ، چند نفر افسر روسى و\r\n\r\n","description":"","footnote":"","page_name":" 545 ","page_number":577},
  {"content":"\r\n\r\nيكنفر تاجر متمول هم در اين طبقه منزل داشتند . اين تاجر كه او را نواب ميناميدند با ده نفر از زنان حرم خود مسافرت ميكرد ، خواجهء سياهى با چهرهء عبوس مشغول پرستارى و اداره كردن زنان نواب بود جوانترين اين زنان صورت زيبائى داشت و روى خود را كاملا نميپوشيد . گاهگاهى هم بيكى از رفقاى جوان ما كه صورت با آب‌ورنگ و اندام رسائى داشت با گوشهء چشم نگاه ميكرد . خواجهء سياه كه مانند سك موحش دربان جهنم بود نگاه كردن آن زن را ديد ، فورا متغير شد و آمرانه بزنان فرمان داد كه در گوشه‌اى نشسته صورتهاى خود را بپوشانند ، بلافاصله زنان روبندهاى خود را در مقابل صورت كشيدند و خاموش نشستند .\r\nعرشهء كشتى پر از مهاجرين روسى بود كه همه لاغر و ضعيف و بدتركيب بودند .\r\nاينان براى بدست آوردن شغل بتركستان مسافرت مينمودند . ما هم آرزومند بوديم كه در آنجا روى خوشبختى را ببينند و زندگانى خوشى نصيبشان گردد .\r\nچند خانوادهء ايرانى هم با اطفال متعددى در اين كشتى بودند . زنان پارچهء سفيد عريض و طويلى در مقابل صورت آويخته بودند كه بالاى آن مانند تور قشنگى مشبك بود ، اين زنان گاهى روبندهاى خود را به پشت سر ميانداختند و ما ميتوانستيم بصورت‌هاى آنها كه از زيبائى بهرهء كاملى نداشتند نظرى بيندازيم .\r\n\r\nبندر كراسنوودسك\r\nساعت ده و نيم يا يازده وارد بندر كراسنوودسك شديم ، سابقا كشتى به بندر اوزون‌آده وارد ميشد و روسها خيال داشتند كه آنجا را ايستگاه راه‌آهن قرار دهند ولى بعدها از اين خيال منصرف شدند و مدت ده سال است كه ايستگاه را در بندر كراسنوودسك قرار داده‌اند . مسافرين از اينجا با قطار بشهرهاى سمرقند و تاشكند ميروند . كراسنوودسك كلمهء روسى است و معنى آن ( آبهاى سياه ) است . خليج كوچكى كه كشتى در آن وارد مىشود عمق كمى دارد ولى در تمام فصول سال پر از آب است و كشتى در ورود به آن باشكالى برنميخورد و به همين جهت است كه سرويس كشتىرانى منظمى در اين بندر برقرار شده است .\r\nمسافت از بندر تا ايستگاه راه‌آهن زياد نيست و ميتوان آن را در چند دقيقه\r\n\r\n","description":"","footnote":"","page_name":" 546 ","page_number":578},
  {"content":"\r\n\r\nپياده پيمود ، خيابان قشنگى در ساحل دريا ممتد است . مهندسين و كارگران براى قطار راه‌آهن در كراسنوودسك\r\nايجاد اين خيابان متحمل زحمات زيادى شده‌اند .\r\n\r\nزمين‌لرزه\r\nشهر كراسنوودسك بيشتر از ساير نقاط ساحلى بحر خزر در معرض زلزله‌هاى مخوف واقع شده است . نظر بكثرت وقوع زلزله دولت روسيه تمام طبقات فوقانى عماراترا خراب كرده و هربنائى بيش از يك طبقه ساختمان\r\n\r\n","description":"","footnote":"","page_name":" 547 ","page_number":579},
  {"content":"\r\n\r\nندارد . تمام سكنهء اين شهر در طبقهء تحتانى كم‌ارتفاعى منزل دارند . در تمام خانه‌ها يك مهتابى وجود دارد زيرا كه سكنه از رطوبت بيشتر از حرارت آفتاب رنج مىبرند .\r\nما از مهمان‌نوازى افسران روسى استفاده كرده به اين خانه‌ها وارد شديم ، در هريك از اين منازل اسباب مخصوصى وجود دارد كه حركات زمين را نشان ميدهد و بساكنين خبر ميدهد كه قبل از خراب شدن بام از منزل بيرون روند .\r\nدر اين شهر هم مانند بادكوبه چشمه‌اى وجود ندارد كه آب آن قابل آشاميدن باشد در اينجا نيز آب دريا را تصفيه و تقطير ميكنند تا سكنه بتوانند آن را به مصرف برسانند\r\n\r\nراه‌آهن\r\nعمارت ايستگاه راه‌آهن بسيار قشنگ و باشكوه و بسبك معمارى ايرانى ساخته شده است ، معمار ايرانى در اينجا شاهكارى بوجود آورده كه از هرحيث آراسته و جالب‌توجه است .\r\nسابقا يعنى تا ده سال پيش حركت قطارها منظم نبود و هميشه سه يا چهار ساعت ديرتر از وقت معمولى حركت ميكرد و اگر مسافرين شكايتى مينمودند كارمندان با خونسردى به آنها ميگفتند : چه بايد كرد ؟ وقت لازم است تا نامه‌ها و بسته‌هاى پستى برسد و ما آنها را در قطار جاى دهيم ، اما اكنون حركت قطار منظم شده و مسافرين در ساعت معين در قطار جاى ميگيرند و ساعت 5 / 6 يا 7 بعدازظهر قطار حركت مىكند .\r\nراه‌آهن چندين كيلومتر در ساحل دريا دور مىزند و گاهى بقدرى به دريا نزديك مىشود كه مسافرين ريزش امواج را بر روى ريل‌ها مشاهده ميكنند . پس از نيم ساعت راه‌پيمائى ناگهان قطار تغيير امتداد ميدهد و در بيابانى بطى مسافت ميپردازد كه به كلى لم يزرع و خشك است . قطار در هرساعت براى آبگيرى توقف مىكند ، ايستگاههاى بين راه همه كوچك و محقر است و بيش از يك يا دو اطاق براى منزل كارمندان ندارد . دولت روسيه در هريك از اين ايستگاهها آب‌انبار عميقى در زمين شن‌زار ساخته است ، از پله‌هاى متعددى بايد پائين رفت تا بشير آب رسيد . مسافر در اين بيابان شب‌هاى بسيار گرمى را ميگذراند و بواسطهء بلع غبار شن گلوى او خشك مىشود و پس از آشاميدن چند جرعه آب باهميت و ارزش اين آب‌انبارها پى ميبرد .\r\n\r\n","description":"","footnote":"","page_name":" 548 ","page_number":580},
  {"content":"\r\n\r\nدر اين بيابان گاهى چند نفر از طوايف تركمان ديده ميشوند كه لباس پنبه‌اى راه‌راهى راه‌آهن در حوالى عشق‌آباد\r\nبر تن و كلاه بلند و بزرگى كه از پوست گوسفند درست شده بر سر دارند .\r\n\r\n","description":"","footnote":"","page_name":" 549 ","page_number":581},
  {"content":"\r\n\r\n\r\nعشق‌آباد و منظره آن\r\nاولين شهر آبادى كه مسافر با قطار راه‌آهن به آن ميرسد عشق‌آباد است ، اين شهر مركز تجارتى مهمى است و داراى بيست هزار سكنه مىباشد و مانند ساير شهرهاى تازه‌ساز سواحل بحر خزر داراى خيابانهاى وسيعى است كه با زواياى قائمه يكديگر را قطع ميكنند ، در اطراف اين شهر اشجار و مزارع سبز و باغهاى زيادى ديده مىشود ولى بنائى نمايان نيست . مسافر از خود ميپرسد كه آيا مالكين اين مزارع و باغهاى متعدد در كجا و چه خانه‌هائى منزل دارند .\r\nهوا در اين شهر فوق‌العاده گرم است و به همين جهت است كه سكنه براى تخفيف گرمى هوا باغها و مزارع بسيارى در اينجا ايجاد كرده و ميكنند و بطريق علمى آنها را آبيارى مينمايند . هرنوع درختى را از جاى دورى به اين ناحيه آورده‌اند و با پرستارى و مواظبت زياد آن را سرسبز و بارآور ميكنند . در تمام باغها مجارى آبيارى خوبى وجود دارد كه بريشهء درختان و نباتات آب كافى مىرساند .\r\nاگرچه ما از نقطهء نظر سياسى با كسانى سروكار داريم كه همه به زبان روسى حرف ميزنند ولى در روى خاك كشور ايران قدم مىزنيم .\r\nشهر عشق‌آباد داراى راه شوسه‌ايست كه آن را مستقيما با ايران مربوط ميسازد و به همين جهت اهميت تجارتى پيدا كرده است .\r\nبمحض ورود به اين شهر حكمران كه يكى از ژنرالهاى روسى است از ما پذيرائى نمود . سيماى اين مرد از تمام افسران روسى كه ما ديده بوديم موقرتر و زيباتر بود . زن خوش‌صورتى هم داشت كه او را در امور انتظامى مساعدت ميكرد . اين زن از تمام فرانسويانى كه به منزل او وارد شده و يا ميشوند در كمال مهربانى و خوشروئى پذيرائى كرده و مىكند .\r\n\r\nتجارت عشق‌آباد با ايران و افغانستان\r\nشهر عشق‌آباد مركزى است كه اداره كردن آن از ساير شهرهاى ماوراء بحر خزر مشكل‌تر است ، در ميان سكنهء اين شهر يكعده ايرانيان بابى هم ديده مىشود كه از ميهن خود مهاجرت كرده و در اين شهر اقامت نموده‌اند . اينها پيروان ميرزا على محمد شيرازى هستند كه در سال 1830 ادعاى بابيت\r\n\r\n","description":"","footnote":"","page_name":" 550 ","page_number":582},
  {"content":"\r\n\r\nكرد . آنان به تجارت پوست مخصوصا انواع پوستهاى لباس اشتغال دارند ، بعضى هم پنبه و الياف كتان از ايران و افغانستان به اين شهر وارد ميكنند . سكنهء اطراف عشق‌آباد مشق قزاقان در عشق‌آباد\r\nكه هيچ بيگانه‌اى نميتواند بنواحى مسكونى آنها وارد شود هرسال در مواقع مخصوصى\r\n\r\n","description":"","footnote":"","page_name":" 551 ","page_number":583},
  {"content":"\r\n\r\nبه اين شهر سرحدى روس و ايران ميآيند و پشم زيادى با كاروانها براى فروش ميآورند ميدان خريدوفروش در عشق‌آباد\r\nكه بهاى آن به چندين صد هزار فرانك ميرسد . معامله با آنها خالى از اشكال نيست اين صحرانشينان مخصوصا طوايف افغان غالبا در فكر گول زدن تجار اروپائى هستند و\r\n\r\n","description":"","footnote":"","page_name":" 552 ","page_number":584},
  {"content":"\r\n\r\nمقدار زيادى پهن و ساير مواد فاسد داخل پشم ميكنند تا بر وزن آن بيافزايند . چون خريداران به تقلبات آنها پى برده‌اند آنها را مجبور ميكنند كه بارهاى پشم را باز كنند و روى زمين بريزند و چندين بار زيرورو نمايند و پس از گفتگوها و كشمكش‌ها و بازرسى كامل و خارج كردن مواد فاسد دوباره پشم را وزن ميكنند و تحويل ميگيرند .\r\nبنابراين بازرسى مال التجاره كاروانى چندين روز طول ميكشد . پس از انجام يافتن معامله پشمهائى را كه رنك مختلف دارند جدا ميكنند و آنها را تميز مينمايند و دوباره عدل‌بندى ميكنند و بوسيلهء راه‌آهن يا كشتى باروپا ميفرستند .\r\n\r\nموزه و كتابخانه\r\nعشق‌آباد شهر جديد البنائى است و داراى هيچگونه آثار باستانى نيست . حاكم جديد كتابخانه‌اى در اين شهر تأسيس كرده و سكنه مىتوانند كتابهائى را بامانت گرفته بخوانند و مسترد دارند . موزه‌اى عمارت موزهء عشق‌آباد\r\nهم داير كرده است كه از تمام نباتات و حيوانات نمونه‌اى در آن ديده مىشود ، اشياء عتيقه‌اى هم كه از زير خاك بيرون آمده در اين موزه جاى گرفته و اسباب و لوازم فرش‌بافى تركمانى هم در اين موزه جمع شده است . مركز عمدهء فرش‌بافى اين ناحيه شهر مرو است كه در فاصلهء سيصد كيلومترى عشق‌آباد واقع شده است .\r\n\r\n","description":"","footnote":"","page_name":" 553 ","page_number":585},
  {"content":"\r\n\r\nقبل از خروج از موزه خوبست نظرى هم به اين انبان‌هاى چرمى بدوى بيندازيم كه با اشكال عجيبى خودنمائى ميكنند و در كمر آنها هم يك دايرهء چوبى است .\r\nاين انبان‌ها به شتربانان تركمان تعلق داشته است . تركمانان هنگام مسافرت در بيابانهاى لم يزرع يك سرويس چاىخورى چينى در ميان اين انبان‌هاى چرمى جاى داده و همراه مىبرند . آنها عقيده دارند كه اگر چاى در فنجان‌هاى پرنقش‌ونگار كه با دست فرزندان كشور آسمانى درست شده صرف نشود طعم و لذتى ندارد .\r\n\r\nخرابه شهر كوچك قديمى\r\nدر ده كيلومترى عشق‌آباد خرابه‌هاى شهرى ديده مىشود كه به آنائو موسوم است . در اين خرابه‌ها هنوز سردر باشكوه مسجدى موجود است ، جاده‌اى كه به طرف اين شهر خرابه ميرود در طول راه‌آهن واقع شده است . پس از خروج از كوچه‌هاى عشق‌آباد و طى كردن مسافتى به اين شهر خراب ميرسيم كه بناهاى خشت و گلى قديمى آن در اثر باد و باران تپه‌اى تشكيل داده است ، اين شهر خراب در زمان تسلط ايرانيان بر اين ناحيه آباد بوده است .\r\n\r\nمنظرهء دهكدهء تركمانى\r\nكمى دور تر از اين خرابه‌ها دهكده‌اى ديده مىشود كه تركمانان در آن منزل دارند . اين دهكده داراى كلبه‌هاى متعددى است كه از چوب ساخته شده و ميتوان آنها را در موقع لزوم مانند چادر بجاى ديگر منتقل نمود . تير مركزى داراى يك اسكلت بدوى است كه چوب و تخته آن را ميتوان به سهولت برچيد . ديوار اين كلبه‌ها نيز با تخته‌هاى چوبى قابل انتقال درست شده است . سقف كلبه را هم با قطعات نمد ضخيم پوشيده‌اند تا اشعه و حرارت آفتاب نتواند در آن نفوذ نمايد . در تابستان اطراف كلبه‌ها را با گليم يا نمد ميپوشانند تا عابرين نتوانند درون آن را ببينند ولى در زمستان پوشش مخصوصى به كار مىبرند كه به كشمه موسوم است ، در داخل هم دورادور كلبه را با كناره فرشهائى پوشانيده‌اند كه 15 الى 18 متر طول دارد اين كناره‌ها ، هم بجاى زينت به كار ميرود و هم از ورود حشرات و خزندگان بدرون كلبه جلوگيرى مينمايد ، تركمانان اين كلبه‌ها را يورت مينامند . ساختن اين نوع كلبه از زمانهاى بسيار دور در ميان طوايف صحرانشين معمول بوده است زيرا كه در نزديكى\r\n\r\n","description":"","footnote":"","page_name":" 554 ","page_number":586},
  {"content":"\r\n\r\nجبال پامير نمونه‌هاى قديمى آنها را پيدا كرده‌اند ، تنها تفاوتى كه در ميان اين كلبه‌ها ديده مىشود اين است كه طوايف قديم بجاى چوب سنك به كار ميبرده‌اند . كلبه‌هاى يك چادر تركمانى\r\nطوايف قرقيز تركستان نيز شبيه به همين يورت‌ها مىباشد .\r\n\r\nمشاغل تركمانان\r\nتركمانان اغلب به پرورش اسب و شتر و گوسفند مشغول هستند .\r\nآنها عادات و رسوم عجيب‌وغريبى دارند و مراحل عمر خود را تركمان شترسوار\r\nدر بيابانها بپايان ميرسانند و به تحمل انواع رنجها و سختىهاى زندگانى عادت كرده‌اند . در موقع مسافرت در بيابان براى استراحت و خواب توقف نميكنند ، در موقع خواب وارونه روى شتر افتاده بالاتنه را بيكطرف و پاها را به طرف ديگر ميآويزند و با اينكه سر و پاهاى آنها پيوسته تكان مىخورد در پشت شتر كاملا بخواب ميروند .\r\n\r\n","description":"","footnote":"","page_name":" 555 ","page_number":587},
  {"content":"\r\n\r\n\r\nتاريخ پيدايش تركمانان\r\nبنابر يك افسانهء تاريخى طوايف تركمان اصل و نسب خود را به اغز خان ميرسانند كه يكى از رؤساى طوايف مغول و مرد تركمان با شتر علف حمل مىكند\r\nجنگى دليرى بوده است . اغز خان با داشتن پنج پسر سلحشور و يك كمان بزرك و سه\r\n\r\n","description":"","footnote":"","page_name":" 556 ","page_number":588},
  {"content":"\r\n\r\nتير طلا در قديم شهرتى داشته است . گويند قبل از مرك كمان خود را به دو نيم چادرهاى تركمانان\r\nكرده و هرقسمتى را بعلامت اقتدار بيكى از دو پسر بزرگتر خود داده و امپراطورى\r\n\r\n","description":"","footnote":"","page_name":" 557 ","page_number":589},
  {"content":"\r\n\r\nپهناور خود را به آن دو پسر بخشيده و بهر يك از سه پسر ديگر خود يكى از تيرهاى طلا را بعلامت اينكه آنها و اعقابشان هميشه بايد مطيع بزرگتران خود باشند داده است و نيز گويند در موقعى كه يكى از شاهزادگان سلجوقى بر خراسان حكومت ميكرد ، طوايف تركمان 24000 گوسفند ساليانه بعنوان ماليات به او ميداده‌اند ، شاهزادهء طماع به خيال افتاد كه اضافه مالياتى بر آنها تحميل نمايد و براى گرفتن اين اضافه يكى از صاحبمنصبان بزرك خود را مامور كرد كه نزد اين طوايف رفته و بهترين گوسفندان را از گله‌هاى آنها انتخاب نمايد و همراه بياورد . تركمانان از دادن اضافه ماليات سرپيچى كرده و بشورش پرداختند و با شاهزاده حاكم جنگيدند و عاقبت او را دستگير كرده باسارت بردند و مدت چندين سال او را در نزد خود نگاهداشتند ، روزها او را بر تختى نشانده و باستهزايش ميپرداختند و شبها در قفس آهنى محبوسش ميكردند .\r\nداستان چنين مىرساند كه از آن تاريخ ببعد تركمانان ياغى شده و مشغول سرقت و غارت اهالى خراسان گرديدند و موجبات وحشت سكنه آنسامان را فراهم نمودند .\r\nخلاصه تا موقع بر تخت نشستن آقا محمد خان قاجار ، تركمانان بسرقت و غارت مشغول بودند و اهالى خراسانرا باسارت ميبردند و بگله‌چرانى واميداشتند . همين كه آقا محمد خان بر ايران مسلط شد و قدرتى پيدا كرد قشونى را براى سركوبى اين طوايف به طرف خراسان فرستاد ، در اين جنگها عدهء زيادى از تركمانان بقتل رسيدند و جمعى هم كه قسمت عمده آنها زنان و اطفال بودند اسير شدند و چون بيشتر زنان و اطفال از خانواده‌هاى بزرك اين طوايف بودند رؤساى آنها مجبور باطاعت شدند و ملتزم گرديدند كه من بعد دست از ياغىگرى و غارت بردارند و مانند سابق بگله چرانى مشغول شوند . آقا محمد خان هم عده‌اى از فرزندان رؤساى آنها را بعنوان گرو بپايتخت خود آورد كه در آنجا مقيم بودند و در زمان سلطنت شاهان بعدى بيشتر آنها در جرگهء ملازمان و خدمهء شاهى درآمدند .\r\n\r\nاسبان تركمانى\r\nاسب تركمانى در ايران شهرتى دارد و با بهاى زياد خريد و فروش مىشود . ايرانيان بداشتن چنين اسبان مباهات ميكنند ،\r\n\r\n","description":"","footnote":"","page_name":" 558 ","page_number":590},
  {"content":"\r\n\r\nاين اسبان بسيار شكيل و خوش‌اندام و در سرعت سير معروف ميباشند . ميگويند در زمانى كه تركمانان بسرقت و غارت اشتغال داشتند مجبور بودند كه به جاهاى دور بروند و مدت 12 الى 15 روز متوالى روزى 160 تا 200 كيلومتر مسافت را بدون توقف با اين اسبان طى كنند . قبل از حركت مقدارى آرد جو را خمير كرده و از آن خمير سواران تركمان به شكار ميروند\r\nگلوله‌هائى درست ميكردند و در طى مسافرت اين گلوله‌ها را در آب انداخته هم خود ميخوردند و هم باسبان ميدادند .\r\nگويند بسا مىشود كه تركمانان مجبور ميشوند كه در بيابانهاى خشك و بى آب و علف مسافرت نمايند و شايد مدتها روى آب را نبينند . در اين صورت در موقعى كه تشنگى به آنها فشار وارد آورد چاقوى خود را از جيب درآورده يكى از رگهاى شانهء اسب را ميشكافند و خون آن را ميمكند و بدينطريق رفع عطش مينمايند . بعقيدهء آنها اين زخم كوچك باسب آسيبى نميرساند .\r\n\r\nشهر خراب آنائو و مسجد بزرك آن\r\nبارى صحبت از شهر آنائو بود ، اين شهر خراب بطوريكه نقل ميكنند تقريبا هزار سال است كه منهدم شده ولى هنوز هم مسافر در حين عبور در قطار راه‌آهن اثرى از آن مىبيند . اگر مسافر در اين‌جا پياده\r\n\r\n","description":"","footnote":"","page_name":" 559 ","page_number":591},
  {"content":"\r\n\r\nشود و در خرابه‌ها گردش كند بسيار متأثر و محزون ميگردد زيرا كه نظرش بويرانه‌اى ميافتد كه در قديم شهر آبادى بوده و بعدها بواسطهء صدماتى كه از دشمن ديده به كلى نماى سردر مسجد آنائو\r\nدرهم ريخته است . بعلاوه مرور زمان هم كه دائما بانهدام ساخته‌هاى دست انسان\r\n\r\n","description":"","footnote":"","page_name":" 560 ","page_number":592},
  {"content":"\r\n\r\nمشغول است بجاى ساختمانها تپه‌هائى در آن ايجاد كرده است ، معهذا تماشاى سردر مسجد آن‌كه هنوز بر جاى مانده و قريب 30 يا 40 متر از سطح زمين ارتفاع دارد زحمت تماشاكننده‌اى را كه به آنجا رفته است جبران مىكند .\r\nدر مركز اين سردر قوس منكسر عريض قشنگى است كه يك كيلوئى با ضخامتى را تشكيل ميدهد و بقوس منكسر ديگرى اتصال پيدا مىكند كه ارتفاع آن كمتر از قوس اول است . اين قوس ثانوى تكيه‌گاه ديوار داخلى است كه در روى آن گنبد قرار گرفته است . در طرفين اين سردر طاق نماهاى مقوس ضخيمى ساخته شده كه هريك از آنها داراى طاقچه و يا پنجره‌اى است . هزاره‌هاى داخلى بنا با كاشيهاى هشت‌ضلعى كه داراى الوان مختلف مىباشد مزين شده است . نقوش اين كاشيها متحد الشكل است و چنين به نظر ميآيد كه بعد از اتمام سردر در داخل بنا به كار رفته باشد ، قسمت زيادى از سطوح جانبى سردر با اشكال هندسى زينت يافته است . اين نقوش شباهتى به نقش‌هاى يونانى دارد ولى نظير آنها در كشورهاى غربى ديده نميشود . صنعتگران در سطوح باريك و طويل آجرهاى مينائى به كار برده‌اند كه از حيث تزيين از اغلب ابنيهء ايرانى كه ما تاكنون ديده‌ايم بيشتر جلب‌توجه مينمايد . نقوشى كه در زواياى طرفين قوس اصلى سردر ديده مىشود جنك دو اژدهاى عظيم الجثه را نمايش ميدهد . شكل اين دو اژدها كمى شباهت بنقاشىهاى چينى دارد و نفوذ صنعتگران چينى را در سبك ايرانى به خوبى نشان ميدهد .\r\nدر بالاى سر در هفت طاق نماى كوچك خودنمائى مىكند كه گويا با سليقه و ذوق مخصوص معمار اين بنا ساخته شده است زيرا كه نظير آنها در بناهاى ديگر ديده نميشود .\r\nاين مسجد باشكوه با سبك مخصوصى بنا شده كه بهترين و زيباترين نمونهء آن در شهر سمرقند ديده مىشود . معمار باهوش تدابير مخصوصى براى استحكام اين سردر عظيم و جسيم به كار برده كه موجب حيرت باستانشناسان است و خواسته است سردرى بسازد كه بزرگتر و قشنك‌تر از سردر ساير مساجد موجود عصر خود باشد و چون\r\n\r\n","description":"","footnote":"","page_name":" 561 ","page_number":593},
  {"content":"\r\n\r\nاطلاعات و معلومات او عملى و از روى تجربه بوده ، نتوانسته است ساير ديوارهاى بنا را هم باندازهء سردر مرتفع بسازد و فقط بساختن سردر بلندى مركب از طاقهاى كوچك كه قسمتى از بناى مسجد آنائو\r\nدر روى هم قرار گرفته‌اند اكتفا نموده است و منظره‌اى بوجود آورده كه بمناظر سدهاى\r\n\r\n","description":"","footnote":"","page_name":" 562 ","page_number":594},
  {"content":"\r\n\r\nقديمى رومى شباهت دارد . در هرحال با اينكه اين سردر بلند از باد و طوفان بيمى ندارد داراى ستونهاى تكيه‌گاهى است كه به شكل نيم‌برجى ساخته شده است .\r\nبناى خود مسجد به شكل چهارضلعى منظمى است و در هريك از چهار زاويه آن براى استحكام برج مدورى ساخته شده است تا بتواند در مقابل تكانهاى سخت زلزله كه غالبا تمام ابنيه اين نواحى را سرنگون مينمايد پايدارى كند .\r\nاين مسجد داراى تزيينات موزائيكى مهمى بوده و كاشيهاى آن هنوز هم بالوان گوناگون درخشندگى و جلوه‌گرى دارد . علت اينكه اين كاشيها از دستبرد سارقين آثار عتيقه محفوظ مانده اين است كه اين تزيينات از تكه‌هاى كوچك كاشى بريده شده و بسبك نقاشى عربى بوجود آمده است يعنى قطعات مربع يكپارچه نيست كه بتوان از جاى درآورد و به فروش رسانيد . اين نوع تزيين را كاشيكارى معرق ميگويند .\r\nكاشيكارى معرق با زحمت زيادى صورت ميگيرد ، ابتدا كاشىساز گل خام كاشى را در روى زمين مسطحى ميريزد و با ماله سطح آن را صاف و يكنواخت مىكند و پس از آنكه نقشهء مطلوب را در روى اين سطح كشيد قسمت‌هائى از برك و گل و غيره را كه هريك بايد رنك جداگانه‌اى داشته باشد بريده و در كنارى ميگذارد تا بعد رنك و لعاب زده در كوره بپزد . البته هرقسمتى را بايد جداگانه بپزد زيرا كه هررنگى حرارت مخصوصى لازم دارد . بعد از انجام تمام اين كارها كنارهاى آنها را ميتراشد تا در بنا خوب بهم اتصال پيدا كند و مانند كاشى يكپارچه نمايش داشته باشد .\r\nتوصيف اين نوع موزائيك مشكل است و نميتوان بطور شايسته آن را بقلم آورد . در اروپا كلمه موزائيك نقشى را بخاطر ميآورد كه از مكعبات كوچك بلور يا سنك مرمر تركيب يافته باشد . بهترين نمونهء اين نوع موزائيك در شهر ونيز ايتاليا موجود است ولى موزائيك با كاشى به كلى با نوع مذكور متفاوت است و صنعتگر بايد مانند جواهر ساز ماهرى آنها را جور كرده و بهم متصل نمايد و از اجتماع قطعات كوچك كاشى نقش‌هاى زيبا و مطلوبى بوجود آورد . ضخامت اين كاشيها 3 تا 4 سانتيمتر است .\r\nبارى در طرفين مسجد آنائو آثار ابنيهء مهمى ديده مىشود كه سابقا طلاب علوم دينى\r\n\r\n","description":"","footnote":"","page_name":" 563 ","page_number":595},
  {"content":"\r\n\r\nدر آن منزل داشته و مشغول تحصيل بوده‌اند ، اين نوع بناها را مدرسه مينامند . بهرحال اكنون اين مسجد باشكوه متروك مانده و هيچكس در فكر تعمير اين بناى باستانى بقاياى مسجد آنائو\r\nنيست ، بديهى است كه اگر به همين حال باقى بماند در آتيهء نزديكى اثرى از آن برجاى نخواهد ماند .\r\n\r\nمادام‌رويون و هتل پاريس\r\nپس از ورود به شهر عشق‌آباد از دوست قديمى خود مادام رويون  ( Revillon )  نيز ملاقاتى كرديم . اين خانم كه از افراد كلنى فرانسوى عشق‌آباد است داستانى دارد . او تقريبا در نيم قرن پيش در موقع بناى شهر عشق‌آباد قبل از ايجاد راه‌آهن به اين جا آمده است . اين زن شجاع فرانسوى سابقا در شهر تاشكند اقامت داشت و چون آگاه شد كه دولت روسيه شهر تازه‌اى در اين ناحيه بنا مىكند از راه سيبرى با كاروانى از شتربانان از تاشكند عزيمت كرد و بعشق‌آباد آمد و مسافتى را كه اكنون با راه‌آهن در مدت كمى طى ميكنند در مدت يك ماه پيمود\r\n\r\n","description":"","footnote":"","page_name":" 564 ","page_number":596},
  {"content":"\r\n\r\nمسجد خرابه‌اى نزديك خيوه كه سارقى مشغول كندن كاشيهاى آن است\r\n\r\n","description":"","footnote":"","page_name":" 565 ","page_number":597},
  {"content":"\r\n\r\nو مانند ساير مهاجرين روسيه ذيحق بود كه زمينى را در اين شهر تازه مالك گردد .\r\nپس از آنكه با اجازهء حاكم قطعه زمينى را تصرف نمود بتدريج بناهائى در آن ساخت تا مسافرين تازه‌وارد فرانسوى بتوانند در آنها منزل نمايند و از پذيرائى اين زن مهمان نواز خوشوقت گردند و از صرف اغذيه‌اى كه در فرانسه معمول است لذت برند . مسلما اين هتل مانند هتل‌هاى پاريس با وسايل مطلوب مجهز نيست . در اين‌جا آسانسور و چراغ برق و غيره وجود ندارد ، سالن بزرك غذاخورى آن هم خيابان باغ است كه بر حسب فصول و ساعات روز بايد آن را تغيير داد . اين مهمانخانه به طرز بسيار ساده‌اى ساخته شده و داراى يك طبقه عمارت است ، طبقهء فوقانى فقط داراى يك اطاق است كه از ايوانى در آن وارد ميشوند . بهرحال وقتى كه مسافر فرانسوى پس از سفر طولانى و تحمل مشقت‌ها در اين هتل وارد ميگردد سختىهاى گذشته را فراموش مىكند و از سادگى و نديدن تجمل دلتنك نميشود زيرا كه از ديدن اين خانم مهمان نواز و صرف اغذيه‌اى كه با دست اين هم‌وطنش فراهم شده لذت ميبرد .\r\n\r\nعزادارى مسلمانان در ماه محرم\r\nقسمت عمدهء جمعيت عشق‌آباد را مسلمانان شيعه تشكيل ميدهند . اينها هم در ماه محرم مانند شيعيان ايران عزادارى ميكنند و دسته‌هائى راه مياندازند كه اروپائيان آنها را دسته‌هاى شاخسن و اخسن مينامند ، اصل اين كلمات شاه حسين وا حسين است . نظر باينكه تقويم مسلمانان بر طبق سالهاى قمرى تنظيم شده ماه محرم پيوسته در تمام فصول سال در گردش است و پس از طى يكدورهء 33 ساله دوباره بموقع اول خود برميگردد . چون راجع بمراسم عزادارى محرم در جلد اول به قدر كافى صحبت كرده‌ايم در اينجا از شرح دادن جزئيات آن خوددارى ميكنيم .\r\n\r\n","description":"","footnote":"","page_name":" 566 ","page_number":598},
  {"content":"\r\n\r\n\r\nفصل دوم - از عشق‌آباد بمشهد\r\nترتيب و شرايط حمل‌ونقل - ايستگاه بين راه - گمركخانه روس در گودان - گمركخانهء ايران در باجگيران - اخذ حقوق گمركى به طرز جديد - نمونه‌اى از مجازات قاچاقچيان - داستان حاكم و روستائى - خرابى راه - رودخانه و تنگه‌هاى بين راه - كاروانسراى امامقلى - ختنه كردن اطفال - طوايف كرد - چادرهاى يك مهندس ايرانى - داستان يك طبيب ايرانى - داروهاى ايرانى - طرق مختلف معالجات - تقسيم امراض - انتخاب طبيب - جراحى در ايران - شكسته‌بندى - شهر قوچان - باغهاى قوچان - مسجد قوچان - بازار قوچان - صادرات قوچان - اوضاع جغرافيائى قوچان - جمعيت ناحيهء قوچان - شهر قوچان قديم - زلزله‌هاى متوالى در قوچان - حركت از قوچان - نقل اموات بمشهد - برج رادكان - مقصودآباد - شكار ببر پسر حاكم مشهد - گمركچيان ايرانى و افغانها - ملك موقوفهء آستانهء مشهد - قوچهاى جنگى - جنك بلدرچين‌ها\r\nمسافرى كه بخواهد از اين نواحى از راه شوسه بايران برود ناچار است كه از دولت روسيه اجازه بگيرد و چنين اجازه‌ايرا بايد قبلا از وزارت خارجه روسيه كه در سن‌پطرزبورغ است تحصيل كرده باشد و اگر داراى چنين گذرنامه‌اى نباشد از حركت بايران ممنوع است . بعلاوه قبل از حركت از عشق‌آباد هم بايد گذرنامهء خود را بدفتر حكومتى اين شهر ببرد و آن را به امضاء برساند .\r\nپس از انجام اين مقدمات بايد درشكه چهاراسبه‌اى را به مبلغ 250 تا 300 فرانك كرايه كند ، رانندهء درشكه هم روسى و از طايفهء مالاكان است . چون افراد اين طايفه\r\n\r\n","description":"","footnote":"","page_name":" 567 ","page_number":599},
  {"content":"\r\n\r\nمشروب ديگرى جز شير صرف نميكنند آنها را مالاكان يعنى آشامندگان شير مينامند .\r\nاينها عموما رانندگانى هستند كه با احتياط راه ميپيمايند و اسبان را هم خوب پرستارى ميكنند .\r\nكاروانسراى بزرك عشق‌آباد و گاريهاى حمل‌ونقل\r\n\r\nترتيب و شرايط حمل‌ونقل\r\nبراى حمل‌ونقل بارهاى سنگين بايد بشركت راه‌پيمائى مراجعه كرد . اين شركت براى هرپود ( 16 كيلو ) بار مبلغ\r\n\r\n","description":"","footnote":"","page_name":" 568 ","page_number":600},
  {"content":"\r\n\r\nچهار فرانك ميگيرد و تعهد مىكند كه بار را در شهر مشهد تحويل صاحبش بدهد .\r\nبدبخت مسافرى كه وسيلهء محافظت بار خود را فراهم نكرده باشد زيرا كه تمام صندوق‌ها قورت‌سو - حياط پستخانه\r\nرا در يك گارى ميريزند و مسافرين ايرانى و تاتار در روى بارها مىنشينند و اقلا\r\n\r\n","description":"","footnote":"","page_name":" 569 ","page_number":601},
  {"content":"\r\n\r\nمدت يك هفته طول ميكشد تا گارى بمشهد برسد و كمتر اتفاق ميافتد كه بارى را سالم تحويل بگيرند .\r\nرانندگان مدتى قبل از حركت اسبانرا تشنه نگاه ميدارند تا در آخرين نهر آب شيرين سيراب شوند و در بين راه مجبور بتوقف نگردند .\r\n\r\nايستگاه بين راه\r\nهمين كه آخرين بناى مرتفع اين شهر روسى از نظر ناپديد گرديد درشكه در بيابان لم يزرعى ميافتد و پس از سه ساعت به ايستگاه قورت‌سو ميرسد . اين ايستگاه داراى دو اطاق است كه يكى مخصوص مسافرين و ديگرى منزل شخصى مأمور ايستگاه است . اثاثهء اطاق مأمور منحصر است بيك تخت‌خواب و گهواره‌اى كه با طناب بسقف اطاق آويخته است زيرا كه كودكان نوزاد را از به دو تولد به اين نوع هواپيمائى عادت ميدهند . اطاق مسافرين شباهت بيك قراولخانهء نظامى دارد زيرا كه در آن نيمكت‌ها و تخته‌هائى ديده مىشود كه با مختصر انحنائى براى خوابيدن به كار ميرود .\r\nپس از ايستگاه قورت‌سوراه داراى پيچ‌وخمهاى متعددى مىشود و به دومين ايستگاه ميرسد كه موسوم است به گودان . در اين راه كاروانهاى متعددى ديده مىشود كه مال التجاره حمل ميكنند و لا ينقطع در دنبال يكديگر در رفت‌وآمد هستند .\r\nقطارهاى شتر پشم را از افغانستان بروسيه حمل مينمايند .\r\n\r\nگمركخانهء روس در گودان\r\nدر صورتى كه مسافرى صبح زود از عشق‌آباد حركت كند مقارن ساعت 4 بعدازظهر بسرحد روس و ايران ميرسد . در اينجا مسافر مجبور است مدتى توقف كند تا بازرسان روسى لوازم سفر او را معاينه كنند و گذرنامهء او را امضاء نمايند . گمركخانهء روسيه عبارت از محوطهء وسيعى است كه بوسيله درهاى بزرك مسدود شده است و سربازان روسى شب و روز در اطراف آن بپاسبانى مشغول هستند در اين‌جا علاوه بر عمارات پستخانه و تلگرافخانه و گمرك منازلى هم براى گمركچيان ساخته‌اند و يك كاروانسراى بزرگى هم براى منزلگاه مسافرين موجود است .\r\nچون گودان چشمه‌هاى آب بسيارى دارد به اين جهت آنجا را پست سرحدى قرار داده‌اند .\r\n\r\n","description":"","footnote":"","page_name":" 570 ","page_number":602},
  {"content":"\r\n\r\nبارى پس از انجام تشريفات گمركى بايد مدت 5 تا 6 كيلومتر در منطقهء بيطرفى طى مسافت نمود ، در طرف چپ راه سربازخانه‌ايست كه سربازان تركمان در آن منزل گودان - قلعه و سربازخانهء گمرك\r\nدارند تا در موقع لزوم بگمركچيان مساعدت نمايند . اين سربازخانه شكل عجيبى\r\n\r\n","description":"","footnote":"","page_name":" 571 ","page_number":603},
  {"content":"\r\n\r\nدارد و شبيه است بقلاع استحكامى قرون وسطى ، ديوارهاى آن كنگره‌دار و از برج و باروئى احاطه شده است ، البته اين قلعه در مقابل اسلحهء جنگى امروزى نميتواند مقاومتى مسافرين ايرانى منتظرند كه گمركچيان اشياء آنانرا معاينه نمايند\r\nنشان دهد و نسبت به آنها بمنزلهء بنائى است كه با دست كودكان ساخته شده باشد .\r\n\r\n","description":"","footnote":"","page_name":" 572 ","page_number":604},
  {"content":"\r\n\r\n\r\nگمركخانهء ايران در باجگيران\r\nنزديك مغرب بگمركخانهء ايران رسيديم . اين محل را باجگيران ميگويند . اتفاقا نام شايسته‌اى براى اين محل انتخاب باجگيران و گمركچيان ايرانى\r\nكرده‌اند زيرا كه در اين‌جا ايرانيان از مال التجاره‌هاى صادر و وارد باج يعنى حقوق\r\n\r\n","description":"","footnote":"","page_name":" 573 ","page_number":605},
  {"content":"\r\n\r\nگمركى دريافت ميدارند .\r\n\r\nاخذ حقوق گمركى به طرز جديد\r\nسابق بر اين از هرنوع مال التجاره‌اى كه از ايران خارج ميشد صدى پنج حقوق گمركى ميگرفتند ولى اكنون قوانين گمركى تغيير كرده و فقط از ترياك و جواهرات مانند سابق گمرك ميگيرند و اگر ترتيب سابق چند سالى دوام پيدا ميكرد خزانهء شاه به كلى تهى ميگرديد بعلاوه اگر مطابق معمول ده سال قبل با تمام مسافرين مانند ما رفتار ميكردند عايدات گمرك بصفر ميرسيد توضيح آنكه در مسافرتى كه ما ده سال پيش بايران كرديم در مدت سياحت ايالت خراسان مقدار زيادى پارچه و پشم و اشياء آنتيك خريده بوديم و انتظار داشتيم كه در گمرك مبلغ زيادى از ما بگيرند اما وقتى كه بسرحد ايران و روس رسيديم رئيس گمرك ايران باستقبال آمد و با نهايت فروتنى بما سلام و تعظيم كرد و با مهربانى از ما پذيرائى نمود و پس از آنكه چند فنجان چاى را با هم خالى كرديم بدون اينكه صندوقهاى ما را بازرسى نمايد و پولى بگيرد مانند بهترين دوستان با ما توديع نمود و رفت و بعد بتوسط يكى از مستخدمين گمرك بما پيغام داد كه من نميخواهم اسباب مزاحمت شما را فراهم نمايم و بارهاى شما را درهم بريزم فقط خواهشى كه از شما دارم اين است كه اگر ممكن باشد ساعت ديوارى كوچكى را كه همراه داريد بعنوان يادگار به من بدهيد . البته اين ساعت را قبلا در كاروانسرا در ميان لوازم سفر ما ديده بود و ادب و پذيرائى كه نسبت بما به عمل آورد براى گرفتن همين ساعت بود .\r\nاكنون گمرك ايران منظم شده و به طرز گمركخانه‌هاى اروپائى اداره مىشود و عايدات آن هشت تا ده برابر ده سال قبل شده است « 1 » .\r\n\r\n\r\n","description":"","footnote":"\r\n( 1 ) - در سال 1898 دولت ايران مبلغ زيادى از دول همجوار خود وام گرفت و حقوق گمركى را وثيقهء آن وام قرار داد و مجبور شد كه يكعده بلژيكى را براى رفرم گمرك استخدام نمايد . رئيس اين هيئت بلژيكى موسيو نوز  ( Naus )  كه چنديست گمرك ايران را به طرز اروپائى اداره مىكند يادگار بزرگى از خود در ايران باقى گذارده است . او با همدستى چند نفر از هموطنان خود و چند نفر فرانسوى كه در ايران اقامت داشتند ادارهء گمرك را منظم كرد و رفرمى در آن بوجود آورد . موسيو نوز دشمنان زيادى پيدا كرده كه اتصالا براى او كارشكنى ميكنند ولى او با مهارتى كه دارد بر تمام مشكلات فايق آمده و خدمات شايانى بدولت ايران كرده و مىكند .\r\n","page_name":" 574 ","page_number":606},
  {"content":"\r\n\r\nاكنون ادارهء گمرك ايران بسيار منظم است . تمام بارها و لوازم سفر مسافرين را معاينه ميكنند و حقوق گمركى را مطابق آئين‌نامهء جديد از آنها دريافت ميدارند .\r\nاز مال التجاره‌هاى وارده مخصوصا اشياء تجملى حقوق زيادى ميگيرند و از اشياء ممنوع الورود جلوگيرى مىنمايند ، ورود اسلحه بايران به كلى ممنوع است ، فقط مسافر ميتواند يك رولور يا كارابين با خود داشته باشد و براى حمل چنين سلاحى مجبور است كه مبلغ 30 تا صد فرانك بعنوان وديعه بادارهء گمرك بسپارد و در مراجعت آن را دريافت دارد ولى اغلب مسافرين از پس گرفتن وديعه صرفنظر ميكنند زيرا كه اسلحهء خود را در ايران ببهاى زيادى ميفروشند و محتاج به برگرداندن آن و گرفتن وديعه نيستند .\r\n\r\nنمونه‌اى از مجازات قاچاقچيان\r\nپاره‌اى از مأمورين گمرك نسبت بقاچاقچيان همان مجازاتهاى ميرغضبان قديمى را معمول ميدارند . يكى از اين مأمورين يكنفر قاچاقچى را دستگير كرد و در بيرون گمركخانه هردو گوش او را با ميخ آهنى به ديوار كوبيد ، اين قاچاقچى كه از تركمانان بود مدت يكروز تمام به همين حال پشت به ديوار ايستاده بود و مردم دسته‌دسته بتماشاى او ميآمدند . اين شخص مكرر مرتكب عمل خلاف قانون شده و بمجازات رسيده بود ولى از كار خود دست نميكشيد و از راههائى كه تصور ميكرد بمأمورين گمرك برنخواهد خورد پيوسته جنسى را از سرحد روسيه بايران وارد و يا از ايران خارج ميكرد اما ما با كمال تعجب ديديم كه چون او را در موقع غروب آفتاب رها كردند بدون اينكه شكايتى بكند يا حرفى بزند آرام و در نهايت خونسردى مانند فيلسوفى راه خود را در پيش گرفت و رفت و بطوريكه بعدها شنيديم تائب شده است زيرا كه ديگر او را در اين نواحى نديده‌اند ولى ميتوان فرض كرد كه اين نواحى را ترك كرده و در جاى ديگرى مشغول عمل است .\r\n\r\nداستان حاكم و روستائى\r\nنخستين شب مسافرت ما در خاك ايران به خوبى و خوشى برگزار شد . رئيس پست‌خانه منزل بسيار خوبى كه با فرشهاى گرانبها مفروش شده بود در اختيار ما گذاشت و پلاو بسيار عالى هم براى ما فرستاد و پس از\r\n\r\n","description":"","footnote":"","page_name":" 575 ","page_number":607},
  {"content":"\r\n\r\nصرف شام نزد ما آمد و بجاى سرودهاى قديمى كه نياكان ما ميخواندند و مهمانانرا سرگرم باجگيران - دختر جوان كرد الاغها را بدهكده ميبرد\r\nميكردند بداستان‌سرائى پرداخت و داستان زير را كه رنك محلى دارد براى ما نقل كرد .\r\n\r\n","description":"","footnote":"","page_name":" 576 ","page_number":608},
  {"content":"\r\n\r\nاو گفت : در يكى از شهرهاى ايران ، حاكم كه مرد رشوه‌گير و طماعى بود پياده در ميان كوچه و بازار گردش ميكرد تا شكارى بدست آورد و پوست آن را بكند . روزى در بازار مرد روستائى را ديد كه سر خود را با پارچه‌اى بسته و پيشانيش خون‌آلود است ، او را نزد خود خوانده و باستنطاقش پرداخت و گفت : على بگو ببينم چه كسى سر تو را شكسته و به اين حال انداخته است ؟ مرد روستائى پاسخ داد : آقا كسى به من صدمه‌اى نزده است . اين عملى است كه ماده گاو من مرتكب شده است ، چون ميخواستم شير آن را بدوشم به من شاخ زد و سرم را شكست .\r\nحاكم طماع چون به بن‌بست برخورد و فهميد كه قضاوت در چنين عملى مربوط بحكومت نيست و نميتواند فورا حكمى صادر كند بروستائى گفت فردا بيا بدار الحكومه كه براى تو فكرى بكنم .\r\nروستائى ساده‌لوح به خيال اينكه شايد حس ترحمى در حاكم توليد شده و ميخواهد انعامى به او بدهد اطاعت امر كرد و روز بعد در دار الحكومه حاضر شد .\r\nهمين كه حاكم روستائى را ديد او را نزد خود خوانده و گفت على راست بگو و ضارب را معرفى كن تا سزاى او را بدهم .\r\nمرد روستائى باز همان گفتهء روز قبل را تكرار كرد و تقصير را تنها به گردن ماده گاو خود انداخت .\r\nحاكم طماع گفت : من بايد عادلانه حكم كنم ، نظر باينكه ماده گاو تو نميتواند جريمهء جنايتى را كه مرتكب شده بپردازد بايد سر آن را از تن جدا كرد .\r\nمرد روستائى بمحض شنيدن اين حرف ، خود را به روى پاهاى حاكم انداخته و با التماس و تضرع عفو تقصير ماده گاو خود را كه يگانه وسيلهء معيشت او بود درخواست كرد و گفت : جناب اجل اگر چنين مجازاتى به عمل آيد من بدبخت خواهم شد و تنها وسيلهء معيشتم از دست خواهد رفت . از جنابعالى خواهش ميكنم كه بر من رحم كنيد و از مجازات ماده گاوم صرفنظر فرمائيد . حاكم گفت : بسيار خوب محض خاطر تو از تقصير ماده گاوت صرفنظر ميكنم به شرط اينكه خودت جريمه عمل خلاف آن را بپردازى .\r\n\r\n","description":"","footnote":"","page_name":" 577 ","page_number":609},
  {"content":"\r\n\r\nبيچاره روستائى بجاى گرفتن انعام به دادن پولى محكوم گرديد .\r\nميزبان مهربان ما پس از تمام شدن اين داستان گفت : حكام براى بدست آوردن پول تدابير مختلفى به كار مىبرند و براى مثال بحكايت زير پرداخت :\r\nگويند روزى زن حاكم قوچان پس از بيرون آمدن از حمام عمومى به شوهر خود شكايت كرد كه امروز آب حمام سردتر از روزهاى ديگر بود و به من خوش نگذشت .\r\nحاكم گفت تقصير با كسى است كه حمام را اداره مىكند ، آسوده باش كه من او را مجازات خواهم كرد و فورا بديوانخانه آمد و بر مسند حكمرانى جلوس كرد و فراشان را فرستاد تا حمامى را بياورند . پس از آنكه فراشان حمامى را بضرب شلاق بديوانخانه آوردند حاكم با غضب به او نگريسته و گفت : بطوريكه عيال من شكايت كرده آب حمام تو آنطور كه بايد گرم نبوده است و تو در انجام وظيفهء خود قصور كرده‌اى ، از اين پس از دو كار يكى را بايد قبول كنى ، يا دست از كار خود بكشى و حمام را به من واگذارى كه ديگرى را مأمور مواظبت آن بكنم و يا مبلغ 200 تومان جريمهء نقدى بپردازى و ملتزم بشوى كه من بعد در انجام وظيفهء خود كوتاهى نكنى . چون يگانه وسيلهء معيشت آن مرد همين حمام بود ناچار شد كه مبلغى به حاكم بپردازد و به كار خود ادامه دهد .\r\n\r\nخرابى راه\r\nدر كشور روسيه همه‌جا راه شوسه است و مسافر ميتواند با درشكه در آن راهها براحتى طى مسافت نمايد ولى متاسفانه از سرحد ايران تا مشهد راه شوسه به كلى خراب و غير قابل عبور است ، در هرقدم دست‌اندازهاى عميقى است كه درشكه با زحمت از آن‌ها عبور مىكند و صدمهء زيادى بمسافرين وارد ميآورد .\r\nگاهى مسافر چنان تكان سختى مىخورد كه در امعاء او درد توليد مىشود و گاهى هم سرش بطاق درشكه مىخورد و خون از آن جارى ميگردد . مسافرين اتصالا بشدت به يكديگر تنه ميزنند و بدنهايشان از زيادى ضربات خرد و خميرمانند مىشود .\r\nسابقا بعنوان تعمير راه از وسايل نقليه و حيوانات باج ميگرفتند يعنى از هر وسيلهء نقليه كه به چهار اسب بسته شده بود 20 فرانك و از هرشتر 3 فرانك و از هرگاو يك فرانك و از هرگوسفند نيم فرانك راهدارى ميگرفتند اما كسى كه مأمور تعمير راه\r\n\r\n","description":"","footnote":"","page_name":" 578 ","page_number":610},
  {"content":"\r\n\r\nبود صلاح خود را در اين ميدانست كه وجوه مأخوذه را در جيب خود بريزد و از تعمير راه صرفنظر نمايد و به همين جهت است كه اكنون راه به حال فلاكت‌بارى درآمده و مسافرين هم از تأديه راهدارى خوددارى ميكنند ، بعلاوه در زمستان گذشته سيل پلها را خراب كرده و اكنون وسيله نقليه مجبور است كه مدتى در آب طى مسافت نمايد تا بكنارى برسد كه بتواند از رودخانه بيرون آيد .\r\nصندوقهائى را كه داراى اشياء شكستنى باشند نميتوان از اين راه با وسايل عده‌اى از تركمانان كه بمشهد ميروند\r\nنقليه حمل كرد زيرا كه در موقع رسيدن به مقصد چيز سالمى در آنها باقى نمىماند و اگر ضرورت ايجاب نمايد بايد آنها را در پشت حمالان به مقصد رسانيد . داستان زير به صحت اين گفته گواهى ميدهد : « گويند چند سال قبل قونسول انگليس مقيم مشهد به اين فكر افتاد كه يك كابينه هواشناسى در اين شهر تأسيس نمايد ، بنابراين لوازم آن را از اروپا خواست و با كشتى و راه‌آهن بعشق‌آباد وارد كرد و چون ميدانست كه با وسايل نقليه نميتوان آنها را از سرحد بمشهد رسانيد براى اجتناب از شكسته شدن ، حمل آنها را بعهدهء حمالان گذاشت كه بر پشت خود از عشق‌آباد بمشهد برسانند . اين طريقهء حمل‌ونقل موجب تفاسير زيادى شد و كسانى كه خود را اهل اطلاع ميدانستند\r\n\r\n","description":"","footnote":"","page_name":" 579 ","page_number":611},
  {"content":"\r\n\r\nدر شهر مشهد شهرت دادند كه اينها بمب هستند و قونسول آنها را براى خراب كردن زيارتگاه شيعيان وارد كرده است و از ترس اينكه مبادا با وسايل نقليه منفجر شوند آوردن آنها را بعهدهء حمالان گذارده است . بنابراين متنفذين محلى انجمنى تشكيل داده و پس از مشورت قرار بر اين شد كه از قونسول انگليس راجع به اين اشياء توضيحى بخواهند و تا جواب قانع‌كننده‌اى نشنوند نگذارند كه اين اشياء به شهر وارد گردد .\r\nقونسول بفرستادگان پاسخ داد كه مقصود من تأسيس يك كابينه هواشناسى است كه فايدهء آن عايد اهالى اين ايالت خواهد شد . اين اسبابها پس از آنكه بجاى خود نصب شد و به كار افتاد از باد و باران و طوفان خبر ميدهد و براى زارعين سودمند مىباشد .\r\nبا اينكه پاسخ قونسول از روى صداقت بود ، گفتهء او را باور نكردند و همه باتفاق چنين پنداشتند كه تمام آنها بمبهاى مخرب است و بقونسول پيغام دادند كه بايد اين صندوقها را قبل از رسيدن به شهر باز كند تا اعضاء انجمن آنها را معاينه نمايند و پس از بازرسى وارد شهر شود . قونسول خواستهء آنها را قبول نكرد و اشياء را در بيرون شهر محفوظ نگاهداشت . پس از چندى كه مردم از سروصدا افتادند محرمانه آنها را بتدريج بقونسولخانه آورد و كابينه را تأسيس نمود و متنفذين را دعوت كرد كه در جشن افتتاح اين كابينه حضور بهمرسانند . بنابراين بار انجمن تشكيل شد و پس از مشورت چنين نتيجه گرفتند كه ديدن اين اشياء براى آنان فايده‌اى ندارد و از شركت در جشن هم خوددارى كردند . »\r\nبارى از باجگيران ببعد راه خراب‌تر مىشود و در فاصله‌هاى كمى كوه‌پاره‌هائى ديده مىشود كه از دامنهء كوه غلطيده و مانند هرمهاى عظيم الجثهء مرموز مصرى از دور خودنمائى ميكنند و راه عبور را مسدود مينمايند و مثل اينست كه ميخواهند از مسافر بپرسند كه مقصود او از اين مسافرت چيست و براى چه خاك مقدس ايران را با پاى كثيف خود پايمال مينمايد ؟\r\n\r\nرودخانه شارك و تنگه‌هاى بين راه\r\nدر ميان راه برودخانه‌اى رسيديم كه در اطراف آن مزارع و اشجارى ديده ميشد ، درختان تبريزى جنگلى تشكيل داده بود\r\n\r\n","description":"","footnote":"","page_name":" 580 ","page_number":612},
  {"content":"\r\n\r\nكه بىشباهت به نهال‌دان‌هاى اروپائى نبود . تعداد درختان بقدرى زياد بود كه بهم فشار ميآورد . قدرى دور تر سلسله جبالى ديده ميشد كه سر به آسمان كشيده و قلل خود را گردنهء دور بادام - بستر سيل جادهء عمومى شده است\r\nدر ابرها فروبرده بود و چنين مىنمود كه سد غيرقابل عبورى را تشكيل داده است ،\r\n\r\n","description":"","footnote":"","page_name":" 581 ","page_number":613},
  {"content":"\r\n\r\nهمين كه به آن نزديك شديم بشكافهاى عميق و تنگى وارد شديم كه به زحمت ميتوانستيم آسمان را در بالاى سر خود ببينيم . پس از عبور از پيچ‌وخمهاى زيادى بدره‌اى وارد شديم كه دهكده‌اى در آن واقع بود . اكنون موقع برداشت محصول است ، دهقانان مشغول كوبيدن خرمن هستند ، گاوان آهسته در روى دايره‌اى دور ميزنند و چرخ پره‌دارى را دنبال خود ميكشند تا ساقه‌هاى گندم و جو را خرد كرده تبديل بكاه نمايد .\r\nدر طرف راست و چپ راه گاهى شتر مرده‌اى ديده مىشود كه قسمتى از بدن آن را سگان و شغالان خورده‌اند ، در اينجا مرغان زيادى ديده مىشود مخصوصا هدهد كه كاكلى بسر دارد و از عابرين بيمى به خود راه نميدهد . موشهاى صحرائى تقريبا بدرشتى خرگوش روى سنگها نشسته‌اند و با دقت بدرشكه نگاه ميكنند . نباتات صحرائى داراى گلهاى قشنگى هستند كه رنك آنها آبى است و مانند خوشه‌اى در پهلوى هم قرار دارند ، اينها را اسطوخودوس وحشى ميگويند .\r\nنمونه‌اى از بوميان خراسان\r\n\r\nكاروانسراى امامقلى\r\nراه از دهكدهء امامقلى عبور مىكند كه داراى كاروانسراى بزرگى است .\r\nاين دهكده اهميتى دارد زيرا كه در ملتقاى چندين راه بزرك واقع\r\n\r\n","description":"","footnote":"","page_name":" 582 ","page_number":614},
  {"content":"\r\n\r\nشده است و نواحى خراسان را بهم مربوط مينمايد . چون اروپائيان كمتر از اين نواحى عبور ميكنند بچه‌ها بدور ما جمع شده و بادقت بما نگاه ميكردند و بتماشاى لباس و اندام بچه‌ها براى تماشاى عكس‌بردارى آمده‌اند\r\nما ميپرداختند ، آنها از دستگاه عكاسى ميترسيدند و دخترانى كه در بالاى بامها ما را تماشا\r\n\r\n","description":"","footnote":"","page_name":" 583 ","page_number":615},
  {"content":"\r\n\r\nميكردند و پسرانى كه در اطراف ما حلقه زده بودند همين كه ديدند دستگاه عكاسى دخترى در روى بام عكس‌بردارى را تماشا مىكند\r\nدختر بمحض اينكه دوربين را مقابل خود ديد فرار كرد\r\nدر مقابل آنها قرار گرفت مثل اينكه جن يا شيطانى را ديده باشند فريادهاى وحشتناك\r\n\r\n","description":"","footnote":"","page_name":" 584 ","page_number":616},
  {"content":"\r\n\r\nكشيده و بسرعت فرار كردند .\r\n\r\nختنه كردن اطفال\r\nمعمولا در سن 7 سالگى پسران را ختنه ميكنند ، اين عمل بمنزلهء غسل تعميد ما مىباشد زيرا كه تا طفل ختنه نشود نميتوان او را مسلمان گفت ، اين عمل با تشريفات خاصى انجام مييابد . در روز معين تمام خانواده جمع ميشوند و طفل را ميآورند و در روى زانوى پدر مينشانند ، وقتى كه دلاك حاضر شد طفل را روى زمين ميخوابانند و پدر قصه‌اى برايش ميگويد تا او را سرگرم نمايد و متصل دهان او را پر از شيرينى مىكند ، دلاك تيغ خود را بدست گرفته طورى روى شكم طفل مينشيند كه روى او به طرف پاهاى طفل باشد و عمل خود را انجام ميدهد ، بمحض اينكه طفل احساس درد كرد فرياد ميكشد و متغير مىشود ولى عمل انجام يافته است ، بعد از عمل دلاك خاكستر گرم روى زخم ميريزد و آن را با پارچه مىبندد .\r\n\r\nطوايف كرد\r\nسكنهء دهكدهء امامقلى اغلب كرد هستند . بچه‌ها جامه‌هاى رنگارنگى پوشيده‌اند پسران جامه‌هاى كوتاهى بر تن دارند كه دنبالهء آن تا روى ناف آنها آمده است . همانطور كه آنها مشغول تماشاى ما بودند ما هم از تماشاى آنها سرگرم شده بوديم . در موقع صرف ناهار پوست خربوزه را در حياط كاروانسرا ميانداختيم بعضى از آنها دويده پوست را برميداشتند و بدندان ميكشيدند .\r\nپس از لحظه‌اى يكعده زنان كرد بتماشاى ما آمدند ، اينان بيشتر لباس قرمز بر تن داشتند و روى خود را نپوشيده بودند اما بيكار نبودند ، همه با دوك به رشتن پشم اشتغال داشتند و درعين‌حال بتماشاى ما مشغول بودند ، ناگهان بدون هيچگونه علت ظاهرى وحشتى در جمع آنها رويداد و در حالى كه از ترس جيغ ميكشيدند همه رو بفرار كذاردند و از ما دور شدند .\r\nاين كردان از زمانهاى قديم در خراسان مسكن نداشته‌اند . در اواخر قرن سيزدهم شاه عباس كبير بطوريكه معمول او بود ناگهان 40000 خانوار كرد را از سرحد تركيه بايالت خراسان كوچ داد . مقصود او از اين عمل دو كار بود ، نخست آنكه اين طوايف را در كشور پهناور خود پراكنده نمايد تا از منازعات و كشمكش‌هاى داخلى آنها رهائى\r\n\r\n","description":"","footnote":"","page_name":" 585 ","page_number":617},
  {"content":"\r\n\r\nيابد ، دوم آنكه باينوسيله از تجاوزات طوايف تاتار كه پيوسته بغارت سكنهء خراسان ميپرداختند و زنان و اطفال را باسارت ميبردند جلوگيرى كند زيرا كه ميدانست كردان مردان رشيد و سلحشورى دارند و از عهدهء تاتارها به خوبى برميآيند . خلاصه شاه عباس چهار طايفهء بزرك كرد را بخراسان كوچ داد و آنها عبارت بودند از طوايف شادلو و زعفران‌لو و قوانلو و امانلو كه رويهم چهل هزار خانوار ميشدند .\r\nگروهى از كردان با لباس ملى\r\nطايفه‌اى را كه در قوچان منزل داد بر تمام سه طايفهء ديگر تسلط داشت و مسؤل حكومت مركزى بود ، با اين حال اين طوايف هميشه كم‌وبيش طغيان ميكردند و بياغيگرى ميپرداختند .\r\nدر آغاز قرن هيجدهم نادر شاه افشار براى خاتمه دادن بطغيانها و سركشىها دختر ايلخانى كرد را بزوجيت گرفت ولى اين سياست هم مفيد واقع نشد و كردها دست از ياغيگرى نكشيدند و تا موقعى كه نادر شاه عازم فتح هندوستان گرديد در فكر بدست آوردن استقلال خود بودند .\r\nامروزه تقريبا پانزده هزار خانوار كرد در خراسان سكونت دارند و در نواحى قوچان و بجنورد و دره گز پراكنده ميباشند .\r\nايرانى بودن كردان را از قيافه و لباس زود ميتوان شناخت ، اكثر آنها با گله‌دارى و به طرز قديم زندگانى ميكنند و عده‌اى از راه سرقت امرار حيات مينمايند و بعضى هم\r\n\r\n","description":"","footnote":"","page_name":" 586 ","page_number":618},
  {"content":"\r\n\r\nدر دشتها و دامنهء جبال بزراعت اشتغال دارند .\r\nمسافرينى كه مدتى در نواحى كردنشين خراسان اقامت داشته‌اند از مهمان‌نوازى كردان تعريف ميكنند و آنها را ميستايند .\r\nكردان از حيث فهم و درك و معلومات لازم خيلى عقب مانده‌اند زيرا كه وسيلهء تحصيل دانش و روشن شدن فكر براى آنها فراهم نيست ، در ميان 600000 كرد كه در يك قبيلهء كرد در ابتداى قرن نوزده\r\nخاك ايران زندگانى ميكنند شايد فقط ده هزار نفر بتوانند چيزى بخوانند .\r\nقبايل كرد را ايلخانى اداره مىكند ، اين سمت در خانوادهء او ارثى است ولى عزل و نصب افراد اين خانواده با شاهنشاه است .\r\nچندين دفعه دولت ايران به اين فكر افتاد كه يكى از افسران دربارى را برياست آنها منصوب نمايد ولى نتوانست از كار خود نتيجه‌اى بگيرد زيرا كه كردان شوريدند و اسباب مزاحمت دولت مركزى را فراهم نمودند و سرانجام شاه مجبور شد كه باز مانند\r\n\r\n","description":"","footnote":"","page_name":" 587 ","page_number":619},
  {"content":"\r\n\r\nزمانهاى پيشين يكى از رؤساى آنها را بحكومت بر آنها منصوب نمايد .\r\nطوايف كرد نظر خوبى نسبت بشاهان سلسلهء قاجاريه ندارند و آنها را غاصبين تخت و تاج ايران ميدانند .\r\nيكنفر كرد در لباس ملى\r\nتا سال 1885 ايلخانى مطابق عادات و رسوم قبايلى بر اين طوايف حكمرانى ميكرد و موافق ميل خود مقصرى را مجازات ميكرد يا تقصير او را ميبخشيد و حتى بدون مراجعه بقدرت مركزى بقتل اشخاص مبادرت مينمود و بطور كلى با آزادى و استقلال كاملى بر تابعين خود حكمرانى مينمود ولى بعدها در اثر زدوخوردى كه در سالهاى اخير در قوچان رويداد شاه با كوشش زياد آنها را مجبور باطاعت نمود و در تحت نفوذ و اقتدار خود درآورد .\r\nبا وجود كوشش‌هاى حكومت مركزى كردان هنوز هم از عادات و رسوم اجدادى خود دست نكشيده‌اند و در مواقع مقتضى بسرقت و غارت ميپردازند ، بطوريكه نقل ميكردند سه نفر از ساكنين همين دهكده امامقلى سال گذشته در فاصلهء چند كيلومترى به پست دولتى حمله كردند و مبلغ 20000 فرانك منات روسى را كه بتهران ميبردند از پست ربودند .\r\nبارى از امامقلى تا قوچان راه از درهء سبز و خرمى عبور مىكند كه جابجا دهكده -\r\n\r\n","description":"","footnote":"","page_name":" 588 ","page_number":620},
  {"content":"\r\n\r\nهاى كردنشينى در دامنهء جبال ديده مىشود . در اين دهكده‌ها برج‌هائى با خشت و گل ساخته و در آنها پاسبانانى گذارده‌اند تا سكنه را از ورود دشمنان غارتگر آگاه نمايند .\r\n\r\nچادرهاى يك مهندس ايرانى\r\nكمى قبل از ورود به شهر قوچان چند چادر در كنار راه مشاهده نموديم كه يك مهندس ايرانى با كارگران خود در آن منزل داشت .\r\nما در اين محل توقف مختصرى نموديم و با مهندس چند كلمه‌اى صحبت كرديم .\r\nاين مهندس بطوريكه خودش گفت مشغول تعمير راه است ولى در واقع مشغول تعمير نيست بلكه مشغول خراب كردن است زيرا كه قسمتهائى از راه را بطورى از خاك و شن پر كرده است كه عبور وسايل نقليه از روى آنها غيرممكن است .\r\nمهندس به منظور اينكه خان حاكم را با مقاصد خود موفق و همدست نمايد امروز او را براى صرف ناهار بچادرهاى خود دعوت نموده است . خان حاكم هم با زنان حرم خود و اسكورتى از سواران باينجا وارد شده است . سواران لباس نظامى بر تن نداشتند فقط چند نفر كه آنها را شاطر ميگفتند نيم‌تنه قرمزى پوشيده و چماق‌هاى سرنقره‌اى بدست داشتند .\r\nخلاصه ساعت 8 بعد از ظهر بقوچان رسيديم و در منزل موسيو اسپينلا  ( M . spinella )  مدير گمرك اين شهر وارد شديم و ميزبان با نهايت گرمى و مهربانى از ما پذيرائى نمود .\r\n\r\nداستان يك طبيب ايرانى\r\nروز سوم سپتامبر است در موقع ، صرف صبحانه ميزبان داستان عجيبى از طرز معالجهء يك طبيب بومى براى ما نقل كرد كه ما آن را بطور خلاصه در زير شرح ميدهيم .\r\nاو گفت : « خانمى از بستگان من مريض شد ، چون دسترسى بدكتر اروپائى نداشتيم و مريض هم از گرفتگى بينى و دردسر شديدى رنج ميكشيد ناچار بطبيب بومى مراجعه كرديم ، اين طبيب كه در فن خود دعوى استادى ميكرد پس از ديدن مريض و شنيدن شرح حال او مدتى بفكر فرورفت و بعد رو به من كرده گفت : گمان ميكنم مرض خانم از حشره‌اى توليد شده است كه بر روى گلها مينشيند و ممكن است در بينى او\r\n\r\n","description":"","footnote":"","page_name":" 589 ","page_number":621},
  {"content":"\r\n\r\nفرورفته و مجراى تنفس را مسدود كرده باشد و فرض ديگر من اينست كه عطر گلها مادهء مخاطى سيال درون بينى را متراكم نموده باشد و بلافاصله از اين دو فرض صرفنظر كرده گفت چنين بنظرم ميآيد كه نزف الدم مختصرى در درون بينى بروز نموده و خون منجمد شده و غده‌اى مانند دانهء گيلاس قرمزى توليد كرده باشد ، در اين صورت ممكن است من اين غدهء منجمد را با انبر از بينى او بيرون آورم . اما خانم بچنين عمل جراحى تن درنداد و ناچار بدون معالجه به منزل برگشتيم . اتفاقا چند ساعت بعد دردسر او رفع شد و تنفس هم به حال عادى برگشت .\r\nدلاك دندان‌كش\r\nهمين طبيب در موقع ديگرى فراست و مهارت بيشترى بروز داد و آن وقتى بود كه يكى از بوميان با طپانچه‌اى بازى ميكرد ، ناگهان گلولهء آن منفجر شد و ران او را سوراخ نمود . طبيب مذكور دستور داد كه شكم خروس سفيد زنده‌اى را شكافته و با سرگين ماده الاغ دود دهند و پس از آن بر روى سوراخ بگذارند و محكم ببندند و مدت 24 ساعت باز نكنند مسلما پس از يك شبانه‌روز زخم به كلى خوب خواهد شد ولى متأسفانه با اين دستور حكيم‌باشى ناشى زخم التهابى پيدا كرد و خطرناك شد ، خوشبختانه بدستور ما زخم را با مواد ضدعفونى شستشو دادند و پس از مدتى ملتحم گرديد\r\n\r\nطرق مختلف معالجات\r\nدر اين نواحى براى معالجهء امراض بعمليات عجيب‌وغريبى ميپردازند مثلا مريض را در تودهء پهنى كه در حال تخمير باشد ميخوابانند و يا او را لخت كرده و در پوست گوسفندى كه تازه\r\n\r\n","description":"","footnote":"","page_name":" 590 ","page_number":622},
  {"content":"\r\n\r\nكنده باشند محكم ميدوزند .\r\nسكنهء اين نواحى عقيده بدكتر اروپائى ندارند و وقتى به او مراجعه ميكنند كه دوافروش دوره‌گرد\r\nاز معالجهء اطباى بومى به كلى مأيوس شده باشند . فقط در شهرهاى بزرك عدهء قليلى از مردم روشنفكر بدكتر هاى اروپائى مراجعه مينمايند .\r\n\r\nاشخاص معالج\r\nبطور كلى تودهء ايرانى براى معالجهء امراض به دو دسته اشخاص مراجعه ميكنند .\r\nدستهء اول دعانويسان و درويشان و ملاها هستند . دعانويس دعائى در روى تكه كاغذى نوشته و دستور ميدهد كه آن را در ميان دست مانند حب كرده و به مريض دهند تا آن را ببلعد و يا آن را در آب شسته و آن آب را به مريض بدهند .\r\nدرويشان نيز دعا يا دوائى به مريض ها ميدهند .\r\nدستور ملاها مفيدتر است زيرا كه فقرا و مساكين از آن بهره‌مند ميشوند ، آنها به اشخاص ثروتمند دستور ميدهند كه بمستمندان صدقه بدهند تا حال مريض خوب شود .\r\nدستهء دوم اطباء هستند كه كم‌وبيش تحصيل كرده‌اند ولى در ايالات و ولايات\r\n\r\n","description":"","footnote":"","page_name":" 591 ","page_number":623},
  {"content":"\r\n\r\nكيف‌دستى دلاك دندان‌كش\r\n\r\n","description":"","footnote":"","page_name":" 592 ","page_number":624},
  {"content":"\r\n\r\nغالبا كسانى بطبابت اشتغال دارند كه از معلومات طبى ابدا بهره‌اى ندارند و گاهى بجاى مطبوخ نباتات ادويهء اروپائى را در غير مورد استعمال ميكنند و مريض را بخطر مياندازند\r\n\r\nتقسيم امراض\r\nاطباء ايرانى عقيده دارند كه امراض بواسطهء حرارت و برودت و رطوبت و غلبهء اخلاط بروز مىكند . امراض حاره را با ادويهء مبرد معالجه ميكنند و درصورتيكه مرض طول بكشد بسا مىشود كه هردو نوع ادويه را به كار مىبرند .\r\nمعمولا ابتدا مسهلى به مريض ميدهند و يك يا چند دفعه از او خون ميگيرند و گاهى مىشود كه بواسطهء خون گرفتن زياد مريض ضعيف و مشرف بموت ميگردد .\r\nبراى معالجهء امراض رطوبى مقدارى كنين و ادويهء معطر مخلوط با شراب و مطبوخ‌هاى گرم به مريض ميدهند .\r\n\r\nانتخاب طبيب\r\nايرانيان چندان بمشورت مقيد نيستند و براى انتخاب طبيب نام چند نفر از آنها را نوشته و با استخاره يكى از آنها را انتخاب ميكنند و دوائى را هم كه طبيب دستور ميدهد اغلب با استخاره به مريض ميدهند .\r\n\r\nجراحى در ايران\r\nدر ولايات مخصوصا در دهكده‌ها جراح تحصيل كرده‌اى وجود ندارد . بيشتر دلاكان و نعلبندان به عمل جراحى ميپردازند .\r\nايرانيان از قطع عضو بدن و پاره كردن شكم بىنهايت وحشت دارند و معتقدند كه اين عمل ننك‌آور بايد دربارهء سارقين و قاتلين اجرا شود و اگر احيانا برحسب ضرورت مثلا انگشتى را قطع نمايند باقىماندهء آن را در روغن جوشان يا زفت فروميبرند .\r\n\r\nشكسته‌بندى\r\nشكسته‌بندان در انظار از جراحان محترم‌تر هستند . آنها خلع مفصل يا پيچ‌خوردگى را مالش ميدهند و بعد آن را با پارچه‌اى كه زردهء تخم‌مرغ روى آن كشيده باشند محكم مىبندند و اگر تشخيص دهند كه استخوانى شكسته است آن را با پارچهء قيراندودى مىبندند و مريض را باستراحت توصيه مينمايند و ما دامى كه مريض به آنها حق الزحمه ندهد اجازه نميدهند كه از جاى خود بلند شود بنابراين عضو از حركت ميافتد و يا اقلا منحنى مىشود .\r\n\r\n","description":"","footnote":"","page_name":" 593 ","page_number":625},
  {"content":"\r\n\r\nايرانيان عادت زيان‌آورى هم دارند و آن اينست كه در موقع بسترى شدن مريض اتصالا اقوام و دوستان و آشنايان بديدن او ميآيند و با هم صحبت ميكنند و اطاق مريض را از دود قليان و چپق پر ميكنند و طريق معالجه را تحسين و يا تكذيب ميكنند .\r\nهرقدر حال مريض بدتر شود جمعيت زيادترى در اطاق او تشكيل ميگردد ، حتى در موقعى كه مريض در حال احتضار است عدهء زيادى كه شمارهء آنها به 60 تا 80 نفر ميرسد در اطاق او جمع ميشوند و او را به كلى ناراحت ميكنند ، در حياط خانه هم اقلا 200 تا 300 نفر جمع ميشوند و هياهوئى برپا ميسازند .\r\nمرض جنون و اختلال مشاعر بندرت در ايران ديده مىشود ، اشخاص مجنون و ماليخوليائى را مقدس به نظر ميآورند و آنها را آزاد ميگذارند ولى اگر جنون آنها بدرجه‌اى برسد كه باعمال ناشايسته‌اى مبادرت نمايند و به ديگران آزار رسانند آنها را زنجير كرده و در اطاق يا قفس آهنى حبس ميكنند تا از آزارشان بر كنار باشند و اين عمل باعث مىشود كه در مدت كمى مريض حيات را بدرود گويد .\r\n\r\nشهر قوچان\r\nقوچان شهر مهمى است كه تقريبا 12000 نفر جمعيت دارد . اين شهر سابقا داراى حصار و برج و باروى محكمى بوده است كه جد و پدر امير حسين خان ايلخانى در اطراف آن ساخته بودند . قسمت زيادى از اين استحكامات در اثر زلزله‌اى كه در سال 1872 در اين شهر روى داد منهدم گرديد ، هنوز هم در اطراف اين شهر مصالح آجرى زيادى ريخته كه سكنه مىبرند و به مصرف ساختمان خانه‌هاى خود ميرسانند .\r\nعدهء زيادى از يخچالهاى مخروطى شكل نيز ديده مىشود كه در هنگام زمستان يخ را براى فصل تابستان در آنها انبار ميكنند .\r\n\r\nباغ\r\nباغ بزرگى هم در اين شهر هست كه مساحت آن به 5 تا 6 هكتار ميرسد و پر از انواع اشجار ميوه‌آور است . خيابانهاى اين باغ از درختان سيب و گلابى و زردآلو و انار و هلو و گوجه و مخصوصا به كه در نزد ايرانيان ارزشى دارد احاطه شده است . در وسط اين باغ مصطبهء بزرگى است با خشت و گل كه در روى آن عمارتى\r\n\r\n","description":"","footnote":"","page_name":" 594 ","page_number":626},
  {"content":"\r\n\r\nساخته شده و آن را كلاه فرنگى ميگويند . ناصر الدين شاه در موقع زيارت مشهد مقدس گوشه‌اى از بازار قوچان\r\nدر سال 1883 در همين عمارت منزل كرده بود . اين عمارت اكنون هم گاهى مسكون\r\n\r\n","description":"","footnote":"","page_name":" 595 ","page_number":627},
  {"content":"\r\n\r\nمىشود يعنى خان حاكم در موقعى كه آثار زلزله بروز كند به اين باغ ميآيد و در اين عمارت منزل مىكند .\r\n\r\nمسجد قوچان\r\nدر قوچان فقط يك بناى بااهميت ديده مىشود و آن مسجد بزرگيست كه گنبد خود را در ميان بامهاى خاك‌آلوده بلند كرده است و داراى دو منارهء بلند بوده كه يكى از آنها هنوز هم باقيست و در بالاى آن يك بالكن چوبى واقع است كه مؤذن روزى سه دفعه در بالاى آن اذان ميگويد و مؤمنين را براى اداى نماز دعوت مىكند .\r\n\r\nبازار قوچان\r\nبازار قوچان مانند خيابانى طولانى است كه در طرفين آن دكان هائى واقع شده است و در آنها اشياء ضرورى زندگانى فروخته مىشود . يك قسمت آن به بزازان اختصاص دارد كه پارچه‌هاى پنبه‌اى از قبيل چيت و ململ و چلوار و غيره ميفروشند . تمام اين پارچه‌ها از كارخانه‌هاى روسيه بيرون آمده و به اين شهر وارد شده است روسيه تجارت نواحى خراسان را تقريبا به خود اختصاص داده است . اشياء بلور و خرازى و ظروف و غيره همه از روسيه به اين نواحى وارد ميگردد فقط چاى را از هندوستان ميآورند ولى اكنون چاى مارك روسيه مطلوب سكنه واقع شده و با چاى هندوستان رقابت مىكند .\r\n\r\nصادرات قوچان\r\nاز قوچان مال التجارهء زيادى بخارج صادر ميگردد . آنچه بروسيه ميرود عبارتست از پنبه و پشم و پوست خام . تجار ارمنى اين نوع صادرات را به خود انحصار داده‌اند . شهر قوچان با بجنورد كه در فاصله 30 كيلومترى آن در درهء اترك واقع شده دائما ارتباط دارد .\r\nپست روس چند بار در هفته از قوچان عبور مىكند و بعشق‌آباد ميرود .\r\n\r\nاوضاع جغرافيائى قوچان\r\nناحيهء قوچان از سمت شمال غربى به بجنورد منتهى ميگردد و تقريبا به طول 100 كيلومتر تا رادكان در راه مشهد امتداد دارد . بعد آن از شمال بجنوب كمتر است ، عرض درهء قوچان بطور متوسط 25 كيلومتر است و بدون آنكه موانع طبيعى آن را قطع نمايد تا مشهد امتداد دارد . سلسله جبال\r\n\r\n","description":"","footnote":"","page_name":" 596 ","page_number":628},
  {"content":"\r\n\r\nشاه جهان كه اين ناحيه را در جنوب محدود مينمايد در پائين اين شهر از دور نمايان است . ارتفاع اين رشته‌كوه در غالب جاها به 1151 كيلومتر ميرسد و بلندترين قلهء آن 3000 متر ارتفاع دارد .\r\nقوچان از تمام قسمتهاى شمالى كشور ايران حاصل‌خيزتر و پرآب‌تر است ، زارعين از كشت يك دانه گندم غالبا صد دانه حاصل برميدارند و باصطلاح خودشان تخمى صد تخم بهره مىبرند . ناحيه قوچان را نظر بحاصلخيزى انبار غلهء خراسان مينامند .\r\n\r\nجمعيت ناحيه قوچان\r\nاكثريت سكنه اين ناحيه را ايل كرد معروف بزعفرانلو تشكيل ميدهد و عده‌اى هم از تركان و فارسىزبانان در اين ناحيه اقامت دارند جمعيت آن بطور دقيق معلوم نيست حداقل 90000 و حداكثر 200000 نفر است ، بعقيدهء ما رقم اول بواقع نزديكتر است .\r\n\r\nطريقه اخذ ماليات\r\nعايدات خان حكمران قوچان مركب است از ماليات خانه‌ها و دكانهاى شهر و محصول املاكى كه به شخص خودش تعلق دارد . در مقابل اين عايدات ملزم است كه هميشه يك فوج سرباز منظم حاضر داشته باشد و مخارج آنها را بپردازد ، سابقا عدهء سربازان اين فوج 1000 نفر بوده است ولى اكنون از 500 نفر تجاوز نميكند . وضع ادارى اين ناحيه را مجلهء عالم اسلام چند ماه قبل به طرز موحشى بقلم آورده است ، اين مجله مىنويسد : سكنه اين ناحيه براى ارضاى خاطر حاكم مستبد و خودسر مجبور شدند كه فرزندان خود را مانند غلامان بفروشند تا پولى بدست آورند و به اين حاكم طماع ظالم بپردازند و دنبال اين جمله مىنويسد : « اكنون كه اهالى بدبخت قوچان روى آزادى را ديده‌اند شرحى بمجلس شوراى ملى نوشته و آزادى فرزندانشان را درخواست كرده‌اند و تقاضاى عزل اين حاكم را كه مانند گرك خونخوارى بجان سكنه اين ناحيه افتاده است از مركز نموده‌اند . مجلس هم پس از رسيدگى بعرايض آنها بدولت دستور داده است كه فرزندانشان را آزاد نمايد و حاكم ظالم را هم بمجازات برساند »\r\n\r\n","description":"","footnote":"","page_name":" 597 ","page_number":629},
  {"content":"\r\n\r\n\r\nشهر قوچان قديم\r\nقوچان قديم در ده كيلومترى غربى قوچان جديد واقع است كه اكنون روستائيان چند كلبه‌اى در روى خرابه‌هاى آن بنا كرده‌اند . من در سفر اول كه به اين ناحيه آمدم بعشق پيدا كردن كاشىهاى قديمى طلائى رنك به اين خرابه‌ها رفتم . با اينكه والى مشهد اجازهء كاوش به من داده بود و ميتوانستم آزادانه به كار بپردازم متنفذين محلى مانع شدند و اشكال‌تراشى كردند و سرانجام پس از ده روز سرگردانى و ملاقات با اين و آن اجازه رفتن به آنجا را به من دادند ، متاسفانه در موقع شروع بحفريات هوا فوق‌العاده سرد شد و برف زيادى روى زمين را پوشانيد بطوريكه عمل حفارى غيرممكن گرديد و من مجبور شدم به طرف روسيه بروم .\r\n\r\nزلزله‌هاى متوالى در قوچان\r\nدر سفر پيش كه من بقوچان قديم رفته بودم روستائيان از وقوع زلزلهء تازه‌اى در وحشت بودند ، آنها در آنجا كلبه‌هائى با تيرهاى سبك و شاخه‌هاى درختان براى خود بنا كرده بودند تا از زلزله كمتر آسيب ببينند .\r\nاز نيم قرن پيش تا حال سه دفعه زلزله سخت در آنمحل بروز كرده ، دفعه اول در سال 1852 بود كه در نتيجهء آن 2000 نفر از سكنه و عده زيادى از حيوانات اهلى تلف شدند ، دفعهء دوم در سال 1871 باز زلزله‌اى در آنجا بوقوع پيوست كه به سختى دفعه نخستين نبود و سكنه نتوانستند و يا نخواستند از محل مأنوس خود دست بردارند ، بنابراين پس از زلزله خرابيها را تعمير كردند و در آنها جاى گرفتند .\r\nدفعه سوم در 17 نوامبر 1893 زلزلهء بسيار شديد و موحشى در آنجا بروز كرد كه بسى سخت‌تر از دو زلزلهء قبلى بود ، در اثر اين زلزله نيمى از سكنه قوچان تلف شد و بقيه مجبور بمهاجرت گرديد و فقط عدهء بسيار قليلى در آنجا ماند و اين عده هم پس از زلزله 1895 به كلى اين محل را تخليه كرده و پراكنده گرديد .\r\n\r\nحركت از قوچان\r\nبارى ما پس از سياحت شهر قوچان حركت كرديم و در دهكده‌اى كه سه فرسنك از قوچان فاصله داشت براى صرف صبحانه توقف مختصرى نموديم . ما را بمحوطهء محصورى بردند كه در آن يونجه كاشته شده بود و صفا و طراوت خاصى داشت . در اينجا بتماشاى تعمير خانه‌اى پرداختيم ، دو نفر مرد در بالاى بامى نشسته\r\n\r\n","description":"","footnote":"","page_name":" 598 ","page_number":630},
  {"content":"\r\n\r\nو مشغول درست كردن كاه‌گل بودند .\r\nپس از صرف صبحانه به راه افتاديم . راه از ميان دو رشته‌جبال عبور ميكرد كه رنك آنها بنفش مايل بخاكسترى بود . جابجا جويبارهاى كوچكى با رنك آبى تيره در جريان بود و در كنار هرجويبارى چند كلبهء روستائى ديده ميشد .\r\nمزارع زيادى در بين راه ديديم كه در آنها هندوانه كاشته بودند ، هندوانه آبيارى مخصوصى لازم دارد .\r\nقلعه‌هاى محكمى در كنار راه وجود داشت ، در بعضى از آنها گنبدهاى قشنگى سر برآورده بود ، ما بسى مايل بوديم كه بدرون آنها رفته تماشائى بكنيم متأسفانه درهاى آنها بسته و بيگانگان از ورود به آنها ممنوع بودند .\r\nدر بين راه هرلحظه بگله‌هاى گوسفند سياه و سفيد و الاغهائى برميخورديم كه زنان با چادرهاى آبى يا سياه بر پشت آنها سوار بودند و درشكه به زحمت از ميان اين گله‌ها و قافله‌ها عبور ميكرد . زنان روستائى روى نپوشيده بودند و چون از برخورد با اروپائيان وحشتى داشتند فقط پائين صورت را با پارچه‌اى كه در روى شانه انداخته بودند كمى ميپوشاندند .\r\nحيوانات باربر اين دهكده‌ها همه الاغهاى كوچك خاكسترىرنك هستند .\r\nنظر باينكه بهاى اسب زياد است روستائيان نميتوانند آنها را خريدارى كرده به كار اندازند ، اسبان و قاطرها فقط براى كاروانها كار ميكنند .\r\nشترهائى كه در اين نواحى تربيت ميشوند بسيار قوى هستند و اندام متناسبى دارند ، پشم آنها دراز است و بيشتر از شترهاى عربى تحمل سرما را دارند . شترهاى عربى هريك تقريبا 150 كيلو بار مىبرند اما شترهاى خراسانى قادر بر حمل 250 تا 300 كيلو گرم بار هستند .\r\nدرهء قوچان كه آن را درهء كشف‌رود هم مينامند و ما اكنون در آن طى مسافت مينمائيم بسيار حاصل‌خيز است و ميوه‌هاى فراوانى دارد .\r\nجابجا در كنار راه چادرهاى قبايل ديده مىشود كه از پشم بز سياه بافته شده و نشان\r\n\r\n","description":"","footnote":"","page_name":" 599 ","page_number":631},
  {"content":"\r\n\r\nميدهد كه طوايف كرد هنوز هم مانند نياكان خود بيابان‌گردى ميكنند و اين نوع زندگانى را دوست دارند .\r\n\r\nنقل اموات بمشهد\r\nطرف عصر بقافله‌اى برخورديم كه به طرف مشهد ميرفت ، يكى از بار هاى اين قافله تابوتى بود كه آن را بر پشت يابوئى گذارده بودند .\r\nپس از تحقيق معلوم شد كه محتوى آن جسد مسلمانى است كه بنابر وصيت او بايستى در مشهد به خاك سپرده شود .\r\nرانندهء اين يابو مرد مؤمنى بود كه در اين ساعت توقف كرده بود و باداى نماز اشتغال داشت .\r\nبرج يا ميل رادكان نزديك قوچان\r\n\r\nبرج رادكان\r\nدر چند كيلومترى شمال جاده برجى واقع بود كه\r\n\r\n","description":"","footnote":"","page_name":" 600 ","page_number":632},
  {"content":"\r\n\r\nما بتماشاى آن پرداختيم اين برج در كنار دهكده‌اى واقع شده كه طايفه كرد قوانلو در آن قسمتى از كتيبهء برج رادكان به خط كوفى\r\nسكونت دارد . دهكده داراى 400 الى 500 خانه است و باغ‌هاى بسيار خوبى دارد . اين برج را معمولا ميل رادكان ميگويند ، گنبد مخروطى شكلى دارد و چنين مينمايد در زمانى كه اعراب بفتح ايران موفق گرديدند ساخته شده باشد ، بدنه خارجى آن شكل مخصوصى\r\n\r\n","description":"","footnote":"","page_name":" 601 ","page_number":633},
  {"content":"\r\n\r\nدارد و مثل اين است كه از ستونهاى متصل بهم تركيب يافته است ، در بالاى آن كتيبه‌ايست به خط كوفى كه با آجرهاى مينائى آبىرنك تركيب شده است . اين برج در داخل داراى سه طبقه بوده كه اكنون خراب شده است .\r\nمورخينى كه در نوشته‌هاى خود از اين برج ذكرى كرده‌اند نوشته‌اند كه در اين برج كسى منزل نداشته و مقبره‌اى هم نبوده ، بلكه فقط براى ديده‌بانى بوده است و نظاير آن در خراسان زياد است . برج ديگرى هم نظير اين برج در ميان استرآباد و دره گز در كنار دهكده‌اى كه آن هم رادكان نام دارد ديده مىشود بنابراين ميتوان حدس زد كه نام رادكان از نامهاى بسيار قديمى ايرانى مىباشد .\r\n\r\nمقصود آباد\r\nپس از غروب آفتاب بمقصودآباد رسيديم كه هفت فرسنك از قوچان فاصله دارد ، براى شام ما برنجى در آب جوشانده و دو جوجه هم در ميان آن گذاشته بودند ولى اين جوجه‌هاى بدبخت بدون شك براى اينكه طعمهء سگان عيسوى خواهند شد از پخته شدن خوددارى كرده بودند و گوشت آنها با زحمت زياد از استخوان جدا ميشد . ميزبان ما معذرت خواست كه نتوانسته است شام خوبى براى ما فراهم نمايد و براى جبران آن ما را با نقل داستانهاى زير سرگرم كرد .\r\n\r\nشكار ببر پسر حاكم\r\nاو گفت : « حاكم مشهد پسرى داشت كه او را بسيار دوست ميداشت و توله ببرى هم داشت كه نزد او عزيز بود و همه ميگفتند كه حاكم اين ببر جوان را بيشتر از پسر خود دوست دارد . روزى حاكم عده‌اى از صاحبمنصبان را دعوت كرده بود ، مهمانان پس از صرف ناهار صحبت از شكار بميان آوردند و هريك بنوبت خودستائى ميكردند و از هنرمندى خود در شكار حيوانات سبع حكايتى ميگفتند و همه به پسر جوان حاكم كه تاكنون بكشتن حيوان سبعى موفق نگرديده بود سرزنش مىنمودند و ميگفتند اين جوان هنوز هنرى از خود بروز نداده و حيوان سبعى را شكار نكرده است ، از اين سرزنش‌ها خون در مغز پسر حاكم به جوش آمد و غرور جوانى او را بر آن داشت كه هنرى از خود بروز دهد و از اين سرافكندگى بيرون آيد ، بنابراين از جاى خود بلند شد و با نهايت غرور بهمانان گفت عنقريب از گفته‌هاى خود پشيمان\r\n\r\n","description":"","footnote":"","page_name":" 602 ","page_number":634},
  {"content":"\r\n\r\nخواهيد شد و از اطاق خارج گرديد و تفنگى برداشته بسراغ ببر عزيز پدر رفت و تيرى سربازان روسى در اطراف خيوه ببرى را شكار كرده‌اند\r\nبه طرف آن انداخت . گلوله به گوش ببر خورد و از گوش ديگرش خارج شد و حيوان بدبخت بلافاصله به خاك افتاد .\r\nپس از اين عمل جوان مغرور دم ببر مرده را گرفته كشان‌كشان آورد و در مقابل مهمانان انداخت و با آهنگى كه خالى از غرور نبود به مهمانان گفت : گمان ميكنم كه شما ديگر نتوانيد به من سرزنش نمائيد . به‌بينيد چگونه ببرى را شكار كرده‌ام .\r\nحاكم از مشاهدهء اين عمل فوق‌العاده متغير گرديد و بفراشان امر كرد كه پسر را فلك كرده و يكصد چوب به كف پاهاى او بزنند و پوست ببر را بعنوان انعام به للهء او بخشيد\r\n\r\nگمركچيان ايرانى و افغانها\r\nچون صحبت از گمرك بميان آمد ميزبان داستان زير را براى ما نقل كرد و گفت : « چند ماه قبل بين افغانها و رئيس گمرك ايران نزاعى روى داد . افغانها تصميم گرفتند كه رئيس گمرك را بكشند و از شر او خلاص شوند بنابراين قصد خود را پنهان نموده و چنين وانمود كردند كه كينه و خصومت خود را\r\n\r\n","description":"","footnote":"","page_name":" 603 ","page_number":635},
  {"content":"\r\n\r\nفراموش كرده‌اند و با او دوستانه آميزش نمودند . بعدها روزى رئيس گمرك را بخانهء يكى از همدستان خود كه در سرحد ايران و افغان منزل داشت بناهار دعوت كردند رئيس هم بدون آگاهى از قصد آنها در روز موعود بخانهء معهود رفت و همين كه سفره را گستردند و همه مشغول صرف غذا شدند ناگهان دو نفر نوكر در اطاق داخل شده و رئيس گمرك را به زمين انداختند و كتف‌هاى او را با طنابى محكم بستند و تسليم دشمنان افغانيش كردند . افغانها ابتدا يكدست او را از بيخ بريدند و بعد آرنجش را شكستند و پس از آن بشكستن ساقهاى پاى او مبادرت نمودند و سرانجام سر او را هم با ضربت سنك بزرگى متلاشى كردند و به اين وضع فجيع بحياتش خاتمه دادند .\r\nچون خبر اين قضيه بمركز ايالت رسيد چند نفر بازرس با سربازانى به محل آمدند و پس از اينكه از وقوع جنايت اطمينان حاصل كردند خانه‌اى را كه جنايت در آن واقع شده بود محاصره نمودند - مقصر اصلى چون از ورود مأمورين آگاه شده بود فرار اختيار كرد و چون مأمورين بدستگيرى او موفق نشدند خانهء او را غارت كردند و زنان حرمش را بدست سربازان سپردند و خانه را هم پس از غارت به تصرف رئيس گمرك جديد دادند كه اكنون دفتر خود را در آن داير كرده است .\r\n\r\nملك موقوفهء آستانهء مشهد\r\nبارى دهكدهء مقصودآباد كه ما در آن توقف نموديم از موقوفات آستانهء مشهد است . در اين دهكده ملاهاى زيادى ساكن هستند كه قباى درازى بر تن و عمامهء سفيدى بر سر دارند . اينان با نظر تنفر به بيگانگان مينگرند .\r\nمباشر اين موقوفه براى ازدياد عايدات فكر خوبى كرده است ، جادهء معمولى قديم را كه از اين‌جا فاصلهء زيادى دارد در چند محل قطع كرده و كاروانها را مجبور نموده كه از اينجا عبور نمايند . بواسطهء همين تدبير اكنون محصول اين دهكده خوب به فروش ميرسد و عايدات خوبى براى مباشر فراهم مينمايد\r\n\r\nچهارم سپتامبر\r\nپس از مقصودآباد راه در دشتى ميافتد كه تپه‌هاى متعددى در آن واقع شده‌اند در اين دشت دهكده‌هاى زيادى ديده مىشود ، زارعين در اطراف آنها مشغول زراعت هستند و مناظر بسيار باصفا و خرمى بوجود آورده‌اند كه مسافر از مشاهدهء\r\n\r\n","description":"","footnote":"","page_name":" 604 ","page_number":636},
  {"content":"\r\n\r\nآنها محظوظ ميگردد . جابجا مزارعى ديده مىشود كه پر از خربوزه و هندوانه است .\r\nقوچ‌هائى كه براى جنگ حاضر كرده‌اند\r\nباغهاى پر از ميوه با ديوارهاى گلى محصور شده است ، در ته دره هم رود كوچكى جريان دارد كه در سواحل آن قلمستانهائى از اشجار صنوبر و تبريزى خودنمائى مىكند .\r\n\r\n","description":"","footnote":"","page_name":" 605 ","page_number":637},
  {"content":"\r\n\r\n\r\nقوچ‌هاى جنگى\r\nگله‌هاى گوسفندى كه به آنها برميخوريم مركب از ميش و بز هستند كه در ميان آنها قوچهائى هم با شاخ‌هاى پرپيچ ديده مىشود . چوپانان بدن اين قوچها را با حنا رنك كرده‌اند و در پشت آنها لكه‌هاى قرمز رنگى بوجود آورده و آنها را براى توليد نسل در گله داخل كرده‌اند .\r\nروستائيان بعضى اوقات براى سرگرمى خود اين قوچها را بجنك مياندازند ، چون خواسته باشند آنها را آمادهء جنك نمايند ابتدا ساق پاى آنها را مدت زيادى خارش ميدهند ، حيوان از اين عمل به حدى خشمگين ميگردد كه اگر جنس خود را در مقابل ببيند فورا به آن حمله مىكند .\r\nجنك قوچان خالى از تماشا نيست . اين دو حيوان ابتدا مانند پهلوانان از يكديگر فاصله ميگيرند و بعد يك دفعه با سر خميده بهم حمله ميكنند و كله بكلهء يكديگر ميكوبند ، پس از چند دقيقه از يكديگر فاصله ميگيرند و دوباره با خشم برميگردند و با هم ميجنگند ، اين دفعه با حرارت زيادترى بهم حمله ميكنند كه اگر از آنها جلوگيرى نشود آنقدر با هم ميجنگند تا يكى از آنها كله‌اش بشكند و از پا درآيد .\r\n\r\nجنك بلدرچين‌ها\r\nايرانيان انواع حيوانات را بجنك واميدارند و از تماشاى جنك آنها لذت مىبرند . مخصوصا خروسها و بلدرچين‌ها را براى جنك تربيت مينمايند . در غالب دكانها قفسى ديده مىشود كه در روى آن پارچهء تورى كشيده و بلدرچينى را در آن حبس نموده‌اند . براى اينكه بلدرچين‌ها را بجنك تحريك نمايند آنها را در ميان بدن و پيراهن خود جاى ميدهند و مدت يكهفته قبل از جنك اتصالا كلهء آنها را با انگشت سبابه خارش ميدهند يعنى افراد خانواده بنوبت به اين كار ميپردازند و حيوان بدبخت را آنى آسوده نميگذارند . پس از يكهفته چند دانه ارزن روى زمين ميپاشند و اين طيور كوچك را در مقابل هم روى زمين رها ميكنند ، آنها فورا بال‌هاى خود را راست كرده و با خشم شديدى به يكديگر حمله‌ور ميشوند و با نوك و پنجه ضرباتى بهم وارد ميآورند تا يكى از آنها بر حريف غالب آيد .\r\n\r\n","description":"","footnote":"","page_name":" 606 ","page_number":638},
  {"content":"\r\n\r\n\r\nفصل سوم - شهر مشهد\r\nسنگهاى زائر - پيدا شدن گنبد آستانه - قنوات - ورود به شهر - محل شركت حمل‌ونقل روسى - بانك شاهنشاهى - قونسولخانهء روس - مغازهء برناردى - وجه تسميه مشهد - آستان قدس رضوى - انهدام متوالى شهر - انجمن محلى مشهد - استحكامات شهر - ارك و شهر بزرك و كوچه‌هاى آن - قبرستانهاى داخل شهر - مقبرهء نادر شاه - بست - ازدواجهاى موقتى - تجارت اشياء آنتيك - عبورومرور شبانه - مقبرهء خواجه ربيع و پوشش‌هاى كاشى آن - مسافرت با پست - شهر قديمى و خراب طوس - برج نقاره‌خانه - پل و داستان ساختمان آن - سان‌قشون - حمامهاى عمومى و علامات شناسائى آنها - حمامهاى زنانه - حنابندان - ستردن مو - طريقه استحمام - صنايع مشهد - كارخانه دخانيات - زرگران و نساجان .\r\nطرف عصر ما به تپه‌اى رسيديم كه از آنجا دورنماى شهر پديدار ميگردد . در راه سنگهاى بزرگى را ديديم كه كمى تراشيده و مدور بودند و آنها را زوار ميناميدند .\r\nيكى از وظائف عابرين اين است كه سه دفعه اين سنگها را به طرف شهر بغلطانند .\r\nارابه‌رانان هم گاهى اين سنگها را در روى ارابهء خود گذارده و چند فرسخ آنها را نقل مكان ميدهند ولى نبايد آنها را به طرف عقب نقل نمايند و اگر كسى چنين كارى را بكند مرتكب گناه بزرگى شده است ، ما هم بتقليد سايرين پياده شده و هريك سه دفعه اين زوار بىجانرا به طرف شهر غلطانديم .\r\nمسافرت اين سنگها براى زيارت ممكن است چندين سال به طول انجامد اما بمحض اينكه به شهر نزديك شدند پرستاران آستانه ميآيند و آنها را با تشريفاتى به شهر\r\n\r\n","description":"","footnote":"","page_name":" 607 ","page_number":639},
  {"content":"\r\n\r\nمىبرند و در محلى كه براى آنها معين شده و اكنون عدهء زيادى از آنها در آنجا ديده مىشود جاى ميدهند .\r\n\r\nپيدا شدن گنبد آستانه\r\nخلاصه همين كه به بالاى تپه رسيديم تمام زوارى كه چند روز با ما راه ميپيمودند .\r\nسر تعظيم به طرف شهر فرود آوردند و بعد چند سنگى را بعلامت رؤيت گنبد آستانه روى هم گذارده هرم كوچكى تشكيل دادند .\r\n\r\nقنوات زيرزمينى\r\nاكنون از تپه سرازير شده‌ايم و در فلاتى به طرف شهر ميرويم . چاههاى عميق را مشاهده ميكنيم كه با دست كنده‌اند تا آب را از مجارى زيرزمينى به طرف شهر ببرند ، در اينجا داستان منجمى كه بچاه افتاد بخاطر من آمد ، مسافرينى كه تازه به اين شهر ميآيند بايد با نهايت احتياط قدم بردارند و به شهر نزديك شوند زيرا كه در هرقدم بچاهى برميخورند . براى تهيه آب شهر مقنيان در دامنهء كوهها چاهى حفر مينمايند و منبع آب را پيدا ميكنند و بعد بوسيلهء همين مجارى زيرزمينى آب را به شهر ميرسانند .\r\nكندن قنات از خارج شهر شروع مىشود و هرقدر به طرف كوه نزديك‌تر شوند عمق چاهها زيادتر ميگردد و گاهى به 25 تا 30 متر ميرسد . سر چاهها غالبا باز است تا مقنيان بتوانند بدرون آنها رفته و به تعمير خرابى قنات بپردازند .\r\nدر بلوچستان و افغانستان و خراسان قنات را كهريز يا كاه‌ريز مىنامند . همه‌ساله بايد اين قناتها را بوسيله مقنيان تعمير نمايند تا آبى براى شرب و زراعت داشته باشند .\r\nچون در ايران مقنيان با وسايل ابتدائى قديمى كار ميكنند و نمىتوانند آب را مانند كشورهاى باخترى با لوله به مقصد برسانند ناچار حلقه‌هاى بزرك بيضى شكل از گل پخته در مجراى قنات قرار ميدهند و فاصله بين آنها را با گل پر ميكنند تا هم از خرابى و ريزش قنات جلوگيرى نمايند و هم آب در مسير طولانى خود كمتر به زمين فرورود .\r\nتمام اين قنوات در فاصله‌هاى زياد از دامنهء كوه شروع شده و چون به نزديكى شهر رسيدند بهم نزديك ميشوند و اراضى نزديك شهر را مانند كفگير سوراخ ميكنند .\r\nبنابراين حركت كردن در ميان اين قنات‌ها خطرناك است و بايد با احتياط در آنجاها\r\n\r\n","description":"","footnote":"","page_name":" 608 ","page_number":640},
  {"content":"\r\n\r\nگردش كرد . در محلات خارج شهر باغهاى زيادى ديده مىشود كه باعيان و ثروتمندان تعلق دارد . اغلب اين باغها سردر مجللى دارد كه با كاشيهاى الوان مزين شده است ولى اين كاشيها مانند كاشيهاى قديمى مطلوب دوستداران اشياء آنتيك نيست .\r\n\r\nورود به شهر مشهد\r\nدروازهء شهر مقدس مشهد داراى يك در بزرك تاريخى است كه از طرفين بحصارى كه دورادور شهر كشيده شده متصل است . اين حصار دفاعى كه جابجا كنگره‌هائى در بالاى آن ديده مىشود ، اكنون منزلگاه كبوتران است . اين كبوتران در داخل شهر احترامى دارند و كسى به آنها آزار نميرساند . اهالى شهر اذيت رساندن به آنها را گناه ميدانند ولى بايد دانست كه اين احترام مادامى نسبت به آنها مراعات مىشود كه در داخل شهر باشند و بمحض اينكه از شهر خارج شدند ديگر احترامى ندارند و مردم آنها را مانند ساير طيور صحرائى شكار ميكنند .\r\nورود بمشهد آن هم در موقع غروب آفتاب خالى از تماشا نيست . در اين موقع ، آفتاب كه در شرف زوال است بالاى ديوارهاى بلند را جابجا با اشعهء ضعيف خود روشن كرده و آنها را مانند صحنهء زيباى تماشاخانه آرايش داده است . در باغها و خانه‌هاى كنار شهر درختان صنوبر و تبريزى مانند جنگل انبوهى سر به آسمان كشيده و منظرهء جالب‌توجهى تشكيل داده‌اند . گنبد و دو منارهء طلائى مقبرهء حضرت رضا از دور خودنمائى ميكنند و جلوهء خاصى دارند .\r\nاز وقتى كه هيئت بلژيكى مشغول اداره كردن گمرك شده است راه تازه‌اى ايجاد كرده كه در پشت حصار شهر دور مىزند و مستقيما بعمارت گمركخانه منتهى ميگردد .\r\nدر محله‌اى كه عمارت گمرك در آن واقع شده در اين چند سال اخير تغييرات زيادى روى داده است . كوچه‌هاى تنك و پرپيچ‌وخم از ميان رفته و خانه‌هاى خرابى در آن ديده نميشود . بديهى است كه اين محله خرابيهاى زيادى را تحمل نموده تا به اين آبادى رسيده است ، در اطراف اين راه تازه عمارات زيبا و انبارهائى براى گمرك ساخته شده است ،\r\n\r\n","description":"","footnote":"","page_name":" 609 ","page_number":641},
  {"content":"\r\n\r\n\r\nمحل شركت حمل‌ونقل روسى\r\nدر مشهد هتلى وجود ندارد و ما ناچار در عمارت شركت حمل‌ونقل روسى منزل كرديم . مدير شركت در نهايت مهربانى از ما پذيرائى مدخل عمارت گمرك در مشهد\r\n\r\n","description":"","footnote":"","page_name":" 610 ","page_number":642},
  {"content":"\r\n\r\nكرد . دفترخانه و انبارهاى چهار كمپانى بزرك كه اكنون با شركت يكديگر تمام ترانزيت بين روسيه و مشهد را به خود اختصاص داده‌اند در اين محل واقع شده است . تا چند سال قبل اين كمپانيها جداگانه كار ميكردند و پيوسته در سر تعرفه و نرخ باربرى با هم مبارزه و رقابت ميكردند بطوريكه بيم آن ميرفت كه اگر اين وضع دوام پيدا كند در فاصلهء كمى همه ورشكست شوند ، اما اكنون كه با هم شريك و متحد شده‌اند نرخها بالا رفته و شركت عايدات سرشارى پيدا كرده است .\r\n\r\nبانك شاهنشاهى ايران\r\nامروز پنجم سپتامبر است . يك قسمت مسافرت ما در اين راه كه در نظر ايرانيان شوسه و ممتاز است با زحمت و مشقت زياد يعنى با موحش‌ترين وسايل شكنجه‌اى كه بتوان بتصور آورد انجام يافته است .\r\nنخستين وظيفهء مسافرى كه بكشور تازه‌اى وارد ميگردد اين است كه باشتاب ببانك برود و پولى را كه براى ادامهء مسافرت لازم دارد بدست آورد . ما هم بمحض ورود ببانك شاهنشاهى رفتيم . اين بانك در ميان بازار واقع شده و مدير آن يكنفر انگليسى بود كه با خوشروئى ما را پذيرفت .\r\nحواله‌اى كه براى اين بانك داشتيم نقص نداشت و فورا وجه آن را در مقابل ما شمردند و تحويل دادند .\r\n\r\nقونسولخانهء روس\r\nبعدازظهر تصميم گرفتيم كه از قونسول روس ملاقاتى كنيم . عمارت قونسولخانه در ميان باغ وسيع باصفائى واقع شده و داراى درختان كهن‌سالى است كه بخيابان سايه انداخته‌اند ، در اين خيابانها جابجا حوضهاى كوچكى ديده مىشود كه آب با زمزمهء خوشى از آنها ريزش مىكند . سطح باغ از سطح كوچه پائين‌تر است و اين ترتيب در تمام جاها عموميت دارد زيرا كه خاك زمين را براى مصرف خشت و گل به كار مىبرند و به اين جهت سطح حياط از سطح كوچه پست‌تر مىشود .\r\nاين باغ را براى محل قونسولخانه اجاره كرده‌اند ، قونسول ژنرال م . دوكلم  M . De ellm  عقيده داشت كه بايد دولت روسيه در اين‌جا زمينى را خريدارى كند تا ساختمانهائى به طرز اروپائى مطابق احتياجات از قبيل عمارت مسكونى قونسول و دفتر و منازل\r\n\r\n","description":"","footnote":"","page_name":" 611 ","page_number":643},
  {"content":"\r\n\r\nكارمندان و سربازخانه و اصطبل براى اسبان 50 نفر قزاق كه مستحفظ قونسولخانه خانهء مدير گمرك در مشهد\r\nهستند در آن ساخته شود .\r\n\r\n","description":"","footnote":"","page_name":" 612 ","page_number":644},
  {"content":"\r\n\r\n\r\nمغازهء برناردى\r\nدر مشهد فقط يك مغازه وجود دارد كه اشياء مورد احتياج اروپائيان را به فروش مىرساند . اين مغازه شعبهء يكى از تجارتخانه‌هاى بزرك پاريس است و بمديريت يكنفر ارمنى كه برناردى نام دارد اداره مىشود . اين ارمنى بخريد و فروش اشياء آنتيك نيز اشتغال دارد ، يك اعلان خطى بدين مضمون به پشت شيشهء در مغازه چسبانده بود : « مشتريان نبايد داخل مغازه شوند ، در بيرون توقف نمايند و منتظر نوبت خود باشند . »\r\nمن از برناردى راجع به اعلان توضيح خواستم . به من پاسخ داد كه غالبا مشتريان زيادى در دكان جمع ميشوند و هركس چيزى ميطلبد ، پس از آنكه همه رفتند و دكان خلوت شد مىبينم كه چيزى را ربوده‌اند .\r\n\r\nوجه تسميه مشهد\r\n6 سپتامبر - امروز روز جمعه و تعطيل عمومى است . تمام دكانهاى بازار بسته شده است . كسانى كه از روز يكشنبهء تعطيل انگليسها شاكى هستند خوب است كه بكشور شاهنشاهى بيايند و در روزهاى جمعه و اعياد و وفاتها به‌بينند چگونه در ايران تعطيل عمومى را مراعات مينمايند .\r\nبارى امروز براى من موقع مساعدى پيش آمد كه بتوانم نظرى بنوشته‌هاى مورخين اندازم و مطالبى را كه راجع بايران نوشته‌اند مطالعه نمايم . كتاب لردكر زن انگليسى را همراه داشتم ، تاكنون كسى بهتر از اين نويسنده كتاب مشروحى راجع باوضاع ايران ننوشته است . در اين كتاب چنين نوشته شده :\r\nكلمهء مشهد بمعنى محل شهادت است و اين شهر را به اين جهت مشهد ميگويند كه حضرت امام هشتم امام رضا پسر امام موسى در اينجا بشهادت رسيده و در اين شهر مدفون گرديده است .\r\n\r\nآستان قدس رضوى\r\nرحلت امام هشتم را بطرق مختلف نقل كرده‌اند ، پاره‌اى از مورخين نوشته‌اند كه خليفه مأمون پسر هارون الرشيد نظر به كينه‌اى كه از حضرت رضا در دل داشت او را در اينجا حبس كرد و مخفيانه امر بقتل او داد .\r\nروايت ديگر ميگويد كه آن حضرت را كسى نكشت و در منزل خود در شهر\r\n\r\n","description":"","footnote":"","page_name":" 613 ","page_number":645},
  {"content":"\r\n\r\nطوس كه اكنون جز خرابه‌اى از آن باقى نيست مريض شد و در بستر بيمارى وفات كرد . شهر قديمى طوس در فاصلهء 15 كيلومترى مشهد واقع است . اين شهر در قديم آباد بوده اما اكنون خرابه‌اى بيش نيست و فقط گنبد مسجد زيباى آن هنوز خودنمائى مىكند .\r\nخلاصه بطوريكه نقل كرده‌اند از سال 1330 ميلادى ببعد مقبرهء حضرت رضا احترامى پيدا كرده است . سفير اسپانيول « كلاويژو »  Clavijo  كه در سال 1404 بسمرقند بدربار پينه‌دوز دوره‌گرد در مشهد\r\nتيمور لنك ميرفته از شهرت و احترام اين مقبره مطالبى بقلم آورده است .\r\nبطوريكه ميگويند يكى از اعقاب تيمور موسوم به شاهرخ اين مقبره را تعمير و زينت كرده و در آغاز قرن شانزدهم زيارتگاه مهم ايرانيان و مركز مذهبى شيعيان شده است . تقريبا مقارن همين تاريخ بود كه فرقهء شيعه بطور كلى و قطعى از فرقهء سنى جدا شد و ايرانيانى كه مايل به زيارت مكهء معظمه بودند بيشتر به زيارت مشهد مقدس متمايل گرديدند .\r\n\r\n","description":"","footnote":"","page_name":" 614 ","page_number":646},
  {"content":"\r\n\r\nپادشاه بزرك ايران شاه عباس كبير املاك زيادى براى اين آستانه وقف نمود و مبالغ زيادى براى تعمير و نگاهدارى آن معين كرد و خود نيز چندين بار به زيارت آن مشرف گرديد و در نتيجهء مساعى اين پادشاه سياست‌مدار شهر مشهد روزبروز اهميت زيادترى پيدا كرد .\r\nشاه عباس كبير\r\nپاره‌اى از مردم هم عقيده دارند كه سياست در آبادى اين شهر دخالت داشته است .\r\nيعنى براى اين‌كه ايرانيان پولهاى خود را بخارج ايران نبرند و به سنيان ندهند اينجا را زيارتگاه و مركز مهم مذهبى شيعه قرار داده‌اند .\r\n\r\nانهدام متوالى اين شهر\r\nدر نتيجهء انقلاباتى كه مكرر در اين ناحيه روى داده شهر مشهد چندين دفعه رو بانهدام رفته است بخصوص در سال 1587 كه ازبكان آن را به كلى خراب و غارت كردند . دفعه ديگر در زمان طغيان محمد سلطان افغان بود كه صدمات زيادى به آن وارد آمد . چون نادر شاه بسلطنت رسيد اين شهر را تعمير كرد و در آبادى آن كوشيد و آن را پايتخت خود قرار داد و مقبرهء باشكوهى هم ساخت\r\n\r\n","description":"","footnote":"","page_name":" 615 ","page_number":647},
  {"content":"\r\n\r\nيكى از درهاى آستانه كه با طلا و نقره زينت يافته است\r\n\r\n","description":"","footnote":"","page_name":" 616 ","page_number":648},
  {"content":"\r\n\r\nكه جسد او و پسرش را در آن مدفون كردند .\r\nدر زمان سلطنت شاهرخ كه از اعقاب نادر و نابينا شده بود ( 1748 ) اين شهر دو چند توپ در ميدان بزرگ گمرك\r\nثلث از سكنه خود را از دست داد زيرا كه ازبكان دائما به اين شهر حمله‌ور ميشدند\r\n\r\n","description":"","footnote":"","page_name":" 617 ","page_number":649},
  {"content":"\r\n\r\nو آن را غارت ميكردند .\r\nدر موقعى كه آقا محمد خان قاجار تخت سلطنت ايران را تصرف نمود بسركوبى ازبكان پرداخت و دست آنها را به كلى از اين شهر كوتاه كرد و شهر مشهد از نو سر بلند نمود .\r\nبهرحال چندين دفعه ياغيان سركش در اين ناحيه بر ضد دولت مركزى بشورش پرداختند و به اين شهر خساراتى وارد نمودند ولى اكنون اين ايالت مطيع قدرت مركزى است و مدتها ميگذرد كه شورشى در آن بوقوع نپيوسته است . اكنون اين شهر تقريبا 80000 سكنه دارد و هرسال بطور متوسط 50000 زائر از داخل و خارج ايران براى زيارت آستانه به اين شهر ميآيند و موقتا چند روز در اين‌جا ميمانند .\r\n\r\nانجمن محلى مشهد\r\nاز سال 1906 شهر مشهد داراى يك انجمن محلى شده است كه اعضاء آن در مواقع معين جلسه‌اى تشكيل ميدهند و راجع بامور محلى با هم مشورت مينمايند ، وكلائى كه براى شركت در پارلمان مركزى بتهران ميروند بتصويب اين انجمن انتخاب ميشوند .\r\nيكنوع فراموشخانه‌اى هم در اين شهر تأسيس شده كه اعضاى آن ميخواهند در صفوف ملاها شكافى ايجاد نمايند و از قدرت و نفوذ آنها بكاهند . شعار اعضاء آن هم مانند شعار فراموش‌خانه‌هاى اروپائى مىباشد كه عبارت است از يك مثلث و يك پرگار ولى رابطه مستقيمى با فراموشخانه‌هاى اروپا ندارند .\r\n\r\nاستحكامات شهر مشهد\r\nحصار مشهد از ديوارى تشكيل يافته كه در اطراف شهر دور مىزند . قطر آن در قاعده 75 / 2 متر و در رأس 25 / 1 متر است و در فاصله‌هاى متعدد داراى برجهاى دفاعى مىباشد . مدت چندين سال است كه از تعمير آن دست كشيده‌اند و جابجا خراب شده و خندق آن را از مصالح خشت و گل پركرده است ، چون اين حصار برطبق نقشه منظمى ساخته نشده نميتوان اندازهء محيط آن را آنطور كه بايد معين نمود ، بطور تقريب اندازهء محيط آن را 9 كيلومتر ميگويند .\r\n\r\n","description":"","footnote":"","page_name":" 618 ","page_number":650},
  {"content":"\r\n\r\nشهر مشهد داراى 5 دروازه است كه عمده‌ترين آنها باب بالا خيابان و باب حصار و دروازهء اصلى شهر مشهد\r\nپائين خيابان مىباشد . اين دو دروازه در دو انتهاى خيابان بزرگ شهر واقع گرديده‌اند .\r\n\r\n","description":"","footnote":"","page_name":" 619 ","page_number":651},
  {"content":"\r\n\r\n\r\nارك و نهر بزرگ و كوچه‌ها\r\nارك در جنوب غربى شهر واقع شده است . خيابان بزرگ كه از شمال غربى شروع و بجنوب شرقى منتهى ميگردد شهر را به خط مستقيمى به دو قسمت تقسيم مينمايد . از وسط اين خيابان نهر بزرگى عبور مىكند كه آب آن تميز نيست و در واقع ميتوان آن را فاضل آب ناميد . اين نهر 50 / 3 متر عرض دارد و جابجا پلى براى عبور در روى آن ساخته و گاهى هم بجاى پل تخته‌اى روى آن انداخته‌اند كه عابرين از روى آن ميگذرند . در طرفين اين نهر اشجار زيادى كاشته‌اند كه در ميان آنها درختان نارون و بيد زياد ديده مىشود در ميان درختان جاده شوسه‌ايست كه جمعيت زيادى در آن رفت‌وآمد مىكند .\r\nدر كنار اين خيابان دكانهاى كسبه و صنعتگران واقع شده است ، در پاره‌اى از اين دكانها اسلحه آهنى و قفل‌هاى ممتازى ميسازند . ما از تشريح بقيه شهر صرفنظر ميكنيم زيرا كه مركب از كوچه‌هاى باريك پرپيچ‌وخمى است كه در طرفين آنها ديوارهاى گلى بلندى سربرافراشته و جابجا در ميان اين كوچه‌ها ميدان كوچكى ديده مىشود كه داراى چند دكان بقالى است و دكان نانوائى هم در هواى آزاد واقع شده است .\r\nخلاصه در اين كوچه‌هاى تنگ عابرين اتصالا بتوده‌هاى خاك و شن برميخورند كه از ديوارها ريخته و راه را مسدود نموده است . در ميان اين كوچه‌ها زوار زيادى كه از اطراف ايران به قصد زيارت به اين شهر آمده‌اند در رفت‌وآمد هستند . سواران با زحمت زيادى از اين كوچه‌ها عبور مينمايند .\r\n\r\nقبرستان داخل شهر\r\nقبرستانهاى بسيار وسيعى در ميان شهر ديده مىشود . قبرها را متصل بهم با آجر ساخته و در امتداد مكه قرار داده‌اند در سر هرقبرى لوحه سنگى كوچكى قرار دارد كه در روى آن نام مدفون حك شده است گاهى هم در روى اين لوحه سنگى علامتى حك شده كه معرف شغل مدفون است .\r\nزمينى كه براى دفن مرده‌اى خريدارى مىشود موقتا به او تعلق دارد زيرا بمحض اينكه قبر خراب شد و اثرى از آن بر جاى نماند دوباره آن را به ديگرى ميفروشند . دستورهاى\r\n\r\n","description":"","footnote":"","page_name":" 620 ","page_number":652},
  {"content":"\r\n\r\nبهداشتى در اين قبرستانها به كار نميرود و اجساد اموات هم در عمق كمى به خاك سپرده گوشه‌اى از قبرستان مشهد\r\nميشوند . خوشبختانه هواى شهر مشهد بسيار خوب و مانع بروز امراض مسريه است بعلاوه شهر در دامنه تپه‌اى واقع شده و از بادهاى سوزان صحراى كوير در پناه است .\r\n\r\nمقبرهء نادر شاه\r\nمقبره‌هاى مجلل نادر شاه و پسرش رضا قلى ميرزا سابقا در ميان آستانه قدس رضوى و دروازهء بالا خيابان ديده ميشد ولى اكنون اثرى از اين دو مقبره بر جاى نيست زيرا كه آقا محمد خان خواجه قاجار نظر بكينه‌اى كه از نادر شاه و اولادش در دل داشت وحشيانه آنها را خراب كرد و استخوانها\r\n\r\n","description":"","footnote":"","page_name":" 621 ","page_number":653},
  {"content":"\r\n\r\nرا بيرون آورد و بتهران پاىتخت خود فرستاد .\r\n\r\nمحل بست\r\nدر وسط خيابان بزرگ يك محوطه بزرگ چهارضلعى ديده مىشود كه آنجا را محل بست ميگويند . بناهاى آستانه مقدس نيز در همين ميدان واقع شده است ، خارجيان حق ورود به اين محوطه را ندارند در مدخل آن زنجيرهاى سنگين آهنى كشيده شده است .\r\nچند سال قبل عكاس باشى شاه ايران بمشهد آمد و با لباس اروپائى در اين محوطه وارد شد ولى چند نفر ملا به گمان اينكه يك سياح خارجى است بقدرى او را زدند كه از پا درآمد و روى زمين افتاد و اگر اتفاقا در همين موقع چند نفر از آشنايانش نميرسيدند و او را از مهلكه نجات نميدادند بدرود حيات گفته بود .\r\nشناختن اين محوطه براى خارجيان خالى از اشكال نيست زيرا كه به غير از دو در زنجيردار در جاهاى ديگر علامت و نشانه‌اى ديده نمىشود . كوچه‌هاى تنگ پرپيچ و خمى به اين محوطه منتهى ميگردد و بنابراين اشخاص خارجى بايد با نهايت احتياط در اين كوچه‌ها رفت‌وآمد نمايند تا مبادا ندانسته به اين محوطه وارد شوند و گرفتار خطر گردند .\r\n\r\nازدواجهاى موقتى\r\nدر محوطه مذكور زنانى منزل دارند كه زوار مىتوانند براى مدت معينى موقتا با آنها ازدواج نمايند . اين عمل مطابق شرايطى انجام مييابد . مردى كه مايل به ازدواج باشد بايد برود نزد ملائى كه صيغه بخواند و قراردادى بنويسد تا مرد و زن هردو آن را امضاء نمايند اين قرارداد براى مدت معينى كه حداقل 5 روز و حداكثر يك ماه يا بيشتر است تنظيم ميگردد و مرد بايد وجه قراردادى را نقدا بزن بپردازد و حق الزحمه ملا را هم بدهد تا ازدواج قانونى انجام يابد . وقتى كه مدت قراردادشده منقضى شد زن مجبور است كه مدت 28 روز با ديگرى پيوند نكند و پس از انقضاى اين مدت ميتواند موقتا مطابق همان شرايط با مرد ديگرى ازدواج نمايد .\r\n\r\nتجارت اشياء آنتيك\r\n7 سپتامبر - بطوريكه قبلا ذكر كرديم خريدوفروش اشياء آنتيك در اين شهر منحصر است به برناردى . ارمنيها در كسب و\r\n\r\n","description":"","footnote":"","page_name":" 622 ","page_number":654},
  {"content":"\r\n\r\nكار خود مهارتى دارند . برناردى در اين شهر شهرت داده است كه فرنگيان عاشق ظروف شكسته قديمى و اشياء آهنى زنگ‌زدهء بىفايده هستند . كسانى كه داراى چنين اشيائى باشند مىتوانند آنها را نزد من آورده و با پول نقد مبادله نمايند و به اين تدبير اشياء زيادى را ببهاى نازل از آنها خريده و در موقع ببهاى گزافى به فروش مىرساند .\r\nظرف قشنگى داشت كه داراى نقش‌هاى مطلوبى بود . طرف صبح بهاى آن را 4000 فرانك معين كرد ولى در ساعت 4 بعدازظهر كه ما دوباره بسراغ آن رفتيم بهاى آن را بدون تناسب بالا برد و به مبلغ 12000 فرانك رسانيد .\r\n\r\nعبورومرور شبانه\r\nيكشب ما در قونسولخانه روس بشام دعوت داشتيم ، اوايل شب يكى از مستخدمين قونسولخانه به منزل ما آمد فانوس بزرگ روشنى بدست چپ و چماقى بدست راست داشت . اين راهنما بجلو افتاد و ما هم در دنبال او ميرفتيم . فانوس در شب بىفايده نيست زيرا كه كوچه‌هاى شهر مشهد فاقد روشنائى است و چون روشنائى در جلو باشد ميتوان پيش پاى خود را ديد و از خطر افتادن در چاله و خاك و گل كه در هرقدم ديده مىشود مصون ماند . فانوس هم بايد متناسب با شئون اشخاص باشد . هرقدر مقام شخصى بالاتر باشد ابعاد فانوسش به نسبت مقامش زيادتر است .\r\nبارى شام در محيط بسيار گرم و دوستانه‌اى بخوشى صرف شد ، نظر باينكه قونسول مدتى هم در هندوستان به اين سمت اقامت داشته اشيائى خريده و با خود باينجا آورده بود در روى مبل‌ها و ميزهاى سالن مجسمه‌هائى از خدايان هندى ديده ميشد كه ما مدتى بتماشاى آنها سرگرم بوديم .\r\nدر ساعت يازده از قونسول خداحافظى كرده و دوباره با همان راهنما و همان فانوس بزرگ به منزل برگشتيم . در ساعت معينى از شب عبورومرور در شهر ممنوع ميگردد و باصطلاح خودشان بگيروببند شروع مىشود . كسانى كه مجبور باشند در اين ساعات ممنوعه در شهر رفت‌وآمد نمايند بايد قبلا بداروغه مراجعه كرده و اسم شب بگيرند قراولان و پاسبانان شب‌گرد كه آنها را گزمه ميگويند اسم شب را ميدانند و از عابر\r\n\r\n","description":"","footnote":"","page_name":" 623 ","page_number":655},
  {"content":"\r\n\r\nميدانى در وسط بازار مشهد\r\n\r\n","description":"","footnote":"","page_name":" 624 ","page_number":656},
  {"content":"\r\n\r\nميپرسند اگر درست جواب داد در رفتن مجاز است و الا بايد توقيف شود تا صبح باستنطاق او بپردازند .\r\nاسم شب در اين شب خيوه و خراسان بود . در پيچ‌وخم كوچه‌اى بقراولخانه رسيديم . سربازى در روى حصيرى نشسته و مشغول زمزمه سرود محلى خود بود چون ما را ديد بفانوس‌كش امر كرد كه جلو بيايد و اسم شب را بدهد فانوس‌كش هم كه از مستخدمين قونسولخانه بود اعتنائى به او نكرد و جواب داد تو بايد جلو بيائى نه من . سرباز چون او را شناخت گفت بسيار خوب برو .\r\nدر ايران غالب كارها با خواندن سرود و نغمه انجام مييابد . در خاطر دارم كه بنائى مشغول ساختمان بود . در بالاى ديوار با خواندن آواز خشت و گل ميطلبيد و با آهنگ مخصوصى ميگفت پسر جان گل بيار . . . و به ديگرى ميگفت جان من نيمه بده گاهى هم زمزمه‌كنان بكارگران زيردست خود دعا ميكرد مثلا ميگفت : پسر جان خدا تو را قوت دهد . . . و به ديگرى ميگفت : بابا جان اميدوارم بپيرى برسى و غيره . . .\r\nزورقچيان در بندر و حمالان در انبارها و صنعتگران در دكانها غالبا با خواندن سرود و آواز به كار خود اشتغال دارند و عقيده دارند كه كار را بايد با نشاط انجام داد تا احساس خستگى كمتر بشود .\r\n\r\nمقبرهء خواجه ربيع\r\n8 سپتامبر - يكى از گردشهاى سودمند و نشاطآور ما سياحت مقبرهء خواجه ربيع بود . پس از عبور از كوچه‌اى كه از دو طرف ديوارهاى بلندى داشت بدر مقبرهء بسيار زيبائى رسيديم كه مرد مقدسى در آن مدفون است . از قرار معلوم اين مدفون در موقع حيات مريد فداكار و لله حضرت رضا ( ع ) بوده است . قبر او در وسط محوطه بنا واقع شده و داراى پوشش چوبى است كه با قالب به طرز خوش‌نمائى منبت‌كارى شده است و شايد در زير اين پوشش كاشيهاى نفيسى وجود داشته باشد . چون ما اشخاص نجسى بوديم نتوانستيم بدرون مقبره وارد شويم و فقط از نزديك در بتماشاى آن پرداختيم . اما متولى مرد مهربانى بود و بما اجازه داد كه دوربين عكاسى را در آستانه مقبره قرار داده و از جاهاى\r\n\r\n","description":"","footnote":"","page_name":" 625 ","page_number":657},
  {"content":"\r\n\r\nلازم عكسى بگيريم .\r\nيكى از درهاى مقبرهء خواجه ربيع\r\nدر زواياى مدخل ستونهائى است كه از سنگ ممتازى تراشيده شده و سر ستونها به شكل لانه زنبورى است . در هزارهء ديوارهاى داخلى بنا كاشيهاى بسيار نفيسى ديده مىشود كه نقش‌هاى بسيار زيبائى در آنها به كار رفته است ولى بايد اعتراف كنيم كه پرستار اين بناى بىنظير نتوانسته است از تبديل پاره‌اى از اين كاشيهاى ظريف بسيار زيباى هشت‌ضلعى كه داراى نقش‌هاى جالب‌توجهى هستند به پول خوددارى نمايد زيرا كه معلوم است آنها را از ديوارها كنده‌اند .\r\n\r\n","description":"","footnote":"","page_name":" 626 ","page_number":658},
  {"content":"\r\n\r\nاين مقبره در ميان باغ باصفا و نشاطآورى واقع شده و نهرى كه داراى آب صاف و بىآلايشى است از ميان اين باغ عبور مىكند و جابجا شعب كوچكى از آن جدا شده و از چهار حوض كه در اطراف مقبره واقع شده عبور مينمايد و بر صفا و طراوت باغ مىافزايد .\r\nاين بنا را شاه عباس كبير در روى يك ساختمان قديمى بوجود آورده است . از بيرون هم ديوارهاى آن از كاشيهاى بسيار نفيسى پوشيده شده و طاقچه‌ها و طاقنماهائى دارد كه مسلما با كاشيهاى اعلائى مزين بوده و متأسفانه امروز جاى آنها خالى است يعنى بمرور ايام آنها را كنده و فروخته‌اند ، ظرافت و زيبائى اين كاشيهاى منقش را نميتوان با قلم توصيف كرد .\r\nاين كاشيها با رنگهاى مينائى بنفش و سفيد و آبى نقاشى شده و از حيث زيبائى و ظرافت باندازه‌اى دلربا و جالب نظر هستند كه در خاطر بيننده تأثيرى فراموش نشدنى باقى ميگذارند . در اطراف گيلوئى سقف هم كاشيهاى ستاره شكلى با استادى و مهارت به كار رفته و خط الرأسهاى اين بناى عالى نيز با ستونهائى از سنگ سياه و سر ستونهائى به شكل لانه زنبور تزيين يافته است .\r\n\r\nمسافرت با پست\r\n9 سپتامبر - اكنون صحبت از حركت بميان آمده ولى در ايران چنين معمول است كه بايد مدتى راجع به مسافرت صحبت كرد تا بوقوع پيوندد ، بعلاوه بستن قرارداد حمل‌ونقل بار و لوازم سفر هم با متصديان چاپارخانه خالى از اشكال نيست .\r\nدر چاپارخانه انواع وسايل نقليه در ميان حياطى درهم ريخته بود و بما اجازه دادند كه يكى از آنها را انتخاب كنيم . مسافرينى كه داراى مقامى باشند اغلب با دليجان يا كالسكه مسافرت مينمايند . دليجان داراى دو قسمت است ، در قسمت جلو نيمكتى دارد كه مسافرين در روى آن مىنشينند و قسمت عقب مخصوص نشستن نوكران و جاى بار است . مقدارى از لوازم مسافرين را هم در بالاى بام آن مىبندند ، نرخ حمل‌ونقل بار معين نيست و بسته بميل رئيس چاپارخانه است . عموما هرمسافرى حق دارد 15\r\n\r\n","description":"","footnote":"","page_name":" 627 ","page_number":659},
  {"content":"\r\n\r\nكيلو بار كه مقدار بسيار كمى است همراه داشته باشد ، بديهى است در كشورى كه بايد زن و شوهرى كه به زيارت ميروند\r\nعلاوه بر اغذيه چادر و تخت‌خواب و ساير لوازم سفر را همراه برد 15 كيلو بار كافى نيست .\r\n\r\n","description":"","footnote":"","page_name":" 628 ","page_number":660},
  {"content":"\r\n\r\nدرهرحال ما پس از سان ديدن از اين وسايل نقليه كالسكه‌اى را انتخاب كرديم كه در ورودى مقبرهء خواجه ربيع\r\nشايد در زمانهاى پيشين روزهاى خوشى را ديده و در خيابان شانزليزه پاريس در گردش\r\n\r\n","description":"","footnote":"","page_name":" 629 ","page_number":661},
  {"content":"\r\n\r\nبوده و اكنون باينحالت فلاكت‌بار افتاده است و چرخهاى آن رو به خرابى گذارده و ما بيم داشتيم كه شايد نتواند از شهر مشهد خارج شود با اين حال بهتر از اين كالسكه وسيله نقليه ديگرى در اين‌جا وجود نداشت . رئيس چاپارخانه بما وعده داد كه چرخها خانهء درويش آنتيك‌فروش در مشهد\r\nرا با نوارهاى آهنى محكم خواهد بست و گفت طورى آنها را تعمير ميكنم كه كالسكه\r\n\r\n","description":"","footnote":"","page_name":" 630 ","page_number":662},
  {"content":"\r\n\r\nبتواند چهل دفعه مسافت بين مشهد و تهران را طى كند ، البته گفته او مانند يك اصل كلى بود كه ميبايستى در اطراف آن زياد بحث كرد .\r\nبارى ما نتوانستيم در اينشهر اشياء آنتيك زيادى بدست آوريم فقط يك تكه پارچه قديمى به من نشان دادند كه متعلق بقرن پانزدهم بود و با سوزن و ابريشم 5 نفر آدم را در روى آن بطور برجسته نمايش داده بودند .\r\nاين تكه پارچه بهترين چيزى بود كه من توانستم در اين شهر بدست آورم .\r\nصاحب آن از من پول نخواست و راضى شد كه آن را با دوربين سفرى من معاوضه نمايد .\r\n\r\nشهر خراب طوس\r\nوقتى كه سياحان طالب اشياء آنتيك بمشهد وارد ميشوند آشنايان و دوستانشان به آنها توصيه ميكنند كه به شهر خراب طوس بروند و آثار قديمى آن را ببينند و اطمينان ميدهند كه اگر مختصر كاوشى در آن خرابه‌ها به عمل آيد كاشيهاى طلائىرنگ بسيار خوبى از زير خاك بيرون ميآيد . من هم نظر به اين توصيه به طوس رفتم و بديدن اين شهر قديمى و تاريخى خراسان كه اروپائيان آنجا را ميهن فردوسى شاعر بلند قدر ايران ميدانند نائل گرديدم . خرابه‌هاى طوس تقريبا در فاصله 25 كيلومترى شمال غربى مشهد واقع شده است . محيط اين شهر در قديم هفت كيلومتر بوده و هنوز هم بقاياى برج و بارو و استحكاماتى كه در اطراف آن بوده ديده مىشود .\r\nدر زاويه شمال شرقى خرابه اركى ديده مىشود كه بسيار بلند بوده ولى اكنون خراب شده و ارتفاع آن باندازهء ارتفاع ساير ديوارهائى است كه بر جاى مانده است .\r\n\r\nبرج نقاره‌خانه\r\nتنها اثرى كه از اين شهر قديمى بر جاى مانده گنبديست كه شايد متعلق بمسجدى بوده ولى اكنون بعمارت نقاره‌خانه معروف است . پاره‌اى از مورخين اين بنا را مقبرهء فردوسى تصور كرده‌اند ولى اشتباه كرده‌اند زيرا بنابر قول سياحانى كه در اواسط قرن نوزدهم بسياحت اين شهر قديمى رفته‌اند مقبره فردوسى شاعر والامقام ايران در فاصله كمى در سمت جنوب نقاره‌خانه واقع بوده ولى در سال 1880 اثرى از چنين بنائى در آنجا نبوده است و بجاى آن گندم كاشته بودند\r\n\r\n","description":"","footnote":"","page_name":" 631 ","page_number":663},
  {"content":"\r\n\r\nنقاره‌خانه در طوس\r\n\r\nپل طوس و داستان ساختمان آن\r\nعلاوه بر بناى نقاره‌خانه پل محكم و قشنگى هم در روى كشف رود واقع شده است . كشف رود از پائين اين شهر قديمى عبور مىكند . راجع بساختمان اين پل داستان جالبى ذكر مىكنند . ميگويند محمود غزنوى نسبت به اين شاعر بزرگ بدرفتارى كرد و در صدد آزار او برآمد بطوريكه فردوسى مجبور شد كه از دربار او محرمانه فرار كند و به شهر طوس مولد خود برود . پس از مدتى محمود از كرده پشيمان شد و براى جبران بدرفتارى خود چندين شتر را طلا بار كرده و براى فردوسى بطوس فرستاد ، متأسفانه وقتى اين كاروان بطوس رسيد كه جسد فردوسى را براى دفن از دروازه بيرون ميآوردند بنابراين بارهاى شتران را به خواهر او تحويل دادند ولى آن زن بلندهمت اين طلاها را براى استفادهء خود به كار نبرد و به مصرف ساختن اين پل و مجارى آبيارى رسانيد تا وسايل آسايش و رفاه سكنه شهر را فراهم سازد .\r\n\r\nسان ديدن قشون در مشهد\r\n10 سپتامبر - من وظيفه خود ميدانم كه در اين‌جا از مهمان‌نوازى رئيس گمرك سپاسگذارى نمايم زيرا كه او در اين چند روزه در باغ باصفائى از ما پذيرائى نمود . اين باغ بسيار خرم و نشاط آور است ، انواع نباتات و گلهائى كه ميتوان تصور كرد در اين‌جا موجود است . استخر\r\n\r\n","description":"","footnote":"","page_name":" 632 ","page_number":664},
  {"content":"\r\n\r\nو جويبارهاى متعددى دارد كه اشجار و گلهاى زيباى گوناگون را آبيارى ميكنند .\r\nپل طوس\r\nمتأسفانه ما نمىتوانيم مدت زيادى در اين باغ بمانيم و از تماشاى نباتات و گلها و آسمانى كه در صافى بىنظير است لذت كافى ببريم زيرا امروز مجبور هستيم با شهر مقدس مشهد توديع نمائيم و بنابراين بايد زودتر از اين باغ بيرون برويم و به تهيه مقدمات سفر بپردازيم و جادهء خراب مشهد بتهران را در پيش گيريم .\r\nچنين مينمايد كه امروز صبح تمام قشون مقيم در شهر را بافتخار ما براى رژه مجهز و آماده نموده‌اند ، سربازانى كه در پست‌هاى خود پراكنده بودند و ما شب گذشته فعاليت آنها را در حفظ امنيت شهر مشاهده نموديم دسته‌دسته بميدان بزرگ وارد ميشوند و آنهائى هم كه بجاى گرفتن حقوق دولتى اجازه دارند در شهر بكسب‌وكار مشغول شوند همه امروز از كار دست كشيده و اجبارا براى سان حاضر شده‌اند و با صداى طبل و شيپور با صفوف منظم حركت ميكنند . جمعيت زيادى هم از زن و مرد براى تماشا به طرف ميدان هجوم آورده‌اند .\r\n\r\nحمامهاى عمومى\r\nدر فاصله كمى از ميدان يك حمام عمومى است كه به سهولت ميتوان بوجود آن پى برد . در سردر اين حمام نقاشى نامطلوبى ديده مىشود كه در آن جنگ رستم نامدار پهلوان قديمى ايران را با ديو سفيد كه مغلوب او شده است نمايش داده‌اند .\r\n\r\n","description":"","footnote":"","page_name":" 633 ","page_number":665},
  {"content":"\r\n\r\nمعمولا در سردر تمام حمامهاى عمومى اين نقش موجود است . جمعيت زيادى كه براى تماشاى مشق سربازان آمده‌اند در جلوى اين حمام ايستاده يا نشسته‌اند .\r\nعلامت ديگرى هم هست كه به خوبى حمام را نشان ميدهد و آن لنگهاى قرمز رنگى است كه از بيرون حمام ببدنه ديوار رديف بهم بسته و آويخته‌اند . حمام عمومى غالبا كثيف است و واجبى زيادى براى ستردن موى بدن در آن به كار ميرود . در روى آب خزينه موها مانند خس و خاشاكى كه در روى دريا ديده مىشود در سطح آب موج مىزند و اغلب به بدن اشخاص ديگر ميچسبد . آب خزينه را خالى نميكنند و فقط در فاصله هشت تا ده روز آب تازه‌اى در آن وارد ميكنند و كف صابون و مواد كثيف آن را ميگيرند . اشخاص ثروتمند كه طالب نظافت و پاكى باشند از رفتن بچنين حمامها خوددارى ميكنند .\r\n\r\nحمام‌هاى زنانه\r\nپاره‌اى از اين حمامهاى عمومى در اوقات معينى بمردان يا زنان اختصاص دارد ولى حمامهاى ديگرى هم هست كه فقط مخصوص زنان يا مردان مىباشد . يكى از تفريحات عمدهء زنان ايرانى رفتن بحمام يا بقبرستان است ، در واقع اين دو جا براى آنان بمنزلهء باشگاه و محل تفريح و ملاقات است و قسمت زيادى از وقت خود را در اين دو محل بكشيدن قليان و خوردن آجيل و شيرينى و صحبت كردن ميگذرانند .\r\n\r\nحنابندان\r\nزنان در حمام قسمت زيادى از وقت خود را صرف رنگ كردن گيسوان و ابروان و كف پا و سر انگشتان ميكنند و با حنا آنها را برنگ نارنجى درميآورند . گاهى هم با حنا اشكال غريبى مانند درختان و حيوانات و ستاره‌ها در روى بدن خود نقاشى ميكنند .\r\nاين تزيينات در زير لباس پنهان نميماند زيرا كه پيراهن آنها طوريست كه سينه و قسمتى از شكم را نمىپوشاند .\r\nوقتى كه خانم متشخصى وارد حمام مىشود معمولا خدمتكاران در موقع ورود بدر اول چند دانه گردو در زير پاى او قرار ميدهند تا با پاشنه كفشش بشكند . و همين كه\r\n\r\n","description":"","footnote":"","page_name":" 634 ","page_number":666},
  {"content":"\r\n\r\nمنظرهء داخلى يك حمام ايرانى از آلبوم فلاندن و كست ( 1843 - 1845 )\r\n\r\n","description":"","footnote":"","page_name":" 635 ","page_number":667},
  {"content":"\r\n\r\nداخل حمام شد در بالاى سكوى سنگى كه در كنار حوض است روى قاليچه‌اى مينشيند سنگ حنابندان از سنگ مرمر كار قرن 18 ( كلكسيون مؤلف )\r\nتا خدمتكاران لباس او را از تنش درآورند .\r\n\r\nستردن مو\r\nمردان و زنان براى ستردن مو يكنوع گل مخلوط از مواد مختلف كه آن را نوره ميگويند در حمام به كار مىبرند ، يكى از اجزاء نوره زرنيخ است كه در فاصله چند دقيقه موها را به كلى از بدن زايل ميسازد .\r\nحمام عمومى داراى دو قسمت است در قسمت اول سكوهاى سنگى عريضى است كه در روى آنها نشسته و لباسهاى خود را از تن درميآورند و بعد لنگى بكمر بسته وارد قسمت دوم ميشوند كه در آن خزينه آب گرم واقع است .\r\n\r\nطريقهء استحمام\r\nابتدا مردان در خزينه آب گرم داخل ميشوند و پس از مدتى بيرون آمده در روى سنگفرش كف حمام دراز ميكشند ، بلا فاصله دلاك ميآيد و با طاس مقدارى آب گرم روى بدن آنها ميريزد بعد سر مشترى را روى زانوى خود گذارده ريش و سبيل او را حنا ميبندد . مشترى بايد مدتى بخوابد تا حنا رنگ خود را پس دهد پس از چندى دلاك دوباره بسروقت او ميآيد و ريش و سبيلش را ميشويد و بدن او را باصطلاح خودشان مشت و مال ميدهد و بعد با كيسه خشنى بدن مشترى را كيسه ميكشد و پس از كشيدن كيسه چندين بار بدن او را ليف و صابون مىزند و چون اين عمليات انجام يافت مشترى مجددا وارد خزينه مىشود و خود را در\r\n\r\n","description":"","footnote":"","page_name":" 636 ","page_number":668},
  {"content":"\r\n\r\nآب گرم ميشويد و هروقت ميل كرد از خزينه بيرون ميآيد . در اينوقت باز دلاك ميآيد و سه لنگ خشك براى او ميآورد . مشترى لنگ تر را از خود جدا كرده و يك لنگ نقش سردر حمام\r\nخشك را بكمر مىبندد و يكى هم روى شانه مياندازد و سومى را بدور سر ميپيچد و دوباره وارد قسمت اول مىشود . در اين‌جا نيز شاگرد حمامى او را مشت‌ومال ميدهد\r\n\r\n","description":"","footnote":"","page_name":" 637 ","page_number":669},
  {"content":"\r\n\r\nو سرانجام لباس ميپوشد و پولى باستاد حمامى مىدهد و از حمام بيرون ميآيد .\r\nنظر باينكه سوخت گران است حمامها را با خار و كاه و پهن خشك و استخوانهاى حيوانات گرم ميكنند بنابراين در اطراف حمام هميشه بوى ناخوشى بمشام ميرسد ، آب حمام هم درجهء معينى ندارد گاهى سرد است و گاهى بطورى گرم مىشود كه قابل تحمل نيست .\r\n\r\nصنايع مشهد\r\nشهر مشهد از نقطه‌نظر تجارتى مركز بسيار مهمى است ولى صنايع محلى كمتر در آن ديده مىشود . مسگران ديگهاى بزرگ و كوچك و ظروفى از مس با دست بوسيله چكش و سندان درست ميكنند .\r\nسر قليان مسى نيز ميسازند كه اطراف آن محكوك و با دانه‌هاى كوچك فيروزه مزين شده است زوار از اين سرقليانها زياد خريده و بعنوان ارمغان همراه مىبرند .\r\nسرقليان طلاى فيروزه‌نشان و مجمر برنجى كه با نقره زينت يافته و داراى خط كوفى است كار قرن 18 ( كلكسيون مولف )\r\nكار قرن 14 ( كلكسيون مؤلف )\r\nيكنوع شمعدانى هم از مس مىسازند كه تركيب خوبى ندارد معهذا خريدار زيادى دارد زيرا كه مؤمنين از به كار بردن اشيائى كه با دست فرنگيان ساخته شده\r\n\r\n","description":"","footnote":"","page_name":" 638 ","page_number":670},
  {"content":"\r\n\r\nحمام زنانه\r\n\r\n","description":"","footnote":"","page_name":" 639 ","page_number":671},
  {"content":"\r\n\r\nاجتناب مينمايند .\r\nفرشى كه در مشهد بافته مىشود چندان لطيف و مطلوب نيست معهذا صنعت فرش‌بافى در آنجا رونقى دارد ، اين فرشها را با دستگاهى ميبافند كه 5 / 2 تا 3 متر عرض و 4 تا 5 متر طول دارد ، در اين فرشها پشم پائيزى بيشتر به كار مىرود . بهاى اين فرشها را با ذرع مربع معين ميكنند . اغلب اين فرشها را تجار صادركننده خريده و باسلامبول ميفرستند كه از آنجا باروپا و امريكا حمل مىشود .\r\n\r\nكارخانهء دخانيات\r\nدر اين شهر سه كارخانه كوچك سيگارسازى موجود است .\r\nسيگار در اين ايالت زياد مصرف مىشود . توتون را از گيلان بمشهد ميآورند ، مدت چند سال است كه در حوالى مشهد هم كشت توتون معمول شده است .\r\n\r\nزرگران و نساجان\r\nدر شهر مشهد زرگرها انگشترىهاى درشتى درست ميكنند كه حلقهء آن نقره و نگين آن فيروزه است و گاهى براى ارزانى نگين آنها را از بلور درست مىكنند و آنها را الماس‌نما ميگويند .\r\nصنعت نساجى هم در مشهد رونقى دارد . نساجان پارچه‌هاى مطلوبى با دست ميبافند كه بيشتر بنواحى ماوراء بحر خزر صادر ميگردد و به مصرف لباس تركمانان ميرسد ، شالهاى مشهد و اليجه آن معروف است .\r\nدر مشهد تقريبا 200 دستگاه دستى براى بافتن پارچه‌هاى ابريشمى موجود است . در اين پارچه‌ها رنگ قرمز و سبز بيشتر به كار ميرود .\r\nپارچه‌هاى پشمى بافت مشهد دو قسم است : قسم اول را هفت‌رنگ ميگويند كه با موى بز يا پشم ميش بافته مىشود و قسم دوم را اسلامبولى مينامند زيرا كه بيشتر براى مصرف لباس باسلامبول صادر ميگردد . رنگ اين پارچه‌ها تقريبا مطابق سليقهء اروپائيان است .\r\n\r\n","description":"","footnote":"","page_name":" 640 ","page_number":672},
  {"content":"\r\n\r\n\r\nفصل چهارم - از مشهد بنيشابور\r\nحوالى مشهد - مسافرين مسلح - زنان در مسافرت - شريف‌آباد - صراف محبوس - برخورد بيك شخص اعيان - آفتابگردانها - زوار كربلا - حسن‌آباد - استعمال حنا - به طرف قدمگاه - مسجد قدمگاه و بازار - كوليها - ورود بنيشابور - نيشابور در زمان قديم - تاريخ نيشابور - چاپارخانه - ملاقات صراف - دفتر صراف و آزمايش پولها - بازارهاى نيشابور - طرز نمدمالى - دكانهاى آشپزى - درويش - فسخ معامله - يكى از تجملات عزادارى - علامت قهوه‌خانه - داستان صراف و شاه - حوالى نيشابور .\r\nاكنون براى حركت به سمت تهران حاضر شده‌ايم ولى كارهاى زيادى داريم كه بايد قبلا به آنها سروصورتى بدهيم . براى كشيدن بارها و لوازم سفر باشكالاتى برخورديم مستخدم چاپارخانه بارها را در يك قپان ايرانى گذارده و ميخواست آنها را با اوزان روسى بسنجد و چون ما چنين عملى را خارج از قاعده ميدانستيم ، كار بمباحثه و تهديد كشيد . خوشبختانه در اين كشور اغلب منازعات زبانى است و كمتر زدوخوردى صورت ميگيرد . معهذا مستخدم كار خود را كرد يعنى وزن مانتوها و چوب‌دستى و چتر و غيره را هم به حساب آورد . بعد از اين تشريفات بما اخطار كرد كه نبايد بيش از 15 من بار ( 45 كيلو ) در كالسكه بگذاريم و ما مجبور شديم براى حمل اثاثهء لازم ارابه‌اى هم كرايه كنيم تا بتوانيم ما يحتاج سفر را با خود داشته باشيم . مبلغ 800 فرانك هم براى كرايه اين ارابه بما تحميل نمودند .\r\nخلاصه در ساعت چهار بعدازظهر كاروان كوچك ما به راه افتاد . در موقع خروج\r\n\r\n","description":"","footnote":"","page_name":" 641 ","page_number":673},
  {"content":"\r\n\r\nاز دروازه بگدايانى برخورديم كه ما را زائر تصور كرده و براى سلامتى ما دعا ميكردند حياط چاپارخانه و عكس نوكر موسيو سزارى\r\nما هم چند شاهى به آنها داديم . پس از خروج از دروازه بدستهء ديگرى از گدايان برخورديم كه مركب بود از پسران و اشخاص كور و درويشانى كه تبرزينى در دست داشتند و از ما طلب صدقه و احسان ميكردند ، باز هم چند شاهى به طرف آنها انداختيم كه در گردوخاك جاده افتاد . گداها به طرف آنها دويدند و براى برداشتن آنها بمنازعه\r\n\r\n","description":"","footnote":"","page_name":" 642 ","page_number":674},
  {"content":"\r\n\r\nپرداختند .\r\n\r\nحوالى مشهد\r\nدر كنار جاده كسانى بودند كه خربوزه و هندوانه ميفروختند در طرفين جاده حفره‌هاى عظيمى مشاهده ميشد كه كوره‌پزان فروشندگان دوره‌گرد كه نان و ميوه ميفروشند\r\n\r\n","description":"","footnote":"","page_name":" 643 ","page_number":675},
  {"content":"\r\n\r\nخاك آنها را برداشته و براى درست كردن آجر مصرف كرده بودند . پس از عبور از باغهاى محصور بدشتى رسيديم و براى آخرين بار نظرى به پشت سر انداختيم و گنبد آستانه را كه با مسجد بزرگ مشهد در روز عاشورا\r\nدرخشندگى خاصى جلوه‌گرى ميكرد تماشا كرديم . اين گنبد مينائى مانند فيروزه\r\n\r\n","description":"","footnote":"","page_name":" 644 ","page_number":676},
  {"content":"\r\n\r\nدرشتى به نظر ميآمد كه با دست قهرمانان افسانه‌اى ايرانى تراشيده و پرداخته شده باشد .\r\nمنارهاى طلائى گاهى خودنمائى ميكردند و گاهى در پشت پرده‌اى كه از اشجار تشكيل يافته بود پنهان مىشدند .\r\nاز كنار دو قبرستان عبور كرديم كه يكى متعلق بروسها و ارمنيان بود و ديگرى بآرامگاه ابدى انگليسها و بلژيكىها اختصاص داشت . اين گورستانها داراى ديوارهاى گلى بلند و برجهاى كوچك بودند و شباهت زيادى بقلاع دفاعى داشتند . بطور كلى هر ساختمان منفردى در اين كشور به شكل قلعه‌هاى جنگى است و كوچكترين دهكده هم حصار و برجهائى دارد ، حتى باغ هم داراى برج و حصار كنگره‌دار است و شباهت بقلاع استحكامى سرحدى اروپائى دارد .\r\n\r\nمسافرين مسلح\r\nجاده‌اى كه از مشهد به طرف نيشابور ميرود مانند شاهراه‌هاى اروپا پرجمعيت است . در هرقدم بكاروانهاى بزرگى برميخوريم كه به زيارت مشهد ميروند و معلوم نيست كه اينان تجار يا زوار يا مردان جنگى هستند . نظر باينكه از هم‌ميهنان خود ايمن نيستند همه از تاجر گرفته تا چوپان سر تا پا مسلح هستند . از طرز لباس و كلاه آنها ميتوان تشخيص داد كه سكنهء كدام‌يك از ايالات ايران مىباشند ، مثلا شيرازيان كلاه بلند مخروطى شكلى بر سر دارند برعكس كلاه تهرانيان كروى است . در هرصورت تمام آنها بانواع مختلف مسلح هستند بعضى قمه‌اى بپهلو آويخته‌اند كه نوك آهنى صيقلى آن در پرتو آخرين اشعهء آفتاب ميدرخشد طپانچه‌ها و كاردهاى بزرگ دسته عاجى هم بكمر بسته‌اند . چپقى هم در كمر دارند كه گاهى آن را درست كرده و ميكشند و بهمسفران خود تقديم ميكنند و چپق دست بدست ميگردد . علاوه بر اين سلاحهاى متعدد يك تفنگ هم بوسيله بند چرمى به پشت انداخته‌اند ، چون لولهء اين تفنگها طويل و بسيار سنگين است نميتوانند با آنها مانند تفنگهاى شكارى اروپائى نشانه بگيرند و به همين جهت است كه در سر آنها دو شاخهء آهنى يا چوبى قرار داده‌اند كه در موقع نشانه گرفتن تكيه‌گاهى باشد . باروت اين تفنگها بوسيلهء چاشنى منفجر ميگردد و بسا مىشود كه چاشنى رطوبت ديده و يا در\r\n\r\n","description":"","footnote":"","page_name":" 645 ","page_number":677},
  {"content":"\r\n\r\nطى مسافرت مادهء درونى آن ريخته و در موقع لازم باروت را منفجر نميكند و بجاى يك مسجد متروك در حوالى مشهد\r\nاينكه آلت دفاعى باشد آهن پاره‌اى بيش نيست . اين اسلحه كه ميتوان آنها را اسلحهء ما قبل تاريخى گفت اكنون بروستائيان تعلق دارد و اشخاص شهرنشين تفنگهاى انگليسى\r\n\r\n","description":"","footnote":"","page_name":" 646 ","page_number":678},
  {"content":"\r\n\r\nبه كار مىبرند كه سبكتر و ميدان تيررس آنها هم زيادتر است .\r\nحياط داخلى مسجد\r\nتفنگ اروپائى بطور قاچاق در اين كشور وارد مىشود و قاچاقچيان با سود\r\n\r\n","description":"","footnote":"","page_name":" 647 ","page_number":679},
  {"content":"\r\n\r\nزيادى آنها را به فروش ميرسانند .\r\n\r\nزنان در مسافرت\r\nعدهء زنان زائر هم كمتر از مردان نيست . زنان بر روى پالان الاغها نشسته و اغلب بچه‌اى هم در جلوى خود نشانده‌اند و كودك شيرخوارى هم در بغل دارند و در زير پاى آنها خورجينى است كه لوازم سفر در آن جايدارد .\r\nجادهء يكنواخت است و غالبا از مسيل‌هائى ميگذرد كه در فصول بارانى رود كوچكى در آنها جريان دارد و جابجا در آن قطعات سنگ بزرگى ديده مىشود كه از كوه جدا شده و سيل آنها را نقل مكان داده است .\r\nدر موقع غروب آفتاب آسمان با الوان گوناگونى خود را آرايش داد و مدتى ما را محو تماشاى خود نمود . گاهى رنگ ارغوانى در زمينهء لاجوردى آن خودنمائى ميكرد و گاهى برنگ قفائى درميآمد و لحظه‌اى قسمتى از آن زراندود ميشد و طولى نكشيد كه پردهء جواهرنشانى به روى خود كشيد . ستارگان يكى بعد از ديگرى پديدار شدند و بجلوه‌گرى پرداختند . من اعتراف ميكنم كه در عمر خود هرگز چنين منظرهء زيبائى را در آسمان نديده بودم . كمى بعد ماه هم با نور سيم‌آساى خود به آسمان جلوه خاصى داد و چنين مينمود كه ورود مسافرين را به اين ناحيه خوش‌آمد ميگويد . قبل از دميدن سپيدهء بامدادى نيز بيابان منظرهء عجيبى به خود گرفت ، انسان و حيوان و بطور كلى هرچه در روى زمين بود مانند سايه‌روشن تابلوى نقاشى به نظر ميآمد .\r\nبارى نخستين ايستگاه ما پس از مشهد قهوه‌خانه كوچكى بود كه بسيار كثيف و پر از گرد و خاك بود . زوار در اينجا بكشيدن قليان و ترياك اشتغال داشتند ، بعضى هم مشغول آشاميدن چاى بودند و پاره‌اى هم هندوانه‌ها را بريده و قطعات آنها را به يكديگر تقديم ميكردند .\r\nقسمتى از راه مشهد بشريف‌آباد صعب العبور و خطرناك است . مدير چاپارخانه محض احتياط شخصا در روى نشيمن كالسكه قرار گرفت و برانندگى مشغول شد . اين مرد با كلاه پهن و پرچين خود هيكل مضحكى داشت و مانند شيطان به نظر ميآمد .\r\n\r\n","description":"","footnote":"","page_name":" 648 ","page_number":680},
  {"content":"\r\n\r\nمتصل با اسبان حرف ميزد و چيزهائى به آنها ميگفت ولى اسبان به او پاسخى نميدادند و يا اينكه چون ما كافر بوديم شايد از شنيدن پاسخهاى آنان محروم بوديم .\r\nراه باندازه‌اى سراشيب بود كه كالسكه تقريبا بر سر اسبان بطور عمود قرار داشت و گاهى تكانهاى سختى بما ميداد و ما را به طرف آسمان ميپراند زيرا كه اجبارا بايستى از روى قلوه‌سنگهاى بزرگى عبور كند كه مهندس ايرانى از برداشتن آنها خوددارى كرده بود . بهرحال شكايت مورد ندارد و جز تحمل سختى چاره‌اى نيست . در چند سال قبل كه ما از اين راه عبور كرديم جاده بقدرى خطرناك بود كه ناچار پياده شديم و اثاثهء سفر را هم از درشكه برداشتيم ، با اين حال در نهايت سختى از اين دامنه بالا رفتيم .\r\nدر اين‌جا دو يا سه اسب هم اضافه كرده بودند كه شلاق‌كش آنها را به طرف بالا ميراندند .\r\n\r\nشريف‌آباد\r\nساعت ده و نيم بعدازظهر بشريف‌آباد رسيديم . شب را ميبايستى در اين‌جا استراحت كنيم . چون جاى مناسبى در كاروانسرا نبود ما را بخانه‌اى بردند و در اطاقى منزل دادند كه دروپنجرهء آن شيشه نداشت .\r\n11 سپتامبر - ساعت پنج و نيم از خواب برخواستيم و مهياى حركت شديم ، در كاروانسرا اردوى بسيار بزرگى از زوار تشكيل يافته بود . عدهء زوار بقدرى زياد بود كه علاوه بر كاروانسرا وسعت زيادى از بيابان اطراف آن را هم اشغال كرده بودند .\r\nآنها با دسته‌هاى پنج يا شش نفرى دور هم جمع شده و بعضى هم مشغول وضو گرفتن يا اداى نماز بودند . خانواده‌هاى ثروتمند چادرى برافراشته بودند تا زنان حرمشان از انظار بيگانگان محفوظ باشند و خواجه‌هاى سياه‌پوست نيز بپاسبانى و پرستارى زنان اشتغال داشتند . رويهمرفته عدهء زوار در اين‌جا به چند هزار نفر زن و مرد ميرسيد .\r\nدر ميان اين اردوى بزرگ دهقانانى را هم مشاهده ميكرديم كه شلوار گشادى به پا داشتند . رنگ اين شلوارها هم مانند چادر زنان سياه بود . جابجا هم در ميان اين جمعيت عمامهء سفيد ملائى خودنمائى ميكرد . پاره‌اى از زنان هم چاقچورهاى سبزى پوشيده و كفشهاى بىپاشنه‌اى به پا داشتند .\r\n\r\nصراف محبوس\r\nدر موقع حركت مستخدم ما با شادى بما خبر داد كه عموى او از زندان رهائى يافته است . عموى او صراف بود و در\r\n\r\n","description":"","footnote":"","page_name":" 649 ","page_number":681},
  {"content":"\r\n\r\nمشهد با مردم مانند همقطاران خود معامله نميكرد و براى تبديل قران بشاهى و صد دينار سود بيشترى مطالبه مينمود . رئيس نظميه او را احضار كرده و گفته بود كه بايد عايدات خود را با من تقسيم نمائى و چون صراف از دادن رشوه امتناع كرده بود او را بزندان انداخت ولى بعد ديگران توسط كرده و با دادن وجهى او را از زندان خلاص كردند .\r\nبارى پس از طلوع آفتاب ما از شريف‌آباد حركت كرديم . آفتاب نورافشانى مينمود و صحنه‌هاى بسيار قشنگى در اطراف ما تشكيل ميداد . پس از خروج از دهكده در فاصله كمى راه در ميان محوطهء مدورى افتاد كه از هرطرف جبال بلندى آن را احاطه كرده بود . از قبرستان كوچك بسيار تميزى عبور كرديم كه نظير آن را در جاهاى ديگر نديده بوديم . سنگهاى تراشيده‌اى با اشكال منظم روى قبرها افتاده بود از كنار بركهء بزرگى عبور كرديم كه پر از آب صاف بود و آسمان چنان كه در آئينه‌اى ديده شود در آن منعكس گرديده و صفا و جلوه خاصى به آن داده بود . زوارى كه دير رسيده بودند در در كنار اين بركه منزل داشتند از اين بركه ببعد راه از ميان كوهها ميگذشت .\r\n\r\nبرخورد بيك شخص اعيان\r\nناگهان از دور گرد و غبارى پديدار شد كه ورود شخص بزرگى را خبر مىداد . چون نزديك شديم شخص اعيانى را ديديم كه در ميان سواران خود اسب ميراند . در پهلوى او آشپزباشى بر روى قاطرى كه لوازم آشپزى بر آن بار بود نشسته و در دنبال ارباب راه ميپيمود در جلوى آقا قوشچى در حالى كه قوشى را بر روى دست داشت اسب ميراند . ما با كمال دقت اين هيئت آراسته را سان ديديم .\r\nكمى بعد دورنماى مقابل ما تغيير منظر داد و رشته‌جبال ديگرى از دور نمايان گرديد . تپه‌هائى كه از كنار آنها عبور ميكرديم از سنگ‌هاى بزرگ سياه‌رنگى مستور شده بودند .\r\nجابجا در دامنهء تپه‌ها چشمه‌هائى ديده ميشد كه در اطراف آنها درختان بيد و توت سر بر آسمان ميسائيد و مسافرين از استراحت كردن در سايه آنها لذت ميبردند .\r\n\r\nآفتاب‌گردان\r\nايرانيان براى اينكه صورت خود را از اشعهء آفتاب محفوظ نگاهدارند وسيلهء خوبى اختراع كرده‌اند . يعنى قطعه چرم\r\n\r\n","description":"","footnote":"","page_name":" 650 ","page_number":682},
  {"content":"\r\n\r\nمدورى كه شكل مطلوبى دارد بكلاه خود نسب نموده‌اند تا صورت از تابش آفتاب يكى از خانه‌هاى اعيانى مشهد\r\nمحفوظ بماند و در مواقع مختلف روز آن را به طرف آفتاب برميگردانند مثلا وقتى كه آفتاب در پشت سر مىباشد كلاه خود را ميچرخانند تا آفتاب‌گردان در پشت سر\r\n\r\n","description":"","footnote":"","page_name":" 651 ","page_number":683},
  {"content":"\r\n\r\nقرار گيرد .\r\nبطوريكه قبلا هم اشاره كردم از تمام سكنهء ايران ميتوان نمونه‌اى در راه كاروانسراى حسن‌آباد نزديك نيشابور\r\nمشهد ديد و از طرز لباس آنها را شناخت كه شيرازى يا مازندرانى و يا ترك آذربايجانى\r\n\r\n","description":"","footnote":"","page_name":" 652 ","page_number":684},
  {"content":"\r\n\r\nهستند ، قفقازىها عموما نيم‌تنهء سياهى پوشيده و بر روى آن كمربند عريض چرمى كه با نقره مزين شده بسته‌اند .\r\n\r\nزوارى كه از كربلا مراجعت ميكنند\r\nدر بين راه بدسته‌اى برخورديم كه مردى بنام چاوش در ميان آنها به خواندن اشعارى با آواز مشغول بود ، اينها اهالى خراسان بودند كه به زيارت بقاع متبركه كربلا و نجف رفته و اكنون باوطان خود مراجعت مينمودند . گاهى هم بگارى حامل پست برميخورديم كه تقريبا 20 نفر زن و مرد در روى محمولات پستى نشسته بودند .\r\n\r\nحسن‌آباد\r\nمقارن ظهر بدهكدهء حسن‌آباد رسيديم . براى صرف ناهار ما را در جائى منزل دادند كه با خشت و گل شبيه بلانهء زنبور ساخته شده بود . در اطراف اين كلبه درختانى بود كه اسبان و الاغانرا به آنها بسته بودند نهر بزرگى هم از نزديك كلبه ميگذشت كه در اطراف آن درختان بيد سر برآورده بودند و مجارى كوچكى از آن جدا ميشد تا مزارع را آبيارى نمايد .\r\nرانندگان هم در پهلوى ما نشسته و چنين وانمود ميكردند كه ما را در تحت حمايت خود محفوظ نگاهداشته‌اند و براى ابراز محبت چپقى آتش كرده و بما تعارف ميكردند و از اينكه ما عذر ميخواستيم كه دود استعمال نميكنيم چندان خوششان نميآمد .\r\nتوتونى كه در اين چپق‌ها ميريزند رنگ زردى دارد و دود آن بسيار تند است ولى اينان با ميل وافرى آن دود را مىبلعند و لذت مىبرند .\r\n\r\nاستعمال حنا\r\nاين نكته را هم ناگفته نگذاريم كه ايرانيان حناى زيادى به مصرف ميرسانند حتى بدن حيوانات خود را هم با حنا رنگ ميكنند . مثلا ستون فقرات اسبان سفيد را با حنا رنگ ميزنند و با حنا علامت دست خود را در بدن حيوان باقى ميگذارند تا معلوم شود كه اين اسب بچه كسى تعلق دارد .\r\nتمام مردم هم از زن و مرد و مخصوصا پيرمردان حناى زيادى استعمال ميكنند ، ريش سفيد را كه بر وقر و احترام پيران مىافزايد با حنا رنگ ميكنند و انگشتان و كف دست و پا را نيز با حنا برنگ قرمز درميآورند .\r\nمردان و زنان غالبا جورابهاى پشمى خشنى به پا دارند كه با نخهاى رنگين گل و\r\n\r\n","description":"","footnote":"","page_name":" 653 ","page_number":685},
  {"content":"\r\n\r\nبته‌اى در آن بوجود آورده‌اند . پاپوش مردان هم اغلب به شكل كفش صندل است كه اسباب حناپزى كار قرن 18 ( كلكسيون مؤلف )\r\nروى آن مانند پارچه با نخ سفيدى بافته شده و آن را گيوه مينامند و يكنوع ديگر آن را كه از مصنوعات شيراز است ملكى مينامند .\r\nگيوه مال التجاره‌ايست كه مخصوصا از اصفهان بساير ايالات و ولايات ايران صادر ميگردد .\r\n\r\nبه طرف قدمگاه\r\nاغلب مسافرين سواره يا پياده مشغول خوردن خربوزه و هندوانه هستند و در بريدن و خوردن آن مهارت خاصى دارند ، همين كه آن را بريدند با يك حركت تخمه‌هايش را به زمين ميريزند و بعد بطبقاتى تقسيم كرده با سرعتى ميخورند كه اگر تندخوران و بلعندگان اروپائى آنها را ببينند با نظر حسرت به آنها نگاه خواهند كرد .\r\nراهى كه به طرف نيشابور ميرود بد نيست و اسبان بدون زحمت راه مىپيمايند ما در طول رشته‌جبالى مسافرت ميكنيم كه داراى شعب كوچكى است و همهء آنها بر رشتهء اصلى عمود هستند . چون نزديكتر شديم منظره تغيير كرد و مثل اين بود كه تابلوى نقاشى بزرگى را با رنگهاى قرمز و سياه و سبز در مقابل ما قرار داده باشند ، زمينهء قسمت پائين اين تابلو از كوه‌پاره‌هاى خاكسترى يا خرمائى بوجود آمده بود ، جابجا در دامنه كوهها دهكده‌هائى ديده ميشد كه مانند قلاع دفاعى داراى حصارى بودند\r\n\r\n","description":"","footnote":"","page_name":" 654 ","page_number":686},
  {"content":"\r\n\r\nولى معلوم نبود كه آيا اين دهكده‌ها مسكون و يا ويرانه‌هائى است خالى از سكنه كه از دور چنين به نظر ميآيد . ما هم وقت نداشتيم كه از دامنهء جبال بالا رفته ببازرسى آنها غذا خوردن تركمانى در اطراف مشهد\r\nپردازيم زيرا كه ميبايستى قبل از غروب آفتاب به منزل برسيم . البته اين ديوارهاى كهنه كه\r\n\r\n","description":"","footnote":"","page_name":" 655 ","page_number":687},
  {"content":"\r\n\r\nبا خشت و گل ساخته شده و باران يا دست انسان كنگره‌هائى با اشكال مختلف در آنها ايجاد كرده داراى رموز و اسرارى هستند كه اختصاص بخودشان دارد .\r\n\r\nمسجد و بازار قدمگاه\r\nجابجا چشمه‌سارهاى كوچكى ديده مىشود كه در بيابان واحه‌اى تشكيل داده‌اند . كمى بعد بدرهء بزرگى رسيديم كه بسى حاصلخيزتر و بهتر از دره‌هائى بود كه تاكنون ديده مسجد قدمگاه\r\nبوديم . در وسط اين دره درختان بلند جنگلى تشكيل داده بودند ، در ميان اين جنگل\r\n\r\n","description":"","footnote":"","page_name":" 656 ","page_number":688},
  {"content":"\r\n\r\nو آسمان لاجوردى گنبد مينائى مسجد قدمگاه خودنمائى ميكرد ، طولى نكشيد كه وارد ميدانى شديم . در آنجا درخت چنار بسيار كهنسالى را ديديم كه قسمت داخلى آن بمرور زمان پوسيده و ريخته و فضاى بزرگى در آن ايجاد شده بود . قصابى هم يك گله گوسفند را كه انتظار آخرين نفس خود را ميكشيدند در ميان تنه مجوف اين درخت حبس كرده و بتدريج سر آنها را از بدن جدا ميكرد . ما طرز كشتن اين حيوانات بىدفاع را ديديم ، قصاب يكى از آنها را در كنار نهر آبى انداخت و با كارد بزرگى سر آن را بريد و خون در نهر آب سرازير شد بعد بكندن پوست آن مشغول گرديد . از اينكه قصاب بر خلاف دستورهاى مذهبى خون حيوانرا در آب ريخت تعجبى بما دست داد زيرا كه مسلمانان قدرى پائين‌تر آب اين نهر را براى آشاميدن به مصرف ميرساندند و عجب‌تر اينكه ديديم مسلمانان هم اين آب خون‌آلود را مصرف مينمايند و عقيده دارند كه آب جارى هرقدر هم آلوده باشد پاك است .\r\n\r\nكوليها\r\nهنگاميكه سورچيان مشغول عوض كردن اسبان شدند من با رفيق خود قدم‌زنان در طول نهر آب بالا رفتم تا مسجدى را كه چند سال قبل ديده بودم يك دفعه ديگر تماشا كنم ، با كمال تعجب ديدم همان چوب‌بستى كه در ده سال قبل براى تعمير آن برپا نموده بودند هنوز هم در جاى خود باقى است . معلوم شد كه ملل خاورى هم در مساهله براى تعمير ابنيهء عمومى دست‌كمى از اروپائيان ندارند .\r\nكوليها در نزديكى مسجد چادر زده بودند . در آنجا دو زنرا ديدم كه با صورت باز مشغول كار بودند و در پيشانى و روى گونه‌ها خالهاى سحرآميزى داشتند . پيراهن بلندى از چيت گل‌دار پوشيده و تنبان آنها هم مانند دامن زنان اروپائى بلند و چين‌دار بود . رنگ مفرغى صورت و خطوط منظم سيماى آنها گواهى ميداد كه اصل و نژاد آنان هندى است . اين دو زن كه شايد مادر و دختر بودند اصرارى داشتند كه براى ما فال بگيرند و سرنوشت آينده ما را بگويند ، رفيق من م . ونشن  ( M . Vinchon )  دو قران بيكى از آنها داد تا پرده از روى سرنوشت او بردارد . زن شروع بسخن كرده چنين گفت :\r\n\r\n","description":"","footnote":"","page_name":" 657 ","page_number":689},
  {"content":"\r\n\r\nتو اكنون شخص بزرگى هستى ولى روزى نزد شخصى خواهى رفت كه از حيث مقام بسى از تو بزرگتر است ، اين شخص در نهايت مهربانى و خوشروئى تو را خواهد پذيرفت و با دست خود پيراهنت را از تنت درميآورد و پيراهن قشنگ حريرى به تو ميپوشاند . بعدها تو ترقى ميكنى و در زندگانى سعادتمند ميشوى و با دختر قشنگى ازدواج ميكنى و در ايام پيرى محترم ميشوى و از حيث مقام و بزرگى مانند قونسول روسيه خواهى شد . بديهى است نظر بنفوذ و اقتدارى كه قونسول روسيه در تمام خراسان داشت اين زن ساده‌لوح بيابان‌گرد تصور ميكرد كه در دنيا هيچكس مانند قونسول روس نفوذ و اقتدارى ندارد و تنها او مانند شاهان و شاهزادگان افسانه‌اى قديمى زندگى مىكند .\r\nخلاصه چون وقت نداشتيم و ميبايستى زودتر حركت كنيم از شنيدن بقيه بيانات او محروم مانديم و بچاپارخانه برگشتيم . كالسكه مهياى حركت بود بلافاصله راه نيشابور را در پيش گرفتيم . از اين‌جا تا نيشابور 24 كيلومتر است . در موقع حركت گداهاى ژوليده و كثيفى ما را احاطه نمودند و براى برانگيختن حس ترحم اتصالا اعضاى ناقص و جراحات خود را نشان ميدادند ولى حس تنفر بر تمام احساسات ما غلبه كرد و مايل بوديم كه زودتر از مزاحمت آنها خلاص شويم .\r\nايرانيان اعتنائى بدستورهاى بهداشتى ندارند . در دهكده ميديديم كه براى اجتناب از گرما تخته چوبى روى نهرى كه از منزلشان عبور ميكرد انداخته و روى آن نشسته يا خوابيده بودند و مگسها و پشه‌هاى زيادى كه حامل تب و امراض مسريه هستند به آنها هجوم آورده و متصل به آنها نيش ميزدند .\r\nبارى در هرچاپارخانه راننده عوض مىشود و ما خوب ميتوانيم طرز لباس و عادات سكنه نواحى مختلف خراسانرا از نظر بگذرانيم . در هرناحيه سكنه لباس مخصوصى ميپوشند اما يكنوع جليقهء نمدى ضخيمى در همه‌جا معمول است كه آن را پستك ميگويند و غالبا جاى فشنگ هم دارد .\r\n\r\nورود بنيشابور\r\nاول شب ما بنيشابور رسيديم . راننده براى راحتى خود از داخل شهر عبور نكرد و از بيرون حصار به طرف چاپارخانه\r\n\r\n","description":"","footnote":"","page_name":" 658 ","page_number":690},
  {"content":"\r\n\r\nمنظرهء داخلى حصار نيشابور\r\n\r\n","description":"","footnote":"","page_name":" 659 ","page_number":691},
  {"content":"\r\n\r\nراند . از قبرستان وسيعى عبور كرديم كه چرخهاى ارابه‌ها و سم ستوران قبور تازه را خراب كرده بود و بوى ناخوشى بمشام ما ميرسيد بعلاوه چاههاى قنات هم در كنار راه ديده ميشد .\r\nدر هرحال با زحمت از قبرستان گذشته و وارد چاپارخانه شديم ، مدير چاپارخانه با خوشروئى باستقبال ما آمد و اطاق خود را كه با فرشهاى افغانى مفروش شده بود در اختيار ما گذارد ، ما از مهربانى و پذيرائى او تشكر نموديم .\r\n\r\nنيشابور در قديم\r\nشهر نيشابور كه اكنون ظاهر خرابى دارد در زمانهاى پيشين يكى از شهرهاى مهم و زيباى ايران بوده بطوريكه آن را گوهر درخشان و بهشت ايران ميناميدند . اين‌جا شهر متبرك هورمزد بوده است و همان شهرى است كه بنابر افسانهء يونانى ديونيسوس  ( Dionysus )  در آن تولد يافته است .\r\nمورخين قديمى هريك بنوبه خود شرحى از آبادى و اهميت و زيبائى اين شهر بقلم آورده و آن را شهر نشاطانگيز و سحرآميزى معرفى نموده‌اند و نوشته‌اند كه اساس اين شهر بر رقم 12 و مضربهاى آن قرار دارد زيرا كه :\r\nاولا - داراى 12 معدن است از قبيل فيروزه و مس و سرب و آنتيموان و آهن و نمك و مرمر و سنگ مخصوصى كه براى شست‌وشو به كار ميرود و غيره .\r\nپل كهنه نيشابور\r\nثانيا - داراى 12 رشته قنات است كه از تپه‌ها و كوههاى مجاور سرازير شده و\r\n\r\n","description":"","footnote":"","page_name":" 660 ","page_number":692},
  {"content":"\r\n\r\nشهر و اراضى اطراف آن را مشروب مينمايد .\r\nثالثا داراى 1200 دهكده است .\r\nرابعا 12000 نهر در اين ناحيه جارى هستند كه از 12000 چشمه بيرون ميآيند\r\nلرد كرزن راجع بوجه تسميه اين شهر چنين مينويسد :\r\n« نيشابور مركب از دو لغت است كه يكى نىيانو و ديگرى شاپور مىباشد و معروف است كه شاپور اين شهر را در جاى نيزارى بنا كرده است . بنابر قول ديگر تهمورس پادشاه پيشدادى كه نسل چهارم اعقاب نوح بوده اين شهر را بنا كرده و اين نام مركب از دو لغت نيك و شاپور بوده است ( نيك شاپور ) »\r\n\r\nتاريخ نيشابور\r\nبطوريكه معروف است اسكندر مقدونى اين شهر را ويران نمود و بعدها شاپور اول يا شاپور ذو الاكتاف « اين دو پادشاه غالبا در روايات ايرانى با هم مشتبه شده‌اند » آن را دوباره از نو بنا كرد و مجسمهء خود را در ميدان عمومى نصب نمود كه تا حملهء اعراب بايران در اين ميدان برجاى بود و اعراب آن را سرنگون كردند .\r\nدر هرحال نيشابور قديم در محل اين شهر جديد واقع نبوده بلكه در جنوب شرقى اين شهر بوده و هنوز هم خرابه‌هاى آن در اطراف مقبره‌اى كه گنبد آبىرنگى دارد در طرف چپ جاده ديده مىشود ، شهر نيشابور از تمام شهرهاى ايران از حملات بيگانگان بيشتر آسيب ديده مكرر خراب شده و دوباره از نو آباد شده است . در زمان تسلط اعراب ؟ ؟ ؟ خرابى دوباره به زودى سر بلند كرد و متناوبا پاىتخت سلسلهء طاهرى و محمود غزنوى « موقعى كه در خراسان بود » و سلسله تواناى سلجوقى گرديد . نخستين پادشاه سلسلهء اخير يعنى طغرل بيك اين شهر را مقر حكمرانى خود قرار داد و در آبادى آن كوشيد . در اواخر سلطنت او نيشابور يكى از آبادترين و مهمترين شهرهاى ايران بشمار ميرفت .\r\nعدهء زيادى از سياحان قديمى از شكوه و ترقى و شهرت اين شهر تعريف كرده‌اند :\r\nاز جمله استخرى سياح معروف مينويسد : حصار اين شهر به شكل مربعى است\r\n\r\n","description":"","footnote":"","page_name":" 661 ","page_number":693},
  {"content":"\r\n\r\nكه هريك از اضلاع آن يك فرسنگ طول دارد و داراى چهار دروازهء بزرگ است و دو محله پرجمعيت هم دارد كه در بيرون شهر واقع شده‌اند .\r\nناصرخسرو مينويسد : نيشابور تنها شهريست كه از حيث زيبائى و آبادى با شهر قاهره رقابت مينمايد .\r\nسياح عرب در تعريف مجارى آب و سكنهء آن بطور مزاح چنين مينويسد :\r\n« اين شهر بسيار زيبا و آباد است اما اگر قنوات متعدد آن در روى زمين جارى بود و سكنهء آن بجاى قنوات در زيرزمين منزل داشتند بسى زيباتر به نظر ميآمد »\r\nمورخ ديگرى بنام ابو على العلوى مينويسد : « نيشابور از شهرهاى قديمى قاهره و بغداد بسى بزرگتر و آبادتر است و بمراتب زيباتر از شهرهاى بصره و قيروان سنك كوچك روى قبر كه در نيشابور پيدا شده و تاريخ آن 496 هجرى است ( كلكسيون مؤلف )\r\n\r\n","description":"","footnote":"","page_name":" 662 ","page_number":694},
  {"content":"\r\n\r\nاست . اين شهر داراى 44 محله و 60 خيابان عمدهء عريض و طويل مىباشد ، مسجد با شكوهى در آنجا ديديم كه نظير آن در جاى ديگرى ديده نميشود . كتابخانهء بزرگى دارد كه از حيث تعداد كتب در دنيا منحصربفرد است . اين شهر يكى از چهار شهر مهمى است كه بنوبت حكمرانان خراسان آنها را مقر حكمرانى خود قرار داده بودند »\r\nاز قرن دوازدهم ببعد نيشابور خسارات و صدمات زيادى ديد و تحولاتى در آن روى داد .\r\nدر سال 1153 تركان آن را غارت و خراب كردند و در سال 1220 در حملهء مغولها صدمات زيادى ديد .\r\nدر طى قرون دوازده تا پانزده بدبختىهاى زيادى را تحمل نمود و مكرر گرفتار زلزله‌هاى بسيار شديدى شد و مجددا ويران گرديد . بعدها هم متناوبا گرفتار حملهء مغولان و تركان و تاتارها گرديد بطوريكه در قرن هجدهم ويرانه‌اى بيش نبود . در سال 1747 به تصرف احمد خان ابدالى درآمد خوشبختانه احمد بجاى اينكه مانند پيشينيان خود به خرابى آن پردازد به تعمير و آبادى آن همت گماشت و بقدرى در ترقى آن كوشيد كه در سال 1796 بعظمت و شكوه ديرين خود رسيد بعد هم آقا محمد خان قاجار آن را تصرف نمود و از آن ببعد هميشه تيول درباريان ايران بوده و هست .\r\nاكنون شهر نيشابور داراى 20000 سكنه است و مركز زراعتى مهمى بشمار ميرود ، در اراضى اطراف آن گندم و جو و پنبه و ارزن فراوان به عمل ميآيد . تاكستانهاى خوبى هم دارد كه انگور آن را تبديل بكشمش كرده و به صورت مال التجاره بخارج صادر مينمايند . اخيرا زارعين بكشت ترياك هم مشغول شده‌اند و اين عمل موجب كمبود غله و حبوبات و ساير ارزاق اين ناحيه شده است .\r\nمقبره عمر خيام فيلسوف و شاعر شهير ايران در باغى در ميان قبرستان واقع شده و متأسفانه به حالت خرابى درآمده است ، اميد است نسل جديد روشنفكر ايران به تعمير اين بنا اقدام نمايد و نگذارد اين يادگار كه موجب افتخار ايرانيان است از ميان برود\r\n\r\n","description":"","footnote":"","page_name":" 663 ","page_number":695},
  {"content":"\r\n\r\n\r\nچاپارخانه\r\n12 سپتامبر - ما در چاپارخانه منزل داريم . مدير آن نظر به اعتمادى كه نسبت بما دارد تمام اثاثه و اشياء اطاق خود را تحت اختيار ما گذاشته است ، حتى لباس رسمى او كه در بقچه جاى دارد و در روى آن كلاه پوست حاجى طرخانى در كاغذ قرمزى ديده مىشود در جاى خود باقى است .\r\nايرانيان بنابر عادت هيچوقت كلاه از سر برنميدارند . در زير كلاه هم عرقچينى از پارچه سفيد دارند كه با ابريشم گلدوزى شده است . اطاق ما در روى بام طويله واقع شده و ما بايد از پلكانى بالا رفته و در آن داخل شويم ، ايوانى داريم كه مشرف بر كوچه است و ميتوانيم عابرين را به خوبى تماشا كنيم\r\n\r\nملاقات با صراف\r\nامروز ما بسراغ صرافى رفتيم تا حواله خود را وصول نمائيم .\r\nدر شهرهاى بزرگ ايران صرافان متعددى وجود دارند .\r\nنظر باينكه ربا در مذهب اسلام حرام است ربح را در موقع معامله بر مبلغ ميافزايند صرافان معمولا در دكان خود در روى توشكچه‌اى چهارزانو مىنشينند و در پهلوى آنها صندوقهاى آهنى قرار دارد كه در موقع باز كردن و بستن نواى موسيقى خوش‌آهنگى از آن شنيده مىشود . صرافان يك يا دو نفر ميرزا دارند كه پولهاى گرفته يا داده را در دفتر ثبت ميكنند و يا مشغول شمردن پولهاى نقره هستند . منات كاغذى روسى در خراسان رايج است و ميتوان بجاى پول طلا يا نقره با منات معامله كرد\r\nدر سال 1883 بنابر حكم شاه منات كاغذى روسيه از رواج افتاد ولى بعدها نظر به سهولت مبادلات مجددا رواج يافت .\r\nضرب المثلى كه ميگويد پول نقره در دست آزادگان نمىماند در اينجا مورد ندارد زيرا كه در موقع شمردن چند صد قران اثرى از نقره در دست باقى ميماند .\r\n\r\nدفتر صراف و آزمايش پولها\r\nخلاصه صراف نيشابورى كه بايد حواله ما را بپردازد مرد محترمى است و كمتر در حجرهء خود ديده مىشود . ما چندين بار بخانهء او رفتيم تا بملاقات او نائل گرديديم ، پس از ملاقات ببازار آمديم و عجب آنكه حجرهء او در همان كاروانسرائى بود كه من ده سال قبل در آن منزل داشتم . پس از آنكه ما را با تشريفات\r\n\r\n","description":"","footnote":"","page_name":" 664 ","page_number":696},
  {"content":"\r\n\r\nمعمولى روى فرش نشاند امر كرد صندوقى را باز كردند و يك كيسه چرمى از آن بيرون آورده محتوى آن را روى فرش ريختند و خود او پولهاى شكسته و سائيده شده را جدا كرد . نظر باينكه در ايران اشخاص عاليمقام در تحويل گرفتن پول دخالت سيد صراف در نيشابور\r\nنميكنند ماهم گماشته خود را وادار به تحويل گرفتن پول نموديم ، مستخدم ما كه نامش على بود دوزانو در جلوى تخته كوچكى كه پولها را در روى آن ميشمردند نشسته و پولها را تحويل ميگرفت و با يك نظر بآزمايش آنها ميپرداخت و آنچه را كه معيوب ميدانست بكنارى ميانداخت تا بعد عوض نمايد و مدتى طول كشيد تا مبلغ 3000 قران را تحويل گرفت . ميرزاى شمارنده براى نگاهداشتن حساب متواليا هرشماره‌اى را چندين بار با آهنگ مخصوصى تكرار ميكرد و تقريبا نيم ساعت وقت ما براى گرفتن پول تلف شد .\r\n\r\n","description":"","footnote":"","page_name":" 665 ","page_number":697},
  {"content":"\r\n\r\nبارى صراف پس از دادن وجه حواله سخاوت و علو همتى نشان داد و كتيبه كوچك محكوكى را كه سابقا متعلق بقبرى بود ، بعنوان هديه بما داد ، اين لوحه محكوك متعلق بقرن دوازدهم بود ، منهم در عوض اين هديه از او خواهش كردم كه اجازه دهد عكسى از او برداريم و پس از دو روز به او تقديم كنيم . من نميتوانم بطور قطع بگويم كه آيا او از اين پيشنهاد خرسند گرديد يا نه همينقدر ميدانم كه صراف قبل از برداشتن عكس سروصورت خود را كاملا آرايش داد و بهترين عباى پشمى خود را بدوش انداخت و شال سبزى هم كه علامت سيادت بود و نشان ميداد كه او از اعقاب پيغمبر ( ص ) است بكمر بست .\r\n\r\nبازار نيشابور\r\nپس از توديع با صراف در بازار گردش كرديم و از تجار سراغ اشياء آنتيك گرفتيم ولى به نتيجه‌اى نرسيديم ، سكنه بازار با نظر خاصى به لباس و كلاه ما نگاه ميكردند .\r\nبازار پر از مال التجارهء اروپائى مخصوصا اشياء تجملى ساخت آلمان يا روسيه بود ولى از مصنوعات فرانسه چيزى در آنجا نديديم .\r\nدر ميان صنايع بومى چيزى كه بيشتر جلب‌توجه ميكرد پارچهء قلمكار بود كه بيشتر براى پرده به كار ميرود و با قالب نقشهاى مطلوبى در آن بوجود ميآورند . قلمكار از مصنوعات دستى اصفهان است كه در تمام كشور ايران و خارج از ايران به فروش ميرسد .\r\n\r\nنمدمالى\r\nيكى از صنايع مهم نيشابور نمدمالى است كه به طرز مخصوصى انجام مييابد . پس از آنكه پشم گوسفند را با آلتى كه به شكل چنگهاى قديمى است حلاجى كردند آن را در روى زمين ميريزند و با دست طبقه ضخيم يكنواختى درست ميكنند بعد آب صابون روى آن طبقه ريخته و با پا مالش ميدهند و پس از آنكه استحكامى پيدا كرد چهار يا پنج نفر كارگر در جلو آن زانو زده و آن را لوله ميكنند و با دست و زانو مالش ميدهند و در ضمن عمل همه با آهنك يكنواختى\r\n\r\n","description":"","footnote":"","page_name":" 666 ","page_number":698},
  {"content":"\r\n\r\nاتصالا ميگويند يا اللّه يا على . . .\r\nحلاجى پشم براى ساختن نمد\r\nنمدها عموما رنك گندم‌گون و يا خرمائى تيره‌اى دارند .\r\nنمدهاى نازك گرانبها بيشتر برنك سفيد يا كرم است و اگر بخواهند نقشى داشته باشد پشمهاى رنگينى با اشكال هندسى در خمير آن داخل ميكنند .\r\n\r\nدكانهاى آشپزى\r\nدر بازار دكانهائى است كه در آنها انواع اغذيه را پخته و به فروش ميرسانند ، زنگهاى بزرگى هم در جلو اين دكانها آويخته‌اند و براى جلب مشترى گاهى آنها را با دست بصدا درميآورند . غذا را معمولا در ظروفى ميريزند كه ساخت آلمان يا روسيه است .\r\n\r\nدرويش\r\nدر موقع آمدن به منزل درويشى را ديديم كه در ميان بازار ايستاده و مشغول نقل داستان و خواندن اشعارى بود و باصطلاح معمول ايرانيان معركه گرفته بود . مردم زيادى بدور او جمع شده و بسخنان او گوش ميدادند .\r\nگاهى هم هيجانى در او توليد ميشد و فريادهاى هولناكى ميكشيد ، ما در اينجا توقف نكرديم زيرا كه درويشان عموما روى خوشى باروپائيان نشان نميدهند و كافى است يك كلمه از دهان او بر ضد ما بيرون آيد تا جمعيت بما حمله نمايد و با مشت و لگد كار ما را بسازد .\r\n\r\n","description":"","footnote":"","page_name":" 667 ","page_number":699},
  {"content":"\r\n\r\nدرويش گدا از آلبوم دكتر فوريه - قرن 19\r\n\r\n","description":"","footnote":"","page_name":" 668 ","page_number":700},
  {"content":"\r\n\r\n\r\nفسخ معامله\r\nكمى بعد بقهوه‌خانه‌اى رسيديم كه در آن روضه‌خوانى ميكردند و همين كه به منزل نزديك شديم شخصى يك پياله مسى محكوك براى فروش بما عرضه داشت . من آن را گرفته نگاهى كردم و پرسيدم چند ؟ گفت يك تومان - من گفتم هشت قران . پس از تأمل كمى پياله را داد و هشت قران گرفت و رفت . بمحض اينكه به منزل وارد شديم هياهوئى در چاپارخانه بلند شد ، يك نفر ملا در جلو و جمعى در دنبال او به طرف منزل ما آمدند و گفتند پول خود را پس‌بگيريد و پياله را پس‌بدهيد ، ما از دادن خوددارى كرديم و كار بنزاع و تهديد كشيد . خوشبختانه كسانى بميان افتاده و بما توصيه كردند كه معامله را فسخ كنيم مبادا بزيان ما تمام شود ، ما هم بنصايح عاقلانهء آنها گوش داده و معامله را فسخ كرديم . بطوريكه رئيس چاپارخانه ميگفت سخاوت ما موجب توليد اين قضيه شده بود و نظر باينكه ما بدون چون‌وچرا هشت قران براى پياله‌اى كه منتها دو قران قيمت داشت داديم آنها تصور كردند كه قيمت آن بسى بيش از آن مبلغ است . اين قضيه براى ما آزمايشى شد كه من بعد چنين سخاوتى بروز ندهيم .\r\nاين نكته را هم بايد اضافه كنم كه ايرانيان عموما با بيگانگان با ادب و مهربانى رفتار ميكنند و كمتر اتفاق ميافتد كه خشونتى بروز دهند و چون چيزى از آنها درخواست شود هيچوقت جواب منفى نميدهند و وعده ميدهند كه تقاضا را انجام دهند ولى بعد هرطور كه مصلحت اقتضا كند رفتار مينمايند و بسا مىشود كه ابدا در انجام عمل قدمى برنميدارند .\r\n\r\nيكى از تجملات عزادارى\r\nدر حال عبور از ميدان عمومى بيك نوع منجنيقى برخورديم كه مانند وسايل ژيمناستيك بود و معلوم شد كه شعار مقدسى است كه در روز عاشورا آن را با پارچه‌هاى ابريشمى زينت داده و با تشريفات زيادى در محلات ميگردانند . اين منجنيق نقاشى شده و از نوارهاى نازك مسى پوشيده شده بود و در ميان آن وسايل روشنائى از قبيل لاله و غيره ديده ميشد .\r\n\r\n","description":"","footnote":"","page_name":" 669 ","page_number":701},
  {"content":"\r\n\r\nاين شعار عمل تركان را بخاطر ما آورد كه همه‌ساله فرشى را با تشريفات زياد از قسطنطنيه به مكه ميفرستند .\r\nنوعى از نخل كه در روز عاشورا در كوچه و بازار ميگردانند\r\n\r\nعلامت قهوه‌خانه\r\nايرانيان نمايشات قهرمانى و سرودهاى حماسى را بسيار دوست ميدارند مثلا ديوار و سردر قهوه‌خانه‌اى را كه در نزديكى منزل ما بود با گچ سفيد كرده بودند و نقاشان بكشيدن صورتهائى اشتغال داشتند و پس از دو روز دو پهلوانرا نمايش دادند كه يكى كلاه‌خودى بر سر داشت و در دستش گرزى بود كه سر آن به شكل كله گاو بود ، در مقابل او پهلوان ديگرى در كنار ميزى در روى صندلى قرار داشت كه شمشيرى بكمر بسته بود . اين صورتها كه به طرز قديمى كشيده شده بود افتخارات گذشته ايرانيان را بخاطر ميآورد ، و عجب اين است كه صاحب قهوه‌خانه با اختراعات جديد خصومتى نشان نداده و براى اثبات اينكه در كشورهاى خارجه زياد مسافرت كرده دستور داده بود لكوموتيوى را هم كه دو واگون در دنبال داشت در اينجا نمايش دهند . نقاش صورت چيزهائى را هم بر ديوار كشيده كه هرگز خودش آنها را نديده و شايد فقط داستان آنها را شنيده باشد . ديوارهاى درونى قهوه‌خانه هم با نقاشيهائى تزيين يافته است مثلا در يك جا شكل گلدان بزرگى كشيده شده كه پر از گلهاى الوان\r\n\r\n","description":"","footnote":"","page_name":" 670 ","page_number":702},
  {"content":"\r\n\r\nقشنك است و در جاى ديگر درشكه‌ايست كه زنان جوان خوش‌صورت و بانشاط براى قهوه‌خانه و نقوش ديوار آن\r\nتفريح و گردش در آن نشسته‌اند . در جائى هم سماورى ديده مىشود كه از آن آبجوش در قورى ميريزد و بحضار وعده ميدهد كه عنقريب از نوشيدن فنجانهاى چاى مكيف خواهند شد . در ايران چاى زياد مصرف مىشود و مثل اين است كه زندگانى بدون چاى براى ايرانيان ممكن نيست .\r\n\r\n13 سپتامبر\r\nامروز جمعه و تعطيل عمومى است و ما كدورت خاطرى داريم كه نميتوانيم در شهر گردش كنيم . سرگرمى ما فقط منحصر است به نشستن در بالكون سردر كاروانسرا و تماشاى مهتران كه مشغول زخم‌بندى اسبان هستند . كلاغ پيرى هم كه يك پايش لنك است در روى بام همسايه نشسته و چنان مينمايد كه ميل دارد با ما مرافقت كند .\r\nخوشبختانه مدير چاپارخانه چون ما را بيكار ديد آمد و نزد ما نشست و صحبت\r\n\r\n","description":"","footnote":"","page_name":" 671 ","page_number":703},
  {"content":"\r\n\r\nشروع شد ، او داستانى براى ما نقل كرد كه گويا هنوز هم قهرمانان آن در سلك حيات باشند .\r\n\r\nداستان صراف و شاه ايران\r\nاو گفت : چندى پيش در تهران صرافى بود كه ثروت زياد و زندگانى مجلل و خوشى داشت ، حرم او هم از زنان متعدد و زيباروئى تشكيل يافته بود كه بعضى عقدى و جمعى صيغه يا خدمتكار بودند ، اسبان شكيل و اصيلى هم در اصطبل خود داشت . عمارت مسكونى او بسيار عالى بود و از ستونهاى سنك مرمر گرانبها كه مهتابى قشنگى را نگاهدارى ميكرد احاطه شده بود ولى اين زندگانى باشكوه و مجلل براى او چندان دوامى نكرد و در فاصله كمى خوشبختى او مبدل به بدبختى گرديد . توضيح آنكه روزى يكى از درباريان نزد او آمد و به او گفت : پادشاه محبوب شما از حيث پول در مضيقه است و بسى خوشوقت خواهد شد كه يكى از رعاياى او وجهى بعنوان وام به او تقديم نمايد . صراف خوب ميدانست كه وام دادن بپادشاه تقريبا مانند صدقه‌ايست كه در راه خدا ميدهند و پس از دادن نبايد هرگز در فكر پس گرفتن آن باشند بنابراين پاسخ مثبتى به او نداد و بفكر جلاى وطن افتاد و مقدار زيادى از دارائى خود را ببانك‌هاى اروپا فرستاد . چندى بعد شاه باز قاصد ديگرى نزد صراف فرستاد ، اين قاصد جز عمارت خالى از سكنه چيزى نيافت و شنيد كه صراف باروپا مسافرت كرده است . پس از كنجكاوى زياد پسر صراف را در اطاقى يافت كه بسى اندوهناك به نظر ميآمد . قاصد علت اندوهش را پرسيد پسر پاسخ داد كه پدرم مرا از همه چيز محروم كرده است و جز فقر و بدبختى چيزى براى من باقى نگذارده است . بنابراين قاصد از منزل او بيرون رفته و نتيجهء مأموريت خود را بشاه گزارش داد . شاه گفت از اين حرفها بوى كذب استشمام مىشود و فرمان داد تا پسر صراف را بحضور بياورند . همين كه جوان حاضر شد شاه باستنطاق او پرداخت ولى همان حرفهائى را كه از قاصد شنيده بود عينا از آنجوان شنيد . بنابراين امر كرد كه دستهاى او را از پشت ببندند و پاهايش را در فلك بگذارند و آنقدر چوب به كف پاهايش\r\n\r\n","description":"","footnote":"","page_name":" 672 ","page_number":704},
  {"content":"\r\n\r\nبزنند تا محل مخفى پولهاى پدر را بروز دهد . پس از آنكه او را فلك كردند و شروع به چوب زدن نمودند پسر مدتى از بروز خزينه پدر خوددارى كرد و چون شكنجه زيادتر شد ديگر نتوانست مقاومت كند و اظهار كرد كه پدرم پولهاى خود را در اولين ستون سمت چپ خانه مخفى نموده است . فورا فراشان بامر شاه با بيل و كلنك و تيشه به خانه صراف رفته و ستونى را كه نشان داده بود سرنگون كردند و پولهاى طلا مانند آبشار زرينى در روى پله‌هاى عمارت سرازير شد بنابراين آنها را جمع كرده در جوالى ريخته و بنزد شاه آوردند . شاه امر كرد كه پسر صراف را از زندان آزاد نمايند و تحت نظر قرار دهند . صرافزاده چون آزاد شد به منزل آمد و شبانه بدست خود ساير خزائن مخفى پدر را شكافت و محتوى آنها را در استخر بزرك خانه ريخت و چندى در منزل يكى از آشنايان خود مخفى گرديد و پس از مدتى به منزل آمده بتدريج سيم و زرى را كه در استخر ريخته بود درآورد و بطور محرمانه ببانك سپرد و بعد هم بوسيله‌اى فرار كرد و باروپا رفت و اكنون پدر و پسر در آنجا با تمولى سرشار و احترام فوق‌العاده آزادانه زندگانى ميكنند .\r\n\r\nحوالى نيشابور\r\nما بسى مايل بوديم كه باز هم از صحبت‌هاى مدير چاپارخانه بهره‌مند گرديم متأسفانه او مبتلا به تب شده بود و ميگفت هواى نيشابور بد است و انسان زود مبتلا به نوبه مىشود و هرگز به اين فكر نيفتاده بود كه ممكن است مرض مالاريا از پشه‌ها توليد شود زيرا كه مگس و پشه در اينجا زياد است و آنى ما را راحت نميگذارند و متصل با آنها در مبارزه هستيم و براى دفاع از خود هم جز يك بادبزن چيزى در دسترس نداريم .\r\nبارى چون موقع ظهر از زيادى مگس و پشه نميتوانستيم استراحت كنيم ، بلند شديم و بعزم گردش در طول جويبارى كه از كنار حصار شهر ميگذشت به راه افتاديم . در مجاورت اين نهر جابجا زنان دسته‌دسته مشغول شستن لباس و گليم و لحاف بودند و آنها را در آب جارى پايمال ميكردند . قدرى دور تر پسران و دختران كوچك پاها را\r\n\r\n","description":"","footnote":"","page_name":" 673 ","page_number":705},
  {"content":"\r\n\r\nقبرستان نيشابور\r\n\r\n","description":"","footnote":"","page_name":" 674 ","page_number":706},
  {"content":"\r\n\r\nبرهنه كرده و در باتلاقى پر از لجن ميدويدند و به خيال خودشان بازى ميكردند . اينجا حفرهء بزرگى بود كه كوره‌پزان خاك آن را برداشته بودند و از آب متعفن و لجن پر شده بود ، بدن اين كودكان بيگناه از تابش آفتاب برنك مفرغ درآمده بود . ما خواستيم عكسى از آنها برداريم اما همين كه دوربين عكاسى را در مقابل آنها گرفتيم همه وحشت‌زده فرار كرده و در باغى پناهنده شدند . در اطراف نيشابور قبرستانهاى با وسعتى ديده مىشود ، كلاغهاى زيادى در آنجا جمع شده بودند و از عابرين چندان وحشتى نداشتند پس از قبرستان بيابان وسيعى بود كه موشان مانند غربالى آن را سوراخ كرده بودند . پس از اين كشفيات به طرف منزل برگشتيم تا يكى دو فنجان چاى بياشاميم و ضمنا براى پذيرائى صراف كه وعدهء ملاقات داده بود آماده باشيم . بمحض ورود به منزل باز با مگسها بجنك پرداخته و بتماشاى صحنه‌هاى گوناگون قشنگى كه در موقع زوال آفتاب تشكيل مييافت مشغول بوديم . آسمان كم‌كم برنك ياس بنفش درآمد و چندان طولى نكشيد كه تمام اشياء و خانه‌ها و جاده كه در زير نظر ما بود در تحت تأثير اشعهء آفتاب كه بطور افقى به زمين ميتابيد جلوهء خاصى پيدا كرد و منظرهء آنها به شكل سايه‌روشن درآمد و پس از لحظه‌اى تاريكى همه‌جا را فراگرفت ، تنها يك لكه بزرك طلائى هنوز در افق خودنمائى ميكرد و در نهر آبى كه در نزديكى ما جارى بود منعكس شده بود ، مزارع پنبه كه تاكنون سفيد به نظر ميآمد بتدريج برنك خاكسترى درآمد . ناگهان در پايهء ديوارى نقطهء روشنى كه مانند نقره ميدرخشيد مشاهده گرديد . اين عكس ماه بود كه در نهر وسط باغ منعكس شده بود . دسته‌هاى بزرك كلاغان كه يكساعت قبل در قبرستان پراكنده بودند از مباحثه دست كشيده و در بالاى سر ما در پرواز بودند و به طرف ديگر شهر ميرفتند . سكنه در دنبال يكديگر به طرف منازل خود ميآمدند . بعضى زنجير قوچهاى خود را گرفته و آنها را در دنبال خويش ميكشيدند ، روستائيان چپق خود را بكمر زده و از اينكه وظيفه روزانه خود را انجام داده بودند سرور و نشاطى داشتند و فكر ميكردند كه عنقريب در كلبهء خود در روى فرش دراز كشيده و استراحت مينمايند ، نقال هم در قهوه‌خانه\r\n\r\n","description":"","footnote":"","page_name":" 675 ","page_number":707},
  {"content":"\r\n\r\nكوچك بداستانسرائى خود خاتمه داده بود .\r\nمعمولا در اين مملكت سكنه كمى بعد از غروب آفتاب ميخوابند و كمتر كسى بيدار ميماند . ما هم خواستيم از اين عادت بسيار خوب پيروى نمائيم و زودتر شامى صرف كرده و بخوابيم . ناگهان در اثناى شام خوردن غوغائى در كاروانسرا برپا گرديد .\r\nمعلوم شد كه يكى از رانندگان زبان‌درازى كرده و مهترى كه بر همهء آنها رياست دارد به تنبيه او پرداخته است . خوشبختانه راهنماى ما بميان افتاد و پس از مذاكرات زياد بنزاع خاتمه داد ، قدرى بعد صداى طبلى به گوش ما رسيد ، اين صدا بمنزله اعلانى بود كه از اين ساعت ببعد عبورومرور در شهر ممنوع است .\r\n\r\n","description":"","footnote":"","page_name":" 676 ","page_number":708},
  {"content":"\r\n\r\n\r\nفصل پنجم - از نيشابور به سبزوار\r\nدهكده خراب و يخچالها - شورآب - معادن فيروزه - استخراج فيروزه - اقسام مختلف فيروزه - امتياز معادن فيروزه - در مجاورت ايل زعفرانلو - ورود بسبزوار كاروانسراى تجار پشم - واقعهء عجيب در سبزوار - بناى سبزوار - جمعيت و تجارت آن - مناره خسروگرد - نخستين گردش در بازار - قافلهء زوار كربلا - گردش ثانوى در بازار آهنگران - قصاب - آنتيك‌فروشان - مسافر باهوش - گدا و پليس - تسبيح - يك كاروانسرا - گردش در روى بام .\r\n\r\n14 سپتامبر\r\nامروز ما آماده عزيمت بسبزوار هستيم . سابقا اين فاصله را در مدت سه روز طى ميكردند ولى اكنون مىتوانند با وسايل چاپارى در يكروز اين مسافت را طى كنند .\r\nدر موقع حركت ميرزاى پستخانه بما گفت كه منهم پياده همراه شما ميآيم زيرا دوستى دارم كه در يكى از چاپارخانه‌هاى بين راه مريض شده و من مجبورم كه بعيادت او بروم و از او پرستارى نمايم و در حالى كه از لوازم سفر فقط يك چتر فنرى در دست داشت ميخواست به راه افتد . بديهى است مقصود او اين بود كه ما او را در كالسكه خود جاى دهيم و همين كار را هم كرديم و او را دعوت نموديم كه در كالسكهء ما سوار شود . او هم مثل اينكه نپذيرفتن دعوت ما را خارج از ادب بداند فورا آمد و پهلوى ما نشست و بعوض پرداخت كرايه ما را با صحبت‌هاى خود سرگرم كرد .\r\n\r\n","description":"","footnote":"","page_name":" 677 ","page_number":709},
  {"content":"\r\n\r\nپس از خروج از نيشابور در ناحيه‌اى راه ميپيموديم كه پر از چاههاى قنات بود ميرزا بما گفت كه در اينجا 12 هزار چاه است .\r\nاكنون ساعت هفت بامداد و كوههاى سمت راست و چپ ما از مه پوشيده است .\r\nاشياء كوچك به نظر بزرك ميآيد و مناظر غيرطبيعى نشان ميدهد . در اثناى راه بكاروانى از روستائيان برخورديم كه لباسهاى رنگارنك و عمامه‌هاى سفيد آنها تابلوى مخصوصى را نمايش ميداد و مثل اين بود كه در روى تخته رنك نقاشى رنگها با هم مخلوط شده باشد .\r\nجابجا برجهاى خرابى ديده ميشد كه دهقانان در قديم براى ديده‌بانى ساخته بودند و اشخاصى در آنها مراقبت ميكردند و ورود تركمانان غارتگر را بسكنه دهكده اطلاع ميدادند تا درصدد جلوگيرى از آنها برآيند . بيابان از دور خاكسترىرنك به نظر ميايد . از كنار مزارعى ميگذريم كه در آنها پنبه و كرچك كاشته‌اند و جويبارهاى كوچكى هم در اين مزارع جاريست .\r\n\r\nدهكدهء خراب و يخچالها\r\nجابجا در دامنهء جبال دهكده‌هائى ديده مىشود كه منظرهء مخصوصى دارند . از دور چنين مينمايد كه كودكان با گل بناهاى گنبددارى ساخته باشند . برجهائى كه در زواياى دهكده واقع شده آن را از دور به شكل يك قلعه دفاعى نمايش ميدهند اما همين كه بنزديك آن ميرسيم جز ويرانهء حزن‌انگيز و تأثرآور چيزى مشاهده نميكنيم ، خانه‌ها خراب و خالى از سكنه و ديوارها همه شكسته و درهم ريخته است .\r\nدر نزديكى هردهكده ساختمان مخصوصى است كه آن را يخچال مينامند . يخ در اين ناحيهء گرمسير مخصوصا در قلب الاسد از لوازم ضرورى زندگانى محسوب مىشود سقف اين يخچالها شبيه بگنبدهاى مرتفعى است و از روى بام آنها ميتوان تمام خانه‌هاى دهكده را ديد .\r\nجاده پر از جمعيت است . مسافران بيشتر مازندرانى هستند كه بر يابوها سوار\r\n\r\n","description":"","footnote":"","page_name":" 678 ","page_number":710},
  {"content":"\r\n\r\nشده‌اند و بعضى هم بخواب رفته‌اند ، در ميان آنها مردان و زنانى هم هستند كه پياده در جادهء پرخاك راه ميپيمايند . اسلحهء سواران منحصر است بچماقى كه در زير خورجين نمايان است . دو سوار را هم ديديم كه آهسته و با احتياط راه ميپيمودند . آنها قفس‌هائى بر روى شانه چپ داشتند كه در هريك چندين بلبل را حبس كرده بودند . اين طيور كوچك محبوس بملاقات محبوسين ديگر يعنى زنانى كه در اندرونهاى ثروتمندان محبوس هستند ميروند . سواران بلبل‌ها را به شهر مشهد مىبرند تا به اشخاص ثروتمند بفروشند .\r\n\r\nشوراب\r\nبراى صرف ناهار در محلى موسوم بشوراب توقف نموديم . چون آب اين محل شور است آن را شورآب مينامند . راه در اينجا از روى پلى عبور مىكند كه اكنون خراب شده و عابرين مجبور هستند از رودخانه عبور نمايند .\r\n\r\nمعادن فيروزه\r\nاز شورآب راهى هست كه به طرف معادن فيروزه ميرود . فيروزه ايران در تمام دنيا به خوبى مشهور است . مسافت بين شورآب تا معادن تقريبا 30 تا 35 كيلومتر است . دهكده‌اى كه در مجاورت معادن واقع شده در روى تپه‌اى قرار دارد و بايد يك گردنهء سخت پرپيچ‌وخمى را طى كرد تا به آن رسيد .\r\nمنظرهء عمومى معدن فيروزه\r\nاين گوهر گرانبها يعنى فيروزه با سنك چقماق مخلوط است و مثل اين است كه سعيرى\r\n\r\n","description":"","footnote":"","page_name":" 679 ","page_number":711},
  {"content":"\r\n\r\nاز زمين جوشيده و در ميان سنگهاى سخت مورق به شكل مادهء شيشه‌اى مذاب جريان يافته و فواصل ميان ورقه‌هاى سنك را پر كرده باشد .\r\nفيروزه به شكل طبقات نازكى در ميان سنگهاى سخت وجود دارد و غالبا با سنك يا مواد ديگرى كه موجب تنزل بهاى آن مىشود مخلوط است . كارگران هريك روزى 50 سانتيم تا 5 / 1 فرانك اجرت ميگيرند و مشغول بيرون آوردن سنگهاى معدن ميشوند .\r\nدر زمانهاى پيشين فعاليت زيادى در اين معادن به عمل ميآمد . وسعت ناحيهء معادن فيروزه 50 تا 60 كيلومتر مربع است كه در آن علاوه بر فيروزه معادن نمك و سرب و سنك سياه نيز يافت مىشود .\r\n\r\nاستخراج فيروزه\r\nفيروزه را به دو طريق استخراج مينمايند : طريق اول آن است كه سنگهاى معدن را با باروت ميتركانند و فيروزه را بدست ميآورند و طريق دوم آن است كه در رسوبات يا جاهائى كه سابقا استخراج به عمل ميآمده كاوش ميكنند . نتيجهء طريق اخير بيشتر از طريق اول است . تقريبا هرروز 1500 نفر كارگر در معادن مشغول استخراج فيروزه ميباشند .\r\nشستن سنگهاى فيروزه‌دار كاملا به طرز بدوى است . سنك فيروزه‌دار را در حوضچه‌اى قرار ميدهند تا آب از روى آن عبور كند و پس از آنكه رطوبت ديد و كمى سست شد كارگران با دست آنها را بهم ميسايند تا فيروزه از خاك و سنك جدا شود .\r\n\r\nاقسام مختلف فيروزه\r\nفيروزه‌اى كه از معدن استخراج مىشود دو قسم است كه باصطلاح محلى يكى را سنگى و ديگرى را خاكى مينامند .\r\nقسم اخير كه در مسيل‌ها و رسوبات بدست ميآيد مرغوب‌تر است زيرا كه بمرور زمان تغيير رنك پيدا نميكند و بهاى آن هم از قسم اول زيادتر است . فيروزه را در شهر مشهد خوب نميتراشند ، فيروزه‌هاى خوش‌جنس را اغلب بمسكو ميفرستند كه در آنجا تراشيده شود . ايرانيانى در مسكو هستند كه فيروزه را خوب تراش ميدهند و پس از\r\n\r\n","description":"","footnote":"","page_name":" 680 ","page_number":712},
  {"content":"\r\n\r\nتراش طبقه‌بندى كرده ميفرستند نزد تجار ايرانى كه در وين اقامت دارند آنها نيز بنوبه خود آنها را طبقه‌بندى كرده به تجار اروپائى ميفروشند .\r\nطرز ساختن نمد\r\nدر فيروزه‌هاى غير مرغوب نقوشى حك ميكنند و بعد جاهاى محكوك را از خاك طلا پر مينمايند و صيقل ميدهند و بنام طلسم به فروش ميرسانند .\r\nفيروزه‌هاى نامرغوب را بيشتر بهندوستان و تركيه و عربستان صادر ميكنند كه در آنجا آنها را براى دسته چاقو و كارد و يا زينت يراق اسبان به كار مىبرند .\r\nفيروزه‌اى را كه بخارج صادر ميكنند غالبا مانند كبريت در سر چوب قرار ميدهند و در كاغذ قرمز مىپيچند و بخارج ميفرستند .\r\n\r\nامتياز معادن فيروزه\r\nدر دوران سلطنت صفويه فقط شاهان آن سلسله فيروزه را از معادن استخراج ميكردند و هيچكس به غير از شاه حق استخراج آن را نداشت .\r\n\r\n","description":"","footnote":"","page_name":" 681 ","page_number":713},
  {"content":"\r\n\r\nدر قرن هجدهم زمامداران ايران به اين معادن توجهى نداشتند و فقط روستائيان به قدر امكان در اين معادن كاوش مينمودند و كم‌وبيش فيروزه‌اى بدست ميآوردند و در بازارها به فروش ميرساندند . در زمانيكه حسنعلى ميرزا بحكومت خراسان منصوب گرديد اين معادن به اجاره به اشخاص واگذار گرديد و قرار بر اين شد كه استخراج كنندگان سالى 1000 تومان بعنوان مال الاجاره بخزانهء دولت بپردازند .\r\nدر سال 1821 مال الاجارهء اين معادن به 2000 تومان رسيد ولى در سال 1862 دوباره مال الاجاره تنزل كرد و بيش از 1000 تومان نبود .\r\nبطوريكه يكى از اروپائيان مطلع نقل ميكرد بعدها اين رقم به 6000 تا 8000 تومان هم رسيد و در سال 1882 شاه ميزان مال الاجاره را بالا برد و مخبر الدوله شستن فيروزه در معدن\r\nكه وزير پست و تلگراف و معادن و معارف بود متعهد شد كه سال اول 9000 تومان\r\n\r\n","description":"","footnote":"","page_name":" 682 ","page_number":714},
  {"content":"\r\n\r\nمال الاجاره بخزانه دولت بپردازد و از آن ببعد يعنى همين كه معادن به كار افتاد مرتبا هرسالى 18000 تومان بدولت بدهد .\r\nلرد كرزن مينويسد كه در سال 1890 مال الاجاره معادن فيروزه به مبلغ 80000 تومان رسيد ( تقريبا 400000 فرانك ) .\r\nاكنون مال الاجاره اين معادن در سال 150000 فرانك است و از قرار معلوم بعدها افزايش خواهد يافت .\r\n\r\nدر مجاورت ايل زعفرانلو\r\nبارى پس از شوراب راه از فلاتهاى مرتفعى عبور مىكند كه از نباتات ضعيف و خارهاى گلدارى مستور گرديده است . در بين راه كاروانسرائى بود كه گوسفندها را در آن جايداده بودند تا به طرف شهر ببرند ، در اين ناحيه جوجه‌تيغى زيادى وجود دارد كه روزها مخفى ميشوند و شب بطلب طعمه بگردش ميپردازند .\r\nپس از گذشتن از اين فلات مرتفع بجلگه‌اى رسيديم كه ايل زعفرانلو در آن سكونت دارد ، در اين ناحيه جويبارهاى زيادى ديده مىشود كه آب آنها به مصرف زراعت ميرسد .\r\nدر اثناى راه بگله‌هاى گوسفندى برخورديم كه به طرف دهكده ميرفتند و چند رأس الاغ هم در ميان آنها ديده ميشد . رانندهء ما براى اينكه زودتر به منزل برسد شلاق‌كش اسبان را بتاخت انداخت و اعتنائى بگوسفندان كه در جادهء تنگى عبور ميكردند نداشت ، بنابراين يكى از الاغها كه نتوانست خود را بكنار بكشد در زير ارابه‌اى كه لوازم سفر ما را حمل ميكرد افتاد و هياهوئى بلند شد و عاقبت مجبور شدند كه تسمه چرمى اسبان را با چاقو ببرند تا حيوان بدبخت از زير پاى اسبان درآيد .\r\nخوشبختانه حيوان آسيب زيادى نديده و فقط خسته‌وكوفته شده بود .\r\nپس از غروب آفتاب بيك قطار شتر برخورديم كه موقرانه دنبال يكديگر حركت ميكردند و از زنگهاى متعددى كه به گردن داشتند نواى موسيقى خوش‌آهنگى شنيده\r\n\r\n","description":"","footnote":"","page_name":" 683 ","page_number":715},
  {"content":"\r\n\r\nميشد . آفتاب در شرف زوال بود . هوا وضع فسفر مانندى به خود گرفت ، دهكدهء بين راه منظرهء خاصى پيدا كرد و كمى بعد ماه در آسمان پديدار گرديد و بجلوه‌گرى پرداخت . هرچه در ميان راه و اطراف ما بود مانند غولهاى افسانه‌اى هيولاى عظيمى پيدا كرد ، زمين وضع مرموز و سحرآميزى داشت و به تمام موجودات تغيير شكل داد .\r\nمثلا هيكل بزرگى را ميديديم كه نيمى از بدن آن به شكل انسان و نيم ديگر به شكل اسب بود . هيولاى وحشت‌آور ديگرى را ديديم كه گوئى گنبد بسيار بزرگ بنائى است كه در روى چهار قطعه نى باريك قرار دارد ، اما وقتى كه اين هياكل خارق العاده بما نزديك شدند كم‌كم تغيير شكل دادند . گنبد بزرگى كه از دور به نظر ما ميآمد عمامهء سيدى بود كه بر الاغى در روى بار هندوانه سوار بود . همچنين بناى بزرگ متحركى كه چند لحظه پيش چنين به نظر ميآمد كه راه را مسدود كرده است بار خارى بود كه خاركنى در پشت الاغ براى كوره‌پزان ميبرد .\r\n\r\nورود بسبزوار\r\nدر اين اثنا بقبرستان بسيار وسيعى رسيديم و فهميديم كه بسبزوار نزديك شده‌ايم ، خانه‌هاى كوره‌پزان را ديديم كه گاهى از ميان در نيم‌باز آن سر آدمى براى تماشاى عابرين بيرون ميآمد . پس از عبور از پل كوچكى دروازهء بزرگ شهر پديدار گرديد كه از طرفين به دو برج عظيم الجثه تكيه داشت . نظر باينكه ناچار بوديم از بازار تنگ عبور كنيم و چهار اسب نميتوانستند در پهلوى هم حركت نمايند دوتاى آنها را از كالسكه باز كردند و راهنمايان بر آنها سوار شدند و بجلو افتادند ولى آنها هم راه را نميدانستند و اتصالا از رهگذران ميپرسيدند كه از كدام طرف بايد بچاپارخانه رفت . هوا به كلى تاريك بود و هيچ نوع روشنائى هم در معبر ما وجود نداشت . سرانجام يك نفر رسيد كه از كاركنان چاپارخانه بود و فانوس بزرگى در دست داشت و اشخاص كنجكاو را بضرب چماق از اطراف كالسكه رد ميكرد . ورود بشهرى كه كاملا سكوت و خاموشى بر آن حكمفرمائى ميكرد خالى از تأثير نبود .\r\n\r\n","description":"","footnote":"","page_name":" 684 ","page_number":716},
  {"content":"\r\n\r\nگارى پست در حوالى سبزوار\r\nصداى پاى اسبان در زير سقف بازار تنگ كه در روز هم كمتر روشنائى مىبيند هياهوئى راه انداخته بود .\r\n\r\n","description":"","footnote":"","page_name":" 685 ","page_number":717},
  {"content":"\r\n\r\n\r\nكاروانسراى تجار پشم\r\nپس از آنكه مدتى در بازار و كوچه‌ها راه پيموديم بچاپارخانه رسيديم و از كالسكه پياده شديم ، راهنما ما را از كوچهء تنگى بكاروانسرائى برد كه تجار آنجا را انبار پشم خود قرار داده بودند و ما ميبايستى در همينجا منزل كنيم . دو اطاق با وسعت در اختيار ما گذاردند كه سقف آنها بلند و داراى قوسهاى منكسرى بود كه كليساهاى گوتيك را بخاطر ميآورد ، بديهى است كه پس از زحمت و مشقت مسافرت اين اطاقها در نظر ما مانند كاخهاى مجللى جلوه مينمود . يك نوع كبابى براى ما آوردند كه آن را شيشليك ميگفتند . چون اطاق ما در يكى از كاروانسراهاى سبزوار - در جلو كيسه‌هاى پول ديده مىشود\r\nگرسنه بوديم با نهايت ميل آن را خورديم و از آورنده تشكر كرديم .\r\n\r\n","description":"","footnote":"","page_name":" 686 ","page_number":718},
  {"content":"\r\n\r\n\r\nواقعهء عجيب در سبزوار\r\nتقريبا در شش ماه قبل واقعهء عجيبى در سبزوار روى داده بود ، توضيح آنكه يك نفر ارمنى كه اهالى از اخلاق او ناراضى بودند روزى يكى از زنان صحرانشين را كه كولى ميگويند به منزل خود برده بود . يك نفر از بازاريان كه آنها را ديده بود ببازار رفت و مردم را بشورش بر ضد ارمنى برانگيخت و فرياد برآورد كه اين سك ارمنى زنان ايران را از راه درميبرد و باعمال خلاف عفت ميپردازد . چند نفر سيد و جمعى از بازاريان به طرف كاروانسرائى كه ارمنى منزل داشت هجوم آوردند و زن كولى را در حجرهء او ديدند ، ابتدا زنرا با چوب و چماق كشتند و بعد ارمنى را باندازه‌اى زدند كه مشرف بموت گرديد و در حال احتضار طنابى بپاى او بستند و در بازار در دنبال خود كشيدند تا بميدان عمومى رسيدند . در آنجا نفت زيادى روى بدن او ريخته و آتش زدند . عمال دولتى درصدد برآمدند كه مرتكبين اين عمل را بمجازات رسانند و سيدى را كه مباشر قتل بوده بدار زنند ولى با اينكه قزاقان دولتى هم خواستار مجازات مرتكبين بودند مجازات آنها بتعويق افتاد و كمى بعد هم اين واقعه از خاطرها محو گرديد و مجازاتى صورت نگرفت .\r\n\r\nبناى سبزوار جمعيت و تجارت آن\r\nسبزوار مركب از دو كلمهء سبز و وار است كه شايد بمناسبت باغهاى زيادى كه مانند كمربند آن را احاطه كرده چنين ناميده شده است .\r\nدر سال 1871 اين شهر گرفتار بلاى قحطى شديدى شد و جمعيت زيادى از گرسنگى تلف گرديد . قبل از قحطى شمارهء سكنه آن به 30000 نفر ميرسيد ولى اكنون بيش از 10000 نفر جمعيت ندارد .\r\nارك حكومتى در قسمت شمالى شهر واقع شده و اكنون در شرف خرابى است .\r\nبناى اين شهر را بسلسلهء سلجوقى نسبت ميدهند . اين شهر چندين دفعه غارت و خراب شد مخصوصا در سال 1380 تيمور لنگ اين شهر را به كلى غارت و خراب كرد . شهر كنونى تقريبا يك قرن است كه سر بلند كرده يعنى اللّه‌يار خان مزينانى كه در زمان\r\n\r\n","description":"","footnote":"","page_name":" 687 ","page_number":719},
  {"content":"\r\n\r\nسلطنت فتحعلى شاه يكى از حكام ياغى ايالت خراسان بود به تعمير آن همت گماشت و آن را به صورت قلعهء دفاعى مستحكمى درآورد . ترقى اين شهر بواسطهء محصول زياد پنبه و پشم است كه ارمنيان خريده و صدور آنها را منحصر به خود نموده‌اند . از صادرات ديگر اين شهر ميوه‌هاى خشك و مخصوصا بادام است كه در بازارهاى دنيا در خوبى و مرغوبى شهرت دارد .\r\nدر بازار لباسهاى پشمى خشن و ظروف مسى درست ميكنند و بسكنه نواحى سبزوار ميفروشند .\r\n\r\nمنارهء خسروگرد\r\nدر 6 كيلومترى غربى سبزوار مناره‌اى وجود دارد كه آن را منارهء خسروگرد ميگويند . اين مناره متعلق به مسجد شهر خسروگرد بوده كه تيمور آن را خراب كرده است . ارتفاع اين مناره 30 متر و شكل آن مانند برجى است و با آجر نقشهائى در آن بوجود آورده‌اند . در بالاى آن دو كتيبه به خط كوفى ديده مىشود . سر اين منار شكسته و اكنون بستون ناقصى شباهت دارد و در روى مصطبهء مربعى قرار دارد كه با ساروج و سنك ساخته شده است . مصطبه هم در روى بامى واقع شده كه ارتفاع آن به 5 / 2 متر ميرسد . اين بنا در محوطه‌اى بوده كه ستونهاى كوتاه و ديوارهاى خشت و گلى داشته است .\r\nسياحانى كه توانسته‌اند كتيبه‌هاى خط كوفى آن را بخوانند نوشته‌اند كه تاريخ بناى مسجد و مناره در سال 505 هجرى يعنى در سال 1112 مسيحى بوده و در زمانى ساخته شده كه سلطان سنجر از طرف سلطان محمد اول در خراسان حكمرانى ميكرده است .\r\nدر موقع شورش افغانها يعنى در سال 1722 اين بنا آسيب زيادى ديد ولى نادر شاه به تعمير آن همت گماشت . اكنون اين مناره تنها گواه شهر باعظمتى است كه به كلى ويران شده است .\r\n\r\n","description":"","footnote":"","page_name":" 688 ","page_number":720},
  {"content":"\r\n\r\n\r\nنخستين گردش ما در بازار\r\n15 سپتامبر - ما قبل از طلوع آفتاب از خواب بيدار شديم زيرا كارگران كاروانسرا بمحض دميدن سپيدهء بامدادى از خواب برخاسته و با صداى بلند به خواندن آواز پرداختند ، منار خسروگرد\r\nگويا ميخواستند بتقليد نياكان خود بآفتاب سلام بدهند ، بهرحال چون ديگر نتوانستيم بخوابيم بلند شديم و گردش‌كنان ببازار رفتيم . بازار مانند كوچهء سرپوشيده‌اى است كه كمتر در روز روشنائى مىبيند ، فقط در سقف آن روزنه‌هائى قرار داده‌اند تا روشنائى كمى بدرون بتابد . در بازار مسگران تقريبا چند صد نفر كارگر به طرز قديم با چكش\r\n\r\n","description":"","footnote":"","page_name":" 689 ","page_number":721},
  {"content":"\r\n\r\nبساختن ظروف مسى اشتغال داشتند ، صداى برخورد چكش‌ها به مس فوق‌العاده گوشخراش بود .\r\nدلاكان در بيرون حمام نشسته و مشغول كشيدن قليان و منتظر آمدن مشترى بودند . اينها فقط لنگى بكمر بسته بودند و بالاتنهء آنان عريان بود .\r\nبارى پس از مختصر گردشى بدلالان سپرديم كه اگر كسانى اشياء آنتيك دارند نزد ما بيايند . پس از مراجعت بكاروانسرا از پلكانى كه چهل پله داشت بالا رفته و بر روى بام نشستيم ، طولى نكشيد كه عدهء زيادى از مردم بنزد ما آمدند و اشياء مختلفى از قبيل ظروف گلى آبىرنگ و قاب و آبخورى و كوزه‌هاى شكسته و ظروف مسى بدون ته با خود آوردند . اينها با عمامه‌هاى سفيد و لباسهاى گشاد مواج هيكل موقرانه‌اى داشتند ارمنيانى هم بودند كه با كلاه پوستى و قيافه عبوس چيزهائى آورده و اصرارى داشتند ، كه ما آنها را خريدارى نمائيم و ميگفتند هرچه ميخواهيد بدهيد ولى اگر بهاى چيزى را كافى نميدانستند از تسليم آن خوددارى ميكردند .\r\nحياط كاروانسرا هم از مرغان خانگى و ساير حيوانات پر شده است ، الاغها خوشوقتند كه بار سنگين پشم يا پنبه را از پشت آنها برداشته‌اند و درصدد پيدا كردن جاى سايه‌دارى هستند كه بر روى زمين بخوابند و در خاك و سنك بغلطند و ستون فقرات خود را در روى سنگريزه‌ها خارش دهند . مرغان بىدم كه بدرشتى كبك بودند در ميان عدلهاى مال التجاره دانه برميچيدند ، اين مرغان در كاروانسرا محل معينى براى استراحت ندارند . در موقع غروب آفتاب به بالاى ميزان بزرگى كه از يادگارهاى عهد عتيق است و براى توزين پشم و پنبه به كار ميرود ميپرند تا شب را در روى آن بصبح رسانند و چون جاى كافى ندارند بر پشت ديگران كه زودتر جاى گرفته‌اند مىنشينند .\r\nپس از مدتى مرغان زيرين احساس خستگى ميكنند و با تكانى سواران خود را به زمين پرت ميكنند و آنها چون نميتوانند در تاريكى شب به بالاى ميزان بروند در كفه‌هاى آن استراحت ميكنند و از تاب خوردن در كفه لذت مىبرند .\r\n\r\n","description":"","footnote":"","page_name":" 690 ","page_number":722},
  {"content":"\r\n\r\n\r\nقافلهء زوار كربلا\r\nناگهان هياهوئى در بازار بلند شد و قافلهء بزرگى پديدار گرديد .\r\nاز كلاه بلند مردان معلوم بود كه اينها سكنهء مازندران هستند و براى زيارت كربلا بكشور تركيه مسافرت مينمايند . عيسويان بكليسا ميروند و بعبادت ميپردازند تا اموالى كه از راه غيرمشروع بدست آورده‌اند بر آنها حلال شود ، اما ايرانيان به زيارت امكنهء مقدسه ميروند تا گناهان آنها بخشوده شود .\r\n\r\nگردش ثانوى ما در بازار آهنگران\r\nپس از صرف ناهار دوباره بعزم سياحت بازار از منزل بيرون آمديم . نورى كه از روزنه سقف بازار بدرون ميتابد اثر مخصوصى دارد و سايه روشنى توليد مىكند كه خالى از تماشا نيست ، اما بازار آهنگران تماشاى ديگرى دارد ، در اين بازار كارگرانى ديده مىشود كه مانند قهرمانان افسانه‌اى قديمى نيمى از بدنرا عريان كرده و پيش‌بند چرمى بكمر زده‌اند و چكش‌ها را پىدرپى بنوبت در روى آهن گداخته فرود ميآورند و تعجب در اين است كه چندين كارگر در آن واحد مشغول كوبيدن آهن هستند و در فرود آوردن چكش‌ها خطائى نميكنند و از ضربات چكش جرقه‌هاى زيادى از آهن به اطراف پراكنده ميگردد . آهنگران بساختن لوازم زراعت و صنعت از قبيل بيل و كلنك و تيشه و غيره مشغول هستند . روشنائى دكان آهنگرى هم كه از دود سياه شده بوسيلهء روزنه‌ايست كه در سقف آن قرار دارد ، اختلاط نور و ظلمت در اين دكانها اثر خاصى دارد و شبيه است بتأثير نورى كه از شيشه‌هاى كهنهء كليساهاى قرون وسطى بدرون ميتابد و به لباس ارغوانى كشيشان جلوهء مخصوصى ميدهد .\r\nچنين به نظر ميآيد كه اهالى سبزوار هم مانند روسها بآشاميدن آب متبرك رغبت داشته باشند زيرا كه جائى را در بازار مشاهده كرديم كه مانند قبرى بود و پنجرهء آهنى داشت كه كهنه‌هاى زيادى به آن بسته بودند . در پهلوى اين قبر ظرف مسى بزرگى قرار داشت كه پر از آب بود و يك آبخورى حلبى هم در پهلوى آن ديده ميشد كه عابرين با آن از اين آب ميآشاميدند .\r\n\r\n","description":"","footnote":"","page_name":" 691 ","page_number":723},
  {"content":"\r\n\r\n\r\nقصاب\r\nدر اثناى گردش قصابى هم ما را نزد خود خواند و كفه‌هاى ترازوى خود را نشان داد كه در مركز آن شكل خورشيد در حال نورافشانى حكاكى شده بود و در اطراف آن هم كتيبه‌هائى دايره‌وار وجود داشت كه با شاخ و برگ درختان و حيوانات خيالى زينت يافته بودند ، ما فقط با نظر بتماشاى آنها گوشه‌اى از بازار سبزوار\r\nپرداختيم و ميدانستيم كه نبايد به آنها دست زد مبادا گرفتار بلائى شويم كه كوچكترين آنها اين است كه باندازهء وزن چيزى كه به آن دست زده‌ايم بايد پول طلا بدهيم .\r\nهربازارى بصنف مخصوصى از قبيل نمدمالان و نجاران و خراطان و آهنگران و سراجان اختصاص دارد . كسبهء فروشنده مانند عنكبوتى كه در ميان تار خود قرار گرفته باشد چهارزانو در جلو دكان نشسته و منتظرند كه مشترى بيايد و با خونسردى\r\n\r\n","description":"","footnote":"","page_name":" 692 ","page_number":724},
  {"content":"\r\n\r\nاو را فريب دهند و كيسهء او را خالى كنند و اگر مشترى غيرمسلمان باشد هرقدر بيشتر جيب او را خالى كنند به ثواب مقرون‌تر است .\r\n\r\nآنتيك‌فروشان\r\nطرف عصر باز آنتيك‌فروشان به منزل ما هجوم آوردند ، ظروف لعابى كوچكى آوردند كه رنك و شكل آنها فريبنده بود و من بىاختيار بدون آنكه فكر كنم كه چگونه بايد آنها را همراه برد چند عدد خريدم .\r\nدر اثناى معامله پىدرپى استكانهاى چاى ميآوردند كه دست بدست ميگشت و اصرارى داشتند كه ما هم بياشاميم ولى متأسفانه معدهء اروپائيان گنجايش اين مقدار چاى را ندارد .\r\nمستخدم ما كه نامش على بود با نظر استهزا بما مينگريست و ما را آدمهاى سفيه و مجنونى تصور ميكرد كه با پول زياد اين اشياء كهنه و شكسته را خريدارى مينموديم و فقط اين آرزو را در سر داشت كه ايكاش من مالك اين اشياء بيفايده و از كار افتاده بودم و آنها را باربابان خود ميفروختم و مالك پول زيادى ميشدم .\r\n\r\nمسافر باهوش\r\nامشب ما در شهر بشام دعوت داريم . ميزبان ما يك نفر تاجر روسى است كه پشم ميخرد و بروسيه ميفرستد ، زن او هم پس از يك اقامت طولانى در عشق‌آباد تازه باينجا وارد شده است . اين زن و شوهر بدون اينكه نظر سودى داشته باشند با كمال گرمى و مهربانى از ما پذيرائى نمودند ، ميزبان ما كمى زبان آلمانى ميدانست و من با او صحبت ميكردم و مترجم ساير مهمانان بودم .\r\nميزبان مهربان در سر ميز شام داستان طبيب كاذبى را براى ما نقل كرد كه چگونه با نداشتن وسيلهء مسافرت خود را در نهايت راحتى از قسطنطنيه به تهران رسانيد و چنين گفت : اين مرد باهوش ميل داشت كه به تهران برود ولى فاقد وسايل مسافرت بود ، بنابراين فكرى بخاطرش رسيده قبل از حركت چند دوجين شيشه به شكل و رنك مختلف فراهم نمود و بهرمنزلى كه ميرسيد اعلان ميداد كه من فلان دكتر معروفى هستم كه شاه ايران مرا بدربار خود طلبيده است . معلوم است كه با اين اعلان اشخاص زيادى\r\n\r\n","description":"","footnote":"","page_name":" 693 ","page_number":725},
  {"content":"\r\n\r\nبه او مراجعه ميكردند و او هم به آنها ميگفت كه شما فلان مرض را داريد كه دواى قطعى آن را كسى غير از من ندارد ، البته پس از صرف اين دوا به كلى بهبودى حاصل خواهيد كرد و سرانجام پول زيادى از آنها ميگرفت و با احتياط تمام مقدارى دارو كه جز آب خالص چيز ديگرى نبود در فنجان ريخته و به مريض ميداد و باندازه‌اى از اثر داروى خود تعريف ميكرد كه مريض هم پس از آشاميدن اظهار خوشوقتى ميكرد كه مختصر آرامشى احساس ميكنم و برعكس ساير مسافرين كه هرچه پول داشتند در اين مسافرت خرج كردند او در كمال راحتى خود را بتهران رسانيد .\r\nپس از شام ما از مهمان‌نوازى ميزبانان محترم تشكر نموديم . مرد تاجر در پاسخ ما گفت : من بسيار مشتاق ملاقات اروپائيان هستم ولى متأسفانه كمتر از اين راه عبور ميكنند و اكنون كه بملاقات شما نائل گرديدم بسيار خود را خوشوقت مىبينم .\r\n\r\nگداهائى كه كار پليس را انجام ميدادند\r\nما با كمال تأسف بايد اين شهر را ترك كنيم زيرا كه در چند روز اقامت در آن بما خوش گذشته است و با مردم آن انس گرفته‌ايم . بمحض ورود ببازار اشخاصى كه از آنها اشيائى خريده‌ايم ما را احاطه ميكنند و با كمال ادب دنبال ما ميافتند و بما احترام ميگذارند .\r\nاگر با نظر كنجكاوى بما نمينگريستند معاشرت و آميزش با آنها بسيار مطبوع بود زيرا كه علاوه بر ادب و احترام گاهى هم بما نصيحت ميكردند كه در مسافرت بايد چنين و چنان رفتار كنيد . گدائى هم كه پير بود و لباس كثيفى بر تن داشت دنبال ما افتاده بود و كار پليس را انجام ميداد و با چوبدستى خود مردم ولگرد را از اطراف ما دور ميكرد و نميگذارد كه بما نزديك شوند و لباس كثيف خود را به لباس ما بمالند .\r\nدر فرانسه هروقت مردم اجتماعى كنند يك پسر شيرينىفروش هم در جمعيت داخل مىشود ، در اينجا هم پسرى كه دوچرخه كوچكى داشت و ظرف بزرگى پر از ترشى براى فروش در روى آن گذارده بود پيوسته بدنبال جمعيت ما ميآمد و در مدت سه روز اقامت ما در سبزوار در هنگام گردش در بازار ما را ترك نمينمود .\r\n\r\n","description":"","footnote":"","page_name":" 694 ","page_number":726},
  {"content":"\r\n\r\nقسمتى از يك قالى تركمنى كار قرن 19 ( كلكسيون مؤلف )\r\n\r\n","description":"","footnote":"","page_name":" 695 ","page_number":727},
  {"content":"\r\n\r\nدر ميان گارد احترام ما درويشى هم كه گيسوان ژوليده‌اش بر روى شانه‌ها ريخته بود عرض اندام ميكرد . نيم‌تنهء پوستى بر تن و تبرزين دودمى در دست چپ داشت و چنين مينمود كه مسافرتهاى زيادى كرده و با اروپائيان هم تماس داشته است زيرا كه يك درويش\r\nبا كمال رغبت حاضر شد كه ما عكسى از او بگيريم و چون به خواهش ما تن درداد مبلغ 50 سانتيم به او تقديم كرديم .\r\n\r\nتسبيح\r\n16 سپتامبر - امروز آخرين روز اقامت ما در سبزوار است .\r\nبمحض اينكه سپيدهء بامدادى نمايان گرديد افواج بسيارى از مگسان كه نه مؤمن ميشناسند و نه كافر بما حمله كردند ، ناچار از تختخواب بلند شديم و ديديم كه تمام تختخوابها كه در كنار ديوار بودند خالى شده است فقط يكى از همسايگان ما كه تاجر پيرى بود و هميشه وقار خود را حتى در حين مزاح هم از دست نميداد در روى\r\n\r\n","description":"","footnote":"","page_name":" 696 ","page_number":728},
  {"content":"\r\n\r\nصندلى جلوس كرده و اعضاى خانواده‌اش حلقه‌وار در اطراف او چمباتمه زده بودند .\r\nلباسى كه بر تن داشت از يادگارهاى اعصار قديم بود كه در كتاب الف ليل مكرر ذكرى از آن بميان آمده است . اطرافيان او همه تسبيحى در دست داشتند و صحبت‌كنان دانه‌هاى آن را بوسيلهء انگشتان نقل مكان ميدادند . معروف است كه در اروپا اشخاص بيكار متصل شست دست خود را برميگردانند اما در خاورزمين بيكاران بگرداندن تسبيح مشغول ميشوند . تسبيح از لوازم ضرورى مردان است و هركس برحسب شأن و مقام خود يكنوع تسبيحى در دست دارد ، ثروتمندان تسبيح‌هائى دارند كه دانه‌هاى آنها از مرواريد و يا احجار كريمه تركيب شده و فقرا تسبيحى دارند كه مهره‌هاى آن از گل رنگين درست شده است ، تسبيح علاوه بر وسيلهء سرگرمى ناصح و مشاور هم هست ، در موقع اقدام بكارى با آن مشورت مىنمايند و بدون تصويب و اجازهء آن به عملى نميپردازند .\r\n\r\nيك كاروانسراى تاجرنشين\r\nامروز در اثناى گردش بكاروانسرائى رفتيم كه در آن تجار زيادى مشغول معاملات بودند ، در وسط حياط حوضى به شكل كثير الاضلاع ديده ميشد . طبقهء تحتانى بانبارهاى مال التجاره و طويله اختصاص داشت ولى در طبقهء فوقانى حجراتى واقع بود كه مردم بوسيلهء ايوانى در آنها رفت و آمد ميكردند . در اين حجره‌ها يكپارچه است كه در موقع باز كردن به طرف بالا كشيده مىشود و در موقع بستن آن را پائين آورده و با قفل بزرك استوانه‌اى شكلى مىبندند .\r\nصاحب حجره و واردين پاپوشهاى خود را از پا درآورده و با پاهاى برهنه داخل حجره ميشوند . زمين حجره با فرش مفروش شده و مخده‌هائى هم در كنار ديوار ديده مىشود .\r\nتاجر ميز كوچكى در جلوى خود قرار داده و دفتر و قلمدان خود را روى آن گذارده است .\r\nبارى بعدازظهر مشغول بستن بارها شديم و ظروف كوچك لعابى را كه خريده بوديم و از سرنوشت آتيهء آنها نگران بوديم در صندوقى جاى داديم . اين ظروف بايد\r\n\r\n","description":"","footnote":"","page_name":" 697 ","page_number":729},
  {"content":"\r\n\r\nهزاران كيلومتر راه طى كنند و خدا ميداند كه در موقع رسيدن به مقصود در چه حال باشند .\r\n\r\nگردش بر روى بام كاروانسرا\r\nپس از بستن بارها به بالاى بام كاروانسرا رفتيم و از اين رصدخانهء مرتفع تمام شهر را تماشا كرديم ، خانه‌ها از دور مانند لانه حيوانات صحرائى به نظر ميآمد ، آب باران شيارهاى عميقى در ميان بامهاى گنبد مانند عمارات ايجاد كرده بود ، تمام خانه‌ها بهم متصل و بوسيلهء فضاى مربعى كه در داخل آنها بود از يكديگر جدا شده بودند . گنبدها و مناره‌هاى مساجد در بالاى ساختمانها با ارتفاع زيادى خودنمائى ميكرد ، بامهاى بازار در طرف چپ يك رشته گنبدهاى متوالى تشكيل داده بود . در روى بام حمامها جابجا چندين شيشه مانند ته بطرى قرار داده بودند تا روشنائى بدرون آنها بتابد . ما در همه‌جا در حين عبور از شهرها و دهكده‌ها اين نوع شيشه‌كارى را ديده و شايد باز هم خواهيم ديد .\r\nبام حمامها ارتفاعى ندارد زيرا كه ابتدا زمين را كنده و حمام را در حفره‌اى بنا ميكنند ، اين حمامها شباهت زيادى به گرمخانه‌هاى اروپائى دارد كه در آنها گل و گياه به عمل ميآورند .\r\nپس از غروب آفتاب جمعيتى در روى بامها ديده ميشد زيرا كه اهالى در فصل تابستان در روى بام ميخوابند كه هواى آن خنك‌تر از حياط است .\r\nبطور كلى اروپائيان از رفتن روى بامها ممنوع هستند مبادا نظرشان به صورت زنانى بيافتد كه در خانه‌هاى خود بىحجاب رفت‌وآمد مينمايند . در مقابل ما كودكان در روى بامها بازى ميكنند ، بعضى نخ بادبادكى را در دست دارند و بعضى با كبوتران اهلى سرگرم بازى هستند ، در حياط كاروانسرا هم شترى با قدمهاى موزون به طرف طويله ميرود و ساربان هم زمزمه‌كنان در دنبال او حركت مىكند . متدرجا تمام صداها خاموش شد و سكوت كاملى بر شهر حكمفرما گرديد زيرا كه شب همه چيز را در زير پردهء ظلمانى خود مستور نمود ، بنابراين ما هم از بام به زير آمديم كه شامى بخوريم و بخوابيم و نيروئى تازه كنيم تا بتوانيم راه طولانى سبزوار بشاهرود را طى كنيم .\r\n\r\n","description":"","footnote":"","page_name":" 698 ","page_number":730},
  {"content":"\r\n\r\n\r\nفصل ششم - از سبزوار بشاهرود\r\nحركت - ريسندگان پشم - در بيابان - حرم در مسافرت - شكار شپش - مزينان - گنجى در كوه - شيره‌كش‌خانه - زائر ترياكى - دهكده عباس‌آباد - راننده و زوار - در ميان سلسله جبال - زنان در مسافرت - كاروان شتر - ميان دشت - شكارچى ناشى - ساسهاى ميامه - يك تنبيه بجا - خراباد - به طرف شاهرود - حوالى شاهرود - چاپارخانهء شاهرود - كاروانسراى دوطبقه - وضع خراب پست - خطوطى كه بر ديوار كاروانسرا نوشته شده بود - عزيمت از شاهرود .\r\n\r\nحركت\r\n17 سپتامبر در موقع طلوع آفتاب آمادهء حركت شديم ، مدت زيادى طول كشيد تا صندوقها و بسته‌هاى ما را در ارابه جاى دادند و با اينكه مسافت منزل ما تا ارابه كمتر از يكصد متر بود اتصالا با حمالان و راننده در كشمكش و گفتگو بوديم ، چون همهء اين كارها انجام گرفت با كمال خونسردى بما گفتند كه بايد صبر كنيد زيرا كه اسبان جو ميخورند ، اين جمله بمنزلهء ترجيع‌بندى است كه بايد ما در هرچاپارخانه آن را بشنويم زيرا كه هروقت آمادهء حركت ميشويم اين جمله به گوش ما برميخورد و ناچار مدتى وقت ما بيهوده تلف ميگردد ، از طرفى هم چون مدير چاپارخانه اين جمله را با وقر و متانت خاصى ادا كرد جز تحمل چاره‌اى\r\n\r\n","description":"","footnote":"","page_name":" 699 ","page_number":731},
  {"content":"\r\n\r\nنداشتيم و نميتوانستيم در مقابل او چون‌وچرائى بكنيم . عاقبت پس از دو ساعت اتلاف وقت كاروان ما به راه افتاد ، از محلات شهر خارج شديم و از قبرستان وسيعى عبور نموديم .\r\nدر بيرون شهر مزارع سرسبز و باصفائى ديده مىشود . دهقانان مشغول كارهاى كشاورزى هستند . بعضى با دو گاو كه آهسته و سنگين قدم برميدارند با زحمت زمين را شيار ميزنند و بعضى به آبيارى يا كارهاى ديگر اشتغال دارند . در راه الاغهائى را مىبينيم كه بارهاى علف و هندوانه و انگور به شهر مىبرند .\r\nبارى چون از حوالى شهر دور شديم مزارع بتدريج از نظر ناپديد گرديدند و در بيابان لم يزرعى افتاديم و كمى بعد بچاپارخانه رسيديم كه در دهكدهء ويرانى واقع شده بود و جز چند نفر دهقان و چند كلبهء گلى چيزى در آنجا ديده نميشد .\r\n\r\nريسندگان پشم\r\nچون عوض كردن اسبان به طول ميانجاميد ما وقت داشتيم كه نظرى باوضاع دهكده و سكنهء آن بياندازيم . در ميان دهكده فضاى وسيعى بود كه چند درخت توت در آن ديده ميشد و كوليها در ميان آنها چادر زده بودند . گويا ساكنين اين دهكده كوچك بجز رشتن پشم كار ديگرى ندارند . همه‌جا مردان مقدارى پشم بدور بازوى راست خود پيچيده و با دوكى كه با دست چپ ميچرخاندند پشم را تبديل به نخ ميكردند و بدور دوك مىپيچيدند .\r\nكلبه‌هاى دهقانان بسيار پست و مانند لانهء روباه بود ، دسته‌اى از بچه‌ها بدنبال ما حركت ميكردند . همين كه من ماشين عكاسى را در مقابل آنها گرفتم همه فرار اختيار كردند .\r\n\r\nدر بيابان\r\nپس از آنكه اسبان را بوسايل نقليه بستند ما سوار شديم و به راه افتاديم ، در كنار راه جابجا جويبار كوچكى جريان داشت و درختان ضعيف و كم‌ارتفاعى ديده ميشد . در طرف راست صخره‌هاى سياه‌رنك و كبود و سبز از تابش آفتاب درخشندگى خاصى پيدا كرده بودند و مانند تخته رنگ نقاشى نمايشى داشتند . صخره‌هاى بزرك سفيدرنگى هم ديده ميشد كه از بالاى كوه غلطيده و\r\n\r\n","description":"","footnote":"","page_name":" 700 ","page_number":732},
  {"content":"\r\n\r\nدر دامنهء آن افتاده بودند . صداى پاى اسبان در زمين سنگلاخ و درخشان انعكاس ريسندگان پشم\r\nمخصوصى داشت ، آفتاب همه‌جا را در روشنائى خود غرق كرده بود ، آسمان به كلى صاف بود و ابدا لكه ابرى در آن ديده نميشد ، بيابان مانند اقيانوس بيكرانه‌اى به نظر ميآمد .\r\nهمانطور كه مسافر اقيانوس‌پيما هرچه در اطراف خود نگاه كند جز آب چيزى نمىبيند ما هم\r\n\r\n","description":"","footnote":"","page_name":" 701 ","page_number":733},
  {"content":"\r\n\r\nدر اين بيابان جز خاك و سنك چيزى نميديديم .\r\n\r\nحرم در مسافرت\r\nناگهان دليجانى از دور پديدار گرديد و چون نزديك شد توقف كرد . رانندگان مشغول عوض كردن اسبان شدند ، در اين دليجان تقريبا يك دوجين زنان جاى گرفته بودند و بواسطهء تنگى جا بهم فشار وارد ميآوردند .\r\nبعضى از اين زنان جوان بودند و از زيبائى بهرهء كاملى داشتند .\r\nقدرى دور تر آقاى آنها يا پرستارشان در روى گارى كه تازه اسبان آن را باز كرده بودند نشسته و با چشم غضبناكى بما نگاه ميكرد اما زنان جوان با روى باز و بدون ملاحظه بما مينگريستند ، ناگهان مردى از گارى پياده شده نزد ما آمد و با تغير و تشدد گفت :\r\nبراى چه بزنان حرم نگاه ميكنيد ؟ نوكر ما على شجاعتى بروز داده و جواب خشنى به او داد اما آن مرد فورا با يك دست چانهء على را گرفت و با دست ديگر سيلى محكمى به او زد و با دشنام دادن او را به طرف ارابهء ما فرستاد و چون تعويض اسبان خاتمه يافته بود نزاع هم پايان يافت و ما به راه افتاديم .\r\n\r\nشكار شپش\r\nپس از ساعتى بقهوه‌خانه‌اى رسيديم و كمى توقف كرديم ، يكى از زوار در اينجا مشغول شكار شپش‌ها بود . پيراهن را از تن درآورده و با ناخنهاى دست شپش‌ها را پىدرپى ميگشت و بدور ميانداخت . رانندهء ما به شوخى بزائر گفت : ملتفت باش كه اين حيوانات با سر به زمين نيفتند و آسيب نبينند .\r\nحضار از شنيدن اين جمله بخنده درآمدند .\r\nبارى ما از قهوه‌خانه دور شده به جائى رفتيم كه درخت كهنسالى در ميان چند كلبه روستائى سر برآورده بود . چنين به نظر ميآمد كه مسافرين مخصوصا اروپائيان كمتر از اين محل عبور كرده باشند زيرا كه فورا روستائيان زيادى آمدند و روبروى ما سه صف تشكيل دادند و بتماشاى ناهار خوردن ما پرداختند ، نوكر ما به سختى آنها را عقب راند و گفت : مگر اروپائيان از جنس آدميان نيستند ، آنها هم مثل ساير مردم ميخورند و مىآشامند . غذا خوردن كه تماشا ندارد ، برويد وقت خود را صرف عبادت خدا كنيد .\r\n\r\n","description":"","footnote":"","page_name":" 702 ","page_number":734},
  {"content":"\r\n\r\nخلاصه پس از صرف ناهار حركت كرديم . راه پيوسته در ميان بيابان سوزان و يكنواخت پيچ مىخورد . مقارن غروب آفتاب شهر خرابى را ديديم كه در زمينهء بنفش كوهها برجستگى داشت و آفتاب در ميان شكافهاى اين خرابه‌ها مانند كوره‌هاى حدادى متعددى خودنمائى ميكرد . بطوريكه بعدها معلوم شد اينجا در قديم شهر بزرگى بوده كه گبران در آن مسكون بوده‌اند .\r\n\r\nمزينان\r\nدر مزينان مختصر توقفى كرديم و از پله‌هاى خراب يخچال مرتفعى باندازهء 10 تا 12 متر بالا رفتيم ، از آنجا بتماشاى خانه‌هاى دهكده پرداختيم كه مانند لانهء موشان صحرائى به نظر ميآمد . آفتاب در كرانهء افق در شرف زوال بود و ابرها را برنك قرمز مايل بنارنجى درميآورد و خبر ميداد كه فردا در اين ناحيه باد يا حرارت شديدى توليد خواهد شد .\r\n\r\nگنجى در كوه\r\nموقعى كه هوا رو بتاريكى گذاشت مجددا به راه ادامه داديم و پس از ساعتى بچاپارخانهء ديگرى رسيديم و در آن توقف كرديم .\r\nدر اينجا نايب چاپارخانه كه يقين دارم قصدش آزمايش ساده‌لوحى و خوش‌باورى ما بود داستان گنجى را براى ما نقل كرد .\r\nاو گفت : « در بالاى اين كوه كه بفاصلهء يك يا دو روز ميتوان بقلهء آن رسيد حفرهء عميقى است كه در كنار آن شكل شترى در سنك حك شده است . در ته اين حفره سه خروار طلا پنهان است ولى نظر باينكه جن‌هاى موذى در آنجا وجود دارند من جرئت نكرده‌ام كه در اين حفره داخل شوم » به نظر من چنين آمد كه نبايد اصرار زياد به او كرد تا راضى بهمراهى و راهنمائى ما بشود و ما را تا نزديك اين غار جديد علىبابا ببرد زيرا اين كار از ما ساخته نبود و ما از اين گنج صرفنظر كرديم .\r\n\r\nشيره‌كش‌خانه\r\nبارى بعد از دو ساعت انتظار اسبها را عوض كردند و ما حركت كرديم . راننده بما نويد داد كه پس از طى چند فرسخ بچاپارخانه‌اى خواهيم رسيد كه اسبهاى خوبى دارد و ما ميتوانيم با سرعت بفاصلهء كمى به جائى برسيم\r\n\r\n","description":"","footnote":"","page_name":" 703 ","page_number":735},
  {"content":"\r\n\r\nاستراحت كاروان در مزينان\r\n\r\n","description":"","footnote":"","page_name":" 704 ","page_number":736},
  {"content":"\r\n\r\nو با راحتى شام صرف نمائيم . بدبختانه براى رفتن به آنجا دو راه موجود بود ، راننده ما را از راه خلوت و دورترى به آنجا برد و با زحمت بايستگاه مذكور رسيديم . در اين ايستگاه فقط كلبه‌اى بود كه اشخاص زيادى در آن جمع شده و مشغول كشيدن شيرهء ترياك بودند . بديهى است در اين بيابان بيكران كه نسيم بىآلايشى ميوزد بوى ترياك زود بمشام ميرسد و براى اروپائيانى كه عادت بچنين سم مهلكى ندارند زحمت آور مىشود .\r\n\r\nزائر ترياكى\r\nدر ميان اين جمع كه مشغول كشيدن ترياك بودند زائرى را هم ديديم كه در نهايت خضوع و خشوع بعبادت و اداى نماز مشغول بود . من او را شخص مقدسى به نظر آورده و با نظر احترام به او مينگريستم اما طولى نكشيد كه از قدر و منزلت او كاسته شد زيرا كه پس از اداى نماز نزد ما آمد و بيست شاهى براى خريدن ترياك از ما طلب نمود ولى ما در انجام تقاضاى او مساعدتى نكرديم بلكه خشونتى هم بروز داديم كه تا اندازه‌اى خارج از نزاكت بود .\r\nمن به او گفتم : ترياك در اين كشور خيلى گران است . چنين نيست ؟\r\n- آرى بسيار گران است .\r\n- بسيار خوب ، چون چنين است تو بايد صرفه‌جوئى كرده باشى و پول خود را به مصرف دود كردن ترياك نرسانى تا در راه و در موقع ورود بمشهد ذخيره‌اى داشته باشى و دست تكدى پيش اين و آن دراز نكنى .\r\nمتأسفانه بعوض اينكه اين نصايح عاقلانه در گوش اين مرد فرورود با كمال بىاعتنائى پشت بما كرد و رفت و ما را بموكلين جهنم سپرد .\r\nنوكر ما على براى جبران بيرحمى ما يكقران از كيسهء خود درآورد و به او داد و گفت التماس دعا دارم . ولى من بيم آن را دارم كه على بهروسيله‌اى باشد عوض اين يك قران چند برابر زيادتر از ما بربايد .\r\n\r\n","description":"","footnote":"","page_name":" 705 ","page_number":737},
  {"content":"\r\n\r\n\r\nدهكدهء عباس‌آباد\r\nخلاصه ساعت يك صبح رسيديم بايستگاهى كه ميبايستى كمى در آنجا استراحت كنيم ولى بيدار كردن كاروانسرادار كه در قهوه‌خانه خود را قفل زده بود كار آسانى نبود . بهرحال پس از صحبت زياد حاضر شد كه قهوه‌خانه را براى چند ساعتى كه بصبح مانده در اختيار ما بگذارد و ما هم حاضر شديم در جائى كه ترياكيان قبل از ورود ما آنجا را اشغال كرده بودند بخوابيم . گويا قهوه‌چى نسبت بما اعتمادى نداشت زيرا كه در جلو ما خوابيد تا مراقب سماور و قورى و چاى و قند و ساير چيزهاى خود باشد تا ما به آنها دستبرد نزنيم ولى چون با او زياد صحبت كرديم و اطمينانى حاصل كرد ، از قهوه‌خانه بيرون رفت و ما توانستيم در آنجا مختصر استراحتى بكنيم .\r\n\r\n10 سپتامبر\r\nبطوريكه تحقيق كرديم اين دهكده را ارمنىهاى گريگورى كه شاه عباس كبير در قرن شانزدهم به آنجا كوچ داد ساخته‌اند طرف صبح قهوه‌چى آمد و اشياء خود را بازرسى كاملى كرد و مطمئن شد كه ما به آنها دست نزده‌ايم ، بنابراين شروع به پرچانگى كرد و داستانهائى براى ما نقل نمود .\r\nاز جمله گفت كه اجداد او از عيسويان تفليسى بودند اما پس از مدتى اقامت در اينجا نظر باينكه با مسلمانان مجاور شدند تغيير مذهب دادند و بآئين اسلام گرويدند .\r\n\r\nراننده و زوار\r\nاكنون ما برشته جبال جغتاى كه از سبزوار تا اينجا در طرف راست ما واقع بود نزديك شده‌ايم و از پايهء آن عبور ميكنيم . در طرف چپ ما دشت پهناوريست كه كرانهء آن پديدار نيست ، راه هم سراشيب است و در بعضى جاها از تنگه‌هاى باريكى عبور مينمايد . نباتات خشك شده رنك خاكسترى شبيه بآهن به خود گرفته‌اند . در اينجا به ارابه‌اى برخورديم كه از طرف مقابل ما ميآمد ، راننده ما پس از آنكه اسبان خود را با اسبان ارابه عوض كرد رفت بسراغ مسافرين تازهء خود كه زوار محترمى بودند و از آنها طلب انعام كرد و چون آنها در آنموقع از دادن صد ديناريها و شاهىها خوددارى ميكردند نزاعى بين آنها و راننده توليد شد و راننده\r\n\r\n","description":"","footnote":"","page_name":" 706 ","page_number":738},
  {"content":"\r\n\r\nشروع بفحاشى كرد . تماشاى خوبى بود ، راننده جملات عجيب‌وغريبى را كه ذخيره كرده بود در اينموقع به زبان ميآورد و بهريك از 12 نفر مسافر چيزهائى ميگفت اما در آخر هرجمله كلمهء پدرسوخته را تكرار ميكرد و اين كلمه بمنزلهء ترجيع‌بند جملات او بود .\r\nبهرحال ما حركت كرديم ، آسمان بتدريج از ابر پوشيده شد . منظرهء دشت و كوهسار به كلى تغيير كرد و فقط مختصرى روشنائى در قلل كوهها ديده ميشد ، بتدريج تاريكى همه‌جا را فراگرفت . راننده ميگفت پس از طى چند فرسخ بيكى از 99 كاروانسرائى كه شاه عباس كبير در قرن شانزدهم براى منزلگاه مسافرين ساخته است خواهيم رسيد . در كنار راه باغى بود كه ديوارهاى بلندى داشت و درختان زيتون از بالاى ديوار نمايان بود و ما تعجب كرديم كه چگونه در اين ناحيه سردسير درخت زيتون به عمل آمده است .\r\n\r\nدر ميان رشته جبال جغتاى\r\nاكنون از گردنه‌اى در جبال جغتاى عبور ميكنيم . در اين گردنه محلى را بما نشان دادند كه سه يا چهار ماه قبل كردهاى طايفهء امامقلى پست دولتى را زده بودند و چنان كه قبلا هم اشاره كرديم مبلغ 40000 تومان مناتهاى كاغذى بانك روس را سرقت كرده بودند . اين سرقت عمده در اين نواحى شهرتى دارد .\r\nرانندهء ما كه چند ساعتى است عوض شده اهل تبريز و ترك است اما بسيار جوان مهربانيست . لباس تميزى بر تن دارد ، در يكى از ايستگاهها سرگذشت خود را بنحو اختصار براى ما بيان كرد .\r\nاو ميگفت : من فريفتهء تمدن روسى شده بودم بنابراين بعشق‌آباد آمدم و مشغول كارى شدم . روزى در ميان من و ديگرى نزاعى درگرفت و كار به زدوخورد كشيد ، منهم در آنحال عصبانى كارد خود را از كمر كشيده و به شكم حريف فروبردم و بنزاع و حيات او خاتمه دادم ولى چون خاتمه دادن بنزاع با اين ترتيب با سليقهء پليس روس موافق نبود ناچار براى اينكه گرفتار شكنجهء پليس و دادگسترى روسيه نشوم زود فرار اختيار\r\n\r\n","description":"","footnote":"","page_name":" 707 ","page_number":739},
  {"content":"\r\n\r\nكردم و از سرحد روسيه گذشتم تا فاصله‌اى بين من و قضات روسى ايجاد گردد و اكنون مدت پنج شش سال است كه در ادارهء پست ايران كار ميكنم و بسيار خوشوقتم به شرط اينكه بسرحد روسيه نزديك نشوم .\r\n\r\nزنان در مسافرت\r\nكاروانهائيكه گاه‌بگاه در راه مىبينيم از الاغ و شتر و قاطر تشكيل يافته است . در ميان مسافرين زنانى هم هستند كه نخواسته‌اند شوهرهاى خود را در راه زيارت تنها بگذارند . اين زنان غالبا بر پشت الاغى نشسته‌اند و گاهى هم شوهرانشان آنها را به ترك خود سوار ميكنند و حيوان بدبخت كه بايد روزى 50 تا 60 كيلومتر راه طى كند خسته و وامانده مىشود . مسافرين ديگر در كجاوه و پالكى جاى دارند ، پاره‌اى از اروپائيان هم كه نميتوانند با اسب مسافرت نمايند در ايران با همين وسايل مسافرت ميكنند . مسافر بايد در اين جعبه‌هاى چوبى چمباتمه بنشيند بطوريكه زانوها به چانه برسد و در هرقدم حيوان تكان سختى به او ميدهد و او را گرفتار شكنجه‌هائيكه در كشور چين معمول است مينمايد .\r\nبهترين وسيلهء نقليه در ايران تخت روان است كه مانند اطاقى در و پنجره دارد و قاطرهائى از جلو و عقب به آن مىبندند تا آن را حمل كنند . مسافر در تخت روان ميتواند آزادانه بنشيند يا بخوابد ، اشخاص ثروتمند هميشه با درشكه يا كالسكه مسافرت مينمايند .\r\nخلاصه در بين راه بجغدهاى كوچكى هم برميخوريم كه بدرشتى مرغان كاكلى هستند و در تمام روز روى سيم تلگراف نشسته و اعتنائى بعابرين ندارند .\r\n\r\nكاروان شتر و صداى زنگ آنها\r\nقبل از طلوع سپيدهء بامدادى شنيدن صداى زنگ شتران كيف و لذت خاصى دارد . صداى اين زنگهاى متعدد كه به گردن و پهلوهاى شتران آويخته‌اند از دور ورود قافله را خبر ميدهد .\r\nراستى صداى زنك شتر در هنگام سحرگاه مانند موسيقى روانبخشى است . چندين زنك كه در درون يكديگر قرار گرفته‌اند به گردن شتر مىبندند و آخرين زنك درونى ساير زنگها را هم از حركت خود بصدا درميآورد . پاره‌اى از اين زنگها هم بسيار بزرك\r\n\r\n","description":"","footnote":"","page_name":" 708 ","page_number":740},
  {"content":"\r\n\r\nو مانند سطل‌هاى آهنى است كه با آنها آب ميكشند ولى از برنج ساخته شده و صداى مخصوصى دارد . صداى اين زنگهاى كوچك و بزرك با هم مخلوط شده و از اختلاط آنها مخصوصا در شب آهنگهاى روح‌نوازى به گوش ميرسد .\r\n\r\nميان دشت و كاروانسراى آن\r\nطرف ظهر بكاروانسراى مياندشت رسيديم . اين كاروانسرا بزرگترين مسافرخانه‌ايست كه در راه مشهد بتهران ديده مىشود و از سه حياط تشكيل يافته است كه بوسيلهء راهروهاى باريكى بهم اتصال دارند . تمام اين حياطها داراى اطاقهاى متعدد بزرگى هستند كه در هريك از آنها 5 تا 6 نفر مىتوانند استراحت كنند و هم وسيلهء طبخ غذا را داشته باشند .\r\nاين كاروانسرا مانند شهرى است ، دكان قصابى و نانوائى دارد و بمحض اينكه جمعيت زيادى در آن وارد شد قصاب يكى از گوسفندان را كه در حياط ميگردند گرفته و فورا سر ميبرد . چند نفر دلاك و پينه‌دوز هم براى تراشيدن سر زوار و تعمير كردن پاپوشهاى آنها در آنجا هستند . دكان سراجى هم براى مرمت كردن زين و يراق اسبان موجود است و خلاصه آنكه مسافر هرچه بخواهد ميتواند در اين‌جا براى خود فراهم سازد .\r\nنرخ غذا و ارزاق در اينجا بطور محسوسى از ساير جاها گرانتر است و پول زيادى از مسافرين ميگيرند و مثل اين است كه حساب‌سازى را در مهمانخانه‌هاى سوئيس تعليم گرفته‌اند .\r\n\r\nشكارچى ناشى\r\nبارى دو ساعت و نيم بعدازظهر از اينجا حركت كرديم و راه صعب العبورى را در كوهستان طى نموديم . در هرقدم پاره‌سنگهائى افتاده بود كه شباهت بكلهء حيوانات داشت . رانندهء ما تفنك قديمى دوشاخه‌دارى با خود داشت و چون بطور كنايه از تفنك او تمجيد ميكرديم ميگفت عنقريب خواهيد ديد كه امروز براى شام شب شما اقلا يك دوجين كبك شكار خواهم كرد . ما عنقريب از دامنهء كوهى عبور ميكنيم كه پر از كبك است بعلاوه منهم از خود تعريف نميكنم ولى بدانيد\r\n\r\n","description":"","footnote":"","page_name":" 709 ","page_number":741},
  {"content":"\r\n\r\nكه از بهترين و ماهرترين شكارچيان هستم و در تيراندازى در خراسان مشهورم . كمى بعد بدهقانى رسيديم كه ميوه‌هاى باغ خود را بار الاغ كرده و براى فروش بايستگاه آينده شكارچى با تفنك دوشاخه‌دار\r\nميبرد . دو سبد بزرك در پشت الاغ داشت كه يكى پر از انگورهاى دانه دراز و كمرنگ بود و در ديگرى هلوهاى درشت كرك‌دار قرمز ريخته بود كه رنك آنها مانند آخرين اشعه آفتاب مغربى درخشندگى داشت . ما ميل كرديم كه قدرى از اين هلوها براى شام شب خريدارى نمائيم اما همين كه دهقان دست خود را در سبد فروبرد تعادل بار بهم خورد و تمام انگورها و هلوها به روى زمين ريخت و از ريختن آنها آبشار\r\n\r\n","description":"","footnote":"","page_name":" 710 ","page_number":742},
  {"content":"\r\n\r\nرنگينى تشكيل يافت و دهقان بدبخت مشغول جمع‌آورى ميوه‌هاى خود گرديد كه با گردوخاك مخلوط شده بود .\r\nپس از نيمساعت راننده اسبان را نگاهداشت و تفنك خود را برداشته مانند مارى در طول صخره‌اى در ميان خارها غلطيد و به طرف دسته كبكى رفت كه در فاصلهء 25 مترى او مشغول دانه برچيدن بودند . تفنك خود را به دو شاخه تكيه داد و نشانه گرفت متأسفانه نظر باينكه مادهء محترقهء چاشنى در راه ريخته بود سه دفعه دست بچقماق زد ولى باروت منفجر نشد ، فقط دفعه سوم چاشنى مختصر صدائى كرد كه كبك‌ها از شنيدن آن پرواز كردند و رفتند .\r\nخوشبختانه پس از مدت كمى بقهوه‌خانه‌اى رسيديم و قهوه‌چى دو جفت كبك در مقابل 15 شاهى بما داد و گفت من اينها را با تور گرفته‌ام .\r\nبعدازظهر اتصالا از گردنه‌هاى تنگى بالا ميرفتيم و يا پائين ميآمديم و قبل از غروب آفتاب بدرهء وسيعى رسيديم كه جويبارى در آن جريان داشت و در كنار آن علف و پودنهء زيادى روئيده بود . عقاب بزرگى هم در چمن نشسته بود كه بمحض ورود ما پرواز كرد .\r\nكمى بعد بدهكده‌اى رسيديم كه درختان تبريزى زيادى داشت و آن را دهكدهء اسمعيل پاشا ميگفتند .\r\n\r\nميامه\r\nپس از دو ساعت بدهكدهء بزرك ميامه رسيديم . اين دهكده داراى باغهاى زياد محصورى بود و درختان پربارى از قبيل گلابى و هلوهاى درشت و سيب‌هاى معطر از بالاى ديوارها سر برآورده بودند و با وجود گرد و خاك زيادى كه روى آنها را پوشانيده بود جلوهء مخصوصى داشتند .\r\nپس از ورود به اين دهكده از ميدانى عبور كرديم كه سر درخت چنار كهنسالى در ميان محوطهء محصورى خودنمائى ميكرد و مانند دسته‌گلى كه در گلدان بزرگى جاى گرفته باشد نمايش داشت . جويبارى هم از اين ميدان عبور ميكرد و در كنار آن\r\n\r\n","description":"","footnote":"","page_name":" 711 ","page_number":743},
  {"content":"\r\n\r\nدكانهاى قصابى و نانوائى ديده ميشد .\r\nدر مقابل ما كاروانسراى بزرگى بود كه در بيرون آن اسبان و ارابه‌ها و درشكه‌ها يهوديانى كه درصدد پيدا كردن اشياء آنتيك هستند\r\nديده ميشد و زائرى در روى سكوى بلندى با صداى بلند مشغول اداى نماز بود .\r\n\r\nساسهاى ميامه\r\nدر ميامه يكنوع حشره‌اى وجود دارد كه آن را ساس ميگويند و اگر كسى را بگزد فورا تب عارض او مىشود ، در كتب طبى هم به اين حشره موذى اشاره شده است . بنابراين ما مجبور بوديم كه در اينجا توقف نكرده و با سكنه آميزش نكنيم زيرا كه اين حشرهء موذى و متعفن به پوست لطيف اروپائيان زودتر حمله مىكند و اگر احيانا آنها را بگزد مريض ميشوند و ضعفى عارض آنها مىشود كه بايد مدت هفت تا هشت ماه در بستر بيمارى بخوابند .\r\n\r\n","description":"","footnote":"","page_name":" 712 ","page_number":744},
  {"content":"\r\n\r\nخلاصه ما غذاى مختصرى در كالسكه خورديم و دو فنجان چاى نيز نوشيديم كه فقط نامش چاى بود زيرا كه قهوه‌چى در اينجا علف‌هاى كوهستانى را با چاى آميخته و دم مىكند و بمسافرين ميدهد . چند ساعتى در كالسكه مانديم و منتظر حركت بوديم ولى پيوسته آن جملهء هميشگى را ميشنيديم كه اسبان مشغول خوردن جو هستند . ما تنها نبوديم و شريك رنج هم داشتيم ، آنها زوارى بودند كه ميبايستى با ما حركت كنند ولى در رفتن شتابى نداشتند و با صداى بلند اشعارى ميخواندند و پىدرپى صلوات ميفرستادند .\r\nساعت 10 بعدازظهر اسبان را بكالسكه بستند و ما حركت كرديم مهتران براى خروج از كوچه‌هاى پرپيچ‌وخم عنان اسبان را گرفتند و آنها را طورى آهسته ميبردند كه در چاله‌اى نيفتند . پس از آنكه از كوچه‌ها خارج شديم مهتران برگشتند اما راه پر از پاره‌سنك بود و اسبان با زحمت در آن راه ميپيمودند و مانند لاك‌پشت در نهايت كندى حركت ميكردند و معلوم بود كه با اين ترتيب خيلى دير بايستگاه بعدى خواهيم رسيد .\r\n\r\nيك تنبيه بجا\r\nمقارن نيمه‌شب رفقا در كالسكه كه بآهستگى راه مىپيمود بخواب رفته بودند و راننده هم چرت ميزد . من براننده اخطار كردم كه از چرت زدن دست بكشد و مراقب اسبان و كالسكه باشد ولى نتيجه‌اى از اخطار خود نگرفتم ، بنابراين تصميم گرفتم كه با دليل قويترى مقصود خود را به او بفهمانم يعنى با چند مشت و سيلى او را از خواب بيدار كنم . راننده پس از اين تنبيه بمورد خود را جمع كرد و بر سرعت افزود ولى ارابه‌اى كه لوازم سفر ما را حمل ميكرد نميتوانست با آن سرعت در دنبال ما بيايد و من فكر ميكردم كه اگر كالسكه زودتر به منزل برسد ما از تختخواب و آذوقه محروم خواهيم ماند . براى اجتناب از اين پيش‌آمد من با وجود مخالفت راننده ارابه را بجلو انداختم و خيال ميكردم كه از نگرانى رهائى يافته‌ام ناگهان راه سراشيب شد و كالسكه با ارابه تصادف كرد و نزديك بود كه مسافر و اسباب\r\n\r\n","description":"","footnote":"","page_name":" 713 ","page_number":745},
  {"content":"\r\n\r\nهمه در مسيل بريزند .\r\n\r\nخراباد\r\nراننده‌ها پياده شدند و هرطور بود كالسكه و ارابه را از هم جدا كردند و دو ساعت بعد از نيمه‌شب خسته و مانده بايستگاه رسيديم . در اينجا فقط دو كلبهء گلى وجود داشت كه يكى را انبار قرار داده و سقف آن را با شاخه‌هاى درخت پوشانده بودند و ديگرى مانند سوراخ دود زده‌اى بود كه ما را در آن جاى داده و گفتند زود خواهيم رفت ، فقط مقدارى جو به اسبان ميدهيم و حركت ميكنيم .\r\nنام اين ايستگاه خراباد است ، جاى بسيار بدى است حتى يك قطره آب قابل شرب هم در آن يافت نميشود . آب را از كوه با مشك ميآورند ، يكساعت . . . دو ساعت گذشت و پيوسته يك جمله را ميشنويم كه اسبان جو ميخورند كمى صبر كنيد حركت خواهيم كرد .\r\nناگهان درشكه ديگرى رسيد كه زنان عاليمقامى در آن جاى داشتند و ميبايستى با شتاب بتهران بروند . ما از ورود ناگهانى آنها مكدر شديم و خيال كرديم كه اسبان تازه‌نفس را بدرشكهء آنها خواهند بست و ما مجبور ميشويم كه با همان اسبان برويم .\r\nراننده كه من او را در راه زده بودم نزد من آمد و مؤدبانه مطالبهء انعام كرد ، منهم انعامى به او دادم زيرا كه ما را سالم تا اينجا آورده بود .\r\nخلاصه قبل از طلوع آفتاب به راه افتاديم ، هوا هنوز تاريك بود ، الاغان و يابوها خود را بكنار ميكشيدند تا راهى براى عبور كالسكهء ما باز شود .\r\n\r\nبه طرف شاهرود\r\n19 سپتامبر - بامداد نشاطآوريست . آسمان لحظه‌بلحظه مناظر گوناگونى را نمايش ميدهد ولى ما كوفته و خسته هستيم و آنحالت شاعرانه را نداريم كه از اين تغيير صحنه لذتى ببريم .\r\nحركت منظم كالسكه كه چند ساعتى بود مانند گاهواره‌اى ما را بخواب دعوت ميكرد يك دفعه تغيير نمود ، اسبان بر سرعت افزودند و در مدت كمى ما را بايستگاه\r\n\r\n","description":"","footnote":"","page_name":" 714 ","page_number":746},
  {"content":"\r\n\r\nرسانيدند . مسافرينى كه ديشب قبل از ما حركت كرده بودند در كلبه‌هاى تاريك و خراب كاروانسرا به خوردن صبحانه اشتغال داشتند .\r\nاين دهكده محل تلاقى چندين راهست . در هردقيقه يكدسته زوار تازه به آنجا وارد مىشود . جمعيت در اينجا مانند سكنه شهرى در رفت‌وآمد است ، آدمها و حيوانات بقدرى زياد هستند كه به همه فشار وارد ميآورند . درويشانى را هم مىبينيم كه تبرزين خود را به زمين انداخته و در پهلوى آن دراز كشيده‌اند .\r\nدر ميان اين جمعيت زنانى هم هستند كه چادرى به خود پيچيده و پياده به زيارت ميروند .\r\nجادهء شاهرود عريض و خوب است . در طرف راست رشته جبال مرتفعى سر به آسمان آبى رنك ميسايد و صخره‌هائى كه در دامنهء آنها افتاده با الوان سفيد و سبز و قرمز جلوه‌گرى مينمايد . يكرشته تپه‌هاى شنى هم در پايهء جبال ديده مىشود كه به شكل خطوط متوازى ممتد شده است . قلهء آنها را باد مدور نموده و شايد تا چند لحظهء ديگر آنها را به شكل ديگرى درآورد .\r\n\r\nحوالى شاهرود\r\nما در طول نهرى راه ميپيمائيم ، بزها بچالاكى از روى اين نهر به طرف ديگر ميپرند . اينجا يك بركهء بزرگى هست كه آب در موقع ذوب برف آن را پر مىكند . صفوف درختان تبريزى در باغها سربرافراشته و باغهاى زياد مانند كمربند سبزى شهر را احاطه نموده‌اند .\r\nراه داراى پيچ‌وخمهاى عجيبى است ، كمى بعد به چهار نهر آب جارى رسيديم . در هرطرف جاده دو نهر بزرك جريان داشت كه در كنار آنها درختهاى تبريزى و بيد سر برافراشته بودند . در طرف چپ نيز تپهء مرتفعى بود كه در دامنهء آن نهر آب بزرگى ديده ميشد . اين آب فراوان موجب آبادانى شاهرود شده است . شعراى ايران از صفا و خرمى شاهرود زياد تعريف كرده‌اند .\r\nدر طرف چپ ما آبشارى پديدار گرديد و معلوم شد كه آب ، سد را خراب كرده\r\n\r\n","description":"","footnote":"","page_name":" 715 ","page_number":747},
  {"content":"\r\n\r\nو بيهوده تلف مىشود .\r\nخيابان بزرك شاهرود داراى دكانهائيست كه صنعتگران در آنها مشغول كار هستند چهار نهر بزرگى كه قبلا ديده بوديم در اينجا يكى شده و در ميان اين خيابان رودخانه‌اى تشكيل داده‌اند . پلهاى كوچكى در روى اين رودخانه هست كه مردم از روى آنها عبور مينمايند . خلاصه آنكه آب و سبزه در اينجا منظرهء بسيار مطلوب و خوبى تشكيل داده است .\r\n\r\nچاپارخانهء شاهرود\r\nبارى كالسكه در مقابل چاپارخانه توقف كرد . در بالاى در ورودى چند كلمهء ناقص فرانسه نقاشى شده بود كه با زحمت توانستيم مفهوم آنها را دريابيم . مقصود اين بود كه « در اينجا دليجان براى كرايه حاضر است » در زير اين عبارت هم شكل درشكه‌اى را كشيده و در بالاى آن هم علامت و شعار دولتى ايران يعنى شير و خورشيد را نمايش داده بودند .\r\n\r\nكاروانسراى دوطبقه\r\nبمحض ورود جمعى از حمالان به طرف ما هجوم آوردند و بارهاى ما را بدوش كشيدند . مدير چاپارخانه مايل نبود كه محافظت صندوقهاى ما را به عهده بگيرد ، بنابراين ما بكاروانسراى ديگرى رفتيم كه در آنجا دو اطاق در اختيار ما گذاردند ، همين كه خواستيم پس از چهل و هشت ساعت راه‌پيمائى مختصر استراحتى بكنيم ناگهان سيدى نزد ما آمد كه ما خيال كرديم براى تكدى آمده است .\r\nپس از مختصر گفتگوئى معلوم شد كه آنتيك‌فروش است و اشيائى همراه دارد ، از جمله شمشير زنك‌زده‌اى را بما نشان داد و گفت اين شمشير در زمان شاه عباس كبير ساخته شده و اصرارى داشت كه ما آن را خريدارى كنيم . بهر نحوى بود او را از خود دور كرديم و خوابيديم . طرف عصر باز همان سيد نزد ما آمد و دوباره اصرارى داشت كه شمشير زنك‌زدهء او را بخريم . چون با كفش بحجرهء ما وارد شد او را ملامت كرديم كه مسلمان نبايد با كفش وارد حجره شود و در روى پتوئى كه ما از فرانسه آورده‌ايم بنشيند .\r\n\r\n","description":"","footnote":"","page_name":" 716 ","page_number":748},
  {"content":"\r\n\r\nنجاران در بازار شاهرود مشغول بريدن چوب هستند\r\n\r\n","description":"","footnote":"","page_name":" 717 ","page_number":749},
  {"content":"\r\n\r\n\r\n20 سپتامبر\r\nشب را براحتى در اطاق خوابيديم ، وقتى بلند شديم آفتاب از كرانهء افق بالا آمده بود ، همسايگان اطاق مجاور ما مقدارى علفهاى طبى براى خشك شدن در جلوى اطاق ما ريخته بودند . منزل ما بد نبود و باندازهء هشت تا ده پا از كف كاروانسرا ارتفاع داشت و كسى هم مزاحم ما نميشد و مثل اين بود كه در خانهء شخصى خود هستيم ، بهرطرف كه نظر ميكرديم باغهاى سرسبز و خرم و باصفائى ميديديم . جويبار كنار كاروانسرا كه شب آب داشت امروز خشك بود ، علت پرسيديم گفتند براى اينكه در تمام شهر طراوتى پيدا شود شبها كمى آب در نهرها مياندازند ولى روز آب را براى مشروب كردن باغها و مزارع مصرف مينمايند . در باغ مجاور قورباغه‌ها كنسرتى تشكيل داده بودند و وحشتى از عابرين نداشتند .\r\n\r\nوضع خراب پست\r\nامروز ما بگردش نپرداختيم و مشغول نوشتن نامه‌هائى شديم تا اقوام و دوستان را از جريان مسافرت خود آگاه نمائيم متأسفانه در اين شهر صندوق پست وجود نداشت و ما مجبور شديم كه مسافت زيادى را طى كنيم و به پستخانه برويم . چون به آنجا رسيديم بما گفتند كه پستخانه بسته است و رئيس پست هنوز نيامده است . دفعهء ديگر مراجعه كرديم مدير پست گفت من در ساعت معين نامه‌ها را قبول ميكنم زيرا كه ممكن است مفقود شوند . خلاصه سه دفعه به پستخانه رفتيم و هردفعه جواب شنيديم كه بايد صبر كنيد . باز طرف عصر رفتيم گفتند دير آمده‌ايد يكساعت قبل پست حركت كرد ، اكنون بايد سه روز صبر كنيد تا چاپار جديدى حركت كند .\r\nبهرحال پس از مختصرى گردش به منزل آمديم و بتماشاى غروب آفتاب كه در اينجا كيفيت خاصى دارد پرداختيم . سايهء اشياء بىنهايت امتداد پيدا كرده است و هوا بتدريج خنك مىشود ، تنها قلل جبال از پرتو آفتاب بهره‌مند هستند . منظرهء باغهاى اطراف كم‌كم در تاريكى فروميرود ، ميدان عمومى هم كه در زير نظر ما واقع شده مانند بيابانى\r\n\r\n","description":"","footnote":"","page_name":" 718 ","page_number":750},
  {"content":"\r\n\r\nخالى از سكنه شده است و بندرت كسانى در آن رفت‌وآمد مينمايند . فقط كسانى را مىبينيم كه در آستانهء خانه‌ها نشسته و مشغول كشيدن قليان هستند . زنانى هم بچه به بغل مانند سايه‌اى از پشت درختان عبور ميكنند . كبوتران در اطراف پروازكنان به طرف آشيانه‌هاى خود ميروند .\r\nخلاصه شب دررسيد و تاريكى همه‌جا را فراگرفت ، تنها صداى درويشى به گوش ميرسيد كه از اين در به آن در ميرفت و با خواندن اشعار تكدى ميكرد . همسايگان ما هم مشغول جمع كردن علفهاى طبى بودند .\r\nامشب آخرين شبى است كه ما بايد در شاهرود استراحت كنيم زيرا كه فردا بايد به راه ادامه دهيم و از ايستگاهى بايستگاه ديگر برسيم و به طرف تهران پايتخت ايران برويم . مسلم است كه بايد حوصلهء زيادى داشته باشيم تا بتوانيم مشقتهاى راه و تكان هاى سخت كالسكه را تحمل نمائيم . صابون در جعبهء آهنى از شدت تكان خوردن مانند خاك شده و اشياء درون صندوقها تبديل بگرد و غبار گرديده است . هيچ سنك آسياى بزرگى نميتواند مانند اين شاهراه سلطنتى اشياء را تبديل بگرد و خاك نمايد .\r\n\r\nخطوط نوشته شده بر ديوار\r\nبراى گذراندن وقت ما مشغول خواندن خطوطى شديم كه مسافرين بر ديوارهاى حجرهء ما نوشته بودند . پاره‌اى از آنها مربوط بسياست و بعضى بقدرى بىمعنى بود كه نوكر ما على را هم بخنده ميآورد . در پهلوى اين خطوط هم اشكالى ترسيم نموده بودند .\r\n\r\nعزيمت از شاهرود\r\n21 سپتامبر - امروز ما قبل از طلوع آفتاب آمادهء حركت شديم ولى مدتى با مدير چاپارخانه مشغول كشمكش و گفتگو بوديم .\r\nاو حاضر نبود كه اسبان را بر طبق قرارداد در اختيار ما بگذارد . جمعيتى ما را احاطه كرده بود . در صف اول گدايانى با چشمان مريض و صورتهاى كريه آبله‌گون ايستاده بودند و در پشت سر آنها دو صف ديگر از مردمان بيكار ما را تماشا ميكردند . در چند قدمى هم درويشى چادر زده و در آن منزل كرده بود . او پوست شيرى را كه مانند شنلى به روى شانه مياندازد با تبرزين و كشكول بشاخهء درختى آويخته بود .\r\n\r\n","description":"","footnote":"","page_name":" 719 ","page_number":751},
  {"content":"\r\n\r\nخوشبختانه در ميان ميدان سرگرمى ديگرى براى اين جمعيت پيدا شد يعنى يكى از سكنه جغد بسيار بزرگى را از خانه خود بيرون آورده و در معرض تماشا گذارده بود . چشمان زردرنك اين مرغ از روشنائى آفتاب خيره شده بود و بنوازشهاى صاحبش جغد بزرك و صاحبش در شاهرود\r\nاعتنائى نميكرد . صاحبش بما پيشنهاد كرد كه عكسى از آن بگيريم حيوان هم به آرامى و با رغبت باينكار تن در داد .\r\nگداها مانند فوجى ما را احاطه كرده بودند . در رأس آنها پيرزنى قرار داشت كه صورتش بسيار زشت و كراهت‌آور بود . اين زن با روى باز اصرارى داشت كه ما چيزى بعنوان يادگار به او بدهيم . من به او گفتم : پول ما نجس است و اگر تو بگيرى مرتكب گناهى شده‌اى ولى او متصل بر اصرار خود ميافزود ، سرانجام با التماس يك قران نقره از ما گرفت و فورا رفت كنار نهر آب نشست و به شست‌وشوى آن پرداخت تا به خيال خود نجاست آن را زايل نمايد .\r\nعدهء زيادى از دختران 5 تا 6 ساله كه تازه شروع بمستورى و حجاب كرده بودند بتماشاى ما اشتغال داشتند و گاهى چادر را از روى صورت به عقب كشيده و چشمان كوچك\r\n\r\n","description":"","footnote":"","page_name":" 720 ","page_number":752},
  {"content":"\r\n\r\nخود را نشان ميدادند . در پهلوى آنها هم پسر بچه‌هاى هم‌سن آنها ايستاده بودند .\r\nاين پسران نيم‌تنه‌اى داشتند كه گويا سابقا رنك آن قرمز بوده ولى بمرور زمان كهنه شده و رنگى به خود گرفته كه نميتوان به هيچ رنگى تشبيه كرد . كلاههاى نازك گلدوزى شده‌اى بر سر داشتند كه نقش آنها در زير چرك و كثافت پنهان شده بود .\r\nدر يك گوشهء ميدان حقه‌بازى بود كه حلقهء مسينى مانند كمربند در كمر داشت و در جلو با تكمهء درشت بلورينى زينت يافته بود . در روى كلاه سفيد او كتيبهء سحر - آميزى با خطوط سياه نمايش داشت ، اين مرد شعبده‌باز رفت نزديك يكدسته روستائيان كه مشغول آشاميدن چاى و كشيدن قليان و خوردن صبحانه بودند نشست و در غذاى آنها شركت كرد و ضمنا مرا هم با اشاره دعوت بنوشيدن چاى نمود ، منهم بعلامت ادب سرى فرود آوردم و چون ديگران خنديدند فهميدم كه اين تعارف از روى استهزا بوده است ، بنابراين فورا پشت به او كردم و دور شدم . خلاصه پس از مدتى سرگردانى و اتلاف وقت اسبانرا بكالسكه بستند و ما حركت كرديم .\r\n\r\n","description":"","footnote":"","page_name":" 721 ","page_number":753},
  {"content":"\r\n\r\n\r\nفصل هفتم - از شاهرود بتهران\r\nاطراف شاهرود - ده ملا - شهر قديمى دامغان - تيمار حيوانات - شريف‌آباد - قوشه - عبور از كوهستان - مهمانخانه بدوى - آهوان - كاروان مغول - سوكان - سمنان - كلكسيون مجتهد - تلگراف سمنان - سرخه - لاسگرد - عبد اللّه‌آباد - ده نمك - علىآباد - دلاك دندان‌كش - ديانت قهوه‌چى - مازندران - قشلاق - بيدار شدن سكنهء يك شهر كوچك - عزيمت - رودخانه شور - ايوان‌كى - ورامين - ساختن راه رسمى - شريف‌آباد - نزديك تهران - خاتون‌آباد - داستان دندانساز - شاه - اسب سركش - نزديك تهران - قبرستان تهران - دروازهء خراسان - هتل فرانسه - ملاقات قونسول فرانسه .\r\nپس از خروج از شاهرود از مسيل خشكى عبور كرديم كه هرلحظه بيم سرنگون شدن كالسكه را داشتيم ، اما طولى نكشيد كه وارد درهء باصفائى شديم . در ميان اين دره جابجا آبى ديده ميشد و درختان ميوهء پربار از بالاى حصار باغها خودنمائى ميكرد ، دهكده‌هائى را ميديديم كه داراى استحكامات دفاعى بود . در دامنهء كوهستان سنگهائى برنگ عقيق و سبز و زنگارى و ارغوانى و خرمائى و قرمز تيره ديده ميشد .\r\n\r\n","description":"","footnote":"","page_name":" 722 ","page_number":754},
  {"content":"\r\n\r\n\r\nده ملا\r\nپس از طى 20 كيلومتر به جائى رسيديم كه آن را ده ملا ميناميدند در حينى كه مشغول عوض كردن اسبان بودند مرد اصيل و شريفى يك بشقاب پر از انجير شيرين بما تعارف كرد و بما گفت هديهء ناچيزى است كه با خلوص نيت بشما تقديم ميكنم . انجيرها رسيده و مطلوب بود ، اين نوع مهمان‌نوازى بىسابقه احساسات ما را تحريك كرد و براى اينكه محبت صميمانهء او را تلافى كرده باشيم مبلغ سه قران بنوكر او داديم ، البته اين مبلغ باندازهء 15 برابر بهاى انجيرها بود .\r\nدر اينجا هوا فوق‌العاده گرم است گاهى نسيم مختصرى ميوزد و فرصت نفس كشيدن بما ميدهد .\r\nاسبان را زود عوض كردند و ما حركت كرديم و مقارن دو ساعت بعدازظهر بايستگاه مهماندوست رسيديم كه داراى چند كلبه گلى بود . در اينجا باز بدستهء زوارى برخورديم كه چاوش آنها لباس قرمزى پوشيده و نيزه‌اى بدست داشت كه يك پنجهء فلزى در بالاى آن ميدرخشيد . نوكر ما على هم تنبل شده بود ، ما او را فرستاديم كه در دهكده ميوه‌اى خريدارى كند او رفت و بلافاصله برگشت و گفت كه در اينجا ميوه وجود ندارد و ما نتوانستيم هندوانه يا خربوزه‌اى همراه داشته باشيم و چون به او ملامت كرديم با خونسردى در پاسخ گفت : چون هوا خيلى گرم بود من نتوانستم به داخل ده بروم . ديروز شما به قدر كافى ميوه خورديد و من چنين صلاح ديدم كه امروز قدرى استراحت كنيد .\r\nاز ده ملا و مهماندوست تا دامغان بيابان لم يزرعى است كه در آن هيچگونه گياهى ديده نميشود ، فقط در نزديكى دامغان قنواتى حفر كرده و مزارع و باغهائى ايجاد نموده‌اند . در راه تپه‌هاى مصنوعى زيادى وجود دارد كه سابقا دهكده يا برج ديده‌بانى بوده است . در حوالى دامغان مزارع سرسبزى ديده مىشود كه در آنها ذرت و كرچك كاشته‌اند ، از كرچك روغن ميگيرند و در چراغ ميريزند و شبها به مصرف روشنائى ميرسانند .\r\n\r\n","description":"","footnote":"","page_name":" 723 ","page_number":755},
  {"content":"\r\n\r\n\r\nشهر قديمى دامغان\r\nقبل از غروب آفتاب از خرابه‌هاى شهر قديمى دامغان عبور كرديم جرزها و ديوارهاى خراب در اثر باد و باران از دور اشكال عجيب و غريبى را نشان ميدهد و در اين روزهاى اواخر پائيز مانند غولهاى افسانه‌اى قبل از طوفان نوح به نظر ميآيند .\r\nدر اين شهر خراب خاموش كلاغهاى زيادى در بالاى ديوارها نشسته و بعابرين چندان اعتنائى ندارند . بعضى پرواز ميكنند و اغلب در جاى خود باقى ميمانند ، بوميان عقيده دارند كه در زير اين خرابه‌ها سيم و زر زيادى مدفون است و كسانى كه در اينجا كاوش كرده‌اند گنجهائى بدست آورده‌اند . اگر ما هم خيال يافتن گنج را در سر بپرورانيم مانند آن شخص اسپانيولى ميشويم كه در زندان تقاضاى چند قطعه اسكناس 1600 فرانگى ميكرد تا برود گنج‌هاى نهفته را كشف نمايد .\r\n\r\nتيمار حيوانات\r\nخلاصه در موقع شب به شهر دامغان نو رسيديم ولى افسوس خورديم كه نتوانستيم آنطور كه بايد اين شهر كوچك قشنك را تماشا كنيم . از دو طرف راه ديوارهاى بلندى سر برافراشته كه جابجا داراى برجهاى آجرى است ، نقشهاى مطلوبى بسبك عربى با آجر در اين برجها ايجاد نموده‌اند . بعد از بازارى عبور كرديم كه دكانهاى آن بسته شده بود ، در انتهاى بازار پلى بود كه از روى آن گذشتيم و به محلى رسيديم كه مانند جزيره‌اى بود اين جزيره از دو شعبهء رودخانه تشكيل يافته است ، در اينجا بايد اسبان را عوض كنند . مسافرين زيادى در زير درختان منزل داشتند پاره‌اى از آنها با توجه خاصى الاغهاى خود را تيمار ميكردند ، نخست تمام بدن حيوان را با آلت فلزى كه آن را قشو ميگويند خارش ميدادند . در داخل قشو حلقه‌هاى كوچك آهنى متحركى است كه در موقع عمل صداى مخصوصى دارد و مگسها را پراكنده مىكند . گويا اين طريقهء تيمار كردن از قديم در اين نواحى معمول بوده است زيرا كه در جاهاى ديگر من نديدم كه حيوانات را با اين دقت و با چنين آلت فلزى كه مانند ساز مخصوصى است تيمار نمايند . پس از آنكه خوب تمام بدن حيوان را قشو زدند\r\n\r\n","description":"","footnote":"","page_name":" 724 ","page_number":756},
  {"content":"\r\n\r\nكمى آب بر پشت آن ريخته و با تكهء نمدى بدن آن را مالش ميدهند تا كاملا پاك و تميز شود و خون با سرعت در بدنش جريان نمايد . براى پاك كردن پيشانى و پوزه حيوان آب به كار نميبرند فقط صاحب حيوان آب دهان به پيشانى حيوان مياندازد و با كف دست آن را مالش ميدهد تا پاك و براق شود . پس از آنكه عمل تيمار تمام شد توبره‌اى پر از كاه بر سر حيوان ميزنند كه فورا سر خود را تا بناگوش در آن فروميبرد و مشغول خوردن مىشود .\r\nمسافرين در نزديكى حيوانات آلاچيقهائى براى استراحت خود برپا كرده‌اند ، در يك گوشه مسافرى زغال ريخته و آتشى در ميان آن گذارده و با دهان پيوسته در آن ميدمد و چون آتش كاملا روشن شد كترى را روى آن ميگذارد تا چاى طبخ نمايد و قليانى هم درست مىكند و از همين زغالهاى گداخته روى تنباكو ميگذارد و با كمال تفنن مشغول آشاميدن چاى و كشيدن قليان مىشود . در جاى ديگر مسافرين در روى زمين چمباتمه نشسته و بادقت بتماشاى اشخاص تازه‌وارد ميپردازند . اشخاص تازه‌وارد هم با زحمت در اين فضاى محدود جائى براى خود تهيه مينمايند . همين كه ما وارد شديم علاوه بر جمعيت حاضر عده‌اى از ارمنيان هم بتماشاى ما آمدند .\r\n\r\nشريف‌آباد\r\nدر ساعت 9 بعدازظهر ما از دامغان حركت كرديم تا بتوانيم تقريبا يكصد كيلومتر را كه ميزان معمولى هرروزه است طى كنيم .\r\nدر روشنائى ماهتاب باغهائى ديده مىشود كه درختان انار و انجير و گلابى از بالاى ديوارهاى آنها سر برآورده است . در بيابان باد بشدت ميوزيد و تا ايستگاه شريف‌آباد ادامه داشت . اين نكته هم قابل ملاحظه است كه در ايران هردهكده كلمهء آبادى ضميمه دارد مانند علىآباد و حسن‌آباد و غيره . در شريف‌آباد فقط يك كلبهء گلى در اختيار ما گذاردند و چون نصف شب گذشته بود با سرعت شام خورديم و مختصر استراحتى كرديم .\r\n\r\n22 سپتامبر\r\nقبل از طلوع آفتاب كالسكه حاضر شد و ما حركت كرديم در مقابل ما كوهى بود كه رنك گل سرخ داشت و لكه‌هاى ابر\r\n\r\n","description":"","footnote":"","page_name":" 725 ","page_number":757},
  {"content":"\r\n\r\nسفيدى در قله آن ديده ميشد و چنين مينمود كه دستمالهاى سفيد ابريشمى را براى خشك شدن در روى سنگها انداخته‌اند . در طرف راست رودخانه كوچكى بود كه در كنار آن درختان بيد سر برآورده بود . در راه بگله‌هاى گوسفند برخورديم ، روستائيان الاغها را بجلو انداخته و با زنجير آنها را ميزدند تا تندتر حركت كنند .\r\n\r\nقوشه\r\nپس از خروج از يك درهء طولانى بايستگاه گوشه رسيديم كه كاروانسراى بزرگى داشت ، باديه‌نشينان در كنار نهر آبى در زير درختان چادر زده بودند ، هرخانواده اثاثهء خود را در جلو چادر جمع كرده بود . رويهمرفته تابلوى قابل تماشائى تشكيل داده بودند ، زنان قليان ميكشيدند و پاره‌اى هم در ديگهاى كوچك سياه و كثيفى بطبخ غذا اشتغال داشتند .\r\nيكى از غذاهاى عمدهء مسافرين كشك است كه به گل سفيد شباهت دارد .\r\nمقدارى از آن را شكسته با آب و كمى روغن و گياهان معطر در ديك ريخته ميجوشانند .\r\nچنين به نظر ميآيد كه غذاى مطلوبى باشد ، با وجوديكه مكرر به من تعارف كردند جرئت نكردم كه به آن لب زنم .\r\nدر اينوقت زنان مشغول تهيهء غذا بودند . مردان آنها در سايهء چادرهاى پشمى كوچك خود استراحت كرده و يا در خواب بودند و تفنك و كمر پرفشنك خود را در دسترس خود گذارده بودند . بطوريكه ميگفتند در بيابان تأمين ندارند ، اسبان را با زين و يراق بدرختان بسته بودند . يكى از آنها بسيار شكيل بود و در قاچ زينش قمه‌اى ديده ميشد كه قبضهء آن به طرز قشنگى حكاكى شده بود ، در جلوى زين هم دو طپانچه در غلاف چرمى قرار داشت .\r\nكاروانسراى اينجا تازه‌ساز و در مركز آن قهوه‌خانه‌اى داير است . در وسط آن حوضى است كه آب از ميان آن ميجوشد . شاگردان قهوه‌چى لوازم قهوه‌خانه را در آن ميشويند و تفالهء چاى را هم در آن ميريزند .\r\nبراى اينكه عكسى از اين منظره بردارم به بالاى بام رفتم . در كنار ديوارهاى بام\r\n\r\n","description":"","footnote":"","page_name":" 726 ","page_number":758},
  {"content":"\r\n\r\nسكوهاى متعدد گلى براى خوابيدن مسافرين ساخته شده و نقاشى هم سر و گردن زن زيبائى را بر ديوار نمايش داده بود .\r\nتوقف كاروان در بيابان نزديك مزينان\r\nچرخهاى كالسكهء ما احتياج به تعمير داشت . نايب چاپارخانه دستى در كار آورد و به تعمير آنها پرداخت و بدون خجلت از ما طلب انعام كرد .\r\n\r\n","description":"","footnote":"","page_name":" 727 ","page_number":759},
  {"content":"\r\n\r\n\r\nراه‌پيمائى در كوهستان\r\nامروز ما بايد باندازهء 46 كيلومتر از كوهستان عبور كنيم .\r\nپس از يكساعت راه‌پيمائى بيك صاحب‌منصب سوار روسى برخورديم كه تنها و بدون لوازم سفر حركت ميكرد . ابتدا ما تعجب كرديم كه چگونه اين شخص تنها حركت مىكند ولى طولى نكشيد كه بيك صاحب‌منصب سوار قزاق ايرانى هم برخورديم اما او تنها نبود سوارى هم در دنبال داشت كه تفنگى بزين خود آويخته بود و يك تفنك شكارى هم بر پشت داشت كه شايد ميخواست با آن شكارى كند و غذاى شب را تهيه نمايد . در فاصلهء دو كيلومترى آنها به اردوئى از نظاميان قزاق برخورديم كه لوازم سفر بر قاطران بار كرده و خود در بالاى بارها نشسته بودند .\r\nخلاصه دره بتدريج تنك ميشد و راه پيوسته به طرف بالا ميرفت گاهى هم در مسيل خشكى ميافتاد . بهرحال از گردنه گذشتيم و راه بىاندازه سراشيب شد . ما همه به طرف جلو خم شده بوديم و مثل اين بود كه در شرف افتادن هستيم ، هرطور بود بدون حادثه‌اى اين سراشيبى را طى كرديم و پس از مدتى كه در زير آفتاب سوزان مشغول خوردن گرد و خاك بوديم بكلبه‌اى رسيديم كه نيمى از آن در زمين فرورفته بود و سقف آن را با شاخ و برگ درختان پوشانده بودند و خوراكى هم در آن يافت نميشد . رانندگان بنابر عادت داخل اين كلبه شده و ببلعيدن مشروبى كه فقط نام چاى داشت مشغول شدند .\r\n\r\nيك مهمانخانه بدوى\r\nخلاصه به راه افتاديم ، حرارت آفتاب تحمل‌ناپذير بود .\r\nانسان و حيوان به كلى خسته و وامانده شده بودند و ساكت و خاموش با زحمت راه مىپيمودند و منتظر رسيدن به محلى بودند كه كمى در آن استراحت نمايند عاقبت لحظه‌اى كه در انتظار آن بوديم رسيد و ما را در كلبه‌اى جاى دادند كه به كلى ويران شده بود ، فقط چند شاخه درخت در روى سقف آن انداخته بودند تا آفتاب كمتر بدرون آن بتابد . راننده گفت : « در اينجا توقف كنيد زيرا كه\r\n\r\n","description":"","footnote":"","page_name":" 728 ","page_number":760},
  {"content":"\r\n\r\nقهوه‌چى آدم بسيار نجيبى است . نان و شير و تخم‌مرغ تازه هم دارد . اينجا از هر حيث بهتر از ايستگاه بعدى است . »\r\nنظر باينكه معده‌هاى ما از گرسنگى رنج ميكشيد پيشنهاد راننده را پذيرفتيم و در اين كلبهء خراب دودزده داخل شديم ، چون چشمانمان از تابش آفتاب خيره شده بود در به دو ورود چيزى نديديم اما كمى بعد توانستيم چهار سكوى گلى را مشاهده نمائيم . راننده درست گفته بود نان و شير و تخم‌مرغ براى ما آوردند ، ناهارى خورديم و عازم حركت شديم زيرا دوده غليظى كه بشاخه‌هاى سقف چسبيده بود گاهى جدا شده به پائين ميافتاد و لباسهاى ما را لكه‌دار ميكرد . رانندگان كه يك تقار ماست را در معدهء خود خالى كرده بودند بىحس و سست شده و شتابى در حركت نداشتند ولى ما آنها را مجبور به حركت كرديم .\r\nراه از كوهستان عبور ميكرد ، بكاروان شتردارى برخورديم كه از افغانستان ميآمد . شترداران عدلهاى مال التجاره را رويهم چيده و در سايهء آنها استراحت كرده بودند و شتران هم در بيابان به خوردن خار اشتغال داشتند .\r\n\r\nآهوان\r\nمقارن ظهر بآهوان رسيديم در اينجا كاروانسرائى بود كه با سنك ساخته بودند . بطوريكه ميگفتند اينهم يكى از كاروانسراهائى است كه شاه عباس در اينجا بنا كرده است . با اينكه خرابى زيادى در آن راه يافته باز هم قابل توقف مسافرين هست . متأسفانه ايرانيان عقيده به تعمير بناهاى عالى قديمى ندارند و ساختن چند كلبهء گلى را بر تعمير يك بناى عالى ترجيح ميدهند در صورتى كه ميتوان با مختصر پولى آن را تعمير نمود .\r\nاين كاروانسرا يكى از بناهاى عالى و مهم بوده است . در چهار زاويهء آن هنوز هم چهار برج با استحكام موجود است . ديوارهاى آن بلند است و در ميان آنها هم دو برج ديگر ديده مىشود ، سردر آن هم با آجر ساخته شده و در اطراف آن با آجرهاى سفيد و قرمز نقشهائى بسبك عربى براى تزيين آن بوجود آورده‌اند .\r\n\r\n","description":"","footnote":"","page_name":" 729 ","page_number":761},
  {"content":"\r\n\r\nمصالحى كه از طبقات فوقانى فروريخته در وسط حياط تپه‌اى تشكيل داده است ، ما در اين حياط يك تكه ظرف سفالى نازكى يافتيم كه لعاب فيروزه‌اى بسيار قشنگى داشت و باندازه‌اى ممتاز و عالى بود كه تصور نميكنم نظير آن پيدا شود . البته اين ظرف گرانبهائى بوده كه به ثروتمندان تعلق داشته است ، اگر اين تكه ظرف زبان داشت و ميتوانست تاريخ زندگانى خود را نقل كند داستان بسيار شگفت‌آورى را براى ما حكايت ميكرد . ما بسى مايل بوديم كه ساختمانهاى داخلى اين بناى قديمى را هم تماشا كنيم بنابراين از راه باريكى كه مانند لانهء روباه بود خزيده وارد ساختمان عمدهء آن شديم سالون اول طرف دست راست بسه قسمت تقسيم شده بود . اطاقى كه در آن به طرف حياط باز ميشد سقف كوتاهى داشت ، اطاق مركزى بوسيلهء روزنهء مربعى كه در سقف آن ديده ميشد با طبقهء فوقانى ارتباط داشت و در عقب آن هم فضائى بود كه سقف آن در روى ستونهائى قرار گرفته بود . ما نفهميديم كه معمار اين اطاقهاى كوچك را براى چه منظورى ساخته است ، شايد منظورش اين بوده كه اطاقهاى كوچك زمستانى بسازد تا مسافرين بتوانند زودتر آنها را گرم كنند و هم ميتوان فكر كرد كه اين اطاقها را مخصوصا براى منزل نگاهبان كاروانسرا و خانواده‌اش ساخته و يا مخصوصا آنها را براى حفظ اشياء بهادار ساخته است . بهرحال نميتوان درست حدس زد كه آنها را براى چه مقصودى ساخته‌اند .\r\nدر مقابل اين بناى عظيم باغچهء بزرگى ديده مىشود و در پائين باغچه استخرى واقع است كه از درختان احاطه شده است .\r\nدر طرف راست اين كاروانسرا چند محوطهء محصور ديده مىشود كه گوسفندان زيادى در آنها جاى گرفته‌اند و دو چوپان پىدرپى گوسفندى را گرفته از سوراخى بمحوطهء ديگرى داخل ميكنند ، در اين سوراخ يك حوضچهء مفرغى قرار دارد كه چوپان ديگرى شير اين حيوانات را در آن ميدوشد و آنها را بمحوطه ديگرى ميفرستد .\r\n\r\n","description":"","footnote":"","page_name":" 730 ","page_number":762},
  {"content":"\r\n\r\nقسمتى از يك فرش ابريشمى - كار ايران در قرن 17 - چون اين فرش‌ها مطلوب دربار پادشاه لهستان گشته بود به اين جهت آنها را فرش لهستانى ميخوانند\r\n\r\n","description":"","footnote":"","page_name":" 731 ","page_number":763},
  {"content":"\r\n\r\n\r\nكاروان مغولان\r\nخلاصه ما در موقع غروب آفتاب حركت كرديم و در راه بكاروانى برخورديم كه مردان آن گونه‌هاى پهن و چهره‌هاى زردى داشتند و زنانشان با روى باز ما را تماشا ميكردند ، اينها همه از طوايف مغول بودند . كمى بعد بكاروان افغانى رسيديم كه مردان آن قوى البنيه بودند و ريش سياه انبوهى داشتند . راه از كنار رشته قناتى كه در ته دره حفر شده بود عبور ميكرد ، در طرفين دره صخره‌هائى ديده ميشد كه از تابش آفتاب سوخته شده بود . در ميان اين صخره‌ها مغاره‌هائى را ميديديم كه مسلما منزلگاه سكنهء اوليهء اين ناحيه بوده است . بيشتر اين صخره‌ها در اثر باد و باران و حرارت آفتاب تبديل بشن گرديده و بتدريج به طرف پائين دره سرازير شده است . به خوبى محسوس است كه سيل عظيمى در اينجا جارى شده و معبرى ايجاد كرده است ، پاره‌سنگهاى بزرگى از دامنه جبال غلطيده و در ته دره قرار گرفته و از دور به شكل قلاع دفاعى به نظر ميآيند و مثل اين است كه مخصوصا كسانى آنها را باينجا منتقل نموده باشند .\r\n\r\nسوكان\r\nدر ميان اين دره قهوه‌خانه‌ايست كه اسبان بايد كمى در آنجا توقف نمايند و نفسى تازه كنند . نام اين محل سوكان است بطوريكه قهوه‌چى ميگفت زمين اين ناحيه در حاصلخيزى نظير ندارد و با بهاى زيادى مانند اراضى حوالى تهران خريد و فروش مىشود و هرسال دو محصول ميدهد . اشجار ممتاز بهره‌آورى هم در كنار جويبار ديده ميشد .\r\nدر موقع حركت از سوكان هوا تاريك شد و راه بدامنهء سراشيبى افتاد كه اسبان با زحمت از آن عبور ميكردند ، قدرى بعد بفلات لم يزرعى رسيديم كه هيچگونه گياه حتى خار هم در آن ديده نميشد .\r\nبطوريكه راننده ميگفت به سمنان نزديك شده‌ايم ولى راه شنزار است و اسبان با زحمت از آن عبور ميكنند . رانندهء ارابه كاملا در خواب بود و از تغير و تشدد ما بيدار نشد ، ناچار يكى از رفقا در پهلوى او نشست تا در موقع لزوم با مشت و سيلى\r\n\r\n","description":"","footnote":"","page_name":" 732 ","page_number":764},
  {"content":"\r\n\r\nاو را از خواب بازدارد .\r\n\r\nسمنان\r\nكاروانسراى منزلگاه در بيرون شهر واقع شده است ، بناى تازه ساز قشنگى است اما هيچ روزنه‌اى در ديوارهاى بيرونى آن ديده نميشود ، گويا معمار سازنده خواسته است خود را از تابش اشعهء آفتاب كاملا طالار بزرك كاروانسراى سمنان\r\nمحفوظ نگاهدارد . دو اطاق كه در آنها به طرف سالون مسقفى باز ميشد در اختيار ما گذاردند ، در وسط سالون حوضى بود كه دائما آب از فواره‌اى در آن ميريخت .\r\nبا اينكه منزل ما وسيع بود رفيق من موسيو ونشن  ( M . Vinchon )  ميل كرد در بالاى بام بخوابد تا بتواند ستارگان درخشان را در آسمان صاف تماشا كند .\r\n\r\n23 سپتامبر\r\nمقارن طلوع آفتاب رفيق من از بام به زير آمد . بطوريكه ميگفت از تماشاى آسمان كاملا بهره‌مند شده و لذتى برده است و بسى آرزو ميكرد كه هميشه چنين خوابگاهى را داشته باشد اما شب از زوزهء شغالان و صبح از هجوم مگسان و تابش آفتاب و صداى كبوتران كمى ناراحت بوده است .\r\n\r\n","description":"","footnote":"","page_name":" 733 ","page_number":765},
  {"content":"\r\n\r\nدر اين موقع در سالون جلوى اطاق ما هياهو و جنب‌وجوشى پيدا شد . قهوه‌چى لوازم چاى را در روى سكوئى مرتب ميكرد . سماور و قورى و استكان و نعلبكى از شدت پاكى و تميزى براق شده و نظر مسافرين را به طرف خود جلب مينمود .\r\nچنين مينمايد كه فخاران ايرانى اسرار و رموز ساختن كاشيهاى فيروزه‌اى رنك را در طى قرون عديده محفوظ نگاهداشته‌اند . حوض هشت‌ضلعى ميان سالون را هم با همين كاشيها كه رنك آنها مانند رنك آسمان صاف و شفاف است و انعكاس مطلوبى دارد ساخته‌اند ، آب حوض هم در مجاورت اين كاشيهاى ظريف درخشان رنك لاجوردى به خود گرفته و شعاع آفتاب كه از روزنهء سقف بدرون سالون تابيده بحوض پر آب و كاشيهاى آن جلوهء مخصوصى داده است .\r\n\r\nكلكسيون مجتهد بزرك سمنان\r\nدر آغاز مسافرت ما تعريف كلكسيون آنتيك مجتهد سمنان را شنيده بوديم و اشتياق فراوانى داشتيم كه آن را تماشا كنيم .\r\nخوشبختانه رئيس تلگرافخانه وسايل آن را فراهم ساخت و وقتى از او خواست تا ما به منزل او رفته گنجينهء گرانبهاى او را تماشا كنيم . البته اين ملاقات با كوشش و زحمت زياد صورت گرفت . مسافرين متعددى براى تماشاى اين گنج به سمنان رفته ولى نتوانسته بودند بديدن آن موفق گردند ، البته نفوذ موسيو سزارى مفتش كل گمرك خراسان هم براى حصول اين ملاقات دخالت كلى داشت .\r\nما بهمراهى راهنمائى كه در بازار انتظار ما را داشت از كوچه‌هاى پرپيچ‌وخم و از ميان ديوارهاى بلند به طرف خانهء مجتهد رفتيم . راه‌پيمائى در اين كوچه‌هاى تنك كه اشعهء آفتاب را كمتر مىبينند خالى از زحمت نبود ، هيچگونه پنجره‌اى در ديوارهاى بلند ديده نميشد فقط جابجا درى براى دخول بخانه‌ها ديده ميشد . سرانجام راهنما قدرى بر سرعت افزود و در خانه‌اى را زد . در باز شد و ما وارد باغى شديم كه پر از درختان ميوه بخصوص تاك و انجير بود .\r\nما را به اطاقى بردند كه چند سكو داشت ، مجتهد و چند نفر ملا در روى آنها\r\n\r\n","description":"","footnote":"","page_name":" 734 ","page_number":766},
  {"content":"\r\n\r\nنشسته بودند . پس از تبادل سلام و تعارفات معمول مجتهد جلو افتاد و ما را دعوت كرد كه بدنبال او برويم . از خيابانى عبور كرديم كه با آجر فرش شده بود و تپه‌هاى پرگلى از هرطرف جلب نظر مينمود ، در آخر باغ عمارت اندرون ديده ميشد كه درهاى آن را كاملا بسته بودند . از پلكانى بالا رفتيم و بدهليزى وارد شديم ، در اين دهليز صندوق آهنى بزرگى قرار داشت . مجتهد بر روى فرشى نشست و ما را مفتخر نموده در پهلوى خود جاى داد ، چند نفر ملا هم همراه ما آمدند . پس از آنكه قليان دست بدست گشت يكى از ملاها گفت جناب آقا براى شما احترامى قائل شدند كه لاك و مهر صندوق را ميشكنند . مجتهد كليد را در قفل داخل نمود و سه دفعه پيچاند ، هردفعه صداى موسيقى مطلوبى از آن شنيده ميشد بعد در صندوق را بلند كرد و اشيائى را كه براى محافظت در ميان كاه گذارده بود بيرون آورد . در ميان آنها سه كوزه قليان كاشى بود كه انعكاس طلائى داشت و مسلما كسانى كه طالب آنها باشند بايد سه برابر وزن آنها طلا بدهند تا بتوانند آنها را مالك گردند . بعد هم چند ظرف چينى ساخت كشور آسمانى را بيرون آورد كه ما با نظر خوبى به آنها نگاه نكرديم ، چند ظرف ساخت دمشق با چند قطعه كاشى كه سابقا روپوش بنائى بودند بما ارائه داد . كاشيها انعكاس و جلوهء خاصى داشتند ، پس از آن هم چند ظرف بما نشان داد كه در 30 يا 40 سال قبل در انگلستان ساخته شده بود .\r\nما بهاى اين كلكسيون را پرسيديم ولى پاسخ قطعى نشنيديم و جلسه با صحبت زياد خاتمه يافت و قرار شد ما در بازار در دكان يك ارمنى منتظر پاسخ قطعى باشيم .\r\nبرحسب قرارداد ما به دكان ارمنى مذكور رفتيم و مدتى هم منتظر شديم ولى كسى را نديديم و چون احساس خستگى كرديم بلند شديم و به طرف منزل رفتيم . در بين راه قاصد مجتهد رسيد و گفت بهاى اين كلكسيون را سه هزار تومان معين كرده‌اند ولى شما بهر قيمتى كه مايل باشيد ميتوانيد آن را خريدارى نمائيد .\r\nقاصدى كه واسطه بود بما اطمينان ميداد كه من حق الزحمه نميخواهم فقط\r\n\r\n","description":"","footnote":"","page_name":" 735 ","page_number":767},
  {"content":"\r\n\r\nتفنك سه تيرى را كه همراه داريد اگر بعنوان يادگار به من مرحمت كنيد متشكر خواهم شد .\r\n\r\nتلگرافخانهء سمنان\r\nمن خواستم قبل از عزيمت از سمنان تلگرافى بفرانسه بكنم و از سلامت خود بخانواده‌ام خبر بدهم ، بنابراين به تلگرافخانه رفتم ، من در هيچ‌جا اداره‌اى به اين سادگى و درعين‌حال منظم و تميز نديده بودم .\r\nادارهء تلگرافخانه در باغ قشنگى واقع بود ، فرش بسيار ممتازى روى زمين افتاده و سيد محترمى روى آن نشسته بود و در پهلوى او كيف كوچكى كه داراى چند ورق كاغذ تلگرافخانهء سمنان\r\nسفيد و قلمدان ظريفى بود قرار داشت . سيد تلگراف ما را با زبان فارسى قبول كرد و گفت ما عين اين تلگراف را بتهران مخابره ميكنيم تا در آنجا به زبان فرانسه ترجمه شود و بوسيلهء خط هند و اروپا بفرانسه مخابره گردد .\r\nبارى چون به منزل رسيديم نايب چاپارخانه بما گفت كه بايد فورا حركت كنيد زيرا ممكن است پستى از تهران يا مشهد برسد و ما مجبور شويم بموجب قانون اسبان\r\n\r\n","description":"","footnote":"","page_name":" 736 ","page_number":768},
  {"content":"\r\n\r\nشما را به پست بدهيم . ما هم آمادهء حركت شديم و از شهر سمنان بيرون آمديم و بلافاصله در بيابان لم يزرعى افتاديم . مدتى در بستر يك درياچهء نمك راه پيموديم . اين درياچه مدت زمانيست خشك شده و جابجا از نمك‌هائى كه از تابش آفتاب ميدرخشد مستور گرديده است . بعد راه در دره‌اى افتاد كه پر از صخره هاى آتش‌فشانى بود و بطوريكه راننده ميگفت در اين راه تا لاسگرد آب وجود ندارد .\r\n\r\nسرخه\r\nدر محلى كه سرخه نام داشت مختصر توقفى كرديم ، در اينجا چند بوقلمون قشنگ ديديم كه مانند طاوس چتر زده بودند ، ما خواستيم يكى از آنها را بخريم ، صاحب آنها نگاهى از روى حقارت بما كرده و گفت مگر كسى هم اين بوقلمون‌ها را ميكشد ، كشتن اين مرغان زيبا گناه است . معلوم شد همانطور كه ما طاووس را براى قشنگى پروبالش در باغهاى خود نگاه ميداريم بوقلمون هم در اينجا احترامى دارد و آن را فقط براى زيبائى نگاهداشته‌اند .\r\n\r\nلاسگرد\r\nمقارن غروب آفتاب به لاسگرد رسيديم . گله‌هاى اغنام و احشام از چراگاه بازگشته و به طرف منازل ميرفتند . دهكده خاموش بود فقط چند نفر دهقان را ديديم كه مشغول آبيارى مزارع بودند ، چند نفرى هم كه براى تماشاى هيكل ما آمده بودند به زودى پراكنده شدند . فقط يك گداى پير باقى ماند كه چشم از چشم ما برنميگرفت و با اينكه چند شاهى به او داديم باز هم بعصاى خود تكيه داده و مشغول تماشاى ما بود .\r\nدر قهوه‌خانه‌اى داخل شديم كه چند نفرى در آن مشغول كشيدن قليان بودند ، ما هم دو فنجان چاى آشاميديم و در ساعت ده و نيم به راه افتاديم و در بيابان براه‌پيمائى ادامه داديم . گاهى صدائى از زير چرخهاى كالسكه شنيده ميشد ، بعد دانستيم كه چرخهاى آن از روى اسكلت شتر يا الاغ مرده‌اى عبور مىكند و استخوانها را ميشكند . ناگهان راننده اسبان را نگاهداشت و با دست اشاره كرد و ما يكدسته گراز را در مقابل ديديم\r\n\r\n","description":"","footnote":"","page_name":" 737 ","page_number":769},
  {"content":"\r\n\r\nمنظرهء دهكدهء لاسگرد در 1848 ( از روى نقاشى ژول لورنس )\r\n\r\n","description":"","footnote":"","page_name":" 738 ","page_number":770},
  {"content":"\r\n\r\nكه با بىاعتنائى از جاده ميگذشتند ، گويا ميخواستند نقل مكان نمايند .\r\n\r\nعبد الله‌آباد\r\nتقريبا نصف شب بود كه به عبد اللّه‌آباد رسيديم و در مقابل قهوه‌خانه‌اى توقف كرديم . عابرين اشكالى در روى ديوار آن كه با گچ سفيد شده بود كشيده بودند . من بتماشاى حاصل دست نقاشان پرداختم اما رفيق من موسيو ونشون از شدت خستگى رفت در باغچه خوابيد و سر خود را بدرختى تكيه داد . تازه خواب رفته بود كه مسافر تازه‌اى وارد شد و الاغ خود را به آن درخت بست ، موسيو ونشون از صداى پاى الاغ بيدار شد و شروع به تغير كرد ، خوشبختانه مسافر آدم نجيبى بود فورا الاغ خود را باز كرد و بدرخت ديگرى بست .\r\nدر اين ايستگاه رفت‌وآمد زياد است ، لاينقطع كاروانهائى باينجا وارد يا از اينجا خارج ميشوند . رانندگان در اينجا توقف ميكنند تا چند فنجان چاى بياشامند و ترياكى بكشند .\r\nقهوه‌چى براى اطرافيان خود سخنرانى ميكرد . من از فصاحت بيان و هوش او تعجب كردم كه بدون فكر تا اين اندازه در سخنرانى ماهر است ولى بعد معلوم شد كه او فقط يك داستان را حفظ كرده و براى كسانى كه تازه وارد ميشوند نقل مىكند . در هرحال مسلم بود كه مستمعين چيزى به او نخواهند داد و سرانجام ما بايد حق الزحمهء او را بپردازيم .\r\n\r\n24 سپتامبر\r\nناحيه‌اى كه امروز در آن راه مىپيمائيم از تمام بيابانهائى كه تاكنون ديده‌ايم خراب‌تر است ، هيچگونه گياه خشكى هم در آن ديده نميشود كرانهء آن هم پديدار نيست ، جابجا رسوبات نمك در آن ديده مىشود كه از تابش آفتاب درخشندگى خاصى پيدا كرده است . در طرف افق جبال مرتفعى سر برآورده و زمين پر از سنك‌ريزه‌هائى است كه در ميان آنها تكه‌هاى صدف حيوانات دريائى ديده مىشود . مسيل خشك بسيار عميقى هم در طرف راست جاده امتداد دارد .\r\nبرجى هم مانند هرم مثلث شكلى در آنجا وجود داشت و بطوريكه ميگفتند در زمانهاى پيش يكى از رؤساى قبايل در آن منزل داشته و مشغول راهزنى بوده و مالياتى بطور دلخواه\r\n\r\n","description":"","footnote":"","page_name":" 739 ","page_number":771},
  {"content":"\r\n\r\nاز مسافرين بدبخت ميگرفته است .\r\nپس از عبور از پيچى ، راه در حفرهء بزرك سراشيبى افتاد و ارابهء حامل لوازم سفر ما سرنگون گرديد . ناچار توقف كرديم و مدتى وقت خود را صرف محكم كردن بار آن نموديم تا مبادا بار ديگر سرنگون شود و اشياء گرانبهاى ما شكسته و نابود گردد .\r\n\r\nده‌نمك\r\nايستگاهى كه ما ميبايستى در آن ناهار صرف كنيم موسوم است به ده‌نمك . واقعا اسم بامسمائى است زيرا كه در اينجا هيچگونه محصولى نميرويد ، فقط مختصر هندوانه‌اى در آن كاشته‌اند . در اينجا بما بسيار سخت گذشت حرارت به 40 درجهء سانتيگراد رسيده بود ، ما چند ليوان آب شور و چند فنجان چاى نمك‌دار آشاميديم و به راه ادامه داديم .\r\nراه از بيابان خشك يكنواختى عبور مىكند ، فقط گاهى بمسيل‌هاى خشكى برميخوريم كه بستر آنها از زيادتى نمك در آفتاب ميدرخشد . پس از دو ساعت راه‌پيمائى به جائى رسيديم كه فقط يك درخت گز در كنار جويبار كوچكى سر برآورده و ملخ‌هاى سبزرنگى در بالاى آن در پرواز بودند . چشمه‌اى كه در ميان صخره‌ها ميجوشيد نشان ميداد كه اينجا توقفگاه مسافرين است . در طرف افق دهكده‌هائى ديده ميشد كه در مركز آنها يك تپهء مصنوعى مرتفعى واقع شده بود . از قرار معلوم سابقا در روى اين گونه تپه‌هاى مرتفع دهكده را بنا ميكردند تا از حملهء تركمانان جلوگيرى نمايند .\r\n\r\nعلىآباد\r\nساعت چهار بعدازظهر به علىآباد وارد شديم . راجع براهى كه طى كرده‌ايم و راهى كه در پيش داريم صحبت بميان آمد ولى هيچكس اندازهء دقيق فرسخ‌ها را نميدانست . اتفاقا چاى اينجا خوب بود و ما تقريبا هريك 15 فنجان چاى آشاميديم . من چون بيكار بودم دوربين عكاسى را بدست گرفته و از سكنهء دهكده عكسهائى گرفتم . تمام تماشاچيان مرا ساحر و جادوگر مىپنداشتند و از اينكه من دست خود را در كيسهء سياهى فروبرده و عكس آنها را بخودشان نشان\r\n\r\n","description":"","footnote":"","page_name":" 740 ","page_number":772},
  {"content":"\r\n\r\nخرابه‌هاى كاروانسراى ده‌نمك در سال 1848 ( از روى نقاشى ژول لورنس )\r\n\r\n","description":"","footnote":"","page_name":" 741 ","page_number":773},
  {"content":"\r\n\r\nميدادم به كلى مات و مبهوت شده بودند . رانندگان هم كه يك لحظهء قبل به يكديگر دشنام ميدادند و گلوى يكديگر را ميفشردند كينه‌هاى خود را فراموش كرده و برادروار نماى بيرون كاروانسراى ده نمك\r\nدر اطراف من ايستاده و بتماشاى كارهاى من پرداخته بودند . دو صف تماشاچى بعضى نشسته و ديگران در عقب سر آنها ايستاده و كاملا متوجه من بودند . در پشت سر\r\n\r\n","description":"","footnote":"","page_name":" 742 ","page_number":774},
  {"content":"\r\n\r\nآنها هم مسافرين و زارعين بودند كه بچوبها و بيل‌هاى خود تكيه داده بودند ، در روى بام خانه‌اى هم خانواده‌ها جمع شده و مشغول تماشاى عكسبردارى من بودند . خوشبختانه دلاك مشغول ريش‌تراشى است\r\nعمليات من در خسوف واقع شد زيرا كه دلاكى هم در گوشه‌اى مشغول كشيدن دندان مسافرى شد و تماشاچيان براى تماشاى كشيدن دندان از دور من پراكنده شدند .\r\n\r\n","description":"","footnote":"","page_name":" 743 ","page_number":775},
  {"content":"\r\n\r\n\r\nدلاك دندان‌كش\r\nدلاكى بمرد مسافرى نزديك شد و لنك قرمزى بدور گردن او پيچيد و مشغول اصلاح ريش او گرديد . اين دلاك بر همكاران اروپائى خود امتيازى داشت زيرا كه تمام لوازم كار خود را بكمر چرمى كه در كمر داشت آويخته بود ، قيچى و تيغ دلاكى و ساير لوازم او در غلافهاى چرمى جاى داشت .\r\nابتدا با قمقمه آبى در دست خود ريخت و زير چانهء مشترى را خوب مالش داد و پس از مالش با تيغ زير چانهء او را تراشيد و با مقراض ريش او را اصلاح كرد و چون كارش تمام شد آئينهء كوچكى از جيب خود درآورد و به مشترى داد تا صورت و ريش خود را ببيند مشترى هم با فرستادن صلوات روى خود را در آئينه ديد و چند شاهى به او داد .\r\n\r\nديانت قهوه‌چى\r\nبارى ما دو ساعت قبل از غروب آفتاب به راه افتاديم ولى ارابهء لوازم را با على قبلا فرستاده بوديم ، همين كه سوار شديم قهوه‌چى آمد و در نهايت خضوع از ما مطالبهء پول چاى كرد و چون گفتيم على پول تو را داده است به امام رضا قسم خورد كه نوكر شما چيزى به من نداده است و اصرارى در گرفتن پول داشت من به او گفتم بيا در ركاب كالسكه بايست تا به ارابه برسيم و از على بپرسيم كه آيا تو طلبكار هستى يا نه و اگر ثابت كردى كه چيزى به تو نداده است من علاوه بر پول انعامى هم به تو خواهم داد ، قهوه‌چى از اين پيشنهاد من خود را به عقب كشيد و با گفتن چند كلمه دشنام رفت .\r\n\r\nمازندران\r\nاكنون بناحيه‌اى وارد ميشويم كه پر از سنك و باتلاق و در نهايت سبزى و خرمى است ، اين ناحيه را مازندران ميگويند و در فاصله‌هاى سيصد يا چهارصد مترى اتصالا به رودخانه‌اى برميخوريم كه آب زيادى در آن جاريست ، آبها صاف و بىآلايش است . اين آبها از درهء حاصلخيزى كه بكوهستان منتهى ميگردد سرازير مىشود ، دهكده‌ها تمام آباد و پر از محصول است . ما تاكنون بچنين ناحيهء آبادى برنخورده بوديم ، رونق و آبادى اين ناحيه از فراوانى آب است ، جابجا به نيزارهائى ميرسيم كه در آنها درخت گز هم روئيده است . ملخ‌هاى دراز سبزرنگى در\r\n\r\n","description":"","footnote":"","page_name":" 744 ","page_number":776},
  {"content":"\r\n\r\nبالاى اين نيزارها كه پر از گياهان معطر ميباشند در پرواز هستند ، اگر جابجا زمين مرتفع سنگلاخى ديده نميشد ما تصور ميكرديم كه در بهشت موعود وارد شده‌ايم ، در همه‌جا زمين خوب شخم خورده و پنبه و كرچك زيادى در آن روئيده است .\r\nناحيه‌اى كه ما در آن راه ميپيمائيم سابقا متعلق بخان مقتدرى بوده است . هنوز هم قلعهء بلند و محكم مسكونى او در بالاى تپه‌اى سر به آسمان ميسايد و مرور زمان هم نتوانسته است به اين بناى مرتفع آسيبى برساند . در قسمت فوقانى ديوار قلعه روزنه‌هائى براى تيراندازى ديده مىشود و نشان ميدهد كه صاحب اين قلعه گاه‌بگاه با دشمنانى سروكار داشته است .\r\nدر حين عبور از اين دشت پرآب ما افسوس خورديم كه چرا اين آبها كه ممكن است وسايل معيشت ملت بزرگى را فراهم سازد اينطور بيهوده در باتلاقها فرورفته و تلف مىشود و اگر اين آب زياد با وسايل و قواعد علمى مصرف شود ممكن است چند صد كيلومتر از اراضى باير را نيز مشروب و حاصلخيز نمايد و وسايل معيشت جمع كثيرى را فراهم سازد . البته اين كار با سرمايهء مهمى بايد انجام يابد و مسلما نبايد چنين انتظارى را از دولت و ملت ايران داشت .\r\n\r\nقشلاق\r\nمقارن غروب آفتاب بچاپارخانه قشلاق رسيديم كه ايستگاه باصفاى خوبيست ولى ما مايل بماندن نيستيم و ميخواهيم زودتر حركت كنيم . نايب چاپارخانه با ميل ما مخالفت مىكند و ميگويد قبل از ساعت يازده نميتواند اسب براى ما حاضر كند بنابراين ما تختخوابهاى خود را در بالاخانه‌اى كه روى سردر كاروانسرا بود مرتب نموديم ، اما اين بالاخانه مانند فانوس بىپرده‌ايست كه از هرطرف باد به آن ميوزد ، نه در دارد و نه پنجره و براى كسانى خوب است كه مجبور باشند در هواى آزاد زندگانى كنند . خوشبختانه با چادرهائى كه همراه داشتيم توانستيم سه طرف آن را مسدود نمائيم .\r\n\r\n","description":"","footnote":"","page_name":" 745 ","page_number":777},
  {"content":"\r\n\r\nقدم‌زنان در بالاى بام بتماشاى دهكده پرداختيم . اغلب سكنه در خواب بودند و فقط جابجا فانوس روشنى ديده ميشد . در انتهاى دهكده هم بام مرتفع يخچالى پديدار بود . قدرى دور تر برجى بود كه براى ديده‌بانى ساخته بودند و جبال مرتفعى هم در اطراف دهكده ديده ميشد ، ناگهان صداى داد و فريادى سكوت شب را بر هم زد و در زير ديوار منزل ما هياهوئى بلند شد ، چون نگاه كرديم ديديم كه نايب چاپارخانه دو راننده را تأديب مىكند و آنها داد و فرياد ميكنند .\r\n\r\nبيدار شدن سكنه از خواب\r\n25 سپتامبر - ديروز در موقع ورود بقشلاق كاروانى را در آنجا ديديم كه داراى تخت روان و كجاوه و پالكى زياد بود و زنان اعيان و ثروتمندان در آن‌ها جاى داشتند ، چون هوا تاريك بود من نتوانستم از اين كاروان عكسى بگيرم . امروز صبح قبل از طلوع آفتاب خواستم اين كار را انجام دهم متأسفانه چون ماشين عكاسى را برداشته بسراغ آن رفتم معلوم شد كه شبانه حركت كرده و از آنجا رفته است و بجاى آن يكعده سوارى را ديدم كه تفنگهاى خود را به ديوار تكيه داده و در كنار رودخانه مشغول وضو گرفتن هستند .\r\nبنابراين برگشته و در روى بام بتماشاى سكنه پرداختم كه تازه از خواب بيدار شده بودند ، پاره‌اى از زنان آتش‌گردانى را بدور دست ميچرخاندند تا آتشى فراهم سازند و در سماور بريزند . در جاى ديگر اعضاء خانواده‌اى هنوز در خواب بودند و فقط زنى كه گويا مادر اين خانواده بود بلند شده و از بام به زير ميرفت تا صبحانهء خانواده را فراهم نمايد . قدرى دور تر دو دختر جوان از بستر خواب برخاسته و چادر بسر انداختند و فرشى را كه روى آن خوابيده بودند جمع كردند و آن را در روى شانه به طرف پائين بردند .\r\n\r\nعزيمت از قشلاق\r\nبارى پس از گفتگوى زياد ما بارهاى خود را بار كرده و عازم حركت شديم اما متأسفانه نايب چاپارخانه بما گفت كه يكى از اسبان فرار كرده است و ناچار بايد صبر كنيم تا آن را بياورند . دو نفر مهتر دو اسب\r\n\r\n","description":"","footnote":"","page_name":" 746 ","page_number":778},
  {"content":"\r\n\r\nديگر را باز كرده سوار شدند و بدنبال اسب فرارى رفتند و پس از مدتى او را گرفته آوردند و بكالسكه بستند .\r\n\r\nرودخانهء شور\r\nما از كنار رودخانه‌اى عبور كرديم كه هيچگونه گياهى در اطراف آن ديده نميشد و بجاى همه‌چيز پر از نمك بود . پس از عبور از گردنه‌اى دوباره بدره‌اى سرازير شديم كه نباتات باتلاقى و نى زيادى در آن روئيده بود و چشمه‌هاى كوچكى هم در دامنه كوه ديده ميشد كه بهم پيوسته و از آنها نهرى تشكيل يافته بود ، ماهيان كوچك قشنگى در اين نهر مانند برق در حركت بودند ، قدرى دور تر دره وسعتى پيدا كرد ، سنگهاى بسيار بزرگى از كوه غلطيد ، و در ته دره ريخته بود . سنگ‌ريزه‌هاى الوانى هم كه بعضى برنك زنگار مس و بعضى سبز يا زرد يا قرمز بودند در كنار راه ديده ميشد . از دور هم بناى خرابى پيدا بود كه شايد سابقا قلعه يا كاروانسرائى بوده است .\r\n\r\nايوان‌كى\r\nدر مقابل قهوه‌خانه‌اى توقف كرديم تا اسبان نفسى تازه كنند .\r\nدر اينجا زوار و گوسفندان و مرغان خانگى مخلوط شده بودند كمى بعد حركت كرده به ايوان‌كى رسيديم ، اينجا دهكدهء بزرگى است كه در كنار رودخانهء جاجرود واقع شده است . اين رودخانه مانند رودخانه‌هاى مهم اروپا پر از آب است . يك پل آجرى هم در روى آن واقع است كه به نظر ميآيد در چهار قرن پيش ساخته شده باشد . رانندهء ما عبور از رودخانه را بر اين پل ترجيح داد . اكنون در اين رودخانه كه در موقع بهار عرض آن به نيم كيلومتر ميرسد فقط دو شعبه آب جاريست و چرخهاى كالسكه تا محور در آن فرورفته است ، يكدسته از پسران روستائى نيز در آب مشغول شناورى هستند .\r\nدر طرف ديگر رودخانه ، چاپارخانه واقع است و ما بايستى ناهار را در اينجا صرف نمائيم . بالاخانهء تميزى كه در بالاى سردر كاروانسرا بود در اختيار ما گذاردند ،\r\n\r\n","description":"","footnote":"","page_name":" 747 ","page_number":779},
  {"content":"\r\n\r\nاين اطاق به نايب چاپارخانه تعلق داشت و بدون آنكه اشياء و لوازم خود را بيرون ببرد آن را بما واگذار كرد و معلوم بود كه بما اعتماد تامى دارد ولى ما در اطاق نمانده و در ايوان كوچكى كه مشرف بر رودخانه بود و منظرهء مطلوبى داشت منزل كرديم .\r\nپس از استراحت مختصرى چون اسبان هنوز جو ميخوردند من در ساحل رودخانه قدم زدم تا از سكنهء آنجا عكسى بردارم ولى زنان بومى از ديدن ماشين عكاسى فرياد زدند « عكس » و روى خود را پوشيده فرار كردند .\r\nمؤلف كتاب وژان ونشون در نزديكى ايوان‌كى\r\nمقارن دو ساعت بعدازظهر كالسكه حاضر شد . راننده سردارى قرمزى پوشيده بود و بچالاكى در جلوى كالسكه جاى گرفت اين راننده كاملا مسلح بود در پهلوى چپ يك كارد بزرك و يك رولور آويخته و در پهلوى راست قمهء پهن و بلندى داشت و تقريبا يكصد فشنك هم در كمر او ديده ميشد و دعائى هم بوسيلهء زنجيرى به گردن آويخته بود .\r\nابتدا با سرعت حركت ميكرد و نزديك بود دخترى را كه در كنار جاده مشغول شستن لباس بود در زير چرخ اندازد اما دختر چون چشمش به اسبان و كالسكه افتاد جيغ كشيد و چادر و لباسهاى شسته را بر جاى گذارد و بسرعت فرار كرد و بمادر خود پناهنده شد .\r\n\r\n","description":"","footnote":"","page_name":" 748 ","page_number":780},
  {"content":"\r\n\r\nيكى از خانم‌هاى اعيان ايرانى در اندرون خانهء خود - از روى نقاشى تانكوئينى 1817\r\n\r\n","description":"","footnote":"","page_name":" 749 ","page_number":781},
  {"content":"\r\n\r\nاكنون ما از تهران تقريبا 17 فرسخ فاصله داريم ولى گمان نميكنيم كه امشب بتهران برسيم . موقع ظهر در قهوه‌خانه‌اى توقف كرديم كه در روى نهر آبى ساخته شده بود و در اطراف آن هم مختصر زراعتى ديده ميشد . قهوه‌چى در صورتى كه ميدانست قدرى پائين‌تر ، از اين آب ميآشامند هرچه داشت در اين نهر مىشست و تفالهء چاى را هم در آن ميريخت .\r\nدر اين محل بيك عده سوار هم برخورديم كه مسلح به تفنگهاى مارتين بودند .\r\nيكى از آنها مدتى در پهلوى كالسكهء ما اسب ميراند و با راننده صحبت ميكرد ، بعد هم دسته‌هاى زوار رسيدند و در پشت آنها يك قطار شتر ميآمد كه موقرانه حركت ميكردند ، اينجا آخرين بيابانيست كه بايد طى كنيم زيرا كمى بعد بجلگهء تهران وارد ميشويم .\r\n\r\nورامين\r\nكمى بعد وارد دشت ورامين شديم در هرقدم نهر آبى بود كه از كوهستان سرازير ميشد ، بمزارع سبز و خرمى برخورديم ، زارعين بسيار در مزارع مشغول كار بودند . ما بتماشاى يك قرقى مشغول شديم كه در هوا پرواز ميكرد و ناگهان به زمين فرود آمد و مرغى را شكار كرد . در اينموقع ما از بيابان لم يزرعى بيرون آمده بوديم و از ديدن اين ناحيهء پرحاصل لذت ميبرديم . يكى از خصائص كشور ايران همين تغيير منظرهء ناگهانى است ، مسافر ناگهان از بيابان سوزان لم يزرعى وارد محلى مىشود كه پر از آب و سبزه و آبادانى است .\r\nاكنون آفتاب قوس نزولى را طى مىكند ، شترانى را مىبينيم كه از افغانستان بايران آمده و بار خود را در تهران گذارده و براحتى مراجعت مينمايند . دشت مانند تابلوى دورنمائى است كه بدست نقاشان ژاپنى با نقشهاى برجستهء طلائى مطلوبى در زمينهء سياهى ساخته شده باشد . از دور دهكده‌اى ديده مىشود كه در دامنهء كوه واقع است و از تابش اشعهء آفتاب منظرهء مخصوصى دارد .\r\n\r\n","description":"","footnote":"","page_name":" 750 ","page_number":782},
  {"content":"\r\n\r\n\r\nراه شوسهء رسمى\r\nدر طرف راست جاده ادارهء طرق و شوارع مشغول كشيدن يك راه شوسه رسمى است كه بايد در مدتى كه طول آن معلوم نيست تهران را به اين نواحى اتصال دهد ، مهندسينى كه مشغول ساختن راه هستند چنين به نظر ميآيد كه از فن راهسازى اطلاعى ندارند ، در جائى كه زمين سخت است و احتياج به تعمير ندارد خاك زيادى ريخته‌اند و معلوم است كه هرگز اين تودهء خاك ماشين جاده‌كوبى را نخواهد ديد ، يكى ديگر از دلايل عدم اطلاع آنها اين است كه راه را از پهلوى دو حفرهء بسيار عميق امتداد داده‌اند . رانندگان احتياط را از دست نميدهند و هرگز در چنين راهى داخل نميشوند زيرا كه ميدانند در صورت دخول در اين راه به زحمت خواهند افتاد . رفيق من موسيو ونشون ميگويد : « البته اين راهى است كه بايد از كنار آن عبور كرد زيرا كه اگر در آن وارد شوند بمصيبت و بدبختى گرفتار خواهند شد » .\r\n\r\nشريف‌آباد نزديك تهران\r\nبارى در ساعت پنج و نيم بعدازظهر بشريف‌آباد رسيديم ، ما مكرر در ايران به اين نام برخورده‌ايم . در اين دهكده يك عده آهنگر و نعلبند و پالان‌دوز و سراج مشغول كار هستند كه زندگانى آنها از عبورومرور مسافرين تأمين ميگردد .\r\nباغهاى باصفاى محصورى مسافرين را بسايهء درختان خود دعوت مىكند . در اينجا اسبان را فورا عوض كردند و ما به حركت ادامه داديم و تقريبا ساعت شش بعدازظهر بخاتون‌آباد رسيديم .\r\n\r\nخاتون‌آباد\r\nاين چاپارخانه آخرين ايستگاهى است كه اسبان را در آن عوض ميكنند ، كاروانسراى بسيار خوبى دارد . ما بسى مايل بوديم كه زودتر حركت كرده و شب به تهران برسيم ولى نايب چاپارخانه مخالفت كرد و گفت :\r\nشما بايد از رفتن صرفنظر كنيد زيرا كه در ساعت 3 يا 4 بعد از نصف شب بتهران خواهيد رسيد و در آنموقع دروازه‌ها باز نيست و شما مجبور ميشويد كه اقلا مدت سه ساعت\r\n\r\n","description":"","footnote":"","page_name":" 751 ","page_number":783},
  {"content":"\r\n\r\nرستم در ميان ديوها و جن‌ها\r\n\r\n","description":"","footnote":"","page_name":" 752 ","page_number":784},
  {"content":"\r\n\r\nدر پشت دروازه معطل و سرگردان بمانيد و بنابراين بشما سخت خواهد گذشت ، بهتر آن است كه در همينجا بمانيد و صبح زود حركت كنيد .\r\nنصايح نايب تقريبا قانع كننده بود زيرا كه با دليل حرف ميزد و ما ناچار به پيشنهاد او تن درداديم و در آنجا مانديم .\r\nما بسى مايل بوديم كه بدانيم وجه تسميه اين دهكده چيست و چرا آنجا را خاتون‌آباد ميگويند ولى كسى نتوانست پاسخ مثبتى بما بدهد . شب نايب چاپارخانه نزد ما آمد و براى سرگرم كردن ما داستان دندانساز ناصر الدين شاه را كه يكنفر سوئدى بود براى ما نقل كرد .\r\n\r\nداستان دندانساز شاه\r\nاو گفت : « ناصر الدين شاه به شوخى و تفريح ميل زيادى داشت و بجراح دندانساز خود لقب فك الملك داده بود ، البته هركس چنين لقبى را مىشنيد بىاختيار خنده ميكرد ولى اين لقب برعكس ساير القاب چندان بىمناسبت نبود . اين هنرمند علاوه بر آنكه در دندانسازى تخصصى داشت از هنر يخ‌بازى هم بىبهره نبود و در زمستان كه معمولا در تهران هوا فوق‌العاده سرد مىشود و آب يخ مىبندد كفش يخ‌بازى فولادين خود را به پا ميكرد و در روى يخها ببازى ميپرداخت و هنر خود را در اين فن نشان ميداد ، شاه هم از تماشاى بازيهاى او بسيار سرگرم ميشد و مهارت او را در اين فن ميستود .\r\nروزى شاه به خيال تفريح افتاد و به قفل‌ساز دربارى امر كرد كه چند جفت كفش فولادى مانند كفشهاى دندانساز بسازد . پس از آنكه كفشها حاضر شد چند نفر از وزراى خود را احضار كرد و آنها را مجبور نمود كه كفشهاى فولادى را پوشيده و با دندانساز يخ‌بازى كنند . آنها هم ناچار اطاعت كرده كفشها را پوشيدند و با دندانساز قدم در درياچهء يخ‌بسته گذاردند و چون خواستند بتقليد دندانساز در روى يخ حركت نمايند همه يكى بعد از ديگرى افتاده مانند نعش روى يخ نقش بستند و دندانساز كه در اين فن ماهر بود با كفشهاى خود ضربات سختى به آنها ميزد .\r\n\r\n","description":"","footnote":"","page_name":" 753 ","page_number":785},
  {"content":"\r\n\r\nشاه هم كه ميخواست به اين وسيله تفريحى كرده باشد و چند لحظه خود را از افكار پريشان مملكت‌دارى فارغ سازد اين اوضاع را تماشا ميكرد و قاه‌قاه ميخنديد .\r\nدندانساز هم مانند شكارچى ماهرى كه خرگوشانى را شكار كند دست آنها را گرفته و كشان‌كشان از درياچه بيرون ميآورد و اين خرگوشان زنده را بشاه تقديم ميكرد .\r\n\r\n26 سپتامبر\r\nاكنون بيش از چهار فرسخ از تهران فاصله نداريم و چون شب را هم استراحت كرده‌ايم بشاشت و سرورى داريم ، تنها نگرانى ما اين است كه صبح از خوردن شير محروم مانده‌ايم زيرا كه شب شير براى صبح تهيه كرده و در ظرفى ريختيم و سرپوش سنگينى بر روى آن گذارديم ولى شبانه گربهء مجرب ماهرى با سروكله و پنجه‌هاى خود سرپوش را بدور انداخته و تمام شير را خورده بود .\r\n\r\nاسب سركش\r\nنظر باينكه فاصلهء زيادى از پايتخت نداشتيم رانندگان براى حركت فعاليتى بروز نميدادند ولى ما آنها را مجبور به حركت كرديم و چون مقدارى راه پيموديم راننده توقف كرد تا بچرخهاى كالسكه نگاه كند و مطمئن شود كه نقائصى در كار نيست و بما گفت : اسبان ارابه خوب هستند فقط يكى از آنها سركش و خطرناك است . او پس از آنكه كار خود را انجام داد حركت كرد ، ناگهان صدائى از عقب سر شنيديم و چون برگشتيم ديديم كه تمام اسبان ارابه ديوانه‌وار بسرعت به طرف ما ميآيند . رانندهء ما كه ميرزاى چاپارخانه بود و فقط زبانش مانند قلمش تند كار ميكرد و از رانندگى اطلاع درستى نداشت از ديدن اسبان اضطرابى پيدا كرد و فورا به زمين پريد و مهار اسبان را رها كرد و آنها را به حال خود گذاشت ، ما نيز فورا پياده شديم اما ارابه مانند پاره‌يخى كه از قلهء كوه جدا شده باشد و بسرعت در دامنهء كوه بغلطد به طرف ما ميآمد و راننده هم نميتوانست اسبان را نگاهدارد و نزديك بود كه ارابه بكالسكه برخورده و هردو دستگاه خرد و شكسته شود ، اما خوشبختانه نميدانم چطور شد كه ارابه بدون برخورد با كالسكه از پهلوى آن گذشت .\r\n\r\n","description":"","footnote":"","page_name":" 754 ","page_number":786},
  {"content":"\r\n\r\nعلى بيچاره هم از وحشت به طرف بيابان فرار ميكرد . در اين ضمن رانندهء ارابه مهارتى بروز داد و اسبان را در جادهء تازه‌ساز پر از خاك انداخت كه در فاصلهء كمى چرخهاى آن در خاك فرونشست و اسبان ديگر نتوانستند بسرعت و سركشى خود ادامه دهند و ما از مخمصه خلاص شديم .\r\nخلاصه پس از مدتى راه‌پيمائى گنبد شاه عبد العظيم را از دور ديديم كه در ميان واحهء سبزى سر برآورده بود .\r\n\r\nدر حوالى تهران\r\nما در دره‌اى راه ميپيمائيم كه در طرف راست آن جبال مرتفعى واقع شده و دامنه آن زردرنك به نظر ميآيد اما در قلهء آن لكه‌هاى سياه‌رنگى ديده مىشود كه از سايهء ابرها توليد شده است . قلهء كوه دماوند هم كه ارتفاع آن تقريبا به 5915 متر ميرسد به خوبى نمايانست .\r\nهمين كه بانتهاى دره رسيديم جلگه تهران پديدار گرديد . شهر در ميان باغها و اشجار زياد سبز و خرم ناپديد شده بود . خيابانهاى مشجرى از پايتخت به طرف كوهستان امتداد داشت . منزل ييلاقى شاه و درباريان او در دامنهء همين كوهستانها واقع شده است ، دهكده‌اى را هم بما نشان دادند كه سفراى دول خارج در تابستان به آنجا ميروند .\r\nدر طرف چپ ما قلعهء معروف خاموشى يا دخمهء گبران در دامنهء كوه كم‌ارتفاعى ديده مىشود ، در نزديكى تهران چاپارخانه‌ايست كه بايد در آنجا اسبان را عوض كنند اين چاپارخانه ساختمان خوبى دارد و برعكس نظايرش كه داراى گنبدى بودند سقف آن مسطح و كمى سراشيب و بجاى خشت خام تمام با آجر ساخته شده است و رويهمرفته منظرهء خوش‌نمائى دارد . چون اسبان در هواى گرم راه پيموده‌اند زياد تشنه شده‌اند . آب را از چاه با دلو ميكشند و با سطل بحيوانات ميدهند . خلاصه پس از مدتى توقف حركت كرديم . در راه به لاشه‌هاى شتر و الاغهاى مرده برميخورديم كه گوشت آنها را شغالان و كفتارها و سگها خورده بودند و فقط در دست و پا و كلهء آنها پوستى بر روى استخوان ديده ميشد . در اين آخرين ايستگاه كالسكه ما را عوض كردند\r\n\r\n","description":"","footnote":"","page_name":" 755 ","page_number":787},
  {"content":"\r\n\r\nيكى از دروازه‌هاى تهران در سال 1848 ( نقاشى ژول لورنس )\r\n\r\n","description":"","footnote":"","page_name":" 756 ","page_number":788},
  {"content":"\r\n\r\nزيرا كه در اين راه طولانى فرسوده و شكسته شده بود و بيم آن ميرفت كه ما را به مقصد نرساند . با اينكه اين وسيله نقليهء فنر ندارد محكم است . از قراريكه ميگفتند اينها را يك كلنى آلمانى كه در روسيه اقامت دارد ميسازد و از راه تفليس و جلفا و تبريز به ايران ميفرستد .\r\nبارى هرقدر بتهران و باغهاى مشجر آن نزديك ميشديم آثار حيات بيشتر محسوس ميشد ، پروانه‌هاى درشت خاكسترىرنك كه چشمان بزرگى در روى بالهاى خود داشتند در كنار راه در پرواز بودند . عدهء زيادى از مرغان كوچك قشنك برنك فيروزه‌اى كه خالهاى طلائى بالهايشان جلوه‌اى داشت در روى سيم تلگراف نشسته بودند و پر و بال آنها از تابش آفتاب درخشندگى خاصى داشت ، اين مرغان كوچك از عابرين وحشتى نداشتند و بعضى هم كه در پرواز بودند از بالاى سر اسبان و يا از مقابل دهان آنها عبور مينمودند .\r\n\r\nقبرستان تهران\r\nدر پيچ‌وخمهاى راه گاهى قسمتى از شهر تهران ديده ميشد ، كمى بعد بقبرستان وسيعى رسيديم كه كرانهء آن پيدا نبود و در آن گنبدهاى كم‌ارتفاع و چهارطاقىهائى بنا كرده بودند . در حال عبور از اين قبرستان روايات الف ليل بخاطرمان آمد كه در هرصفحه ميگويد : « مسافرين ديررسيده چون دروازهء شهر را بسته مىبينند بمقابر بيرون شهر پناهنده ميشوند » . در اينجا دستورهاى بهداشتى مراعات نشده است ، از بوى عفونتى كه استشمام مىشود ميتوان حدس زد كه قبرها عمقى ندارند .\r\nدر نزديكى شهر يخچالهائى را ديديم كه داراى ديوارهاى بسيار بلندى بودند . در زمستان حفره‌هائى را كه در پهلوى اين ديوارهاست از آب پر ميكنند تا يخ ببندد ، بعد يخ‌ها را در انبارهاى مسقفى ميريزند و براى تابستان ذخيره ميكنند . يخ‌بازان در هنگام زمستان ميآيند و در روى اين حفره‌ها يخ‌بازى ميكنند .\r\n\r\n","description":"","footnote":"","page_name":" 757 ","page_number":789},
  {"content":"\r\n\r\n\r\nدروازهء خراسان\r\nما از دروازهء خراسان وارد شهر شديم . سردر اين دروازه و حواشى آن با كاشى زينت شده است . اما اين كاشيها زردرنك است و جلوهء كاشيهاى قديمى را ندارد . ديدن آنها مسافر را بحيرت مياندازد كه دروازهء خراسان\r\nچگونه صنعتگران ايرانى بطور بىقيدى كار ميكنند و اسرار و رموزى را كه نياكانشان در ساختن كاشيهاى ظريف به كار ميبرده‌اند فراموش كرده‌اند . رويهمرفته اين كاشيها بسيار بدنما هستند و سليقه و دقتى در فراهم نمودن آنها به كار نرفته است .\r\nچون از دروازه وارد شهر شديم باز هم آبادى درستى ديده نميشد ، از هرطرف اراضى وسيعى را ميديديم كه مسافرين از ميان آنها بطوريكه در خارج ديديم عبور مينمودند .\r\nنخستين آثار تمدن كه جلب نظر ما را كرد كارخانهء گاز بود كه دودكشهاى آجرى بلندى داشت . بعد بمحلهء پائين شهر وارد شديم كه در آن دكانها و قهوه‌خانه‌اى ديده ميشد . دومين اثر تمدنى كه به آن برخورديم خط ترامواى بود كه در بعضى محلات شهر\r\n\r\n","description":"","footnote":"","page_name":" 758 ","page_number":790},
  {"content":"\r\n\r\nدروازهء ميدان مشق در ميدان توپخانه\r\n\r\n","description":"","footnote":"","page_name":" 759 ","page_number":791},
  {"content":"\r\n\r\nكشيده شده است . قدرى بعد وارد محلهء يهوديان شديم و از خيابانى عبور كرديم كه دكانهاى آهنگرى و اسلحه‌سازى و مسگرى در آن ديده ميشد . پس از آن بدروازهء ديگرى رسيديم و وارد ميدان توپخانه شديم . وزارتخانه‌ها و تلگرافخانه و بانك انگليس و غالب ادارات در جنب همين ميدان واقع شده‌اند و در وسط اين ميدان معجرى آهنى است كه در چهار زاويهء آن چهار توپ بزرك متعلق بقرن هجدهم قرار دارد .\r\nيكنفر قوشچى تكيه بمعجر داده و در خواب بود و چون سرش به طرف پائين ميافتاد بمنقار قوشى كه در دست داشت برميخورد و قوش پر ميزد و صاحب خود را بيدار ميكرد .\r\n\r\nهتل فرانسه\r\nپس از عبور از چند پيچ‌وخم بمحلهء اروپائيان وارد شديم و رفتيم بهتل فرانسه . اين هتل را مادام برنااوت  Bernaout  تأسيس كرده و از هموطنان خود با كمال مهربانى پذيرائى مىكند .\r\nاز پلكانى عبور كرده وارد اطاقى شديم كه به طرز اروپائى مرتب شده بود . پس از مدت سه هفته راه‌پيمائى در بيابانها اكنون به منزل راحتى وارد شده‌ايم ، اين منزل و اثاثهء آن تأثير خاصى داشت و ما از استراحت كردن در آن لذتى برديم اما نظر باينكه مدتها در بيابان و هواى آزاد بسر برده بوديم چنين به نظر ما ميآمد كه هواى اين اطاق براى تنفس ما كافى نيست . زندگانى در كاروانسراهاى ويران كيفيت ديگرى دارد و مثل اين است كه ما از ترك يك چنين زندگى متأسف هستيم .\r\n\r\nملاقات در سفارت فرانسه\r\nامروز برحسب وظيفه بملاقات سفير فرانسه موسيو دولامارتينير  M . de la Martiniere  رفتيم ، سفارت فرانسه در يكى از محلات خوب اين شهر واقع شده است . از خيابانهاى عريض و طويل مشجرى عبور كرديم و بدر باغ باصفائى رسيديم . در وسط اين باغ عمارتى است كه نمايندهء رسمى ما در آن منزل دارد ، دربان سفارت يكنفر ايرانى است كه لباس يراق‌دار مجللى پوشيده و نشانهائى هم به سينه آويخته است ، او بما گفت\r\n\r\n","description":"","footnote":"","page_name":" 760 ","page_number":792},
  {"content":"\r\n\r\nكه زبان فرانسه را نميداند و ما نتوانستيم مقصود خود را به او بفهمانيم . خوشبختانه مترجمى پيدا شد و ما مقصود خود را به او گفتيم ، او در پاسخ گفت كه جناب سفير مدتى است كه به ييلاق نقل مكان نموده است اما در هرهفته يكروز منشى خود را به شهر ميفرستد كه اخبار لازم را به او بدهد و اگر مكاتباتى باشد به او برساند . اتفاقا همين روز منشى ميبايستى به شهر بيايد ، بنابراين ما در روى يك سكوى آجرى كه در مدخل در بود مدت سه ساعت در انتظار بسر برديم . خوشبختانه عاقبت بملاقات منشى موفق شديم . او در نهايت ملاطفت از ما پذيرائى كرد و گفت مراسلات شما كه از فرانسه آمده در نزد سفير است و بايد صبر كنيد تا براى شما بفرستد .\r\n\r\n","description":"","footnote":"","page_name":" 761 ","page_number":793},
  {"content":"\r\n\r\n\r\nفصل هشتم - تهران\r\nميدان توپخانه - خيابان الماسيه - توپ مرواريد - خيابان دولت - ارك سلطنتى و تالار - كاخ گلستان - تكيه دولت يا نمايشگاه سلطنتى - كرهء مصنوعى ناصر الدين شاه - موزه و كتابخانهء سلطنتى - تخت طاوس - اندرون شاهى - مساجد - آنتيك فروشان و دلالان - زندگانى در تهران - پست و ترامواى - بازار زرگران - ملاقات با بهادر الدوله - كميتهء مجازات - شب‌نشينى در تهران - پليس تهران - چگونه يك بناى تاريخى را محو مينمايند - داستان مهر داريوش - ملاقات در ادارهء كل پست - آنتيك‌فروش يهودى - برج خاموشى يا دخمهء گبران - گبران و مشاغل آنان - مراسم ازدواج زردشتيان - مراسم تدفين زردشتيان - ظرف مينائى متعلق بقرن 14 - ساختمان بازار - سمسارى - خرازىفروشى - پارچه‌هاى ابريشمى بافت يزد و كاشان - بازار سراجان - دلاكان - تجار فرش‌فروش - منزل ييلاقى سفارت فرانسه - خان بجنورد - تهيه مقدمات حركت باصفهان - ملاقات - حمام - گردش در محلهء يهوديان - لباس زنان ايرانى - كرسى - راه‌آهن - شهر قديمى راجس‌يارى - برج رى - چشمه على .\r\nمنشيان دربارى در عبارت‌پردازيها تهران را پايتخت شاهنشاهى يا اقامتگاه\r\n\r\n","description":"","footnote":"","page_name":" 762 ","page_number":794},
  {"content":"\r\n\r\nظل اللّه نام مىبرند . امروز اين شهر قائم‌مقام راجس قديم كه اكنون آن را رى ميگويند شده است .\r\nدر قرن سيزدهم تهران فقط نامى داشت يعنى دهكده‌اى بود مركب از كلبه‌هاى زيرزمينى كه شباهت بلانهء روباه داشت .\r\nمورخ معروف ياقوت در تاريخ 1220 ميلادى مينويسد : تهران قلعه‌ايست كه در يك فرسخى شهر رى واقع شده و سكنهء آن دائما مشغول جنك هستند .\r\nدر سال 1788 آقا محمد خان مؤسس سلسلهء قاجاريه تهران را پايتخت خود قرار داد .\r\nدر سال 1797 محيط اين شهر از سه كيلومتر تجاوز نميكرد و بيش از 15000 جمعيت نداشت .\r\nدر زمان سلطنت فتحعلى شاه اين شهر رو به ترقى و آبادى رفت و شمارهء جمعيت آن به 50000 نفر رسيد . تهران در آنزمان فقط شش دروازه داشت و مهمترين عمارت آن همان ارك سلطنتى بود كه در قسمت شمالى شهر واقع بود . كاخ شخصى شاه و ديوانخانه و بيشتر ادارات دولتى در همين ارك قرار داشت . تا سال 1870 تغييرات عمده‌اى در اين شهر روى نداد تنها سفارت انگليس در بيرون شهر در زمينى كه متعلق به زنبوركچى باشى بود و بامر شاه بدولت انگليس واگذار گرديد سفارتخانه‌اى بنا كرد .\r\nناصر الدين شاه درصدد برآمد كه بر وسعت پايتخت خود بيافزايد و آن را به صورت آبرومندى درآورد . بنابراين تمام برج و بارو و استحكامات دفاعى آن را خراب نمود و خندق آن را پر كرد و حدود آن را عقب برد و خندق و باروى تازه‌اى در اطراف آن ساخت و محيط آن را از سه كيلومتر به 17 كيلومتر رسانيد و خيابانهاى عريض و طويلى در آن ايجاد نمود .\r\n\r\n","description":"","footnote":"","page_name":" 763 ","page_number":795},
  {"content":"\r\n\r\n\r\nميدان توپخانه\r\nميدان جالب توجه اين شهر ميدان توپخانه است كه به شكل مربع ساخته شده و در اطراف آن حجراتى براى سربازخانه و قورخانه و انبار اسلحه و غيره وجود دارد اما اين تجهيزات جنگى امروزه قابل استفاده نيست و فقط بعنوان يادگار در آنجا ذخيره شده است .\r\nمنظرهء ميدان توپخانه\r\nميدان توپخانه دروازه‌هائى دارد كه از دور مزين و مجلل به نظر ميرسد . سردر و حواشى آنها از كاشى پوشيده شده است و چون از نزديك بتماشاى آنها پردازند بمعايب و نواقص كاشيها و ساختمان آن برميخورند . معمار سازنده در اين بناها سليقه و ذوقى به كار نبرده است .\r\nمهمترين اين دروازه‌ها دروازهء دولت است كه در مدخل خيابان الماسيه واقع است ، اين خيابان عريض است ولى طول آن زياد نيست و منتهى به ارك سلطنتى ميگردد .\r\n\r\n","description":"","footnote":"","page_name":" 764 ","page_number":796},
  {"content":"\r\n\r\n\r\nخيابان الماسيه\r\nخيابان الماسيه بسيار جالب توجه است . در طرفين آن درختان چنار بلندبالائى سر برآورده‌اند كه در ميان آنها درختان گل سرخ و زردآلو و هلو و غيره ديده مىشود كه بوسيله جويبارهاى كوچكى مشروب ميگردند .\r\nدروازهء دولت در تهران در مدخل خيابان الماسيه\r\nدر فاصله‌هاى مساوى حوضهائى واقع شده كه دائما آب از فواره‌ها در آنها ميريزد و بر صفا و طراوت خيابان ميافزايد .\r\nدر كنار اين خيابان نيمكت‌هائى ديده مىشود كه مشتريان قهوه‌خانه در روى آنها نشسته و مشغول آشاميدن چاى و كشيدن قليان هستند .\r\nدر اين خيابان نيز دكانهائى شبيه بدكانهاى بازار ديده مىشود كه صنعتگران در آنها مشغول ساختن اشياء گرانبهاى خاتم هستند . متأسفانه دو ديك عظيم الجثه كشتى بخارى در مقابل در قورخانه افتاده و قسمتى از چمنهاى باصفاى اين خيابان قشنك را اشغال كرده است . اين هيولاهاى زشت و بدتركيب محصول صنايع جديد اروپائيست و هريك داراى 15 تا 20 متر طول و در روى ارابه‌هائى قرار دارند كه چرخهاى آنها در زمين فرورفته و اطراف آنها را نباتات بىثمر احاطه كرده است ، چنين به نظر ميآيد كه\r\n\r\n","description":"","footnote":"","page_name":" 765 ","page_number":797},
  {"content":"\r\n\r\nنقشه ارك سلطنتى تهران\r\n\r\n","description":"","footnote":"","page_name":" 766 ","page_number":798},
  {"content":"\r\n\r\nمدت چند سالى است كه در اينجا مانده و از رونق و صفاى خيابان كاسته است و كسى هم در اين فكر نيست كه اين ديگهاى كهنهء زنك‌زده را از اين خيابان بجاى ديگر منتقل نمايد .\r\n\r\nتوپ مرواريد\r\nعلاوه بر ميدان توپخانه دو ميدان ديگر هم وجود دارد كه اهميت آنها باندازهء ميدان توپخانه نيست . يكى از آنها ميدان مشق سربازان است كه در طرف شمال غربى ميدان توپخانه واقع و پر از گردوخاك است . ديگرى كه ابعاد آن زياد نيست ميدان شاه است كه در جنوب كاخ سلطنتى واقع شده و توپ مرواريد معروف در آن جاى دارد .\r\nمدخل ارك در ميدان شاه و توپ مرواريد\r\nتوپ مرواريد داستانى دارد و مانند بناهاى مقدس محترم است . پاره‌اى از مورخين نوشته‌اند كه اين توپ را نادر شاه افشار از دهلى بتهران آورد و چون در نزديكى دهانهء آن چند رشته مرواريد مانند گردن‌بندى آويخته بوده آن را توپ مرواريد ناميده‌اند .\r\nبعضى هم عقيده دارند كه اين توپ را كريم خان زند در شيراز ساخته و چون\r\n\r\n","description":"","footnote":"","page_name":" 767 ","page_number":799},
  {"content":"\r\n\r\nمدتى در مقبرهء شخص مقدسى قرار داشته به اين جهت جنبهء تقدسى پيدا كرده كه تاكنون هم از آن زايل نشده است .\r\nجمعى هم برآنند كه اين توپ متعلق به پرتقاليها بوده و دو دولت ايران و انگليس كه با هم متحدا با آنها ميجنگيدند در سال 1622 در جزيرهء هرمز از پرتقاليها گرفته و و بتهران آورده‌اند .\r\nخيابان در اندرون\r\nبهرحال اكنون اين توپ در انظار عامه احترامى دارد و آثار خارق العاده‌اى به آن نسبت ميدهند . نظر به همين آثار است كه زنان نازا اغلب براى پيدا كردن فرزند به زيارت آن ميآيند و سه دفعه از مقابل دهانهء آن عبور ميكنند تا داراى اولاد شوند .\r\n\r\nخيابان دولت\r\nدر طرف غربى ميدان توپخانه خيابانى ممتد است كه سابقا بخيابان سفارتخانه‌ها مشهور بود ولى اكنون آن را خيابان\r\n\r\n","description":"","footnote":"","page_name":" 768 ","page_number":800},
  {"content":"\r\n\r\nدولت مينامند سفارتخانه‌هاى انگليس و عثمانى و اقامتگاه اغلب نمايندگان دول خارج در اين خيابان واقع شده است .\r\n\r\nكاخ سلطنتى و تالار\r\nدر تهران بناى عالى قديمى وجود ندارد . تنها قسمت قابل تماشاى آن ارك سلطنتى است . ارك در جنوب ميدان توپخانه واقع و مركب است از چندين كاخ و باغ و مساحت آن تقريبا 16000 متر مربع است تخت مرمر\r\nمعمولا از درى كه بكوچهء موسوم به اندرون باز مىشود به ارك وارد ميگردند . اين در بباغ بسيار بزرك و باصفائى باز مىشود . خيابانى در جلو آن امتداد دارد كه در آن چنارهاى بلندبالا و زيبائى سر به آسمان كشيده و بر خيابان سايه انداخته است . در عقب اين درختان باغچه‌هاى قشنك پرگلى ديده مىشود . در وسط خيابان تالار وسيع تخت سلطنتى واقع شده كه سقف آن به دو ستون سنگى تكيه دارد . بطوريكه ميگويند\r\n\r\n","description":"","footnote":"","page_name":" 769 ","page_number":801},
  {"content":"\r\n\r\nاين ستونها را از تخت‌جمشيد بتهران آورده‌اند . تخت مرمر در همين تالار قرار دارد اين تخت مانند صفهء بلنديست كه بوسيله پلكانى كه دو شير را نمايش ميدهد به بالاى آن ميروند . ده مجسمهء جن يا ديو كه اشكال عجيب‌وغريبى دارند و لباس زنانه پوشيده‌اند يكى از پنجره‌هاى تالار تخت كه با شيشه و چوب موزائيك شده\r\nاين تخت را روى شانه‌هاى خود گذارده‌اند . در مركز آن هم ستونهائى براى استحكام\r\n\r\n","description":"","footnote":"","page_name":" 770 ","page_number":802},
  {"content":"\r\n\r\nقرار دارد و تخت مرمر داراى دو صفه است . اولى وسيعتر و بمنزلهء رواق آن است .\r\nدر جشنهاى رسمى شاه در روى اين تخت جلوس مىكند و بمخدهء مرواريددوزى شده منظرهء شمس العماره در خيابان ناصريه\r\n\r\n","description":"","footnote":"","page_name":" 771 ","page_number":803},
  {"content":"\r\n\r\nتكيه ميدهد . ديوارهاى اين تالار با موزائيك بلور كه مطلوب ايرانيان است زينت يافته و داراى تابلوهاى قاب كرده‌ايست كه سلاطين قاجار را نمايش ميدهد .\r\nدر ته اين تالار طاق بزرگيست كه بوسيله درى مزين بشيشه‌هاى الوان روشنائى مختصرى ميگيرد .\r\nدر مقابل تالار تخت درياچه‌ايست كه آب دائما از فواره‌ها در آن ميريزد . اين درياچه و تالار و باغ باصفا معرف ابهت و اقتدار شاهنشاه مىباشد .\r\n\r\nكاخ گلستان\r\nدر طرف شرقى باغ تالار تخت عمارت مجلل وزارت خارجه واقع شده كه بوسيله معجر آهنى ظريفى از باغ جدا مىشود .\r\nدر پشت اين معجر كاخ معروف گلستان واقع شده و داراى چند دستگاه عمارت كوچك مختلف الشكل است كه بيرونى كاخ سلطنتى را تشكيل ميدهد .\r\nباغ گلستان مانند يك واحهء واقعى بسيار باصفا و معطريست . در اين باغ يك سلسله جدول ديده مىشود كه با كاشيهاى فيروزه‌اى رنك در هرجهت امتداد دارد و آب دائما در آنها جاريست . جابجا در روى اين جدولهاى قشنك و خوش‌نما پلهاى كوچك آهنى ظريفى براى عبورومرور انداخته‌اند . راستى باغ بهشت‌آسائيست كه انسان از تماشاى هرقسمت آن لذت مخصوصى ميبرد . مرغان قشنگى با پروبالهاى پرنقش‌ونگار و خوش‌نما در اين باغ گردش مينمايند مخصوصا طاووسان و قوها و كبوتران بيشتر خودنمائى ميكنند . درختان بلندبالا و آراسته‌اى مانند چنار و سرو و كاج بر خيابانها سايه انداخته و جابجا در ميان درختان و خيابانها تپه‌هائى پر از گلهاى زيبا و كمياب با رنگهاى گوناگون فضا را معطر كرده و جلوهء خاصى دارد .\r\nدر اطراف باغ گلستان ابنيه و عمارات بسيار عالى و زيبائى واقع شده است يكى از آنها بناى شمس العماره است كه در طرف شرقى باغ واقع و مركب از دو بنا مىباشد .\r\nدر وسط اين دو بنا برج ساعت قرار گرفته است . اين عمارت از طرف شرقى بخيابان ناصريه اتصال دارد . ديوارهاى آن تمام از كاشيهاى فيروزه‌اى رنك متوسط پوشيده\r\n\r\n","description":"","footnote":"","page_name":" 772 ","page_number":804},
  {"content":"\r\n\r\nشده است .\r\nدر كاخ گلستان پرده و فرشهاى كارخانهء گوبلن « 1 » ديده مىشود كه تاجگذارى فون « 2 » و فتح و ظفر ونوس « 3 » را نمايش ميدهد .\r\nدر سمت جنوب باغ عمارت بادگير واقع است كه در موقع تابستان ماشينها هواى عمارات مجاور را خنك ميكنند .\r\nتكيه شاه در روز تدفين ناصر الدين شاه\r\nدر اطراف عمارت بادگير چند ساختمان ديگر ديده مىشود كه در آنها مرغان قشنك و خواننده را از قبيل طوطى و بلبل و سهره در قفسهاى طلائى محبوس نگاهداشته‌اند و بعضى هم انبارهائى است كه زين و يراقهاى گرانبهاى سلطنتى را در آنها جاى داده‌اند .\r\n\r\n\r\n","description":"","footnote":"\r\n( 1 )  Gobelin  يكى از كارخانه‌هاى معروف پاريس است .\r\n( 2 )  Faune  لاتن‌ها او را رب النوع حافظ مواشى و زراعت ميدانستند .\r\n( 3 )  Venus  رب النوع و جاهت است .\r\n","page_name":" 773 ","page_number":805},
  {"content":"\r\n\r\n\r\nتكيه دولت يا نمايشگاه\r\nدر سمت جنوب غربى گلستان در قرب ميدان شاه ساختمانيست كه فضاى وسيع مدورى دارد . اينجا نمايشگاه سلطنتى است كه بنام تكيه دولت معروف است . در اين محل همه‌ساله مجالس تعزيه نمايش داده مىشود . سكوى بزرگى در وسط اين فضا با سنك بنا شده كه بمنزلهء صحنهء نمايشگاه است . در اطراف اين محوطه صفه‌ها و طاقنماهائيست كه تماشاچيان ، مخصوصا زنان در آنها جاى ميگيرند . زنان حرم سلطنتى در حجرات فوقانى معجردارى مىنشينند و بدون اينكه خود ديده شوند مىتوانند همه‌چيز را ببينند .\r\n\r\nكرهء مصنوعى ناصر الدين شاه\r\nدر طرف غربى عمارت كوچكى است كه مطابق استيل لوئى 16 ساخته شده و منزل خصوصى شاه است . گالرى تابلوهاى نقاشى و يك كلكسيون قشنگ از اسلحهء قديمى و اطاقى كه هداياى سلطان ترك در آن قرار دارد در اين قسمت واقع شده است . همچنين كره مصنوعى مشهور ناصر الدين شاه كه از طلا ساخته شده و مزين بجواهرات گرانبها مىباشد در اين عمارت محفوظ است .\r\nاين كره با 30 كيلوگرم طلا ساخته شده و تقريبا با 51366 پارچه جواهر زينت يافته است . بهاى تقريبى اين جواهرات به 25 ميليون فرانك ميرسد و تقريبا هشت ميليون فرانك هم خرج ساختن و ترصيع آن شده است .\r\nاين كره از مصنوعات خارق العاده محسوب ميگردد . استاد زرگر در ترصيع آن نهايت دقت و مهارت را به كار برده است ولى نقشه‌كشى آن مطابق با صنعت زرگرى آن نيست و معلوم است كه زرگر از فن نقشه‌كشى اطلاعى نداشته است . درياها در روى اين كره با قطعات زمرد كه بهم اتصال يافته نمايش داده شده است ، كشورهاى انگلستان و فرانسه را با الماس و افريقا را با ياقوت و هندوستان را با لعل كبود و كشور ايران را با سنك ملى خود يعنى فيروزهء خوش آب و رنك نمايش داده‌اند .\r\n\r\n","description":"","footnote":"","page_name":" 774 ","page_number":806},
  {"content":"\r\n\r\n\r\nموزه و كتابخانه سلطنتى\r\nموزهء سلطنتى در سمت شمال غربى قرار دارد و بوسيله يك پلكان ممتازى در آن وارد ميشوند ، در بالاى اين پلكان در طرف راست اطاق كوچكى است پر از كتابهاى نفيس و نسخه‌هاى خطى بسيار اعلا ، اينجا كتابخانهء سلطنتى است .\r\nيكى از طالارهاى كاخ سلطنتى كه به طرز اروپائى آراسته شده\r\nدر طرف چپ اين پله موزهء جديدى است كه ناصر الدينشاه در سال 1872 پس از مراجعت از سفر اروپا ترتيب داده است .\r\n\r\n","description":"","footnote":"","page_name":" 775 ","page_number":807},
  {"content":"\r\n\r\nتالارى كه كلكسيون سلطنتى در آن جاى دارد به شكل متوازى الاضلاع است و سقف آن داراى يكرشته گنبدهائى است كه آن را به چند قسمت تقسيم مينمايد .\r\nديوارها و سقف اين تالار را در نهايت ظرافت گچ‌برى نموده‌اند و با رنگهاى سفيد و آبى و طلائى نقاشى و تزيين نموده‌اند . در ديوارها قسمتهاى فرورفته‌ايست مانند دهليز كه در ته آنها پنجره‌هائى به طرف باغ باز مىشود .\r\nتماشاچى در به دو ورود به اين تالار از زيادتى جارها و چهلچراغهاى بلور تراش‌دار كتابخانهء يكى از دانشمندان ايرانى\r\nكه از سقف آويخته شده مبهوت ميگردد . محصولات كارخانه‌هاى سن لوئى و سن - گوبن بيشتر از محصولات كارخانه‌هاى ديگر در اينجا وجود دارد بطور كلى آنطور كه بايدوشايد سليقه و ذوق مطلوبى در تزيين اين تالار به كار نرفته است .\r\nقفسه‌هاى شيشه‌دارى كه در ديوارها ساخته شده محتوى اشياء گرانبهائى است كه بطور بىنظمى در آنها جاى دارند . پهلوى اسلحهء مينائى كه با ظرافت حكاكى\r\n\r\n","description":"","footnote":"","page_name":" 776 ","page_number":808},
  {"content":"\r\n\r\nشده و متعلق بسلاطين صفويه است تابلوهاى نقاشى زياد ديده مىشود كه چندان ذوق و سليقه و هنرمندى در ساختن آنها به كار نرفته است ، جعبه‌هاى موسيقى كار سوئيس و كلكسيون اشياء عاجى و مسواكهاى ساخت اروپا در مجاورت اشياء عاجى حيرت‌آور ساخت چين قرار گرفته است .\r\n\r\nخزانه\r\nقسمتى از موزه كه بيشتر جلب‌توجه مىكند خزانهء مخصوص سلطنتى است ، در آنجا جعبه آئينه‌اى ديده مىشود كه 15 تا 20 سانتيمتر ارتفاع دارد و پر از مرواريدهاى گرانبهاى خاوريست . جعبهء ديگرى هم هست كه پر از قطعات ياقوت كوچك و بزرك است .\r\nدر ميان جواهرات سلطنتى تاج بزرگى است كه داراى جيقه الماس درخشانى است . شاه فقط در هرسال يك بار اين تاج زحمت‌آور را بسر ميگذارد .\r\nچنين به نظر ميآيد كه فتحعلى شاه عشق مخصوصى به اين تاج داشته است زيرا در هرجائى كه شكل او ديده مىشود اين تاج را بر سر دارد .\r\nدر انتهاى تالار موزه تخت نادر شاه قرار دارد كه بدنه آن تمام از ياقوت و زمرد پوشيده شده است . اين تخت مانند صندلى راحتى بزرگيست كه داراى يك پله و يك پشتى برگشته است .\r\nدر خزانه سلطنتى چند پارچه جواهر بسيار عالى و ممتاز ديده مىشود يكى از آنها قطعه ياقوت بسيار درشتى است كه سابقا به اورنك‌زيب تعلق داشته است .\r\nديگرى انگشترى است كه داراى نگين الماس درشتى مىباشد و ژرژ چهارم پادشاه انگلستان آن را بعنوان هديه براى فتحعلى شاه فرستاده است .\r\nقطعه جواهرى كه از همه ممتازتر و گرانبهاتر مىباشد الماس بسيار درشتى است كه آن را درياى نور مينامند از قرار معلوم اين قطعه الماس كوه نور كه اكنون در تصرف دولت انگلستان است قرابتى داشته . متأسفانه فتحعلى شاه در نتيجهء فكر بچه‌گانه‌اى نام خود را در روى اين قطعه الماس بىنظير كنده و از قدر آن كاسته است .\r\n\r\n","description":"","footnote":"","page_name":" 777 ","page_number":809},
  {"content":"\r\n\r\nتخت مرمر - نقاشى ژول لورنس\r\n\r\n","description":"","footnote":"","page_name":" 778 ","page_number":810},
  {"content":"\r\n\r\nاشيائيكه سلاطين اروپائى براى شاه ايران فرستاده‌اند در چند انبار محفوظ است . يكى از اين انبارها زيرزمينى است كه پر از سرويسهاى ظروف چينى كارخانه تاج شاهنشاهى ايران\r\nسور  ( Sevres )  مىباشد و چينىهاى ساخت درسد  ( Dresde )  و ورسستر  ( Wercestre )  در انبار ديگرى جاى دارد .\r\n\r\nتخت طاوس\r\nتخت طاوس مشهور در اطاق شوراى وزرا قرار دارد ، معروفست كه نادر شاه اين تخت را در تاريخ 1740 - 1739 از هندوستان بايران آورده است و بطوريكه ميگويند سابقا از جمله اشياء خزانهء دهلى بوده و به اورنك‌زيب تعلق داشته است .\r\n\r\n","description":"","footnote":"","page_name":" 779 ","page_number":811},
  {"content":"\r\n\r\nمورخينى كه راجع به اين تخت تحقيقاتى كرده‌اند مينويسند كه اين تخت يكى از آثار صنعتى هندوستان است كه صنعتگران ماهر در دهلى ساخته و بجاى مبل به كار تخت نادر شاه\r\nميرفته است . اين تخت هم مانند تخت مرمر داراى نشيمنگاهى است كه بر روى هفت پايه قرار دارد . پايه‌ها و بدنه اين تخت نيز مرصع بجواهر و داراى دو پله است كه\r\n\r\n","description":"","footnote":"","page_name":" 780 ","page_number":812},
  {"content":"\r\n\r\nبا صور خيالى تزيين يافته است . بدنه تخت با ورقه‌هاى طلائى كه با اشكال مختلف بريده شده زينت يافته است و در ميان اين نقشهاى طلائى قطعات زيادى از ياقوت و زمرد نصب شده و در پشتى آن هم ستاره‌هاى مدورى است كه تمام با الماس ترصيع يافته و برق آنها چشم را خيره مىكند .\r\nموسيو اوژن اوبن در كتابى كه اوضاع ايرانرا بقلم ميآورد راجع به اين تخت جملهء ناشنيده‌اى مينويسد : بطوريكه او نقل مىكند تخت طاوس را حاج ميرزا حسين خان صدراعظم بفتحعليشاه تقديم كرده است تا طاوس خانم يكى از سوگليهاى محبوب فتحعليشاه در روى آن استراحت نمايد .\r\nبارى در پشت اطاق شورا يك سلسله تالارهائى ديده مىشود كه تمام از گراورها و عكسهاى باسمه‌اى اروپائى تزيين يافته است . در پهلوى لامپ نفتى كه داراى آباژور توريست تابلوئى ديده مىشود كه برج ايفل را نمايش ميدهد .\r\nدر اينجا تابلوهاى تصوير شاه و نقشه‌هاى جهان‌نما كه شايستگى آرايش منزل شاهنشاه را ندارد به ديوار آويخته شده است .\r\n\r\nاندرون شاهى\r\nدر سمت مشرق تالار موزه عمارت نارنجستان واقع است كه مانند گرمخانه‌هاى اروپا پر از اشجار مركبات و نباتات كمياب است در وسط نارنجستان جدول سنك مرمر سفيدى است كه آب اتصالا در آن جريان دارد .\r\nدر انتهاى غربى گالرى پلكان پهنى است كه نارنجستانرا با اطاق بريليان مربوط ميسازد . در پائين همين پلكان در اندرون يعنى محل تعيش و شهوترانى شاه واقع شده است ، اين قسمت ارك بحرمسراى شاه اختصاص دارد .\r\nاندرون سلطنتى عبارت از باغ وسيع و باصفائى است كه در اطراف آن ساختمانهاى كم‌ارتفاعى ديده مىشود . هريك از اين ساختمانها بيكى از زنان حرم شاه اختصاص دارد . در وسط اين باغ عمارت بسيار عالى و مجللى است كه مخصوص خوابگاه شاه\r\n\r\n","description":"","footnote":"","page_name":" 781 ","page_number":813},
  {"content":"\r\n\r\nتالار موزهء سلطنتى تهران\r\n\r\n","description":"","footnote":"","page_name":" 782 ","page_number":814},
  {"content":"\r\n\r\nاست . هريك از سطوح اصلى اين عمارت از قسمت برجسته‌اى تزيين يافته و داراى سه تخت طاوس\r\nروزنه است و از هرطرف بوسيله پنج پنجره روشنائى ميگيرد . هريك از طبقات اين عمارت داراى 28 در مىباشد .\r\n\r\n","description":"","footnote":"","page_name":" 783 ","page_number":815},
  {"content":"\r\n\r\nدر اطراف طبقهء تحتانى يك گالرى وجود دارد كه ستونهاى آن بالكونى را نگاهدارى مينمايد و بوسيله 15 پله مرمر سفيد به اين بالكون وارد ميشوند . در اطراف بام اين عمارت معجرى آهنى كشيده شده كه در فاصله‌هاى منظم از گلدانهاى پرگلى تزيين يافته است .\r\nشاه شب را در همين كاخ در تحت حمايت خواجه‌ها و زنان انتخابى خود بسر ميبرد .\r\nدر اندرون هم زنانى هستند كه داراى مشاغل مردان بيرونى ميباشند . البته اينها زنان قابل اعتمادى هستند ، يكى حافظ جواهرات و ديگرى رئيس تشريفات و ديگرى صندوقدار و غيره و غيره است .\r\nباستثناى شاه و خواجه‌ها هيچكس حق ورود به اندرون شاهى را ندارد . فقط گاهى شاه حكيم‌باشى ايرانى يا دكتر اروپائى خود را به اندرون ميطلبد .\r\nعمارت خوابگاه شاه در اندرون\r\nهريك از زنان حرم در عمارت اختصاصى خود زندگى مىكند و اوقات خود\r\n\r\n","description":"","footnote":"","page_name":" 784 ","page_number":816},
  {"content":"\r\n\r\nرا صرف آرايش مينمايد تا مورد پسند شاه واقع گردد . اين زنان در طنازى و عشوه گرى با هم رقابت مينمايند . شاه در عيد نوروز و عيد مبعث جواهراتى به آنها ميدهد كه اندرون شاهى در كاخ عشرت‌آباد\r\nزيب پيكر خود نمايند ولى اين عطيهء ملوكانه مانع آن نيست كه اين خانمها از زنان دلال كه باندرون رفت‌وآمد مينمايند جواهرات ديگرى خريدارى كنند .\r\n\r\n","description":"","footnote":"","page_name":" 785 ","page_number":817},
  {"content":"\r\n\r\nبانوان حرم شاهى بكارخانه‌هاى بومى سفارش لباس ميدهند و از حريرهاى رشتى و پارچه‌هاى زرى يزدى و مخمل كاشان و شال‌هاى گرانبهاى كرمان براى خود لباسهاى خوش‌نمائى فراهم مينمايند . بعضى از آنها مايل بتجدد هم هستند . خانمهاى خياط پاريسى هم در اندرون شاهى رفت‌وآمد ميكنند و پارچه‌هاى كارخانه‌هاى فرانسه را كه از مد افتاده است بزنان حرم و شاهزاده خانمها ميفروشند .\r\nعدهء زنان اندرون برحسب اراده و سليقهء شاه تغيير مىكند . دكتر فوريه كه مدتها در دربار ايران بوده با اطمينان ميگويد كه ناصر الدين شاه متجاوز از هزار زن در اندرون خود داشت . پسر او مظفر الدين شاه كه آدم زاهد مسلكى بود بيش از 12 زن عقدى و صيغه نداشت ولى بايد خدمتكاران و كنيزان و مطربان و رقاصان و نقالان و مسخرگان و زنانى را هم كه شاغل شغل خاصى هستند به اين عده اضافه كرد . بديهى است كه تمام اين زنان در موقع تفريح و تفنن شاه نميتوانستند بر خلاف ميل و ارادهء او رفتار كنند .\r\nزنان حرم شاهى تمام در ارك تهران نيستند . عده‌اى از آنها در كاخهاى نزديك پايتخت منزل دارند . مهمترين اين كاخها در نياوران است كه چند سالى است ساخته شده و با وسايل تازه‌اى مجهز است و حتى روشنائى آن هم با ماشين توليد برق فراهم مىشود .\r\nيكى از اندرونهاى بيرون شهر هم كاخ صاحبقرانيه است كه تقريبا چهل دستگاه عمارت دارد و هرعمارتى داراى سه يا چهار اطاق ايوان‌دار است كه درهاى آنها به طرف باغ باز مىشود .\r\nجالب‌ترين اين باغ‌وحش‌ها كاخ عشرت‌آباد است . در اين كاخ يكعده عمارت در اطراف درياچهء بزرگى ساخته شده كه فاصلهء هريك از ديگرى باندازهء يك متر و نيم است . اين منازل مانند سلولهائى است كه در حصار كليسائى ديده مىشود . مشرف بر اين منازل ، عمارت سه طبقهء برج مانندى ساخته شده كه با كاشيهاى الوان زينت يافته است .\r\nاين عمارت بلند خوابگاه شاه است كه در موقع توقف در اين كاخ شب را در اين بسر\r\n\r\n","description":"","footnote":"","page_name":" 786 ","page_number":818},
  {"content":"\r\n\r\nميبرد و هريك از زنان را كه مايل باشد بنزد خود ميطلبد .\r\n\r\nمساجد تهران\r\nتهران مانند ساير شهرهاى ايران داراى ابنيهء عالى مذهبى نيست فتحعلى شاه مسجدى ساخته كه معروف به مسجد شاه است .\r\nقدرى دور تر بنائيست بنام مسجد مادر شاه . مدرسه بزرگى هم هست كه آن را مدرسه خان مروى ميگويند .\r\nمهمترين و زيباترين ابنيهء مذهبى مسجد و مدرسهء سپهسالار است . در موقع انقلاب تهران و درخواست مشروطيت ملاها و بازاريان آزاديخواه در اين مسجد اجتماع كرده بودند .\r\nقسمتى از كاخ عشرت‌آباد\r\n\r\nآنتيك‌فروشان و دلالان\r\n27 سپتامبر - امروز پس از صرف ناهار يكدسته از دلالان وارد مهمانخانه شده و اشياء زيادى را براى فروش بما ارائه دادند .\r\nصدها قالى و قاليچهء كهنه و پارچه‌هاى گلدوزى شده و پارچه‌هاى قديمى و اشياء سفالى در اطراف ما ريختند . تمام فروشندگان هم‌صدا شده و جنب و\r\n\r\n","description":"","footnote":"","page_name":" 787 ","page_number":819},
  {"content":"\r\n\r\nجوشى داشتند و پيوسته ما را به خريدن آنها ترغيب ميكردند . بقدرى با زبان فرانسه دست و پا شكسته فرياد ميكردند كه ما را به كلى گيج كرده بودند ، اينها هم مانند سياهان مينياتور ايرانى كه زنى را در اندرون نمايش ميدهد متعلق بقرن 18\r\nافريقائى از قواعد صرف و نحو زبان فرانسه آگاهى نداشتند و هرچه بخاطرشان ميرسيد به زبان ميآوردند .\r\n\r\n","description":"","footnote":"","page_name":" 788 ","page_number":820},
  {"content":"\r\n\r\nبمحض اينكه يكى از آنها چيزى را بما نشان ميداد همه باتفاق از خوبى آن تعريف ميكردند . گويا قبلا هم‌پيمان شده بودند كه بانواع وسايل ممكنه كيسه‌هاى ما را خالى كنند . ما تعجب كرديم كه چگونه در روز جمعه كه تعطيل عمومى است اينها به كسب‌وكار پرداخته‌اند ولى بعد معلوم شد كه اينها همه يهودى هستند و فقط فردا كه روز شنبه است از اشتغال بهركارى جدا خوددارى مينمايند .\r\nدر اين‌روز يكى از مترجمين سفارت بملاقات ما آمد و چون صحبت از مسافرت باصفهان كرديم او ما را بجاى تشويق نگران نمود و گفت محققا در راه گرفتار سارقين خواهيد شد زيرا كه مدتى است سارقين در اين راه مشغول سرقت شده‌اند و چندين بار به پست دولتى هم دستبرد زده‌اند .\r\n\r\nزندگانى در تهران\r\nبعضى از كارمندان عاليرتبهء دولتى مرتبا روزها براى صرف ناهار بمهمانخانه فرانسه ميآيند . يكى از آنها نايب الحكومه است كه بنابر عادت خود در صحبت دادوفرياد مىكند و مزاحم ساير مهمانان مىشود . مهمان ديگرى هم هست كه هميشه در هتل منزل دارد و شنل پوستى بسيار قشنگى پوشيده است ولى آميزش با او خطرناك است و آن روباه 18 ماهه‌ايست كه شب در دهليز ميگردد و اگر كفشى در جلوى درها ببيند بندهاى آن را ميجود . خلاصه اين كارمندان دولتى گاهى هم صحبت از سياست بميان ميآورند و با كنايات و ابهام از عزل شاه گفتگو ميكنند ولى صحبت‌هاى آنها مانند صدائيست كه فقط در هوا پراكنده مىشود و كمتر مقرون به صحت است .\r\n\r\nپست و ترامواى\r\n28 سپتامبر - امروز روزيست كه معمولا بايستى پست اروپا بتهران وارد شود بنابراين ما با شتاب به پستخانه رفتيم تا نامه‌هاى خود را دريافت كنيم ولى مباشر پست با كمال خونسردى بما گفت : كشتى حامل پست را در آستارا قرنطين كرده‌اند و شايد ميخواهند محمولات آن را ضدعفونى نمايند . اين مطالب فقط بهانه‌اى بود زيرا كه در موقع عبور ما از بادكوبه صحبتى از مرض و با بود\r\n\r\n","description":"","footnote":"","page_name":" 789 ","page_number":821},
  {"content":"\r\n\r\nمنظرهء كاخ گلستان در تهران\r\n\r\n","description":"","footnote":"","page_name":" 790 ","page_number":822},
  {"content":"\r\n\r\nولى اكنون مدتى است كه اثرى از آن در روسيه باقى نيست .\r\nچون از پستخانه مأيوس شديم بعزم گردش به طرف بازار رفتيم از ميدان توپخانه در زير اشعهء سوزان آفتاب عبور كرديم و در ترامواى نشستيم و زود ببازار رسيديم .\r\nبازار كه مركز تجارت شهر است سقف بلندى دارد و بواسطهء روزنه‌هائى كه در سقف گوشه‌اى از بازار زرگران\r\nآن است كمى روشن مىشود . در نزديكى بازار حوض بزرگى بود كه مسلمانى در آن غسل ميكرد و اعتنائى بعابرين نداشت اما بايد اعتراف كرد كه در اينموقع كسى نميتوانست متوجه او شود زيرا كه عابرين همه دنبال كار خود ميرفتند و فرصت تماشاى چيزى را نداشتند .\r\n\r\nبازار زرگران\r\nعبور از بازار زرگران خالى از تماشا نيست . در اين بازار تقريبا 50 دكان زرگرى در پهلوى هم واقع شده و صاحب دكان\r\n\r\n","description":"","footnote":"","page_name":" 791 ","page_number":823},
  {"content":"\r\n\r\nموقرانه در پهلوى جعبه آئينهء خود نشسته است . در اين جعبه اشيائى از قبيل قلاب روبند زنان و زنجير و حلقه و گوشواره و انگشترى و قاب قرآن كه ساخت همان دكان است جاى دارد .\r\nخريد اشياء در اين بازار به سهولت صورت نميگيرد . ابتدا زرگر ميگويد كه بهاى يك مثقال اين شيىء فلان مبلغ است و بعد آن را در ترازو گذارده ميكشد و پس از يك سلسله محاسبات ميگويد فلان مبلغ بايد بدهيد و اگر راجع به زيادى بها چيزى بشنود فورا ميگويد يكشاهى كمتر از مبلغى كه گفتم نميتوانم بدهم . چون ما به اين اوزان آشنا نبوديم بتدبيرى پرداختيم و بجاى وزنه قران در ترازو ريختيم تا تقريبا ميزان وزن آن بدست آيد .\r\nخلاصه پس از گردش مختصرى بمهمانخانه برگشتيم . پس از صرف ناهار مجددا يكدسته دلال مسلمان ما را احاطه كردند ولى ما هم بطوريكه در الف ليل اشاره شده از در مخفى ديگرى فرار كرديم و بسياحت شهر پرداختيم .\r\n\r\nملاقات با بهاء الدوله\r\nامروز در ساعت چهار بعدازظهر برحسب وعدهء قبلى بملاقات بهاء الدوله برادرزادهء حاج على قليخان سردار اسعد رفتيم .\r\nنامبرده جوانيست از هرحيث آراسته و در نهايت مهربانى از ما پذيرائى نمود . او لقب بهاء الدوله را تازه از شاه گرفته است ، زبان فرانسه را به سختى حرف مىزند . باوضاع و اخبار تازهء اروپا بادقت گوش ميدهد . در كاخى منزل دارد كه به طرز اروپائى مرتب شده و با فرشهاى گرانبهاى بسيار عالى مفروش گرديده است و چون صحبت از رفتن ما باصفهان و ناامنى راه بميان آمد گفت نگران نباشيد من سه نفر سوار بختيارى در اختيار شما ميگذارم كه همه‌جا همراه شما باشند و مجبور نباشيد كه مالياتى به راهزنان بپردازيد .\r\n\r\nكميته مجازات\r\nدر موقع بازگشت بمهمانخانه در خيابانها آثار و علامات انقلاب بارزى را مشاهده كرديم بطوريكه شنيديم در تهران كميته‌اى\r\n\r\n","description":"","footnote":"","page_name":" 792 ","page_number":824},
  {"content":"\r\n\r\nتشكيل يافته كه درصدد است تمام اعيان و اشراف متنفذ را ترور نمايد ، از قرار معلوم 9 نفر سردار و مارشال كه حيات آنها در مخاطره بوده باعث اين شورش شده‌اند و بملت اعلان كرده‌اند كه از اين ببعد طرفدار جدى پارلمان خواهند بود . اين نهضت بر ضد اقتدار شاه و نفوذ روحانيان بوجود آمده است . اعلاميهء چاپى با حروف طلائى در روى ورق بزرك كاغذى كه در بالاى آن علامت شير و خورشيد ديده مىشود در شهر منتشر شده است .\r\nخلاصه زبانها بشدت به حركت درآمده و داستانهاى موحشى براى ما نقل ميكنند بهادر الدوله بختيارى با لباس رسمى\r\nمثلا ميگويند كه تروريست‌هاى بادكوبه به بندر انزلى آمده و رئيس تلگرافخانهء آنجا را دستگير و حبس كرده و از او مطالبهء پول ميكنند و چون هيچكس در چنين موقعى حاضر نيست كه اين پست خطرناك را قبول نمايد ناچار مطالب تلگرافى را با پست برشت ميفرستند كه خيلى دير به مقصد ميرسد . كارمند دستگير شده هم با اينكه از حيث تمول و مقام در آنجا مشهور است حاضر نيست كه براى استخلاص خود پولى به آنها بدهد .\r\n\r\n","description":"","footnote":"","page_name":" 793 ","page_number":825},
  {"content":"\r\n\r\nاين كارمند قابل ملامت است البته حقوق ناچيزى از دولت ميگيرد ولى با وسايلى عايدات سرشارى بدست ميآورد . بعضى هم محرمانه ميگويند كه او با اشخاصى قوچ بندباز\r\nسازش كرده و تلگرافهائى را كه براى آنها سودمند يا زيان‌آور باشد قبل از فرستادن براى صاحبان اصلى به اين اشخاص نشان ميدهد تا در موقع لازم از سود استقبال نمايند و از\r\n\r\n","description":"","footnote":"","page_name":" 794 ","page_number":826},
  {"content":"\r\n\r\nزيان دورى كنند و اين يك كار معمولى است . تمام ادارات با كارمندان تلگرافخانه معاهده‌اى بسته‌اند كه پولى به آنها بدهند تا از اخبارى كه براى آنها سودوزيان داشته باشد بموقع آگاه شوند . همانطور كه آشپزهاى ما چند شاهى براى دخل خود روى خريد ميكشند اين كارمندان هم‌چنين عايداتى را مشروع و حلال ميدانند .\r\n\r\nشب‌نشينى در تهران\r\nمستورى و گوشه‌گيرى زنان ايرانى و عدم حضور آنها در اجتماعات ملالت‌آور است . مخصوصا اگر يك نفر اروپائى با يك زن بومى معاشرتى داشته باشد مرتكب جنايت بسيار موحشى شده است و اگر چنين عمل نامشروعى اتفاق افتد بسا مىشود كه مرد و زن هردو بقتل ميرسند . در اين شهر حزن‌انگيز شب نشينى كاملا ناشناس است . در ساعت 9 هركس بايد در منزل خود باشد و اگر در ساعات ممنوعه پليس كسى را در كوچه و خيابان ببيند او را بنزد كدخدا و داروغه ميبرد كه اجبارا بايد تا صبح در آنجا بماند و پس از ديدن سختىها با دادن جريمه رهائى يابد . در خيابانى كه سفارتخانه‌ها در آن واقع شده است نسبت به اروپائيان چندان سخت‌گيرى به عمل نميآيد اما بواسطهء خراب بودن خيابان و فقدان روشنائى نميتوان مانند اروپا از شب‌نشينى بهره‌مند شد . گاهى اروپائيان كنسرتى تشكيل ميدهند و يا سيركى را موقتا نمايش ميدهند ولى در اين شهر نمايشگاه منظمى وجود ندارد كه بتوانند مطابق معمول اروپا نمايش مطلوبى بدهند .\r\n\r\nپليس تهران\r\nپليس تهران مركب از 300 نفر است كه يكنفر ايتاليائى موسوم به كنت مونتفورت  ( Monteforte )  تشكيل داده است . پليس داراى اونيفورم سياهى است كه با مخمل بنفش رنگى آرايش يافته است اين پليس‌ها شبها در قراولخانه‌هاى محلات و بازار پاسبانى ميكنند .\r\nعلاوه بر پليس يكعده شاطر و فراش هم هستند كه مستحفظهاى موكب شاهى ميباشند . وقتى كه كالسكه شاه يا اعيان دربارى در خيابان حركت مىكند فراشان تماشاچيان و مردم عابر را با چماق از ميان راه پراكنده ميكنند . شاطرها لباسهاى قرمز\r\n\r\n","description":"","footnote":"","page_name":" 795 ","page_number":827},
  {"content":"\r\n\r\nپوشيده و كلاه بلند يا كوتاه يراق‌دوزى شده‌اى به شكل تاج خروس بر سر دارند و شبيه‌اند به پيشخدمتهاى تآترهاى اروپا و چماق نقره‌اى هم در دست دارند .\r\n\r\nچگونه يك بناى تاريخى را محو مينمايند\r\nشبها پس از صرف شام مسافرين اروپائى براى گذراندن وقت به حكم اجبار در سالون هتل جمع ميشوند و با هم بصحبت ميپردازند و گاهى هم مزاحم اشخاص مجاور خود ميشوند .\r\nصحبت‌هاى گوناگونى بميان ميآيد و هركسى داستانى ميگويد . يكى از داستانهائى كه ما شنيديم راجع بانهدام يك بناى تاريخى بود . گوينده نقل ميكرد كه يكى از كارمندان دولتى خراسان ميخواست خواهر خود را به شوهر دهد ولى پولى نداشت كه جهيزى براى او تهيه نمايد بنابراين بفكر افتاد كه كاشيهاى سردر يك شاهكار تاريخى مشهد را بردارد و به فروش برساند و باينطريق پولى بدست آورد تا بتواند خواهر خود را با جهيزى كه شايسته شأن او باشد به خانه شوهر بفرستد . بنابراين بهمراهى چند نفر از رفقاى خود به آن بنا رفت و تمام كاشيهاى نفيس سقف آن را كند و در همان حوالى در آب‌انبار خشكى پنهان كرد .\r\nانهدام اين بناى تاريخى هيچكس را متأثر نكرد و چون چند روزى گذشت اين كارمند هرشب ببهانهء مهمانى از شهر خارج ميشد و مقدارى از اين كاشيها را به منزل خود ميآورد ، پس از مدتى تمام آنها را با صندوق مخفيانه باروپا فرستاد و به فروش رسانيد .\r\nبدبختانه چندى بعد ديگران هم بسرمشق او رفتار كردند و همه بغارت اين شاهكارهاى مهم صنعتى و تاريخى پرداختند و آنچه كاشى نفيس در اين بناها بود همه را بوسايل مختلف باروپا فرستادند . اكنون اگر كسى بخواهد اين كاشيهاى نفيس زيبا را ببيند بايد باروپا مسافرت نمايد زيرا كه نمونه‌هاى اين صنعت نفيس و گرانبها ديگر در ايران يافت نميشود .\r\n\r\n","description":"","footnote":"","page_name":" 796 ","page_number":828},
  {"content":"\r\n\r\n\r\nداستان مهر داريوش\r\nچون صحبت از آثار باستانى ايران و سرقت آن بميان آمده بىمناسبت نميداند كه داستان مهر داريوش را هم در اينجا نقل نمايد .\r\n« گويند مدت چند قرن ميگذشت كه در يكى از مساجد كرمان « 1 » سنك هرمى ميدان تهران در سال 1841 - نقاشى ژول لورنس\r\nشكلى وجود داشت كه در سه طرف آن خطوط ميخى به سه زبان فارسى و عيلامى و بابلى حك شده بود و بخطا يا صواب آن را مهر داريوش ميگفتند . يكى از كارمندان دولتى مأمور شد كه اين سنك را از كرمان بتهران بياورد و با اينكه اين سنك با مستحفظين زياد از كرمان بتهران فرستاده شد معلوم نشد كه چگونه در راه مفقود گرديد و بچه علت به مقصد نرسيد و بروسيه رفت . چند ماه بعد انجمن باستانشناسى\r\n\r\n\r\n","description":"","footnote":"\r\n( 1 ) معروف است كه اين سنك در ماهان كرمان دو مقبرهء شاه نعمت اللّه بوده است ( م )\r\n","page_name":" 797 ","page_number":829},
  {"content":"\r\n\r\nپطرزبورغ راجع به پيدا شدن اين سنك و چگونگى آن مقالهء مفصلى انتشار داد . پس از انتشار اين مقاله دولت ايران از دولت روسيه تقاضاى استرداد آن را كرد و اين سنك دوباره بايران بازگشت ، اما نميدانيم كه چگونه موقعيت اقتضا كرد كه همان مأمور عاليرتبهء اولى دفعهء ديگر هم در نقل و انتقال اين سنك دخالت نمايد . ما از توضيح و تشريح اين قضيه خوددارى ميكنيم و همينقدر ميگوئيم كه باز هم به پستى كه حامل اين سنك گرانبها بود دستبردى زده شد و دوباره سنك ناپديد گرديد ولى نه بطور كلى زيرا كه كمى بعد يك سنك تقلبى كه با مهارت از آن تقليد شده بود بتهران وارد گرديد و بطوريكه معروف است ميگويند سنك اصلى بيكى از كارمندان عاليرتبهء قابل‌اعتماد دربار ايران تحويل داده شد ، اما هيچكس نميداند كه آيا اين همان سنك اصلى مهر داريوش است يا سنك قلب جديدى است كه از آن تقليد شده و اكنون در نظر دانشمندان احترامى دارد .\r\nسنك سياه محكوك به خط ميخى معروف به مهر داريوش\r\nدر هرحال ترجمهء اين خطوط ميخى بسه زبان پارسى و عيلامى و بابلى چنين است :\r\n« من داريوش ، پادشاه بزرك ، شاه شاهان ، شاه ملل ، پادشاه زمين و پسر\r\n\r\n","description":"","footnote":"","page_name":" 798 ","page_number":830},
  {"content":"\r\n\r\nويشتاسپ هخامنشى هستم » .\r\n\r\nملاقات در ادارهء كل پست\r\n29 سپتامبر - امروز ما بادارهء كل پست رفتيم و با مسيو موليتور  ( Molitor )  بلژيكى ملاقات كرديم . اين شخص با كمال درستى و از روى وجدان كارهاى محوله را انجام داده و ميدهد . اگر كارمندان كشور ما هم از اين مرد شريف سرمشق بگيرند و وجدان و صحت عمل را در امور مربوط به خود منظور داشته باشند ما بسى سعادتمند خواهيم شد . در واقع موليتور در رأس وزارتخانه‌اى قرار گرفته است و علاوه بر ارسال مراسلات بامور بسته‌هاى پستى هم كه تنها وسيلهء مبادلات مال التجاره‌هاى ايرانى و اروپائى مىباشد رسيدگى مىكند .\r\nاز وقتى كه نهضت‌هاى انقلابى در اين كشور افزايش يافته كاركنان ادارهء پست به زحمت افتاده‌اند زيرا كه قبايل صحراگرد مركزى ايران بواسطهء بروز انقلابات به راهزنى پرداخته و به پست‌هاى دولتى دستبرد ميزنند و موجبات دلسردى كارمندان اين اداره را فراهم ميسازند . ارسال وجوه نقدى و اشياء گرانبها كه عايدات مهمى براى پست دارد به كلى معوق مانده و به همين علت است كه موليتر از دولت تقاضا كرده كه بيمهء پستى را لغو نمايد زيرا كه تاكنون مكرر وجوه نقدى پست بجيب راهزنان رفته است .\r\nبر طبق گزارش رانندگان در يكصد كيلومترى اصفهان در نقطه‌اى كه راه از كوهستان عبور مىكند تقريبا پنجاه نفر سوار سارق با اسبان سريع السير به گارى پست حمله ميكنند و نظر باينكه اين اصلزادگان با شمشير و تفنك سروكار داشته و با قلم سروكارى ندارند يكنفر مرد باسواد را بنام ميرزا هميشه همراه دارند كه در موقع توقف گارى پست جلو ميآيد و مؤدبانه از چاپار صورت محمولات پست را ميطلبد و مطابق آن صورت ، كيسه‌هاى محتوى وجوه نقدى بيمه شده را از چاپار تحويل ميگيرد و بساير محمولات كارى ندارد و تنها پاكت‌هائى را باز مىكند كه در آنها اسكناس باشد\r\n\r\n","description":"","footnote":"","page_name":" 799 ","page_number":831},
  {"content":"\r\n\r\nو پس از برداشتن اسكناس پاكت را به غلام پست مسترد مينمايد .\r\nبواسطهء همين سرقتهاى دائمى ادارهء پست 80000 تومان از بابت بيمه به تجار و ساير اشخاصى كه با پست پول فرستاده‌اند مقروض شده است و معلوم نيست كه چگونه يكى از درهاى ورودى بانك شاهنشاهى\r\nبايد اين غرامت را بپردازد . آيا دست اين بدبختان به پول خود كه اكنون در لرستان است خواهد رسيد يا نه ؟\r\n\r\nآنتيك‌فروش يهودى\r\nامروز يكنفر آنتيك‌فروش يهودى ما را به منزل خود دعوت كرده است كه برويم و اشياء گرانبهائى را كه بقول خودش نميتواند از منزل بيرون بياورد تماشا كنيم .\r\nپس از عبور از كوچه‌هاى باريك و پرپيچ‌وخمى بوسيلهء دالان تنگى باندرون خانه‌اى كه وسيع و مشجر بود وارد شديم . در گوشهء حياط چادرى با فرشهاى كهنه و پارچه‌هاى قلمكار ديده ميشد . صاحب‌خانه با مهربانى و گرمى از ما پذيرائى كرد شربت خنكى آوردند و عصرانه مفصلى هم با انواع مشروبات روى ميز چيده بودند . در\r\n\r\n","description":"","footnote":"","page_name":" 800 ","page_number":832},
  {"content":"\r\n\r\nتالار تخت\r\n\r\n","description":"","footnote":"","page_name":" 801 ","page_number":833},
  {"content":"\r\n\r\nتنگهاى بلورى كه پر از مشروب بود خربوزه و نارنج و بالنك ديده ميشد . طريقهء داخل كردن ميوه در تنك آسان است ، در موقع گل دادن درخت ، تنگى در مجاورت آن قرار داده و شاخهء گل‌دارى را در آن داخل ميكنند تا ميوه در داخل آن رشد نمايد و همين كه بزرك شد شاخه را از درخت جدا مينمايند و تنك را از مشروبات الكلى پر ميكنند تا ميوه فاسد نشود و به حال خود بماند و مشروب را معطر نمايد .\r\nبهرحال اين تشريفاتى كه صاحب‌خانه براى ما فراهم نموده است ابدا نظر مرا جلب نميكند و فقط متوجه اشياء آنتيكى هستم كه در بالاى طاقچه قرار دارد .\r\nمن بتماشاى اين اشياء پرداختم ولى چيز مهم و قابل‌توجهى در ميان آنها نديدم و خلاصه آنكه با همهء تشريفاتى كه يهودى فراهم كرده بود نتوانست باندازهء يكقران هم پولى از جيب ما درآورد .\r\n\r\nبرج خاموشى يا دخمهء گبران\r\nامروز ما عازم سياحت برج خاموشى يا دخمهء گبران شديم كه قبل از ورود بتهران از دور نظر ما را جلب ميكرد . براى رفتن بدخمه از جاده‌اى رفتيم كه در موازات خطآهن تهران بشاه عبد العظيم ممتد بود ، پس از مدتى در جادهء باريكى افتاديم كه در طرف چپ امتداد داشت و رسيديم بمعدن سنگى كه كارگران مشغول استخراج سنك بنا بودند . در اينجا ديوار قائمى است كه در سنك تراشيده شده و به اندازه 400 تا 500 متر از سطح زمين ارتفاع دارد . كارگران معدن پس از فراغت از كار سخت روزانه از جادهء باريكى به بالاى كوه ميروند و در كلبه‌هاى خشت و گلى خود استراحت مينمايند .\r\nكارگران بايد در اين جاده مسافت زيادى را طى كنند . صعود آنها به بالاى كوه خالى از تماشا نيست ، هرقدر بالاتر ميروند هيكل آنها در نظر ناظر كوتاهتر مىشود و چون نزديك قلهء كوه ميرسند باندازه‌اى كوچك ميشوند كه تقريبا نامرئى ميگردند .\r\nبرج خاموشى مانند قلعهء بزرگى است كه در روى كوه خرمائى رنگى واقع\r\n\r\n","description":"","footnote":"","page_name":" 802 ","page_number":834},
  {"content":"\r\n\r\nشده و از نزديك جرم عظيم سفيدى به نظر ميآيد . در حوالى آن قطعات جمجمهء انسان يا تكه استخوانهائى ديده مىشود كه عقابان و مرغان بزرك لاشه‌خوار از بدن مرده كنده و پس از خوردن گوشت استخوان را در روى علفهاى هرزه برجاى گذاشته‌اند .\r\nبرج خاموشى\r\nاين برج خاموشى آرامگاه پيروان زردشت است كه آنها را معمولا گبر مينامند زردشتيان آفتاب و آتش را مظاهر الوهيت ميدانند و آتش را در انواع ظهوراتش پرستش مينمايند و احترام آنها نسبت به آن به حدى است كه هرگز استعمال دخانيات نميكنند و چنين عملى را مخالف شئون اين عنصر مقدس ميدانند .\r\nجمعيت زردشتيان در تمام ايران به هشت تا ده هزار نفر ميرسد و مركز مذهبى آنها در تهران است .\r\n\r\n","description":"","footnote":"","page_name":" 803 ","page_number":835},
  {"content":"\r\n\r\n\r\nمشاغل زردشتيان\r\nزردشتيان اخلاق ملايمى دارند و بسيار ساده‌لوح هستند ، بعضى از آنها بتجارت اشتغال دارند ولى اكثر به زراعت زمين ميپردازند . در تهران شغل باغبانى را به خود انحصار داده‌اند . هيچكس مانند آنها نميتواند گياههاى لطيف و ظريف و گلهاى سرخ قشنك شيرازى و اصفهانى را كه شعراى يكى از بازرگانان زردشتى\r\nقديم ايران توصيف و تعريف آنها را با على درجه رسانيده‌اند بپروراند و در باغها بتوجه و پرستارى و تربيت آنها بپردازد .\r\nزردشتيان ساكن يزد نظر بترقى پارچه‌هاى حرير گرانبها اغلب بيل و رندهء\r\n\r\n","description":"","footnote":"","page_name":" 804 ","page_number":836},
  {"content":"\r\n\r\nباغبانى و زراعت را رها كرده و ببافتن تافته‌هاى طلائى بىنظير اشتغال ورزيده‌اند .\r\nپارچه‌هاى دست‌بافت آنها در نظر شناسندگان پارچه قدر و ارزش فوق‌العاده‌اى دارد و با بهاى زيادى به فروش ميرسد .\r\nوضع زندگانى زردشتيانى كه در تهران اقامت دارند بهتر از آنهائيست كه در ساير شهرها زندگانى ميكنند .\r\nارباب جمشيد و اعضاء جمعيت زردشتيان ايران\r\nيكى از افراد مهم آنها كه در تهران احترامى دارد صراف ثروتمندى است موسوم به ارباب جمشيد بهمن كه در خارج از ايران هم اعتبارى دارد . بطوريكه نقل ميكنند ثروت او به چندين ميليون فرانك ميرسد و مقام او باندازه‌ايست كه در جشنهاى رسمى دربارى هم دعوت مىشود .\r\nمنزل شخصى ارباب جمشيد در تهران بسيار عالى و باشكوه و مانند بناهاى عالى ايران ساخته شده است . حياط وسيع آن مانند باغ بزرگى پر از گلهاى رنگارنك و اشجار ميوه‌آور است و داراى جدولهائيست كه پيوسته آب صاف و بىآلايشى\r\n\r\n","description":"","footnote":"","page_name":" 805 ","page_number":837},
  {"content":"\r\n\r\nدر آنها جريان دارد . در يكى از گوشه‌هاى اين باغ سحرآميز اطاق كوچكى ديده مىشود كه آتشكدهء زردشتيان است . زردشتيان در اوقات معينى به اين آتشكده كه بمنزلهء معبد است ميروند و مراسم عبادت را بر طبق دستورهاى آئين زردشتى به عمل ميآورند .\r\n\r\nمراسم ازدواج زردشتيان\r\nزردشتيان بطور كلى بيش از يك زن اختيار نميكنند . تعدد زوجات در آئين آنها ممنوع است . حتى اگر زنان آنها هم عقيم باشند از گرفتن زن ديگرى اجتناب ميكنند . زنان هم يك خانوادهء زردشتى\r\nچنين مىپندارند كه اگر مردى زن ديگرى اختيار كند مثل اين است كه زن اولى محكوم بمرك شده باشد .\r\n\r\n","description":"","footnote":"","page_name":" 806 ","page_number":838},
  {"content":"\r\n\r\nاين نكته را هم بايد اضافه كرد كه گاهى زردشتيان بواسطه سختى قانون ازدواج از مذهب خود دست كشيده و مسلمان ميشوند . متاركه يا طلاق دادن زن بندرت و با شرايطى در ميان آنها روى ميدهد ولى اشخاص بانفوذ مخصوصا پيشوايان مذهبى نهايت كوشش را دارند كه چنين پيش‌آمدى روى ندهد و پيوسته درصدد هستند كه اين رسم مخالف مذهب را از ميان ببرند . زردشتى بايد هميشه سه اصل كلى را كه عبارت است از « انديشه نيك و گفتار نيك و رفتار نيك » در نظر داشته باشد تا مرتكب گناهى نگردد .\r\nسن تقريبى ازدواج زردشتيان مانند اروپائيان است . دختران در سنين 16 تا جمعى از زردشتيان\r\n20 سالگى و پسران در سنين 25 تا 30 سالگى مىتوانند پيوند زناشوئى ببندند معهذا گاهى اتفاق افتاده كه مردان 60 ساله با دختران 15 ساله و يا با بيوه‌زنانى كه بيشتر از 20 بهار را نديده‌اند ازدواج كرده‌اند . چنين به نظر ميآيد كه نامزدى اطفال شيرخوار كه مرسوم ايرانيان مسلمان است در ميان آنها هم معمول باشد .\r\n\r\n","description":"","footnote":"","page_name":" 807 ","page_number":839},
  {"content":"\r\n\r\nوسيلهء ازدواج بايد بدست پدر و مادر فراهم گردد و پسران يا دختران بدون رضايت و اجازه والدين نميتوانند ازدواج نمايند اما همين كه موافقتى حاصل شد و مراسم نامزدى به عمل آمد پسر و دختر مىتوانند جواهرات و مسكوكات طلا يا چيزهاى ديگرى بعنوان هديه نامزدى به يكديگر بدهند .\r\nساعت ازدواج را معمولا پيشواى مذهبى كه او را مؤبد ميگويند معين مىكند و بدون مراجعه به او امر ازدواج صورت نميگيرد .\r\nيكى از آداب و رسوم عجيب آنها اين است كه دوشيزهء زردشتى مستقيما در جشن عروسى خود شركت نميكند مگر همان روز عروسى كه نماينده‌اى از طرف داماد به خانه عروس ميآيد تا رضايت او را در امر ازدواج جلب نمايد .\r\nدر مراسم ازدواج فقط مردان حضور پيدا ميكنند مؤبد يا دستور كه پيشواى روحانيت است در جائى مىنشيند . داماد و نمايندهء عروس در طرف راست او جاى ميگيرند و اقوام و دوستان عروس و داماد در طرف چپ او مىنشينند پس از نشستن ، نمايندهء عروس شاخهء نباتى به داماد تقديم مىكند و او مجبور است كه اين شيرينى را بگيرد .\r\nبعد از اين عمل مؤبد شروع به گفتن شرايط ازدواج مىكند و با زبان درى جملاتى ميگويد « زبان درى زبان معمولى زردشتيان است » و پس از آن از زند و پازند شرحى ميخواند و براى تازه‌داماد و نوعروس از اهورامزدا طلب خوشى و سعادت مينمايد .\r\nپس از تمام شدن تشريفات مذهبى هدايائى از قبيل طاقه‌شال كشميرى و جواهرات و كله‌قند و غيره در بين اعضاء دو خانواده داماد و عروس مبادله مىشود و بعد جشن با شكوهى ميگيرند و اشخاص زيادى كه دعوت شده‌اند در اين جشن شركت مينمايند و شيرينى و اغذيه فراوانى صرف مىشود .\r\nوضع زندگى زنان زردشتى بطور محسوس بهتر از ساير خواهران ايرانى آنها مىباشد . با وجود عقيده باينكه مرتبه زنان پست‌تر از مردان است زنان زردشتى از قوانين تساوى حقوق كاملا برخوردار هستند بلكه بعضى اوقات هم بر شوهران برترى\r\n\r\n","description":"","footnote":"","page_name":" 808 ","page_number":840},
  {"content":"\r\n\r\nو تسلط پيدا ميكنند . و بدون ديدن حقارتى مقام و احترام آنها در خانواده محفوظ است .\r\n\r\nمراسم تدفين زردشتيان\r\nمذهب زردشتيان ساده و بىآلايش است و شباهتى بآئين كاتوليك دارد . وقتى كه يكى از پيروان اين مذهب احساس مىكند كه آخرين لحظهء زندگانى او نزديك شده است مؤبد را ببالين خود ميطلبد . مؤبد حاضر مىشود و چند جمله‌اى از اوستا كه نشانهء پشيمانى جمعى از زردشتيان\r\nاز گناهان است ميخواند و براى او طلب آمرزش مينمايد و در حال خواندن دعا چند قطره پادياب « ادرار گاو مقدس » هم بر روى لبهاى محتضر ميريزد و پس از آنكه محتضر آخرين نفس را كشيد مؤبد بآتشكده ميرود و براى آرامش و روان شادى او اوستا ميخواند .\r\nپس از اطمينان پيدا كردن از مرك او جسد را در گوشهء اطاق ميگذارند و\r\n\r\n","description":"","footnote":"","page_name":" 809 ","page_number":841},
  {"content":"\r\n\r\nهيچكس حق دست زدن بآنرا ندارد مگر مرده‌شوى و دستيار او . بموجب دستورهاى آئين زردشتى كسى نميتواند به تنهائى در نزد ميت بماند . مرده‌شوى و دستيار او بايستى در موقع شست‌وشوى ميت هركدام يك سر نخى را كه كشتى ميگويند بدست گيرند تا هردو در عمل تغسيل شركت داشته باشند . مرده‌شوى دستكش چرمى از پوست گوسفند كه هنوز پشم آن باقى است بدست مىكند و دستيار پادياب بر روى آن ميريزد و مشغول شست‌وشوى ميشوند .\r\nشستن بدن مرده با آب ممنوع است زيرا آب يكى از چهار عنصريست كه نبايد با چيزهاى پليد آلوده شود .\r\nپس از اين عمل جسد را در پارچهء سفيد مستعملى كه تميز و پاك باشد مىپيچند و با همان نخ كشتى مقدس مىبندند و بعد مرده‌شوى و دستيارش چندين بار خود را ميشويند تا از هرگونه آلايشى پاك گردند .\r\nپس از كفن پوشاندن بمرده بلافاصله عمل ديگرى را انجام ميدهند كه موسوم است بسك ديد . اين عمل از زمانهاى بسيار قديم تاكنون بر جاى مانده است و آن عبارت از اين است كه سگى را از كوچه ميآورند تا بجسد مرده نگاه كند و عقيده دارند كه بواسطهء اين عمل جن موذى و كثيف از مرده دور مىشود . براى انجام اين عمل چند تكه نان بر روى جسد مرده ميگذارند و سك ولگردى را ميآورند تا آن نانها را بخورد و برود بكوچه‌گردى خود ادامه دهد . پس از اين اعمال جسد را مىبرند به جائى كه موسوم است به « زاد و مرك » اين محل داراى دو قسمت و دو در است كه از يك در جسد را داخل و از در ديگر آن را خارج مينمايند اين دو در تولد و مرك را نشان ميدهد كه در يك شعر فارسى خلاصه شده و معنى آن اين است :\r\n« زندگانى جز توقف مختصرى در ميان دو در نيست »\r\nوقتى كه جسد داخل زاد و مرك شد آن را روى يك سكوى سنگى قرار ميدهند و مؤبد قسمت مخصوصى از اوستا را ميخواند كه مضمون آن طلب بخشايش و ايمان و\r\n\r\n","description":"","footnote":"","page_name":" 810 ","page_number":842},
  {"content":"\r\n\r\nو عقيدهء بزندگانى اخروى است و باز هم يك دفعه ديگر جسد را سك ديد ميكنند .\r\nپس از انجام اين اعمال جسد را بقسمت ديگر زاد و مرك انتقال ميدهند و در تابوت فلزى ميگذارند و جمعيتى از مردان يا زنان برحسب اينكه مرده مرد يا زن باشد ميآيند . شمارهء آنها حداقل بايد 2 و احداكثر 32 نفر باشد . اين جمعيت جسد را از در خروجى بيرون مىبرند . حاملين جسد هم بايد يك كشتى كه علامت اتحاد و شركت در عمل است در ميان خود داشته باشند و پس از انتقال جسد بدخمه بايد كاملا خود را بشويند تا پاك و تميز شوند و بتوانند دوباره در اجتماع وارد گردند . هرگاه مسافت تا دخمه زياد باشد تابوت را در پشت اسب يا الاغ حمل ميكنند .\r\nپس از رسيدن به دخمه باز هم براى سومين دفعه عمل سك ديد صورت ميگيرد و جسد را تحويل دو نفر پيرمرد ميدهند كه مباشر بردن آن در دخمه هستند . اين دو نفر از كسانى انتخاب شده‌اند كه باخلاق و صفات نيك معروف ميباشند اما اين مباشرين از زندگانى كردن در ميان جماعت ممنوع هستند و نبايد در خانه‌اى كه مراسم مذهبى انجام ميگيرد وارد گردند ، حتى از زراعت زمين هم ممنوع ميباشند .\r\nهمين كه اين دو مباشر جسد را تحويل گرفتند باز هريك يك سرنخ كشتى را بدست ميگيرند و شرحى به زبان ميآورند كه « سروش باژ » نام دارد . بعد يكى از آنها بوسيلهء يك كليد فلزى يا قطعه آهنى عمليات سحرآميزى انجام ميدهد و از نزديك گوش چپ مرده شروع كرده در حال خواندن جملاتى سه دايره در اطراف تابوت رسم مىكند .\r\nپس از انجام اين عمليات اين دو مباشر جسد را بدرون دخمه مىبرند و طورى آن را ميخوابانند كه سرش به طرف جنوب باشد و در حال خواندن جملاتى كفن را از بدن جدا ميكنند و جسد را تحويل مرغان لاشه‌خوار ميدهند و برميگردند . مرغان لاشه‌خوار البته در بالاى ديوارهاى دخمه در انتظار ورود مرده هستند و پس از ورود آن چند روزى بيشتر طول نميكشد كه تمام گوشت بدن آن را ميخورند و فقط\r\n\r\n","description":"","footnote":"","page_name":" 811 ","page_number":843},
  {"content":"\r\n\r\nاستخوانهايش را باقى ميگذارند .\r\nوقتى كه استخوانها بواسطه تابش آفتاب كاملا خشك و سفيد شد مباشرين آن را سائيده و در گوشهء دخمه ميگذارند تا باد و باران آنها را پراكنده و ناپديد نمايد .\r\nدر جائى كه برج خاموشى عمومى نباشد جسد مرده را در روى تپه يا كوهى دور از آبادى مىبرند و در جاى محصورى ميگذارند كه كف آن سنگفرش شده باشد .\r\nزردشتيان نسبت بمرده عقايد موهومى هم دارند مثلا اگر مرغان لاشه‌خوار يا كلاغان ابتدا به چشم راست مرده حمله كنند علامت اين است كه مرده آمرزيده شده و در زندگانى اخروى سعادتمند است « 1 » .\r\nبارى در موقع مراجعت بتهران تماشاى غروب آفتاب كه متواليا صحنه‌هاى نشاطانگيزى در افق نمايش ميداد اوضاع حزن‌آور دخمه را كه چندان با دستورهاى بهداشتى موافقت نداشت از خاطر ما زدود .\r\nاز بالاى اين بلندى چنين به نظر ميآيد كه شهر تهران به كلى در سبزه غرق شده است گاهى بام بلند خانه‌ها از خلال صفوف درختان ديده ميشد و خط غبار آلود طلائى رنگى نشان ميدهد كه جمعيت زيادى در محيط مه‌آلودى در جنب‌و جوش است . و هركس با سرعت حركت مىكند تا قبل از غروب آفتاب وظايف خود را انجام دهد .\r\nدر اينجا تقريبا شفق و فلقى ديده نميشود ، در موقع غروب آفتاب فورا هوا خنك مىشود .\r\nدر موقع مراجعت از محلات پائين شهر عبور نموديم كه جابجا قهوه‌خانه‌اى داير\r\n\r\n\r\n","description":"","footnote":"\r\n( 1 ) از قرار معلوم نويسنده چيزهائى راجع بمذهب و آداب و رسوم زردشتيان از كسانى شنيده و بقلم آورده است اشخاصى كه بخواهند اطلاعات كامل و جامعى راجع به مذهب و آداب و سنن زردشتيان حاصل نمايند مىتوانند بكتب زردشتيان و كتب استاد پورداود مراجعه كنند ( م ) .\r\n","page_name":" 812 ","page_number":844},
  {"content":"\r\n\r\nبود . در قسمتهاى عمدهء بازار چراغهاى كم‌نورى ديده ميشد و معلوم بود كه الكتريسيته هنوز آنطور كه بايد در شرق جاى خود را نگرفته است و مانند چيزى به نظر ميآيد كه بر خلاف معمول زمان باشد .\r\n\r\nيك ظرف مينائى ساخت قرن 14\r\n30 سپتامبر - امروز دلالى ما را ببازار دعوت كرد تا ظرف آنتيك خوبى را بما نشان دهد . اين ظرف متعلق بيك صراف ارمنى بود . ما بهمراهى دلال ببازار رفتيم ، پس از مدتى گفتگو ما را بيك انبار زيرزمينى بردند . در ميان صندوقهاى خالى و ساير اشياء بيفايده در گوشه‌اى يك كوزهء سفالى قديمى كه داراى دو دسته بود قرار داده بودند . همانطور كه دلال تعريف كرده بود اين كوزه يكى از ظروف آنتيك بسيار ممتاز و عالى بود .\r\nلعاب فيروزه‌اى رنك و كتيبه برجستهء خوش‌نمائى داشت . در اين كتيبه اسبان قشنك متعددى در حال حركت ديده ميشد كه با اشكال زيبا و خطوط برجسته‌اى در روى آن دايره‌وار ترسيم شده بود و چنين مينمود كه نقاش علاوه بر مهارت در حين كار اسبان عربى بسيار ممتازى را هم در زير نظر داشته است .\r\nبلندى اين ظرف بيك متر ميرسيد اما متأسفانه طمع ارمنى مالك آن زياد بود و براى تحويل دادن آن مبلغ 15000 فرانك مطالبه ميكرد البته براى ما مقدور نبود كه چنين مبلغى را به او بدهيم و ظرف را خريدارى نمائيم .\r\n\r\nساختمان بازار\r\nبازار تهران از حيث بنا بسيار عالى است و خالى از تماشا نيست مدخل اصلى آن در خيابانيست كه در زير شمس العماره واقع است . در اين خيابان ميدان بزرگى ديده مىشود كه بسبزه ميدان موسوم است از اين ميدان ميتوان داخل چند بازار مسقف گرديد . در مركز ميدان حوض بزرگى است كه اطراف آن را درختان كهنسالى احاطه كرده است .\r\nوقتى كه در اين خيابان سرپوشيده يعنى بازار داخل ميشوند به پيچ‌وخمهائى ميرسند كه در آنجا ميدانهاى كوچكى بازارها را از يكديگر جدا مينمايد . در بازار\r\n\r\n","description":"","footnote":"","page_name":" 813 ","page_number":845},
  {"content":"\r\n\r\nبزرك چند كاروانسراى تجارتى بسيار عالى ديده مىشود كه با نقشه‌هاى تازه‌اى ساخته شده است . كاروانسراها داراى بالكن‌ها و گالريها و نرده‌ها و پله‌هاى آهنى است . . .\r\nحياط آنها بزرك است . ساختمانهاى آجرى رنگينى در اطراف آنها ديده مىشود كه در مركز آنها سرپوشهاى بلند فانوس‌مانند مدور و يا هشت‌ضلعى براى روشنائى قرار داده‌اند . پنجره‌ها و طاقهاى كوچك و تزييناتى كه مانند لانهء زنبور است همه در حد پينه‌دوز دوره‌گرد\r\nخود ممتاز و قابل‌ملاحظه است . سقف اين تجارتخانه‌ها با خطوط هندسى و نقشه‌هاى مطلوبى با آجرهاى مينائى زينت يافته و منظرهء قابل تماشائى دارد .\r\nبازارهاى تهران هم مانند تمام بازارهاى شرقى هريك بصنف مخصوصى تعلق دارد\r\n\r\n","description":"","footnote":"","page_name":" 814 ","page_number":846},
  {"content":"\r\n\r\nيك بازار متعلق به بزازان است كه در آن پارچه‌هاى پنبه‌اى روسى و انگليسى به فروش ميرسد . سكنه اين پارچه‌ها را خريده به مصرف لباس و اثاثهء خانه‌ها ميرسانند .\r\n\r\nسمسارى\r\nبازار سمسارها وسيعترين و پرجمعيت‌ترين بازارهاى تهران است در اين بازار همه نوع لباسهاى مستعمل و فرشهاى كهنه و جعبه هاى گوناگون و اثاث البيت ساخت اروپا يا ايران كه در حراج خريده‌اند به فروش ميرسد .\r\n\r\nخرازىفروشى\r\nدكانهائى هم ديده مىشود كه در آنها اشياء خرازى و اسباب‌بازى اطفال به فروش ميرسد . بيشتر آنها اشياء وامانده و يا باصطلاح ايرانيان بنجل‌هائى است كه از اروپا بايران وارد شده و با بهاى نازلى در اينجا به فروش ميرسد .\r\nدر جائى هم همه نوع اشياء بلور و چينى مخصوصا لاله و جار و چهلچراغ و قورى و استكان و نعلبكى و غيره به فروش ميرسد . ايرانيان اغلب عاشق اشيائى هستند كه درخشندگى داشته باشد . اين اشياء بلور كه ايرانيان بداشتن آنها افتخار دارند از كارخانه‌هاى بزرك كشور اتريش بيرون آمده و بايران وارد ميگردند .\r\n\r\nپارچه‌هاى ابريشمى بافت يزد و كاشان\r\nبندرت دكانهائى ديده مىشود كه در آنها منسوجات ابريشمى كار يزد و كاشان به فروش ميرسد . اين نوع منسوجات زياد نيست زيرا كه بافتن آنها با دست مشكل است . فروشندگان اين پارچه‌ها برعكس سايرين درصدد جلب مشترى نيستند و قيمتى هم كه ميگويند قطعى و تخفيف گرفتن از آنها غيرممكن است .\r\nدر بازار دكان آنتيك‌فروشى مخصوصى وجود ندارد . غالب تجار و كسبه اشياء آنتيكى دارند كه بدون اشكال نميتوان از آنها خريد . اينها مستقيما چيزى نميفروشند و صلاح خود را چنين ميدانند كه با دست دلالان اين اشياء را به فروش برسانند . دلالان اين اشياء را به هتل‌هائيكه اروپائيان در آنها منزل دارند مىبرند ولى معاملهء با دلال هم به سهولت انجام نمييابد .\r\n\r\n","description":"","footnote":"","page_name":" 815 ","page_number":847},
  {"content":"\r\n\r\n\r\nبازار سراجان\r\nبازارى كه از همه بيشتر جلب‌توجه مىكند بازار سراجان است در اين بازار كارهاى دستى بومى زيادتر ديده مىشود . نظر باينكه در اين كشور حمل‌ونقل مال‌التجاره و مسافرت بوسيلهء حيوانات صورت ميگيرد سواران و ساربانان و چهارپاداران محض افتخار و خودنمائى حيوانات خود را حتىالامكان آرايش ميكنند ، زين اسبان با چوب و چرم ساخته مىشود و در زير زين پارچه‌اى مياندازند كه غالبا قاليچهء خوش‌نقشى است و متأسفانه جلوى آن را بريده‌اند . روپوش اسبان غالبا مخمل قرمز يا سبز است كه با ابريشم و مفتولهاى طلا با نقشهاى جالب‌توجهى گلدوزى شده است ، اعيان و ثروتمندان گاهى براى تزيين در روى اين روپوشها مرواريد دوخته و يا جواهراتى نصب كرده‌اند زين و يراقهائى ديده مىشود كه بهاى آنها به 2000 تا 3000 فرانك ميرسد .\r\nاين نوع تجملات و تزيين‌ها براى شتران نيز به كار ميرود و نظر باينكه شتر قوى هيكل و بلندقد است زينت كننده ميدان عمل وسيعى دارد و نقشه‌هاى بسيار تماشائى و جالب‌توجه در روپوشهاى آنها نمايش ميدهد . ابلقهائى كه از پر مرغان خوش‌خط وخال درست كرده‌اند و افسارها و كله‌بندهاى آراسته براى آرايش كافى نيست .\r\nشتربانان افغانى دانه‌هاى فيروزه و گلوله‌هاى بلور آبىرنك و صدفهاى خوش‌نما هم در گلدوزى روپوش شتران به كار مىبرند . در تشريفات جشنهاى بزرك آئينه‌هاى كوچك متعددى كه در قابهاى فلزى قرار دارند و در پرتو آفتاب درخشندگى خاصى پيدا ميكنند در تمام طول گردن شتر ميآويزند ، اين نوع تزيينات ممكن است با سليقه شهرنشينان توافقى نداشته باشد ولى با سليقه و ذوق شتربانان موافقت كامل دارد .\r\nدر بازار سراجان جعبه‌هائى براى جاى دادن لوازم چاى و لاله و غيره درست ميكنند كه آنها را هزارپيشه ميگويند و مسافرين اغلب آنها را با خود مىبرند . يكنوع كيسهء چرمى استوانه مانندى هم براى جاى دادن قليان ميسازند كه معمولا آن را چنتهء قليان ميگويند . خورجين هم يكى از لوازم مسافرت است كه در آن اغذيه و لباس و\r\n\r\n","description":"","footnote":"","page_name":" 816 ","page_number":848},
  {"content":"\r\n\r\nغيره را جاى ميدهند . خورجين‌ها را با چرم يا قاليچه و يا پارچه‌هاى ضخيم پشمى و پنبه‌اى درست ميكنند .\r\nشترهاى افغانى\r\n\r\nدلاكان\r\nصنف ديگر از كسبهء بازار دلاكان هستند كه كارشان رونقى دارد و در انظار محترم هستند . دكانهاى آنان كاملا تميز و ديوارهاى آنها با گچ سفيد شده است بر ديوارها پارچه‌هاى سفيد بميخ آويخته‌اند كه دلاك در موقع اصلاح سر و صورت مشترى به گردن او مىبندد مقدار زيادى تيغ و نشتر و كلبتين و مقراض و لوازم ختنه و شانه‌هاى چوبى كه شكل مدورى دارد و با نقشه‌هاى خوبى منبت‌كارى شده است در دكان جلب نظر مينمايد .\r\n\r\n","description":"","footnote":"","page_name":" 817 ","page_number":849},
  {"content":"\r\n\r\nايرانيان سر و پشت گردن را بالتمام ميتراشند و فقط دو دسته مو در طرفين سر اسباب و آلات دلاكى\r\n\r\n","description":"","footnote":"","page_name":" 818 ","page_number":850},
  {"content":"\r\n\r\nدر پشت گوشها براى زينت باقى ميگذارند و عقيده دارند كه ستردن موى سر براى بهداشت لازم است . اين نكته را هم نبايد فراموش كرد كه آنها هيچوقت كلاه را از سر برنميدارند . در اين نوع آرايش يك خيال مذهبى هم دخالت دارد زيرا كه بموجب خبر جبرئيل در روز قيامت ميآيد و موهاى سر اموات را ميگيرد و آنها را از قبور بيرون ميآورد تا به محل جاودانى ببرد .\r\n\r\nتجار فرش‌فروش\r\nخلاصه پس از تماشاى اين بازارها ببازار فرش‌فروشان وارد شديم ، در حياط كاروانسرا فرشهائى تا طبقهء دوم روى هم چيده شده بود . اين فرشها همه تازه است و فرش كهنه در بازار تهران يافت نميشود بلكه بيشتر در بازارهاى پاريس و لندن بايد آنها را جستجو كرد . . . بما گفتند كه چند قطعه فرش عالى گرانبها در گالرى فوقانى موجود است و ما را به طرف گالرى بردند ، در حال عبور اشخاصى را ديديم كه سرپا نشسته و مشغول خوردن غذا بودند در جلو آنها قاب بزرگى پر از انگور قرار داشت و در اطراف سفره هم نان زيادى ديده ميشد ، يك ليوان مسى بزرگى هم كه در آن تكه يخى در آب شناور بود دست‌بدست ميگشت .\r\nبراى اينكه احترامى بما نگذارند چنين وانمود كردند كه ما را نميشناسند .\r\nيكنفر ارمنى هم كه در آنجا حجره‌اى داشت چند تكه كاشى شكسته بما نشان داد كه در زير گردوخاك مانده بود معهذا باز هم درخشندگى داشت متأسفانه همه شكسته و ناقص بود و ما نتوانستيم در ميان آنها چيز قابل‌ملاحظه‌اى انتخاب كنيم . در اين گالرى چند قطعه فرش بسيار ممتازى بما نشان دادند اما بهاى آنها فوق العاده گران بود و ما نتوانستيم آنها را خريدارى كنيم .\r\n\r\nمنزل ييلاقى سفارت فرانسه\r\nامروز بعدازظهر برحسب تعيين وقت بملاقات سفير فرانسه موسيو دولامارتينير به زرگنده رفتيم . درشكه مدت يكساعت در خيابان مشجرى راه مىپيمود كه جابجا قهوه‌خانه‌اى در آن داير بود .\r\n\r\n","description":"","footnote":"","page_name":" 819 ","page_number":851},
  {"content":"\r\n\r\nمنزل سفير ما در باغ جنگل مانندى قرار داشت . قزاقان مستحفظ سفارت با لباسهاى قرمز در ميان اين باغ چادر زده بودند زنان و اطفال آنها هم در چادرها نشسته بودند و با كنجكاوى بما نگاه ميكردند .\r\nسفير با گرمى از ما پذيرائى كرد ولى رفتارش رسمى بود و آن مهر و ملاطفتى را كه هم ميهنان در خارج از كشور خود نسبت به يكديگر بروز ميدهند نسبت بما نشان نداد . پس از پرسش از اوضاع ماوراء خزر و مخصوصا خراسان و وضع راه‌ها با اصرار زيادى بما توصيه كرد كه در مسافرت باصفهان بايد با كمال احتياط رفتار نمائيد و با يك لحن جدى گفت : « فكر كنيد كه اگر احيانا بدبختى بشما روى دهد و سارقين بشما دستبرد بزنند تا چه اندازه زحمت و دردسر براى ما توليد خواهيد كرد . اگر راهزنان شما را دستگير كنند ما مجبور خواهيم شد كه بدوا شما را از دولت ايران بخواهيم و پس از آن بارها و لوازم مسافرت شما را مطالبه كنيم و اين كار براى ما زحمتى خواهد داشت كه شرح آن مفصل است . »\r\nچون از او پرسيديم كه چگونه بايد احتياط كنيم بلند شد و در حالى كه ما را به طرف دفتر خود ميبرد گفت : « من ديگر مطلب لازمى ندارم كه بشما بگويم همانطور كه گفتم بايد با كمال احتياط به مسافرت خود ادامه دهيد . . . »\r\nبارى در مراجعت بتهران تفريحى داشتيم . چون اسبان به طرف طويله ميرفتند احتياج بشلاق خوردن نداشتند و بقدرى تند ميرفتند كه يكى از آنها در راه به زمين خورد خوشبختانه حادثهء مهمى روى نداد . ديروز وقتى كه با درشكه در شهر گردش ميكرديم در نزديكى هتل يكى از چرخها از درشكه جدا شد و ما مجبور شديم كه بقيه راه را پياده طى كنيم .\r\n\r\nخان بجنورد\r\nبهرحال ما سالم بمهمانخانه برگشتيم و رفتيم نزد مادام بارنااوت در آنجا جمعى بودند كه با هم صحبت ميكردند يكى از آنها\r\n\r\n","description":"","footnote":"","page_name":" 820 ","page_number":852},
  {"content":"\r\n\r\nداستانى راجع بخان بجنورد نقل كرد و گفت : « خان بجنورد معلمى براى تربيت اطفال خود آورده بود ، از قرار معلوم اين معلم يك كرهء جغرافيا از اروپا وارد كرده بود تا تعليمات جغرافيائى مختصرى بشاگردان خود بدهد . بمحض اينكه كره را از قصر سرخ حصار نزديك تهران\r\nصندوق درآوردند خان بمعلم فرمان داد كه محوطهء حكمرانى او را در روى اين كره نشان دهد . معلم باشكال برخورد اما بدون اينكه پريشانى حواس به او دست دهد فورا به حاكم چنين گفت : چگونه جناب اجل ميخواهيد كه در روى چنين گلولهء كوچكى آنهمه ممالك پهناورى را كه شما بر آنها حكمفرمائى ميفرمائيد بتوان نشان داد براى اين كار بايد كره‌اى بسازند كه راه‌آهن روسيه هم قادر بر حمل آن نباشد . »\r\n\r\n","description":"","footnote":"","page_name":" 821 ","page_number":853},
  {"content":"\r\n\r\n\r\nتهيهء مقدمات حركت باصفهان\r\nاول اكتبر - امروز هم ببازار رفتيم و چند قطعه فرش خريديم تا با دست خالى باروپا مراجعت نكرده باشيم زيرا ممكن است هم‌ميهنان ما چنين تصور كنند كه ما بايران نرفته‌ايم و خواهند گفت : اگر اينها بايران رفته بودند ناچار چيزهائى از صنايع آن كشور براى نمونه همراه خود ميآوردند .\r\nبهرحال ما فرصت را غنيمت شمرده و ببازار سراجان رفتيم و لوازم مسافرت را با بهاى زيادى خريدارى نموديم . از سراج پرسيديم كه چرا چرم روسى به كار ميبريد خانم ايرانى در كنار كرسى مشغول آرايش است\r\nجواب داد كه در اينجا كسى نميتواند چرم را خوب دباغى كند بنابراين ما پوست‌هاى دباغى شده را از روسيه مخصوصا از شهر غازان وارد ميكنيم .\r\nخلاصه امروز ما بتهيهء مقدمات مسافرتى كه ممكن است فردا يا پس‌فردا صورت بگيرد پرداختيم ولى بايد گفت انشاء اللّه ، زيرا در اين كشور روز قطعى مسافرت را نميتوان\r\n\r\n","description":"","footnote":"","page_name":" 822 ","page_number":854},
  {"content":"\r\n\r\nاز پيش معين كرد از طرفى هم ادارهء پست بما اطلاع داد كه قونسول روس خيال مسافرت موقت باصفهان را دارد و اگر بخواهد حركت كند حركت شما غيرممكن خواهد شد زيرا كه بايد اسبان پست را در اختيار او گذاشت .\r\n\r\nملاقات\r\nطرف عصر دفتردار سفارت فرانسه بملاقات ما آمد ، ما چنين انتظارى را از سفير خودمان نداشتيم كه كسى را بسراغ ما بفرستد . از طرفى هم بايد اعتراف كنيم كه نمايندگان ما از ملاقات هم‌ميهنان خود ميترسند كه مبادا دچار زحمت شوند زيرا كه بسا سياحان هستند كه از آنها مطالبهء مخارج مسافرت مينمايند و ميخواهند با حاصل دسترنج ديگران زندگانى كنند . به همين علت است كه نمايندگان اغلب در خانه خود را به روى آنها باز نميكنند تا مبادا مجبور شوند كه در كيسهء خود را براى مساعدت به آنها بازنمايند . بسى ولگردان هستند كه در موقع مسافرت شرطبندى ميكنند كه بدون داشتن يكشاهى مسافرتهاى طولانى بكنند . بنابراين در ممالك خارج سفرا و نمايندگان خود را به زحمت مياندازند و از آنها خرج سفر ميطلبند و يا بعنوان وام وجوهى از آنها ميگيرند . نظر به همين علت است كه در اين ملاقاتها نمايندگان شكل جوجه‌تيغى به خود ميگيرند تا ملاقات كنندگان از هرطرف با خارهاى نوك‌تيز مواجه گردند ولى اگر اطمينان حاصل كنند كه مجبور بباز كردن در صندوق خود نيستند با نهايت مهر و ملاطفت از هم‌ميهنان پذيرائى مينمايند .\r\nبارى يكساعت بعد از غروب آفتاب برحسب وعده بهادر الدوله بملاقات ما آمد اين جوان ميل وافرى دارد كه باروپا مسافرت كند ، راجع بپاريس و اوضاع آن استفسار ميكرد و ما هم به او پاسخ ميداديم . اصرار زيادى داشت كه ما پس از سياحت اصفهان باندازهء 150 كيلومتر دور تر برويم و ناحيهء بختيارى را سياحت نمائيم . ايل بختيارى باستثناى معدودى كه در محل‌هاى ثابتى اقامت دارند متصل در حركت است و از ييلاق بقشلاق يا بالعكس نقل مكان مينمايد و خانواده‌ها در چادر زندگانى ميكنند . شماره چادر\r\n\r\n","description":"","footnote":"","page_name":" 823 ","page_number":855},
  {"content":"\r\n\r\nهاى آنها به 5 تا 6 هزار ميرسد . بمحض اينكه هواى ناحيهء مسكونى آنها سرد يا گرم و زحمت‌آور شد فورا بناحيهء ديگرى نقل مكان مينمايند . مثلا در موقعى كه هواى نواحى بختيارى سرد شود فورا چادرهاى خود را از زمين برچيده و با اغنام و احشام خود به طرف نواحى سرحدى بين النهرين كوچ ميكنند و در حوالى شوشتر و دزفول رحل اقامت مياندازند .\r\nبهادر الدوله بما گفت كه شمارهء افراد طايفهء او به 600 نفر ميرسد و 6 برادر ديگر هم دارد كه در محل هستند و نام عمويش هم على قلى است .\r\nچون صحبت از سياست بميان آمد بهادر الدوله گفت ايرانيان علاقهء تامى به پارلمان خود دارند و من اطمينان مىدهم كه اگر شاه با پارلمان همراه شود تمام سردارهاى ما كه 35 نفر هستند بدور او جمع ميشوند و از او حمايت ميكنند و اگر بر خلاف اين ترتيب رفتار نمايد همه بر او خواهند شوريد و هيچكس از او حمايت نخواهد كرد .\r\nبارى بهادر الدوله رفت و ما بايد بقضيهء كم‌اهميتى كه تازه در كارگزينى ما روى داده رسيدگى نمائيم ، توضيح آنكه نوكر ما على كه تاكنون خيانتى از او نديده بوديم امروز دستبردى بما زده و باندازهء يكتومان و نيم اختلاس كرده يعنى آنچه خريده بهاى آن را زيادتر به حساب ما آورده است و ما يقين قطعى حاصل كرديم كه او بما زيانى رسانيده است . همسفران من چون از خيانت او آگاه شده‌اند ميخواهند به خدمت او خاتمه داده و با نخستين وسيله بمشهد تبعيدش نمايند ولى من عقيده دارم كه بايد براى اولين دفعه خطاى او را بخشيد و به او فهماند كه اين كار بد است تا ديگر مرتكب چنين عمل ناپسندى نشود . از طرفى هم بايد اعتراف كرد كه در اينجا غالب نوكران مرتكب چنين اعمالى ميشوند و اين كار منحصر به على نوكر ما نيست بلكه تمام آنها حق النظاره را مشروع و حلال ميدانند .\r\n\r\n","description":"","footnote":"","page_name":" 824 ","page_number":856},
  {"content":"\r\n\r\n\r\nحمام\r\nدوم اكتبر - ما هنوز براى حركت تصميمى نگرفته‌ايم ، از پست پرسيديم كه در چه روز و چه ساعتى ما ميتوانيم حركت كنيم ، در پاسخ شنيديم كه تا قونسول روس تصميم قطعى خود را در حركت باصفهان بما اطلاع ندهد ما نميتوانيم وسايل حركت شما را فراهم سازيم . البته چنين رفتارى پسنديده نيست ، ملتى كه مدعيست اخلاق و افكار تازه‌اى را پذيرفته بايد از اين گونه رفتارها دست بكشد .\r\nنظر باينكه كارى نداشتيم ميل كرديم كه بحمام برويم ولى در تهران حمامى نيست كه ما بتوانيم در آن وارد شويم . حمامهاى عمومى فقط به مسلمانان اختصاص دارد و غيرمسلمان حق ورود به آنها را ندارد . خوشبختانه در مهمانخانه يكنوع قرع و انبيقى هست كه ميتوان در آن فرورفت اما بايد نهايت احتياط را به عمل آورد كه بدن در آن جوشيده نشود زيرا كه اين ظرف شست‌وشو در فاصلهء چند دقيقه به جوش ميآيد .\r\n\r\nگردش در محلهء يهوديان\r\n3 اكتبر - بطوريكه از پستخانه بما اطلاع دادند موانع بر طرف گرديده و ما ميتوانيم فردا در موقع طلوع آفتاب به طرف اصفهان حركت كنيم و چون كارى نداشتيم بهتر آن دانستيم كه بسياحت محلهء يهوديان برويم شايد بتوانيم اشياء آنتيكى خريدارى كنيم . اتفاقا دلالها ما را بخانهء ملاى يهوديان بردند . مدت دو ساعت مشغول تماشاى اشياء درهم‌ريخته‌اى شديم و بعضى از آنها را كنار گذارديم كه بعنوان يادگار مسافرت بايران همراه خود باروپا ببريم . در ضمن تماشاى اين اشياء مخلوط ، من به چيز عجيبى برخوردم . در ميان اشياء كهنهء مفرغى دستهء قلم‌تراشى را ديدم كه ساخت فرانسه و متعلق بقرن چهاردهم بود .\r\nمعامله كردن با يهوديان بسيار جالب توجه است . اشخاص متعددى در آنجا حضور داشتند . يكدسته طرفدار فروشنده و دستهء ديگر طرفدار خريدار بودند . اين دو دسته در گفتگو و چانه زدن حرارتى بروز ميدادند ، گاهى هم مشت گره كرده به يكديگر\r\n\r\n","description":"","footnote":"","page_name":" 825 ","page_number":857},
  {"content":"\r\n\r\nنشان ميدادند بطوريكه ما ميترسيديم عاقبت وخيمى داشته باشد ولى بعد فهميديم كه اينها جز بازارگرمى چيز ديگرى نيست و زدوخوردى صورت نگرفت .\r\nبا وجود اين صحنهء پرهياهو بايد اعتراف كنم كه معاملهء با يهوديان بهتر و سهلتر از معاملهء با ارمنيان انجام مييابد .\r\nطرف عصر در موقع گردش در ميدان توپخانه بيكدسته سرباز برخورديم كه از قرائن چنين استنباط ميشد توپچى هستند . لباسهاى مندرسى بر تن و تفنگى بر دوش داشتند ، كلاههاى آنها آفتاب‌گردان نداشت يك شيپورچى هم همراه آنها بود دسته‌هاى داخل منزل دكتر نورمحمود ، طبيب يهودى\r\nديگرى هم بتدريج به آنها ملحق شده و همه به طرف خيابان الماسيه كه در انتهاى آن سردر درخشان كاخ شاهى واقع است رفتند .\r\n\r\n","description":"","footnote":"","page_name":" 826 ","page_number":858},
  {"content":"\r\n\r\nچون آفتاب در شرف زوال بود ما بمهمانخانه آمديم و پس از صرف شام با ساير مسافرين بصحبت پرداختيم و از اوضاع ايران گفتگو ميكرديم . در بيرون هتل پليس‌ها با صداى بلند صحبت ميكردند و هياهوئى داشتند يكى از حضار گفت اين هياهو براى اين است كه دزدان صداى پليس را بشنوند و از خيابان دور شوند .\r\n\r\nلباس زنان ايرانى\r\nمهماندار ما مادام بارنااوت كه چند سالى است يك خياطخانه هم براى خانمهاى ايرانى در تهران داير كرده است براى سرگرم نمودن ما راجع به لباس زنان ايرانى شرح مفصلى نقل كرد :\r\nاو گفت زنان در خانه شلوار تنگى به پا دارند و در روى آن تنبان كوتاهى ميپوشند كه دامن آن تا سر زانو ميآيد و آن را معمولا شليته ميگويند . بهترين آرايش آنها پوشيدن تنكه‌ايست شبيه به تنكهء رقاصه‌هاى اروپائى كه چسبنده است و رنك تندى دارد ولى در موقع بيرون رفتن از خانه شلوار سياهى ميپوشند كه شبيه است بپارچهء سرپوش كشيشان . اين شلوار از بالا گشاد و در ساق پا تنك است و آن را چاقچور مينامند . لباس عجيب خانگى آنها قديمى نيست ، از وقتى كه ناصر الدين شاه در تاريخ 1873 از سفر اروپا مراجعت كرد اين لباس را در اندرون خود معمول نمود . شاه ايران در مدت اقامت در اروپا به تآترها و سيركها ميرفت و از تماشاى رقاصه‌ها با آن لباسهاى مخصوص لذتى ميبرد . بنابراين در موقع بازگشت امر كرد كه تمام زنان حرمش بچنين لباسهائى ملبس گردند و بتدريج زنان اعيان و اشراف هم از آنها تقليد كردند و اين لباس در ايران معمول شد .\r\nهمه‌روزه در حرمها براى لباس غوغائى برپا مىشود ولى مرد صاحبخانه اقتدار غير محدودى نسبت بزنان دارد اعم از اينكه زنان عقدى يا صيغه يا خدمتكار باشند او خود را ذيحق ميداند كه آنها را بكشد يا ببخشد . سموم مهلكى كه هيچ قانونى در ساير كشورها اجازه فروش آنها را بدون اجازهء پزشك نميدهد با سهولت در تمام خانواده‌ها يافت مىشود و براى مجازات يا انتقام به كار ميرود .\r\n\r\n","description":"","footnote":"","page_name":" 827 ","page_number":859},
  {"content":"\r\n\r\nوقتى كه در اثر عمل خلافى يكنفر ايرانى صاحب‌مقامى محكوم بمجازات ميگردد گاهى اتفاق ميافتد كه براى عبرت ديگران زنان و دختران او را هم تسليم مردان طبقهء پست اجتماع مينمايند تا به سختى و بدبختى امرار حيات كنند .\r\nزنان حرم بزرگان براى آرايش خود پول زيادى مصرف ميكنند . پارچه‌هاى حرير گرانبهائى را از فرانسه و ساير كشورهاى اروپا وارد ميكنند و پس از دوختن بيشتر از 4 يا 5 دفعه نميپوشند و بعد بخدمتكاران ميبخشند .\r\n\r\nكرسى\r\nدر اندرونها در فصل زمستان كرسى ميگذارند و تمام اعضاء خانواده در زير كرسى مىنشينند . كرسى عبارت از چهارچوب خانوادهء ايرانى در زير كرسى\r\nمسقفى است كه در كف اطاق قرار داده و روى آن لحاف و جاجيمى مياندازند و منقل\r\n\r\n","description":"","footnote":"","page_name":" 828 ","page_number":860},
  {"content":"\r\n\r\nپر از آتشى در زير آن ميگذارند . اشخاصى كه احساس سرما نمايند در زير كرسى خوابيده و لحاف را تا روى شانه‌هاى خود ميكشند . كرسى هم معمولا بايد زياد گرم باشد يكى از دكترها نقل ميكرد كه روزى بعيادت بيمارى رفتم و ميزان الحراره را به زن بيمار دادم كه زير بغل بگذارد تا درجهء تبش معلوم شود پس از چند لحظه آن را شكسته به من پس داد ، البته بواسطهء حرارت زياد كرسى شكسته بود .\r\nخدمتكاران در اندرون اغلب با پاى برهنه راه ميروند ، نيم‌تنهء تنگى ميپوشند كه به تن آنها فشار وارد ميآورد و تنبان كوتاهى هم دارند كه دامن آن تا نيمهء ران ميرسد و غالبا شلوار نميپوشند . پاره‌اى از خدمتكاران هم در اندرون‌ها خوشبخت ميشوند زيرا كه آقاى خانه مختار است و ميتواند درجهء او را بالا برده بپايهء زن عقدى خود برساند .\r\n\r\nراه‌آهن\r\nتنها راه‌آهنى كه در كشور ايران ديده مىشود راه كوتاهى است كه تهران را بشاه عبد العظيم اتصال ميدهد . طول اين راه آهن از 6 كيلومتر تجاوز نميكند ، بنابر خبر شاه عبد العظيم از اعقاب امام حسن است كه در نتيجهء آزار ديدن از سنيان بايران آمده و در ناحيهء رى در مقبرهء سيد حمزه پسر امام موسى پناهنده گرديده و در سال 801 بقتل رسيده و در همانجا مدفون شده است و بعدها در روى قبر او بناى مجللى ساخته‌اند .\r\nيك كمپانى بلژيكى در سال 1886 امتياز رسمى از دولت ايران براى ايجاد راه‌آهن و ترامواى گرفت و با اشكالات زيادى ماشين‌ها و واگونها را از اروپا بايران وارد كرد و پس از دو سال اين وسايل نقليه را به كار انداخت اما مسلمانان به اين وسايل كه با دست « سگان عيسوى » فراهم شده بود با نظر تنفر مينگريستند . پس از داير شدن اين وسايل كمپانى با اشكال مهمترى مواجه گرديد توضيح آنكه روزى ترامواى زائر مقدسى را كه از كربلا آمده بود زير گرفت و او را كشت . مرك اين آدم باعث\r\n\r\n","description":"","footnote":"","page_name":" 829 ","page_number":861},
  {"content":"\r\n\r\nشورش عمومى گرديد و جوش‌وخروشى در مردم توليد شد كه در نتيجه هرچه ترامواى در تهران بود شكسته و نابود كردند و كمپانى بدبخت بلژيكى ورشكست شد و شاهزاده عبد العظيم\r\nنتوانست به كار خود ادامه دهد و اجبارا آنچه داشت با بهاى نازلى بيك كمپانى روسى فروخت و رفت . بعدها كمپانى روسى دوباره آن را داير كرد و عايدات سرشارى بدست آورد و اكنون هم داير است .\r\n\r\n","description":"","footnote":"","page_name":" 830 ","page_number":862},
  {"content":"\r\n\r\nدر تهران سه يا چهار خط ترامواى كشيده شده كه همه بميدان توپخانه منتهى ميگردد و مدتى است كه تنفر عامه بر طرف شده و همه با اين وسايل تازه رفت‌وآمد برج خراب در حوالى تهران\r\nمينمايند ، اطاق ترامواى كه مخصوص زنان است سرپوشيده و محفوظ است .\r\n\r\nشهر قديمى راجس يا رى\r\nقطار كوچك راه‌آهن در نزديكى راجس قديم مختصر توقفى مىكند ، اين شهر كه اكنون به كلى ناپديد شده يكى از قديم‌ترين و مشهورترين شهرهاى ايران بوده است . بناى اين شهر را به هوشنك كه از پادشاهان اوليه ايران بوده نسبت ميدهند و بطوريكه نقل ميكنند او\r\n\r\n","description":"","footnote":"","page_name":" 831 ","page_number":863},
  {"content":"\r\n\r\nتقريبا 4000 سال قبل از ميلاد مسيح بر اين سرزمين حكمرانى ميكرده است . بنابر روايت توراة شهر راجس در قرون هفتم و هشتم قبل از ميلاد بسيار آباد بوده و در رديف شهرهاى بزرك نينوا و اكباتان قرار داشته است .\r\nعالم جغرافيادان مسلمان معروف باستخرى كه در قرن دهم ميلادى در سلك حيات بوده راجع برى چنين مينويسد :\r\n« رى وسيعترين شهر ايران و در شاهراهى كه از خاور بباختر ميرود واقع شده است . در قلمرو اسلام باستثناى نيشابور شهرى آبادتر و بزرگتر و پرجمعيت‌تر از رى يافت نميشود .\r\nشهر نيشابور وسعت زيادى دارد . داراى خانه‌هاى متعدد و قصر ممتازيست ولى شهر رى بسى بر آن برترى دارد طول اين شهر هم مانند نيشابور بيك فرسخ و نيم ميرسد . خانه‌ها عموما از خشت و گل بنا شده معهذا گچ و آجر زيادى در آن به كار رفته است . اين شهر داراى چند دروازهء بزرك است . يكى از آنها معروف است بدروازه طاق كه در طرف راه جبال و عراق واقع است . ديگرى دروازهء بليسان است كه از آن به طرف قزوين ميروند . دروازهء كوهكين به طرف طبرستان و دروازهء حشام به طرف خراسان و دروازهء سين در طرف قم واقع شده است .\r\nمهمترين بازارهاى آن عبارت است از بازار روذة و بليسان و دهك نو و نصرآباد و ساربانان و باب الجبل و باب حشام و باب سين ولى مهمترين آنها روذة است كه كارهاى عمده تجارتى در آن صورت ميگيرد و كاروانسراهاى وسيعى هم دارد . درواقع اين بازار كوچهء عريضى است كه داراى خانه‌ها و كاروانسراهاى متعددى مىباشد . ارك حكومتى در يكى از محلات شهر واقع و مسجدى هم در اين ارك ساخته شده است . قسمت عمدهء اين شهر در شرف خرابى مىباشد . قصر حكومتى هم در روى خاكريزى واقع است . آب مشروب آن آب چاه است ولى قنوات زيادى هم به آن وارد مىشود . يكى از دو قنات\r\n\r\n","description":"","footnote":"","page_name":" 832 ","page_number":864},
  {"content":"\r\n\r\nكه آب آنها قابل شرب مىباشد موسوم است بسورقين كه به طرف محله روذة جاريست قنات ديگر موسوم است بقنات گيلانى كه به طرف محلهء ساربانان جريان دارد . قنوات زيادى هم هست كه شهر را مشروب نموده و مازاد آب را مالكين بمزارع خود تقسيم مينمايند . مسكوكات رايج در اين شهر درهم و دينار است . سكنهء اين شهر شبيه بسكنهء عراق هستند و اخلاق و رفتار پاك و پسنديده‌اى دارند و بكسب و تجارت و صنعت مشغول هستند .\r\n\r\nبرج رى\r\nدر ميان شاهكارهاى معمارى كه هنوز هم در محوطه اين شهر قديمى باقى مانده يك برج قشنك آجرى هم ديده مىشود كه بوميان آن را « برج قديم » مينامند اما هزار سال بيشتر از عمر آن نميگذرد . پاره‌اى از برج خراب معروف به برج طغرل - نقاشى ژول لورنس سال 1848\r\nمورخين اين برج را مقبرهء خليل سلطان نوهء تيمور لنك و زن او شاد الملك ميدانند كه در قرن پانزدهم درگذشته‌اند و بعضى از آنها اين بنا را مقبرهء طغرل بيك ميدانند كه در سال 1663 زندگانى را بدرود گفته است .\r\nاين برج مانند استوانه عظيم الجثه‌ايست كه تقريبا 20 متر ارتفاع دارد و قطر آن\r\n\r\n","description":"","footnote":"","page_name":" 833 ","page_number":865},
  {"content":"\r\n\r\nبه 15 متر ميرسد ، آجرها را طورى در اين بنا به كار برده‌اند كه از خارج به شكل ستونهاى برجسته نمايش دارد و در بالاى آنها طاقهاى كوچكى كه آنها را طاقهاى ربعى ميگويند قرار گرفته است . قسمت بالاى اين برج چندى قبل خراب شد و مجددا آن را به شكل صخرهء حجارى شدهء چشمه على\r\nاوليه ساخته و تعمير كرده‌اند . بعضى از مورخين هم نوشته‌اند كه اين برج در بالا داراى كتيبه‌هائى به خط كوفى بوده كه معمار بواسطهء عدم مهارت آنها را محو كرده است .\r\nمدخل اين برج درگاه بلند مستطيلى است كه منتهى بطاق بيضى شكلى ميگردد در سمت جنوب و جنوب غربى دشت رى يك سلسله تپه‌هاى بلند ديده مىشود كه فاصلهء آنها از يكديگر بيك فرسخ ميرسد و بطوريكه ميگويند در روى آنها برجهاى مخابره‌اى بوده كه ديده‌بانان با علاماتى خبر از رفت‌وآمدهاى مهم و زوار كربلا ميداده‌اند .\r\n\r\n","description":"","footnote":"","page_name":" 834 ","page_number":866},
  {"content":"\r\n\r\n\r\nچشمه على\r\nدر موقع سياحت خرابه‌هاى رى بتماشاى چشمه على هم رفتيم اين چشمه در موضع طرب‌انگيز و باصفائى در جوشش است و آب زيادى از دهانهء آن بيرون ميآيد . چنار كهنسالى هم بر آن سايه انداخته است . در پهلوى اين چشمه كوهى است كه فتحعلى شاه بدنه آن را تراشيده و صورت خود را در حالى كه روى تخت جلوس كرده و پسرانش در طرفين او ايستاده‌اند در آن حجارى كرده است .\r\nنقش فتحعلى شاه كه بجاى نقش سوار ساسانى بر دامنهء صخره حجارى شده است\r\nدر سمت چپ اين صحنه باز صورت فتحعلى شاه حجارى شده كه قوشى هم بر روى دست دارد و غلامى سايه‌بان مدورى در بالاى سر او نگاهداشته است . يكى از كارهاى ناپسند او اين است كه در چند قدمى چشمه در قسمت فوقانى صخرهء حجارى برجسته‌اى را كه يكى از سلاطين ساسانى را در جنك با شير نمايش ميداده به كلى محو كرده و صورت خود را بجاى آن نمايش داده است .\r\n\r\n","description":"","footnote":"","page_name":" 835 ","page_number":867},
  {"content":"\r\n\r\nسر ويليام اوسلى  ( Sir WilliaM ouseley )  قبل از انهدام اين شاهكار ساسانى عكسى از آن برداشته و در كتاب خود براى ما بيادگار باقى گذارده است كه ما آن را عينا در اينجا نقل ميكنيم .\r\nنقش سوار ساسانى كه فتحعلى شاه آن را محو كرده است ( نقاشى سر ويليام اوسلى )\r\nپايان جلد سوم\r\n\r\n","description":"","footnote":"","page_name":" 836 ","page_number":868},
  {"content":"\r\n\r\n\r\n[ كتاب چهارم 
  ]\r\nجلد چهارم\r\n\r\nفصل نهم - از تهران بقم\r\nكهريزك - داستان يك طبيب اروپائى و يك تاجر اصفهانى - قلعهء محمد عليخان - درهء ملك الموت - علىآباد - درياچهء قم - كوشك نصرت - ورود به شهر قم - بازار قم - يادگار زيارت - قبرستانهاى قم - تاريخ شهر قم - تاريخ بناى مقبره - فتحعليشاه و تعمير مقبره - تجارت قم - ضمائم مقبره - عزيمت از قم .\r\n4 اكتبر - بنا بر قرارداد با چاپارخانه ما بايستى امروز قبل از طلوع آفتاب از تهران به طرف قم حركت كرده باشيم ولى نظر به بيقيدى و ندانستن قدر وقت كه عادت خاوريان است تقريبا در ساعت ده و نيم وسايل نقليه براى حركت حاضر شد .\r\nاروپائيانى كه هميشه با راه‌آهن مسافرت ميكنند و در ساعت معينى بقطار راه‌آهن وارد ميشوند نميتوانند مانند ما تأخير حركت را تحمل نمايند ولى ما مدتى است كه به اين اوضاع عادت كرده‌ايم . كسانى كه بخواهند تحصيل تحمل و شكيبائى نمايند بهتر است كه در خاورزمين مسافرت نمايند زيرا كه در آنجا وسيلهء تمرين بدست آوردن شكيبائى بنحو كمال موجود است .\r\n\r\n","description":"","footnote":"","page_name":" 837 ","page_number":869},
  {"content":"\r\n\r\nبهرحال مدتى طول كشيد تا توانستيم از بازار پرازدحام عبور نمائيم و از شهر تهران خارج شويم .\r\nچند ساليست كه يك كمپانى انگليسى راه بين تهران و قم را شوسه كرده و در فاصله‌هاى معين كاروانسراهائى براى چاپارخانه‌ها و منزل مسافرين ساخته است ولى از وقتى كه اين راه به تصرف دولت ايران درآمده در غالب جاها خراب و محتاج به تعمير شده است .\r\nزمينهاى اطراف تهران حاصل‌خيز است و زارعين سبزى و خيار و بادنجان و خربوزه و هندوانه و غيره را به مقدار كافى براى سكنه تهران به عمل ميآورند .\r\n\r\nكهريزك\r\nنخستين ايستگاهى كه بايد اسبان عوض شوند دهكده كهريزك است . يك كمپانى بلژيكى در 5 يا 6 سال قبل در اين دهكده كارخانه مهم قندسازى داير نمود ولى در موقع عمل بموانعى برخورد و نتوانست از زحمات خود نتيجه‌اى بگيرد زيرا كه ملاها مردم را بشورش تحريك كردند و اعلان كردند كه چون محصول اين كارخانه با دست عيسويان به عمل آمده پاك نيست و مسلمانان بايد از مصرف آن پرهيز نمايند .\r\nمدير كارخانه مدتى در مقابل اين شورش مقاومت كرد اما چون دولت روسيه براى رقابت با اين كمپانى مقدار زيادى قند با بهاى نازل بايران وارد نمود كمپانى ورشكست شد و ماشينها و آلات و ابزار كارخانه را به قيمت آهن‌پاره فروخت و دست از كار كشيد ، اكنون محل اين كارخانه منزلگاه مسافرين شده است .\r\n\r\nداستان يك طبيب اروپائى و يك تاجر اصفهانى\r\nبارى ما در كهريزك براى صرف غذا مختصر توقفى كرديم يكى از همراهان داستان زير را كه نشانهء سخاوت و علو همت اصفهانيان است براى ما نقل كرد و گفت :\r\n« يكى از دكترهاى اروپائى باصفهان وارد شد و بمحض ورود تاجر بسيار ثروتمندى براى معالجه به او مراجعه نمود دكتر هم چون شنيده بود كه اين بيمار\r\n\r\n","description":"","footnote":"","page_name":" 838 ","page_number":870},
  {"content":"\r\n\r\nمتمول است و البته حق الزحمهء خوبى به او خواهد داد در نهايت ملاطفت و مهربانى بمعالجه او پرداخت و روزى دو دفعه طرف صبح و عصر بعيادت او رفت و علاوه بر دستورهاى اسكورت سواران بختيارى\r\nبهداشتى دواهاى لازم را هم با پول خود تهيه كرد و براى او برد . متأسفانه چون به عادات مردم اين كشور آشنا نبود مانند اطباى ديگر كه تا حق القدم نگيرند از خانه بيرون نميآيند و بعيادت مريض نميروند رفتار نكرد و بجاى سود سرشارى كه اميدوارى حصول آن را داشت بزيان برخورد ، تاجر بيمار پيوسته از طبيب خود اظهار امتنان مينمود و به او وعده ميداد كه پس از بهبودى زحمات او را جبران خواهد كرد و پس از آنكه دكتر اجازه حركت به او داد همه‌روزه بحجره خود ميرفت و بدوستان و آشنايان و اعضاء خانواده خود ميگفت كه اين طبيب زحمت كشيده و در معالجه من اعجاز نموده است و من موظف هستم بهر وسيله‌اى كه باشد او را از خود خوشنود سازم پس از مدت طولانى\r\n\r\n","description":"","footnote":"","page_name":" 839 ","page_number":871},
  {"content":"\r\n\r\nكه وفاى بعهد را بامروز و فردا ميگذرانيد عاقبت روزى تصميم گرفت نزد طبيب برود و زحمات او را جبران نمايد . بنابراين بر قاطرى سوار شد و با نوكران خود باشكوه و جلالى به منزل طبيب رفت و براى نشاندادن علو همت و سخاوت ابتدا بمستخدم طبيب كه در را به روى او باز كرد سه دانه تخم‌مرغ انعام داد و چون بمحكمهء طبيب وارد شد پس از تشكر و عذرخواهى زياد دو دانه نارنج از جيب خود درآورد و به او تقديم نمود . البته هم‌ميهنان ما بسيار خوش‌اخلاق و مهربان هستند ولى متأسفانه نميتوانند تحمل اهانت و حقارت را بنمايند ، دكتر از ديدن نارنجها روى درهم كشيد و هردو را از دست تاجر گرفت و از پنجره بكوچه پرت كرد و در حالى كه اشاره به طرف در نمود بتاجر گفت بهتر آن است قبل از آنكه من شما را بعنف از خانه خود بيرون كنم زودتر تشريف ببريد و بيش از اين مزاحم من نشويد ، تاجر رفت و معلوم نشد كه آيا بعدها از اين عمل خود پشيمان گرديد يا نه ؟ »\r\nبارى پس از صرف غذا از كهريزك حركت كرديم . علاوه بر سه نفر بختيارى كه اسكورت ما بودند يكنفر بختيارى مريض هم در گارى لوازم سفر ما جاى داشت .\r\nاين مرد براى مأموريتى بمازندران رفته و در آنجا مبتلا به مرض مالاريا شده بود و اكنون با هم‌ولايتىهاى خود به بختيارى ميرفت تا در هواى آزاد و بىآلايش كوهستانهاى آن نواحى رفع نقاهت نمايد .\r\nطرف عصر بچاپارخانهء حسن‌آباد رسيديم ميرزاى چاپارخانه در گوشه‌اى روى فرشى نشسته بود ، مستحفظين بختيارى ما هم كه از ادبيات بىبهره نبودند نزد او رفتند و دوستانه بصحبت كردن و آشاميدن چاى مشغول شدند .\r\nحسن‌آباد محل باصفائى است ، از هرطرف مناظر زيبا و باشكوهى را مىبينيم ، درختان خرم و نشاطآورند و كوه با دامنهء بنفش و قلهء سياه‌رنك خود جلوهء خاصى دارد ، لكه‌هاى ابر در آسمان ، درياچه‌ها و شبه جزايرى را نمايش ميدهند .\r\nخلاصه پس از مختصر توقفى حركت كرديم و در دشت بيكرانى افتاديم . در راه بكاروان\r\n\r\n","description":"","footnote":"","page_name":" 840 ","page_number":872},
  {"content":"\r\n\r\nبزرگى برخورديم كه در گردوخاك منظرهء سحرآميزى پيدا كرده بود . ذرات گرد و غبار از تابش آفتاب مغربى مانند ريزه‌هاى گوهرهاى گرانبها درخشندگى خاصى داشت .\r\nدر طرف چپ منظره عجيبى ديده ميشد آسمان در آب منعكس شده و مثل اين بود كه جويبارى از ياقوت مذاب در جريان باشد . قدرى بعد به نهر آبى رسيديم كه الاغان زيادى مشغول آشاميدن آب بودند و صاحب آنها چپقى در دست داشت و در حال بلعيدن دود دعائى هم ميخواند .\r\nطولى نكشيد كه منظرهء آسمان مانند صحنه نمايش تغيير كرد ، ستاره‌هاى درخشانى پىدرپى در سقف نيلگون آن پديدار گرديد مخصوصا كهكشان جلوهء مخصوصى داشت و مثل اين بود كه از ميلياردها چراغ كوچك تركيب يافته باشد .\r\n\r\nقلعه محمد عليخان\r\nخلاصه ما از تماشاى مناظر گوناگون آسمان لذتى ميبرديم اسبان هم آهسته حركت ميكردند و تقريبا نيمه‌شب بود كه بقلعهء محمد عليخان رسيديم . متأسفانه چون دير رسيده بوديم در آنجا چيزى براى خوردن نيافتيم ناچار از گارى لوازم سفر مختصر خوراكى بيرون آورده و سد جوع نموديم .\r\n5 اكتبر - امروز قبل از طلوع آفتاب به راه افتاديم و در بيابان خشكى به راه پيمائى ادامه داديم ، در اين بيابان چيزى كه جلب‌نظر نمايد ديده نميشد فقط قله پر برف دماوند از پشت سر ما خودنمائى ميكرد و شبنم مختصرى هم‌سطح زمين را پوشانيده بود . اسبانى كه در اين راه كار ميكنند همه ضعيف و لاغرند و مانند اسبان راه خراسان قوى و خوش‌هيكل نيستند و چون مختصر توقفى بكنند از شدت گرسنگى هرنوع خارى را در پيش پاى خود به‌بينند باشتاب ميخورند ، پس از مدتى راه‌پيمائى بكوهستانى رسيديم كه از سنگهاى بلند آهكى تشكيل يافته بود و جابجا در ميان رنك سفيد آنها رگهائى از سنك سياه ديده ميشد .\r\n\r\n","description":"","footnote":"","page_name":" 841 ","page_number":873},
  {"content":"\r\n\r\n\r\nدرهء ملك الموت\r\nاكنون از دره‌اى عبور ميكنيم كه عارى از هرگونه گياه و بدرهء « ملك الموت » موسوم است . بعقيدهء عوام الناس اين دره مسكن شياطين متعدد و غولهاى موحش و خطرناك است ، عامه چنين تصور ميكنند كه شكل زحل بر طبق افسانه‌هاى ايرانى\r\n« ميرغضب خدا » يعنى ملك الموت يا عزرائيل در روى زمين محل‌هاى استراحت عديده‌اى دارد و يكى از آن محل‌ها همين دره‌ايست كه ما اكنون از آن عبور ميكنيم ، اين ميرغضب خدا در اينجا تنها نيست بلكه غولهاى موحشى هم در اين‌جا با او همراه هستند و با او زندگانى مينمايند ، اين غولان موجودات بسيار مهيب و خطرناكى ميباشند و چون در اينجا عابرى را دستگير كنند فورا جان او را ميگيرند و در روى جسد او با شادى و سرور ميرقصند اگرچه اينها بدتركيب هستند و هيكل موحشى دارند ولى مىتوانند در موقع لزوم تغيير شكل دهند و به صورت حيوانات اهلى درآيند ، گاهى هم در انظار مسافرين به شكل دوست مهربانى جلوه ميكنند تا بتوانند آنها را فريب دهند و از جاده دور نمايند اينها معمولا فريادها و نعره‌هاى وحشت‌آورى ميكشند ولى گاهى هم آواز و سرودهاى خوش‌آهنك ميخوانند و عابرين بىاحتياط را با اين ظواهر خوش‌نما اغفال ميكنند و پس از آنكه آنها را كاملا مست و مدهوش نمودند فورا بگرفتن جان آنها ميپردازند\r\n\r\n","description":"","footnote":"","page_name":" 842 ","page_number":874},
  {"content":"\r\n\r\nاما از موقع تولد پيغمبر اكرم از توانائى آنها كاسته شده است يعنى اگر عابر صلواتى بفرستد فورا فرار اختيار ميكنند و نمىتوانند به او آزار برسانند .\r\n\r\nعلىآباد\r\nبارى پس از عبور از اين تنگه مخوف بعلىآباد رسيديم كه داراى كاروانسراى بزرك قشنگى است . كاروانهاى متعددى كه از مشترى بر طبق افسانه‌هاى ايرانى\r\nسمت جنوب به طرف تهران ميآيند با رغبت در اينجا مدتى توقف ميكنند . در طول ساختمان آن يك ايوان طولانيست كه درهاى حجرات به طرف آن باز مىشود . در وسط حياط آن هم شترهائى زانو زده و مشغول نشخوار كردن هستند .\r\nاين كاروانسرا داراى برجهائى است كه تمام يك طبقه هستند و پنجره‌هائى هم دارند .\r\nدر مقابل ما باغچه قشنك و باصفائى است كه داراى درختان خرزهره است و عكس آنها در آب حوض مربعى افتاده است .\r\nما خواستيم در اين باغچهء بهشت‌آسا استراحتى بكنيم اما همين كه به طرف آن رفتيم چند نفر دويده با خشونت مانع ورود ما به آنجا شدند و گفتند كه اين باغچه محل استراحت زنان است و هيچ مردى حق ورود بآنرا ندارد تا چه رسد بشما كه فرنگى هستيد . ما بىاندازه از اين جلوگيرى خوشوقت شديم زيرا كه اگر به آنجا وارد ميشديم خدا عالم است كه بچه نوع بلاها گرفتار ميگرديديم . خلاصه علىآباد جاى باصفائى است ، جويبارى از كوه سرازير مىشود و در حوض وارد ميگردد و بعد از مجراى زيرزمينى بقهوه‌خانه‌اى ميرود كه تمام رانندگان در آنجا جمع شده‌اند و در\r\n\r\n","description":"","footnote":"","page_name":" 843 ","page_number":875},
  {"content":"\r\n\r\nحال تعريف كردن هنرها و قابليت خود مشغول بلع چاى هستند .\r\nاز علىآباد بآنطرف راه از كوهستان عبور مىكند و در طول چند فرسخ پيوسته در دامنهء كوه بالا و پائين ميرود .\r\n\r\nدرياچهء قم\r\nپس از خروج از پيچ‌وخمى منظره به كلى تغيير كرد و تابلوى سحرانگيزى در مقابل ما پديدار گرديد ، درياچه وسيع موسوم به حوض سلطان در ته دره‌اى در ميان هواى مه‌آلود خودنمائى ميكرد ، كمربندى از نمك در اطراف آن ديده ميشد كه مانند برف از تابش آفتاب ميدرخشيد ، رنك سفيد نمك با رنك سبز تيرهء نباتات باتلاقى مخلوط شده و مانند قاب قشنگى اين تابلو را احاطه نموده بود .\r\nخورشيد بر طبق افسانه‌هاى ايرانى\r\nعطارد بر طبق افسانه‌هاى ايرانى\r\nاين درياچه شباهت زيادى بدرياچهء فلسطين دارد كه آن را بحر الميت ميگويند . شنيدم وقتى چند نفر تهرانى قايقى را با زحمت زياد به آنجا آوردند تا در آن نشسته و در اين درياچه به شكار پردازند اتفاقا هوا طوفانى شد و باد قايق كوچك\r\n\r\n","description":"","footnote":"","page_name":" 844 ","page_number":876},
  {"content":"\r\n\r\nعلىآباد - محل استراحت زنان مسافر\r\nو سبك را بلند كرد و بساحل انداخت و شكارچيان هم جز غوطه‌ور شدن در آب شور\r\n\r\n","description":"","footnote":"","page_name":" 845 ","page_number":877},
  {"content":"\r\n\r\nنتيجه‌اى از عمل خود نگرفتند .\r\n\r\nكوشك نصرت\r\nخلاصه كمى بعد بچاپارخانهء موسوم بكوشك نصرت رسيديم اين چاپارخانه كاروانسراى بزرگى است . درختان كهنسالى دارد كه ميتوان در سايهء آنها استراحت نمود . جويبار كوچكى از كوه سرازير مىشود و در حوضى كه در وسط حياط است ميريزد و از آنجا به طرف انارستانى ميرود و پس از مشروب كردن انارستان مازاد آن بدرياچه ميريزد .\r\nخرابه‌هاى يك مسجد در حوالى قم\r\nمعلوم است كه اين صخره‌هاى عظيم الجثه كه در دامنهء كوه افتاده در طول زمان تحولاتى را تحمل نموده زيرا كه عوامل طبيعى از قبيل باد و باران و يخ‌بندان بتدريج قسمتى از آنها را\r\n\r\n","description":"","footnote":"","page_name":" 846 ","page_number":878},
  {"content":"\r\n\r\nشكسته و خرد كرده و از قله به طرف دامنه سرازير نموده است و شايد اين درياچه هم باقيمانده يك درياى داخلى مانند بحر خزر باشد ، ارتفاع اين محل به 1030 متر ميرسد .\r\nما پيوسته از كنار درياچه عبور ميكرديم و بتماشاى آن مشغول بوديم مقارن ظهر بچاپارخانهء ديگرى رسيديم ، در اينجا صاحب امتياز رانندگى كه ترك بود و ريش انبوهى داشت موقرانه قدم ميزد و مراقب اعمال رانندگان و مهتران بود آنها هم چون ارباب خود را در اينجا ديدند فورا اسبان را عوض كردند و براى حركت آماده شدند .\r\nصاحب امتياز مرد مهربانى بود و از راه خيرخواهى بما نصيحت ميكرد كه پس از غروب آفتاب به مسافرت ادامه ندهيم مبادا شبانه گرفتار سارقين شويم .\r\n\r\nورود به شهر قم\r\nموقعى كه بقم وارد شديم شب بود و نميتوانستيم شهر را تماشا كنيم پس از عبور از چند كوچه بكاروانسراى بزرگى رسيديم قسمت عمده شهر در طرف چپ ما واقع شده و چراغها در منارهء بلند مقبره مانند ستارگان در فضا درخشان بود .\r\nبمحض ورود ما صاحب كاروانسرا چهار نفر سيد و ملا را كه در يكى از اطاقهاى خوب منزل داشتند بيرون كرد و آن اطاق را كه داراى صندلى و نيمكت هم بود در اختيار ما گذاشت و مثل اين بود كه ما در يك مهمانخانهء خوبى وارد شده‌ايم ، غذاى بسيار مطلوبى هم براى ما آوردند كه مركب از پلو و گوشت جوجه بود .\r\nدر روى مهتابى مقابل اطاق ما و همچنين در پلكانها و جاهاى ديگر عده‌اى از قزاقان ايرانى كه براى استقبال و محافظت قونسول روس به طرف اصفهان ميرفتند دراز كشيده منتظر خوردن شام بودند كه آشپز براى آنها طبخ ميكرد ، البته اين غذا بهتر از غذاى هميشگى آنها خواهد بود .\r\n\r\nبازار قم\r\n6 اكتبر - پس از صرف شام چون خسته بوديم بلافاصله خوابيديم . بامداد كه چشم گشوديم و از تختخواب به زير آمديم\r\n\r\n","description":"","footnote":"","page_name":" 847 ","page_number":879},
  {"content":"\r\n\r\nپل رود اناربار و مدخل بازار قم\r\nنظرمان بمقبرهء باشكوه حضرت فاطمه افتاد كه گنبد طلائى و مناره‌هاى آبىرنك آن\r\n\r\n","description":"","footnote":"","page_name":" 848 ","page_number":880},
  {"content":"\r\n\r\nابهت و جلوهء خاصى داشت . سردر مقبره و حواشى آن با كاشيهاى نفيسى زينت يافته و در اطراف مقبره هم باغهاى زيادى ديده ميشد كه رنك سبز اشجار با رنك كاشيها مخلوط شده و تابلوى زيبائى را تشكيل ميداد .\r\nپس از صرف صبحانه از كاروانسرا بيرون آمديم تا در شهر گردش كنيم و بسى مايل بوديم كه زوار را در مقبره در حال زيارت و عبادت ببينيم ولى اين كار براى ما امكان‌پذير نبود زيرا كه شنيده بوديم چند نفر اروپائى در سالهاى پيش براى تماشا خود را در ميان زوار انداخته و بمقبره وارد شدند اما همين كه مسلمانان آنها را شناختند بقدرى آنها را زدند كه تمام سر و صورت و بدنشان مجروح گرديد و مجبور شدند كه با جراحات زياد از شهر خارج گردند .\r\nامروز هم كه ما تنها نيستيم و راهنما و بختياريهاى مسلح همراه ما هستند ، مردم با نظر حقارت بما نگاه ميكنند .\r\nخلاصه بازار قم هم مانند ساير شهرها پرجمعيت است ، سواران و ساربانان پيوسته با صداى بلند بمردم خبردار ميگويند ، كسبه و مشتريان با هم سرگرم گفتگو ميباشند و براى چند شاهى چانه ميزنند .\r\n\r\nيادگار زيارت\r\nشنيده بوديم كه در قم اشياء آنتيك زياد پيدا مىشود . يك ارمنى تلگرافچى ما را بدفتر خود برد و يك تكه از آفتابه شكسته‌اى را بما نشان داد و گفت چند روز ديگر بقيه آن را هم براى شما فراهم خواهم كرد . ما گفتيم آن را تكميل نمايد تا در موقع مراجعت از اصفهان آن را خريدارى كنيم ولى معلوم نيست كه ارمنى بوعدهء خود وفا كند و تا آنوقت آفتابه را حاضر نمايد .\r\nپس از خروج از تلگرافخانه بكنار رودخانه رفتيم و بتماشاى دكانهائى پرداختيم كه در آنها مهر و تسبيح‌هاى گلى ميفروختند . زوار مقدارى از آنها را ميخريدند تا در مراجعت براى دوستان و آشنايان و اقوام خود بعنوان ارمغان همراه ببرند .\r\n\r\n","description":"","footnote":"","page_name":" 849 ","page_number":881},
  {"content":"\r\n\r\nچون ما از دست زدن به اين اشياء كه براى عبادت به كار ميروند ممنوع بوديم بختياريها را وادار كرديم كه مقدارى از آنها را براى ما خريدارى نمايند .\r\n\r\nقبرستانهاى قم\r\nپس از خريد اين اشياء بقبرستان بزرگى رسيديم كه در مجاورت مقبره واقع بود ، در اين‌جا مانند اروپا در اطراف قبرستان دكانهائى ديده ميشد كه قبركنان و سنك‌تراشان در آنها منزل داشتند . اينها همه بخرج اموات زندگانى ميكنند و عايدات خوبى دارند زيرا كه از تمام ولايات و ايالات اموات را به اين شهر ميآورند تا در جوار مقبره دفن كنند . خوشبختانه ما بدون مزاحمت توانستيم عكسى از تشريفات دفن اموات بگيريم . در اين قبرستان هم آثار ثروت و فقر ديده مىشود يعنى در بالاى قبر مردگان ثروتمند گنبدهاى كوچك و بزرك و چهارطاقيها ساخته شده است در صورتى كه در روى قبر فقرا جز چند آجر نيم‌پخته چيز ديگرى ديده نميشود .\r\nدر گوشه‌اى از اين قبرستان بنائى است كه از شاهكارهاى بسيار ممتاز و زيبا بشمار ميرود ولى متأسفانه در شرف خرابى است و اگر تعمير نشود مسلما پس از چندى گنبد آراستهء آن با كاشيهاى نفيس طلائى رنك از ميان خواهد رفت .\r\nمقبرهء حضرت فاطمه هم داراى ديوارهاى زيبا و مناره‌هاى باشكوه و گنبد طلائى بسيار مجللى است . چون هوا فوق‌العاده گرم بود و ما هم خسته شده بوديم بكاروانسرا مراجعت كرديم و در راه پيوسته سواران و پياده‌ها بما تنه ميزدند و اعتنائى بما سگان ناپاك كه خاك اين شهر مقدس را پايمال ميكنيم نداشتند .\r\n\r\nپل رودخانه\r\nپس از خروج از بازار از روى پل رودخانه عبور كرديم و نظرى برودخانه انداختيم كه آب كمى در آن جريان داشت و دباغان مشغول شستن چرم بودند . اين شهر باغهاى زيادى دارد كه درختان آنها اغلب انار يا توت است .\r\n\r\n","description":"","footnote":"","page_name":" 850 ","page_number":882},
  {"content":"\r\n\r\nقبرستان قم\r\n\r\n","description":"","footnote":"","page_name":" 851 ","page_number":883},
  {"content":"\r\n\r\n\r\nتاريخ شهر قم\r\nشهر قم دومين شهر مقدس ايران است . مردم زيادى براى زيارت مقبرهء حضرت معصومه خواهر امام رضا ( ع ) به اين شهر ميآيند . بنابر روايتى فاطمه معصومه از كربلا به اين شهر آمده تا از آزار خلفا بر كنار در ورودى يكى از مقابر در قبرستان قم\r\nباشد و پس از مدتى در همين شهر وفات كرده روايت ديگرى مىرساند كه اين حضرت در ساوه بيمار شد و به قصد ملاقات برادر خود حضرت رضا ( ع ) بقم آمد كه از آنجا به طرف خراسان برود اما وقتى كه بقم وارد شد بيماريش رو بشدت گذاشت و در همانجا از اين دنيا رحلت فرمود .\r\nبنابر داستانهاى تاريخى ايران اين شهر را كيقباد بنا كرده است ولى معلوم نيست كه اين داستان صحت داشته باشد . در هرحال شهر قم از شهرهاى بسيار قديمى\r\n\r\n","description":"","footnote":"","page_name":" 852 ","page_number":884},
  {"content":"\r\n\r\nايران است . از وقتى كه حضرت فاطمه در اينجا مدفون گرديد روزبروز عظمت و ترقى آن رو بافزايش رفت و شهرتى پيدا كرد .\r\nتيمور لنك اين شهر را به كلى ويران ساخت ، خوشبختانه در دوران سلطنت سلسلهء صفويه دوباره از ميان خرابه‌ها سر بلند كرد و روى آبادانى و ترقى را ديد .\r\nكاروانسراها و بازارهاى وسيعى در آن ساخته شد و بتدريج تجارت آن رونق و اهميتى پيدا كرد ، از آن تاريخ اجساد اموات را از تمام نواحى ايران براى دفن به اين شهر انتقال دادند .\r\nدر سال 1722 افغانها مجددا اين شهر را غارت و خراب كردند شقاوت و بيرحمى آنها نسبت بسكنه بيشتر از تيمور بود . يكى از سياحان اروپائى موسوم به فرازر  Fraser  كه يك قرن پس از حمله افغانها از اين شهر عبور كرده مينويسد :\r\n« از شهر آباد قم فقط توده خاكى بر جا مانده است . »\r\nدر سال 1872 جمعيت اين شهر را بتقريب 4000 و در سال 1884 نزديك به 7000 نفر نوشته‌اند .\r\nلردكرزن در سال 1890 چنين مينويسد : جمعيت ثابت قم 20000 نفر و غير ثابت آن 10000 نفر است .\r\nاخيرا جمعيت ثابت آن را 25000 تا 30000 نفر و غير ثابت آن را 20000 بشمار آورده‌اند .\r\n\r\nتاريخ بناى مقبره\r\nبطوريكه نقل ميكنند قبر حضرت فاطمه در روى تپه‌اى در كنار رودخانه واقع بوده و بعدها زينب دختر امام محمد تقى كه از خويشان نزديك حضرت معصومه بوده در موقع عبور از اين شهر در روى قبر بقعه‌اى بنا كرده است و سادات مسافر هم اين زيارتگاه را در همه‌جا معرفى كردند و از آن تاريخ ببعد مشهور گرديد و شيعيان به زيارت آن مبادرت نمودند .\r\n\r\n","description":"","footnote":"","page_name":" 853 ","page_number":885},
  {"content":"\r\n\r\nمقبرهء حضرت معصومه ( نقاشى ژول لورنس )\r\n\r\n","description":"","footnote":"","page_name":" 854 ","page_number":886},
  {"content":"\r\n\r\nبطوريكه ميگويند در قرن پانزدهم دختر حمزه نامى كه پس از فوت پدر وارث مكنت سرشارى شده بود تمام ارثيه پدرى را صرف تجليل و تزيين اين بقعه نمود و گنبد طلاى باشكوهى بر روى آن ساخت كه تاكنون هم بر جاى مانده است .\r\nاز قرن هفدهم ببعد قم مدفن سلاطين ايران گرديد . از سلسلهء صفويه صفى اول و شاه عباس دوم و شاه سليمان و شاه سلطان حسين و از شاهان قاجاريه فتحعلى شاه و محمد شاه در آنجا مدفون شدند .\r\nاشخاص بزرك ديگرى هم در قم مدفون هستند بطوريكه نقل ميكنند 444 نفر از اشخاص مقدس و شاهزادگان و ده پادشاه در اين شهر به خاك سپرده شده‌اند .\r\nاين مقبره بسيار زيبا و باشكوه است قبر را با كاشيهاى ظريف منقشى پوشانده و در روى آن پارچهء زربفت گرانبهائى انداخته‌اند كه حاشيهء آن به زمين ميرسد . اطراف قبر نردهء مشبك نقره‌اى كشيده شده كه ارتفاع آن به 3 متر ميرسد و از قبر تقريبا 30 تا 35 سانتيمتر فاصله دارد و در چهارگوشهء اين نرده چهار گوى درشت طلا قرار داده‌اند\r\nدر مواقع معمولى پردهء بزرگى بدر مقبره ميآويزند تا قبر از انظار مستور باشد كسانى كه پول معتنابهى بمتوليان بدهند مىتوانند گوشه پرده را بالا بزنند و نظرى بدرون مقبره بيندازند .\r\nنردهء قبر داراى چند كتيبه است كه با خطوط طلائى برجستگى دارد . در بالاى قبر هم چراغهاى بسيار عالى گرانبهائى آويخته‌اند .\r\nوقتى كه زائرى بخواهد بمقبره داخل شود بايد اسلحه را از خود دور كند و با پاى برهنه از پله‌هاى سنك مرمر بالا برود و در حين ورود بمقبره تعظيم نمايد .\r\n\r\nفتحعليشاه و تعمير مقبره\r\nبطوريكه نقل ميكنند فتحعليشاه در جوانى نذر كرده بود كه اگر بسلطنت برسد اين مقبره را بطور شايسته‌اى تعمير نمايد و بر شكوه و ابهت آن بيفزايد و سكنهء شهر قم را از اداى ماليات معاف نمايد . هنگاميكه بآرزوى خود رسيد به شرط دوم عمل نكرد ولى شرط اول را انجام داد يعنى تمام پوشش\r\n\r\n","description":"","footnote":"","page_name":" 855 ","page_number":887},
  {"content":"\r\n\r\nكلاه‌فروشى\r\nهاى سفالى درون مقبره را برداشت و بجاى آنها صفحات مس مطلا گذارد و مدرسه‌اى هم در جنب آن ساخت كه گنجايش يكصد نفر طلبهء علوم دينيه را داشت بعلاوه يك مريضخانه و مهمانخانه هم در اين شهر ساخت و ساليانه 100000 تومان براى تعمير و تزيين مقبره و نگاهدارى ابنيه و آبادى شهر قم معين كرد و ما دامى كه حيات داشت مرتبا اين وجه را همه‌ساله بقم ميفرستاد .\r\n\r\nتجارت قم\r\nشهر قم داراى موقعيت خاصى است كه از هرحيث بهتر از تهران است اين شهر در كنار رود اناربار واقع شده و محل تلاقى جاده‌هاى تهران و قزوين و سلطان‌آباد و بروجرد و همدان و يزد و كاشان و اصفهان مىباشد . پلى كه بر روى رودخانه زده‌اند داراى 9 طاق است .\r\n\r\n","description":"","footnote":"","page_name":" 856 ","page_number":888},
  {"content":"\r\n\r\nعدهء زيادى از سادات در اين شهر اقامت دارند كه لرد كرزن آنها را چنين معرفى مىكند : « اينان اشخاص متعصبى هستند كه چون هيچوقت مجازات نمىبينند بآزار رساندن سايرين عادت نموده‌اند . » اقامت بيگانگان مخصوصا اروپائيان در اين شهر امكان‌پذير نيست و نظر باينكه سكنه اين شهر تعصب مذهبى فوق العاده‌اى دارند ممكن است كوچكترين جرقه‌اى كينه‌هاى ديرينهء مذهبى را تحريك نمايد و شورشى توليد كند .\r\nاين شهر را معمولا دار الامان ميگويند ولى اين كلمه نسبت بعيسويان يا پيروان ساير مذاهب صدق نميكند بلكه فقط دار الامان بزهكاران و جانيان است كه براى فرار از مجازات به اين شهر ميآيند و در زير ديوارهاى مقبره پناهنده ميگردند و نظر بفراوانى همين اشخاص فاسد الاخلاق و موذى است كه گفته‌اند : « سك كاشى به از اكابر قم با وجوديكه سك به از كاشى است » بطوريكه قبلا هم ذكر كرديم غير مسلمانان از قبيل يهودىها و ارمنىها و پارسيان نميتوانند در اين شهر اقامت كنند و بكسب و تجارت پردازند ، بطوريكه شنيدم در چند سال قبل چند نفر از خانمهاى انگليسى مأمور شدند كه در تلگرافخانهء هند و اروپائى اين شهر كار كنند . اين خانمها محض احتياط مجبور بودند كه در موقع حركت در كوچه و بازار لباسى از خواهران مسلمان خود بعاريت بگيرند و با روى پوشيده و مستور در چادر حركت نمايند تا از آزار سكنه محفوظ باشند .\r\n\r\nضمائم مقبره\r\nدر بالاى گنبد طلائى مقبره ميله‌اى كه داراى چند گلوله طلائيست قرار دارد . حواشى درها با كاشيهاى آبى تيره‌رنك زينت يافته است . منارهاى كم‌ارتفاع مقبره از كاشيهاى سفيد و آبى كه به شكل شطرنجى و بطور قرينه به كار رفته پوشيده شده است . در پائين مقبره باغ مشجريست كه منزلگاه متوليان مقبره است . چون از بيرون به اين باغ نظرى انداختيم خيابانهائى را ديديم كه باغ را بقسمت‌هائى تقسيم كرده و درختان گل سرخ خارستان نفوذناپذيرى را تشكيل داده بود .\r\n\r\n","description":"","footnote":"","page_name":" 857 ","page_number":889},
  {"content":"\r\n\r\n\r\nعزيمت از قم\r\nپس از عبور از دروازهء بلندى بمحلات خارج شهر وارد شديم كه همه خراب و حزن‌انگيز بود ، در ميان جاده حفره‌هاى عميقى ديده ميشد كه خاك آنها را براى ساختن بناهاى تازه يا قوت دادن بمزارع برده و موجبات زحمت عابرين را فراهم نموده بودند .\r\nدكان يك داروفروش ايرانى\r\nبطور كلى در ايران هركس بفكر سود شخصى است و قانونى در كار نيست . تمام افراد در هرج‌ومرجى زندگانى ميكنند و فكر تعمير جاده و تأسيس ابنيه عام المنفعه از خاطر ايرانيان عبور نميكند .\r\nخلاصه در طرف راست ما مسجد قشنگى ديده مىشود كه سردر و حواشى آن\r\n\r\n","description":"","footnote":"","page_name":" 858 ","page_number":890},
  {"content":"\r\n\r\nبا كاشيهاى نفيس و كتيبهء خوش‌خطى تزيين يافته و معلوم است كه در آغاز قرن نوزدهم ساخته شده است .\r\nدر طرف چپ بناهاى متعدد برج مانندى است كه سر آنها مانند هرم ساخته شده و در رأس آنها لكلك‌ها آشيانه‌هاى بلندى ساخته‌اند .\r\nبطور كلى شهر قم بواسطه قبرستانهاى وسيع متعدد بسيار حزن‌آور است و در همه جاى آن آثار مرك مشاهده مىشود . بهاى اراضى قبرستان هم برحسب آنكه نزديكتر يا دور تر از مقبره باشد متفاوت است . هرقبرى را حداقل 6 قران و حداكثر 100 تومان خريدارى ميكنند ، در دكانهاى سمسارى انواع لباس ماتم به فروش ميرسد و چهارپا داران هم براى نقل اموات بقم پول زيادى از بستگان مرده ميگيرند .\r\n\r\n","description":"","footnote":"","page_name":" 859 ","page_number":891},
  {"content":"\r\n\r\n\r\nفصل دهم از قم به طرف اصفهان\r\nكاروانسراى پاسنگان - داستانهاى موحش - ازدواج غريب - يادگارهاى مسافرت سردار حاج على قليخان - نصرآباد - كاروان - ورود بكاشان - نام كاشان - برج خميده - كاشيهاى كاشان - مختصات كاشان - كم‌دلى و ضعف نفس كاشانيان - عقربهاى كاشان - عزيمت از كاشان - محمديه - خالدآباد - دهكدهء خضر - پيش آمد بد - قصر گبرآباد - قصبهء طرق - نظام‌آباد - قزاقان قونسولخانهء روس - مورچه خورت - كاروانسراى مادر شاه - دهكدهء گز - عبور از شهر - چاپارخانه .\r\nهمين كه از آخرين خانه‌هاى شهر قم گذشتيم بلافاصله در بيابان افتاديم . جاده در درهء عريضى امتداد داشت و در طرفين اين دره دو رشته‌جبال سر به آسمان كشيده بود . رشته‌كوه طرف راست داراى قلل متعدد كم‌ارتفاعى بود كه مانند دندانهاى انياب و طواحن فك تحتانى غول عظيم الجثه‌اى خودنمائى ميكرد .\r\nآفتاب در شرف زوال بود و لكه‌هاى ابر سفيد مانند تكه‌هاى پنبه‌اى كه باد آنها را در فضا بلند كرده باشد ، در آسمان پراكنده و متحرك بود و مانند مينياتورهاى\r\n\r\n","description":"","footnote":"","page_name":" 860 ","page_number":892},
  {"content":"\r\n\r\nقديمى نمايشى داشت .\r\n\r\nكاروانسراى پاسنگان\r\nساعت شش بعدازظهر بكاروانسراى پاسنگان رسيديم و شب را در اطاق محقرى بسر برديم . در ساعت سه بعد از نيمه‌شب مهترى براى گرفتن سطل آبى كه سر شب بما داده بود بطورى با خشونت بدر كوبيد و فرياد كشيد كه ما ديگر نتوانستيم بخواب ادامه دهيم ، بنابراين مشغول بستن لوازم شديم تا براى حركت آماده باشيم .\r\nنقاشى عاميانه - سيد و اسب او\r\n7 اكتبر - پس از حركت در بيابان لم‌يزرعى افتاديم كه هيچگونه گياهى در آن ديده نميشد فقط از دور در دامنهء جبال گلهء گوسفندى نمايان بود كه بواسطهء فاصلهء\r\n\r\n","description":"","footnote":"","page_name":" 861 ","page_number":893},
  {"content":"\r\n\r\nزياد گوسفندان مانند لكه‌هاى خاكسترى رنگى به نظر ميآمدند .\r\n\r\nداستانهاى موحش\r\nپس از آنكه بكاروانسراى ديگرى رسيديم داستانهاى موحشى از ناامنى راه و سرقت‌هاى عديده شنيديم . چند نفر سيد كه در آنجا بودند نقل كردند كه ديروز سارقين دو نفر كشيش عيسوى را لخت كردند اما علو همتى بخرج داده و مبلغى پول براى آنها باقى گذاشتند تا بتوانند خود را بشهرى برسانند . ديگرى ميگفت از قرار معلوم سارقين پست دولتى را هم زده‌اند .\r\nيكى از آنها چهارپادارى را از دور بما نشان داد و گفت ديروز سارقين از اين بدبخت چهار قاطر و يك گوسفند گرفته‌اند .\r\nخلاصه ما بگفته‌هاى آنها اعتنائى نكرديم و به مسافرت ادامه داديم و پس از طى چند فرسخ بباغ شاه رسيديم . بطوريكه نقل ميكردند فتحعليشاه در اينجا يك باغ ييلاقى ساخته بوده است .\r\nاتفاقا در اين ايستگاه بيكنفر اروپائى برخورديم و به زبان فرانسه با او صحبت كرديم . پس از معرفى دانستيم كه او موسيو المر  ( Olmer )  فرانسوى معلم فيزيك و شيمى مدرسه جديد طب تهران است . ما از ملاقات با اين هموطن دانشمندمان بسيار خوشوقت شديم و قرار بر اين شد كه پس از مراجعت از اصفهان باز هم در تهران بملاقات او نائل گرديم . خلاصه موسيو المر از شيراز ميآمد و ناامنى راهها و سرقتها را كه در اينجا شايع شده بود همه را تكذيب ميكرد و ميگفت من از شيراز تا اينجا باينگونه حوادث برنخورده‌ام و چون گفته‌هاى او را براى سادات نقل كرديم پاسخ دادند در آنچه ما گفتيم ترديدى نيست ممكن است اين هموطن شما از راه ديگرى آمده و بدزدان برنخورده باشد .\r\nبهرحال ما صلاح خود را در حركت ديديم و موقع ظهر بيك كاروانسراى قديمى رسيديم كه از بناهاى شاه عباس و با سنك ساخته شده بود . در اينجا چيزى براى خوردن\r\n\r\n","description":"","footnote":"","page_name":" 862 ","page_number":894},
  {"content":"\r\n\r\nيافت نميشد ناچار جعبهء شير كنسروى را كه همراه داشتيم باز كرده و مقدارى از آن را در آب حل نموديم و غذائى فراهم كرديم . بختياريها با نظر تحير بما مينگريستند و شايد هم عمل ما را بر سحر و جادو حمل ميكردند . ما خواستيم از اين غذا به آنها هم بدهيم ولى آنها از خوردن آن جدا امتناع ورزيدند .\r\nبارى پس از صرف غذا دوباره براه‌پيمائى ادامه داديم ، در بين راه به چند كلبه خشت و گلى برخورديم كه در كنار جويبارى واقع شده و در اطراف آنها مزارع سبزى از پنبه و كرچك ديده ميشد .\r\nاز شنيدن داستانهاى موحش سرقت مختصر اضطرابى در خاطر ما توليد شده بود راهزن ايرانى\r\nو فكر ميكرديم همانطور كه در رمانهاى تاريخى و داستانهاى افسانه‌اى ممكن است گاهى مطالب واقعى پيدا شود شايد اين شايعات هم به كلى بىاساس نباشد . بنابراين محض\r\n\r\n","description":"","footnote":"","page_name":" 863 ","page_number":895},
  {"content":"\r\n\r\nاحتياط يكى از بختياريهاى مسلح را دعوت كرديم كه در درشكه پهلوى ما بنشيند زيرا كه فرض ميكرديم كلاه سفيد او بيشتر از تفنك مارتينش در نظر دزدان تأثير داشته باشد ، او هم در عوض اين ملاطفت شروع بداستان‌سرائى كرد و ما را مدتى سرگرم نمود .\r\n\r\nازدواج غريب\r\nنخستين داستانى كه براى ما نقل كرد شرح ازدواج نامطلوب خودش بود . غالبا ديده‌ايم كه اشخاصى از ناسازگارى و بداخلاقى زن خود شاكى هستند ولى شرحى كه اين لر بختيارى نقل ميكرد از اين قبيل شكايات نبود و غرابتى داشت .\r\nاو چنين نقل ميكرد : دوشيزه‌اى در ايل ما بود كه در زيبائى اندام و وجاهت صورت شهرتى داشت . من با زحمات و تحمل خسارات زياد توانستم با او ازدواج نمايم يعنى با دادن يكصد تومان پول نقد او را از پدرش خريدارى كردم . متأسفانه در شب زفاف ملتفت شدم كه زوجهء من از جنس زنان معمولى نيست بلكه فقط لباس او از جنس لباس زنان است ، يعنى پسر جوانيست كه در نتيجهء حادثه‌اى كه تجزيه‌وتحليل آن خالى از اشكال نيست دوشيزه‌اى محسوب گرديده و به آن لباس درآمده است .\r\nبهرحال براى حفظ شرافت و حيثيت خود و پدرش بدون سروصدا او را نزد والدينش فرستادم و صد تومانى را كه داده بودم محرمانه از پدرش مطالبه كردم ولى نتوانستم بوصول آن موفق شوم . از آن ببعد با خود عهد كردم كه بطور مجرد زندگانى كنم و ديگر خيال ازدواج را در سر نپرورانم .\r\n\r\nيادگارهاى مسافرت سردار حاج على قليخان\r\nپس از تمام شدن اين داستان باز بسخنرانى ادامه داده گفت .\r\nحاج على قليخان سردار ما پس از مراجعت از اروپا چيزهائى نقل ميكرد كه باور كردن آنها مشكل بود . از جمله روزى كه سران قبيله در جونقون بديدن او رفته بودند چيزهائى از اوضاع اروپا نقل كرد و گفت : در پاريس برجى ساخته‌اند كه ارتفاع آن به اندازه بلندترين كوههاى\r\n\r\n","description":"","footnote":"","page_name":" 864 ","page_number":896},
  {"content":"\r\n\r\nبختياريست . كسانى كه بخواهند براى تماشا به بالاى اين برج بروند در اطاق كوچكى مىنشينند و با ماشين مخصوصى فورا به بالاى برج ميرسند . حضار مجلس خانم ايرانى در لباس خانه\r\nنتوانستند چنين برج بلند و وسيلهء بالا رفتن با آن را باور نمايند و با اينكه اعتماد زيادى بگفتار سردار داشتند و با نظر احترام به شخص او مينگريستند ايندفعه علامت ترديدى در چهرهء آنها پيدا شد و در باور كردن چنين چيزهائى تأمل نشان دادند و از جمله اعمال محال پنداشتند .\r\nسردار چون ترديد و تأمل آنها را استنباط كرد متغير شد و از جاى خود برخاست و با صداى بلند گفت : « شما يك مشت الاغ هستيد . حيف است كه چنين مطالبى را براى شما احمقان شرح داد . » و به طرف اندرون خود رفت .\r\nخلاصه باز هم اين مرد بختيارى به پرچانگى ادامه داده و گفت : سردار از اروپا چراغهاى غريبى همراه آورده بود ، اين چراغها با نفت ميسوخت ولى شعله آنها مانند بخار بود . در جلوى عمارت خود هم تيرى نصب كرد كه در سر آن شبها لامپ بزرگى با نور سفيدرنك تمام اطراف را روشن مينمود . افراد قبيله دسته‌دسته بتماشاى آن ميآمدند و آن را خورشيد تازه‌اى تصور ميكردند و با نظر احترام به آن مينگريستند و در روشنائى آن به نماز و عبادت ميپرداختند .\r\n\r\nنصرآباد\r\nبارى ما از كاظم‌آباد گذشته و پس از طى چند فرسخ به نصرآباد رسيديم يعنى همان جائى كه قبلا شنيده بوديم سارقين كشيشان عيسوى را لخت كردند . در اينموقع قطرات درشت باران از آسمان ريزش ميكرد و\r\n\r\n","description":"","footnote":"","page_name":" 865 ","page_number":897},
  {"content":"\r\n\r\nسوراخهاى سياه‌رنگى در ميان زمين پر از گردوخاك توليد مينمود ولى آفتاب از خلال ابرها بجبال تابيده و قلل آنها را روشن كرده بود . در اطراف دهكده مزارع سبز پنبه ديده ميشد . مسافر بحيرت فروميرود كه چگونه در قسمتى از اين بيابان لم‌يزرع و پر از سنك‌ريزه يك دفعه بمزارع سبزى برميخورد .\r\n\r\nكاروان\r\nدر اينجا بيك قطار شتر برخورديم كه بار آنها صندوقهاى چاى بود . اين كاروان از بندر بوشهر ميآمد تا محمولات خود را بقم و تهران برساند .\r\nنظر باينكه دولت روسيه ترانزيت را ممنوع كرده است اكنون مال التجاره اروپا از بنادر خليج فارس بايران وارد ميگردد و اين خليج قائم‌مقام بندر ترابوزان شده است كه سابقا محل ورود مال التجارهء اروپائى و صدور آن بايران بود و چون راه‌آهن و وسايل نقليه ديگرى در ايران وجود ندارد ناچار بايد مال التجاره را با شتر و قاطر حمل نمود و بشهرهاى مركزى ايران رسانيد بنابراين خيلى دير به مقصد ميرسد و بهاى آن هم به نسبت قابل‌ملاحظه‌اى رو بافزايش ميرود .\r\nدر سال 1906 نرخ باربرى از بندر عباس تا كرمان براى يك خروار يعنى صد من تبريز در ماه آوريل 14 تومان بود ولى در ماه ژوئن همان سال ترقى كرد و به مبلغ 19 تومان رسيد بعلاوه 20 روز هم طول ميكشد تا مال التجاره از بندر بكرمان برسد .\r\nاز بندر عباس بمشهد نرخ باربرى براى يك خروار 28 تومان بود ولى در ماه دسامبر 1906 تا مارس 1907 نرخ بالا رفت و به 42 تومان رسيد . از بندر عباس تا مشهد تقريبا 1500 كيلومتر فاصله است و شتران اين فاصله را در مدت 70 تا 75 روز و قاطران در 40 تا 45 روز طى ميكنند .\r\n\r\nورود بكاشان\r\nمقارن غروب آفتاب ما به شهر كاشان وارد شديم . در بيرون شهر كاروانسراى عالى و مجللى بود كه اطاقهاى بسيار خوبى داشت بمحض اينكه وارد اطاق شديم صاحب قهوه‌خانه‌اى كه ظهر در آن ناهار خورده بوديم\r\n\r\n","description":"","footnote":"","page_name":" 866 ","page_number":898},
  {"content":"\r\n\r\nوارد اطاق شد تا وزنهء چدنى را كه نوكر ما براى شكستن قند از او گرفته و از روى بى وجدانى با خود آورده بود پس بگيرد . اين مرد همت عجيبى داشت زيرا كه 50 جلوخان كاروانسراى بزرك كاشان\r\nكيلومتر راه را پياده براى پس گرفتن يك وزنهء كم‌بها طى كرده بود و پس از آنكه وزنه را از نوكر ما پس گرفت بدون اينكه حرفى بزند يا شكايتى بكند مجددا راه خود را در پيش گرفت و پياده برگشت ، مسلما بايد تمام شب را پياده در بيابان راه برود تا فردا قبل از طلوع آفتاب بقهوه‌خانهء خود برسد .\r\n8 اكتبر - ما دو اطاق در طبقهء اول كاروانسرا در اختيار داريم ، از اين اطاقها بازار و ميدان عمومى را خوب مىبينيم .\r\nكاشان شهر جالب‌توجهى است و ما ميل داشتيم كه يكى دو روز براى سياحت آن توقف نمائيم ولى نايب چاپارخانه بما گفت كه اگر بلافاصله حركت نكنيد من نميتوانم تا چهار روز ديگر اسب براى شما فراهم كنم زيرا كه دستگاههاى نقليه زيادى\r\n\r\n","description":"","footnote":"","page_name":" 867 ","page_number":899},
  {"content":"\r\n\r\nدر راه هست كه بمحض ورود بايد اسبهاى آنها را عوض كرد ما نيز از روى ناچارى به حركت راضى شديم و تا درشكه آمادهء حركت گردد به بالاى بام رفتيم و يك نظر اجمالى به شهر كاشان انداختيم . اين شهر منظرهء قشنگى دارد . گنبدهاى مجلل سر به آسمان افراشته‌اند . در روى اين گنبدها از دو طرف پلكانهائى است كه ميتوان به بالاى آنها رفت و از طرف ديگر پائين آمد .\r\n\r\nنام كاشان\r\nبنا بر روايتى اين شهر را زبيده زن هارون الرشيد بنا كرده است بطوريكه نقل كرده‌اند اين ملكه در موقع مسافرت بخراسان به اين ناحيه آمد و چون در اين محل به او خوش گذشت فرمان داد كه در آن شهرى بنا كنند ولى چون معماران وسيله‌اى در دسترس خود نداشتند با كاه خرد شده نقشه شهر را در روى زمين طرح نمودند كه بعد بساختن آن مشغول گردند و نظر باينكه در ايران كاه خرد شده را « كاه‌افشان » ميگويند اين كلمه بعدا تخفيف يافته و تبديل به كاشان شد .\r\nمورخين ديگرى نام اين شهر را از دو كلمه « كى آشيان » يعنى مقر شاهان مأخوذ دانسته‌اند .\r\n\r\nبرج خميده\r\nدر اين شهر يكى از شاهكارهاى ممتاز معمارى وجود دارد كه بنام منار كج معروف شده است . بطوريكه نقل ميكنند سابقا زنان بدعمل را كه بشوهران خود خيانت ميكرده‌اند به بالاى اين برج برده و به زمين پرت مينموده و بجهنم ميفرستاده‌اند . يكى از سياحان كه چند سال قبل بكاشان رفته از نگاهبانان اين برج پرسيده بود كه آيا هنوز هم‌چنين رسمى در كاشان معمول است يا نه ؟\r\nنگاهبان مسلمان با نهايت غرور به او پاسخ داده بود : « چنين عمل زشتى در اين شهر روى نميدهد زيرا كه عموم زنان كاشان نسبت بشوهران خود وفادار هستند و هيچوقت عمل منافى عفت از آنها سر نميزند ، اينها ابدا شباهتى بزنان فرنگستان ندارند كه پيوسته بشوهران خود خيانت ميكنند و تن به بىعفتى ميدهند . »\r\n\r\n","description":"","footnote":"","page_name":" 868 ","page_number":900},
  {"content":"\r\n\r\nبطوريكه نقل ميكنند اين منار خميده را كه يكى از شاهكارهاى معمارى است شخص متمولى از اهالى كاشان موسوم بخواجه زين الدين بنا كرده است و اكنون از عمر آن هشت قرن ميگذرد .\r\n\r\nكاشيهاى كاشان\r\nدر زمانهاى پيشين در اين شهر كاشيهاى بسيار نفيس و ممتازى ميساختند و به همين جهت است كه اين آجرهاى لعابدار بكاشى منار كج كاشان\r\nمشهور شده است ، بعدها در شهرهاى ديگر هم بتقليد كاشانيان از اين آجرها بانواع مختلف ساخته و در ابنيه به كار برده‌اند . كاشيهائى كه در اين شهر ساخته شده همه داراى انعكاس فلزى هستند و در آفتاب مانند صفحهء طلائى ميدرخشند .\r\nتمام مساجد و ابنيهء عمومى ايران پوشش‌هاى مينائى و طلائى ممتازشان را مديون اين صنعت كاشان هستند اين كاشيهاى نفيس بىنظير كه سابقا موجبات شكوه و جلال ابنيه عمومى را فراهم ميكرد و نسل‌هاى بسيار بوجود آنها افتخار مينمودند اكنون باعث انهدام شاهكارهاى معمارى ايران شده است زيرا كه چون كلكسيونرهاى اروپائى با اشتياق طالب خريدارى آنها هستند كمتر كسى پيدا مىشود كه در كمين ربودن آنها\r\n\r\n","description":"","footnote":"","page_name":" 869 ","page_number":901},
  {"content":"\r\n\r\nنباشد . اشخاص ناپاك و بىوجدان محرمانه و در موقع مقتضى آنها را از ابنيه عمومى كنده و بوسيلهء ارمنيان بخارج ميفرستند و ابنيهء مجلل را از زينت‌هاى باشكوه خود عارى مينمايند .\r\n\r\nمختصات كاشان\r\nشهر كاشان بدارا بودن پنج چيز مخصوص ضرب المثل شده است . نخست استعداد صنعتى سكنه آن . دوم كارخانه‌هاى حريربافى . سوم مسگرى و ذوب مس . چهارم آجرهاى لعابى و ظروفى كه مانند ظروف ساخت چين جلوهء خاصى دارد . پنجم عقربهاى خطرناك و مهلك آن .\r\nسابقا در نواحى اطراف كاشان به تربيت كرم ابريشم ميپرداختند و اين عمل در اين ناحيه اهميتى داشت . علاوه بر ابريشم بومى مقدار زيادى ابريشم هم از گيلان به اين شهر وارد ميگرديد و در كارخانه‌ها به مصرف بافتن پارچه‌هاى ديبا و زربفت ميرسيد . پارچه‌هاى تافته و مخمل كاشان در زمان قديم در تمام دنيا شهرتى داشت .\r\nپارچه‌هاى ديگرى هم مخلوط از ابريشم و پنبه ميبافتند مخصوصا يكنوع شال ممتازى ميبافتند كه شايد بنام مخترع آن حسينقلى خانى معروف شده بود .\r\nمخمل‌هاى زربفت و پرنقش‌ونگار كه اكنون نمونه‌هاى آنها در اروپا يافت مىشود با دست صنعتگران كاشانى بوجود ميآمد .\r\nمسگران كاشان سابقا مواد اوليه را از تركيه از راه تبريز بكاشان وارد ميكردند ولى اكنون ورقه‌هاى مس ساخت انگلستان را به كار مىبرند .\r\nيكى از شاهكارهاى معمارى عمدهء كاشان مسجد ميدان است كه محراب جالب توجهى دارد ، اين محراب را با كاشيهاى بسيار ممتازى تزيين كرده‌اند .\r\nكلنل اسميت  ( Smith )  نقل مىكند كه شهر كاشان در تاريخ 1870 داراى 24 كاروانسرا و 34 حمام عمومى و 18 مسجد و 90 مأمن داشت كه در آنها تحصن اختيار ميكردند .\r\n\r\n","description":"","footnote":"","page_name":" 870 ","page_number":902},
  {"content":"\r\n\r\n\r\nكم‌دلى و ضعف نفس كاشانيان\r\nبا اينكه مردمان كاشان از حيث تجارت و صنعت در درجه اول قرار گرفته‌اند به كم‌دلى و ضعف نفس مشهور و ضرب المثل شده‌اند و داستانهاى مضحكى براى آنها جعل كرده‌اند . از جمله ميگويند 30 هزار نفر كاشانى و اصفهانى در قشون نادر شاه بودند ، موقعى كه فاتح تصوير عاميانه يك سيد\r\nدهلى بايران مراجعت كرد به آنها اجازه داد كه باوطان خود مراجعت نمايند ولى آنها از ترس در رفتن تأمل نمودند و از شاه درخواست كردند كه يكصد نفر سرباز همراه آنها بفرستد تا بسلامت باوطان خود بازگشت نمايند .\r\n\r\nعقربهاى كاشان\r\nدر كاشان عقرب زياد و سم آن خطرناك و مهلك است . اين حيوان موذى در قرن دهم نيز در اين ناحيه فراوان بوده است\r\n\r\n","description":"","footnote":"","page_name":" 871 ","page_number":903},
  {"content":"\r\n\r\nزيرا كه استخرى در آن تاريخ نوشته است : باندازه‌اى سم عقرب كاشان مهلك است كه ايرانيان در موقع نفرين كردن به كسى ميگويند : « اميدوارم گرفتار عقربهاى كاشان بشوى . »\r\nيكى از سياحان هلندى موسوم به جان استروئيس  ( Struys )  مينويسد كه سكنهء كاشان براى اجتناب از عقرب شبها در ننو ميخوابند و براى ترياق اين سم مطبوخى از برادهء مس كه در سركهء تند خيسانده و با كمى عسل آميخته باشند ميخورند و نيز روغنى از عقرب درست ميكنند كه موسوم است بروغن عقرب و آن را در محل گزيده شده ميمالند .\r\n\r\nعزيمت از كاشان\r\nدر ساعت 9 بامداد از كاشان به طرف اصفهان حركت كرديم و پس از عبور از محلات خارج شهر در بيابان براه‌پيمائى ادامه داديم . اين بيابان برعكس ساير بيابانها منظرهء عجيبى داشت . در طرف راست و چپ هزاران تپه‌هاى شن ديده ميشد كه يكرشته بلندى و پستىهائى تشكيل داده بود و مانند گله‌اى از گوسفندان عظيم الجثه به نظر ميآمد ، گاهى هم در جاى دورى درياچه و اشجارى خودنمائى ميكرد و مثل اين بود كه شكل اشجار در درياچه منعكس شده است ولى چون نزديك ميشديم به كلى ناپديد ميگرديد . اين صور فريبنده در بيابانهاى ايران زياد ديده مىشود و آنها را سراب مينامند .\r\nدر ساعت يازده و نيم بقهوه‌خانه‌اى رسيديم كه هيچگونه خوراكى در آن يافت نميشد ناچار با چيزهائى كه همراه داشتيم سد جوعى كرديم و در موقع حركت دو قران بعنوان انعام بقهوه‌چى داديم ولى او با خشونت بما گفت كه اين مبلغ كم است و چون به او گفتيم كه چند دقيقه توقف در اين جاى تاريك و پر از دود ترياك بيش از اين ارزش ندارد متغير شد و بما لعنت و نفرين كرد .\r\nدر اين قهوه‌خانه پردود جز چند سكوى خاكى كه عابرين در روى آنها خوابيده و پاپوشهاى خود را بجاى بالش زير سر گذاشته بودند چيز ديگرى ديده نميشد .\r\n\r\n","description":"","footnote":"","page_name":" 872 ","page_number":904},
  {"content":"\r\n\r\n\r\nمحمديه\r\nمقارن ظهر به محمديه يا محمدآباد رسيديم . در اينجا دو گارى پست توقف كرده بود و معلوم شد كه مسافرين از ترس راهزنان سر علم برنزى\r\nنتوانسته‌اند حركت كنند و بما گفتند مدتى است كه سارقين به اين نواحى آمده و مسافرين را لخت ميكنند اما بر طبق آخرين خبرى كه رسيده برادر سردار حاج على قليخان با سواران بختيارى آمده و راهزنان را پراكنده كرده است .\r\nبختياريهاى همراه ما از شنيدن اين خبر نشاطى پيدا كردند . در اينموقع ابرهاى سياهى در آسمان پديدار شد و باران سيل‌آسا شروع بريزش كرد اما طولى نكشيد كه باران قطع شد و هوا روشن گرديد و ما حركت كرديم . اسبان ما نيرومند بودند و با سرعت راه ميپيمودند ، بختياريها هم نشاطى داشتند و گاهى با تفنك مارتين خود باسكلت شتر مرده‌اى كه در راه افتاده بود تيراندازى ميكردند و استخوانهاى اين سفينهء برى را متلاشى مينمودند .\r\nدر هنگام غروب صحنهء آسمان تغيير كرد و باشكال گوناگون درآمد . در طرف مغرب پرده‌هاى خاكسترىرنگى بر روى آفتاب كشيده شد ولى تپه‌هاى شن از دور روشن به نظر ميآمد و از تابش اشعهء آفتاب با رنك زرد خوش‌نمائى جلوه‌گرى ميكرد .\r\nكوهستان هم لحظه‌بلحظه تغيير رنك ميداد ، گاهى رنك سرخ به خود ميگرفت و بلافاصله برنك بنفش خودنمائى ميكرد . دره‌ها را تاريكى فراميگرفت و چنين مينمود\r\n\r\n","description":"","footnote":"","page_name":" 873 ","page_number":905},
  {"content":"\r\n\r\nبازار حاج سيد حسين در كاشان - اقتباس از كتاب ابنيه جديد ايران - پاسكال كوست ( 1867 )\r\n\r\n","description":"","footnote":"","page_name":" 874 ","page_number":906},
  {"content":"\r\n\r\nكه ميخواهد با رنك ظلمانى خود رنك سفيد درخشان برفها را محو نمايد .\r\n\r\nخالدآباد\r\nدر ساعت 6 بعدازظهر بخالدآباد رسيديم كه يكى از دهكده هاى آباد اين ناحيه است . اما كاروانسرائى كه ميبايستى شب را در آن بسر بريم وضع نامطلوبى دارد . بهترين اطاق آن را كه در روى سردر واقع شده بود در اختيار ما گذاشتند . متأسفانه اين اطاق در و پنجره‌اى نداشت و ما مجبور شديم كه با پارچه و تكه‌هاى نمد روزنه‌هاى آن را مسدود نمائيم و اين كار هم خالى از زحمت نبود زيرا كه باد تندى ميوزيد و فورا ساخته‌هاى ما را خراب ميكرد و زحمت ما بهدر ميرفت ولى ما از كوشش دست نكشيديم و روزنه‌ها را مسدود كرديم و شب را در اين اطاق بسر برديم .\r\nامروز آخرين روز ماه قمريست و فردا ماه رمضان شروع مىشود و اسكورت ما قبل از طلوع آفتاب تا غروب از خوردن و آشاميدن ممنوع ميگردد و مجبور است محروميت‌هاى سختى را تحمل نمايد و از همه بدتر اين است كه بختياريها بايد از كشيدن سيگار و چپق كه اتصالا در ميان لب‌ها دارند به كلى دست بكشند .\r\n9 اكتبر - بمحض اينكه هوا روشن شد ما از منزل بيرون آمديم قطارهاى طولانى شتران كه از ناامنى راه در اينجا توقف كرده بودند همه امروز به راه افتادند اسبان ما هم تغيير شكل داده‌اند زيرا كه تمام زخمهاى بدن آنها را با حنا رنگين كرده‌اند .\r\nقلل جبال يكى بعد از ديگرى از تابش اولين اشعهء آفتاب روشن مىشود . برفى كه ديروز در سر آنها ديده ميشد امروز به شكل دنباله‌هاى سفيد طويلى درآمده است .\r\nدر پايهء جبال دهكده‌هائى نمايان است كه از درختانى احاطه شده و در مه غليظ بامدادى غرق شده‌اند . آفتاب بتدريج مه را پراكنده مىكند و ديوارهاى گلى را روشن مينمايد سنگريزه‌هائى كه در ميان ديوارها با گل مخلوط شده‌اند از تابش اشعهء آفتاب مانند جواهر ميدرخشند .\r\n\r\n","description":"","footnote":"","page_name":" 875 ","page_number":907},
  {"content":"\r\n\r\nصحن كاروانسراى بزرك كاشان\r\n\r\n","description":"","footnote":"","page_name":" 876 ","page_number":908},
  {"content":"\r\n\r\n\r\nدهكدهء خفر\r\nخلاصه آفتاب بتدريج اوج گرفت ، قطارهاى ممتد شتران از دور با بارهاى گوناگون خود مانند يك رشته نقاط سياه و سفيد به نظر ميآيد . پس از آنكه دو ساعت و نيم در ميان شنهاى بيابان راه پيموديم در كوهستانى داخل شديم كه داراى پيچ‌وخمهاى متعددى بود و بدهكدهء فقيرانه‌اى رسيديم كه آن را خفر ميناميدند . در اينجا مختصر توقفى كرديم تا غذائى بخوريم . اين دهكده منظرهء غريبى دارد در بالاى خانه‌هاى پست دهقانان بناى بسيار مرتفعى واقع شده كه داراى چهار يا پنج طبقه مىباشد و اكنون متروك مانده است .\r\nدر هنگام صرف غذا بختياريهاى اسكورت ما تقاضا كردند كه به آنها زبان فرانسه بياموزيم . چند كلمه‌اى را كه به آنها ياد داديم خوب تلفظ كردند و ما بسى مسرور شديم كه اينها مىتوانند در مدت كمى با زبان ما آشنا شوند .\r\nاين دهكدهء كوچك منظرهء خوش‌نمائى داشت . سكنه در روى بام خانه‌ها مشغول خشك كردن دسته‌هاى ارزن بودند . ما در شرف حركت بوديم كه ناگهان صداى عجيب‌وغريبى بگوشمان رسيد ، چون نگاه كرديم ديديم جمعى تابوتى را بدوش مىبرند و در جلوى تابوت هم شخصى دهل مىزند . دهل طبل بزرگى است كه با دو چوب باريك آن را بصدا درميآورند . در عقب دهل‌زن هم يكنفر علم بلندى را در دست داشت كه سابقا با پارچه‌هاى قرمز آرايش يافته بوده و اكنون آن پارچه‌ها به صورت تكه‌هاى بدنمائى درآمده كه با جنبش نسيم در حركت است . در عقب طبال و علمدار يك دسته از مردان نيرومند تابوت را حمل ميكنند . جسد ميت را در نمدى پيچيده و پارچهء قلمكارى بر روى آن كشيده بودند . تمام سكنهء دهكده مرده را مشايعت ميكردند و او را بآرامگاه ابدى خود ميبردند . مردان با صف فشرده‌اى در عقب تابوت حركت ميكردند و پشت سر آنها هم زنان و بچه‌ها شيون‌كنان ميرفتند . زنان در نزديكى قبرستان توقف نموده و در اطراف جاده پراكنده شدند و از دور مانند رنگهائى به نظر ميآمدند كه نقاش روى تخته رنك خود گذاشته باشد تا به تكميل تابلوى خود بپردازد .\r\n\r\n","description":"","footnote":"","page_name":" 877 ","page_number":909},
  {"content":"\r\n\r\nمردان بقبرستان رسيدند و تابوت را بر زمين گذاشتند و صف منظمى تشكيل دادند ملائى هم در جلوى آنها ايستاد و به نماز مشغول گرديد . پس از اداى نماز مردان متفرق شدند و زنان در اطراف مرده حلقه زدند و صداى شيون و گريه و آه و ناله آنها بلند شد .\r\n\r\nپيش‌آمد بد\r\nدر حينى كه زنان مشغول گريه كردن بودند طبال و علمدار به طرف درشكه ما آمدند . اسبان از صداى دهل وحشت كرده رو بفرار گذاشتند ، رانندهء گارى با مهارت خاصى اسبان سركش را نگاهداشت ولى در اثناى اين عمل ، گارى بدرشكه برخورد و آن را سرنگون كرد ، مسافرين گارى هم به زمين افتادند و دادوفرياد و آه و نالهء مجروحين بلند شد و لوازم سفر ما هم روى زمين پراكنده گرديد . لكه‌هاى خون بر روى لباس مسافرين پديدار گرديد . على نوكر ما بنابر تنبلى كه عادت هميشگى او بود روى زمين مانده بود و چنين به نظر ميآمد كه مرده است .\r\nخوشبختانه چون من و رفيق سفرم در كنارى ايستاده و بتماشاى تشريفات مرده مشغول بوديم آسيبى نديديم و بلافاصله ببازرسى همراهان رفتيم . لباسهاى دو نفر از آنها پاره شده و بعضى هم پيچش مفصلى پيدا كرده بودند و رويهمرفته جراحات آنها چندان مهم نبود .\r\nخربوزه بزرگى به وزن 10 كيلوگرم همراه داشتيم كه در زير پاى اسبان لگدمال شده و شيرهء آن به صورت و لباس همراهان ريخته بود .\r\nخلاصه رانندگان با كومك روستائيان درشكه و گارى را بلند كردند و بسته‌ها را در آن جاى دادند و روستائيان بقاياى خربوزه را از روى زمين برداشته و با سرعت به خوردن آن مشغول شدند .\r\nپس از يكساعت معطلى حركت كرديم ، در بيابان يك گله آهو بچرا مشغول بود ، بختياريها به طرف آن شليك كردند ولى نتيجه‌اى از تيراندازى خود نگرفتند .\r\n\r\nقصر گبرآباد\r\nيكساعت و نيم بعدازظهر بكوهستان رسيديم و از گردنه تنگى عبور كرديم ، در ميان اين گردنه خرابه‌هاى قلعهء بسيار\r\n\r\n","description":"","footnote":"","page_name":" 878 ","page_number":910},
  {"content":"\r\n\r\nبزرگى را مشاهده نموديم كه سابقا متعلق بگبران بوده است « 1 » .\r\nكجاوه\r\nاين بناى قديمى به شكل مربع مستطيل است كه اكنون خراب شده و سنگهاى زيادى مخلوط با ساروج در پايهء آن ريخته است . در جلوى اين قلعهء خراب برجى است كه تا اندازه‌اى محفوظ مانده و درون قلعه نيز سقف‌هاى شكسته‌اى ديده مىشود .\r\n\r\nقصبهء طرق\r\nسه ساعت بعد به قصبهء طرق رسيديم ، درشكه در ميان راه توقف كرد زيرا كه راه قصبه از كوهستان عبور مىكند و درشكه\r\n\r\n\r\n","description":"","footnote":"\r\n( 1 ) لرد كرزن مينويسد : گمان ميكنم كه اين خرابه باقىماندهء كاروانسرائى باشد كه گبران ساخته بوده‌اند زيرا كه سابقا يك كلنى گبر در اين ناحيه سكونت داشته است .\r\n","page_name":" 879 ","page_number":911},
  {"content":"\r\n\r\nنميتواند به آنجا برود . در اينجا عابرى را ديديم كه مدت چهار روز در انتظار پيدا كردن وسيلهء رفتن باصفهان است زيرا كه از ترس سارقين نتوانسته است به تنهائى مسافرت نمايد .\r\nاين شخص از ما اجازه خواست كه در گارى سوار شود ولى چون نميخواست چيزى بعنوان انعام باسكورت ما بدهد بختياريها روى موافقى به او نشان ندادند .\r\nنظر باينكه اكنون بايد از منطقهء خطرناكى عبور كنيم چند مرد مسلح ديگر را هم باردوى خود اضافه نموديم و حركت كرديم . بطوريكه نقل ميكردند اين قسمت كوهستانى اطمينان‌بخش نيست . پس از طى سه يا چهار كيلومتر يكى از همراهان اثر چرخهاى درشكه‌اى را در خارج جاده بما نشان داد و گفت دزدان اين درشكه را از راه خارج كرده و به پشت صخره‌ها برده‌اند تا با فراغت خاطر اشياء آن را غارت نمايند .\r\nاسبان ما هم مايل بودند كه در اين راه داخل شوند . يكى از همراهان گفت چون چندين بار سارقين اين حيوانات را از اين راه برده‌اند بنابر عادت ميخواهند در اين راه داخل گردند تا ماليات معمولى را بسارقين بپردازند .\r\nبارى پس از يكساعت راه‌پيمائى بگله‌هاى گوسفندى برخورديم كه چوپانان آنها را به طرف مغاره‌هاى كوه ميبردند . چوپانان همه مسلح بودند و با نظر خوبى بما نمينگريستند . از دور هم در دامنه كوه شعلهء آتشى ديده ميشد كه در اطراف آن اشباحى در حركت بودند و ما نفهميديم كه آنها چوپان هستند يا سارق .\r\n\r\nنظام‌آباد\r\nدر ساعت هشت و نيم بدون تصادف بدى بكاروانسراى نظام‌آباد رسيديم كه حصار آن را با گل ساخته بودند ، كلبه‌اى را در اختيار ما گذاشتند كه بطويله حيوانات شباهت داشت و حشرات موذى در آن حركت ميكردند .\r\nطاقچه‌هاى تاريك آن پر از كثافات نفرت‌آورى بود . در هرحال ما ناچاريم كه شب را در اين كلبهء پر از كثافت بسر بريم و اميدواريم كه اگر خدا بخواهد فرداشب در اصفهان يعنى شهرى كه تمام سياحان اشتياق ديدن آن را دارند و شيفتهء زيبائى آن هستند خواب راحتى بكنيم .\r\n\r\n","description":"","footnote":"","page_name":" 880 ","page_number":912},
  {"content":"\r\n\r\nاين كاروانسرا در كوهستانى واقع شده كه ارتفاع آن به 1790 متر ميرسد هوا هم سرد است و چون كلبهء ما عفونتى دارد ناچاريم در آن را باز بگذاريم .\r\n10 اكتبر - صبح قبل از ساعت 5 در موقعى كه هنوز هوا روشن نشده بود بما خبر دادند كه آماده حركت شويم ولى دو ساعت طول كشيد تا وسايل نقليه آماده شد .\r\nدر اين ضمن كاروانسرادار جوان از من خواهش كرد كه عكسى از او بگيرم ، نظر باينكه نمونهء سرگرم‌كننده‌اى بود و عكس لباس چيت‌رنگى او هم خوب ميافتاد من او را وادار كردم كه در كنار تنورى بايستد و عكسى از او برداشتم و همراه آوردم .\r\n\r\nقزاقان قونسولخانه روس\r\nيكساعت بعد از حركت بيك گارى برخورديم كه پر از قزاقان روسى بود ، اينها تقريبا 15 نفر بودند كه با زحمت در گارى مسافرت ميكردند . چون ما را ديدند همه پياده شدند و نزد شاگرد قهوه‌خانهء نظام‌آباد\r\nما آمدند . صاحبمنصبى كه همراه آنها بود راجع باوضاع راه پرسش‌هاى زيادى از من كرد و ضمنا پرسيد كه آيا شاهزاده آبيجا  ( Abidja )  قونسول روس به زودى خواهد آمد يا نه ؟ من به او پاسخهاى اطمينان بخشى دادم . چنين به نظر ميآمد كه اين صاحبمنصب پول زيادى همراه دارد و ميترسد كه سارقين آن را بعنوان ماليات\r\n\r\n","description":"","footnote":"","page_name":" 881 ","page_number":913},
  {"content":"\r\n\r\nاز او بگيرند اما پس از اينكه اطمينان حاصل كرد به پيشروى خود ادامه داد .\r\n\r\nمورچه‌خورت\r\nايستگاه بعدى ما قصبهء مورچه‌خورت است . در جلوى كاروانسرا نهر بزرگى جاريست كه 3 متر عرض و 50 تا 60 سانتيمتر عمق دارد . ماهيگير پيرى بنابر تقاضاى ما پس از يكساعت كوشش يك دوجين ماهى از اين نهر گرفت و براى ما آورد و ما خوشوقت شديم كه امشب يا فردا غذاى مطلوبى خواهيم داشت . در اينجا هم داستانهاى اغراق‌آميزى راجع بسارقين و ناامنى طرق شايع بود .\r\nقصبهء مورچه‌خورت تقريبا 250 تا 300 خانواده سكنه دارد و دور آن حصارى كشيده شده است . در طرف چپ مدخل آن گنبد آبىرنگى واقع شده كه ميگويند مقبرهء سيد على برادرزادهء امام موسى مىباشد .\r\nعليمراد خان در سال 1785 پس از مرك كريم خان زند يعنى قبل از آنكه طايفهء قاجار تخت سلطنت را تصاحب كنند مدت چهار سال بر قسمتى از ايران فرمانروائى ميكرد و در همين حصار منزل داشت .\r\nاين دشت در سال 1720 ناظر جنك نادر شاه با افغانها بود كه منتهى بشكست قطعى افغانها گرديد .\r\nمقارن ظهر بود كه بايستگاه قراولخانه رسيديم و چون غذائى در آنجا يافت نميشد اجبارا آذوقهء ذخيرهء خود را به مصرف رسانديم . قهوه‌چى آدم كوتاه‌قد باسليقه‌ايست . ديوارهاى قهوه‌خانه را با عكسهاى روزنامه‌هاى انگليسى زينت نموده است .\r\nكمى قبل از حركت ما كالسكه‌اى از طرف اصفهان رسيد و مرد چاقى از آن بيرون آمد و همين كه بما رسيد به زبان فرانسه بما سلام داد . اين شخص ميرزا احمد خان ملقب بفاتح الملك و يكى از اعضاى عاليرتبهء وزارت خارجه ايران بود . پس از سلام و تعارفات لازم يك قاچ خربوزهء شيرين از كالسكهء خود بيرون آورد و بما داد بطوريكه ميگفت قصد دارد بقسطنطنيه و از آنجا به مكه و بعد براى گردش بپاريس و\r\n\r\n","description":"","footnote":"","page_name":" 882 ","page_number":914},
  {"content":"\r\n\r\nدهكدهء مورچه‌خورت\r\nانگلستان برود . از اوضاع پايتخت ما اطلاعات كاملى داشت ، بسيار خوش‌محضر و مهربان\r\n\r\n","description":"","footnote":"","page_name":" 883 ","page_number":915},
  {"content":"\r\n\r\nبود و ما باز هم در پايان مسافرت خود او را ملاقات كرديم .\r\n\r\nكاروانسراى مادر شاه\r\nخلاصه از اينجا حركت كرديم و بكاروانسراى مادر شاه رسيديم كه از بناهاى مادر شاه عباس و يكى از شاهكارهاى بسيار ممتاز است و تزيينات قابل‌ملاحظه‌اى دارد .\r\nبطوريكه نقل ميكنند سلاطين صفويه پولى را كه بعنوان ماليات از مردم رقاصهء ايرانى\r\nميگرفتند مشروع و حلال نميدانستند و آن را مستقيما براى معيشت خود صرف نميكردند بلكه قسمتى از آن را صرف ساختن كاروانسرا و ابنيهء عمومى مينمودند و بعد آنها را باشخاصى اجاره ميدادند و مال الاجارهء آنها را كه مشروع و حلال ميدانستند به مصرف احتياجات خود ميرساندند . مخصوصا مخارج سفرهء شاه و حرم و ساير بستگان او ميبايستى از چنين عايداتى فراهم شود .\r\nبهرحال تمام كاروانسراها و ابنيهء عمومى كه در دوران سلسلهء صفويه بوجود آمده بسيار محكم و به طرز خاصى ساخته شده است يعنى سنگهاى بزرگى را در ساختمان ديوارها به كار برده‌اند تا در موقع تابستان حرارت نتواند بدرون حجرات نفوذ كند و در زمستان هم با آتش كمى گرم شود .\r\nبطوريكه نقل ميكردند كف اطاقهاى كاروانسراى مادر شاه برعكس ساير ابنيه با سنگهاى تراشيده مفروش گرديده است . متأسفانه ما نتوانستيم بدرون اين كاروانسرا\r\n\r\n","description":"","footnote":"","page_name":" 884 ","page_number":916},
  {"content":"\r\n\r\nكه در قرن شانزدهم ساخته شده است برويم و ساختمانهاى درون آن را تماشا كنيم زيرا كه رقاص دايره‌زن\r\nاكنون در آن بسته و متروك مانده است .\r\nبطوريكه نقل ميكنند متروك ماندن آن به اين علت بوده كه سابقا غلامان سوار ظل السلطان براى تفريح و تعيش به اين محل ميآمدند و غذاهاى خوب ميخوردند و بجاى دادن پول با كاروانسرادار با خشونت رفتار ميكردند .\r\nدر اينجا هم داستانهاى اغراق‌آميز سارقين بين راه شيوع داشت . از جمله ميگفتند قزاقان روسى كه ما چند ساعت قبل آنها را ملاقات نموديم شبانه به دو نفر چهارپادار مسلح برخورده و به خيال اينكه سارق هستند به طرف آنها تيراندازى كرده و به آن دو نفر بيگناه سخت آسيب رسانده‌اند و اين قضيه موجب تنفر مسلمانان از روسها شده است .\r\n\r\nدهكدهء گز\r\nدر ساعت 4 بعدازظهر بدهكدهء گز رسيديم كه آخرين ايستگاه قبل از اصفهان است . در اينجا كاروانسراى شاه عباسى متروك مانده و در نزديكى آن يك بناى خشت و گلى تازه‌سازى را چاپارخانه قرار داده‌اند .\r\nنايب چاپارخانه براى حركت ما اشكال‌تراشى ميكرد ولى ما چون مايل بوديم كه شب را در شهر اصفهان بسر بريم او را مجبور كرديم كه وسايل حركت ما را فراهم نمايد و شبانه به راه افتاديم . طولى نكشيد كه هوا طوفانى شد و باران سيل‌آسائى شروع بريزش كرد ، راه هم فوق العاده خراب و خطرناك بود در هرقدم به پلهاى خرابى ميرسيديم كه راننده با نهايت احتياط از آنها عبور ميكرد . طى آن 20 كيلومتر راه\r\n\r\n","description":"","footnote":"","page_name":" 885 ","page_number":917},
  {"content":"\r\n\r\nدر چنان هواى طوفانى خالى از اشكال نبود ، بطوريكه راننده ميگفت اقلا شش ساعت طول ميكشيد تا ما به شهر وارد شويم . ما براننده توصيه كرديم كه آهسته حركت كند و اسبان را به حال خود گذارد مبادا گرفتار خطرى بشويم . باد بتدريج بر شدت خود افزود و طوفانى توليد كرد ، جاده هم مانند درياچه‌اى پر از آب شد و اسبان با زحمت در آن پيشروى ميكردند .\r\nكاروانسراى مادر شاه\r\nدر موقع حركت از گز دو نفر سواران حكومتى هم با ما همراه شدند ، يكى از آنها كه بر ديگرى رياست داشت نيم‌تنهء ماهوت قرمزى پوشيده بود كه يراق‌هاى طلائى داشت و ديگرى با لباس ماهوت سادهء خاكسترىرنگى مؤدبانه در دنبال او راه مىپيمود . از قرار معلوم اينها باستقبال شخص بزرگى بگز رفته و چون از ورود او مأيوس شده بودند با ما همراه شدند اما همين كه باران شروع بريزش كرد با بختياريها خداحافظى كرده و با شتاب رفتند .\r\n\r\nعبور از شهر\r\nبهرحال ما با كمال احتياط راه مىپيموديم ، مقارن نيمه‌شب بود كه همراهان بما مژده دادند كه به شهر رسيديم ، از دروازهء بلندى عبور كرديم و خوشوقت شديم كه به زودى بمنزلى ميرسيم و استراحتى ميكنيم .\r\n\r\n","description":"","footnote":"","page_name":" 886 ","page_number":918},
  {"content":"\r\n\r\nمتأسفانه در خواندن آيهء فتح و ظفر شتاب كرده بوديم زيرا كه پس از عبور از دروازه باز هم مدت زيادى راه‌پيمائى در خرابه‌ها ادامه داشت . اين خرابه‌ها سابقا جزء محلات بيرون شهر بوده كه اكنون به كلى ويران و باراضى زراعتى تبديل گرديده است .\r\nپيوسته از كوچه‌باغها ميگذشتيم و از يك رشته نقب‌هاى خراب عبور ميكرديم . اين نقب‌ها باقيمانده بازارهاى قديمى هستند كه پس از انهدام محلات خارج شهر هنوز هم قسمتى از سقف‌هاى آنها برجاى مانده است .\r\nعبور از اين خرابه‌ها داستانهاى كتاب الف ليل را بخاطر ميآورد كه ميگويد مسافرين در ميان شهرهائى راه ميروند كه قرنها است بخواب ابد فرورفته‌اند .\r\nچون به زير سقف بازار خرابى ميرسيم صداى پاى اسبان و چرخهاى درشكه يك قطعه كاشى متعلق بقرن 17 كه از مسجد حاجى ربيع بدست آمده است ( كلكسيون مؤلف )\r\nانعكاسى پيدا مىكند و همين كه از آن گذشتيم يك دفعه صدا قطع مىشود . بديوارهاى\r\n\r\n","description":"","footnote":"","page_name":" 887 ","page_number":919},
  {"content":"\r\n\r\nبلند عمارات خراب‌شده‌اى برميخوريم كه گويا ميخواهند بر روى سر مسافرى كه سكوت آنها را در اين موقع شب برهم زده است فرود آيند ، جابجا از دور روشنائى ضعيفى ديده مىشود كه چون از مقابل آن ميگذريم تاريكى شب موحش‌تر ميگردد .\r\nكارگرانى در كنار راه دراز كشيده و بخواب عميقى فرورفته‌اند و صداى نفير آنها نشان ميدهد كه اين بدبختان بضاعت پرداخت چند شاهى كرايه منزل را ندارند .\r\nاكنون ما در ميان اين شهر قديمى راه مىپيمائيم ، سكوت و خاموشى كاملا بر آن حكمفرما شده است ، دروازه‌هاى محلات بسته شده و مدتى بايد در پشت آنها دادوفرياد كرد تا در را به روى مسافر باز كنند .\r\nپس از عبور از دروازه‌اى ناگهان به فضاى وسيعى وارد شديم كه در اطراف آن درختان كهنسالى سر به آسمان كشيده بود ، معلوم شد كه اين فضاى بيكران ميدان شاه مشهور اصفهان است كه در دنيا نظير آن يافت نميشود .\r\nدر اين ميدان بدرشكه‌اى برخورديم كه جمعيت زيادى از مستخدمين با فانوسهاى روشن در جلو و عقب و اطراف آن پياده حركت ميكردند و معلوم بود كه شخص بزرگى از ميهمانى برگشته و چون از مقابل ما گذشت دوباره در تاريكى فرورفتيم .\r\n\r\nچاپارخانه\r\nخلاصه پس از زحمت زياد بكاروانسراى چاپارخانه رسيديم و خوشوقت شديم كه غذاى خوبى خواهيم خورد و استراحتى خواهيم كرد . بدبختانه در اين وقت شب نتوانستيم بآرزوى خود نائل گرديم . نايب چاپارخانه كه او را در اينموقع بيدار كرده بودند از ما پذيرائى شايسته‌اى نكرد و براى منزل پلكانى را بما نشان داد و گفت برويد بالا . . .\r\nهمراهان چند در را زدند كه از درون آنها فقط صدائى شنيده ميشد كه ميگفت : « بالا » يعنى برويد روى بام . . .\r\nدر بالاى بام در اطاقى باز بود و ما خواستيم بدرون آن برويم متأسفانه يك تكه فرش و يك جفت كفش نشان ميداد كه اين اطاق هم متعلق بمسافر ديگرى است .\r\n\r\n","description":"","footnote":"","page_name":" 888 ","page_number":920},
  {"content":"\r\n\r\nآخر الامر ما را بدهليزى بردند كه از هردو طرف آن باد طوفانى توليد كرده بود و منزل كردن در آن براى ما امكان‌پذير نبود . خوشبختانه مهترى نسبت بما ملاطفت بروز داد و اطاق كوچك خود را در اختيار ما گذاشت . اين اطاق كوچك و پاك بود كف آن با كاشيهاى مينائى فرش شده و كتيبه‌هاى قشنگى هم بر ديوارهاى آن ديده ميشد . پس از ورود به اين اطاق بلافاصله وسايل طباخى خود را بيرون آورده و مشغول فراهم نمودن غذائى شديم زيرا كه از ساعت 2 بعدازظهر تا آنوقت در اين آخرين منزل طولانى چيزى نخورده بوديم .\r\n\r\n","description":"","footnote":"","page_name":" 889 ","page_number":921},
  {"content":"\r\n\r\n\r\nفصل يازدهم - اصفهان\r\n\r\nقسمت اول\r\nمنارجنبان اصفهان - قبر شيخ عبد اللّه - آتشگاه - قصبهء جلفا - لباس ارمنيها - پرپاسكال و پردموت - تغيير منزل - كاخ عالىقاپو - ايوان بزرك يا تالار تخت - دهليز ورودى عالىقاپو - ويرانى كاخهاى عالى بدست ظل السلطان - حاكم اصفهان - قشون ظل السلطان - حكومت ظل السلطان - كاخ چهل‌ستون - تقسيمات كاخ - تالار تخت - كاخ سرپوشيده و عمارت اشرف - كاخ هشت‌بهشت - خيابان چهارباغ - مدرسهء شاه سلطان حسين - ميدان شاه - جشنهاى باستانى و تفريحات - مسجد شيخ لطف اللّه - برج ساعت - مسجد شاه - نقاره‌خانه - بازارها و قلمكارسازى - منبت‌كاران و زرگران - آهنگران و اسلحه‌سازان - بازار قنادان - بقالان - سراجان - كفاشان - فرش‌بافان - طناب‌فروشان و قفل‌سازان - مال التجاره‌هاى اروپائى - دست‌فروشان دوره‌گرد - معابر - واردات اصفهان - صادرات ايران - ساختن ظروف به طرز قديم .\r\n11 اكتبر - امروز صبح دير از خواب بيدار شديم ، بختياريهاى همراه كه در اطاق مجاور منزل داشتند زودتر از ما از خواب بيدار شده و بسراغ ميرزا حاج يعقوب كه\r\n\r\n","description":"","footnote":"","page_name":" 890 ","page_number":922},
  {"content":"\r\n\r\nپيشكار معتمد سردار اسعد بود و در اصفهان اقامت داشت رفته بودند .\r\n\r\nمنارجنبان اصفهان\r\nچون كار واجبى نداشتيم تصميم گرفتيم كه بسياحت اطراف اصفهان بپردازيم . ساعت سه و نيم بعدازظهر وسايل حركت فراهم شد و با درشكه به طرف دهكدهء كلادان رفتيم كه در شش كيلومترى شهر واقع شده است . از راه پرپيچ‌وخمى در دنبال نهر بزرگى راه مىپيموديم كه در كنار آن درختان چنار و تبريزى سر به آسمان برافراشته بودند . رودخانهء زاينده‌رود هم كه آب كمى در آن جارى بود از دور ديده ميشد . نهرهاى بزرگى در فاصله‌هاى معينى از اين رودخانه جدا ميشوند و اراضى اصفهان را مشروب مينمايند . جابجا از بازارچه‌هاى خراب عبور منظرهء خارجى منارجنبان اصفهان\r\nميكرديم و گنبدهاى مقبره‌ها را ميديديم كه قسمتى از آنها ويران شده و در مقابل در آنها پردهء كهنه‌اى آويخته بودند و ما بسى متأسف بوديم كه هيچكس در فكر تعمير اين ابنيهء عمومى كه از شاهكارهاى معمارى قديم محسوب ميشوند نيست .\r\nامروز روز جمعه و تعطيل عمومى است دكانهاى بقالى و عطارى در بين راه ديده مىشود كه درهاى آنها نيم‌باز است و صاحبان آنها هم از بيكارى تسبيحى بدست گرفته\r\n\r\n","description":"","footnote":"","page_name":" 891 ","page_number":923},
  {"content":"\r\n\r\nو مشغول جابجا كردن دانه‌هاى آن هستند .\r\nاز ميدانى هم عبور كرديم كه درويشى در آن معركه گرفته و جمعى در اطراف او بودند . وسيلهء گدائى اين درويش يك پردهء نقاشى بود كه به ديوار آويخته و مشغول شرح دادن صورتهاى آن بود .\r\nيك درويش\r\nخلاصه پس از طى مسافت زيادى بمقبره رسيديم و مدتى در انتظار بسر برديم تا ملاى متولى آمد و در آن را به روى ما باز كرد . جمعيتى هم بدنبال ما داخل مقبره شد . چون ماه رمضان است و مردم روزه‌دار و بيكار هستند براى گذراندن وقت بتماشاى ما فرنگيان آمده‌اند .\r\n\r\nقبر شيخ عبد الله\r\nدر داخل حياط اين مقبرهء كوچك ديوارهاى آجرى را با كاشيهاى ستاره مانند كه داراى رنك آبى و سبز هستند زينت نموده‌اند . قبر شيخ عبد الله يا بابا عبد اللّه كه نام و نشان او در تاريخ ديده نميشود به شكل مكعب مستطيلى در ايوانى واقع شده است در طرفين اين ايوان دو منار كوتاه ديده مىشود كه آنها را منارجنبان ميگويند . در بالاى قبر هم شمعدانها و قنديلهاى مسين آويخته‌اند در حياط مقبره هم سنگهاى چند قبر ديده مىشود كه در فواصل آنها علفهاى بىثمرى روئيده است .\r\nدو نفر از جوانان نيرومند دهكده از پله‌هاى باريك بالا رفتند و با شدت به حركت\r\n\r\n","description":"","footnote":"","page_name":" 892 ","page_number":924},
  {"content":"\r\n\r\nدادن منارها مشغول شدند ، تماشاى حركت آنها چندان جالب توجه نبود و جاى افسوس است كه براى چنين تماشاى بىارزشى موجبات انهدام يك بناى قديمى را فراهم مينمايند .\r\nسكنه دهكده حركت اين مناره‌هاى كوتاه و باريك را حمل بر اعجاز ميكنند مقبرهء شيخ عبد اللّه\r\nو معتقدند كه اين بنا در روى حفرهء پر از جيوه‌اى قرار دارد و به همين جهت است كه منار حركت مىكند و تمام بنا را بجنبش درميآورد .\r\nدليل جنبش آنها بسيار ساده است . نظر باينكه اين بنا كهنه و فرسوده شده و چوبهائى هم كه در ساختمان آن به كار رفته حالت ارتجاعى پيدا كرده منار با فشار زياد بجنبش درميآيد و اگر در حركت دادن آنها افراط كنند ممكن است موجبات خرابى اين بناى قديمى را فراهم سازند زيرا كه امروز در ضمن عمل قسمتى از بالاى مناره‌ها\r\n\r\n","description":"","footnote":"","page_name":" 893 ","page_number":925},
  {"content":"\r\n\r\nكه تقريبا 15 تا 20 كيلو وزن داشت بواسطهء حركت زياد جدا شد و در پيش پاى ما به زمين ريخت .\r\n\r\nآتشگاه\r\nدر فاصلهء كمى از اين مقبره كوه كم‌ارتفاعى است كه در بالاى آن خرابه‌هائى ديده مىشود . اين محل را آتشگاه مينامند و چنين نقل ميكنند كه اردشير ساسانى در دوران سلطنت خود در اينجا آتشكده‌اى بنا كرده است .\r\nتعيين تاريخ بناى اين خرابه‌ها مشكل است . در موقع ورود باصفهان اين خرابه از دور عظمت و ابهتى نشان ميدهد و از جمله زينت‌هاى شهر محسوب ميگردد .\r\n\r\nقصبهء جلفا\r\nبا اينكه درشكه‌چى مايل بود به شهر برگردد ما او را وادار كرديم كه به طرف قصبهء ارمنىنشين جلفا برود . مقارن غروب آفتاب خرابه‌هاى آتشگاه بر روى كوه گبران\r\nبقصبه جلفا رسيديم . نهرهاى عريضى را ديديم كه در كنار آنها درختان بلندى سر برآورده بود .\r\nكوچه‌ها با زواياى قائمه يكديگر را قطع كرده و خانه‌ها در عقب شاخ و برگ درختان پنهان شده بودند . چون قدرى پيشتر رفتيم به چند دكان قصابى و نانوائى و بقالى و عطارى برخورديم كه جلو خان و بساط مرتبى در آنها ديده نميشد .\r\n\r\nلباس ارمنيها\r\nارمنيان برحسب ظاهر شباهت مختصرى باروپائيان دارند ولى هنوز هم لباس چند قرن پيش را كه در جلفاى نزديك قفقاز\r\n\r\n","description":"","footnote":"","page_name":" 894 ","page_number":926},
  {"content":"\r\n\r\nزنان ارمنى در لباس مهمانى\r\nداشته‌اند از خود دور نكرده‌اند . اين كلنى را شاه عباس اول اجبارا باينجا آورد .\r\nزنان ارمنى چادر سفيدى به خود پيچيده و در زير آن لباسهاى رنگارنك زرد و\r\n\r\n","description":"","footnote":"","page_name":" 895 ","page_number":927},
  {"content":"\r\n\r\nقرمزى دارند و اغلب در آستانهء خانه‌ها ايستاده‌اند و برعكس زنان شهر اصفهان صورت آنها پوشيده نيست معهذا سر خود را با كلاه نازكى پوشيده و بر روى كلاه پارچهء سفيدى انداخته و در اينموقع كه آفتاب در شرف زوال است در پشت درختان مانند اشباح خيالى به نظر ميآيند .\r\nلباس آنها بيشتر برنك قرمز است و ساق پا را با شلوارهاى رنگين گشاد پوشانده‌اند روپوشى از پارچهء پنبه‌اى قرمز يا سفيد بر تن دارند كه داراى چين‌هاى زيادى است و دامن آن تا زانو ميرسد اما جلوى سينه باز است . عموم زنان از غنى گرفته تا فقير تمام داراى همين لباس هستند فقط جنس پارچهء گرانبها و جواهراتى كه براى زينت به كار برده‌اند موجب تشخيص زنان ثروتمند مىشود . زنان ارمنى هرقدر هم فقير باشند كمربند نقره‌اى كه از حلقه‌هاى بزرك تشكيل يافته بكمر بسته‌اند و بندرت ديده مىشود كه زنى كمربند نداشته باشد . اين كمربندها بمنزلهء جواهراتى است كه نسل اندر نسل بوراث آنان ميرسد و معمولا آنها را طورى مىبندند كه قسمت جلو در زير شكم واقع ميگردد .\r\nزنان ارمنى كلاه ظريفى از ماهوت يا پارچهء ابريشمى گلدوزى شده بر سر دارند و زينت‌هاى طلا و نقره كه بيشتر مسكوكات است به آن آويخته و دستمال سفيدى از ململ سفيد بر روى كلاه انداخته‌اند . در پائين صورت هم پارچه‌اى بسته‌اند كه دهان و چانه آنها را پوشانده است .\r\n\r\nپرپاسكال و پردموت\r\nپس از مختصر گردشى به منزل پرپاسكال  ( Pascal )  رفتيم كه مدت چهل سال است در جلفا زندگانى مىكند . اين كشيش پير عاليمقام واسطهء ارتباط ما با پردموت  ( Demoths )  گرديد . پردموت يكى از هموطنان ما مىباشد كه با زحمات زيادى بتأسيس مدرسهء متوسطه‌اى در جلفا موفق گرديده و بهترين مدرسه‌ايست كه ما در مركز ايران ديديم .\r\nچون شب شده بود ما با پرها توديع كرده به طرف شهر رفتيم و به آنها وعده\r\n\r\n","description":"","footnote":"","page_name":" 896 ","page_number":928},
  {"content":"\r\n\r\nنقشه شهر و قصبات اطراف اصفهان - ترسيم پاسكال كوست 1867\r\nداديم كه روز يكشنبه مجددا نزد آنها برويم .\r\nدر موقع مراجعت به منزل فانوسهاى كوچكى را ديديم كه به ديوار بازار آويخته\r\n\r\n","description":"","footnote":"","page_name":" 897 ","page_number":929},
  {"content":"\r\n\r\nو فضاى آن را كمى روشن كرده بودند .\r\n\r\nتغيير منزل\r\nامشب را هم مجبوريم در كلبهء كوچكى كه مهتر كاروانسرا از روى لطف و مهمان‌نوازى در اختيار ما گذاشته است بسر بريم .\r\nروز بعد بفكر افتاديم منزلى كه متناسب با شئون ما باشد تهيه نمائيم . بنابراين بملاقات شاهزاده مدير پستخانه رفتيم و از او تقاضا كرديم كه منزل آبرومندى براى ما فراهم نمايد . تشريفات بدست آوردن چنين منزلى كمتر از تشريفات ادارى وزارت امور خارجه نبود . شاهزاده پس از مدتى فكر بما پاسخ داد كه در محوطهء قصر حكومتى يك منزل عالى هست ولى لازمست كه عريضه‌اى بحكومت بنويسيم و از او استدعا كنيم كه آن را براى اقامت چند روزه در اختيار ما بگذارد و گفت شاردن سياح مشهور فرانسوى هم در زمانهاى پيشين چنين پيشنهادى را كرد و حكومت وقت كاخى را در اختيار او گذاشت .\r\nخلاصه ما مطابق پيشنهاد شاهزاده عريضه‌اى به حاكم نوشتيم و بسى خوشوقت شديم كه خانهء تازه‌سازى را در اختيار ما گذاشتند . از قرار معلوم اين عمارت را براى خواهر ظل السلطان ساخته بودند ولى نظر بعللى كه ما نميدانيم شاهزاده خانم بسكونت در آن راضى نشده بود .\r\nكاخ كوچك ما داراى حياط وسيع و باغچهء پر از گلى بود ايوان مسقفى هم در جلو عمارت وجود داشت كه ما ميتوانستيم شب در آنجا نشسته و قرص نقره‌فام ماه را كه در آسمان شفاف و خالى از ابر حركت ميكرد به خوبى تماشا نمائيم .\r\nدر عقب ايوان اطاقهاى بزرگى بود كه ميبايستى كف آنها را با حصير فرش كرد و روى حصير قالى انداخت . آشپزخانهء بزرگى هم در سمت راست عمارت بود كه آن را با كاشيهاى افتاده يا كنده‌شدهء از عمارت عالىقاپو تزيين نموده بودند . متأسفانه اين كاشيهاى نفيس الوان را نامنظم و بىقرينه در آن به كار برده بودند . چاهى هم در آشپزخانه بود كه ميبايستى با چرخ و دلو از آن آب كشيد .\r\n\r\n","description":"","footnote":"","page_name":" 898 ","page_number":930},
  {"content":"\r\n\r\nبهرحال ما با كمال خوشوقتى لوازم خود را به اين منزل انتقال داديم ولى فرش و پرده نداشتيم خوشبختانه يهوديان و ارمنيان آنتيك‌فروش قالى و پرده آورده و اطاقها را بنحو مطلوبى آرايش دادند .\r\nمدرسهء نزديك كاخ چهل‌ستون\r\n\r\nكاخ عالىقاپو\r\nدر موقع مراجعت از بازار ميبايستى از ميدان شاه عبور كنيم و از جلوى سر در كاخ عالىقاپو كه مهمترين بناى باشكوه طرف غربى ميدانست بگذريم .\r\nكاخ عالىقاپو از جمله شاهكارهاى ممتاز معمارى و مركب از سه طبقه است .\r\nسردر بلند و باشكوه آن به طرف ميدان واقع شده و در بالاى آن ايوان وسيعى است كه ستونهاى چوبى متعددى سقف آن را نگاهدارى مينمايد .\r\nنام اين بنا مركب از دو كلمه عربى و تركيست و بسه نوع تلفظ مىشود . بعضى\r\n\r\n","description":"","footnote":"","page_name":" 899 ","page_number":931},
  {"content":"\r\n\r\nاللّه‌قاپو ( در خدائى ) و بعضى علىقاپو ( در على ) و عده‌اى عالىقاپو ( در بلند ) تلفظ ميكنند .\r\nبنابر خبرى اين در را شاه عباس محض تيمن و تبرك از مقبرهء على ( ع ) از نجف باصفهان آورده است . در دوران سلطنت صفويه اين سردر احترامى داشت و كسى با منظرهء قسمت درونى عالىقاپو كه از يكى از پنجره‌هاى كاخ ويران حكومتى گرفته شده است\r\nكفش در آن وارد نميشد حتى شخص شاه هم سواره از اين سردر عبور نميكرد بعلاوه محل تحصن مقصرين هم بود زنجيرى كه در جلوى آن كشيده شده از تكه‌هاى كهنه‌اى كه مردم براى طلبيدن مراد به آن بسته‌اند پوشيده شده است .\r\n\r\nايوان بزرك يا تالار تخت\r\nايوان چوبى سردر اين كاخ كه به طرف ميدان واقع شده سابقا محل سلام بوده است يعنى شاه در جشن بزرك نوروز و ساير اعياد در آن جلوس مينموده و سفراى دول خارجه و اعيان و اشراف\r\n\r\n","description":"","footnote":"","page_name":" 900 ","page_number":932},
  {"content":"\r\n\r\nبراى تبريك گفتن به او در اين ايوان كه بمنزلهء تالار بزرگيست حضور پيدا ميكرده‌اند .\r\nدر وسط آن حوض قشنگى از سنك مرمر ديده مىشود . در مواقع سلام و پذيرائى از سفراى خارجه ديوارهاى آن را با پارچه‌هاى زربفت نفيس زينت ميكرده و در جلوى آن هم پردهء گرانبهائى ميآويختند كه فقط در هنگاميكه شاه ميخواست چوگان‌بازى و اسب‌دوانى و كشتىگيرى پهلوانان و جنك حيوانات را در ميدان تماشا كند اين پرده را بالا ميزدند . بطوريكه شاردن سياح معروف نوشته است محيط كاخهاى سلطنتى در دوران صفويه متجاوز از 7 كيلومتر بوده و در آن كاخهاى متعددى وجود داشته است .\r\n\r\nدهليز ورودى عالىقاپو\r\nديوارهاى دهليز عالىقاپو با گچ سفيد شده و بر روى آنها يك سلسله نقاشيهاى جالب توجه و ممتازى ديده مىشود . انواع حيوانات و طيور خوش‌پروبال و غزالان در بدنهء ديوارها نمايش داده شده‌اند . در سقف آن هم زمينهء قرمزرنگى است كه روى آن را با شكوفه‌هاى درخت هلو و طيور خوش‌خطوخال در حال پرواز تزيين نموده‌اند . نقاش هنرمند با رنگهاى خفيف سايه روشنهائى بوجود آورده كه به طرز مطلوبى با رنك آسمان و مجموعهء بنا هم‌آهنگى دارد .\r\nدر گوشه‌اى از اين دهليز چند قبر ديده مىشود كه در جلوى آنها نردهء آهنى كشيده شده و مردم در روزهاى زيارتى به آنجا ميآيند و نرده را ميبوسند . در بالاى اين قبرها هم بطوريكه در منارجنبان مشاهده كرديم قنديلهائى بسقف آويخته شده است .\r\nدر اين سردر عالى كه يكى از شاهكارهاى بسيار ممتاز معمارى ايرانى محسوب ميگردد احجار گرانبهائى مانند سنك سليمانى و يشم و مرمرهاى صيقلى خوش‌نما براى تزيين به كار رفته است . در آستانهء آن يك قطعه سنك سليمانى برنك شير ديده مىشود كه بواسطهء كثرت آمدورفت مؤمنين براى زيارت قبور به كلى در زير پا سائيده شده است . پنجره‌هاى چوبى منبت‌كارى هم دارد كه روى آنها را نقاشى كرده‌اند .\r\nحواشى سردر از صفحات كاشى بسيار نفيس با طرز و نقشه‌هاى ممتازى پوشيده شده است\r\n\r\n","description":"","footnote":"","page_name":" 901 ","page_number":933},
  {"content":"\r\n\r\nبدبختانه باد و رطوبت و مخصوصا دست ناپاك نگاهبانان اين كاشيهاى ممتاز را در پاره‌اى از جاها درآورده و حفره‌هاى بدنمائى ايجاد كرده است و اگر چندى اين رويه ادامه داشته باشد و در فكر تعمير و نگاهدارى آنها نباشند از اين پوشش مينائى كه چشم از ديدن آن خيره مىشود چيزى بر جاى نخواهد ماند .\r\n\r\nويرانى كاخها بدست ظل السلطان\r\nظل السلطان بسيارى از اين كاخهاى عالى و شاهكارهاى ممتاز را كه موجب حيرت ناظرين مخصوصا سياحان خارجى بوده منهدم كرده است .\r\nدر واقع آخرين سالهاى حكومت ظل السلطان در اصفهان بمنزلهء طوفان انهدام كننده‌اى بوده است . زيرا كه بيشتر اين شاهكارهاى ممتاز را كه در دنيا بىنظير بوده خراب كرده و مصالح آنها را فروخته است . از قصور متعددى كه شاردن در اصفهان ديده و شرح مبسوطى راجع به آنها در كتاب سفرنامهء خود بقلم آورده است اكنون بجز دو سه بناى خراب چيزى باقى نمانده و تقريبا 25 الى 30 سال مىشود كه همه را ظل السلطان ويران كرده است .\r\n\r\nحاكم اصفهان\r\nسلطان مسعود ميرزا ملقب بظل السلطان كه مدت مديدى بر اصفهان حكومت ميكرده آدم بسيار عجيب‌وغريبى بوده است اين شاهزاده در سال 1850 متولد گرديد و نظر باينكه مادرش از طايفهء قاجار نبود ، ناصر الدين شاه مجبور شد كه پسر كوچكتر خود مظفر الدين را كه مادرش از نسل قاجار و ملقب بشكوه السلطنه بود بوليعهدى انتخاب نمايد . ظل السلطان با وجود عدم اقبال توانست با كوشش خود در تمام امور سلطنتى دخالت نمايد . آزادى و اختيار تامى كه پدرش به او داده بود چنان حس خودخواهى و جاه‌طلبى او را برانگيخت كه منتهى به تنزل مقام و سقوط او گرديد .\r\nاين شاهزاده در سنى بحكومت اصفهان منصوب گرديد كه در آن سن اطفال عموما در فكر بازى و سرگرمى ميباشند ولى او در كوچكى بوظيفهء مهم خود پىبرد\r\n\r\n","description":"","footnote":"","page_name":" 902 ","page_number":934},
  {"content":"\r\n\r\nو توانست با كوشش و رفتار جابرانه و مجازات‌هاى سخت در قلمرو حكومتى خود امنيتى برقرار سازد .\r\nيكى از علل حكومت ممتد و محبوبيت او در دربار قاجار اين بود كه ماليات را بقوه قهريه وصول ميكرد و مرتبا بتهران ميفرستاد .\r\nمسعود ميرزا ظل السلطان سومين فرزند ناصر الدين شاه كه در ژانويه 1850 متولد شده است\r\nاين رفتار كه در عمال دولتى كمتر ديده مىشود موجب اعتبار و محبوبيت او در نزد شاه گرديد و در اثر همين رفتار بود كه شاه حكومت تمام ايالات و ولايات جنوبى را به او واگذار نمود . در سال 1888 تقريبا بر نيمى از كشور ايران حكمرانى مينمود و باوج عظمت و اقتدار رسيده بود .\r\n\r\n","description":"","footnote":"","page_name":" 903 ","page_number":935},
  {"content":"\r\n\r\n\r\nقشون ظل السلطان\r\nظل السلطان نخستين شاهزاده‌اى بود كه بفكر افتاد قشون منظمى در اصفهان تشكيل دهد و براى عملى كردن فكر خود چند نفر صاحبمنصب اروپائى را استخدام نمود تا سربازان ايرانى را تربيت نمايند . اين سربازان سواره‌نظام ظل السلطان\r\nصاحبمنصبان بمحض ورود باصفهان شروع به كار كردند و در مدت كمى 24 فوج پياده‌نظام و 8 فوج سوار و 10 باطرى توپخانه به طرز نظام جديد اروپا براى او فراهم نمودند .\r\nشماره پيادگان به 15800 و سواران به 5700 ميرسيد . تمام سربازان اونيفورم متحد الشكل داشتند و با اسلحهء سيستم جديد مجهز بودند .\r\nظل السلطان بداشتن چنين قشون منظم تربيت شده‌اى افتخار ميكرد و با غرور و تكبرى تشكيلات خود را بدرباريان و وزرائى كه از تهران باصفهان ميرفتند نمايش ميداد .\r\nاين قشون كه نسبت بتشكيلات نظامى دول بزرك باخترى بسيار ناچيز بود و سلاطين مقتدر اروپائى با نظر استهزا به آن مينگريستند ناصر الدين شاه را بوحشت انداخت . توضيح آنكه در همان اوقات وزير امور خارجه ايران براى ملاقات با ظل السلطان باصفهان رفت . شاهزاده غافل هم براى نشان دادن شكوه و ابهت خود وزير خارجه را بميدان شاه برد و از قشون منظم خود سان ديد ، وزير امور خارجه ظاهرا اعمال او را تمجيد و تحسين كرد اما در مراجعت بتهران شاه را از نيرومندى ظل السلطان و قشون جديد او آگاه نمود . شاه هم متوحش شده تصميم گرفت كه تشكيلات\r\n\r\n","description":"","footnote":"","page_name":" 904 ","page_number":936},
  {"content":"\r\n\r\nنظامى او را منحل نمايد . بنابراين ظل السلطان را براى ملاقات بتهران دعوت كرد اما شاهزاده ببهانه‌هائى درآمدن تعلل نمود و چون شاه بر اصرار افزود و پىدرپى او را احضار كرد از بيم آنكه مبادا پدرش ظنين گردد و نيامدن او را حمل بر شورش و طغيان ميدان شاه اصفهان در موقع رژه قشون ظل السلطان\r\nنمايد در سال 1888 بتهران آمد و بلافاصله فهميد كه شاه نسبت به او سوءظنى پيدا كرده و به همين علت بود كه او را بمركز احضار نموده و تحت نظر گرفته است .\r\nخلاصه ناصر الدين شاه پس از آمدن ظل السلطان بتهران فرمان انحلال تشكيلات او را صادر كرد و سربازان اصفهان را بسرحدات كشور پراكنده نمود و پس از آنكه كاملا اطمينان حاصل كرد كه ديگر قشونى در اصفهان نيست مجددا او را با خلعتى بحكومت اصفهان فرستاد و ساير ايالات و ولايات از قبيل فارس و يزد و عربستان و لرستان را از او گرفت و بحكام ديگر سپرد .\r\n\r\n","description":"","footnote":"","page_name":" 905 ","page_number":937},
  {"content":"\r\n\r\n\r\nحكومت ظل السلطان\r\nاز آنزمان ببعد ظل السلطان فقط در اصفهان حكمرانى ميكرد و در زمان سلطنت برادر خود مظفر الدين شاه و پسرش محمد على شاه نيز بحكومت اصفهان باقى بود .\r\nخلاصه ظل السلطان در دوران اقتدار خود با بيرحمى و قساوت قلب با مردم سربازان قسمت توپخانهء ظل السلطان\r\nرفتار ميكرد و چون بحكومت فارس منصوب گرديد و بشيراز رفت شيرازيان شورش كردند و او را مجبور بفرار نمودند .\r\nظل السلطان در تعدى و غارت اموال مردم تنها نبود بلكه پسران و عمال او هم در آزار رساندن بمردم و گرفتن دارائى آنها فروگذارى نميكردند .\r\nيكى از اعمال وحشيانه ظل السلطان اين بود كه در سال 1882 ايلخانى بختيارى را كه مردى دلير و بااقتدار بود و محبوبيت عمومى داشت با حيله و غدر بقتل رسانيد . نسبت به بابيان نيز قساوت قلبى بروز داد و دو نفر آنها را كه از تجار معتبر شهر اصفهان بودند در سال 1878 به وضع فجيعى كشت .\r\nاين شاهزاده در تمام دوران زندگانى خيال سلطنت را در مغز خود ميپروراند و عقيده داشت كه برادرش مظفر الدين شاه شايسته مقام سلطنت نيست و خود او از هر حيث براى مملكت‌دارى لايق‌تر است . پس از آنكه برادرش تاجگذارى كرد و اميد او مبدل به يأس گرديد سبعيتى در او پيدا شد و با شهر اصفهان مانند كشور فتح شده‌اى\r\n\r\n","description":"","footnote":"","page_name":" 906 ","page_number":938},
  {"content":"\r\n\r\nمعامله كرد يعنى تمام آثار و ابنيهء اين پايتخت قديمى را كه معرف شكوه و عظمت ديرين ايران بود به كلى ويران نمود و مصالح آنها را فروخت . مساجد و ساير ابنيهء عمومى را هم كه نتوانست خراب كند تسليم سارقين آثار عتيقه كرد تا كاشيهاى نفيس و ظريف و ساير تزيينات آنها را كنده و بخارجيان بفروشند .\r\nپسران او هم در ويران كردن اين شاهكارهاى بىنظير فروگذارى ننمودند و سربازان گارد ظل السلطان\r\nمكرر اظهار تأسف ميكردند كه چرا نقاشيهاى قصر چهل‌ستون را در روى پرده نكشيده‌اند تا بتوانند آنها را از جاى خود درآورده و بموزه‌هاى باخترى و ميلياردرهاى امريكائى و كلكسيونرهاى ثروتمند بفروشند و بدينوسيله خزانهء طلائى بدست آورند .\r\nلقب اين شاهزاده مركب از دو كلمهء عربى ظل و سلطان يعنى سايه شاه است .\r\nشايد هم شاه اين لقب را محض استهزاء به او داده باشد زيرا كه اين شاهزاده از حيث شكل و تركيب اندام بسيار بدنما مىباشد . قدش از قد آدمهاى متوسط هم كوتاهتر است . فربهى زياده از اندازه هم موجب افزايش بدتركيبى او شده است . پلك چشم\r\n\r\n","description":"","footnote":"","page_name":" 907 ","page_number":939},
  {"content":"\r\n\r\nچپش پائين افتاده و نشان ميدهد كه داراى تقلب و حيله و احساسات درونى ناپسندى است .\r\nاين شاهزاده فوق‌العاده ثروتمند است زيرا كه اموال و املاك مردم را با جبر و زور تصرف كرده و پول زيادى در بانكهاى اروپا احتكار نموده است بطوريكه نقل ميكنند علاوه بر املاك آبادى كه در يزد و اصفهان و ساير جاها دارد و همه‌ساله مبالغ عمده‌اى از مباشرين و مستأجرين خود ميگيرد تقريبا 150 ميليون فرانك هم در بانكهاى اروپا كاخ ظل السلطان در اصفهان\r\nذخيره نموده و كاخهاى مجلل و باشكوهى هم در اصفهان و تهران بنا كرده است .\r\nاكنون مدتى است كه در اثر نارضايتى و شكايات مردم اصفهان از حكومت معزول شده و در كاخ خود كه يكى از بهترين كاخهاى تهران است امرار حيات مينمايد و ناظر حوادثى است كه برادرزادهء او را تهديد مىكند و چنين به نظر ميآيد كه ميخواهد از موقع\r\n\r\n","description":"","footnote":"","page_name":" 908 ","page_number":940},
  {"content":"\r\n\r\nاستفاده كرده و بآرزوهاى ديرين خود برسد .\r\nظل السلطان اخيرا براى اشتغال خاطر موزه‌اى تشكيل داده و مخصوصا بجمع آورى انواع كلاهها پرداخته تا از آنها كلكسيونى ترتيب دهد . اشخاصيكه بملاقات كاخ چهل‌ستون\r\nاو ميروند اگر كلاهى بر سر داشته باشند كه در موزهء او يافت نشود آن كلاه را در مقابل وجه نقدى از آنها خريدارى مىكند و در موزهء خود ميگذارد .\r\n\r\nكاخ چهل‌ستون\r\nيكى از كاخهاى مجلل و جالب توجه اصفهان بعللى كه براى ما مجهول است توانسته است از دست مخرب ظل السلطان جان بدر برده و تاكنون باقى بماند . اين كاخ معروف بكاخ چهل‌ستون است . نظر باينكه منزل ما در نزديكى اين كاخ واقع شده ميتوانيم به سهولت بتماشاى آن بپردازيم .\r\nكاخ چهل‌ستون در باغ بسيار بزرگى واقع شده است ولى بطوريكه شهرت دارد داراى چهل‌ستون نيست بلكه داراى 20 ستون است كه سقف جلوخان ورودى\r\n\r\n","description":"","footnote":"","page_name":" 909 ","page_number":941},
  {"content":"\r\n\r\nآن را نگاهدارى مىكند . پاره‌اى از سياحان چنين تصور كرده‌اند كه سابقا اين كاخ جلوخان ديگرى هم داشته كه قرينهء جلوخان كنونى بوده و آن هم داراى 20 ستون بوده است اما چنين فرضى بحقيقت نزديك نيست و شايد براى عظمت و ابهت نام چهل ستون به آن داده باشند .\r\nمسلم است كه اين كاخ از بناهاى شاه عباس كبير بوده ولى از آن بناى قديمى نبايد چيزى باقى مانده باشد زيرا كه يك قرن بعد يعنى در زمان شاه سلطان حسين اين كاخ طعمهء حريق گرديد و سلطان حسين نظر به بىقيدى يا خيالات موهوم مانع خاموش كردن آتش شد و پس از آنكه كاملا تبديل بخاكستر گرديد امر بتجديد بناى آن نمود .\r\n\r\nتقسيمات كاخ\r\nبراى تشريح و توصيف اين بناى عالى بهتر آن است كه آن را به چهار قسمت تقسيم نموده و هرقسمتى را جداگانه شرح دهيم .\r\nنخستين قسمت جلوخان ورودى آن مىباشد كه سقف آن بوسيلهء 20 ستون نگاهدارى شده است . اين ستونها از تنهء درختان چنار كهنسالى تراشيده شده و هريك تقريبا 75 سانتيمتر قطر دارد . بدنهء اين ستونها با قطعات آئينه‌هاى قلع‌دار مطابق ذوق و سليقهء ايرانيان با دست استادان هنرمند زينت يافته و باصطلاح معمول آنان آئينه‌كارى شده است . اكنون هم مقدارى از آن قطعات آئينه در روى ستونها ديده مىشود .\r\nچهار ستون مركزى در روى مجسمهء شيرهائى قرار گرفته است . شيرها پشت بهم داده و دهان خود را كاملا باز كرده‌اند . سابقا از دهان اين شيرهاى سنگى آب فوران ميكرده و در حوض مستطيلى ميريخته است . اكنون از حوض اثرى بر جاى نمانده و در جاى آن حصير ضخيمى افتاده كه معمرين شهر در روزهاى معينى ميآيند در روى آن مىنشينند و راجع بامور عام المنفعه بحث و شور مينمايند .\r\n\r\n","description":"","footnote":"","page_name":" 910 ","page_number":942},
  {"content":"\r\n\r\nقسمت پائين ساختمان كه در عقب اين جلوخان واقع شده بارتفاع يك متر و نيم داراى هزاره‌ايست از سنك مرمر سفيد كه بقسمتهائى تقسيم شده پايهء يكى از چهار ستون مركزى ايوان\r\nو با دست نقاشان هنرمند با گل و بته‌هاى قشنك طلائىرنك تزيين يافته است . قسمتهاى بالاى هزاره را آئينه‌كارى نموده‌اند .\r\n\r\nتالار تخت\r\nقسمت سوم تالار تخت است كه در عقب فضاى مسقف واقع شده و داراى صفه‌ايست كه محل نشيمن شاه بوده است . لرد كرزن در سال 1889 اين تالار را ديده و از تزيينات ممتاز آن تمجيد كرده است اما امروز از آن تزيينات چيز جالب‌توجهى باقى نمانده است .\r\nقسمت چهارم كه بيشتر از ساير قسمتها جلب نظر مىكند سالن بزرگيست كه در عقب تالار تخت واقع شده و بوسيلهء چهار در با اطاق اول ارتباط دارد . طول اين سالن\r\n\r\n","description":"","footnote":"","page_name":" 911 ","page_number":943},
  {"content":"\r\n\r\nباندازهء تمام عرض بنا مىباشد و داراى سه گنبد است . در روى ديوارهاى اين سالن شش قسم نقاشى ديده مىشود كه از شاهكارهاى صنعتى قديم محسوب و براى شناسائى اخلاق و عادات شاهان و بزرگان ايران بمنزلهء مدارك مثبتى است . در واقع اين نقاشيها قسمتى از سقف چوبى چهل‌ستون\r\nمانند صفحات تاريخى است كه طرز رفتار و زندگانى شاه عباس و جانشينان او را به خوبى نشان ميدهد .\r\nاكنون ما در مقابل پادشاهانى قرار گرفته‌ايم كه به تعيش و تفريح پرداخته و سرگرم باده‌گسارى و تماشاى فوجى از رقاصه‌هاى طناز و دلربا هستند . اين تصاوير زيبا فوق‌العاده تماشائى و جالب توجه است و مثل اين است كه مناظر فرح‌انگيز بهشت موعود را بناظرين نمايش ميدهد .\r\nپاره‌اى از اين تابلوها جنگها و وقايع تاريخى را نمايش ميدهد . يكى از آنها\r\n\r\n","description":"","footnote":"","page_name":" 912 ","page_number":944},
  {"content":"\r\n\r\nكه در مقابل مدخل واقع شده جنك شاه اسمعيل را با قشون سلطان سليمان عثمانى نمايش ميدهد . نقاش هنرمند در اين تابلو افسانهء شمشير آبدار و نيرومندى پهلوانى كه با يك ضربت سوارى را از فرق تا روى زمين به دو نيم كرده مجسم نموده و با خط قرمزى عبور شمشير شاه اسمعيل را كه سردار تركان را باينوضع كشته به خوبى نشان داده و مينمايد كه اين ضربت بطورى با مهارت زده شده كه خود سوار احساس اين عمل جراحى را نكرده و ناراحت نشده است .\r\nدر پهلوى اين تصوير تابلوى ديگرى ديده مىشود كه شاه طهماسب را در موقع پذيرائى از شاهزادهء هندى موسوم به همايون نمايش ميدهد . اين شاهزاده در سال 1543 بدربار شاه طهماسب صفوى پناهنده گرديد . رويهمرفته اين تابلو با تزيينات متناسبى تركيب يافته است . شاه و شاهزادهء هندى در روى صندلى جلوس نموده‌اند و در اطراف آنها نوازندگان و خوانندگان و سربازان و قوشچيان كه قوشهائى بر روى دست دارند نمايش داده شده است . صف اول اين تابلو را يكدسته از رقاصه‌هاى زيبا روى تشكيل داده كه حركات آنها شبيه بحركات رقاصه‌هاى كنونى ايران نيست .\r\nتابلوى سوم نيز جشنى را نمايش ميدهد كه شاه عباس كبير با عبد المحمد خان ازبك در مركز آن ديده مىشود . وضع اطرافيان يعنى نوازندگان و خوانندگان و قراولان و قوشچيان شبيه به وضع تابلوى اول است با اين تفاوت كه نقاش در اينجا افراط در عيش‌ونوش را بطور واضح نشان داده است . شاه متواليا جام خود را پر مىكند و مهمان او هم كاملا مست شده است .\r\nسه تابلوى ديگر كه در مقابل تابلوهاى فوق الذكر قرار دارد يكى شاه اسمعيل را نمايش ميدهد كه با سواران خود با تاتارهاى ازبك ميجنگد و ديگرى شاه عباس دوم را در موقع پذيرائى از سفير بزرك مغول نشان ميدهد . تابلوى سوم جنك نادر شاه را در هندوستان با سلطان محمد كه بر پشت فيلى نشسته است نمايش ميدهد .\r\nگنبدهاى اين سالن هم با نقاشيهائى از شاخ و برگها باسلوب عربى تزيين يافته\r\n\r\n","description":"","footnote":"","page_name":" 913 ","page_number":945},
  {"content":"\r\n\r\nكاخ چهل‌ستون در سال 1848 نقاشى ژول لورنس\r\n\r\n","description":"","footnote":"","page_name":" 914 ","page_number":946},
  {"content":"\r\n\r\nته ستونهاى كاخ قديمى سرپوشيده كه در كاخ چهل‌ستون باقى مانده است\r\nاست متأسفانه رطوبت باران در آنها نفوذ كرده و اين قسمتهاى جالب توجه را\r\n\r\n","description":"","footnote":"","page_name":" 915 ","page_number":947},
  {"content":"\r\n\r\nخراب نموده است .\r\nدر زير يكى از گنبدها هم تصوير يكى از شاهان بعدى با لباس نظام ديده مىشود و معلوم است كه نقاش آن باندازهء نقاشان قبلى مهارت نداشته و از حيث ظرافت مانند تصاوير قبلى نيست .\r\nتمام نقاشيها و كتيبه‌هاى عمارت چهل‌ستون در روى گچ ترسيم شده و جاى هزارهء مرمرى و منقوش كاخ چهل‌ستون\r\nبسى خوشوقتى است كه به همين جهت از دستبرد سارقين آثار عتيقه محفوظ مانده است .\r\nبنابر روايتى كه من از يك شاهزادهء ايرانى شنيدم در دوران سلطنت صفويه كف اين سالون از فرش بسيار ممتازى مفروش بوده كه تاروپود آن ابريشم خالص مخلوط با مفتولهاى طلا بوده است .\r\n\r\n","description":"","footnote":"","page_name":" 916 ","page_number":948},
  {"content":"\r\n\r\nظل السلطان كه دشمن علم و هنر و صنعت بوده بمرور ايام اين فرش بىنظير را بقطعات كوچك و بزرك بريده و آنها را به بهاى گزافى بسياحانى كه از اصفهان عبور ميكرده‌اند فروخته و اكنون كوچكترين نمونهء آن هم در ايران باقى نمانده است .\r\nمعلوم نيست معمارى كه اين كاخ آراستهء بىنظير را بنا كرده بنابر چه فكرى در طول ديوار راهرو چهار شكل بخارى بوجود آورده است كه در واقع بخارى نيست و نميتوان در آنها آتشى افروخت .\r\nعمارت كوچكى در مدخل چهل‌ستون كه با كلهء آهو و قوچ كوهى زينت يافته است\r\n\r\nكاخ سرپوشيده و عمارت اشرف\r\nتقريبا تا 20 سال قبل در همين باغ بزرك دو كاخ عالى ديگر هم مانند چهل‌ستون وجود داشته كه سياحان قديمى آنها را ديده و بشرح آنها پرداخته‌اند . يكى از آنها عمارت سرپوشيده نام داشته . در وسط آن فضائى بوده كه سقف آن بوسيلهء ستونهاى هشت‌ضلعى مزين بآئينه‌ها نگاهدارى ميشده است . ستونها هم در روى پايه‌هاى سنك مرمر كه داراى\r\n\r\n","description":"","footnote":"","page_name":" 917 ","page_number":949},
  {"content":"\r\n\r\nمجسمه‌هائى از زنان زيباروى بوده قرار داشته است . در فاصله ميان سرهاى زنان هم چند سر شير بطور برجسته حجارى شده بوده است . اكنون از اين عمارت اثرى بر جاى نيست فقط معدودى از مجسمه‌هاى آن باقيمانده كه آنها را در اطراف حوض بزرك چهل‌ستون قرار داده‌اند و چون آنها را از جاى خود منتقل نموده‌اند و مواظبتى هم از آنها نشده شكل خوش‌نماى اوليهء خود را از دست داده‌اند .\r\nكاخ دوم بعمارت اشرف معروف بوده و بطوريكه ميگويند آن را غاصب تخت و تاج ايران يعنى اشرف افغان ساخته بوده است . در آغاز قرن نوزدهم نيز امين الدوله بدستور فتحعليشاه عمارتى در آنجا ساخت كه بعمارت نو موسوم گرديد .\r\n\r\nكاخ هشت‌بهشت\r\nشاهكار ممتاز ديگرى كه بطور معجزه‌آسائى از آسيب مرور زمان و دست ناپاك ظل السلطان و ساير منهدم كنندگان محفوظ مانده كاخ معروف هشت‌بهشت است . اين كاخ زيبا را شاه سليمان صفوى در تاريخ 1670 در باغى كه آنزمان بباغ بلبل موسوم بوده بنا كرده است .\r\nاين كاخ بالتمام با سنگهاى مرمر صيقلى نفيسى بنا شده و بطوريكه مورخين قديمى نوشته‌اند گنبد آن بطور برجسته با طلا تزيين شده بوده است . اكنون هم بر روى ديوارها تابلوهاى بزرك نقاشى ديده مىشود كه عمليات پهلوانان ايرانى را نمايش ميدهد . اين كاخ مدتى متروك ماند و خرابى در آن راه يافت ولى در اوايل قرن نوزدهم فتحعلى شاه آن را تعمير و قابل سكونت نمود . تابلوى بزرگى بر ديوار آن ديده مىشود كه اين شاه را در حالى كه از درباريانش احاطه شده نمايش ميدهد . تابلوى ديگرى هم هست كه فتحعليشاه را در حال شكار شير نشان ميدهد .\r\nاين بنا به شكل هفت‌ضلعى منظمى ساخته شده است . سابقا حاكم اصفهان آن را در اختيار خارجيانى كه مايل بودند چندى در اصفهان بمانند ميگذاشت .\r\nكاخ هشت‌بهشت را ظل السلطان به خواهر خود بخشيد و او هم در نگاهدارى و محافظت آن فروگذارى نميكرد . در موقعى كه شاهزاده دست بويرانى عمارات صفويه\r\n\r\n","description":"","footnote":"","page_name":" 918 ","page_number":950},
  {"content":"\r\n\r\nزد خواست اين كاخ را هم ويران نمايد و كاشيهاى ظريف و ساير زينت‌هاى قابل‌توجه آن را بغارتگرانى كه مدت چند سال است ايرانرا از تمام آثار صنعتى باستانى خود محروم مينمايند بفروشد ولى شاهزاده خانم در مقابل ميل برادر خود مقاومت كرد و بويرانى آن تن درنداد و براى محافظت آن فكر خوبى كرد يعنى آن را در مقابل پولى در بانك انگليس وثيقه گذاشت تا از آسيب دست برادرش مصون بماند .\r\n\r\nخيابان چهارباغ\r\nچون منزل ما در نزديكى خيابان چهارباغ واقع است اغلب اوقات ميتوانيم نظرى به اين خيابان كه سابقا شهر اصفهان را خيابان چهارباغ\r\nزينت ميداده و بر شكوه و عظمت آن ميافزوده بيندازيم . اين خيابان بسيار عريض و طويل است و از مركز شهر به طرف پل اللّه ورديخان ممتد است ، طول آن تقريبا به 1250 متر و عرض آن به 50 متر ميرسد .\r\n\r\n","description":"","footnote":"","page_name":" 919 ","page_number":951},
  {"content":"\r\n\r\nدر دوران سلطنت سلسلهء صفويه كاخ دو طبقه‌اى در ميان اين خيابان وجود داشته كه بوسيلهء دهليزى با حرم شاهى مربوط بوده است و لعبتان طناز محبوس در حرم ميتوانسته‌اند از خلال درها و پنجره‌هاى آن از مناظر خوش‌نماى اطراف شهر بهره‌مند گردند و نظرى هم بكسبه و مشتريان كه در اين خيابان سرگرم دادوستد بودند بيندازند .\r\nدر طرفين اين خيابان جدولهاى عريضى با سنك و ساروج ساخته بودند كه آب اتصالا در آنها جريان داشت و در حوضهاى قشنك سنگى چهارضلعى كه در محل تلاقى كوچه‌هاى عمومى واقع بود ميريخت .\r\nدرختان چنار آراسته‌اى در طرفين آن سر به آسمان كشيده و عابرين را در سايهء خود از حرارت آفتاب حفظ ميكرده‌اند و نيز در طرفين آن ديوارهاى بلندى با طاقنماهاى قشنك نقاشى شده جلب نظر مينموده است . جابجا در مقابل حوضها در كنار خيابان سردرهاى مجلل و باشكوه باغهاى متعدد ديده ميشده كه هريك نام مخصوصى از قبيل باغ تخت و باغ بلبلان و باغ تاكستان و باغ درويشان و باغ كاج و باغ توتستان و غيره داشته است .\r\nدر روى بعضى از اين سردرها هم ايوان وسيعى بوده كه در آن رستوران يا قهوه‌خانه‌اى وجود داشته و سكنهء شهر پس از فراغت از كار روزانه در آن جمع ميشده و بآشاميدن قهوه و كشيدن قليان ميپرداخته‌اند .\r\nمتأسفانه ظل السلطان از اين خيابان خوش‌منظر و فرح‌آور هم مانند ساير آثار باستانى چيزى باقى نگذاشته است . جداول سنگى را پر كرده و سنگهاى حواشى آنها را فروخته و نقاشيهاى طاقنماها و ديوارها را هم محو كرده است .\r\nاز همه بدتر آنكه اين شاهزادهء منهدم كننده خسارت جبران‌ناپذيرى به اين خيابان وارد ساخت يعنى درختان چنار كهنسال سيصد ساله را كه موجب ابهت و شكوه اين خيابان قديمى بود و بر زمين آن سايه ميانداخت همه را از ريشه درآورد و به بهاى\r\n\r\n","description":"","footnote":"","page_name":" 920 ","page_number":952},
  {"content":"\r\n\r\nنازلى فروخت . بطوريكه نقل ميكردند چند ماه قبل از ورود ما به اين شهر شاهزاده تمام اين درختانرا بريده و هريك را به مبلغ ناچيزى يعنى 20 تومان فروخته است .\r\nيك قهوه‌خانه در خيابان چهارباغ نزديك مدرسهء شاه سلطان حسين\r\nوقتى كه انسان به اين فكر بيفتد كه با چه زحمات و با چه توجهاتى در مدت چندين قرن بپرورش چنين درختانى موفق گرديده‌اند تا خيابان عريض و طويل اين شهر را كه محل عبورومرور ساكنين و سياحان خارجى بوده آرايش شايسته‌اى دهند ، آنوقت باهميت اين انهدام و خرابيهاى جبران‌ناپذير كه بواسطهء طمع بىپايان ظل السلطان حاكم اصفهان به عمل آمده پى خواهد برد .\r\n\r\nمدرسهء شاه سلطان حسين\r\nيكى از شاهكارهاى معمارى بىنظيرى كه تاكنون در خيابان چهارباغ باقى مانده و سياحان اروپائى را از منظرهء زيبا و باعظمت\r\n\r\n","description":"","footnote":"","page_name":" 921 ","page_number":953},
  {"content":"\r\n\r\nخود مبهوت مينمايد مدرسهء چهارباغ است كه بناى آن را به شاه سلطان حسين يا مادر او نسبت ميدهند . تاريخ اين بناى باشكوه سال 1710 بوده است .\r\nيكى از كشيشان لهستانى بنام كروزينسكى  ( Kruzinski )  كه مطالعاتى راجع باصفهان و بناهاى مهم آن نموده مينويسد كه در مدرسهء چهارباغ بالتمام از نقره ساخته شده است . محققا اين كشيش بدقت بمشاهدهء اين در نپرداخته زيرا كه به سهولت ميتوان فهميد كه اين در از تخته‌هاى چوبى ضخيم ساخته شده و فقط روپوش آن نقره است و هنوز هم جابجا اثرى از تزيينات نقره در روى آن باقيست .\r\nملائى كه اكنون رئيس اين مدرسه است آدم بسيار باهوش و روشنفكريست او بدون ترشروئى بسياحان اروپائى اجازه ميدهد كه در حياط مدرسه وارد شوند و آزادانه بسياحت اين شاهكار بىنظير بپردازند .\r\nدر مدخل آن هشتى وسيعى است كه سقف آن مانند لانهء زنبوران به طرز بسيار زيبائى مقرنس‌كارى شده است ولى دستور عيسى كه گفته است : « كسب در معابد ممنوع است » در اينجا مراعات نميشود زيرا كه در اين مدخل بقالان و ميوه‌فروشانى هستند كه احترام اين محل را رعايت نكرده و بكسب مشغولند .\r\nدر حياط وسيع مدرسه حوض مستطيل ممتديست كه آب صافى در آن جريان دارد . مؤمنين بوسيلهء پله‌هاى سنگى پائين رفته و از آب حوض وضو ميگيرند . حياط مدرسه مانند باغچهء بزرگيست كه در آن گلها و درختانى كاشته شده و در اطراف آن حجرات دو طبقه‌اى واقع است . در چهار طرف آن هم چهار بناى مرتفع به شكل جلوخان ديده مىشود .\r\nپس از ورود بحياط در سمت دست راست نمازخانه واقع شده كه داراى گنبد مرتفع و مناره‌هائى مىباشد .\r\nحجرات تحتانى و فوقانى سابقا بطلابى تعلق داشته كه شبانه‌روز در اين مدرسه\r\n\r\n","description":"","footnote":"","page_name":" 922 ","page_number":954},
  {"content":"\r\n\r\nنقشهء مدرسه شاه سلطان حسين\r\n1 - در ورودى 2 - هشتى 3 - حجرات طلاب 4 - حياط 5 - مسجد و تالار زير گنبد 6 - محراب 7 - منبر 8 - حياط مبرز 9 - آشپزخانه 10 - نمازخانه 11 - مدخل مدرسه از طرف بازار 12 - حوض بزرك 13 - قهوه‌خانه 14 - مدخل بازار 15 - اطاق دربان 16 - بازار مسقف 17 - دكانهاى بازار\r\n\r\n","description":"","footnote":"","page_name":" 923 ","page_number":955},
  {"content":"\r\n\r\nبسر ميبرده و مشغول تحصيل علوم دينى بوده‌اند ولى اكنون اغلب اين حجرات متروك و غيرمسكون مانده است .\r\nاين مدرسه با مصالح بسيار گرانبهائى ساخته شده و در اطراف حياط هزاره‌ها تمام با سنگهاى مرمر صيقلى معادن يزد تزيين يافته است . در بالاى هزاره‌ها تمام ديوار با كاشيهاى مربع سفيد و آبى كه نقاشيهاى خوش‌نمائى دارد پوشيده شده است .\r\nاين تزيينات از دور با رنك متحد الشكلى خودنمائى مىكند و موجب حظ نظر ميگردد .\r\nپس از آنكه تمام قسمتهاى اين بناى عالى باشكوه را تماشا كرديم رفتيم نزد رئيس مدرسه و علت خالى ماندن حجرات را استفسار نموديم . او با كمال صداقت و صراحت گفت : سابقا اين مدرسه موقوفات زيادى داشت كه از عايدات آنها طلاب ميتوانستند بتحصيلات خود ادامه دهند اما ظل السلطان بتدريج املاك موقوفه آن را تصرف كرد و عايدات آنها را به مصرف مخارج شخصى رسانيد و چون وسيلهء معيشت طلاب قطع گرديد ناچار به ترك تحصيل شده و دنبال كار ديگرى رفتند .\r\nبارى پس از سياحت مدرسه وارد خيابان چهارباغ شديم و از دور نظرى بگنبد مجلل و باشكوه آن انداختيم . اين گنبد با كاشيهاى نفيسى كه همه باسلوب عربى نقاشى شده تزيين يافته و منظرهء بسيار جالب‌توجهى را تشكيل داده كه بيننده هرقدر به آن نگاه كند از تماشاى آن دل برنميگيرد .\r\nمتأسفانه مرور زمان به اين گنبد بىنظير آسيب رسانده و كاشيهاى طرف غربى آن را از بين برده است و فقط آجرهاى قرمزى باقى مانده كه مانع نفوذ آب باران بدرون آن ميباشند .\r\n\r\nميدان شاه\r\nخلاصه ما از باغهاى بزرگى كه كاخهاى سلطنتى در آن واقع شده عبور كرديم و بميدان شاه رسيديم كه نظير آن در دنيا ديده نميشود . اين ميدان كه به شكل مربع مستطيل و به طرف شمال و جنوب ممتد است در\r\n\r\n","description":"","footnote":"","page_name":" 924 ","page_number":956},
  {"content":"\r\n\r\nمدرسه شاه سلطان حسين - نماى داخلى محوطهء كوچكى كه در طرف چپ حياط واقع شده\r\n\r\n","description":"","footnote":"","page_name":" 925 ","page_number":957},
  {"content":"\r\n\r\nمركز شهر واقع شده و طول آن تقريبا 386 متر و عرض آن 140 متر است . در چهار سمت اين ميدان بزرك چهار جلوخان مجلل ديده مىشود . در سمت جنوب جلوخان مسجد شاه و در سمت شمال جلوخان بازار است كه ارتفاع آن زيادتر از ديگران مىباشد و در سمت مشرق جلوخان مسجد شيخ لطف اللّه با گنبد بلند و باشكوهى خودنمائى مىكند و در سمت مغرب جلوخان عالىقاپو واقع است كه مدخل قصور سلطنتى بوده و ما در فوق بشرح آن پرداختيم .\r\nاين چهار جلوخان يا سردرهاى مجلل زيبا و خوش‌نما تقريبا بطور قرينه در چهار طرف ميدان دوبدو در مقابل يكديگر واقع گرديده‌اند . در اطراف ميدان هم حجرات بزرك دوطبقه‌اى ديده مىشود كه پاره‌اى از آنها مسدود و با گچ سفيد شده و طاقنماهائى را تشكيل ميدهد و پاره‌اى هم باز است كه براى انبار يا طويله و يا قهوه خانه از آنها استفاده ميكنند .\r\nدر دوران سلطنت صفويه درهاى تمام اين حجرات به طرف ميدان باز ميشده و تجار و كسبه در آنها مشغول كار بوده‌اند . در جلو اين حجرات جدولى از سنك مرمر در ميدان دور ميزده كه اتصالا آب در آن جريان داشته و درختان چنار آراسته صفوفى تشكيل داده و بر شكوه و ابهت اين ميدان ميافزوده است . اكنون اغلب اين حجرات خراب و متروك مانده و از درختان هم اثرى بر جاى نمانده است . ظل السلطان در زمان اقتدار خود تمام اين حجرات را سربازخانه كرده بود .\r\nدر آغاز قرن نوزدهم يعنى در سال 1809 يكى از سياحان اروپائى موسوم به موريه  ( Morier )  اين ميدان را ديده و مينويسد كه تمام درختانرا از ريشه درآورده و بجاى آنها درختان چنار و تبريزى تازه‌اى نشانده‌اند كه سايهء مطلوبى ندارد و ميدان داراى آن نظم و ترتيب و منظره‌اى كه شاردن شرح ميدهد نيست .\r\n\r\n","description":"","footnote":"","page_name":" 926 ","page_number":958},
  {"content":"\r\n\r\nگوشه‌اى از ميدان شاه اصفهان و منظرهء شهر\r\n\r\n","description":"","footnote":"","page_name":" 927 ","page_number":959},
  {"content":"\r\n\r\n\r\nجشنهاى باستانى و تفريحات\r\nدر دوران سلطنت سلسلهء صفويه جشنهاى باشكوهى در اين ميدان برپا ميشده كه سلاطين هم در آنها حضور پيدا ميكرده‌اند تمام حجرات فوقانى و تحتانى را جمعيت تماشاچى اشغال ميكرده است . در مركز ميدان تيرى قرار داشته كه بلندى آن به 12 متر ميرسيده و در مواقع جشنهاى بزرك جام طلائى در رأس آن قرار داشته كه چابك‌سواران در حين تاخت‌وتاز با تير و كمان آن را هدف نموده و هنرمندى خود را نمايش ميدادند و در مواقع غير رسمى سواران براى تمرين سيب يا به و يا خربوزه‌اى در رأس آن قرار ميدادند .\r\nمقصرين و سارقين را نيز در اين ميدان مجازات ميكردند . در وسط آن تيرى كه آن را قاپوق ميناميدند براى اعدام مجرمين نصب كرده بودند . گاهى هم براى تشديد مجازات پاى مقصر را بطناب بسته سرازير به بالاى تير ميكشيدند و يك دفعه طناب را رها ميكردند تا مجرم به سختى به زمين افتد و سرش متلاشى گردد .\r\nدر دو انتهاى شمالى و جنوبى ميدان دو حوض بزرگ است كه سابقا حواشى آنها با سنك سماق تزييناتى داشته ولى اكنون به وضع خراب و بدنمائى درآمده است .\r\n\r\nمسجد شيخ لطف الله\r\nمسجد شيخ لطف اللّه داراى گنبد بسيار قشنگى است كه با كاشى هاى زمينه قرمز و نقشه‌هاى آبىرنك تزيين يافته است . متأسفانه كاشيهاى مينائى سردر آن از بادهاى غربى آسيب ديده و تزيينات آنها محو شده است .\r\n\r\nبرج ساعت\r\nدر قسمت جنوبى مسجد شيخ لطف اللّه كه تقريبا در مقابل عمارت عالىقاپو واقع شده سابقا برجى بوده كه سياحان فرانسوى آن را برج ساعت ناميده‌اند . اين برج را براى سرگرمى شاه عباس دوم ساخته بودند و درون آن ماشينهاى مكانيكى قرار داشته كه ساعات شبانه‌روز را نشان ميداده است .\r\nهروقت كه اين ساعت زنك ميزد فوجى از مجسمه‌ها مانند عروسكهاى خيمه‌شب‌بازى\r\n\r\n","description":"","footnote":"","page_name":" 928 ","page_number":960},
  {"content":"\r\n\r\nمسجد شيخ لطف اللّه\r\nو حيوانات گوناگون از آن بيرون آمده و مانند سربازان بتمرينهاى نظامى ميپرداختند .\r\nاين ساعت را صنعتگران اروپائى كه در دربار شاه عباس دوم اقامت داشتند براى او ساخته بودند .\r\n\r\nمسجد شاه\r\nمسجد شاه كه در سمت جنوبى ميدان واقع است بامر شاه عباس كبير در فاصله سنوات ( 1613 - 1612 ) ساخته شده و مدت زمانى بنام مسجد جمعه موسوم بوده است .\r\nساختمان اين مسجد از نظر جهات‌يابى با اشكال مواجه شده بود زيرا كه محور ميدان تقريبا در امتداد شمال و جنوب قرار دارد و ميبايستى مسجد را طورى بسازند كه محراب آن درست به طرف مكه واقع گردد بنابراين براى رفع اشكال جلوخان مدرسه را در محور ميدان قرار داده و حياط آن را طورى طراحى كردند تا بناى نمازخانه درست در سمت قبله باشد .\r\n\r\n","description":"","footnote":"","page_name":" 929 ","page_number":961},
  {"content":"\r\n\r\nنقشه مسجد شاه\r\n\r\n","description":"","footnote":"","page_name":" 930 ","page_number":962},
  {"content":"\r\n\r\nبراى تزيينات اين مسجد دقت و توجه خاصى به كار رفته و تقريبا يك ميليون تومان آنزمان صرف ساختمان آن شده است . درهاى آن را ابتدا با چوب ساخته و روپوشى از ورقه‌هاى مس روى آنها كشيده بودند ولى شاه صفى اول سطوح آنها را با نقره بطور برجسته تزيين نمود .\r\nبطوريكه نقل ميكنند پيراهن حضرت سيد الشهدا كه از خون گلگون شده با قرآنى كه به خط حضرت رضا نوشته شده بود در اين مسجد در جاى مخصوصى محفوظ بوده است .\r\nاز جلوخان باشكوه بلندى كه سقف آن مانند لانهء زنبوران به طرز بسيار زيبائى با كاشيهاى ظريف الوان مقرنس‌كارى شده و در روى آنها آيات قرآنى ديده مىشود عبور كرده و وارد حياط ميشوند . كف حياط با قطعات سنك مرمر مفروش و حوض بزرگى هم در وسط آن است كه مؤمنين با آب آن قبل از اداى نماز وضو ميسازند .\r\nعمارات اطراف حياط دوطبقه و ديوارها هم با كتيبه‌هاى خط كوفى تزيين يافته است . در چهار طرف حياط جلوخانهاى مرتفعى ديده مىشود كه با كاشيهاى مينائىرنك پوشيده شده است . در مقابل در ورودى جلوخانى است كه از آن وارد نمازخانه ميشوند . سقف اين جلوخان با كاشيهائى كه برنك آبى تيره و سبز در زمينهء لاجوردى باسلوب عربى نقاشى شده زينت يافته است . در جنبين جلوخان مناره‌هائى سربرافراشته است ولى هيچوقت مؤذن مجاز نبوده كه براى گفتن اذان به بالاى آنها برود مبادا از اين رصدخانه نظرش باندرون شاهى كه در مجاورت مسجد واقع بوده بيفتد .\r\n\r\nنقاره‌خانه\r\nدر انتهاى شمالى ميدان سردر بلند و مجللى است كه از آن وارد بازار بزرك موسوم بقيصريه ميشوند . در بالاى اين سردر عمارت نقاره‌خانه واقع است كه سابقا دستهء موزيك شاهى همه‌روزه موقع عصر در آنجا بآفتاب كه در شرف زوال بوده سلام ميداده است . در بالاى اين سردر نقاشيهائى ديده مىشود كه شاه عباس كبير را در جنگ با طوايف ازبك نمايش ميدهد . متأسفانه بعدها\r\n\r\n","description":"","footnote":"","page_name":" 931 ","page_number":963},
  {"content":"\r\n\r\nميدان و مسجد شاه اصفهان - اقتباس از كتاب ابنيه جديد ايران - پاسكال كوست - 1867\r\n\r\n","description":"","footnote":"","page_name":" 932 ","page_number":964},
  {"content":"\r\n\r\nچند جاى اين سردر را سوراخ كرده و اين تابلوى باستانى خوش‌نما را خراب كرده‌اند .\r\n\r\nبازارها و قلمكارسازى\r\nبازارهاى اصفهان با وجود خرابيهائى كه بمرور زمان به آنها وارد آمده هنوز هم شكوه و ابهت خود را از دست نداده و تجار و كسبه مدخل بازار و قسمت شمالى ميدان شاه اصفهان\r\n\r\n","description":"","footnote":"","page_name":" 933 ","page_number":965},
  {"content":"\r\n\r\nدر آنها مشغول كار و معاملات ميباشند . بطوريكه مورخين نوشته‌اند بجز بازارى كه كريم خان در شيراز ساخته در دنيا نظير بازارهاى اصفهان ديده نشده است . كسانى كه در اين خيابانهاى مسقف تاريك يعنى بازارها نرفته باشند نميتوانند جنب‌وجوش و معاملاتى را كه از طلوع تا غروب آفتاب در آنها صورت ميگيرد بتصور آورند .\r\nچون از اين سردر بلند وارد شويم ابتدا بازار قلمكارسازان را مىبينيم كه صنعتگران با قالبهاى مخصوص نقشهائى در روى پارچه‌هاى سفيد بوجود ميآورند يعنى كفاشى\r\n\r\n","description":"","footnote":"","page_name":" 934 ","page_number":966},
  {"content":"\r\n\r\nپارچه‌هاى موسوم بقلمكار را درست ميكنند كه در ايران براى لباس و پرده و سفره و غيره به مصرف ميرسد . شهر اصفهان در قلمكارسازى شهرتى دارد و كارخانه‌هاى زيادى براى ساختن اين نوع پارچه در اين شهر ديده مىشود . نظر باينكه در زمانهاى پيشين اين پارچه‌ها را با قلم‌مو نقاشى ميكرده‌اند آنها را قلمكار مينامند ولى اكنون با قالبهاى چوبى به ترتيبى كه سابقا در اروپا براى درست كردن كاغذهاى الوان معمول بود نقشهائى در روى پارچه سفيد بوجود ميآورند . اغلب اين پارچه‌هاى سفيد از كارخانه هاى منچستر بايران وارد و به صورت قلمكار درميآيد .\r\nپارچه‌هاى قلمكار را پس از رنك‌آميزى چندين بار در كنار زاينده‌رود برده و با آب ميشويند و پس از شست‌وشو لعابى به آنها ميزنند تا سخت و درخشنده شود و بعد به طرز مخصوصى تا كرده و بمعرض فروش ميگذارند .\r\nاكنون قلمكارسازى چندان رونقى ندارد زيرا كه سازندهء آن زياد و خريدار آن كم و مانند سابق بممالك خارج صادر نميگردد و فقط باندازهء احتياجات كشور ايران ساخته مىشود .\r\n\r\nمنبت‌كاران و زرگران\r\nپس از عبور از اين بازار ببازار نجاران و مبل‌سازان و منبت كاران وارد ميشويم . صنعتگران اصفهان در ساختن اشياء چوبى مهارت قابل‌ملاحظه‌اى دارند و آنها را با سليقهء خاصى منبت‌كارى ميكنند و لعاب ميزنند و با مفتولهاى فلزى زينت مينمايند و بساخته‌هاى خود صورت بسيار مطلوب و خوش‌نمائى ميدهند .\r\nبازار سنك‌تراشان نيز در مجاورت بازار نجاران واقع است ، پس از عبور از اين بازارها ببازار زرگران ميرسيم . در جلوى هردكان جعبه آئينه‌ايست كه در آن قلابهاى روبند و بازوبند و قاب قرآن ديده مىشود . قلابهاى روبند را با اشكال قشنگى ميسازند زيرا كه تنها زينتى هستند كه زنان مىتوانند در موقع كوچه رفتن پشت سر خود را\r\n\r\n","description":"","footnote":"","page_name":" 935 ","page_number":967},
  {"content":"\r\n\r\nبا آنها آرايش دهند . قابهاى قرآن را هم با نقره باشكال مدور و بيضى و يا هشت‌ضلعى ميسازند و با نقشهاى برجسته‌اى در زمينهء مينائى مزين مينمايند .\r\nصندوق عاج منبت‌كارى شده بسبك هند و ايرانى كار قرن يازده\r\n\r\nآهنگران و اسلحه‌سازان\r\nبعد ببازار آهنگران و اسلحه‌سازان ميرسيم ، در اينجا صنعتگران هنگامه‌اى برپا ساخته‌اند كه گوش خارجيان تاب شنيدن آن را ندارد . اينها بوسيلهء چكش و سندان از آهن اشيائى از قبيل خرگوش و قرقاول و شتر و غيره ميسازند و با مفتولهاى سيم و زر آنها را تزيين ميكنند . از اين اشياء باندازه‌اى در بازارهاى اروپا وارد شده كه ديگر چندان خريدارى ندارد .\r\nدر اين بازار علاوه بر اسلحه زره و كلاه‌خود و سپر و غيره به طرز قديم ميسازند و تجار آنها را بكشورهاى خارج صادر مينمايند و ميتوان با مبلغ 20 تا 25 فرانك يكدست اسلحه كه با كمال ظرافت ساخته شده در اينجا خريدارى كرد .\r\nقسمت جالب توجه اين بازار جائى است كه صنعتگران مشغول ساختن تفنك\r\n\r\n","description":"","footnote":"","page_name":" 936 ","page_number":968},
  {"content":"\r\n\r\nميباشند و تفنگهائى به شكل تفنگهاى مارتين ميسازند كه فوق العاده محكم و خوش‌تركيب است و تعجب در اين است كه در روى اين اسلحهء ظريف دست‌ساز علامات اروپائى ميگذارند تا خريداران زيادى پيدا كند . متأسفانه مصالحى كه به كار مىبرند خوب نيست .\r\n\r\nبازار قنادان\r\nپس از بازار آهنگران ببازار قنادان ميرسيم كه پر از انواع شيرينى است . ملل خاورى علاقه مفرطى بانواع حلويات دارند . اين شيرينىها را قنادان با شيرهء نىشكر و يا قندى كه از چغندر استخراج شده درست ميكنند و مانند امريكائيان آنها را رنگين مينمايند تا نظر خريدارانرا جلب نمايند . بهترين و مطلوب‌ترين اين شيرينيها سوهان است كه با عسل و مغز بادام درست ميكنند .\r\n\r\nبقالان\r\nبقالان نيز دكان خود را با سليقه و به طرز شايسته‌اى تزيين نموده‌اند و انواع ميوه‌ها را در سبد چيده و با نظم و ترتيب خاصى در بالاى بساط يك ميوه‌فروش\r\n\r\n","description":"","footnote":"","page_name":" 937 ","page_number":969},
  {"content":"\r\n\r\nيكديگر قرار داده‌اند . ظروف پايه‌دار مسين و ظروف گرانبهاى قديمى ساخت چين نيز در بساط آنها ديده مىشود .\r\nبدبختانه اروپائيان نميتوانند در ايران از اين ظروف خريدارى نمايند زيرا كه صاحبان آنها خوب ميدانند كه نظير آنها به سهولت پيدا نميشود و از فروش آنها خوددارى ميكنند و بيش از طالبين لندنى و پاريسى براى آنها ارزش قائلند .\r\n\r\nسراجان\r\nدر اين كشور كه تنها وسيلهء نقليه منحصر باسب و شتر و الاغ است صنعت سراجى رونقى دارد . علاوه بر زين و يراق و ساير لوازم از چرم هرنوع ظروف از قبيل آبخورى و قورى و غيره نيز براى مسافرين ميسازند كه در راه نميشكنند .\r\nقورى و قهوه‌خورى كه از چرم قرمزرنك ساخته شده است\r\n\r\nكفاشان\r\nكفاشان براى زنان ايرانى كه پير لوتى  Pierre Loti  آنها را اشباح خيالى مينامد كفشهائى درست ميكنند كه همه متحد - الشكل است . اين كفشها تمام بىپاشنه و نوك آنها برگشته است . قسمتى كه در زير پاشنه پا قرار ميگيرد از چوب تراشيده و با چرم پوشيده شده و با قطعات استخوان يا مفتولهاى مسى زينت يافته است . اين نوع كفش بسيار ناراحت است و زنان به سختى با آن راه ميروند و اگر بخواهند تند بروند ناچارند آنها را از پا درآورده و با پاى برهنه بدوند .\r\n\r\n","description":"","footnote":"","page_name":" 938 ","page_number":970},
  {"content":"\r\n\r\n\r\nفرش‌بافان\r\nفرشهاى قديمى گرانبها يعنى آنهائيكه داراى رنگ نباتى محو نشدنى مىباشد ديگر يافت نميشود . اكنون رنگهاى جوهرى به كار مىبرند كه دوام و ثباتى ندارد . از 20 تا 25 سال پيش آنچه فرش قديمى در ايران بوده همه را باروپا انتقال داده‌اند و كسانى كه طالب آنها باشند نبايد زحمت به خود داده و در دختران ترك در حال قالىبافى\r\nفلاتهاى ايران در طلب آنها برآيند بلكه بايد در اروپا مخصوصا در شهرهاى لندن و پاريس بجستجوى آنها پردازند . در اصفهان بازار فرش‌فروشى مخصوصى وجود ندارد فقط در مجاورت مسجد جمعه چند دكانيست كه فرش ميفروشند و ممكن است گاهى در آنجا بفرشهاى كهنه قديمى برخورد اما فرش‌فروشها قدر آنها را به خوبى ميدانند و برايگان از دست نميدهند .\r\n\r\n","description":"","footnote":"","page_name":" 939 ","page_number":971},
  {"content":"\r\n\r\n\r\nبازار طناب‌فروشان و قفل‌سازان\r\nدر اصفهان براى بستن عدلهاى مال التجاره طنابهائى از پنبه درست ميكنند كه رنگ آنها سفيد است ولى دوام و استحكام طنابهائى را كه ما از الياف شاهدانه درست ميكنيم ندارند .\r\nدر جنب دكانهاى طناب‌فروشى دكانهائى ديده مىشود كه در آنها صنعتگران مشغول ساختن كليد و قفل و دستگيرهء در و چاقو و مقراض و ساير لوازم هستند و ممكن است گاهى اشياء آهنى قديمى نزد آنها يافت شود .\r\n\r\nمال التجاره‌هاى اروپائى\r\nدر اين بازارهاى متعدد كالاهاى اروپائى هم به فروش ميرسد . اشياء خرازى ساخت آلمان و انواع بلورهاى اطريشى و پارچه‌هاى پنبه‌اى يا پشمى انگليسى و روسى و غيره زياد است متأسفانه مصنوعات فرانسه بسيار قليل و بندرت در ميان آنها ديده مىشود زيرا كه متحدين ما امتياز صدور مال التجاره خود را از شاه گرفته و مصنوعات كشورهاى خود را مانند سيل بايران وارد مينمايند .\r\n\r\nدست‌فروشان دوره‌گرد\r\nدر اصفهان هم مانند خيابانهاى بزرك اروپا دست‌فروشانى هستند كه مصنوعات بىدوام و ارزان‌قيمتى را به روى دست يا دوش كلاه بچه از پارچه ابريشمى قرمز كه با مفتولهاى طلا و نقره تزيين يافته متعلق بقرن 19 ( كلكسيون مؤلف )\r\n\r\n","description":"","footnote":"","page_name":" 940 ","page_number":972},
  {"content":"\r\n\r\nانداخته و با صداهاى گوش‌خراش مشترى ميطلبند .\r\nزنانى هم هستند كه با لباسهاى مندرس و چركين در كوچه و بازار گردش ميكنند و مقدار زيادى از انواع كلاهها مانند ستون بر روى سر و دستها دارند اروپائيان بايد از تماس با اين زنهاى روپوشيده اجتناب نمايند زيرا كه گفتگوى زياد و معامله با آنها خطرناك است .\r\n\r\nمعابر\r\nبازارهاى اصفهان عموما وسعت كافى دارد ، سواران و حتى درشكه و ارابه هم ميتواند به سهولت در آنها رفت‌وآمد نمايد معهذا گاهى اتفاق ميافتد كه بواسطه ازدحام جمعيت حوادثى روى ميدهد و بساط دكانداران بهم ميريزد . اين نوع حوادث براى اشراف و اعيان چندان اهميتى ندارد ولى براى اروپائيان خالى از اهميت نيست و از وقايع تاريخى محسوب ميگردد . در خاطر دارم كه روزى براى ديدن فرشهاى قديمى به خانه سيدى رفتيم . در موقع رفتن حادثه‌اى پيش نيامد ولى در موقع بازگشت درشكه ما بدسته الاغى برخورد كه خاك حمل ميكرد . از اين تصادم چند الاغ به زمين افتاد و بارهاى خاك در بازار در مقابل دكان ميوه‌فروشى سرنگون گرديد و مقدارى از خاك‌ها در روى بساط ميوه‌فروش ريخته شد و ما ناچار شديم كه مبلغى بعنوان غرامت به صاحب دكان بپردازيم . ناگاه ملائى با عمامهء بزرك سفيد رسيد و بما پرخاش كرد و هرقدر كه ميتوانست بما سگهاى عيسوى فحش و ناسزا گفت .\r\nالبته قصدش اين بود كه مردم بازارى را بر ضد ما بشوراند . خوشبختانه شخص مقدسى كه ما به او معرفى شده بوديم از آنجا عبور ميكرد و چون ما را ديد چند كلمه‌اى بملا گفت و حرارت او را فرونشانيد و به غائله خاتمه داد .\r\n\r\nواردات اصفهان\r\nباستثناى مال التجاره روسيه كه از راه تبريز يا رشت باصفهان وارد مىشود ساير مال التجاره‌هاى باخترى از بندر بوشهر به اين شهر وارد ميگردد . پارچه‌هاى پنبه‌اى كارخانه‌هاى منچستر و گلاسكو به حد وفور به اين\r\n\r\n","description":"","footnote":"","page_name":" 941 ","page_number":973},
  {"content":"\r\n\r\nشهر وارد مىشود ورقه‌هاى مس را از لندن وارد ميكنند و با آنها ظروف و آفتابه و ساير لوازم خانه را ميسازند ورقه‌هاى روى و قلع از هندوستان وارد مىشود . انواع پارچه هاى پشمى هم از اطريش و آلمان بايران وارد ميگردد .\r\nسابقا قند كارخانه‌هاى مارسى كه مخروطى شكل بود و هريك 3 تا 4 كيلوگرم وزن داشت از فرانسه ببازارهاى ايران وارد ميشد اين كله‌قندها در كاغذ آبىرنك پيچيده و داراى مهر طلائى بود ولى مدت چند سال است كه آلمانها اين علامت ما را تقليد كرده و قند خود را بجاى قند ما در ايران به مصرف ميرسانند و تقريبا صدور اين مال التجاره را به خود انحصار داده‌اند .\r\nچاى در ايران زياد مصرف مىشود و تنها مشروب معمولى ايرانيان است . در بازارهاى جنوب ايران چاى هندى و چينى و جزيره جاوه به مصرف ميرسد ولى در ايالات شمالى بيشتر چاى روسى مصرف مىشود .\r\nظروف رنگين ساخت انگلستان زياد بايران وارد مىشود ولى ايرانيان بظروف بلور اطريشى كه با رنگهاى گوناگون تزيين يافته بيشتر علاقه دارند .\r\nوسايل روشنائى از قبيل نفت و شمع گچى بالتمام از روسيه بايران وارد مىشود .\r\n\r\nصادرات ايران\r\nدر ايران پنبه خوب به عمل ميآيد و در هندوستان مخصوصا در شهر بمبئى خريدار زيادى دارد .\r\nهمه‌ساله مقدار زيادى از ميوه‌هاى خشك مخصوصا بادام از ايران باروپا صادر ميگردد . سابقا ابريشم خام مخصوصا كلافهائى كه رنك زرد طبيعى داشت از ايران بشهرهاى بزرك اروپا مخصوصا به شهر ليون صادر ميشد و رقم عمدهء صادرات ايران را تشكيل ميداد ولى چند ساليست كه بجاى ابريشم فقط پيله‌هاى تازه يا خشك شده را صادر مينمايند و متأسفانه بواسطه رقابت و هزينه سنگين ترانزيت بهاى پيله صادره با حقوق گمركى تناسب ندارد و به همين جهت است كه بتدريج تربيت كرم ابريشم در ايران متروك و بجاى آن ترياك‌كارى معمول شده است .\r\n\r\n","description":"","footnote":"","page_name":" 942 ","page_number":974},
  {"content":"\r\n\r\nدر اصفهان كارخانه‌اى كه با ماشين كار كند ديده نميشود و بوسايل مكانيكى اروپائى آشنائى ندارند اما چون دستمزد كارگران كم است و صنعتگران هم فوق - العاده بامهارت ميباشند اشياء مسى زيادى ميسازند و در نهايت ظرافت حكاكى مينمايند و بوسيله تجار ارمنى ببازارهاى اروپا ميفرستند و ما قبلا بشرح آنها پرداخته‌ايم .\r\nاشيائى هم مانند قلمدان و جعبه‌هاى لاكى و جلد كتاب و غيره از مقوا ميسازند كه در داخل كشور زياد طالب دارد . اين نوع مصنوعات اگر قدمت تاريخى داشته باشد در اروپا با بهاى زيادى به فروش ميرسد .\r\n\r\nساختن ظروف به طرز قديم\r\nاز موقعى كه طالبين كاشيهاى فلزىرنك قديمى زياد شده صنعتگران اصفهانى بساختن آنها مشغول گرديده و طورى از آنها تقليد ميكنند كه به سهولت نميتوان آنها را شناخت .\r\nموسيو المر معلم شيمى دار الفنون تهران اطلاعات جالبى راجع به اين اشياء مصنوعى آنتيك بما داد .\r\nنقاش كاشيكار در حال اشتغال به كار\r\n\r\n","description":"","footnote":"","page_name":" 943 ","page_number":975},
  {"content":"\r\n\r\nاو ميگفت : « در تهران من يك كارخانه كاشىسازى را ديدم كه در آن اشيائى به طرز قديم ميسازند و بخارجيانى كه بايران وارد ميشوند ميفروشند .\r\nصنعتگران پس از پختن اين كاشيها درزهائى در اطراف و ته آنها ايجاد مينمايند و بعد آنها را در يك بوته سنگى قرار ميدهند و دور آنها ماسه ميريزند و مدت چندين‌روز آنها را تحت فشار ميگذارند تا مينا در غالب جاها تركهاى نازكى پيدا كند . پس از اين عمل ظرف را پر از روغن ميكنند و مدت چند هفته در محلى ميگذارند و بعد آن را در خمير رقيقى از مردار سنك و سيليس و قليا و سفيدآب فروميبرند و يك بار ديگر آن را ميپزند .\r\nمن نميدانم چه عكس العملى از اين لعاب و روغن توليد مىشود كه ظرف در پاره‌اى از جاها داراى انعكاس فلزى ميگردد .\r\nپس از اين عمل هم مجددا درزهائى در آن بوجود ميآورند و مدت چند هفته در روغن مخلوطى قرار ميدهند و بعد در شيرهء انگور تخمير شده ميگذارند تا به آنها رنگهاى گوناگونى بدهد و پس از انجام يافتن تمام اين اعمال ظرف را مدت يك ماه در روى كوره‌اى كه 60 تا 80 درجه حرارت داشته باشد در دود باقى ميگذارند تا به صورت مطوب درآيد . يهوديان و دلالان اين ظروفرا از صنعتگران خريده و برحسب بدى يا خوبى از 10 تا 100 فرانك بخارجيان ميفروشند .\r\nظروف سفالى معمولى را فقط لعاب مختصرى ميدهند تا خلل و فرج آنها مسدود گردد گاهى هم لعابرا فقط براى تزيين به كار مىبرند . مخصوصا كوزه‌هاى قليانرا با لعاب‌هاى رنگين زينت مينمايند . رنك اين لعاب‌ها غالبا سبز زنگارى يا آبى و يا زرد است گاهى ظرف را تا نيمه در يك نوع لعاب فروميبرند و بنيمه ديگر لعابى كه رنك ديگرى داشته باشد ميزنند تا ظرف داراى دو رنك باشد .\r\nدر تهران كوزه قليانهائى درست ميكنند كه فقط داراى يكرنك است و بعد با قلمهاى موئى با رنك‌هاى ديگرى بدنه آنها را تزيين مينمايند .\r\nدر ميبد كه در 40 كيلومترى شمال شهر يزد واقع شده خمره‌هاى بسيار بزرگى\r\n\r\n","description":"","footnote":"","page_name":" 944 ","page_number":976},
  {"content":"\r\n\r\nميسازند كه لعاب آنها برنك بنفش است و من راجع بطريقه عمل آنها اطلاعى ندارم .\r\nدر قم هم چراغها و اشياء ديگرى ديدم كه داراى لعاب ضخيم گندم‌گونى بود و درخشندگى و استحكامى داشت . در اين شهر كوزه قليانهائى هم ميسازند كه فقط درون آنها لعاب دارد و سطح خارجى آنها از گل رنگينى مخلوط با روغن كتان پوشيده شده است و ظاهر درخشنده‌اى دارد .\r\n\r\n","description":"","footnote":"","page_name":" 945 ","page_number":977},
  {"content":"\r\n\r\n\r\nفصل دوازدهم اصفهان\r\n\r\nقسمت دوم\r\nجمعيت اصفهان - درجهء امساك اصفهانيان - يهوديان اصفهان - زنان يهودى - وضع يهوديان از نظر اجتماعى و سياسى - زاينده‌رود - باتلاق گاوخانى - پلهاى زاينده‌رود - پل اللّه‌ورديخان - كاخ آئينه‌خانه - پل خواجو - بناى قصبهء جلفا - مهاجرت ارمنيان - منفور بودن ارمنيان - كليساى بزرك جلفا - مراسم عبادت و قبرستان ارمنيان - خرس باز در ميدان شاه - تماشاى خرابكاريهاى ظل السلطان - تجار و دلال‌ها - يكى از كاخهاى ويران شاه عباس - نقاشيهاى زمان شاه عباس كبير - مسجد على - بازارهاى محلات خارج شهر - دعوت بشام در قونسولخانه روس .\r\n\r\nجمعيت اصفهان\r\nتعيين جمعيت اصفهان در زمانهاى مختلف و لو آنكه تقريبى هم باشد بسيار مشكل است . شاردن كه ما غالبا بنوشته‌هاى او مراجعه ميكنيم مينويسد : زمانى كه من در اصفهان اقامت داشتم جمعيت اين شهر بطور دقيق معين نبود ، در نوشته‌هاى مورخين هم اختلافاتى ديده مىشود كه حداقل 600000 و حداكثر يك ميليون است . اولئاريوس  ( Olearius )  مينويسد كه جمعيت شهر اصفهان 500000 نفر است و در داخل حصار شهر 18000 خانه وجود دارد .\r\nفريه‌سووبوف  ( Fe rriereSauveboeuf )  در سنوات 1785 - 4781 جمعيت\r\n\r\n","description":"","footnote":"","page_name":" 946 ","page_number":978},
  {"content":"\r\n\r\nاين شهر را 300000 نقل مىكند و ملكم مؤلف تاريخ ايران در سال 1815 اين رقم را به 200000 تقليل ميدهد .\r\nزن زرتشتى و زن مسلمان اصفهانى\r\nميتوان فرض كرد كه علت اين نقصان فوق العاده جمعيت شورشها و بىنظميهائى بوده كه در طول قرن هجدهم در ايران توليد شد مخصوصا از آغاز طغيان افغانها تا سال 1795 كه تخت سلطنت ايران به تصرف سلسله قاجار درآمد .\r\nقحطىهاى پياپى هم كه در اواسط قرن هجدهم در ايران رويداده موجب نقصان جمعيت شهرها شده است امروزه هم جمعيت اين شهر بطور تحقيق معلوم نيست زيرا كه هنوز هم در ايران ادارهء احصائيه و سرشمارى بطوريكه در اروپا ديده مىشود وجود\r\n\r\n","description":"","footnote":"","page_name":" 947 ","page_number":979},
  {"content":"\r\n\r\nپيدا نكرده است كه بتوان جمعيت هرشهرى را بدقت معين نمود . بطوريكه عمال دولتى ميگويند اكنون جمعيت شهر اصفهان به 70000 تا 80000 ميرسد .\r\nملكم نسبت بسكنهء اين شهر خوشبين نيست و مينويسد دروغگوئى در ايران بطور خارق العاده‌اى رواج يافته است اما سكنه اصفهان در اين فن بدرجه استادى رسيده‌اند و اگر بخواهيم ميزانى براى صداقت آنها معين كنيم بايد بگوئيم به همان اندازه كه در مخارج قناعت و صرفه‌جوئى ميكنند در راستگوئى هم امساك دارند .\r\n\r\nامساك و صرفه‌جوئى اصفهانيان\r\nامساك و صرفه‌جوئى اصفهانيان مشهور است و براى آنها داستانهائى درست كرده‌اند كه ما براى نمونه يكى از آنها را در زير نقل ميكنيم :\r\nگويند تاجر پيرى كه تازه رخت بسراى ديگر كشيده و ثروت قابل ملاحظه‌اى براى بازماندگان خود باقى گذارده است در زندگى باندازه‌اى در امساك و صرفه جوئى در خرج ميكوشيد كه در تمام عمر بجز يك قرص نان در شبانه‌روز چيز ديگرى نميخورد و به پسر خود فقط يكقرص نان ميداد روزى يكى از آشنايانش بحجرهء او رفته و از پنيرى كه در همان روز خريده و خورده بود بىاندازه تعريف و توصيف كرد و تاجر را بهوس انداخت كه اقلا طعم آن را بچشد ، تاجر نامبرده هنگام عصر حجرهء خود را بست و بدكان پنيرفروشى كه آشنايش به او معرفى كرده بود رفت و با پول مختصرى مقدار بسيار كمى از پنير خريد و به منزل برد ولى قبل از اينكه به منزل برسد پشيمان گرديد و به خود ملامت كرد كه چرا دست باتلاف مال زده و باسراف و تبذير پرداخته است . پس از آنكه به خانه رسيد شيشه‌اى طلبيد و پنير را در آن جاى داد و در آن را محكم بست و در گنجه گذارد و به پسر گفت به تو قول مىدهم كه از اين ببعد در موقع نهار و شام بنان تنها اكتفا نخواهيم كرد پسر نيز از شنيدن اين خبر بسيار خوشوقت گرديد چون موقع خوردن شام رسيد پدر با نهايت سرور و نشاط در گنجه\r\n\r\n","description":"","footnote":"","page_name":" 948 ","page_number":980},
  {"content":"\r\n\r\nرا باز كرد و شيشهء پنير را برداشت و در ميان سفره گذاشت و نان خود را بشيشه ماليده خورد و به پسر خود نيز امر كرد كه چنين كند و شام با نشاط و سرور بىاندازه‌اى برگزار گرديد ، روزهاى بعد هم در موقع نهار و شام همين عمل تكرار ميشد . يكروز تاجر ديرتر از معمول به خانه آمد و پسر خود را ديد كه نان خود را بدر گنجه ميمالد و مىخورد از مشاهده اين عمل برآشفت و با تغير و تشدد به پسر گفت : چه ميكنى ؟\r\nمگر ديوانه شده‌اى . پسر پاسخ داد مرا ببخشيد و عذرم را بپذيريد چون شما از موقع معمول هميشگى ديرتر به خانه آمديد و منهم فوق العاده گرسنه بودم و شيشه پنير هم حاضر نبود ناچار نان خود را بدر گنجه ماليده و ميخورم ، مرد تاجر لگدى به شكم پسر خود زد و به او گفت : اى بچه شكم‌پرست آيا نميتوانستى صبر و شكيبائى كنى و يك روز نان را بدون پنير بخورى ؟ با اين اسراف و تبذير كه تو در پيش گرفته‌اى عنقريب من ورشكست خواهم شد .\r\nبارى در اين شهر تعصب مذهبى بيشتر از شهرهاى مقدس مشهد و قم وجود دارد و بطوريكه در قرون وسطى در فرانسه نيز معمول بود اصفهانيان مسلمان پيوسته به پيروان ساير مذاهب آزار ميرسانند . مخصوصا يهوديان بيشتر قربانى اين تعصب خارج از اندازه ميشوند . با بيان نيز گاهى از ملاها ، كه دشمنان سرسخت آنها ميباشند آزار مىبينند . ارمنيان هم بنوبه خود گرفتار آزار مسلمانان ميگردند .\r\n\r\nيهوديان اصفهان\r\nيهوديان در زمانهاى بسيار قديم به اين شهر مهاجرت كرده‌اند ، در قرن دهم شهر اصفهان به دو قسمت بزرك متمايز تقسيم شده بود كه يكى را يهوديه و ديگرى را شهرستان ميناميدند . بنجامن تودلا  ( Benjamin tudola )  در قرن دهم نقل مىكند كه جمعيت يهوديان ساكن اصفهان تقريبا به 15000 نفر ميرسد ولى امروزه جمعيت يهود به اندازه ثلث رقم فوق است .\r\nدر اين شهر هم يهوديان مانند ساير شهرهاى عالم تجارت جواهرات و فلزات\r\n\r\n","description":"","footnote":"","page_name":" 949 ","page_number":981},
  {"content":"\r\n\r\nگرانبها و اشياء آنتيك را به خود انحصار داده‌اند يعنى افراد ثروتمند اين قوم بچنين تجارتى اشتغال دارند و افراد بىبضاعت با مشاغل پستى مانند مطربى و رقاصى و حتى كناسى امرار معاش مينمايند .\r\nداستانى مىرساند كه حقارت يهوديان از زمان سلطنت تيمور لنك شروع شده است .\r\nتوضيح آنكه روزى اين فاتح بزرك سواره از مقابل معبد يهوديان عبور ميكرد . چون يهوديان در آنجا هياهوئى برپا كرده بودند اسب تيمور رم كرد و او را چنان به سختى بر زمين زد كه پايش شكست و در تمام عمر لنك ماند . تيمور در اثر اين حادثه امر بقتل و غارت اين قوم داد و جمع كثيرى از آنها را كشت و فقط افراد قليلى كه در گوشه و كنار مخفى شده بودند باقى ماندند .\r\nبارى يهوديان اصفهان نيز داراى همان شكل و قيافه و صفات طبيعى يهوديان ساكن اروپا هستند . صورت كشيده‌اى دارند كه در ميان آن بينى منقارى پرحجمى نمايان است .\r\nخانوادهء دكتر نورمحمود كليمى\r\n\r\n","description":"","footnote":"","page_name":" 950 ","page_number":982},
  {"content":"\r\n\r\nچنين صورت و بينى بزرگى در ساير نژادها ديده نميشود و اگر بندرت پيدا شود غير طبيعى به نظر مىآيد .\r\nيهوديان عموما عشق و علاقه فوق العاده‌اى بجمع‌آورى ثروت دارند و براى حصول ثروت بهرگونه پستى و رذالت تن در ميدهند و در مقابل تعديات و آزارهائى كه به آنها وارد ميايد مقاومت و تحمل غريبى از خود بروز ميدهند .\r\n\r\nزنان يهودى\r\nاغلب زنان يهودى خوش‌صورت و زيبا هستند و مانند ساير زنان ايرانى اجبارى در پوشيدن صورت ندارند معهذا در موقع بيرون آمدن از خانه براى اينكه از آزار مسلمانان مصون باشند چادر بسر مياندازند و روى خود را ميپوشانند ، نسبت بشوهران خود وفادار هستند و به آنها خيانت نميكنند و اغلب بشغل قابلگى اشتغال دارند .\r\nاسرائيليان در تمام شهرهاى ايران در محله مخصوصى زندگانى ميكنند و دكان هاى نانوائى و قصابى جداگانه‌اى دارند و از خوردن غذائى كه بدست مسلمانان فراهم شود پرهيز مينمايند .\r\nزنان يهودى مشغول خوردن غذا هستند\r\n\r\n","description":"","footnote":"","page_name":" 951 ","page_number":983},
  {"content":"\r\n\r\n\r\nوضع يهوديان از نظر سياسى و اجتماعى\r\nاگرچه از سال 1902 يهوديان در ايران نسبة آزادى و تأمينى پيدا كرده‌اند با اين حال هنوز هم اطفال و جوانان آنها در دبستانها و دبيرستانهاى مسلمانان پذيرفته نميشوند .\r\nبطور كلى يهوديان نميتوانند ثروت زيادى ذخيره نمايند زيرا كه حاصل دسترنج آنها را مأمورين دولتى بعنوان ماليات از آنها ميگيرند . مأمور جمع‌آورى ماليات سرمايه‌دار است و ماليات آنها را مستقيما در تهران يك جا بخزانه دولت ميپردازد و بعد مبالغى به اندازه طمع خود از آنها ميگيرد و اگر احيانا كسانى فقير باشند و قادر بر اداى مبلغ دلخواه او نباشند آنها را به كار واميدارد و دستمزد آنها را در عوض ماليات ميگيرد .\r\nاقتدار اين مامور ماليات‌بگير نامحدود است و ميتواند خانه و حتى لباس يهوديان را براى اخذ ماليات به فروش رساند .\r\nيهوديان بقدرى در ايران پست و حقير هستند كه آنها را براى سربازى و كارهاى ادارى استخدام نميكنند و بيشتر با مشاغل پستى امرار معاش مينمايند .\r\n\r\nزاينده‌رود\r\nتنها رودخانه بزرگى كه در مركز ايران ديده مىشود زاينده رود است كه از جبال بختيارى سرچشمه ميگيرد كسانى كه باوضاع طبيعى ايران آشنائى نداشته و بيابانهاى خشك و بيكران آن را نديده باشند نميتوانند آنطورى كه بايد اهميت و ارزش رودخانه‌ها را در اين كشور بتصور آورند .\r\nمحلى كه بيشتر از آب زاينده‌رود استفاده مىكند ناحيه‌ايست كه در سرحد خاك بختيارى يعنى در نزديكى پل سامان واقع و فاصله آن تا اصفهان تقريبا 12 تا 15 فرسخ است . در اين محل آب زيادى در رودخانه جاريست و در سواحل آن محصول زيادى به عمل ميايد . رودخانه پس از مشروب نمودن اين ناحيه از زير پل مرتفعى مانند آبشار هاى متعددى عبور كرده به طرف اصفهان سرازير مىشود و همين كه بجلگه لنجان كه در جنوب غربى اصفهان واقع است رسيد بستر آن عريض ميگردد . از اين نقطه انهار\r\n\r\n","description":"","footnote":"","page_name":" 952 ","page_number":984},
  {"content":"\r\n\r\nمتعددى از آن منشعب شده و آب را در نواحى ديگر به مصرف زراعت مىرساند .\r\nپل سامان\r\nزاينده‌رود از جنوب شهر اصفهان ميگذرد و قصبه جلفا را از شهر اصفهان جدا مىكند . در خود شهر مخصوصا در تابستان رودخانه آب زيادى ندارد فقط جابجا مختصر آبى در بستر آن جريان دارد كه گازران در كنار آن مشغول شستن پارچه‌هاى قلمكار و ساير چيزها هستند .\r\nدر موقع بهار يعنى در ماه‌هاى مارس و آوريل كه آب به مصرف زراعت نميرسد اين رودخانه خالى از تماشا نيست زيرا كه در اينموقع برفهاى جبال بختيارى ذوب مىشود و زاينده‌رود در جنوب شهر مانند دريائى به نظر ميآيد كه با سرعت زيادى در بستر خود ميغلطد .\r\nبا اينكه بستر رودخانه عميق است گاهى آب بقدرى زياد مىشود كه تا زير سقف پلها بالا ميآيد .\r\nزاينده‌رود پس از عبور از شهر اصفهان هم جلگه‌هاى متعددى را از قبيل رودشت و بهاران و غيره مشروب مىنمايد . در آنجا آب بوسيله سدهاى معروف بسد\r\n\r\n","description":"","footnote":"","page_name":" 953 ","page_number":985},
  {"content":"\r\n\r\nعلى قليخان و سد مروان و غيره بادقت تقسيم مىشود تا تمام زارعين آن نواحى بتوانند از آن استفاده نمايند .\r\n\r\nباتلاق گاوخانى\r\nمتاسفانه در موقع بهار تمام آب زاينده‌رود در فاصله كمى از نواحى نام برده در باتلاقى فروميرود كه به گاوخانى معروف است . دولت ايران ميتواند با مخارج كمى بستر رودخانه را تغيير دهد تا آب آن در اينموقع بنواحى گرمسير برود و به مصرف زراعت برسد .\r\nراجع بناپديد شدن آب در باتلاق گاوخانى داستان افسانه مانندى نقل ميكنند كه با بناى شهر اصفهان ارتباط دارد :\r\nگويند حضرت سليمان پيغمبر بسيار مقتدرى بود كه تمام اجنه و شياطين را تحت فرمان خود درآورده بود و هرامر مهمى را كه مايل بود با دست آنان انجام ميداد .\r\nيكروز كه با وزير خود آصف در روى قاليچه سحرى نشسته و ديوان حامل آن بودند و در هوا پرواز ميكرد به محلى رسيد كه زاينده‌رود از كوهها سرازير شده و از ميان دو صخره عظيم عبور مينمود و در آن محل درياچه بزرگى تشكيل داده بود كه آب آن در موقع ذوب برفها بطور قابل‌ملاحظه‌اى افزايش مييافت . سليمان از مشاهده اين درياچه و سواحل خرم و نشاطانگيز آن بسيار محظوظ گرديد و بوزير خود گفت : چه خوب است در اين محل شهرى بنا شود آصف در پاسخ او گفت : طغيان آب رودخانه مانع است كه شهر بزرگى در اين محل بنا شود و جمعيت زيادى بتواند در آن ساكن گردد و براحتى و آسايش خاطر زندگانى نمايد .\r\nيكى از اجنه كه ملتزم ركاب آنها بود و گاوخونى نام داشت اين سؤال و جوابرا شنيد و براى خوش آمد سليمان در زمين فرورفت و شكافى پديد آورد كه آب درياچه در آن فروريخت و زمين خشكى پديدار گرديد و ديوان بامر سليمان شهرى بنام اصفهان در اين محل بنا كردند .\r\n\r\n","description":"","footnote":"","page_name":" 954 ","page_number":986},
  {"content":"\r\n\r\n\r\nپلهاى زاينده‌رود\r\nرودخانه بزرك زاينده‌رود در جنوب اصفهان از زير پنج پل عبور مينمايد كه هريك از آنها را در زمان معينى ساخته‌اند .\r\nاولين آنها موسوم است به پل مارنون كه سابقا محلات خارج از مركز شهر را با محله يهوديان كه مارنون نام داشته « مارنون در سمت غربى قصبه جلفا واقع است » مربوط مينموده است . اين پل را شاه طهماسب در اواسط قرن شانزدهم ساخته است .\r\nقسمت زيرين اين پل با تخته‌سنگهاى تراشيده و قسمت بالاى آن با آجر ساخته شده است . ارمنىها اين پل را پل سرفراز مينامند و ساختمان آن را بيكى از ارمنيان نسبت مىدهند .\r\n\r\nپل الله‌ورديخان\r\nبعد از پل مارنون پل بزرك ديگرى است كه آن را بنام بانى آن پل اللّه‌ورديخان ميگويند . اللّه‌ورديخان يكى از سرداران بزرك شاه عباس كبير بوده كه شمايل او در نقاشيهاى ديوار كاخ چهل‌ستون ديده مىشود .\r\nاين پل كه از بناهاى جالب توجه اصفهان محسوب ميگردد در انتهاى خيابان قشنك چهارباغ واقع شده و موجب شكوه و زيبائى اين خيابان است . طول آن 355 متر و عرض پل اللّه‌ورديخان\r\n\r\n","description":"","footnote":"","page_name":" 955 ","page_number":987},
  {"content":"\r\n\r\nآن 10 متر است و روى آن سنك‌فرش شده و در ابتداى آن دروازه‌اى است كه بوسيله آن وارد پل ميشوند . در طرفين اين پل در بالا 90 طاق كوچك گالرى مانند وجود دارد كه ديوارهء پل را تشكيل ميدهد و عابرين از روى اين پل بوسيله اين طاقها كه از هردو طرف باز هستند مىتوانند رودخانه را تماشا كنند . در ميان اين طاقها در امتداد پل راه باريكى است كه عرض آن كمتر از يك متر و بوسيله طاق‌ها به راه شوسه پل ارتباط دارد . اين گالرى در وسط پل كمى وسعت پيدا مىكند و اطاقهاى كوچكى را تشكيل ميدهد تا مسافرينى كه دير به شهر رسيده‌اند بتوانند شب را در پشت دروازه بسته بسر برند و در آنها منزل نمايند . اين اطاقهاى انتظار بادقت و سليقه خاصى كه كمتر در ايران ديده مىشود ساخته شده و بوسيله 25 تا 30 پله با رودخانه ارتباط دارند و مسافرين مىتوانند از اين پله‌ها پائين رفته و از رودخانه آب بردارند . چنين به نظر ميآيد كه اين اطاقها در زمان شاه عباس دوم داراى نقاشيهائى بوده است .\r\nدر زير پل هم سكوهاى سنگى در جنب پايه طاقها ساخته شده كه ميتوان در موقع كم‌آبى در روى آنها گردش كرد . چهار برج مدور نيز در چهار انتهاى پل ساخته شده كه داراى پلكانهائيست و ميتوان بوسيله آنها پائين رفت و به آب رسيد .\r\nدر زير پل يك سلسله سقف‌هائى با نظم و ترتيب خاصى با آجر ساخته شده است ، عكسى كه ما از آن نشان ميدهيم تا اندازه‌اى اين شاهكار باعظمت را نشان ميدهد .\r\nقسمت تحتانى اين پل نيز مانند پل مارنون با سنك ساخته شده با اين تفاوت كه در اينجا قطعات بزرك سنك را به طرز مطلوبى تراشيده و به كار برده‌اند .\r\nطاقهاى متواليه هريك 3 متر ارتفاع و 30 ر 3 متر عرض دارد و مجموعا داراى 33 طاق است كه هريك از ديگرى 7 متر فاصله دارد . ارتفاع طاقها از كف رودخانه 5 متر و ضخامت ديوارهاى آنها 2 متر است .\r\nخلاصه اينكه اين پل طورى ساخته شده كه ميتوان هم از زير و هم از رو در\r\n\r\n","description":"","footnote":"","page_name":" 956 ","page_number":988},
  {"content":"\r\n\r\nميان ساختمانهاى آن به سهولت عبور نمود . در طرفين رودخانه اشجار زيادى سربرافراشته و جنگل خوش‌منظرى را تشكيل داده است . در ميان اين جنگل نشاطانگيز خيابانهاى كم‌عرضيست كه همديگر را با زواياى قائمه قطع ميكنند و سكنه شهر در موقع فراغت در اين خيابانها بگردش و تفريح ميپردازند .\r\nبطوريكه مورخين نوشته‌اند خيابان چهارباغ در آنطرف پل هم امتداد داشته و داراى جداول و اشجار بوده و بباغ بسيار بزرگى منتهى ميگرديده كه هزار جريب نام داشته و داراى يك كاخ مجلل بسيار عالى هم بوده است .\r\n\r\nپل جوبى\r\nبعد از پل اللّه‌ورديخان در فاصله كمى پل ديگرى است كه بالتمام با آجر ساخته شده و سابقا از روى آن جوئى عبور ميكرده و آب را بكاخ مشهور هفت‌دست ميرسانده است . كاخ هفت‌دست در زمان سلطنت صفويه ويرانهء كاخ آئينه‌خانه در اصفهان\r\n\r\n","description":"","footnote":"","page_name":" 957 ","page_number":989},
  {"content":"\r\n\r\nبحرم‌سراى شاهى اختصاص داشته است . فتحعليشاه در سال 1834 در همين كاخ درگذشت و از آن تاريخ ببعد اين كاخ متروك ماند و ظل السلطان در موقع حكومت خود به كلى آن را ويران نمود و مصالح آن را فروخت .\r\n\r\nكاخ آئينه‌خانه\r\nدر نزديكى كاخ هفت‌دست كاخ ديگرى بوده كه آن را كاخ آئينه‌خانه ميناميده‌اند . اين كاخ نيز جلوخانى داشته كه سقف آن را دوازده ستون قطور چوبى نگاه ميداشته و از قطعات آئينه‌هاى تراش‌دار مزين بوده است .\r\nاين كاخ مجلل و زيبا را هم ظل السلطان مانند ساير كاخهاى متعدده كه هريك در حد خود شاهكارى بىنظير بوده ويران نموده و تزيينات و تابلوهاى ممتاز آن را بخارجيان فروخته است . اكنون از اين كاخ جز سنك‌هاى قواعد ستون‌ها چيزى بر جاى نمانده است .\r\nشاردن شرح مبسوطى در تعريف كاخ آئينه‌خانه نوشته است : او مينويسد كه تمام ديوارها و سطوح ستون‌هاى جلوخان از قطعات آئينه با نقشه‌هاى زيبائى تزيين شده و در ميان جلوخان آن مانند كاخ چهلستون حوضى است كه آب بوسيله دهان شيرهاى سنگى كه قواعد ستونها را تشكيل ميدهند در آن ميريزد . حوض ديگرى هم در تالار تخت كه در انتهاى جلوخان واقع است ديده مىشود . هزاره‌هاى ديوارها تمام از سنك مرمر پوشيده شده و ديوارها را با تابلوهاى نقاشى بسيار ممتازى تزيين نموده‌اند .\r\n\r\nپل خواجو\r\nدر فاصله كمى از قصر آئينه‌خانه پل بزرك بسيار باشكوه و خوش‌منظر ديگرى ديده مىشود و نظر باينكه سابقا دو محلهء خواجو و گبران در قرب اين پل واقع بوده به پل خواجو يا پل گبران معروف شده است .\r\nبطوريكه نقل ميكنند اين پل را شاه عباس دوم ساخته تا زردشتيان از پل اللّه‌ورديخان\r\n\r\n","description":"","footnote":"","page_name":" 958 ","page_number":990},
  {"content":"\r\n\r\nعبور ننمايند . چنين به نظر ميآيد كه اين شاه نسبت به پيروان زردشت نظر خوبى نداشته زيرا كه پس از ساختمان اين پل زردشتيانرا از محلهء خود بجاى ديگرى انتقال داد و محله قديمى آنها را خراب كرد و در جاى آن كاخ باعظمتى بنام سعادت‌آباد بنا نمود .\r\nطول پل خواجو بيش از 140 متر نيست زيرا كه در اين‌جا رودخانه از ميان دو صخره عبور مىكند و پايه‌هاى پل را بر روى اين صخره‌ها قرار داده‌اند . سلاطين صفوى از اين صخره‌ها استفاده كرده و سدى در آنجا ساخته بودند تا آب بالا آيد و باغهاى كاخ هفت‌دست را مشروب نمايد .\r\nاين پل داراى 2 چشمه يا طاق است . در روى اين پل يعنى در مركز آن چهار عمارت دو طبقهء شش‌ضلعى بسيار مجللى ديده مىشود كه سابقا بدنه ديوارهاى درونى آنها با تابلوهاى نقاشى ممتاز و كتيبه‌هاى خوش‌خط بسيار زيبا تزيين يافته و طلاى زيادى در آنها به كار رفته بوده است . سقف طاقهاى پل را نيز با كاشيهاى نفيسى آرايش داده بودند . متأسفانه اكنون از اين تزيينات و آرايش‌ها چيزى باقى نمانده و ديوارهاى درونى منظرهء حزن‌آورى پيدا كرده است .\r\nدر قسمت زيرين اين پل هم مانند پل اللّه‌ورديخان معبريست كه در مواقع كم آبى رودخانه ميتوان در زير پل گردش كرد و از يك انتها بانتهاى ديگر آن رفت .\r\nدر دوران عظمت و شكوه اصفهان لعبتان زيباروى حرم شاهى كه عاشق آزادى بودند به اين جا ميآمدند و در روى اين پل بىنظير كه شباهتى بگالرى معروف كاخ سلطنتى پاريس دارد بگردش ميپرداختند و از گالرى فوقانى آن‌كه از هرطرف باز است رودخانه و سواحل خرم و نشاطآور آن را تماشا ميكردند . اكنون اين پل مناظر زيبا و خوشنماى خود را از دست داده است ، در موقع بهار كه رودخانه طغيان دارد و آب از چند سكوى سنگى مانند آبشارى ريزش مىكند اصفهانيان روى اين پل ميآيند و بتماشاى ريزش آب ميپردازند .\r\n\r\n","description":"","footnote":"","page_name":" 959 ","page_number":991},
  {"content":"\r\n\r\n\r\nبناى قصبه جلفا\r\nقصبهء جلفا اكنون تقريبا متروك مانده و صفاى قديمى خود را از دست داده است . در محلات مركزى آن خرابه‌هاى حزن‌انگيز زيادى ديده مىشود .\r\nشاه عباس كبير نظر بسياست مخصوصى كه داشت در سال 1604 هزاران خانواده ارمنى را از جلفاى آذربايجان كوچ داد و بپايتخت خود آورد و در جنوب اصفهان جايداد و ابنيه زيادى براى سكونت آنها ساخت و براى خوش‌آمد آنان اين محل را جلفا ناميد .\r\nيكى از كوچه‌هاى جلفا و دربند آن\r\n\r\n","description":"","footnote":"","page_name":" 960 ","page_number":992},
  {"content":"\r\n\r\nشاه عباس در مدت حيات خود موجبات آسايش و خوشى افراد اين كلنى را فراهم نمود . حكومت آنها را بخودشان واگذارد يعنى يكى از افراد بالياقت آنها را بعنوان كلانتر مأمور حكومت و پرستارى آنها كرد . اين كلانتر در دربار شاهى احترام فوق العاده‌اى داشت . نظر باينكه ارمنيها بتجارت علاقه داشتند سرمايهء زيادى از خزانه خود به آنها داد تا مشغول كسب و تجارت شوند و موجبات آبادى و ترقى اصفهان را فراهم سازند و براى مسلمانان كه بمرور زمان به تنبلى و ركود خو گرفته بودند سرمشق واقع شوند و خلاصه آنكه اين شاه بزرك مادام الحيات از مهربانى و مساعدت و تشويق ارمنيان فروگذارى نميكرد و اگر يكى از آنها شكايتى داشت بشخصه رسيدگى مينمود و با عدل و انصاف بشكايتش خاتمه ميداد . ارمنيان نيز با اين اوضاع مساعد بفعاليت پرداختند و بسى زودتر از مدتى كه انتظار آن ميرفت موجبات ترقى اصفهان را فراهم نمودند و از راه تجارت ثروت زيادى بدست آوردند . جانشينان شاه عباس نيز تا مدتى بسرمشق او با ارمنيان خوش‌رفتارى مينمودند . متأسفانه در دوران سلطنت شاه سلطان حسين كه مرد ضعيف النفسى بود در سنوات 1694 تا 1722 وقايع ناگوارى در كشور ايران روى داد و اوضاع به كلى تغيير كرد و در نتيجه ارمنيان هم به مصيبت و بدبختى گرفتار شدند . عمال دولتى دست تعدى به طرف آنها دراز كردند و ملاها نيز بآزار و اذيت آنها پرداختند و علاوه بر اينكه دارائى آنها را بعناوين مختلف ميگرفتند در تحقير و آزار رساندن به آنها هم فروگذارى نميكردند . شاه سلطان حسين بنا بتقاضاى ملاها حكمى صادر كرد كه اگر مسلمانى يك نفر ارمنى را بكشد قاتل را نبايد مجازات كرد بلكه بايد او را مجبور كرد كه يك قرص نان بخانواده مقتول بدهد .\r\nخلاصه آنكه با اين پيش‌آمدها زندگى در اصفهان براى ارمنيان تحمل ناپذير شد . ملكم انگليسى داستان غريبى نقل مىكند . او مينويسد كه چون مسلمانان از ارمنيان انديشناك بودند كه مبادا شورشى بكنند با تدبير شرم‌آورى آنها را خلع سلاح\r\n\r\n","description":"","footnote":"","page_name":" 961 ","page_number":993},
  {"content":"\r\n\r\nنمودند يعنى شاه سلطانحسين بتحريك اطرافيان خود چند نفر متنفذين ارمنى را احضار كرد و به آنها گفت : من اعتمادى باطرافيان خود ندارم و ميخواهم ارمنيان را مستحفظ خود يك خانوادهء ارمنى در جلفا\r\nقرار دهم بنابراين لازم است تمام ارمنيانى كه داراى اسلحه هستند فردا با اسلحه خود بدربار حاضر شوند تا من عده‌اى را كه لازم ميدانم براى گارد مخصوص خود انتخاب نمايم ارمنيان هم بگفته او اعتماد كرده و به خيال اينكه بخت به آنها روى آورده و باميد آنكه روزگار بهترى نصيبشان خواهد شد از اين ابراز مهربانى و ملاطفت شاه تشكر كرده و روز بعد عده زيادى را با اسلحه بدربار فرستادند اما پس از ساعتى درباريان بامر شاه به بهانه پوچى همه را خلع سلاح كردند و با دست خالى بجلفا فرستادند .\r\nاين واقعه كمى قبل از ورود افغانها باصفهان بوقوع پيوست و پس از آنكه\r\n\r\n","description":"","footnote":"","page_name":" 962 ","page_number":994},
  {"content":"\r\n\r\nافغانها باصفهان وارد شدند ارمنيان از شاه تقاضاى اسلحه كردند تا از خود دفاع نمايند ولى شاه از دادن اسلحه امتناع كرد و چون افغانها بجلفا حمله‌ور شدند ارمنيان بدفاع پرداختند و در جنك اول فاتح گرديدند ولى افغانها از تاريكى شب استفاده نموده و در حصار جلفا رخنه‌اى ايجاد كردند و داخل قصبه شدند و بقتل و غارت ارمنيان پرداختند اين‌ها نيز نظر به نداشتن وسيله دفاع ناچار شدند كه با شرايط سنگين و ننگينى با افغانها صلح نمايند .\r\nمحمود افغان به آنها پيشنهاد كرد كه اگر ميخواهيد از قتل و غارت در امان باشيد بايد فورا 70000 تومان پول نقد با پنجاه نفر از بهترين دوشيزگان و زنان زيباروى نزد من بفرستيد تا قشون خود را از جلفا بيرون ببرم و با شما صلح كنم . ارمنيان هم از روى ناچارى شرايط او را پذيرفتند و وجه نقد را با زنان و دوشيزگان بقصر فرح‌آباد نزد محمود فرستادند . محمود چند نفر از دوشيزگان را براى خود انتخاب كرد و بقيه را بين سرداران خود تقسيم نمود .\r\nافغانهاى وحشى از فتح جلفا شجاعتى پيدا كرده و بر جسارت خود افزودند و به زودى تمام قصور و باغهاى بيدفاع خارج شهر را تصرف نمودند و شهر را از هرطرف محاصره كردند تا قحطى شديدى در آن بروز كرد و شاه سلطانحسين مجبور شد كه شخصا بقصر فرح‌آباد رفته و تاج سلطنت را بدست خود بمحمود افغان تقديم نمايد .\r\nدر زمان سلطنت نادر شاه هم ارمنيان گرفتار سختى و بدبختى شدند زيرا كه آنها را متهم بهمدستى با افغانها كرده بودند و بنابراين مسلمانان از آزار رسانيدن به آنها خوددارى نكردند و حتى آنها را از مراسم عبادت و رفتن بكليسا هم ممنوع نمودند .\r\n\r\nمهاجرت ارمنيان\r\nارمنيان جلفا در اثر ديدن ناملايمات و تعديات پس از مرگ نادر شاه تصميم بجلاى وطن گرفتند و در سال 1747 جمعى به\r\n\r\n","description":"","footnote":"","page_name":" 963 ","page_number":995},
  {"content":"\r\n\r\nقفقاز و بعضى به عربستان و عدهء كثيرى بهندوستان مهاجرت نمودند .\r\nيكى از سياحان فرانسوى كه در آغاز قرن هفدهم جلفاى اصفهانرا ديده مينويسد :\r\nنادر شاه 1747 - 1736\r\nاكنون بيش از 10000 نفر ارمنى در جلفا سكونت ندارد در صورتى كه شاردن در زمان توقف خود در اصفهان مينويسد كه جمعيت ارمنيان جلفا 30000 نفر است و 12 كليسا با 100 نفر كشيش دارند .\r\nدر سال 1645 پرريگوردى  ( PereRigourdy )  كه عضو مجمع ژزويت‌ها بوده بجلفا مسافرت نموده و يك مؤسسه مذهبى در آنجا تأسيس كرده است و پادشاه فرانسه و پاپ از اين كشيش حمايت ميكرده‌اند .\r\nدر سال 1803 جمعيت ارمنيان جلفا را پانصد خانوار برآورد كرده‌اند ، در همين\r\n\r\n","description":"","footnote":"","page_name":" 964 ","page_number":996},
  {"content":"\r\n\r\nتاريخ كشيشى از ارمنيان ساكن ايران سرشمارى كرده و مينويسد كه جمعيت آنها در تمام ايران 12383 نفر است در صورتى كه قبل از شورش افغانها شماره آنها به 75000 نفر ميرسيده است .\r\nاكنون كه ما در اصفهان هستيم جمعيت جلفا 2500 نفر است كه بيست درصد آن را هم ميسيون‌هاى فرانسوى و انگليسى و آمريكائى و كارمندان تلگراف هند و اروپائى و تجار اروپائى تشكيل داده‌اند . در ميان اين ميسيونها هم هميشه ضديت و نقار موجود است و هريك از آنها كوشش دارد كه اطفال ارمنى را بمدرسه خود جلب نمايد و در اين عمل با هم رقابت فوق العاده‌اى ميكنند .\r\nسياحى كه بجلفا وارد مىشود از مشاهدهء عده كم مردان سالم و پيرزنان و دوشيزگانى كه در آستانه در خانه‌ها نشسته و براى امرار معاش مشغول بافتن جوراب هستند بشدت متأثر ميگردد ، زنان ارمنى در فن طباخى هم مهارتى دارند .\r\nلباس مردان ارمنى بسيار ناجور است و نميتوان نمونهء كاملى از آن نمايش داد زيرا كه اقلا دو نفر ديده نميشود كه از حيث لباس يكسان باشند . مردان ارمنى بيشتر بباغبانى و شراب‌سازى اشتغال دارند زيرا كه مسلمانان با وجود نهى اكيد مذهبى مشروبات الكلى زيادى مصرف مينمايند .\r\n\r\nمنفور بودن ارمنيان\r\nارمنيان عموما در تمام شهرهاى ايران منفور و حقير هستند و معلوم نيست كه علت اين نفرت چيست . آيا بواسطه حس حسادت است يا راستى رفتار و صفات بد ارمنيان باعث آن شده است ؟ در هرصورت ما نميتوانيم در اين موضوع داخل شويم و باستدلال بپردازيم . آنچه مسلم شده و به تحقيق رسيده اين است كه اروپائيانى كه با ارمنيان در تماس بوده‌اند دل خوشى از آنها ندارند و آنها را متقلب و فريب‌دهنده ميپندارند .\r\nيكى از مؤلفين انگليسى موسوم به ساواژ لاندر  ( Savage Landor )  كتابى\r\n\r\n","description":"","footnote":"","page_name":" 965 ","page_number":997},
  {"content":"\r\n\r\nراجع به اوضاع ايران نوشته و در آن كتاب نسبت بارمنيان قضاوت غريبى كرده است . او مينويسد : « من بارمنيانى برخوردم كه صداقت آنها موجب تعجب من شد . . . »\r\nزن ارمنى در كنار گهواره\r\nاين نويسنده كلمه تعجب را بسيار بمورد استعمال نموده است زيرا كه اگر ارمنى از معاشرين خود چيزى ندزدد بسيار تعجب‌آور است .\r\n\r\n","description":"","footnote":"","page_name":" 966 ","page_number":998},
  {"content":"\r\n\r\nحياط و برج ناقوس كليساى جلفا - از آلبوم فلاندن و كوست 1841\r\n\r\n","description":"","footnote":"","page_name":" 967 ","page_number":999},
  {"content":"\r\n\r\nاصفهانيان بعلل عديده از ارمنيان متنفر ميباشند . دكتر ويلس  ( Wills )  راجع به اين تنفر چنين مينويسد : « اصفهانيان معتقدند كه ارمنيها مسبب معايب آنها شده‌اند زيرا كه آنها مشروبات الكلى را براى سكنه اصفهان فراهم ميسازند و آنها را مست كرده و عقل و شعورشان را زايل مينمايند و نيز ميگويند كه ارمنى به لباس كاذب تركان و اروپائيان درآمده و مدعى است كه از انگليسها اخلاق ياد گرفته است در صورتى كه پيوسته آنچه بتواند از انگليسها ميدزدد . مرد ارمنى نه احترامى بكشيشان خود دارد و نه از ميسيونرهاى اروپائى كه مجانا بآموزش و پرورش آنها پرداخته‌اند پيروى مىكند . علاوه بر اين ارمنى هميشه مانند آدم مستى است كه رفتار او از روى تعقل نيست و از مقام آدميت تنزل كرده و بمقام حيوانى رسيده است .\r\nهمين نويسنده راجع بصفات ناپسند ارمنيان داستان حيرت‌آورى نقل مىكند و مينويسد : يك روز عصر آشپز ارمنى من پس از اتمام كار روزانه نزد من آمد و گفت : « آقا شام شما را تهيه كرده‌ام خواهشمندم اگر امر ديگرى نداريد به من اجازهء مرخصى بدهيد تا بملاقات كشيش خود بروم و با هم چند پياله عرق بنوشيم و مست شويم و از دنيا بى خبر گرديم . »\r\n\r\nكليساى بزرك جلفا\r\nكليساى بزرك جلفا بناى آراسته و قشنگى است كه در زمان شاه عباس بزرك يعنى در موقع ورود اين كلنى باصفهان ساخته شده است . سقف عبادتگاه با طلا در زمينهء آبىرنك تزيين يافته و تقريبا 20 متر از سطح زمين ارتفاع دارد ، مشاهده اين نمازخانه خالى از تأثير نيست و يكى از بهترين نمونه‌هاى ابنيه مذهبى اروپائى است كه در مركز ايران ديده مىشود . محوطه داخلى آن به شكل مستطيل و به دو قسمت مربع تقسيم شده است . قسمت اول بمنزله رواق و قسمت دوم نمازخانه است كه در زير گنبد واقع شده و در انتهاى آن صفهء مدورى ديده مىشود .\r\nهزارهء ديوارها با كاشيهاى زمينه آبى پوشيده شده است كه در روى آنها برك خرما\r\n\r\n","description":"","footnote":"","page_name":" 968 ","page_number":1000},
  {"content":"\r\n\r\nو گلها را با رنگهاى گوناگون نمايش داده‌اند .\r\nدر بالاى اين هزاره در تمام ديوارها تا جائى كه سقف گنبد شروع مىشود نقاشيهاى مطلوبى در زمينهء طلائىرنك ديده مىشود كه تماشاى آنها خالى از تأثير نيست .\r\nمحراب بزرك كليساى ارامنه در جلفا\r\nبطوريكه شاردن مينويسد اين نقاشىها با دست يك تاجر ارمنى آوديس نام\r\n\r\n","description":"","footnote":"","page_name":" 969 ","page_number":1001},
  {"content":"\r\n\r\nكه مدتها در ايتاليا اقامت داشته و در فن نقاشى ماهر بوده صورت گرفته است و موجب افزايش كينه مسلمانان نسبت بارمنيان شده است زيرا كه نمايش صورت آدم در مذهب اسلام ممنوع است .\r\nقسمتى از نمازخانهء كليساى جلفا\r\n\r\n","description":"","footnote":"","page_name":" 970 ","page_number":1002},
  {"content":"\r\n\r\nبيشتر اين تزيينات مربوط به وقايع مذهبى است و صحنه‌هاى حزن‌انگيز شهادت اشخاص مقدس را نمايش ميدهد . نقاش زبردست چنان جزئيات اين وقايع را بادقت مجسم نموده كه در بيننده خالى از تأثير نيست .\r\nدر بالاى در ورودى و در طرفين آن تابلوهاى بزرگيست كه وقايع قيامت و برج كبوتران و قبرستان ارمنيان نقاشى ژول لورنس\r\n\r\n","description":"","footnote":"","page_name":" 971 ","page_number":1003},
  {"content":"\r\n\r\nانواع زجرها و شكنجه‌هائى كه گناهكاران محكوم بايد تحمل نمايند در آن مجسم شده است .\r\nدر انتهاى محوطهء دوم صحنهء عبادتگاه است كه با كاشيهاى نفيس درخشانى تزيين يافته و يك فرش بسيار ممتاز گرانبها هم در روى ميز مقدس افتاده است و بطور كلى هم‌آهنگى كاملى در اين بنا موجود است .\r\n\r\nمراسم عبادت و قبرستان ارمنيان\r\nكشيشان مراسم عبادت را با زبان ارمنى قديم انجام ميدهند اغلب مستمعين معنى عباراتى را كه كشيش به زبان ميآورد نميفهمند .\r\nقبرستان وسيع آنها در دامنهء كوه صفه واقع شده است در آنجا سنگهاى قبر مستطيلى ديده مىشود كه با خط ارمنى نام و كارهاى نيك شخص مدفون در روى آنها با صليبى حك شده است . در سر سنك هم گلدان يا حفره‌ايست كه در آن گل ميگذارند ،\r\nدر ميان اين قبور قبريست كه ميگويند متعلق به رودلف استادلر  Rodolphe Stadler  است . مدفون نامبرده ساعت‌سازى از اهالى سوئيس بوده كه شاه صفى اول او را استخدام كرده و بايران آورده است . اين شخص مدت زمانى در دربار شاهى اقامت داشته و طرف توجه بوده است اما در سال 1637 در اثر امتناع از قبول مذهب اسلام به حكم شاه بقتل رسيد . ارمنيان او را شخص مقدسى دانسته و جسد او را با احترام در قبرستان خود دفن كرده‌اند .\r\nدر جلفا تقريبا 60 خانوادهء ارمنى كاتوليك ساكن است كه بوسيله كشيشى موسوم به پر پاسكال آراكليان اداره مىشود .\r\n\r\nخرس‌باز در ميدان شاه\r\n13 اكتبر - امروز در ميدان شاه نزديك بازار بزرك خرس‌بازى را ديديم كه صحنه نمايشى تشكيل داده و جمع كثيرى را بدور خود جمع كرده بود . خرس بدبخت به پشت در روى خاك ميغلطيد و حركاتى را كه صاحبش بضرب چوب به او آموخته بود انجام ميداد . خرس‌باز علاوه بر نمايش بازيهاى خرس\r\n\r\n","description":"","footnote":"","page_name":" 972 ","page_number":1004},
  {"content":"\r\n\r\nداستان‌سرائى هم ميكرد . آهنك صدايش گاهى ملايم و گاهى بسيار بلند بود و پيوسته از مردم در راستى گفتار دروغ خود تصديق ميخواست ، ما از كنار اين جمعيت با زحمت راه عبورى پيدا كرده و داخل بازار شديم اما جمعيت زيادى براى تماشا بدنبال ما افتاد و ما را ناراحت كرد بطوريكه براى استخلاص از اين اسكورت بزرك ما مجبور شديم به داخل دكانها برويم و مدتى وقت خود را تلف نمائيم تا اين جمعيت پراكنده شود ولى اين ولگردان بيكار از تماشاى ما دست نميكشيدند و همين كه از دكان خارج ميشديم دوباره دنبال ما ميافتادند .\r\n\r\nتماشاى خرابكارى هاى ظل السلطان\r\nدر مراجعت از بازار بتماشاى خرابه‌هائى كه با دست ظل السلطان صورت گرفته بود رفتيم . در پشت سردر عالىقاپو محوطهء وسيعى را ديديم كه پر از تپه‌هاى خاك و ديوارهاى نيمه‌خراب بود و جابجا در آنها نقاشيهاى ويرانهء ضمائم كاخ حكومتى در اصفهان - گنبد مسجد شاه در عقب عكس ديده مىشود\r\nجالب‌توجهى ديده ميشد . در جائى ميدان جنگى نمايش داده شده بود كه سواران جمعى را با تيركمان كشته و به خاك انداخته بودند . در جاى ديگر نقاشيهائى را مشاهده كرديم كه در زمان شاه عباس كبير ترسيم شده بود . در اين‌جا طوطيان زياد و مرغ انجير خوار و انواع طيور خوش پروبال ديده ميشد كه در ميان تزيينات بسيار قشنك مشغول تفريح و بازى بودند . مرور زمان به اين تزيينات رنك مطلوب و هم‌آهنگى جالب‌توجهى داده است .\r\n\r\n","description":"","footnote":"","page_name":" 973 ","page_number":1005},
  {"content":"\r\n\r\nدر يكى از ديوارهاى كاخ ويرانى نقاشيهائى به طرز اروپا نمايان بود كه اشخاص لباسهائى بمد قرن شانزدهم پوشيده و گل لاله‌اى در دست داشتند . اين صحنه تجار كشور هلند را نمايش ميداد .\r\nاز وضع اين خرابه‌ها خوب معلوم مىشود كه تمام اين كاخهاى عالى و ممتاز در هنگام خشم و غضب ظل السلطان و فقط به قصد يك عمل وحشيانه سرنگون شده است و اين شاهزاده كه مبادرت بچنين عمل شرم‌آورى نموده مخصوصا خواسته است افتخارات سلاطين سلف و امتيازات اين پايتخت قديمى را عمدا از ميان ببرد .\r\n\r\nتجار و دلالها\r\n14 اكتبر - امروز اوقات بامداد ما بالتمام صرف پذيرائى تجار و دلالان آنتيك‌فروش مسلمان و يهودى و ارمنى شد يكنفر يهودى جوان كه كمى فرانسه ميدانست نسبت بما خشونتى بروز داد و من مجبور شدم كه او را با لگدى از خانه بيرون اندازم .\r\n\r\nيكى از كاخهاى ويران شاه عباس\r\nپس از صرف ناهار باتفاق راهنمائى باز بتماشاى كاخ ويرانى رفتيم در اينجا كاخ مجللى بوده كه سه ربع آن را ظل السلطان ويران كرده است ، مدتى در ميان خرابه‌هاى ويران سرگردان مانديم تا راه عبورى پيدا كنيم و چون راه عبورى نبود ناچار بالاى ديوار خرابه‌اى رفته و به طرف ديگر فرود آمديم و بحياط كوچكى وارد شديم كه چند درخت چنار و مخزن آبى داشت و بعد بحياط بزرگترى داخل شديم كه درگاه‌ها و طاقچه‌هائى در آن باقى مانده و بالاى آنها با كاشيهاى مربع تزيين يافته بود و در حياط هم چهار باغچه پر از علف هرزه ديده ميشد . در وسط اين حياط حوضى به شكل چهار برك باقى مانده كه ديوارهء آن با سنك مرمر بسيار قيمتى ساخته شده است در انتهاى حياط هم يك عمارت سه اطاقى ديده ميشد .\r\nنقشهء اصلى اين كاخ به شكل صليب يونانى بوده و به پنج دستگاه عمارت تقسيم ميشده كه سه تاى آنها در محور صليب واقع شده و دو تاى ديگر بازوهاى آن را\r\n\r\n","description":"","footnote":"","page_name":" 974 ","page_number":1006},
  {"content":"\r\n\r\nتزيينات سقف مقوسى كه دو گنبد سالن پذيرائى كاخ حكومتى اصفهان را از هم جدا مىكند\r\nتشكيل ميداده است . زير قسمت‌هاى مختلف گنبد مانندى كه باقى مانده با مادهء مرمر نمائى در نهايت ظرافت به شكل لانه زنبوران مقرنس‌كارى شده است ، سطح اين لانه‌ها بعضى مربع و بعضى مدور است . هريك از اين گنبدها بوسيله طاق قوس مانندى كه داراى\r\n\r\n","description":"","footnote":"","page_name":" 975 ","page_number":1007},
  {"content":"\r\n\r\nزينت‌هاى برجسته‌ايست از گنبد مجاور جدا شده است . در مركز اين طاق قوس مانند تصاوير ممتازى در قابهاى قشنك خوش‌نمائى ديده مىشود و قابها هم در زمينه‌اى كه باسلوب عربى نقاشى شده جاى گرفته است .\r\nارتفاع ديوارها به 5 / 3 متر ميرسد و هريك داراى طاقنماى كوچكى است كه با مقرنس‌كارى تزيين يافته است افسوس كه اكنون روى اين تزيينات را با گچ پوشانده‌اند و از روى قسمتى از آن‌كه در مجاورت سالون شاه‌نشين باقى مانده ميتوان دريافت كه تمام آنها مانند اين قسمت تزييناتى مركب از شاخ و برك و گل داشته است .\r\nتالار شاه‌نشين در ارتفاع 3 تا 4 متر داراى لژهاى مزينى است كه در موقع عظمت اين پايتخت قديمى نوازندگان و خوانندگان در آنها مخفى ميشده و در موارد لازم باشارهء تزيينات يكى از سقفهاى سالن بزرك كاخ حكومتى اصفهان\r\n\r\n","description":"","footnote":"","page_name":" 976 ","page_number":1008},
  {"content":"\r\n\r\nشاه يك دفعه اركستر خود را شروع ميكرده و موجبات تفريح و سرور مدعوين را در اين مكان نشاطانگيز فراهم مينموده‌اند . ما توانستيم عكسى از يكى از اين لژهاى كوچك برداريم .\r\nتزيينات و گچ‌بريهاى يكى از ديوارهاى كاخ حكومتى اصفهان\r\nدر پهلوى اين تالار بزرك اطاقى است با ابعاد كم كه شباهت باطاق پذيرائى زنان دارد و نسبت بساير اطاقها كمتر آسيب ديده است .\r\nدر تالار بزرك در ديوارى كه مقابل مدخل است براى تزيين سه طاقنما ايجاد كرده‌اند كه بزرگترين آنها در وسط و دو تاى ديگر در جنبين آن واقع شده است ، در\r\n\r\n","description":"","footnote":"","page_name":" 977 ","page_number":1009},
  {"content":"\r\n\r\nزمينه ديوارها نقاشيهائى از شاخ و برك و گلهاى برجسته ديده مىشود كه با نقره و كمى طلا تزيين يافته و نظم و ترتيب مطلوبى ندارند .\r\nدر داخل طاقنماها درختانى نمايش داده شده كه پر از گل و ميوه است . نقاشى آنها از روى دقت صورت گرفته و نقاش زبردست توانسته است با وجود درهم‌ريختگى تزيينات ، هم‌آهنگى پسنديده‌اى ايجاد نمايد و يكنواختى آنها را از بين ببرد تا چشم بيننده از تماشاى آنها خسته نشود .\r\nدر بيرون تالار در بالاى سه درگاه ورودى سردرهاى مزينى با كاشيهاى قشنك الوان وجود داشته كه تا چندى قبل هم از دستبرد محفوظ مانده ولى بعدها اين تزيينات را يكپارچه از جاى درآورده و باروپا فرستاده‌اند اكنون هم دو قطعه مستطيل كاشيكارى بسيار زيبائى در بالاى سردرها باقى مانده و نگهبان كاخ كه من عكسى از او برداشتم با كمال بىشرمى و وقاحت به من پيشنهاد كرد كه من ميتوانم آنها را از جاى درآورده در مقابل يكصد تومان انعام به منزل شما بياورم و بشما تقديم كنم .\r\nبدبختانه ما اروپائيان هنوز هم عادات قديمى خود را از دست نداده و با ديده احترام به دارائى كسانى كه از ما پذيرائى ميكنند مينگريم و همان‌طور كه اگر بخانه‌اى دعوت شويم ننك ميدانيم كه از منزل ميزبان خود چيزى همراه بياوريم در اينجا هم نجابت و شرافت ما مانع است كه بچنين اعمال ننك‌آورى مبادرت نمائيم و به همين جهت بود كه از پذيرفتن پيشنهاد اين مرد عارى از شرافت خوددارى كرديم و او را از آوردن دو كتيبه گرانبها كه اتفاقا از غارتگرى ظل السلطان مصون مانده بود در مقابل مبلغ ناچيزى منع كرديم .\r\nخلاصه از حياط اين كاخ خارج شده و وارد باغ كاخ چهل‌ستون شديم كه در زمين آن ارزن كاشته بودند و اين مزرعه كه تازه ايجاد شده بود محصول بسيار خوبى ببار آورده بود ، علت خوبى محصول هم اين بود كه در زمينى بذر افشانده شده كه خاك آن از انهدام\r\n\r\n","description":"","footnote":"","page_name":" 978 ","page_number":1010},
  {"content":"\r\n\r\nكاخهاى قديمى فراهم شده است و مرك اين ابنيه باشكوه موجب حيات و سرسبزى و نيرومندى محصول باغ گرديده است .\r\nقسمتى از سقف مركزى و گوشه‌اى از سالن كاخ حكومتى اصفهان\r\n\r\n","description":"","footnote":"","page_name":" 979 ","page_number":1011},
  {"content":"\r\n\r\nدر جلوخان چوبى كاخ چهلستون حصير بزرك لوله‌شده‌اى افتاده بود . اين حصير بجاى فرش انجمن اصفهان به كار ميرود كه در هنگام انعقاد جلسه مشورت اعضاء انجمن قسمتى از گچ‌برى ديوارهاى كاخ حكومتى اصفهان\r\n\r\n","description":"","footnote":"","page_name":" 980 ","page_number":1012},
  {"content":"\r\n\r\nبر روى آن جلوس مينمايند . چقدر خوب است كه نمايندگان پارلمان ما هم بانجمن شوراى اصفهان تأسى كرده و در هنگام انعقاد جلسات رسمى از چنين فرشى استفاده نمايند زيرا كه اولا با تنبلى كه خوى نمايندگان است مساعد مىباشد و ثانيا در موقع گستردن آن صداى گوش‌خراش مرتب كردن ميز و نيمكت‌ها شنيده نميشود .\r\n\r\nنقاشيهاى زمان شاه عباس كبير\r\n15 اكتبر - امروز حاج يعقوب خان پيشكار سردار حاج على قليخان نزد ما آمد و بما پيشنهاد كرد كه با هم برويم و پاره‌اى از جاهاى قابل‌ملاحظه را تماشا كنيم . از اظهار ملاطفت او ممنون شديم و بدنبال او حركت كرديم ابتدا از ميدان شاه عبور كرده وارد معبر مسقفى شديم كه اكنون تقريبا غيرمسكون است . بعد رسيديم بچهارراهى كه مسقف بود و در ديوارهاى آن نقاشيهائى ديده ميشد يكى از اين نقاشيها شاه عباس كبير را در حالى كه از پهلوانان خود احاطه شده است نمايش پهلوانان ايرانى\r\n\r\n","description":"","footnote":"","page_name":" 981 ","page_number":1013},
  {"content":"\r\n\r\nميداد ، اين پهلوانان در زمان قديم در همين محله ساكن بوده‌اند . بعد در ميان بازارهاى مسقفى كه كم‌وبيش خراب شده‌اند به راه خود ادامه داده و بخيابان عريض و طويلى وارد شديم كه قرينه خيابان چهارباغ است . متأسفانه اكنون اين خيابان از راه جلفا خرابتر و حزن‌انگيزتر شده است زيرا همان دستى كه چنارهاى صدساله را غارت كرده يعنى دست ظل السلطان بطورى درختان اين خيابان را از بين برده كه اكنون يك شاخه سبز هم در آن پيدا نميشود و مانند بيابان بىآبى است كه از حرارت آفتاب سوخته باشد .\r\nاين خيابان به پل زيباى خواجو منتهى ميگردد كه سابقا كاخ آئينه‌خانه در نزديكى آن واقع بوده و امروز اثرى از آن برجاى نمانده است .\r\n\r\nمسجد على\r\nدر مراجعت بتماشاى مسجدى پرداختيم كه هزارهء ديوارهاى آن با سنك يشم تزيين يافته بود . در جنب جلوخان اين مسجد سقاخانه‌ايست كه دور آن نردهء چوبى شبيه به مشربيهاى مصرى كشيده شده است .\r\nپس از تماشاى اين مسجد از حاج يعقوب خان خواهش كرديم مسجد ديگرى را كه تعريف آن را شنيده بوديم و در يكى از محلات دوردست اصفهان واقع است بما نشان بدهد . حاجى بدبخت با اينكه زياد خسته شده بود تقاضاى ما را پذيرفت و راه سنگلاخى را در پيش گرفت و ما هم بدنبال او ميرفتيم ولى حاجى بيچاره از شدت خستگى گاهى بر روى سكوى در خانه‌ها مينشست تا نفسى تازه كند و ما هم مجبور ميشديم كه چند لحظه توقف نمائيم .\r\n\r\nبازارهاى محلات خارج شهر\r\nدر اثناى راه ببازارهاى خرابه‌اى برميخورديم كه چند دكان فقيرانه در آنها ديده ميشد . دكان‌داران با پول سياه مسى معامله ميكردند و مثل اين بود كه در اين محلات پول نقره وجود ندارد .\r\nدر اين بازارها آدم و الاغ زيادى در رفت‌وآمد بودند و از اجتماع آنها بوى بد\r\n\r\n","description":"","footnote":"","page_name":" 982 ","page_number":1014},
  {"content":"\r\n\r\nزننده‌اى بمشام ما ميرسيد . كسانى كه در خاورزمين مسافرت كرده‌اند همه در اجتماعات چنين بوئى را استشمام كرده و يادگار آن در خاطرشان باقى مانده است .\r\nقسمتى از كاشيكاريهاى مسجد على\r\nپس از مدتى بميدانى رسيديم كه در آن خربوزه‌هاى رسيده زيادى با رنك طلائى ريخته بودند و شامهء ما از عطر مطلوب آنها كمى راحت شد . در ميان اين خرمنهاى خربوزه سبدهاى پر از انار هم ديده ميشد كه شيرهء آنها جريان پيدا كرده و بوى خوشى داشت .\r\nدر اين ميدان مردى را ديديم كه صفحات تصاوير چاپ شده‌اى را ميفروخت .\r\n\r\n","description":"","footnote":"","page_name":" 983 ","page_number":1015},
  {"content":"\r\n\r\nبچه‌ها اين كاغذها را ميخريدند تا ديوارهاى گلى كلبه‌هاى خود را با آنها زينت نمايند .\r\nخلاصه وارد كوچه تنگى شديم و گنبد قشنگى را از دور ديديم و خوشوقت شديم كه به مقصد نزديك شده‌ايم . اين‌جا محوطه‌اى بود كه چندين در داشت و در جلوى درها زنجير كشيده بودند تا اشخاص كافر ، مانند ما سگهاى عيسوى نتوانند در آن داخل شوند . متأسفانه اينجا آن مسجدى نبود كه ما قصد ديدن آن را داشتيم و معلوم گوشه‌اى از سالن كاخ حكومتى اصفهان\r\n\r\n","description":"","footnote":"","page_name":" 984 ","page_number":1016},
  {"content":"\r\n\r\nشد كه اشتباه كرده‌ايم و زحمت بيهوده‌اى به خود داده‌ايم بنابراين با سرعت مراجعت كرديم تا بتوانيم قبل از تاريك شدن هوا به منزل برسيم ، در ضمن راه‌پيمائى نظرى هم بدكان هاى بقالى و عطارى ميانداختيم . در موقع عبور از مقابل دكانهاى عطارى بوى تندى از فلفل و دارچين و غيره بمشام ما ميرسيد ولى اين بو چندان اهميتى نداشت و مانند دود ترياك كه سم مهلك است و در خاور زياد مصرف مىشود بما آزار نميرسانيد .\r\nدر راه به چند نفر فرش‌فروش برخورديم كه فرش‌هاى نو ميفروختند . چون از آنها سراغ فرشهاى كهنه و مستعمل را گرفتيم در كمال صراحت بما پاسخ دادند كه مدتى است چنين فرشهائى در شهر و نواحى اطراف آن يافت نميشود و اتفاقا راست ميگفتند زيرا كه فرش‌هاى كهنه را ارمنيها و يهوديان خريده و باروپا فرستاده‌اند .\r\nدر اين محلات مردم روى خوشى بما نشان نميدادند و مثل اين بود كه از ملاقات ما كراهت دارند و مانند دلالانى كه به منزل ما ميآيند و مهر و ملاطفتى نسبت بما بروز ميدهند نيستند .\r\nخلاصه ما ديگر وقت گردش نداريم زيرا كه فردا عازم خاك بختيارى هستيم و مجبوريم با سرعت بارهاى خود را ببنديم و اشياء خوب يا بدى را كه در اين شهر خريدارى كرده‌ايم در صندوقهاى جاى دهيم .\r\n\r\nدعوت بشام در قونسولخانه روس\r\nعلاوه بر اين كارهاى لازم ، شب را هم بايد بقونسولخانه روس برويم . شاهزاده آبىجا ما را بشام دعوت كرده است . پس از رفتن بقونسولخانه بسيار خوشوقت شديم كه پس از مدتى در يك منزل اروپائى وارد و با خانمهاى زيبا و دلرباى باخترى آشنا شده و صحبت ميكنيم و در اطراف ميز به طرز اروپائى شام صرف مينمائيم ، ما نميتوانيم از اين منزل مهمان‌نواز دل بركنيم زيرا كه فوق‌العاده بما خوش گذشته است ولى ناچاريم به منزل برگرديم و به تهيه مسافرت بپردازيم .\r\n\r\n","description":"","footnote":"","page_name":" 985 ","page_number":1017},
  {"content":"\r\n\r\n\r\nفصل سيزدهم از اصفهان به جونقون\r\nمسافرت به طرف بختيارى - نجف‌آباد - باب و مذهب او - قتل باب - مرام باب - طرز حكومت - عزيمت از نجف‌آباد - حاجىآباد - برجهاى كبوتران - لباس روستائيان - ميسن‌آباد - پل زاينده‌رود در دهكدهء سامان - ورود بسامان - ملاقات با كدخدا - عزيمت از سامان - ترياكيان - چاله شتر - منزل خدا رحم خان - تماشاى كاخ - عزيمت از چاله شتر - دهكدهء شوركچيان - افكار فتح اللّه خان - قصر شوركچيان - به طرف جونقون - ورود بجونقون - پذيرائى سالار .\r\n16 اكتبر - سحرگاهان از صداى طبل و نقاره بيدار شديم زيرا كه ماه رمضان است و مسلمانان بايد قبل از دميدن سفيدهء بامداد از خواب بيدار شده و غذائى بخورند تا بتوانند با گرسنگى روز بعد مقاومت نمايند ما نيز موقع را مغتنم شمرده از تختخواب پائين آمديم و به بستن لوازم سفر مشغول شديم .\r\n\r\nمسافرت به طرف بختيارى\r\nدر ساعت ده و ربع وسايل نقليه كه چند روز پيش كرايه كرده بوديم رسيد و حمالان بارهاى ما را در آنها جاى دادند و ما حركت كرديم . مدتى در ميان ديوارهاى گلى باغهاى خارج شهر راه پيموديم و چون از شهر خارج شديم مختصر توقفى نموديم تا سواران بختيارى كه بديدن دوستان و آشنايان خود رفته بودند بيايند و بما ملحق شوند . پس از ورود آنها حركت كرديم و از دامنه كوهى كه\r\n\r\n","description":"","footnote":"","page_name":" 986 ","page_number":1018},
  {"content":"\r\n\r\nبكوه گبران موسوم است عبور نموديم . در اين كوه جابجا صخره‌هاى قرمزى ديده مىشود كه رنك آنها مانند رنك خون است و مثل اين است كه ميخواهند آثار جنگهاى خونين و حوادث هولناكى را كه مكرر در اين نواحى بوقوع پيوسته بما نشان دهند .\r\nدر اين‌جا مزارع خرم و پرمحصولى ديده مىشود كه كرانهء آن پيدا نيست و نهرهاى پرآبى در كنار راه جارى است و رويهم‌رفته مناظر بسيار مطلوب و نشاطانگيزى را در اطراف خود مىبينيم . ناگهان جاده در كنار مسيل خطرناكى افتاد ، اسبان هم سركشى ميكنند و مسافرين را به زحمت مىاندازند . در ميان راه حفرهء بزرك پر از آبى بود و راننده با كوشش زياد وسيلهء نقليه را از آن عبور داد .\r\nدر اين راه پيوسته بمزارع و نهرهاى پرآبى برميخوريم . زارعين در زمين‌هاى خالى از محصول با گاوان مشغول شخم زدن هستند و زمين را براى بذرافشانى آماده مينمايند .\r\nدر طرفين راه درختان بادام و بيد و نارون سربرافراشته و ما در خيابان قشنك باصفائى طى مسافت ميكنيم . چنين مينمايد كه ما در خيابانهاى پارك بسيار وسيعى در انتظار رسيدن بكاخ عالى مالك آن گردش‌كنان پيش ميرويم ولى بجاى رسيدن بكاخ عالى بدهكده‌هائى برميخوريم كه همه آباد و ساكنين آنها هم بر خلاف دهكده هائى كه تاكنون ديده‌ايم بانشاط ميباشند در جلو دكانهائى كه شاخ‌وبرك درختان كهن‌سال بر آنها سايه انداخته ، بهترين ميوه‌ها را خرمن كرده‌اند مخصوصا خربوزه هاى طلائىرنك و انارهاى دهان‌باز كه مانند حقه ياقوت نظر عابرين را به طرف خود جلب ميكنند .\r\n\r\nنجف‌آباد\r\nقدرى بعد بقصبهء نجف‌آباد رسيديم كه قصبهء آباد و پرجمعيت و مركز بابيهاى اصفهان است .\r\nدر اينجا آسمان بتدريج از ابر پوشيده شد و هوا تاريك گرديد و باران هم شروع\r\n\r\n","description":"","footnote":"","page_name":" 987 ","page_number":1019},
  {"content":"\r\n\r\nبريزش كرد و ما به خيال افتاديم كه اگر در اين مسافرت اوضاع جوى به همين نحو ادامه داشته باشد گرفتار زحمت و سختى خواهيم شد .\r\nخلاصه راننده در مقابل كاروانسرائى توقف كرد تا اسبان نفسى تازه كنند ما نيز ببالاخانه‌اى كه در روى سردر كاروانسرا بود رفتيم تا مختصر استراحتى بكنيم .\r\n\r\nباب و مذهب او\r\nچون در قصبهء نجف‌آباد پيروان باب زياد هستند بى مناسبت نميدانم كه مختصرى از اصول و دستورهاى اين مذهب جديد را بقلم آورم . ميرزا على محمد مؤسس اين مذهب در شهر شيراز متولد گرديد و در سال 1843 در حالى كه 19 ساله بود شروع بتبليغات تازه‌اى نمود . او در آغاز جوانى عشق و علاقه زيادى نسبت بافكار مذهبى نشان ميداد و در همان اوان از شيراز به قصد زيارت مكه عزيمت نمود ولى چون به آن شهر مقدس رسيد و مراسم زيارت را بجاى آورد بجاى اينكه علاقه و ارتباطش بمذهب اسلام محكمتر گردد برعكس از آن دورى اختيار نمود و به اين فكر افتاد كه درصدد اصلاح قوانين و دستورهاى اسلامى برآيد .\r\nپس از بازگشت از زيارت در شيراز بنشر افكار تازهء خود پرداخت و اعلان كرد كه من « باب » هستم يعنى درى كه فقط بوسيله آن ميتوان بشناسائى خداى يگانه پى برد و جمع كثيرى پيرو او شدند . در سال 1845 يكى از پيروانش موسوم بملا حسين بشرويه كه بمنزلهء بازوى راست او بود بتبليغ افكار او همت گماشت و به مسلمانان اعلان كرد كه باب امام دوازدهم است و از طرف خدا آمده تا وحدت و يگانگى در ميان فرق مختلفه يهود و نصارا و مسلمانان بوجود آورد .\r\nملا حسين از طرف باب مأموريت داشت كه بسفارت نزد شاه برود و او را دعوت نمايد كه در رأس اين نهضت جديد مذهبى قرار گيرد و به او وعده دهد كه بدون دخالت در امور سلطنتى با تمام نيروى معنوى خود پشتيبان او خواهد شد . ولى ملاها كه مراقب\r\n\r\n","description":"","footnote":"","page_name":" 988 ","page_number":1020},
  {"content":"\r\n\r\nاعمال باب بودند بر ضد او قيام نمودند و شاه را وادار كردند كه از پيشرفت اين مذهب جلوگيرى نمايد .\r\nملا حسين پس از ورود بتهران نزد شاه رفت و سفارت خود را انجام داد اما شاه بجاى اينكه روى خوش به او نشان بدهد به او گفت : اگر علاقه‌اى بحيات خوددارى بايد هرچه زودتر پايتخت را ترك كنى .\r\nخلاصه فرستادهء باب اجبارا از تهران خارج شد و چون بيش از پيش شيفتهء پيشرفت اين مذهب جديد بود راه خراسان را در پيش گرفت و در آن ايالت موفقيتى بدست آورد و جمعى را پيرو اين آئين جديد نمود .\r\nعلاوه بر ملا حسين كه در ايالت شمال شرقى ايران سرگرم تبليغ بود دو مبلغ ديگر هم در ايالات غربى و شمالى اين كشور مشغول تبليغات بودند .\r\nيكى از آنها زنى بود موسوم به زرين تاج و ملقب بقرة العين كه در علوم اسلامى تبحر و شهرت زيادى داشت و خود را از حيث مقام از همهء روحانيان بالاتر ميدانست و ميگفت من « قبله » هستم .\r\nديگرى ملا محمد على بارفروشى بود كه چندى بعد در رأس مدافعين مذهب جديد قرار گرفت .\r\nاين مبلغين بپيشرفت‌هاى قابل‌ملاحظه‌اى نائل گرديدند و اشخاص زيادى را بآئين خود دعوت نمودند و آنها را براى جنگى كه بعدها ميبايستى بوقوع پيوندد آماده كردند .\r\nاز طرفى هم چون روحانيان احساس كردند كه در معرض تهديد واقع شده‌اند درصدد برآمدند كه از اقدامات و پيشرفت با بيان جدا جلوگيرى نمايند بنا بر اين مبارزه شروع شد و بابيان با كمال شجاعت بدفاع پرداختند و در اين جنگها مخصوصا در مازندران كه عدهء آنها زياد بود جمع كثيرى از طرفين كشته شد .\r\n\r\n","description":"","footnote":"","page_name":" 989 ","page_number":1021},
  {"content":"\r\n\r\nصدراعظم وقت براى جلوگيرى از اين وقايع موحش به اين فكر افتاد كه مؤسس اين مذهب يعنى شخص باب را دستگير كرده و در قلعه چهريق محبوس نمايد و بعد هم او را از ميان بردارد و به اين غائله خاتمه دهد .\r\nسيدى در حال كشيدن قليان\r\n\r\nقتل باب\r\nدر سال 1850 باب را با دو نفر از پيروانش از چهريق به تبريز آوردند يكى از اين دو نفر بانكار او پرداخت و جان بدر برد ولى ديگرى بانكار تن در نداد بنابراين او را با باب بوسيله طناب در پهلوى هم بديوارى آويختند و بفوجى از سربازان ارمنى فرمان دادند تا آنها را تيرباران كنند . پس از شليك\r\n\r\n","description":"","footnote":"","page_name":" 990 ","page_number":1022},
  {"content":"\r\n\r\nمشاهده كردند كه باب ناپديد گرديده و فقط تابع او كشته شده است . بعد معلوم شد كه گلوله بطناب خورده و باب از شدت وحشت و پريشانحالى بيكى از اطاق‌هاى قراولخانه رفته و بدست سربازان كشته شده است .\r\nاگر در اين موقع نيروى فكر خود را از دست نداده بود و بجاى پنهان شدن به طرف جمعيت تماشاچى ميرفت مسلما اهالى تبريز بهواخواهى او قيام ميكردند و شورشى توليد ميشد كه بزيان سلسلهء قاجار منتهى ميگرديد .\r\nعجب اين است كه مرك باب بر خلاف تصور صدراعظم موجب تخفيف اين نهضت نگرديد بلكه برعكس سبب پيشرفت آن شد و بابيان بلافاصله جانشينى براى باب معين كردند و او ميرزا يحيى پسر ميرزا بزرك نورى وزير حاكم تهران بود كه با لقب حضرت ازل باداره كردن آنها مشغول شد .\r\nدر سال 1852 كه عدهء زيادى از بابيان را در تهران بقتل رسانيدند باب دوم از ايران ببغداد رفت و عده كثيرى از مريدان او نيز از ايران مهاجرت نموده به او ملحق شدند .\r\nبرادر او ميرزا حسينعلى ملقب به بهاء كه از مادر با او جدا بود نيز ببغداد رفت و در آنجا سمت نيابت و پيشكارى برادر كوچكتر خود را داشت . پس از ده سال اقامت در شهر بغداد دولت عثمانى آنها را باسلامبول برد و بعد بادرنه منتقل نمود .\r\nدر هنگام اقامت در ادرنه بهاء در سال 1866 از پيروى حضرت ازل دست كشيد و ادعا كرد كه من « من يظهره اللّه موعود باب اول هستم » ، مشاجرات و مباحثاتى ميان اين دو برادر و هواخواهان آنها توليد شد و كار بمبارزه كشيد بنابراين دولت عثمانى بهاء اللّه را بعكا و ازل را بجزيره قبرس منتقل نمود و آنها را از هم جدا كرد .\r\nحضرت ازل تا چندى پيش در قبرس زندگى ميكرد و دولت انگليس كه آنجزيره را تصرف كرده بود وجهى بطور استمرار براى امرار معاش به او ميداد .\r\nبهاء اللّه در سال 1892 در عكا درگذشت و اكنون پسر بزرك او عباس ملقب\r\n\r\n","description":"","footnote":"","page_name":" 991 ","page_number":1023},
  {"content":"\r\n\r\nبعبد البها بر بهائيان رياست دارد و در عكا زندگانى مىكند و نوشته‌هائى بنام « الواح » براى پيروان خود ميفرستد .\r\n\r\nمرام باب\r\nمرام و مقصود باب اين بود كه آزادى افكار كاملى در ايران بوجود آورد و با فساد اخلاق و تعديات و تعصبات مبارزه كند .\r\nنخستين چيزى كه در اين مذهب جلب‌توجه مىكند آزادى زنان و خلاص شدن آنها از قيمومت مردان و ساير قيودات است . طلاق دادن زن و تعدد زوجات و صيغه كردن زنان در اين مذهب ممنوع است و حجاب را كه موجب بدبختى زنان مسلمان ايرانى است منسوخ مينمايد .\r\nاستعمال توتون و تنباكو و مخصوصا ترياك و مشروبات الكلى را كه سموم مهلك و موجب فساد اخلاق و تباهى جسم و روح است بشدت نهى مىكند .\r\nبنا بدستور باب پيروان او نبايد خود را از چيزهاى نشاطآور محروم نمايند ، هركس ميتواند حتى المقدور لباس خوب بپوشد و پيكر خود را با حرير و جواهرات آرايش دهد .\r\nبابيان بوحدت قائلند و خدا را واحد و ازلى و لم يتغير ميدانند و به تثليث و شرك عقيده ندارند .\r\nبابيان معتقدند كه خداوند براى خلقت « قول » و ظهورات مختلفه آن را به كار برده است و اين ظهورات عبارت از هفت حرف يا هفت كلمه است كه به ترتيب چنين ناميده مىشود : مشيت ، اراده ، قدر ، قضا ، اذن ، اجل ، كتاب .\r\nخلاصه آنكه عالم از هفت حرف يا كلمه تشكيل يافته كه همه مانند قول سرچشمه و منبع چيزهاى معنوى و ادراكى و مانند حروف منبع اشياء مرئى ميباشند ولى كلمهء « احى » را بايد در فوق اين هفت كلمهء قرار داد يعنى كلمه‌اى كه حيات ميبخشد و ارقام عددى آن به حساب ابجد نوزده است و باب از اين بيانات نتيجه ميگيرد كه اين رقم نوزده عبارت عددى خداى واحد و خالق است .\r\n\r\n","description":"","footnote":"","page_name":" 992 ","page_number":1024},
  {"content":"\r\n\r\nباب راجع به بهشت و جهنم تفسير ابتكارى خاصى دارد . او ميگويد چون مخلوق بروز و ظهور و تجلى خدائيست بنابراين كسانى كه بواسطه بروز فضيلت و تقوى مستحق پاداش ابدى باشند به طرف خدا بازميگردند و به او ملحق ميشوند و در او زندگانى ميكنند و در سعادت ازلى او شريك ميشوند زيرا كه خود « او » ميباشند و برعكس كسانى كه از فضائل و تقوى دورى اختيار كرده و مرتكب معاصى شده‌اند براى هميشگى در عدم و فنا كه از آن بدتر چيزى بتصور نميآيد فروخواهند رفت بنابراين بالاترين اجرى كه باب به پيروان خود بشارت ميدهد الحاق بخداى يگانه است .\r\nبابيها نماز نميخوانند و بعدم طهارت پيروان ساير مذاهب عقيده ندارند و همه را پاك ميدانند .\r\n\r\nطرز حكومت\r\nاز بيانات باب چنين استنباط مىشود كه سلطنت با وضع كنونى بايد از ميان برود مگر اينكه شاه از دستهء الهام‌شدگان باشد و با اقتدارات محدودى سلطنت نمايد . شاه بايد مروج مذهب باشد و از آن دفاع كند و ماليات را بر طبق قوانين عادلانه از مردم بگيرد ولى مردم هم در پرداخت ماليات اجبارى ندارند . ميگويد : « از مردم نبايد مطالبه پرداخت ماليات كرد مبادا كسى محزون گردد زيرا كه آنها بوظيفه خود آشنا هستند و ميدانند چه بايد بكنند و اگر از آنچه بر طبق قانون مكلف هستند كه بخزانه دولت بپردازند سرپيچى نمودند محققا مورد مؤاخذهء خدائى واقع ميگردند . »\r\nآيا اين قسمت را از دستورهاى مذهبى عيسويان اقتباس نكرده است ؟ و آيا نميتوان قبول كرد كه اين عبارت عينا همان عبارت عيسى باشد كه در هنگام ملاحظه سكهء پولى كه صورت يكى از امپراتورهاى رم بر آن نقش بسته بود بكسانيكه راجع باداى ماليات از او پرسش كردند گفت : « آنچه متعلق بقيصر است به او بدهيد و آنچه متعلق به خدا مىباشد به خدا بپردازيد . »\r\nدر مذهب باب يك روح اجتماعى ديده مىشود كه كمال مطلوب تمام مذاهب\r\n\r\n","description":"","footnote":"","page_name":" 993 ","page_number":1025},
  {"content":"\r\n\r\nاست به شرط آنكه مطابق فكر مؤسس آن عمل شود .\r\nدر سال 1889 در نجف‌آباد صحنهء خونينى نمايان گرديد ، در اين سال ملاها در رأس جمعى از مسلمانان بشورش پرداختند و سكنهء بابى اين قصبه را از خانه‌هاى خود بيرون كردند . عدهء زيادى از تبعيدشدگان در اصطبل ظل السلطان حاكم اصفهان بست اختيار نمودند و جمعى هم به طرف تهران رفتند تا بشاه شكايت نمايند ولى شاه بشكايت آنها ترتيب اثرى نداد و امر كرد كه از تهران خارج شوند .\r\nپس از چندى تبعيدشدگان بفكر بازگشت بمنازل خود افتادند ولى مسلمانان بامر امام‌جمعه به آنها حمله كردند و عده زيادى از آنها را مقتول و مجروح نمودند و يكى از آنها را كه زنده دستگير شده بود نفت‌آلود نموده و سوزاندند . « 1 »\r\nاز آن تاريخ ببعد بابيان تا اندازه‌اى از آزار مسلمانان مصون مانده و مشغول كسب‌وكار خود هستند و ممكن است در نتيجه اين نهضت آزاديخواهى كه مقدمات آن در ايران فراهم شده و مطابق آمال آنها مىباشد مصونيت بيشترى پيدا كنند .\r\n\r\nعزيمت از نجف آباد\r\nاروپائيانى كه بسياحت شهر اصفهان آمده‌اند كمتر بنجف‌آباد رفته‌اند . به همين جهت است كه در موقع عزيمت ما بيشتر از 150 نفر براى تماشا در اطراف ما حلقه زدند . موقع خارج شدن از قصبه از بازارى عبور كرديم كه سقف آن با شاخ‌وبرك درختان پوشيده شده و آفتاب تابستانى رنك گندم گونى به آنها داده بود .\r\nپس از خروج از بازار از خيابانى گذشتيم كه در طرفين آن درختان كهن‌سالى سر برافراشته و در زير آنها هم نهر آبى جارى بود . در طول اين نهر جابجا از تنهء درختان و شاخ‌وبرك آنها محوطهء محصورى درست كرده بودند تا در ميان آن زنان بدون اينكه ديده شوند مشغول شستن لباس گردند .\r\nخلاصه پس از عبور از باغها و مزارع در بيابانى افتاديم و هوا هم رو بتاريكى گذاشت\r\n\r\n\r\n","description":"","footnote":"\r\n( 1 ) از قرار معلوم اين قضيه در سده اصفهان روى داده و مربوط به نجف‌آباد نيست ( م )\r\n","page_name":" 994 ","page_number":1026},
  {"content":"\r\n\r\nبچه‌هاى نجف‌آباد\r\n\r\n","description":"","footnote":"","page_name":" 995 ","page_number":1027},
  {"content":"\r\n\r\nدر راه حفره‌ها و بركه‌هاى پرآب و مسيل‌هاى خشكى ديده ميشد كه عبور از آنها خالى از زحمت نبود .\r\n\r\nحاجىآباد\r\nمقدارى از شب گذشته وارد كاروانسراى حاجىآباد شديم كه آخرين كاروانسراى اين ناحيه است . صاحب كاروانسرا عدهء زيادى از مسافرين را از اطاقى بيرون كرد تا ما در آن منزل كنيم . اين مردم با نظر حيرت بما مينگريستند و معلوم بود كه فرنگيان را نديده و يا بندرت ديده‌اند . يكى از كاخهاى متعدد ظل السلطان هم در همين دهكدهء حاجىآباد واقع است و ممكن است مسافرين در آن منزل نمايند ولى چون ما مدت زيادى در اينجا توقف نخواهيم كرد از رفتن بكاخ صرفنظر نموده و در همين اطاقى كه به اختيار ما گذاشتند باستراحت پرداختيم .\r\n17 اكتبر - من از اسبان اطمينانى ندارم زيرا كه اين حيوانات پس از يكروز راه - پيمائى به كلى خسته و وامانده شده‌اند و ممكن است ما را از ادامهء مسافرت بازدارند .\r\nمتأسفانه در موقع خروج از كاروانسرا هم سينه يكى از آنها بميخ‌هاى درشت در كاروانسرا برخورد و جراحتى پيدا كرد كه بوسعت 15 تا 20 سانتيمتر مربع ميرسيد و پوست سينه‌اش كنده شد . براى پانسمان آن تكه نمدى را سوزاندند و خاكستر آن را با خاك قند مخلوط نمودند و روى جراحت گذاشتند و بستند و ما به راه افتاديم .\r\nمنظرهء بامدادى ما بسيار تماشائيست در مقابل ما كوه مرتفع بنفش‌رنگى ديده مىشود كه جابجا از سايه لكه‌هاى خوشنمائى پيدا كرده است و در امتداد آن هم يك سلسله كوههاى كم‌ارتفاع و تپه‌هاى سراشيبى ديده مىشود . ابرهاى تيره بتدريج از افق دور شده و به شكل لكه‌هاى كوچكى درآمده است و خلاصه آنكه از اين مجموع منظرهء بسيار فرح‌آور و نشاطانگيزى تشكيل يافته و ما را بتماشاى خود سرگرم نموده است .\r\n\r\n","description":"","footnote":"","page_name":" 996 ","page_number":1028},
  {"content":"\r\n\r\n\r\nبرجهاى كبوتران\r\nكمى بعد از درهء سبز و خرمى عبور كرديم كه در سمت راست و چپ آن مزارع خوش‌نماى پنبه ديده ميشد . دهكده‌هاى كوچكى كه كلبه‌هاى آنها با گل خاكسترىرنك ساخته شده در دامنه كوه از دور خودنمائى ميكنند . جابجا برجهاى مرتفعى ديده مىشود كه مخصوصا براى كبوتران ساخته‌اند .\r\nارتفاع اين برجها به 20 تا 25 متر ميرسد ، شكل آنها مدور و داراى قطر زيادى است .\r\nغالبا در بالاى آنها برجهاى كوچكترى واقع شده كه مشبك است تا كبوتران بتوانند از سوراخها بدرون برج رفته يا از آن خارج گردند .\r\nنماى داخلى يك برج كبوتر\r\n\r\n","description":"","footnote":"","page_name":" 997 ","page_number":1029},
  {"content":"\r\n\r\nاغلب در محوطهء محصور يا باغى چهار يا شش برج پهلوى هم قرار گرفته و از دور مانند قلاع مرتفع دفاعى به نظر ميآيند . اصفهانيان اين برجها را به اين منظور ساخته‌اند كه كبوتران در آنها منزل نمايند و از فضولات آنها براى زراعت استفاده كنند .\r\nدر داخل اين برجها سلولهاى متعددى براى آشيانه كبوتران ساخته‌اند ، داخل برج به شكل اطاق مدورى است كه فضولات كبوتران در آن ريخته مىشود و زارعين در موقع معينى از سال در برج را باز كرده و فضولات را براى قوت دادن بمزارع و مخصوصا براى زراعت خربوزه به كار مىبرند .\r\nپاره‌اى از اين برجها داراى هفت هزار سلول يا آشيانه است و چهارده هزار كبوتر مىتوانند براحتى در آنها زندگانى كرده و مشغول تخم‌گذارى و پرورش جوجه هاى خود باشند . سالى يك بار زارعين اين سلولها را پاك و تميز ميكنند .\r\nسابقا در اصفهان تربيت كبوتران رونق زيادترى داشته است . شاردن نقل مىكند كه در زمان اقامت خود در اصفهان سه هزار برج در اطراف اين شهر موجود بوده است .\r\nالئاريوس  ( Olearius )  در شرح مسافرت خود نقل مىكند كه شاه گاهى براى تفريح به شكار كبوتران ميپردازد يعنى به بالاى يكى از اين برجها ميرود و همين كه كبوتران از برج بيرون ميآيند به طرف آنها تير مياندازد و عدهء زيادى از آنها را شكار مىكند .\r\nدر موقع سرزدن آفتاب اغنام و احشام از قلعه‌ها بيرون ميآيند تا بصحرا روند و بچرا مشغول گردند ، در موقع بيرون آمدن از قلعه بسيار تماشائى هستند ، بزها و ميش‌ها براى بيرون آمدن از قلعه شتابى دارند و بهم فشار وارد ميآورند و مدتى طول ميكشد تا تمام آنها از در قلعه بيرون آيند و باندازه‌اى در بيرون آمدن شتاب دارند و بر يكديگر سبقت ميگيرند كه مانند اهالى شهرى كه بانقلاب و شورش پرداخته باشند به نظر ميآيند .\r\n\r\n","description":"","footnote":"","page_name":" 998 ","page_number":1030},
  {"content":"\r\n\r\n\r\nلباس روستائيان\r\nدر اين نواحى روستائيان در فصل زمستان شنل نمدى خشنى روى دوش مياندازند كه داراى آستين‌هاى كوتاهى است انتهاى آستين مسدود است و روستائيان غذاى روزانه و لوازم كم‌حجم خود را در آن جاى ميدهند و به طرف مزرعه ميروند . اين روپوش نمدى يكپارچه درست شده و بطورى جوان روستائى بختيارى كه نمدى بر دوش دارد\r\n\r\n","description":"","footnote":"","page_name":" 999 ","page_number":1031},
  {"content":"\r\n\r\nخشن و سخت است كه نميتوان آن را تا كرد آستين‌هاى آن بر شانه عمود است و كسانى كه آن را ميپوشند باسكلت لباس دارى كه براى ترساندن كلاغان و گنجشكان كه در ميان بستانها قرار ميدهند شباهت دارند .\r\nاين روپوش نمدى با وجود بدتركيبى براى روستائيان مفيد است زيرا كه آنها را از باران و برودت هوا محفوظ مينمايد و بمنزلهء شنل‌هائى است كه در اروپا از كائوچو ميكنند تا باران در آن نفوذ نكند .\r\nپس از پيمودن فلات وارد كوهستان شديم . در اين كوهستان اثرى از جاده ديده نميشد ، بختيارىهاى اسكورت ما براى پيدا كردن راه به اطراف پراكنده شدند و يكديگر را گم كردند . كسانى كه نزد ما بودند با تفنك مارتين شروع بتيراندازى نمودند تا گم‌شدگان به طرف ما بيايند ولى صداى تفنك در اين وسعت بيكران مانند تركيدن چاشنى طپانچهء كوچكى بود و به گوش پراكندگان نميرسيد . پس از مدتى توقف آنها آمدند و باكثريت آراء راهى را اختيار نموديم كه پيوسته در فراز و نشيب بود و همراهان در سرازيرىها مجبورا پياده ميشدند و عنان اسبانرا بدست ميگرفتند تا آهسته قدم بردارند و وسايل نقليه را سرنگون نسازند .\r\n\r\nميسن‌آباد\r\nدر موقع ظهر از دور دسته درختى پديدار گرديد و ما به طرف آن رفتيم تا مختصر استراحت و تجديد نيروئى بنمائيم اما چون ديروز در اين ناحيه باران زيادى باريده خاك را تبديل به گل كرده و راه‌پيمائى را مشكل نموده است . چرخهاى وسايل نقليه اتصالا گل‌پاشى ميكنند و لباس و سر و صورت ما كاملا گل‌آلود شده است . در اينموقع سواران بما مژده دادند كه بدهكده‌اى نزديك شده‌ايم . ما در درهء عميقى راه مىپيمائيم كه داراى پستى و بلنديهاى زيادى است و به زحمت پيش ميرويم بعلاوه باران ديروزى هم در معبر ما رودخانه‌اى ايجاد كرده و ما را مجبور نموده كه مانند زمانهاى قديم بر روى دوش چوپانان از آن عبور كنيم .\r\n\r\n","description":"","footnote":"","page_name":" 1000 ","page_number":1032},
  {"content":"\r\n\r\nطولى نكشيد كه مجددا هوا طوفانى شد و باران بشدت شروع بريزش نمود ، در اين بيابان كه لحظه‌اى بيش خالى از سكنه به نظر ميآمد روستائيان و چوپانان زيادى را ديديم كه در تلاش و جنب‌وجوش بودند ، آدمها و حيوانات همه به طرف كوه ميرفتند تا در مغاره‌اى پناهنده شوند و از آسيب طوفان مصون مانند . وسايل نقليه ما در گل فرو رفت و از كار افتاد . خوشبختانه گاوچرانان بما كومك كرده و آنها را از گل بيرون آوردند و ما با زحمت زيادى به بالاى گردنه‌اى رسيديم كه در زير آن زاينده‌رود غرش‌كنان عبور ميكرد .\r\nطوفان هوا را فوق‌العاده سرد كرده و در حفره‌ها خرمنى از تگرك‌هاى درشت تشكيل يافته است و بيم آن ميرود كه برودت هوا افزايش يابد و ما را به زحمت و سختى بيشترى گرفتار سازد .\r\n\r\nپل زاينده‌رود در دهكدهء سامان\r\nخلاصه پس از مدتى با زحمت زياد به پل زاينده‌رود رسيديم كه بايد از آن عبور كرده وارد دهكدهء سامان بشويم . اين پل بسيار محكم ساخته شده و يكى از شاهكارهاى ممتاز معمارى محسوب مىشود . قبل از ورود به اين پل ناچاريم از پل كوچكترى عبور كنيم كه بر شعبه‌اى از اين رودخانه قرار دارد .\r\nاين شعبه را براى به كار انداختن آسيابى از رودخانه جدا كرده‌اند ولى مدت مديدى است كه اين آسياب از كار افتاده است .\r\nبدتر از همه آنكه در اينجا راه در طول 5 تا 6 متر بطورى خراب شده كه ارابه نميتواند از آن عبور نمايد . بنابراين همراهان رفتند بدهكدهء تا وسايل و كومكى بياورند و ارابه‌ها را از اين قسمت خراب عبور دهند و چون فاصله دهكده تا اينجا باندازهء سه كيلومتر است ما هم از اين فرصت استفاده كرده در بيابان بكندن خار مشغول شديم و آتشى افروختيم تا لباس‌هاى خود را خشك كنيم .\r\nدر زاينده‌رود و بعضى از شعب رود كارون ماهى قزل‌آلاى ممتازى يافت مىشود و\r\n\r\n","description":"","footnote":"","page_name":" 1001 ","page_number":1033},
  {"content":"\r\n\r\nروستائيان در جاهائى كه آب سرعتى ندارد با قلاب و تور بصيد آنها ميپردازند .\r\nخلاصه ساعت يازده همراهان از دهكده برگشتند و دوازده قاطر همراه آوردند و بارها را با آنها حمل كردند . اسبانى هم آوردند كه ما بر آنها سوار شده و حركت كرديم .\r\nاگرچه راه باريك و سنگلاخ است ولى پاى قاطرها و اسبها محكم است و همه بقطار دنبال يكديگر ميروند و با اينكه شب و هوا تاريك است ما را از پل‌هاى كوچك و جويبارها بدون آسيب عبور ميدهند .\r\n\r\nورود بسامان\r\nدر نزديكى دهكده صداى زمزمهء آب كه از سنگى بسنك ديگر ميريخت شنيده ميشد و ماه هم گاهى از خلال ابرها نور افشانى ميكرد . در كوچه‌هاى تنگى داخل شديم و در مقابل منزلى كه متعلق بكدخدا بود پياده شديم .\r\nسامان اولين دهكدهء ناحيه بختيارى است و كدخداى آن هم نمايندهء حاج على قليخان سردار اسعد مىباشد .\r\nخلاصه فاصله پل تا دهكده را بدون حادثه‌اى طى كرديم ولى من در اين فكر هستم كه چگونه ميتوان فردا با اين راه خراب به مسافرت ادامه داد ، در هرحال اكنون شاد و خرسنديم كه خوشبختى غيرمترقبه‌اى نصيب ما شده است زيرا كه دو ساعت پيش در اين فكر بوديم كه چگونه بايد شب را در بيابان با رنج و زحمت بسر بريم ولى اكنون در عمارت عالى و بر روى فرش بسيار ممتازى كه ميزبان مهمان‌نواز عالىهمت در اختيار ما گذارده است نشسته‌ايم . آنچه بيشتر موجب سرور و نشاط ما شده آتشى است كه در بخارى مشتعل است ، شاخه‌هاى خشك درختان با صداى مخصوصى ميسوزد و درهم مىپيچد و بر خوشحالى ما ميافزايد و مثل اين است كه در عالىترين و ممتازترين مهمانخانه‌هاى دنيا وارد شده‌ايم .\r\n\r\nملاقات با كدخدا\r\n18 اكتبر - ميزبان مهربان يعنى كدخدا گاهى بملاقات ما ميآيد ، كلاه بلندى بر سر و عباى نوى بر دوش و عصائى در\r\n\r\n","description":"","footnote":"","page_name":" 1002 ","page_number":1034},
  {"content":"\r\n\r\nدست دارد . افسوس كه ما نميتوانيم آن بيانات شيرين فارسى را كه در موقع ملاقات بين طرفين مبادله مىشود به زبان آوريم و آنطور كه شايسته است از ملاطفت و مهربانى او سپاسگزارى كنيم ، فقط با چند كلمه فارسى دست و پا شكسته از او تشكر مينمائيم .\r\nنزديك ظهر يكى از همراهان بما مژده داد كه وسايل نقليه را از راه ديگرى برده‌اند و ما ميتوانيم حركت نمائيم . راجع به خريد فرش با كدخدا صحبت كرديم او گفت فرش خوبى در اينجا پيدا نميشود . اگر مايل باشيد من ميتوانم فرش هاى خود را بشما تقديم نمايم ولى چون بهاى آنها را زياد گفت از خريد آنها صرفنظر نموديم .\r\nدر اينموقع سكنهء دهكده از بزرك و كوچك و پير و جوان بتدريج براى تماشاى ما فرنگيان آمدند و بطورى مزاحم ما شده بودند كه ناچار شديم در تالار را كه به طرف حياط باز ميشد به روى خود ببنديم .\r\nكمى بعد نوكران مقدمات ناهار را فراهم كردند . سفره‌اى بر روى فرش انداختند و يك مجموعهء بزرك مسى آوردند كه پر از غذاهاى گوناگون بود . اين مجموعه بسيار سفيد و زيبا بود و با حكاكيهاى ظريف و جالب‌توجهى تزيين يافته و ناپاكى سفره را جبران مينمود .\r\nدر روى ظروف غذا سرپوشهاى مخروطى شكلى گذاشته بودند تا محتويات آنها سرد نشود البته تشريفاتى كه مطابق شئون ميزبان و مهمانان باشد فراهم نموده بودند . در مركز مجموعه ظرف بزرگى پر از برنج پخته به شكل مخروط ديده ميشد .\r\nدر اطراف آن هم چند ظرف كوچك از جوجه‌هاى پخته مخلوط با سيب‌زمينى وجود داشت . در ظرفى هم برنج برشته شده بود كه آن را ته‌ديك مينامند . قدح بزرگى هم پر از شربت قند بود كه قاشق منبت‌كارى چوبى بزرگى در آن جاى داشت .\r\nاين قاشق بمنزله ليوانى است كه همه مهمانان بنوبت بايد پر از شربت كرده و بياشامند .\r\n\r\n","description":"","footnote":"","page_name":" 1003 ","page_number":1035},
  {"content":"\r\n\r\nچون ميز و صندلى در اين تالار وجود نداشت ما ناچار در كنار مجموعه نشسته و تحت نظر ميزبان كه در گوشه‌اى نشسته و با ما در غذا خوردن شركت نكرده بود مشغول خوردن شديم . در اينجا لازم است عادلانه قضاوت نمائيم و اعتراف كنيم كه ميزبان با نظر كنجكاوانه‌اى به غذا خوردن ما نگاه نميكرد .\r\n\r\nعزيمت از سامان\r\nپس از صرف ناهار از ميزبان محترم خود اجازه مرخصى خواستيم و از پذيرائى او تشكر نموديم . اسبان ممتازى با زين و برگهاى عالى و روپوشهاى گلدوزى شده در بيرون خانه حاضر بودند ، ما بر آنها سوار شده با اسكورتى به طرف وسايل نقليه كه در بيرون دهكده بود رفتيم . در طول راه از پل‌ها و پستى و بلنديهائى عبور ميكرديم . در بالاى بامها كه از شاخ‌وبرك درختان پوشيده شده بود دوشيزگان قشنك خوش‌اندام با چهره‌هاى گندم‌گون جمع شده و ما را تماشا ميكردند و برعكس دوشيزگان شهرنشين با روى باز بما مينگريستند . در حين عبور از كوچه‌ها نيز جمعى از پسران و دختران بدنبال ما ميدويدند تا بما نزديك شوند و ما را خوب تماشا نمايند .\r\nاينان از زير دست و پاى اسبان بچالاكى عبور ميكردند و به صورت ما مينگريستند و بلباس‌هاى ما دست ميزدند . بمردانى هم برميخورديم كه شلوارهاى بسيار گشادى پوشيده بودند .\r\nدر اطراف دهكده مزارع سبز و خرمى ديده مىشود و نشان ميدهد كه بختيارى ها در زراعت فعاليتى بروز ميدهند و برعكس دهقانان خراسانى كه فقط خراشى به زمين ميدهند ، اينها شخم عميقى باراضى زراعتى ميزنند و در پرورش محصول بسيار ساعى هستند\r\nدهكده‌هاى اين نواحى برعكس ايالات و ولاياتى كه ما از آنها عبور كرده‌ايم همه آباد و داراى خانه‌هاى خوبى است .\r\n\r\n","description":"","footnote":"","page_name":" 1004 ","page_number":1036},
  {"content":"\r\n\r\n\r\nترياكيان\r\nما خيال ميكرديم كه بمحض رسيدن بوسيلهء نقليه همه‌چيز مرتب شده و فورا حركت خواهيم كرد اما بر خلاف انتظار بمنظرهء عجيبى برخورديم . اسبان و قاطران و نوكران همه با هم مخلوط شده و بارها روى زمين افتاده و رانندگان با كمال بىقيدى در اطراف آتشى مشغول بلعيدن دود ترياك بودند و با اينكه فاصله زيادى از آنها داشتيم باندازه‌اى هوا از زيادى دود ترياك خراب شده بود كه قابل تنفس نبود . يكى از رانندگان ترياكى غريبى است صورتش از فرط استعمال اين سم مهلك زرد شده و نيروى جسمانى خود را به كلى از دست داده است .\r\nمكرر در طى راه مشاهده كردم كه دست خود را بالا ميبرد تا شلاقى باسبان بزند ولى بواسطهء ضعف و ناتوانى فورا دستش بپهلويش ميافتد . اين بدبخت چنان شرافت و لياقت آدميت را از دست داده كه گاهى از ساير رانندگان و نوكران ضربات سيلى و لگد مىخورد و در نهايت بىقيدى اين ضربات را تحمل مىكند و ابدا در فكر دفاع از خود نيست .\r\nبارى پس از مدتى معطلى و اتلاف وقت توانستيم حركت كنيم ابر تيره‌اى در آسمان پديدار شد و ما بيم آن را داريم كه مبادا مانند روز قبل گرفتار باران و طوفان شويم .\r\nبا اين حال مناظر باشكوه طبيعى ما را به خود مشغول ميدارد ، از دور گله گوسفندى را در دامنه كوه مىبينيم كه در راه باريكى بقطار در حركت است .\r\nچوپانان با كلاه‌هاى بلند در حالى كه شنل نمدى كه قبلا بتوصيف آن پرداختيم بر روى دوش انداخته و چوب بلندى در دست و چنته‌اى در پشت دارند بدنبال آنها ميروند و از دور مانند صورتهائى به نظر ميآيند كه اطفال با ذغال در روى سنك سفيدى ترسيم مينمايند و براى اينكه بتوانند به سهولت راه روند پاچهء شلوار گشاد خود را بكمر زده‌اند و ساق پاى آنها كه از تابش آفتاب سوخته شده نمايان است .\r\nاكنون از درهء تنگى عبور ميكنيم كه رودخانه كوچكى در ميان آن جاريست و در طرفين آن هم مزارع خرم و پرمحصولى ديده مىشود\r\n\r\n","description":"","footnote":"","page_name":" 1005 ","page_number":1037},
  {"content":"\r\n\r\nچوپانانى كه در بالاى كوه نزديك چاله شتر بكاروان ما كومك كردند\r\n\r\nچاله شتر\r\nامروز ما نتوانستيم بيشتر از يكفرسخ راه طى كنيم ، البته اين مقدار راه براى يكروز مسافرت بسيار كم است ولى نظر\r\n\r\n","description":"","footnote":"","page_name":" 1006 ","page_number":1038},
  {"content":"\r\n\r\nباينكه فردا بايد در راه سخت‌ترى طى مسافت نمائيم ناچاريم كه شب را در دهكدهء موسوم بچاله‌شتر بسر بريم . اين دهكده داراى حصار محكمى است ، در بالاى حصار كنگره‌هاى خوش‌نمائى ديده مىشود و در طرفين در ورودى آن دو برج مدور قطورى واقع شده است . در بيرون دهكده روستائيان مشغول كوبيدن خرمنهاى گندم هستند .\r\nبراى اينكه وسايل نقليه بتوانند از در قلعه داخل شوند دو اسب را باز كردند و ما از كوچه‌هاى تنگى عبور كرديم .\r\n\r\nمنزل خدارحم خان\r\nدر طول راه حفره‌هائى براى آب دادن بدرختان چنار ايجاد كرده‌اند . همراهان در مقابل در بزرگى توقف نمودند كه سر در آن با كتيبهء مدورى از انواع گلها و طيور و مخصوصا از بلبل‌ها تزيين يافته و دو فرشته با بالهاى گشوده اين كتيبه را با دو دست نگاهداشته بودند . پس از مدتى انتظار بامر مالك دهكده يعنى خدارحم خان منزل عالى و مجللى را در اختيار ما گذاشتند كه داراى دو اطاق و حياط آن هم مشجر و بانواع گلهاى قشنك زينت يافته بود ، در مركز حياط هم حوض بزرگى وجود داشت .\r\nدر اطراف حياط عمارات دو طبقه ديده مىشود ، در زواياى اين عمارات دو معبر است كه بوسيلهء پلكانهائى ميتوان بطبقات فوقانى رفت . در بالاى اين معابر شعار رسمى ايران يعنى شكل شير و خورشيد نقاشى شده است . نقاش هنرمند تفننى بروز داده و در گوشه‌اى شكل خرگوشى را كشيده كه در مقابل شكارچى نشسته و چپقى در دست دارد و مشغول كشيدن آن است .\r\nدر آخر اين حياط بيرونى سردر مجلل سالون پذيرائى ديده مىشود كه به طرز قديم ساخته شده و سايبانى دارد . در زير اين سايبان يك سلسله تابلوهاى نقاشى مختلفى ديده مىشود . مثلا در يكى از آنها شكار آهو نمايش داده شده و در ديگرى شكارچى خرگوشانرا تعقيب مينمايد . در جاى ديگر قوشچى سوار بر اسب و قوشى به روى\r\n\r\n","description":"","footnote":"","page_name":" 1007 ","page_number":1039},
  {"content":"\r\n\r\nدست دارد و بدنبال ارباب خود كه بر اسب عربى شكيلى سوار است حركت مىكند .\r\nدر درگاه‌ها و داخل سالون نيز نقاشيهاى گوناگونى وجود دارد . اطاق ديگرى هم هست كه به طرز قشنگى آئينه‌كارى شده و سقف آن هم به شكل لانه زنبوران مقرنس است و در سطوح لانه‌ها نقاشيهائى مانند ظروف چينى قديمى ديده مىشود .\r\nخلاصه آفتاب غروب كرد و هوا بتدريج رو بتاريكى گذاشت و ما مجبور شديم كه از تماشا دست كشيده و به طرف اطاقهاى خودمان مراجعت نمائيم .\r\nميزبان شام بسيار عالى براى ما فراهم كرده بود اما آتشى كه در بخارى ديوارى مشتعل بود و شاخه‌هاى خشكى كه با پيچ‌وتاب و صداى مخصوصى در آن ميسوخت بيش از هرچيز لذت‌بخش بود .\r\nمطابق معمول مجموعهء پر از غذائى در مقابل ما گذاشتند كه متأسفانه با معدهء ما تناسبى نداشت . خرگوشى را بريان كرده و در ظرف بزرگى گذاشته بودند . در اطراف اين ظرف هم ظروف ديگرى كه پر از گوشت مرغ و با آلوچه و رب آنار چاشنى زده بودند ديده ميشد . انواع سبزيها و ماست و پنير هم در بشقابها و ظروف چاى داشت .\r\nدر اينجا ما مهمان شخص بزرگى هستيم كه مطابق برنامهء معمول بزرگان رفتار مىكند و منتظر است كه بعد از صرف شام بملاقات ما بيايد و خيرمقدم گويد .\r\nخدارحم خان تقريبا چهل سال دارد ، ريش و سبيل را نميتراشد ، كلاه‌پوست بلند حاجى طرخانى بر سر گذاشته و عباى بسيار ممتازى بر شانه انداخته و در زير آن لباسى پوشيده كه يقهء آن از پارچه مخمل زينت يافته است ، او با ناظر خود بديدن ما آمد پيشخدمتش هم دنبال او بود كه قليان كوزه بلورى در دست راست داشت ، سر اين قليان از نقره ساخته شده و داراى حكاكيهاى بسيار ظريفى بود .\r\nدر دست چپ او هم ميز كوچكى بود كه قليان بايد در موقع كشيدن در روى آن گذاشته شود . خلاصه ميزبان ما با اين تشريفات وارد اطاق شد و با ناظر خود پهلوى ما نشست و پس از تعارفات لازم شروع بكشيدن قليان نمود ، گاهى با ناظر خود صحبت\r\n\r\n","description":"","footnote":"","page_name":" 1008 ","page_number":1040},
  {"content":"\r\n\r\nميكرد و گاهى بوسيلهء مترجم از ما پرسشهائى مينمود و پاسخى ميشنيد . پس از چند لحظه سر قليان را برداشت و دود آن را خارج كرد و بناظر خود داد اما قبل از دادن بناظر محض مراعات ادب آن را بما تعارف كرد ولى ما با اظهار امتنان از كشيدن آن معذرت خواستيم .\r\nمدتى از پاريس و اوضاع آن پرسشهائى كرد و بعد گفت نظر باينكه من مبتلا به بيمارى قند شده‌ام بىميل نيستم كه مسافرتى باروپا كرده و مدتى درويشى كه داراى آب معدنى است اقامت كنم .\r\nبارى پس از صحبت زياد بلند شد و با گرمى دست ما را فشرد و مانند يك دوست صميمى از ما جدا شد و ما با كمال تعجب مشاهده كرديم كه پس از ورود بحياط رفت كنار حوض و دست خود را با آب شست ، مسلما در اين خيال بود كه ناپاكى دست ما عيسويان بدست او هم سرايت كرده است .\r\nپس از رفتن ميزبان ما نيز بعزم قدم زدن وارد حياط شديم . هوا ملايم و آسمان كاملا شفاف و پرتو ماه و ستارگان باندازه‌اى صحن اين كاخ قديمى را روشن كرده بود كه عكس گلهاى سرخ پيوندى به خوبى در حوض ديده ميشد و خلاصه آنكه شب شكوه خاصى داشت كه ما كمتر نظير آن را مشاهده كرده بوديم .\r\n\r\nتماشاى كاخ\r\n19 اكتبر - امروز صبح ميزبان محترم ما بوعدهء خود وفا كرده و قبل از حركت بملاقات ما آمد تا سالنى را كه روز گذشته نظرى به آن انداخته بوديم بما نشان دهد . اين ساختمان چندان قديمى نيست و چنين به نظر ميآيد كه در زمان سلطنت فتحعليشاه ساخته شده باشد و چيزى كه بيشتر جلب توجه مىكند اين است كه در اين ناحيه دور از مركز سبك معمارى ايرانى كاملا محفوظ مانده و سبك و سليقهء تنفرآور معمارى اروپائى كه اغلب بناهاى زيبا و خوش‌نماى ايرانى را خراب كرده به اين كاخ قديمى سرايت نكرده است . به نظر ما اين عمارت مانند صليب لاتين و داراى سه اطاق مىباشد . در ورودى آن در يكى\r\n\r\n","description":"","footnote":"","page_name":" 1009 ","page_number":1041},
  {"content":"\r\n\r\nاز شعب صليب واقع شده است . اطاق وسط بزرگتر و مساحت آن سه برابر دو اطاق جنبين است ، در اطاق آخرى تخت‌خواب ستون‌داريست كه بالاى آن عرشه‌اى دارد و اطراف آن با چوب منبت‌كارى شده است .\r\nنظر باينكه در حركت شتابى نداشتيم بادقت جزئيات اين عمارت و تزيينات آن را تماشا كرديم . در حاشيه درها نقاشيهائى از گلها و انواع طيور ديده مىشود و در وسط آنها مردان و زنان در مقابل هم ايستاده‌اند .\r\nدر بدنه ديوارها آئينه‌هاى كوچك ايتاليائى در قابهائى قرار گرفته كه اطراف آنها را به طرز برجسته‌اى با طلا نقاشى كرده‌اند .\r\nدر بالاى ديوارها بارتفاع دو متر و نيم كتيبه‌هاى قشنك منقوشى است كه صحنه هاى تاريخى و شكار را نمايش ميدهد . در بالاى درها در جائى صحنه‌هاى جنك با پنجره‌ها و تزيينات سالن كاخ خدارحم خان در چاله شتر\r\n\r\n","description":"","footnote":"","page_name":" 1010 ","page_number":1042},
  {"content":"\r\n\r\nتوپها و سواران ديده مىشود و در جاهاى ديگر شكار غزال يا پلنك و يا شخصى كه با تفنك خرگوشى را تعقيب مينمايد نمايش داده شده است .\r\nچيزى كه موجب تعجب ما شد اين بود كه در قسمت مركزى سقف سالون صورت مريم با عيسى در قابى ديده ميشد و قابهاى ديگرى هم بود كه جمعى از رب النوعهاى زن و مرد را عريان نمايش ميداد .\r\nپنجره‌هاى مرتفعى هم به طرف حياط باز ميشد كه حواشى آنها را با كمال ظرافت از قطعات كوچك چوب و شيشه منبت‌كارى كرده‌اند . صنعتگر ايرانى در ساختن اين پنجره‌ها مانند كارگران مملكت آسمانى حوصله و دقت زيادى به كار برده است .\r\nدر طاقچه‌ها صورت اشخاص مقدس مذهبى و يا شخصيت‌هاى برجسته كشور ديده مىشود كه در موقع ساختن اين عمارت در سلك حيات بوده‌اند . در جائى صورت فتحعليشاه را با آن ريش قشنك بلند كه شباهتى بسلاطين آشور دارد ترسيم نموده‌اند و در جاى ديگر صورت دراويش و اشخاص مقدسى ديده مىشود كه مورد احترام مؤمنين ميباشند .\r\nتصوير ناصر الدين شاه هم در اينجا هست و نشان ميدهد كه ساختمان اين كاخ در دوران سلطنت اين شاه بپايان رسيده است .\r\nعمارتى كه ما در آن منزل داريم بسبك قديم است و مالك در نزديكى آن عمارت ديگرى بسبك جديد بنا كرده است .\r\nدوست من مسيو ونشن بهمراهى يكى از بختيارىهاى اسكورت ما بتماشاى اين كاخ تازه‌ساز رفت . بطوريكه نقل ميكرد پيوسته از اطاقى باطاق ديگر ميرفته و سرانجام بقسمت غير قابل عبور يعنى باندرون رسيده و در آنجا با شورشى مواجه شده است . حضور يك مرد اجنبى خصوصا فرنگى در اندرون خان موجب توليد آشوب گرديده و همان‌طور كه اگر احيانا شكارچى در بيابانى از روى بىاحتياطى لانه\r\n\r\n","description":"","footnote":"","page_name":" 1011 ","page_number":1043},
  {"content":"\r\n\r\nمورچگانرا پايمال نمايد انقلابى در آن روى ميدهد زنان و خدمتكاران جيغ كشيده و بسرعت فرار اختيار كرده ، باطاق‌ها پناهنده شده و پرده‌هاى در اطاق‌ها را پائين انداخته و درها را با عجله و با صداى غريبى بسته‌اند . در اين اثنا پيرزنى بجلو آمده تا راه را برفيق بىاحتياط ما نشان دهد .\r\nدر موقع مراجعت از كارخانهء فرش‌بافى عبور كرده كه در آنجا زنان زيادى مشغول بافتن فرش بزرگى بوده و بمحض ديدن او صورتهاى خود را پوشيده‌اند و بعد هم بغزالى برخورده كه مانند گربه‌اى كه در عمارت ما مشغول بازى است در جست وخيز بوده است .\r\n\r\nعزيمت از چاله‌شتر\r\nچند لحظه قبل از حركت پسر خوش آب‌ورنگى كه لباس آبىرنگى دربر و عباى گندم‌گونى بر دوش داشت براى مشايعت ما آمد . اين پسر از اقوام يكى از سواران اسكورت ما بود ، اگرچه نسبت بما مؤدبانه رفتار ميكرد و ملاطفتى نشان ميداد و پيوسته ميخنديد و دندانهاى سفيدش نمايان ميشد ولى من گمان ميكنم كه باطنا باستهزاى ما پرداخته بود . در موقع حركت هم گاهى اسب خود را جولان ميداد و در روى ركابى كه از طلا زينت يافته بود راست مىايستاد ولى با تفنگى كه بر پشت انداخته بود بتيراندازى كه موجب تفريح سواران است مبادرت نميكرد .\r\nسواران ايرانى نسبت باسبان بيرحمانه رفتار ميكنند . دهانه‌هاى خشن به آنها ميزنند و پيوسته آنها را به سختى تكان ميدهند و دهان حيوان را مجروح مينمايند .\r\nاكنون ما در كوهستان براه‌پيمائى مشغول هستيم . عبور از گردنه با وسايل نقليه بسيار مشكل است اما اسبان عربى ممتازى در زير پا داريم كه بدون زحمت ما را به بالاى گردنه ميرسانند . خوشبختانه ما در چاله شتر برادر شخصى را كه بما اسب كرايه داده بود ملاقات كرديم و او اسب خود و نوكرش را بجاى اسبان خسته و وامانده\r\n\r\n","description":"","footnote":"","page_name":" 1012 ","page_number":1044},
  {"content":"\r\n\r\nدر اختيار ما گذاشت . براى رساندن وسايل نقليه سنگين به بالاى گردنه متوسل بعده‌اى از چوپانان شديم . بعضى مهار اسبان را از جلو ميكشيدند و جمعى از عقب بوسايل نقليه فشار ميدادند و با زحمت آنها را از گردنه بالا آوردند ، پس از رسيدن بقله كوه ناچاريم از دامنهء سراشيب آن نزول كنيم كه اشكال آن چندان كمتر از صعود نيست . ما از وسايل نقليه جدا شده و سواره به پائين كوه رسيديم . پس از مدتى توقف آنها را ديديم كه بسرعت از دامنه پائين ميآيند . چون راه سنگلاخ و صعب العبور بود و اسبان هم تند ميآمدند نوكر بدبخت ما از گارى پرت شد و روى زمين افتاد و مدتى بيهوش ماند و ما يقين كرديم كه استخوانهايش به كلى خرد شده است اما پس از چند لحظه معلوم شد كه از چالاكى و نرمى اندام نياكان خود بىبهره نيست زيرا از دور ديديم كه از زمين بلند شد و مجددا خود را به بالاى گارى رسانيد . خلاصه ما دوباره به راه افتاديم و در حوالى ظهر بدهكدهء موسوم بشوركچيان رسيديم .\r\n\r\nدهكدهء شوركچيان\r\nقبل از ورود بدهكدهء شوركچيان از گردنه‌اى عبور كرديم .\r\nدر پشت گردنه دره عميقى پديدار گرديد كه دهكده در ميان آن واقع شده بود . در پهلوى اين دهكده قلعه بزرگى ديده ميشد كه چهار برج داشت و روستائيان در نزديكى آن مشغول كوبيدن خرمن بودند .\r\nمالك دهكده هم در درشكه‌اى نشسته بود كه چهار اسب آن را ميكشيد و پنج نفر سوار هم اسكورت او را تشكيل ميدادند و با اين وضع در ميان مزارع خود گردش ميكرد . خان مقتدر چون از دور ما را ديد سوارى را بعنوان تفتيش به طرف ما فرستاد تا بداند كه ما كيستيم و براى چه به اين نواحى آمده‌ايم و معلوم شد كه اين خان يكى از اقوام نزديك سردار حاجى عليقليخان و نام او فتح الله خان است و لقبى هم دارد . چون به او نزديك شديم با كمال ملاطفت از ما پذيرائى كرد و ما را بقصر خود برد . فتح الله خان مرد قوىهيكلى است كه سبيل انبوه او يك قسمت از صورتش را\r\n\r\n","description":"","footnote":"","page_name":" 1013 ","page_number":1045},
  {"content":"\r\n\r\nپوشيده است . صحبت از پاريس بميان آمد و معلوم شد كه از اوضاع پايتخت ما چندان بىاطلاع نيست و مايل است مسافرتى باروپا بكند و چندى در پاريس اقامت نمايد .\r\nپسر ده ساله‌اى هم داشت كه او را بما معرفى كرد . اين پسر لباس يراق‌دار يقه مخملى بر تن داشت . از قراريكه پدرش ميگفت اين پسر هم در مسافرت بپاريس همراه او خواهد بود و خيال دارد مدت يكسال در پاريس اقامت نمايد . معمولا ايرانيانى كه بخواهند براى تعيش و تفريح باروپا مسافرت نمايند همه يك بيمارى را بهانه قرار ميدهند و بعنوان معالجه رهسپار كشورهاى باخترى ميگردند .\r\n\r\nافكار فتح الله خان\r\nفتح اللّه خان افكار عجيب و غريبى داشت مثلا از ما ميپرسيد كه آيا در پاريس ميتواند آزادانه بتفريح و تعيش بپردازد ؟ و آيا كشيشان مزاحم او نميشوند ؟ ما بميزبان خود اطمينان داديم كه در پايتخت ما آزادى كامل برقرار است به شرط اينكه بر خلاف قوانين كشورى رفتارى نشود كه مخل آسايش ديگران باشد و مخصوصا بايد بآداب و رسومى كه ياد گرفتن آنها چندان اشكالى ندارد آشنا شد\r\nخلاصه ناهارى آوردند مركب از انواع شيرينيها و گز اصفهان كه شيرينى بسيار ممتازى است و چند قسم خوراك و مقدارى تخم‌مرغهاى آب‌پز . رفيق من به تخم مرغها دست نزد مبادا بر خلاف نزاكت رفتار نمايد و مورد استهزاى حاضرين واقع شود ولى من اعتنائى بآداب و رسوم معمولى نكردم و تقريبا يكدوجين تخم‌مرغ را در حالى كه حضار با نظر حيرت به من مينگريستند خوردم . بعد از ناهار خان ميل كرد كه هنرمندى خود را بما نشان دهد . تفنك مارتين خود را خواست و سنگى را كه در چند صد قدمى در بالاى كوه قرار داشت نشانه كرد و چنان با مهارت تير انداخت كه گلوله سنك را متلاشى كرد . مدتى هم بتماشاى اسبان فتح اللّه خان سرگرم بوديم كه مهتران آنها را بگردش ميبردند بعد بفكر حركت افتاديم و مترجم خود را فرستاديم\r\n\r\n","description":"","footnote":"","page_name":" 1014 ","page_number":1046},
  {"content":"\r\n\r\nكه وسايل حركت ما را فراهم نمايد ولى تا او برگشت ما در پهلوى ميزبان و همراهان او ايستاده و ساكت بوديم بدون اينكه بتوانيم يك كلمه حرف با هم مبادله نمائيم .\r\nسرانجام يكى از سواران اسكورت ما آمد و بما خبر داد كه وسايل حركت فراهم شده است بنابراين ما از ميزبان محترم خود توديع به عمل آورده و به راه افتاديم .\r\n\r\nقصر شوركچيان\r\nپس از جدا شدن از ميزبان بتماشاى قصر پرداختيم ، اين قصر مانند قلاع با استحكام قرون وسطى مىباشد . شكل آن مربع و حصار آن كنگره‌دار و در چهار زاويهء آن چهار برج قطور و بلند واقع شده كه همه داراى سنگرها و سوراخهاى تيركش هستند . در بالاى اين سنگرها هم تنبوشه‌هاى بزرگى ديده مىشود كه دهانهء آنها به طرف زمين است ، ما خيال كرديم كه تدابير جنگى اروپا به اين جا هم سرايت كرده و اين تنبوشه‌ها را مخصوصا در بالاى سنگرها قرار داده‌اند كه در موقع محاصرهء قلعه بتوانند قير يا روغن داغ كرده به طرف دشمن بريزند ولى بعد معلوم شد كه اين مجارى را براى ريختن برف بامها درست كرده‌اند .\r\nكارگران در داخل كاخ مشغول تعمير بودند و حوض بزرگى را كه به شكل صليب است صاروج ميكشيدند .\r\nدر بالاى سردر قصر يك رديف كلهء قوچهاى كوهى نصب شده كه مالكين قديمى كاخ آنها را در اين ناحيه شكار كرده بوده‌اند .\r\nداخل عمارت از ستونهاى سنگى تزيين يافته و كف اطاقها هم از فرشهاى بزرگى كه تازه بافته شده و نقشه‌هاى آنها چندان مطلوب نيست مستور شده است .\r\nبخاريهائى هم در ديوار اطاق‌ها ديده مىشود كه زمستان در آنها هيزم ميسوزانند . حواشى و بالاى اين بخاريها را در نهايت ظرافت گچ‌برى كرده و با اشكال قابل توجهى از قبيل شاخ و برك و گل و طاووسان و ساير طيور خوش‌خطوخال تزيين نموده‌اند .\r\n\r\n","description":"","footnote":"","page_name":" 1015 ","page_number":1047},
  {"content":"\r\n\r\nساكنين دهكده شوركچيان\r\n\r\n","description":"","footnote":"","page_name":" 1016 ","page_number":1048},
  {"content":"\r\n\r\n\r\nبه طرف جونقون\r\nعبور از دهكده مدتى طول كشيد . در روى بامهاى پوشيده شده از شاخ و برك زنان و دوشيزگان روستائى جمع شده و بتماشاى ما پرداخته بودند . پسران و دختران كوچك در كنار نهرها صف كشيده و با خنده بما مينگريستند . مردان هم دنبال ما افتاده بودند ولى با نظر احترام بما مينگريستند و معلوم بود كه سكنهء اين دهكده هرگز فرنگيان را نديده‌اند .\r\nدر موقع حركت خبر خوشى بما دادند و گفتند كه راه را از اينجا تا جونقون اصلاح كرده‌اند و ما ميتوانيم براحتى با وسايل نقليه آن را طى كنيم .\r\nنظر باينكه جاده باريك بود و چهار اسب نميتوانستند در پهلوى هم حركت كنند آنها را دوبدو قطار كرده و بدرشكه و گارى بستند و رانندگان و شاگردان آنها بر اسبان سوار شدند و ما با وضع بسيار مجلل و باشكوهى مانند سلاطين حركت كرديم\r\nمدتى در كنار رود بزرگى كه در ميان دره جارى بود راه پيموديم ، آب رود بواسطهء بارندگى زياد گل‌آلود شده بود . در طرفين ما همه‌جا در دامنهء كوه آثار زراعت ديده ميشد و ما تعجب كرديم كه چگونه گاوآهن را به اين اراضى كه تقريبا بر دره عمود است برده و آنجا را شخم زده‌اند .\r\nكوهستان رنك آبى مايل بخاكسترى دارد و چين‌خوردگيهاى زيادى در آن هست كه پر از مواد سفيدرنك متبلورى است .\r\nاكنون موقع غروب آفتاب است ، هوا بتدريج رو به تاريكى ميرود و شب نزديك مىشود . ماه در آسمان مشغول بازى و تفريح است گاهى از خلال ابرها خودنمائى مىكند و زمين را از پرتو خود روشن مينمايد و گاهى در پشت ابرها پنهان ميگردد راه از دامنه بسيار سراشيبى عبور مىكند و ما از بيم سرنگون شدن در دره پيوسته بدن خود را به طرف كوه متمايل مينمائيم . پس از مدتى راه مسطح شده و ابرهاى غليظ و تيره در آسمان پراكنده گرديد ، آسمان شنل جواهرنشان خود را در بر\r\n\r\n","description":"","footnote":"","page_name":" 1017 ","page_number":1049},
  {"content":"\r\n\r\nكرد ، اشعهء سيمگون ماه بر آب رودخانه افتاده و منظرهء بسيار باشكوه و خوش‌نمائى تشكيل داده است . در طرفين رودخانه جابجا سدهائى براى انشعاب آب ايجاد كرده‌اند كه آب مانند آبشارى از بالاى آنها ريزش مىكند و صداى ملايم و مطبوعى دارد كه مانند آهنك خوش موسيقى گوش‌نواز است .\r\nخلاصه اين راه‌پيمائى سرورآور شبانه بسيار شاعرانه و مطلوب بود و مدتى طول كشيد . عده‌اى از سواران اسكورت ما ببهانهء خبر ورود ما و تهيه منزل از ما جدا شده و بسرعت رفتند ، پرواضح است كه پس از دو سال اقامت در تهران براى ديدن اهل و عيال و اقوام و خويشان خود بىتاب هستند و به همين جهت در رفتن بخانه‌هاى خود شتاب دارند .\r\n\r\nورود به جونقون\r\nدر نزديكى جونقون جاده‌هاى متعددى ديده مىشود و رانندگان سرگردان شده‌اند ، سرانجام براه‌نمائى يكى از همراهان راهى را در پيش گرفته و رفتند . ماه هم مثل اينكه از بازى خسته شده در زير افق پنهان گرديد و ما در تاريكى كاملى فرو رفتيم ولى طولى نكشيد كه بقلعهء مرتفعى رسيديم كه در آن را به روى ما باز كردند و ما پياده شده بدرون آن رفتيم . ناگهان مثل اينكه جادوگرى عمل سحرآميزى انجام داده باشد صحنه به كلى تغيير يافت و ما بباغ بزرك بسيار مرتبى داخل شديم كه در مركز آن استخر بزرگى ديده ميشد .\r\nلامپ بسيار بزرگى كه در سر تيرى آويخته بود صحن باغ را كاملا روشن كرده بود . ما بدنبال راه نمايان ميرفتيم . پس از عبور از چند پلهء سنگى بايوان قشنگى وارد و بلافاصله داخل كاخى شديم كه از زيادى چراغ مثل روز روشن بود . از طرف راست بسالون بسيار بزرگى داخل شديم كه تمام ديوارهاى آن از آئينه‌هاى تراش‌دار پوشيده شده بود و كاملا شبيه بسالون آئينهء كاخ سلطنتى بود كه ما در تهران بتماشاى آن رفته بوديم .\r\nلامپهاى بزرگى از سقف آويخته و عدهء زيادى هم در روى فرش روشن بود .\r\n\r\n","description":"","footnote":"","page_name":" 1018 ","page_number":1050},
  {"content":"\r\n\r\nاين اوضاع باشكوه و مجلل ابهت و عظمتى داشت كه مشاهدهء آن خالى از تأثير نبود و مثل اين بود كه تمام داستانهاى كتاب هزار و يكشب واقعيت پيدا كرده و دسته‌دسته از مقابل ما عبور مينمايند .\r\nكاخ جناب اجل حاج عليقليخان سردار اسعد بختيارى در جونقون\r\n\r\nپذيرائى سالار\r\nما از مشاهدهء اين اوضاع كاملا خيره و مبهوت شده و حال عادى خود را از دست داده بوديم ، خوشبختانه راهنمايان رفتند و ما را چند دقيقه در انتظار ورود سالار حاجى خسرو خان برادر جناب اجل حاجى عليقليخان تنها گذاشتند . در اين مدت ما توانستيم به خود آمده و كمى از حال غيرعادى بدر آئيم .\r\nسالار مردى مؤقر و مؤدب و بسيار مهمان‌نواز است . او چندى در پاريس اقامت داشته و باوضاع پايتخت كشور ما آشنائى كاملى دارد . پس از مبادله تعارفات معمولى صحبت شروع شد . سالار در ضمن صحبت گاهى هم چند كلمه فرانسه به زبان ميآورد كه شنيدن آن در اين نواحى دور افتاده از دهان يكنفر ايرانى براى ما بسيار مطبوع است .\r\nمخاطب ما در مدت اقامت در پاريس طرز معاشرت و آداب و رسوم ما را ياد گرفته و مصاحبت او دلچسب و نشاطآور است . در تمام شئون زندگانى ما مطالعات دقيقى كرده و دربارهء وضع محيطى كه ما از به دو تولد در آن زندگانى كرده‌ايم بسيار خوب قضاوت مينمايد .\r\n\r\n","description":"","footnote":"","page_name":" 1019 ","page_number":1051},
  {"content":"\r\n\r\nبا اين حال مصداق ضرب المثل معروف كه ميگويد : « شكم گرسنه گوش شنوائى ندارد » چندين بار در ما تحقق پيدا كرد ، سرانجام ميزبان محترم پس از يك ساعت صحبت از ما اجازه خواست كه برود و ما و خود را آزاد گذارد . ما هم با كمال ميل بمفارقت او تن در داديم تا زودتر از خوان نعمتش متنعم گرديم .\r\nاگرچه ما به خوردن غذاهاى ايرانى عادت كرده‌ايم ، خوشبختانه در اينجا بآشپز باسليقه‌اى برخورده‌ايم كه كم‌وبيش در فراهم كردن خوراكهاى اروپائى دستى دارد .\r\nمخصوصا بجوجه‌هاى كباب شده ، بطورى كه معمول خوانين اين نواحى است كه بايد با شكر آميخته شود شيرينى كمترى زده است .\r\nسالن آئينه‌كارى كاخ جناب حاج عليقليخان در جونقون\r\nبارى پس از صرف شام خواستيم تخت‌خوابهاى سفرى خود را مرتب نموده استراحتى كنيم ولى متحير مانديم كه در ميان اينهمه اطاقهاى متعدد كدام‌يك براى خواب مناسبتر است . سرانجام يكى را انتخاب كرده و در حالى كه صداى طوفان شديدى از بيرون شنيده ميشد و داستانهاى شهرزاد زيبا و شيرين‌سخن از خاطرمان\r\n\r\n","description":"","footnote":"","page_name":" 1020 ","page_number":1052},
  {"content":"\r\n\r\nعبور ميكرد بخواب رفتيم و مخصوصا نظر باينكه اين كاخ بزرك را در اختيار ما گذاشته بودند و ما بايستى تنها و بدون سروصدا تا طلوع بامداد در آن بسر بريم بيشتر آن داستانهاى كهن بيادمان ميآمد حتى هنگاميكه پلك‌هاى چشمهايمان روى هم قرار گرفتند باز هم آن داستانها را در خواب ميديديم .\r\n\r\n","description":"","footnote":"","page_name":" 1021 ","page_number":1053},
  {"content":"\r\n\r\n\r\nفصل چهاردهم قبايل بختيارى\r\nاوضاع جغرافيائى - نباتات - رودخانه‌ها - آب‌وهوا و درجات گرمى و سردى - جمعيت بختيارى - بيابان‌گردى و مهاجرت ساليانه - تربيت مواشى - سواران بختيارى - زنان بختيارى - طرز تغذيه بختيارى - لباس آنان - بهداشت و نظافت - مراسم ازدواج - مراسم عروسى - اطفال بختيارى - زنان و طبابت - مذهب - جعفر قليخان - حسين قليخان - ايلخانى و ايل بكى و خان - ماليات شاه - جانشينان حسين قليخان - ناحيهء چهارمحال .\r\n\r\nاوضاع جغرافيائى\r\nقبايل بختيارى در نواحى كوه‌رنك و دره‌هائى كه در بالاى رود كارون و در اطراف شعب اين رود واقع است زندگانى مينمايند .\r\nاراضى زراعتى و مراتع ييلاقى و قشلاقى آنها بوسيله دو خط محدود ميگردد :\r\nخط شمالى از بروجرد شروع شده و بنواحى مجاور اصفهان منتهى ميگردد و خط جنوبى از دزفول و شوشتر شروع شده و به طرف رامهرمز و بهبهان ممتد ميگردد .\r\nچندين رشته‌جبال تقريبا بطور متوازى در اين ناحيه امتداد يافته است و جابجا كوههاى مرتفع منفردى هم مانند كوه رنك و شاه كوه و اشتران كوه و غيره وجود دارد .\r\nبطور كلى خاك بختيارى را ميتوان به دو قسمت متمايز تقسيم كرد : قسمت اول\r\n\r\n","description":"","footnote":"","page_name":" 1022 ","page_number":1054},
  {"content":"\r\n\r\nداراى كوههاى مرتفعى است كه شطوط و رودخانه‌هاى بزرك از آنها سرچشمه ميگيرد .\r\nاين قسمت ييلاق قبايل است و مراتع زيادى براى احشام و اغنام دارد .\r\nقسمت دوم از فلاتهاى متعددى تشكيل يافته كه جابجا ارتفاع آنها به هزار تا دو هزار متر ميرسد . در اين قسمت دهكده‌هائى ديده مىشود كه عده‌اى از بختياريان تمام سال در آنها مسكون و مشغول زراعت هستند .\r\n\r\nنباتات\r\nدر ماه‌هاى مه و ژوئن جابجا گلهاى زياد لاله و زنبق و نرگس مناظر بسيار زيبائى تشكيل ميدهد . در موقع بهار دامنهء جبال از گلهاى شقايق قرمزرنك مستور ميگردد و رنك تيرهء صخره‌ها را برنك آتش درميآورد و در دامنهء جبال مجاور شط كارون گلهاى ميخك و قرنفل و انواع گل خطمى ديده مىشود . بعلاوه نباتات طبى زيادى هم در اين نواحى يافت مىشود .\r\nچوبهاى ساختمانى و سوزاندنى در نواحى كوهستانى زياد است و باستثناى نواحى مجاور بحر خزر در هيچ‌يك از ايالات و ولايات ايران جنگلى مانند جنگلهاى اين ناحيه ديده نميشود . اشجار اين جنگلها بيشتر بلوط و زبان گنجشك و گردو و چنار و صنوبر است ، درخت بادام نيز در اين ناحيه زياد است و بادام از صادرات عمدهء اين ناحيه محسوب مىشود .\r\nحاصل‌خيزى اين ناحيه بواسطهء چشمه‌هاى آب متعدديست كه از ميان صخره‌هاى آهكى بيرون آمده و دامنهء جبال و تپه‌ها را مشروب مينمايد .\r\n\r\nرودخانه‌ها\r\nمهم‌ترين رودخانه قابل‌استفاده كه از اين ناحيه عبور مىكند رودخانه بزرك زاينده‌رود است كه در معبر خود مخصوصا در اصفهان پلهاى قابل‌ملاحظه‌اى بر روى آن ساخته شده است . اين رودخانه از قسمت شمالى خاك بختيارى عبور مىكند و شعب متعددى براى آبيارى مزارع از آن جدا كرده‌اند .\r\n\r\n","description":"","footnote":"","page_name":" 1023 ","page_number":1055},
  {"content":"\r\n\r\nدر طرف غربى هم رودخانه آبديز جاريست كه قبل از ملحق شدن بشط كارون شعب كوچك آن در دره‌هاى مجاور باشتران كوه جاريست و براى آبيارى اراضى مزروع از آنها استفاده مىشود .\r\nشط كارون نيز از قسمت مركزى خاك بختيارى عبور كرده و به سمت جنوب ميرود ، اين شط از شعب مهمى مانند تنك دركش و ركش و آب سبزو و دينارود تشكيل مييابد و شعب آن براى زراعت قابل‌استفاده است . شط كارون پس از عبور از خاك بختيارى مستقيما به طرف جنوب ميرود و وارد دلتاى فرات و دجله مىشود .\r\n\r\nراهها\r\nدر خاك بختيارى جاده‌هاى كاروان‌رو متعدديست كه غالبا از ته دره‌ها عبور مينمايد . اين جاده‌ها در طول قرون عديده بوسيلهء كاروانها و عبور احشام و اغنام در موقع انتقال به ييلاق و قشلاق ايجاد شده است و در واقع مهندسين آنها حيوانات بوده‌اند .\r\nبراى طى كردن اين جاده‌ها حيوانات قوى لازم است كه پاهاى محكمى داشته باشند زيرا كه اغلب آنها صعب العبور و خطرناك مىباشد و حيوان با بار سنگين نميتواند از آنها عبور نمايد .\r\n\r\nآب‌وهوا و درجات سرما و گرما\r\nهواى ناحيه بختيارى در فصول مختلفه بمنتها درجه سرد و گرم مىشود ولى بسيار سالم است . در آغاز ماه ژوئن هوا گرم مىشود و بتدريج رو بشدت ميگذارد و تا آخر ماه اوت دوام دارد . يك مسافر انگليسى ملاحظه كرده است كه در طول اين مدت ميزان الحراره فارنهايت 102 درجه را در سايه نشان ميدهد كه مطابق است با 40 درجه ميزان الحرارهء سانتيگراد . معهذا حرارت بندرت زحمت‌آور ميگردد و شبها معمولا هوا ملايم و خنك است ، برعكس در زمستان هوا فوق‌العاده سرد مىشود و گردنه‌ها بطورى از برف مستور ميگردد كه عبور از آنها غيرممكن ميگردد .\r\n\r\n","description":"","footnote":"","page_name":" 1024 ","page_number":1056},
  {"content":"\r\n\r\nناحيه بختيارى در ازمنه گذشته شاهد و ناظر وقايع تاريخى قابل‌ملاحظه‌اى بوده كه اكنون آثار بسيار قليلى از آنها باقى مانده است ، باستثناى پايه‌هاى چند پل خراب كه ميگويند براى عبور سپاهيان اسكندر بر روى رودخانه‌ها ساخته شده بوده ديگر چيزى از آثار تاريخى در اين ناحيه باقى نمانده است .\r\nبطوريكه اشخاص موثق مكرر براى من نقل كردند كتيبه‌هائى با خطوط ميخى در پاره‌اى از كوهها موجود است ولى مشاهدهء اين آثار تاريخى براى ما ممكن نيست زيرا كسانى كه مدعى راهنمائى هستند اطمينان ندارند كه بتوانند مستقيما بآنجاها بروند و ممكن است راه را گم كنند و نتوانند به سهولت اين يادگاريهاى قديمى را بما نشان دهند .\r\n\r\nجمعيت بختيارى\r\nاغلب نويسندگان موافقت دارند كه جمعيت قبايل بختيارى به 30000 خانوار ميرسد و بر فرض اينكه اعضاء هرخانواده را بطور تقريب 5 تا 8 نفر به حساب آوريم جمعيت اين ناحيه حداقل به 150000 و حداكثر به 240000 نفر ميرسد . از اين عده 3000 خانوار در محل سكونت دارند و بقيه با احشام و اغنام خود متحرك و سيار هستند و پيوسته از جائى بجاى ديگر نقل مكان ميكنند .\r\nجمعيت ثابت در دهكده‌هائى كه در قسمت‌هاى پست اين ناحيه واقع شده سكونت دارد و بزراعت مشغولست . دهكده‌ها هم تماما از خشت و گل ساخته شده و بام آنها مسطح و از شاخ و برك درختان پوشيده و از گل اندود شده است . در حوالى اين دهكده‌ها مزارع حاصلخيزى ديده مىشود كه محصول فراوانى براى سكنه فراهم مينمايند .\r\n\r\nبيابان‌گردان و مهاجرت ساليانه\r\nبيابان‌گردان در زمستان در دشتهاى شوش در حوالى شوشتر و دزفول چادر ميزنند و در بهار و پائيز به طرف مشرق نقل مكان مينمايند و در حوالى كوهستانها منزل مينمايند و چون هوا بشدت گرم شود به بالاى كوههائى\r\n\r\n","description":"","footnote":"","page_name":" 1025 ","page_number":1057},
  {"content":"\r\n\r\nكه بين بروجرد و اصفهان واقع شده ميروند .\r\nدر نواحى منزلگاه بهارى و پائيزى زراعت هم ميكنند يعنى قبل از اينكه از ييلاق بقشلاق بروند در پائيز زمين را شخم زده و بذرافشانى ميكنند و در بهار كه مراجعت كردند به آبيارى و پرستارى مزارع خود ميپردازند و قبل از آنكه به ييلاق بروند محصول آن را برميدارند .\r\nمهاجرت ساليانه بگرمسير و سردسير از به دو ورود اين قبايل به اين ناحيه معمول بوده و تاكنون هم باقيست زيرا كه شغل اصلى آنها پرورش اغنام و احشام بوده و هست ، بعدها قسمتى از آنها در اراضى حاصلخيز ثابت مانده و مشغول زراعت و كسب و كار شده‌اند .\r\nدر محل‌هاى گرمسير و سردسير هرقبيله مرتع معينى دارد و در قسمت مخصوص به خود چادر مىزند و حدود هرقسمت بوسيلهء سنك‌هاى سفيدى از زمانهاى بسيار قديم معين شده و بنا بر سنت قديمى نقل مكان دادن يا برداشتن اين سنگها ممنوع است .\r\nبطورى كه در پيش گفتيم شغل اساسى طوايف بختيارى پرورش مواشى مخصوصا گوسفند است كه عايدات سرشارى دارد . اكنون شمارهء گوسفندان اين طوايف به 300000 ميرسد كه همه‌ساله عدهء زيادى از آنها را باصفهان برده و بقصابان ميفروشند . بختياريها در محل‌هاى ييلاقى تنباكو هم زراعت ميكنند .\r\n\r\nتربيت مواشى\r\nپرورش اسب از زمانهاى بسيار دور در اين قبايل معمول بوده و نژادى را بوجود آورده‌اند كه خون آن با خون اسبان عربى مخلوط است . اسبان بختيارى بسيار چابك و پرطاقت هستند و مسافات زيادى را بدون احساس خستگى طى ميكنند .\r\nبزهاى بختيارى بلند قد و داراى موهاى طويل قابل‌استفاده‌اى هستند . پوست\r\n\r\n","description":"","footnote":"","page_name":" 1026 ","page_number":1058},
  {"content":"\r\n\r\nآنها را براى لباس و ساير لوازم زندگانى به كار مىبرند ، مخصوصا از آن مشك‌هائى درست ميكنند كه براى آب آوردن و كره گرفتن از ماست به كار ميرود روغن و شيره انگور را نيز در اين كيسه‌هاى پوستى ريخته و به جاهاى دور حمل‌ونقل مينمايد .\r\n\r\nسواران بختيارى\r\nبختيارىها در فن اسب‌سوارى شهرتى دارند اينها از به دو طفوليت بتمرين اسب‌سوارى ميپردازند و در روى زين بازى ميكنند و هنرمندى قابل‌ملاحظه‌اى نشان ميدهند . در حينيكه اسب بتاخت ميرود با تفنك تير مياندازند و كمتر اتفاق ميافتد كه تيرشان بنشانه نخورد . عشق و علاقه زيادى به شكار دارند و به همين جهت است كه شكار در اين نواحى كمياب شده است .\r\nبختياريها بقشنگى و زيبائى آرايش زين و برك و يراق اسبان خود علاقه زيادى دارند ، دهنه و ركاب اسب در نهايت ظرافت حكاكى شده و با سيم و زر زينت يافته است هنوز هم در اين ناحيه زين و برك‌هاى مجلل و يراقهاى طلا و نقره و روپوشهاى گلدوزى شده زياد ديده مىشود . پاره‌اى از اين زين‌ها را با دانه‌هاى درشت فيروزه تزيين نموده‌اند .\r\nبختياريها نژاد خوش‌تركيبى هستند ، اندام آراسته و بينى مستقيم و منخرين وسيع و دهان خوشنمائى دارند . چهرهء آنها كمى تيره است ولى درعين‌حال قيافه گيرنده و جذابى دارند ، دست و پاى آنها كوچك و ظريف است .\r\n\r\nزنان بختيارى\r\nنظر باينكه زنان بختيارى لباس فراخى پوشيده‌اند راجع بتركيب اندام آنان نميتوان آنطوريكه بايد مطالعه دقيقى كرد با اين حال هيكل آراسته‌اى دارند دست و پاى آنان مانند مردان كوچك و ظريف و چشمان درشتشان جذاب و قابل‌توجه است . متأسفانه صورت آنها بواسطه ازدواج قبل از وقت زود از تركيب ميافتد و خوش‌نما نيست و پوست بدن از زيادى كار كردن در مزارع و پرستارى گله خشونتى پيدا مىكند . اينان نيز مانند ساير\r\n\r\n","description":"","footnote":"","page_name":" 1027 ","page_number":1059},
  {"content":"\r\n\r\nزنان ايرانى اغلب از خطر آبله مصون نمانده و چهره زيبائى ندارند و چون بسن دختران قابل ازدواج اروپائى برسند مانند پيره‌زنان ميشوند بعلاوه هيچوقت در صدد آرايش خود نيستند .\r\n\r\nطرز تغذيه بختيارىها\r\nبا اينكه غذاهاى بختياريان ساده است و هميشه هواى آزاد استنشاق ميكنند بندرت اشخاص معمر در ميان آنها ديده مىشود و مرد 65 ساله پير به نظر ميآيد . غذاى معمولى آنها عبارت است از لبنيات و تخم‌مرغى كه در زير خاكستر گرم پخته و يا با برنج مخلوط شده است .\r\nغذاى مقوى آنها گوشت گوسفند است كه با پياز سرخ كرده و آب‌ليمو به آن ميزنند و يا آن را مخلوط با برنج و ادويه ميخورند .\r\nنان را هم از آرد گندم و جو و يا بلوط فراهم ميكنند ، ميوه‌هاى نارس هم زياد مصرف مينمايند .\r\nخوشبختانه با مشروبات الكلى آشنائى ندارند ، مشروب معمولى آنها دوغ و آب گوارا و شربتى است كه كمى آب‌ليمو به آن مخلوط كرده‌اند .\r\nچاى و قهوه بطور كلى در نزد اين طوايف ناشناس است . يكى از رؤساى قبايل بما ميگفت : ما حتى الامكان از استعمال چاى و قهوه و قند پرهيز ميكنيم تا مجبور بپرداخت ماليات به بيگانگان نشويم اما از طرفى ظروف چينى و بلور ساخت اروپائيان را زياد خريدارى كرده و به كار مىبرند .\r\nشيرينى معمولى آنها حلواى بسيار مطبوعى است كه از عسل و مغز بادام و گلاب فراهم ميكنند .\r\n\r\nلباس بختيارىها\r\nاگر بگزارشها و عكسهائى كه سياحان اروپائى در اواسط قرن نوزدهم از افراد اين طوايف گرفته‌اند مراجعه كنيم خواهيم ديد كه طرز لباس آنها به كلى تغيير يافته و لباس‌هاى دراز بلباس‌هاى تنك اروپائى\r\n\r\n","description":"","footnote":"","page_name":" 1028 ","page_number":1060},
  {"content":"\r\n\r\nو كلاه نوك‌تيز بلند بكلاه نمد بدنمائى تبديل شده است .\r\nعلامت تشخيص و امتياز مردان بختيارى پيراهن كوتاه پنبه‌اى خشنى است كه در زير لباس دارند و بر روى آن لباس مواجى از ماهوت قهوه‌اىرنك كه آن را سردارى مينامند و يا شنل آستين‌درازى ميپوشند .\r\nشلوار مردان پارچه آبى يا سياهى است كه ما قبلا بذكر آن پرداخته‌ايم براى تهيه اين شلوار بسيار گشاد پارچه زيادى لازم است اين شلوار را بوسيله كمربند آبى يا سياهى بكمر ميبندند و كمربند هم داراى جيب‌هائيست كه در آنها چاقو و چپق و ساير لوازم خود را جاى ميدهند .\r\nلباس زنان طبقه ممتاز مانند لباس ساير زنان ايرانى است باستثناى تنبان كه بسيار بلند و داراى چين‌هاى متعدديست ، اما زنان روستائى شلوارى دارند كه پاچه آن در مچ پا چين خورده و در بالاى آن پيراهن و نيم‌تنه‌اى پوشيده‌اند كه قسمت جلوى آن باز است ، بعلاوه پارچه بزرك سياه يا رنگين بدور سر پيچيده‌اند كه گوشه‌هاى آن روى شانه افتاده است و چون بمرد بيگانه‌اى بر خورند فورا بتقليد زنان شهرنشين با همين گوشه ها صورت خود را ميپوشانند .\r\nزينت زنان عبارتست از گردن‌بند و قاب قرآن نقره يا چرمى كه ببازو مىبندند و حناى زيادى براى رنگين كردن گيسوان و ناخن‌هاى دست و پا استعمال مينمايند .\r\nدر نواحى مجاور اصفهان مردان و زنان غالبا گيوه به پا دارند كه تخت آن را بهادر الدوله در لباس بختيارى\r\n\r\n","description":"","footnote":"","page_name":" 1029 ","page_number":1061},
  {"content":"\r\n\r\nاز پارچه‌هاى كهنه درست كرده و رويه آن را با نخ سفيد بافته‌اند . بهاى يك جفت گيوه 6 تا 10 قران است .\r\n\r\nبهداشت و نظافت\r\nبطور كلى افراد قبايل با دستورهاى بهداشتى آشنائى ندارند و با اينكه در پاره‌اى از شهرهاى ايران كارخانه‌هاى صابون سازى زيادى داير است در دهكده‌هاى بختيارى صابون وارد نميشود و مصرفى ندارد وقتى من يك قالب صابون ساخت اروپا بيكى از بختياريها دادم او آن را براى زينت در طاقچه اطاق گذاشت و يقين دارم كه او هيچوقت آن را براى شستشو به كار نبرده است .\r\nاشخاص ثروتمند هرهفته بحمام ميروند و پيراهن عوض ميكنند و زنان خدمتكار آن پيراهن را بدون استعمال صابون در آب جارى شستشو داده و در آفتاب خشك مينمايند .\r\nشست‌وشوى روزانه منحصر است بوضو گرفتن كه در موقع اداى نماز صورت ميگيرد ولى اين كار عموميت ندارد و فقط اشخاصى كه مقيد بعبادت هستند چند قطره آب از آفتابه در كف دست ميريزند و تقريبا مانند گربه دست و صورت خود را شستشو ميدهند ، بعضى هم دهان را با آب و گياه معطرى ميشويند .\r\n\r\nمراسم ازدواج بختياريها\r\nمراسم ازدواج قبايل تابع قانون ثابت و معينى نيست ، نظر باينكه استخدام زن در ميان آنها معمول نيست مرد ميتواند به اندازه توانائى خود با چند زن ازدواج نمايد زيرا كه كارهاى زراعتى و خانه‌دارى و پرستارى احشام و اغنام را زنان بايد انجام دهند و در مواقع بيكارى هم بايد بفرش‌بافى بپردازند . زنان در قبيله احترامى دارند و مردان حتى الامكان احترام آنها را رعايت ميكنند و اگر مردى هتك احترام آنها را بنمايد مورد ملامت واقع ميگردد .\r\nزنان ايل هرگز مرتكب عمل منافى عفت نميشوند و اگر احيانا كوچكترين عمل\r\n\r\n","description":"","footnote":"","page_name":" 1030 ","page_number":1062},
  {"content":"\r\n\r\nخلافى از آنها ديده شود محكوم بمرك ميگردند .\r\nازدواج پسران و دختران بوسيله والدين انجام مييابد و همين كه در ميان دو خانواده موافقتى حاصل شد بستگان پسر مقدارى شيرينى به خانه دختر مىبرند و بين اعضاء آن خانواده تقسيم مينمايند بعد اشخاص محترمى از طرف والدين پسر به خانه دختر ميروند و پس از آنكه پارچه سفيدى بسر دختر پيچيدند دست والدين او را بعلامت نامزدى ميبوسند .\r\nپشت آئينه برنزى متعلق بقرن 15 ( كلكسيون مؤلف )\r\nنقض پيمان نامزدى در ميان آنها معمول نيست و اگر كسانى پيمان‌شكنى كنند تمام افراد قبيله با نظر حقارت به آنها مينگرند .\r\nمراسم نامزدى پسر و دختر ممكن است قبل از سن بلوغ انجام يابد و همين كه دختر بسن 12 و پسر بسن 15 سالگى رسيد عمل ازدواج صورت ميگيرد .\r\n\r\n","description":"","footnote":"","page_name":" 1031 ","page_number":1063},
  {"content":"\r\n\r\n\r\nمراسم عروسى بختياريان\r\nجناب اجل حاج عليقليخان شرحى راجع به مراسم عروسى بختياريان براى ما بيان نمود كه در زير بنقل آن ميپردازيم :\r\n« عروسى در قبايل داراى مراسم و تشريفات مخصوصى است كه نظير آن كمتر در شهرها ديده مىشود . نكته قابل‌توجه اينست كه در ميان قبايل حجاب معمول نيست و زنان آزادانه زندگانى ميكنند و از مردان روى نميپوشند ، بنابراين پسران از ديدن دختران ممنوع نيستند و مىتوانند اخلاق و رفتار دخترى را كه در نظر گرفته‌اند كاملا آزمايش نمايند . مراسم نامزدى در قبايل بيشتر از شهرنشينان معمول است و برحسب اينكه ازدواج در يك قبيله و يا در ميان قبايل مختلف صورت گيرد اين مراسم تغيير پذير است و تشريفات آن در ميان دو قبيله مفصل‌تر است زيرا كه اين قبايل ميخواهند برترى و توانائى خود را به يكديگر نمايش دهند .\r\nهمين كه نامزدى انجام يافت بستگان داماد موظفند كه در موقع عيد نوروز هديه‌اى براى عروس بفرستند و چنين هديه‌اى بايد مطابق توانائى و ثروت و شئون والدين داماد باشد . معمولا جواهرات يا مسكوكات طلا و يا گردن‌بند يا پارچه‌هاى گرانبها ميفرستند .\r\nاين نكته را هم بايد اضافه كرد كه ازدواج در ميان كسانى بايد صورت گيرد كه از حيث مقام يكسان باشند و در ميان كسانى كه هم‌شأن نباشند بندرت صورت ميگيرد . مقصود از شأن و مقام ثروتمندى نيست بلكه اصالت و نجابت و شرافت خانوادگى مىباشد . يكنفر ثروتمند و لو آنكه دارائى زيادى هم داشته باشد نميتواند بطوريكه در شهرها معمول است با شريف‌تر از خود پيوند نمايد حتى قبايلى هم هستند كه دختران خود را بافراد قبيله ديگر نميدهند ، كسانى هم كه چندان مقيد به اين عقايد نيستند از گرفتن زنان شهرى طبقه پست و بطريق اولى از زنان ده‌نشين اجتناب مينمايند .\r\n\r\n","description":"","footnote":"","page_name":" 1032 ","page_number":1064},
  {"content":"\r\n\r\nبهرحال وقتى كه موقع عروسى رسيد جشنهاى مفصلى ميگيرند و وسايل سور و سرور فوق‌العاده‌اى فراهم مينمايند و بسا مىشود كه جشن عروسى چندين‌روز مطربان و رقاصان در يكى از دهكده‌هاى كردنشين\r\n\r\n","description":"","footnote":"","page_name":" 1033 ","page_number":1065},
  {"content":"\r\n\r\nكه حداقل آن 10 و حداكثر 40 روز است دوام پيدا مىكند . اين جشنها بايد با ساز و آواز و رقص‌هاى دسته‌جمعى كه همه افراد قبيله در آن شركت ميكنند برگزار شود .\r\nرقص‌هاى دسته‌جمعى توسط مردان و زنان كه دايره‌وار دست بهم داده‌اند صورت ميگيرد ، گاهى مردان و زنان جداگانه حلقه‌هاى رقص را تشكيل ميدهند و گاهى هم مردان و زنان دست يكديگر را گرفته و با آهنك ساز پاىكوبى و دست افشانى مينمايند .\r\nتمام مدعوين ناهار و شام را برحسب فصل در زير چادر و يا در هواى آزاد صرف ميكنند . جوانان بر روى اسبان در حين تاخت‌وتاز بازيهاى حيرت‌آورى كرده و هنرمنديهاى خود را در حال جنك و گريز نمايش ميدهند و مدتى قبل از عروسى بتمرين اسب‌سوارى ميپردازند تا بتوانند در موقع عروسى عروس را با شكوه و جلال به خانه داماد ببرند .\r\nدر روز يا شبى كه بايد عروس به خانه داماد برود ، مردان و زنان زيادى از قبيله داماد بر اسبان سوار ميشوند و بهمراهى دسته‌اى از نوازندگان به طرف قبيله عروس ميروند .\r\nمدت راه‌پيمائى بسته به بعد مسافت دو قبيله است ، ممكن است يك يا دو ساعت اگر مسافت زياد باشد چند روز طول بكشد ، در ضمن راه‌پيمائى سازوآواز و سرگرميها و بازيهاى روى اسب ادامه دارد .\r\nيكى از مراسم ازدواج هم اين است كه پدر دختر قبل از وقوع ازدواج مبلغى از داماد بعنوان شيربها ميگيرد و در صورتى كه دختران متعدد داشته باشد ثروت قابل ملاحظه‌اى بدست ميآورد اما عروس برعكس مراسم شهرنشينان جهيز كمى به خانه داماد ميبرد .\r\n\r\n","description":"","footnote":"","page_name":" 1034 ","page_number":1066},
  {"content":"\r\n\r\nتشريفات قانونى و مذهبى ازدواج روزى انجام مييابد كه عروس به خانه داماد وارد شده باشد ، بندرت اتفاق ميافتد كه مراسم عقد قبل از ورود عروس به خانه داماد انجام يابد ، هرگاه ساعت براى عقد مناسب نباشد ممكن است عروس بدون اينكه خود را بداماد نشان دهد چند روزى در خانه او بماند . پس از آنكه مراسم قانونى انجام يافت همان شب عروس را با سازوآواز و رقص باطاق يا چادرى كه آن را حجله‌خانه ميگويند مىبرند .\r\nداماد در هيچيك از اين تشريفات مقدماتى نبايد شركت كند و فقط روزى حضور پيدا مىكند كه همهء بستگان او سوار بر اسب ميشوند تا باستقبال عروس بروند .\r\nسواران جوان اسكورت داماد به دو دسته تقسيم ميشوند . يكدسته نزد داماد ميماند و دسته ديگر بسواران اسكورت عروس ملحق ميگردد .\r\nهمين كه عروس نزديك شد داماد بايد شجاعت و هنرمندى از خود بروز دهد و با وجود مقاومت و ممانعت سواران اسكورت عروس اسب خود را بجولان اندازد و پارچه‌اى را كه بر سر عروس افتاده است بربايد . در اين موقع مانند هنگام جنك ، سواران اسكورت عروس داماد را تعقيب ميكنند تا پارچه روسرى را از او بگيرند ، بنابراين هياهو و سروصداى زيادى توليد مىشود كه خالى از تماشا نيست . اين دو اسكورت پيوسته بكشمكش ميپردازند ، اگر اسكورت داماد او را از اين كشمكش خلاص نمايد و او بتواند فرار نمايد بحصول شرافتى موفق شده زيرا كه در اين جنك فاتح گرديده است ، برعكس اگر اسكورت عروس موفق بگرفتن روسرى شود بافتخارى نائل شده و اسكورت داماد شرمنده و سرافكنده ميگردد .\r\nتمام اين تمرينات براى تحصيل هنرمندى و مهارت در فنون جنگى است ، بنابراين در چنين موقع بهترين اسبان قبيله را انتخاب ميكنند كه بهاى هريك به چند هزار فرانك ميرسد .\r\n\r\n","description":"","footnote":"","page_name":" 1035 ","page_number":1067},
  {"content":"\r\n\r\nاگرچه اين عادات و رسوم در اين اوقات از رونق افتاده ، معهذا كاملا از ميان نرفته است و گاه‌بگاه در ميان قبايل ديده مىشود .\r\n\r\nاطفال بختيارى\r\nعاطفه و مهر پدرى نسبت به فرزند در ميان بختياريها به حد كمال است . در مسافرتهائى كه براى كارهاى لازم و يا زيارت ميكنند مرد هميشه طفل را در آغوش خود ميبرد و مركوب را در اختيار زن ميگذارد كه بر آن سوار مىشود و گاهى هم طفل خود را در بغل ميگيرد اما شوهر پياده و چوب بدست با زن همقدم است و از او و طفلش مواظبت مينمايد .\r\nاطفال بختيارى در صغر سن سيماى زيبا و اندام نيكوئى دارند ، متأسفانه در سن سه يا چهار سالگى چهرهء آنها منقبض ميگردد و شكمشان برآمدگى پيدا مىكند و بدتركيب ميشوند . پدران نسبت بتندرستى اطفال توجه بيشترى دارند و در موقع لزوم او را نزد طبيب مىبرند . اطفالى كه براى معالجه نزد ما آوردند اغلب به ورم امعاء و سوءهاضمه مبتلا بودند و اين مرض بواسطه خوردن برنج زياد به آنها عارض ميگردد ، خوشبختانه اكنون با دستورهاى بهداشتى آشنا شده و مقدار زيادى ماست ببرنج مخلوط مينمايند .\r\n\r\nزنان بختيارى و طبابت\r\nيكى از خصايص نيك زنان بختيارى توجه بامور بهداشتى و طبابت است و عده‌اى از آنها در اين فن مهارت زيادى دارند و آنها را معمولا حكيم مينامند . شغل طبابت در ميان زنان قبايل تقريبا موروثى است . هرگاه پدر يا مادرى دواى تازه‌اى پيدا كند طريق استعمال آن را به دختر بزرگتر خود ميآموزد و به پسران ياد نميدهد زيرا كه آنها را براى چنين عملى لايق نميپندارد . زنان در عمل زخم‌بندى و شستشوى جراحات و بيرون آوردن گلوله تفنك از بدن مهارتى دارند .\r\nحق الزحمه‌اى كه در صورت بهبودى مريض بحكيم داده مىشود مبلغ قابل‌ملاحظه‌اى است ، گر جراحتى كه از اسلحه آتشى توليد شده خوب معالجه شود اشخاص فقير\r\n\r\n","description":"","footnote":"","page_name":" 1036 ","page_number":1068},
  {"content":"\r\n\r\n15 تا 20 تومان و اغنيا سه برابر اين مبلغ را بزن حكيم ميپردازند .\r\nاين زنان ادويه لازم را خودشان تهيه ميكنند و با حوصله خستگىناپذيرى به پرستارى و معالجه مريض ميپردازند و در صورتى كه از معالجه مأيوس شوند و مريض در شرف مرك باشد بينى او را با خميرى كه از گياهان معطر درست كرده‌اند پر ميكنند زنان مشغول پختن نان هستند\r\nادويه‌اى كه به كار مىبرند گياه‌هائى است كه خاصيت آنها بتجربه رسيده است براى معالجه جراحات مازو را كه از درخت بلوط بدست ميآيد به كار مىبرند و براى سوءهاضمه قير به مريض ميدهند و براى معالجه اورام نخاعى و دماغى شكم حيوانات زنده را پاره كرده و روى موضع متورم مياندازند تا با حرارتى كه دارند عمل مشمع‌هاى طبى را انجام دهند و براى دفع تب مطبوخ پوست بيد به مريض ميدهند .\r\nمارهاى بيابانى غالبا چوپانها و زارعين را ميگزند زن حكيم براى دفع اين سم مهلك مارگزيده را مجبور به حركت و جنبش مىكند و بعد مقعد مرغ زنده يا امعاء بزى را كه تازه ذبح كرده باشند بر روى محل گزيده شده ميگذارد .\r\n\r\n","description":"","footnote":"","page_name":" 1037 ","page_number":1069},
  {"content":"\r\n\r\nاين زنان حكيم علاوه بر استعمال ادويه گاهى هم با تلقين مريض را معالجه ميكنند مثلا دعائى در روى جراحت قرار ميدهند و به مريض تلقين ميكنند كه با اين عمل حتما معالجه خواهد شد و خلاصه آنكه تمام انواع و اقسام اعمال جادوگرى را به كار مىبرند و بسا مىشود كه اين تلقينات در روح بيمار تأثير كرده معالجه مىشود .\r\nجام سحرى از برنز محكوك متعلق بقرن 19 ( كلكسيون مؤلف )\r\nنظر باينكه در اين ناحيه آفتاب روى شنها ميتابد تشعشع آن باعث درد چشم مىشود ، از طرف ديگر مسافرين و زائرين هم غالبا امراض مقاربتى و مسرى را با خود بارمغان ميآورند كه به ديگران هم سرايت مىكند و اگر اين امراض بدقت معالجه نشود بمرور زمان مزمن ميگردد و باعث خرابى چشم مىشود .\r\n\r\n","description":"","footnote":"","page_name":" 1038 ","page_number":1070},
  {"content":"\r\n\r\nامراض جلدى كه از عدم نظافت و آميزش با اشخاص مريض توليد مىشود در ميان افراد قبايل زياد است .\r\nنظر باينكه افراد ايل در موقع بيابان‌گردى غالبا در زمين‌هاى مرطوب زندگانى ميكنند مرض رماتيسم مهمان دائمى آنها مىباشد .\r\nقابله تحصيل كرده هم در ميان اين طوايف پيدا نميشود و عمل مشكل زايمان را غالبا زنان همسايه انجام ميدهند بعلاوه احتياطهاى لازم هم مراعات نميشود و اغلب زن تازه‌زا پس از يك يا دو روز از بستر استراحت بلند مىشود و به كارهاى لازم ميپردازد و مريض مىشود ، مادرانى هم كه اجبارى به كار كردن نداشته باشند بيش از يكهفته استراحت نميكنند .\r\nبختيارىها بيكارى و تنبلى را يكنوع بيمارى بشمار ميآورند و كوشش دارند كه با تمام وسايل ممكنه اين بيمارى را رفع نمايند و براى معالجه آن گاهى دعائى در سينه اشخاص تنبل و بيكاره قرار داده و يا به گردن آنها ميآويزند و اگر اين معالجه مفيد واقع نشد شخص تنبل را مجبور ميكنند در شبهائى كه ماه در حالت بدر است بقبرستان برود و هفت دفعه از زير بدن شير سنگى كه بر روى قبر يك مرد جنگى باشد عبور نمايد ولى ما نتوانستيم بفهميم كه آيا اين معالجه اخير مؤثر واقع مىشود يا نه و فقط بضرب المثل خودمان معتقديم كه ميگويد در چنين مواقع فقط عقيده پيدا كردن به كار موجب علاج است .\r\n\r\nمذهب بختيارىها\r\nبختياريان بطوريكه مشهور است چندان از مذهب فرارى نيستند .\r\nنظر به فقر عمومى و مخصوصا سيار بودن و عدم ثبات در يك محل مسجد قابل‌ملاحظه‌اى ندارند و براى عبادت كلبه‌هاى خشت و گلى بنا كرده‌اند كه با حصير فرش شده است ، بدون اينكه بدانند ايمان و عقيده چيست بطور اجمال به بهشت و جهنم و قيامت و زندگى بعد از مرك و وجود خداى واحد معتقدند و چنين\r\n\r\n","description":"","footnote":"","page_name":" 1039 ","page_number":1071},
  {"content":"\r\n\r\nميپندارند كه خدا تجسم دارد و بر روى تختى نشسته و باعمال دنيوى آنها رسيدگى مىكند .\r\nآنها عقيده دارند كه اگر كارهاى نيك كرده‌اند به بهشت ميروند و در عكس اين حالت بجهنم سرازير ميگردند ، بعضى هم عقيده دارند كه در ميان بهشت و جهنم محلى است كه آن را برزخ ميگويند و روح كسى كه شايسته دخول در بهشت يا سزاوار جهنم نيست در آنجا سختىها و رنجهائى مىبيند و ممكن است پس از مدتى كه كم‌وبيش طولانى است از آنجا رهائى يابد .\r\nبراى پيغمبر اسلام احترامى قائلند و محمد و على را بعد از خدا از حيث مقام در رديف اول قرار ميدهند . موسى را قانون‌گزار و عيسى را معالج امراض ميدانند\r\nآنچه در نزد آنها خطا و ناپسند محسوب مىشود ترس و فرار از ميدان جنك و نافرمانى برؤساى خود و تهمت زدن بيكى از افراد ايل و آدم‌كشى مىباشد .\r\nفضائل و صفات نيك در نظر آنها عبارتست از شجاعت و دفاع از ايل و ابراز مهربانى به يكديگر و دستگيرى از بينوايان .\r\nبه زيارت اماكن مقدسه راغبند و اين عمل را واجب ميدانند .\r\n\r\nمراسم تدفين\r\nجناب اجل حاج على قليخان سردار راجع بتدفين اموات و مراسم سوگوارى اطلاعات جالب‌توجهى بما داد كه در زير بنقل آنها ميپردازيم :\r\n« مراسم سوگوارى قبايل تا مراسم شهرنشينان تفاوت دارد و در ايل هم برحسب شأن و مقام اشخاص تغيير مىكند و ما در اينجا فقط بمراسم سوگوارى طبقهء ممتاز ميپردازيم .\r\nوقتى كه يكى از بزرگان ايل در شرف مردن باشد تمام اقوام و دوستان و شخصيت هاى برجسته و حتى افراد قبايل مجاور به منزل محتضر ميآيند و شبها و روزها در آنجا ميمانند . بمحض اينكه محتضر نفس آخر را كشيد زنان جيغ ميكشند و شيون ميكنند\r\n\r\n","description":"","footnote":"","page_name":" 1040 ","page_number":1072},
  {"content":"\r\n\r\nو اين عمل نشان ميدهد كه بيمار با حيات بدرود گفته است\r\nدر اين موقع مردان نيز با زنان شركت مينمايند و با صداى بلند گريه و زارى ميكنند و كمى بعد از اطاق بيرون ميروند و فقط زنان در آنجا ميمانند و با خواندن اشعار حزن‌انگيز بگريه و شيون ادامه ميدهند .\r\nتمام مخارج لازم و شام و ناهار حضار بعهدهء اعضاء خانوادهء متوفى مىباشد .\r\nپس از آنكه ملا براى حركت دادن جنازه حاضر شد ميت را در روى تختخواب آهنى خودش يا تخت ديگر ممتازى ميگذارند و يك طاق شال كشميرى روى آن مياندازند و تجملات لازم را فراهم مينمايند .\r\nتمام حضار از زن و مرد با لباس سياه كه علامت عزادارى است براى تشييع جنازه حاضر ميشوند ، مردان يقه پيراهن را باز ميكنند و شال‌هاى كشميرى به گردن مياندازند و آنهائى كه شال كشميرى نداشته باشند شال كمر خود را باز كرده به گردن ميبندند زيرا كه اغلب مردان ايل بجاى كمربند شالهاى ابريشمى يا پنبه‌اى بكمر ميبندند .\r\nاسبها را با زين و يراقهاى ممتاز در دنبال جنازه حركت ميدهند ، در ميان اين اسبان يكى از بهترين اسبهاى ميت هم بايد باشد كه اسلحه ميت را بعلامت عزا وارونه بر روى زين آن قرار ميدهند . مشايعين همه گريه‌كنان آهسته بدنبال جنازه ميروند .\r\nزنان شيون‌كنان گيسوان خود را ميكنند و لباس‌هاى خود را پاره ميكنند و صورت خود را با ناخن چنان ميخراشند كه خون از آن جارى ميگردد ، در اين موقع موزيك هم آهنگهاى حزن‌انگيزى مينوازد ، خلاصه به اين ترتيب ميت را بكنار رودخانه يا نهر نزديكى مىبرند و بر زمين ميگذارند ، مرده‌شوى جسد را ميشويد و كفن به او ميپوشاند . پس از انجام اين عمل دوباره جنازه را به همان ترتيب حركت ميدهند و بقبرستان مىبرند ، ملا در جلو و جمعيت با صف در عقب او ميايستند و همه مشغول اداى نماز مخصوصى ميشوند و چون تشريفات تمام شد جسد را در قبر ميگذارند و روى\r\n\r\n","description":"","footnote":"","page_name":" 1041 ","page_number":1073},
  {"content":"\r\n\r\nآن را با خاك ميپوشانند اسلحه ميت را روى قبر ميگذارند . پس از انجام اين اعمال مردان جنگى ايل دست يكديگر را گرفته دايره‌اى تشكيل ميدهند و يكنوع رقص مخصوصى ميكنند . در اين موقع زنان از مردان فاصله گرفته و بطور دسته‌جمعى شيون مينمايند .\r\nدر پاره‌اى از مواقع زنان متوفى گيسوان بلند خود را بريده به زمين ميريزند و پايمال ميكنند . اين گيسوان بريده شده را بعدها به بناى روى قبر مىبندند .\r\nمعمولا در روى قبر آتشى روشن ميكنند كه بايد سه شبانه‌روز در حال اشتعال باشد ولى در روى قبر بزرگان ايل چراغهاى متعددى روشن ميكنند و چند نفر قارى در مدت سه شبانه‌روز در كنار قبر قرآن ميخوانند .\r\nپس از انجام اين تشريفات جمعيت مشايعين به منزل متوفى برميگردند و صاحبان عزا در خانه و يا در چادر از تمام مشايعين پذيرائى ميكنند و شام و ناهار به آنها ميدهند\r\nاين پذيرائيها و تشريفات با موزيك عزا و آوازهاى حزن‌انگيز زنان انجام مىيابد و معمولا چهل روز طول ميكشد .\r\nدر آخر هفته اول و در روز چهلم و آخر سال وفات نيز همين تشريفات تجديد مىشود و جمعى براى خوردن شام و ناهار در منزل صاحبان عزا حاضر ميشوند .\r\nاشخاصى كه نتوانسته‌اند در مراسم تشييع جنازه حاضر شوند مىتوانند تا مدت چهار ماه براى اظهار تأسف و تسليت گفتن به صاحبان عزا به منزل آنها بيايند .\r\nاقوام و بستگان نزديك متوفى تا يكسال لباس عزا را از تن درنميآورند .\r\nاموات را با كفن دفن ميكنند و چيز ديگرى در قبر نميگذارند و فقط سنك صافى مانند بالش زير سر آن قرار ميدهند و قبر هم بايد در امتدادى واقع شود كه چشم ميت به طرف مكه باشد .\r\n\r\nقبرستانهاى بختيارى\r\nبرحسب رسمى كه در قديم معمول ايرانيان بوده بختياريها در روى قبور بزرگان شجاع خود مجسمهء شيرى را كه از\r\n\r\n","description":"","footnote":"","page_name":" 1042 ","page_number":1074},
  {"content":"\r\n\r\nسنك تراشيده باشند قرار ميدهند و براى علامت شجاعت متوفى نقش شمشير و طپانچه و در اين ايام رولور را در بدن شير حكاكى ميكنند .\r\nگورستان جونقون\r\nدر روى قبر زنان نقش شانه يا دوك نخ‌ريسى در سنك حك شده است .\r\nقبرستان عموما در يك انتهاى دهكده در سر راه كثير العبورى قرار دارد و غالبا پاك و بىآلايش است و كسانى كه از زيارت و يا مسافرت برميگردند قبل از ورود بدهكده لحظه‌اى روى قبرستان ايستاده و فاتحه‌اى براى اموات ميخوانند .\r\nبختياريها براى طلب مراد و بخشش گناهان خود با رغبت به زيارت اماكن مقدسه مىروند .\r\n\r\nزراعت در بختيارى\r\nحاصل‌خيزى زمين در اين ناحيه مرهون زحمت و كوشش زارع است ، در پائيز زمين را با گاوآهن شخم ميزنند و در بعضى جاها با بيل اين عمل را انجام ميدهند تا شخم عميق‌تر گردد ، شخم زدن با بيل\r\n\r\n","description":"","footnote":"","page_name":" 1043 ","page_number":1075},
  {"content":"\r\n\r\nبدينطريق است كه سه يا چهار نفر زارع پهلوى هم ايستاده بيل‌هاى بلند را با فشار پا به زمين فروميبرند و خاك را برميگردانند .\r\nدر اين ناحيه انواع محصولات به عمل ميايد در اراضى مرتفع گندم و جو و در جاهاى پست و مرطوب برنج ميكارند . بهترين اراضى براى كشت خربوزه و هندوانه و خيار و خشخاش اختصاص دارد .\r\nناحيه بختيارى در ميان قبايل تقسيم شده و هرقبيله قسمت متعلق به خود را بين خانواده‌ها تقسيم كرده است . معمولا مالك زمين كسى است كه با خرج خود آب براى آن تهيه كرده است .\r\n\r\nطريق آبيارى\r\nدر اين ناحيه آب فراوان است و فقط در فصل تابستان كه معمولا آب در همه‌جا كم مىشود . مير آبى آب را بنوبت بدهكده‌ها مىرساند . در بعضى دهكده‌ها هم كدخدايان در كار آبيارى دخالت ميكنند زيرا ممكن است ميراب رشوه بگيرد و به جاهائى آب زيادتر بدهد .\r\nتقسيم آب بوسيلهء طشت انجام ميگيرد يعنى پيالهء مسى كه در ته آن سوراخى بقطر سوزن است روى طشت پر از آبى ميگذارند تا از آب پر شود و در طشت فرورود و تقريبا در 11 دقيقه اين عمل انجام مييابد كه آن را يك طشت ميگويند و بدين‌ترتيب هرزارعى يك يا چند طشت آبى كه به او تعلق دارد بمزرعه خود ميبرد .\r\nهرزارعى ميتواند در فاصله ده روز مزرعه خود را آب دهد ، آبيارى شبانه مفيدتر است زيرا كه هم آب خنك بمزرعه ميرسد و هم كمتر تبخير ميگردد .\r\n\r\nتصرف زمين\r\nما دامى كه زارع حق ارباب را بپردازد حق دارد كه زمين خود را در تصرف داشته باشد ، معمولا بايد دو ثلث محصول را بارباب بدهد و اگر ارباب يا زارع بذر لازم را بدهد اين ترتيب تغيير پيدا مىكند .\r\nبراى چراگاههاى احشام و اغنام نيز قوانينى هست كه از قديم معين شده و هرقبيله مرتع\r\n\r\n","description":"","footnote":"","page_name":" 1044 ","page_number":1076},
  {"content":"\r\n\r\nمخصوصى دارد . شترداران در حال عبور از اين ناحيه آزاد هستند كه روزها شتران خود را در اين مراتع بچرانند . شتران شب راه مىپيمايند و عدلهاى مال التجاره را از خليج فارس باصفهان مىبرند .\r\n\r\nتقسيمات سياسى ناحيهء بختيارى\r\nدر زمان قديم دو ايل عمده در اين ناحيه زندگانى ميكرد ، كه يكى هفت لنك و ديگرى چهار لنك نام داشته و اين دو ايل اتصالا با هم در كشمكش بوده‌اند .\r\nبطوريكه نقل ميكنند ابتدا دو خانواده از شام بايران مهاجرت نموده و اين خانواده‌ها را تنها يك رئيس اداره ميكرده است ، در يكى از اين خانواده‌ها هفت پسر و در ديگرى چهار پسر بوده است . پس از مرك رئيس ، اين دو خانواده بر سر رياست با هم كشمكش داشته و بمرور زمان به دو طايفه تقسيم شده‌اند كه آنها را هفت لنك و چهار لنك مينامند .\r\nمورخين ديگر عقيده دارند كه اين نامها از اختلاف پرداخت ماليات پيدا شده است ، قبيله‌اى كه فقيرتر بوده اراضى حاصلخيزى را در تصرف نداشته است و بنابراين يك هفتم محصول خود را بعنوان ماليات برئيس خود ميپرداخته و قبيله ديگر كه اراضى بهترى را در تصرف داشته و محصول بيشترى بدست ميآورده يك چهارم حاصل خود را بعنوان ماليات ميداده است .\r\nدر هرحال اين دو طايفه متصل با هم در جنك و كشمكش بوده و محصول و دارائى و احشام و اغنام يكديگر را غارت ميكرده‌اند .\r\n\r\nمحمد تقى خان\r\nرئيس يك قسمت از چهارلنك‌ها در مدت ده سال بين سنوات 1830 و 1840 نظر بقابليت و صفات نيكى كه داشت برياست تمام قبيله چهارلنك رسيد و حتى قسمتى از قبيله هفت لنك هم كدورتهاى ديرينه را فراموش كرده باطاعت او تن در دادند ، محمد تقى خان اهميتى پيدا كرد وصيت\r\n\r\n","description":"","footnote":"","page_name":" 1045 ","page_number":1077},
  {"content":"\r\n\r\nشهرت او به گوش محمد شاه قاجار رسيد .\r\nمحمد تقى خان در شجاعت و جنك‌آورى و اداره كردن قبايل بىنظير بود ، دزدان و قطاع الطريق را قلع و قمع كرد و از ميان برد و قسمت زيادى از افراد ايل خود را از صحراگردى بازداشت و بزراعت و كسب‌وكار مشغول كرد و چهار هزار سوار مسلح فراهم نمود و آمر و فرمانفرماى دوازده هزار نفر سكنهء اين نواحى گرديد .\r\nچادرنشينان - در ييلاق - در قسمت مقدم زنى مشغول مشك‌زدن است\r\nشاه از نفوذ و قدرت او بيمناك شد و در سال 1840 منوچهر خان را كه حاكم اصفهان و مرد دلير باعزم و تدبيرى بود مأمور سركوبى او كرد .\r\nمنوچهر خان در سال 1841 با قشون نيرومندى بكوهستان بختيارى رسيد و پس از زدوخورد مختصرى با حيله و تدبير خانواده محمد تقى خان را دستگير نمود و خود او را هم در فشار گذاشت و به او قول داد كه اگر تسليم شود جانش در امان است و چون محمد تقى خان بقول او اطمينان نداشت منوچهر خان قرآنى را مهر كرده نزد او فرستاد اما بمحض اينكه تسليم شد منوچهر خان بسوگند و قول خود وفا نكرد و او را زنجير نمود و بتهران فرستاد كه در سال 1851 با حيات بدرود گفت\r\n\r\n","description":"","footnote":"","page_name":" 1046 ","page_number":1078},
  {"content":"\r\n\r\nو پسران و برادران او هم با زجر و شكنجه بقتل رسيدند .\r\n\r\nجعفر قليخان\r\nپس از آنكه ايل چهارلنك رئيس بانفوذ و مقتدر خود را از دست داد جعفر قليخان برياست ايل هفت لنك انتخاب شد و با جنك و خونريزى زيادى تمام بختياريان را تحت اطاعت خود درآورد ، جعفر قليخان براى رسيدن بمقام ايلخانى چهارده نفر از اقوام خود را كشت حتى برادر خود را هم نابود كرد و پس از آنكه نفوذ و اقتدارى پيدا كرد سر بطغيان برداشت و با دولت جنگيد ولى سرانجام شكست خورد و فرار اختيار كرد و براى حفظ جان خود در قلعهء ديز پناهنده گرديد و در محاصره واقع شد .\r\n\r\nحسين قليخان\r\nپس از فرار جعفر قليخان كلبعلى خان كه از طايفه دوركى بود برياست رسيد و طولى نكشيد كه در سال 1850 بدست پسر ايلخانى پيشين يعنى حسين قليخان كشته شد . حسين قليخان مرد باعزم و تدبيرى بود ، بختياريان عموما به او اعتماد داشتند مدت سى سال بر آنها رياست كرد ، راه‌ها را امن كرد و دزدى را از ميان برد بعلاوه مرد خيرخواهى بود چندين كاروانسرا ساخت از فقرا و بينوايان دستگيرى ميكرد و وسايل آسايش عامه را فراهم مينمود .\r\nظل السلطان از او كدورتى در دل داشت بنابراين در ماه ژوئن 1882 با حيله و نيرنك او را باصفهان آورد و بمحض ورود او را در حضور خود بقتل رسانيد .\r\nحسين قليخان شش پسر داشت كه نام آنها بقرار زير است :\r\nاسفنديار خان ، نجفقلى خان ، امير قليخان ، حاج على قليخان ، خسرو خان ، يوسف خان . ظل السلطان پسر بزرگتر او اسفنديار خان را مدت شش سال در اصفهان زندانى كرد .\r\n\r\nايلخانى و ايل بگى و خان\r\nمعمولا سه نفر بر قبايل بختيارى حكومت ميكنند . نخست ايلخانى كه فرمانروا و رئيس كل است . دوم ايل بگى كه در\r\n\r\n","description":"","footnote":"","page_name":" 1047 ","page_number":1079},
  {"content":"\r\n\r\nدرجه دوم واقع است . سوم حاكم كه از طرف دولت بحكومت چهارمحال منصوب ميگردد .\r\nاگرچه صاحبان اين سه مقام هميشه از خانواده‌هاى اصيل بختيارى انتخاب ميشوند ولى عزل و نصب آنها هميشه به حكم شاه است كه همه‌ساله بموجب فرمان آنها را منصوب و يا معزول مىكند ولى ممكن است بعضى از آنها مدت چند سال در مقام خود باقى بمانند .\r\nايلخانى مسئول پرداخت ماليات ساليانه و امنيت حوزهء حكمرانى خود مىباشد و از هرخانواده در سال مبلغ دو تومان بعنوان ماليات ميگيرد .\r\nپس از ايل خانى ايل بگى يا خان است كه رئيس يكى از طوايف متعدد بختيارى مىباشد و مقام او موروثى است ولى ممكن است گاهى از اوقات اين مقام به پسر بزرگتر او تعلق نگيرد .\r\nخان عملا حاكم مطلق طايفه خود هست و تمام افراد قبيله بايد تابع اوامر و نواهى گروهى از لرهاى فيلى در لباس ملى خود\r\n\r\n","description":"","footnote":"","page_name":" 1048 ","page_number":1080},
  {"content":"\r\n\r\nاو باشند . قدرت او نسبت بافراد طايفه نامحدود است و اگر ايلخانى آدم ضعيف النفسى باشد خان استقلال تام دارد و فقط در مقابل شاه مسئول است .\r\n\r\nكدخدايان\r\nكدخدا رئيس طايفه كوچكى است كه مهاجرتهاى ساليانه تحت نظر او انجام مييابد و بامور حقوقى جزئى و منازعات رسيدگى مىكند و واسطهء صلح و سازش مىشود اما جنايات و وقايع مهم را بايد بخان گزارش دهد . كدخدا هميشه مطيع امر خان است و با همدستى او در نظم و امنيت طايفه خود مراقبت مينمايد . سابقا كدخدا مطابق ميل رؤساى ما فوق خود انتخاب ميشد ولى اكنون اين شغل تقريبا موروثى شده است .\r\n\r\nماليات شاه\r\nعلاوه بر مبلغ نقدى كه توسط خان بخزانه دولت فرستاده مىشود هرده خانواده نيز بايد يك سوار و دو سرباز پياده بدهد ولى اين نوع ماليات مطابق معمول پرداخت نميشود و شاه راضى است كه دو دسته قشون دويست تا سيصد نفرى براى او فراهم نمايند .\r\nيكى از اين دو دسته به تهران ميآيد و مانند گروگان در آنجا ميماند و دستهء ديگر در كوههاى بختيارى مراقب امنيت ناحيه است ، رؤساى اين دسته‌ها نيز از خانواده‌هاى بختيارى انتخاب مىشود .\r\nاين دسته‌ها بايد از خزانهء شاه حقوق بگيرند ولى معمولا ايلخانى اين مبلغ را از ماليات بدهى خود كسر مىكند .\r\nنكتهء قابل‌توجه اين است كه در قبايل براى تشجيع و تحريك روح جنگى افراد ، كسانى هستند كه براى آنها اشعار رزمى مخصوصا شاهنامه ميخوانند و داستانهاى پهلوانان باستان را براى آنها نقل ميكنند و تعليماتى بانها ميدهند كه نسبت برؤساى خود وفادار و فداكار باشند و روح جنگى پيدا كنند و مرك را حقير شمارند .\r\n\r\nجانشينان حسين قليخان\r\nپس از كشته شدن حسين قليخان در سال 1882 برادر او امامقلى خان به سمت ايلخانى و برادر ديگر او به سمت ايل بگى منصوب\r\n\r\n","description":"","footnote":"","page_name":" 1049 ","page_number":1081},
  {"content":"\r\n\r\nگرديدند و ساير افراد خانوادهء او به حكم شاه بتهران رفتند و بعنوان گرو در آنجا ماندند .\r\nدر ماه فوريه 1888 بواسطهء سقوط ظل السلطان بخت به اين خانواده روى آورد و اسفنديار خان از حبس آزاد شد و شاه به او مهر و ملاطفتى نشان داد و امامقلى خان ايلخانى را معزول كرد و رضا قليخان به اين سمت منصوب گرديد و اسفنديار خان هم ايل بگى شد . امامقلى خان از عزل خود ناراضى بود و ميخواست دوباره مقام خود را بدست آورد اما رقباى او بكومك قشون دولتى در چقاخور به او حمله كردند و او مجبور بفرار شد\r\n\r\nناحيه چهارمحال\r\nاكنون ما در ناحيهء چهارمحال مهمان جناب اجل حاج عليقليخان سردار اسعد هستيم . اين ناحيه در جنوب اصفهان واقع شده و شامل فلانهاى وسيعى است كه در شمال از زاينده‌رود و در جنوب از رود كارون مشروب ميگردد و از طرف مغرب بتنك گزى و از سمت مشرق بجاده اصفهان بشيراز محدود ميگردد .\r\n\r\n","description":"","footnote":"","page_name":" 1050 ","page_number":1082},
  {"content":"\r\n\r\n\r\nفصل پانزدهم جونقون - مراجعت به اصفهان\r\nكاخ حاج عليقليخان - دهكده جونقون - عمليات پزشكى - ضمائم كاخ سردار اسعد - عزيمت از جونقون - برخورد عجيب - منزل فتح اللّه خان - مراجعت بچاله شتر - عزيمت از چاله شتر - افتادن گارى در زاينده‌رود - دهكدهء مهمان ناپذير - ورود باصفهان - نوكر ما در اصفهان - سياحت جلفا - مدرسهء فرانسويان - كليساى لازاريست‌هاى فرانسوى - آنتيك‌فروشان جلفا - مراسم مذهبى در اصفهان - ملاقات با شاهزاده آبىجا و دموت - كاخ آئينه‌خانه و عمارت هفت دست - در خيابان چهارباغ - تهيه مسافرت - شكار باقوش .\r\nيكشنبه 20 اكتبر - امروز ما دير از خواب بيدار شديم و مدتى بتماشاى عمارت مجللى كه سردار در اختيار ما گذاشته بود پرداختيم ، تجملات و تزييناتى كه به طرز اروپائى در آن مشاهده ميكرديم مانند خوابى در نظر ما جلوه ميكرد .\r\nالبته اين تزيينات رنك محلى هم دارد ولى درها و پنجره‌هاى آن بقدرى خوش‌نما و ظريف و جالب توجه است كه نظير آن‌ها در بهترين سالونهاى اروپا هم ديده نميشود .\r\nدر موقع ظهر ناهار شاهانه‌اى براى ما آوردند كه تمام ظروف منظم و بطور قرينه در مجموعهء بزرك مسى سفيدى كه يك متر و نيم قطر داشت چيده شده و همه\r\n\r\n","description":"","footnote":"","page_name":" 1051 ","page_number":1083},
  {"content":"\r\n\r\nداراى سرپوش مسى سفيد مخروطىشكل بود كه كلاه‌خود پهلوانان جنگى قديم ايرانرا بخاطر ميآورد .\r\nميزبان مهربان و باسليقه هفت ظرف غذا براى ما فرستاده بود كه در ميان آنها چند قاب پلاو گوناگون و خورشهاى متعدد ديده ميشد ، بعلاوه چهار قدح بزرك پر از شربت معطر هم در ميان مجموعه بود . البته ما لياقت نوشيدن اين مشروب شرقى را نداشتيم و درصدد پيدا كردن كترى و قورى سفرى خود بوديم و ميخواستيم از ميزبان محترم كه كلاه حاجى طرخانى بلندى بر سر دارد خواهش كنيم كه همان مشروب خرمائى رنك يعنى چاى را كه مطلوب روسها و ايرانيان است براى ما فراهم سازد .\r\nبعدازظهر جناب اجل سالار برادر سردار از ما وقت ملاقات خواسته بود ، ما فورا پاسخ داديم كه براى پذيرائى او آماده هستيم و هرقدر زودتر بيايد بيشتر مسرور ميشويم ، طولى نكشيد كه او آمد و پس از تعارفات معمولى تقريبا يكساعت با او بصحبت پرداختيم و بعد بعزم گردش در دهكدهء جونقون كه در اطراف كاخ اربابى واقع شده است حركت كرديم .\r\n\r\nدهكدهء جونقون\r\nخانه‌هاى اين دهكده با ساير دهكده‌هاى بختيارى كه ما ديده بوديم تفاوتى ندارد . همه داراى همان بامهاى مسطح و پوشيده از شاخ و برك است . خانه‌هاى متمولين داراى حياطى است كه با ديوار محصور شده تا زنها بتوانند به كارهاى خود مشغول باشند و عابرين نتوانند آنها را ببينند .\r\nدر اطراف دهكده جبال مرتفعى است كه در قاعده از صخره‌هاى خاكسترى تيره‌رنك مخلوط با شن‌ريزه تشكيل يافته و جابجا داراى حفره‌هائيست كه از خاك پر شده و در بهار نباتات خوش‌نمائى در آنها ميرويد اما اكنون كه فصل پائيز است فقط گلهاى آبىرنك آنها زمينه سياه كوه را تزيين نموده است .\r\nپس از آنكه مدتى صحنه‌هاى رنگارنك آفتاب مغربى را تماشا كرديم به منزل\r\n\r\n","description":"","footnote":"","page_name":" 1052 ","page_number":1084},
  {"content":"\r\n\r\nبرگشتيم و بلافاصله شام براى ما آوردند ، ميزبان محترم با اينكه نسبت بما مهر و ملاطفت زيادى نشان ميدهد در صرف غذا با ما شركت نمينمايد و مثل اين است كه چنين كارى را منافى شأن و مقام خود ميداند .\r\nكودكان بختيارى\r\n\r\n","description":"","footnote":"","page_name":" 1053 ","page_number":1085},
  {"content":"\r\n\r\nدوشنبه 21 اكتبر - امروز روز راحت و آسايش است ، متأسفانه على نوكر ما از روى بىاحتياطى يكى از آئينه‌هائى را كه با مخارج و زحمت زياد در جاده‌هاى ناهموار از اروپا به اين گوشهء دورافتاده كوهستان وارد شده شكسته است . ما از اين عمل اظهار انفعال كرده و از مهماندار خود معذرت خواستيم اما او بدون كدورت خاطر با گشاده‌روئى و با تعارفات و عبارات شيرين كه مخصوص شرقيان است بما پاسخ داد و گفت اين خانه و تمام اثاثه آن بشما تعلق دارد ، چيز مهمى نيست شما مختاريد كه همه را بشكنيد و از ميان ببريد و هرقدر بيشتر از اين كارها بكنيد ما مشعوفتر خواهيم شد زيرا كه چنين اعمال نشانهء دوستى و ملاطفتى است كه نسبت بما بروز ميدهيد .\r\n\r\nعمليات پزشكى\r\nسكنه اين نواحى هراروپائى رهگذرى را پزشك ميدانند و به همين جهت بود كه مريضهائى نزد رفيق من مسيو ونشن آمدند و او هم دستورهائى به آنها داد ، ابتدا كودكى را آوردند كه رنك صورتش مانند پرهاى كلاغ كبود و موهايش مانند خار در جلوى پيشانيش ريخته بود ، دو چشم درشت سياه‌رنگى داشت كه از شدت تب درخشندگى خاصى پيدا كرده بود ، ما مقدارى كنين به او داديم و پدر و مادر او از ما اظهار امتنان كردند .\r\nبعضى زنان هم كه مدتى است به بيابان نرفته و در دهكده مانده‌اند نزد ما آمدند ، رنك گندم‌گونى كه يادگار بيابان‌گردى است هنوز در صورت آنها ديده مىشود .\r\nسيماى منظم زنى كه براى علاج ضعف و لاغرى نزد ما آمده بود هنوز در خاطرم هست . اين زن داراى ابروى طويل مقوسى بود كه موهاى آن كمى خشن بود ، معهذا از زيبائى صورت و آراستگى اندام بىبهره نبود ، چشمانش كمى فرورفته و تاريك ولى جذاب به نظر ميآمد . متأسفانه بواسطهء تابش آفتاب از حلقهء زردرنگى احاطه شده بود . گيسوانش مانند طناب ضخيمى در طرفين صورت آويخته و پيوسته از روى عادت مايل بود آنها را در چين‌هاى چادر خود پنهان نمايد . نيم‌تنه مخملى بر تن\r\n\r\n","description":"","footnote":"","page_name":" 1054 ","page_number":1086},
  {"content":"\r\n\r\nداشت كه دامن آن بر روى شلوار آبىرنگش افتاده بود ، كفش در پا نداشت اما نميتوان تصور كرد كه بواسطهء عدم بضاعت با پاى برهنه راه ميرفت زيرا كه زيورهاى نقره و گردن‌بند مسكوكات طلا و بازوبندهاى نقره كه جابجا در روى لباسش ميدرخشيد نشان ميداد كه از طبقه بابضاعت دهكده است . انگشتان ظريف بلند و باريكش حاكى بود كه به كارهاى سخت زراعت و گله‌دارى نپرداخته است .\r\nپس از او مريض ديگرى آمد كه دوشيزهء ده ساله‌اى بود اما از حيث هيكل مسن‌تر به نظر ميآمد ، او بدون حجب و در كمال رشادت بپرسشهاى دكتر ونشن پاسخ ميداد ، پوست صورتش ضخيم‌تر از زنى بود كه در فوق بتوصيف او پرداختيم و چنين به نظر ميآمد كه روزى غلام سياهى در چادرى كه مادرش در آن منزل داشته داخل شده باشد .\r\nاين دوشيزه خردسال كه با پدرش نزد ما آمده بود جملاتى را كه ما بطور مزاح دختر بختيارى كه براى معالجه نزد ما آمده بود\r\n\r\n","description":"","footnote":"","page_name":" 1055 ","page_number":1087},
  {"content":"\r\n\r\nبه او ميگفتيم خوب ميفهميد اما وقتى كه من به او گفتم كه آيا مايل است با ما بفرنگستان بيايد طورى قهقههء خنده را سرداد كه دو رشته دندانهاى سفيدش تمام نمايان گرديد و در پاسخ من گفت : من ابدا مايل نيستم از دهكده‌اى كه در آن تولد يافته و پدر و مادر و اقوامم در آن زندگانى ميكنند لحظه‌اى دور شوم .\r\n\r\nضمائم كاخ حاج على قليخان\r\nامروز طرف عصر پسران سردار اسعد را بما معرفى نمودند ، اينها هشت نفر هستند كه همه تربيت شده و از آثار تمدن كه پدرشان از اروپا به بختيارى ارمغان برده بهرهء كافى دارند .\r\nنظر باينكه امروز آخرين روز اقامت ما در جونقون است بتماشاى باغهاى اطراف كاخ پرداختيم ، انواع نباتات و گلها و اشجار را از خارج آورده و بادقت تامى در اينجا پرورش داده‌اند و بطورى موجبات طراوت و صفاى اين باغها را فراهم نموده‌اند كه تماشا كننده تصور مىكند در بهترين باغهاى منظم اروپا قدم مىزند .\r\nجابجا حوضهاى بزرك و كوچك ديده مىشود كه با اشكال هندسى زيبائى ساخته شده و آب پيوسته در آنها عبور مىكند و بر صفا و طراوت باغ ميافزايد ، انواع گلهاى قشنك و خوشنماى ساليانه كه از اروپا باينجا آورده‌اند بطورى پرورش يافته كه جلوه و درخشندگى آنها بسى بيشتر از گلهائيست كه در باغهاى اروپا ديده مىشود .\r\nدر جنب حصار كاخ عمارتى است كه با خشت و گل ساخته شده و داراى حياط بزرگيست ، اينجا طويله اسبان سردار است كه گنجايش 60 رأس اسب را دارد ، طبقه فوقانى اين عمارت بمنازل درشكه‌چى و مهتران اختصاص دارد ، از بالاى بام اين عمارت تمام خانه‌هاى اطراف كاخ نمايان است .\r\n\r\nعزيمت از جونقون\r\nدوشنبه 22 اكتبر - امروز ما بايد خيلى زود حركت كنيم تا بتوانيم مسافت زيادى را طى كرده و قبل از غروب آفتاب بچاله شتر برسيم .\r\n\r\n","description":"","footnote":"","page_name":" 1056 ","page_number":1088},
  {"content":"\r\n\r\nبراى رفتن باصفهان دو راه موجود است ولى ما محض اطمينان همان راهى را كه آمده بوديم اختيار نموديم .\r\nقبل از طلوع آفتاب براى حركت حاضر شديم ولى مدت زيادى طول كشيد تا باروبنهء ما را در گارى گذاشتند و اسبان را بستند . همين كه خواستيم سوار شويم بما گفتند كه يكى از سواران اسكورت ما موسوم به اسحق خان هنوز نيامده است ما به اين خيال افتاديم كه شايد براى توديع با خانوادهء خود معطل شده است زيرا ممكن است مسافرتش چندين سال طول بكشد و ناچار ميخواهد تمام افراد خانواده و اقوام و دوستانش را ببيند و با آنها خداحافظى نمايد اما وقتى كه آمد معلوم شد كه علت تأخير او گرفتن حقوق بوده است . . . ما ميدانيم كه در ايران معمولا گرفتن حقوق مشكل است و بندرت اتفاق ميافتد كه كسى بتواند زود باخذ مواجب و مستمرى خود موفق گردد .\r\nبهرحال پس از آمدن اسحق خان ما حركت كرديم . اكنون در ارتفاع 200 مترى راه ميپيمائيم و ميزان الحراره 7 درجه بالاى صفر را نشان ميدهد و چون مدتى است در هواى گرم بسر برده‌ايم در اينجا برودت بما آزار ميدهد و پيوسته ميلرزيم .\r\nمنظره مقابل ما تقريبا يكنواخت است و چنين به نظر ميآيد كه راه كوتاه‌تر شده است زيرا هرقدمى كه اسبان برميدارند ما را بفرانسه نزديكتر ميكنند .\r\n\r\nبرخورد عجيب\r\nدر اثناى راه‌پيمائى ناگهان مشاهده كرديم كه اسحق خان اضطرابى پيدا كرده و حركات غيرعادى مىكند ، بعد معلوم شد كه او پدر زن قديمى خود را ديده است يعنى كسى كه دختر او را به مبلغ يكصد تومان خريدارى كرده و بعد بعلتى فورا او را بخانهء پدرش فرستاده است .\r\nبارى همين كه چشمش به پدر زن قديمى خود افتاد بجاى سلام با صداى بلند دو كلمهء پدرسوخته را نثار او كرد و دست به تفنك و فشنك برد و چنين مينمود كه قصد كشتن او را دارد ولى من خوب احساس كردم كه جرأت چنين عملى را ندارد .\r\n\r\n","description":"","footnote":"","page_name":" 1057 ","page_number":1089},
  {"content":"\r\n\r\nپس از طى چند فرسخ به دو شخص عجيب‌وغريب برخورديم ، يكى از آنها لباس درويشى بتن داشت اما مرد مسخرهء رقاصى بود ، البته اين كارها مانع آن نبود كه جنبهء درويشى هم داشته باشد .\r\nاين درويش از ما اجازه خواست كه نمايشى بدهد اما نه بطور مجانى . نمايش او در اين بيابان خالى از سكنه بىتماشا نبود ، ابتدا با صوت حزن‌انگيزى شروع به خواندن تصنيفى كرد و بعد با حركات بازو و ساق پا و پيچ دادن كمر برقاصى پرداخت ، گاهى گردن خود را مانند قاز بىاندازه دراز ميكرد و گاهى دهان را كج و چشمانرا به شكل وحشت‌آورى بدوران ميانداخت و در تمام مدت رقص جوان همراهش دايره ميزد .\r\n\r\nمنزل فتح الله خان\r\nمقارن ظهر بدهكدهء شوركچيان رسيديم . فتح اللّه خان بملاقات ما آمد و مهر و ملاطفتى نسبت بما بروز داد و ما را بناهار دعوت كرد ، متأسفانه چون يك ساعت قبل در راه غذاى زيادى خورده بوديم نتوانستيم دعوت او را اجابت نمائيم و فقط به خوردن شيرينى و آجيل قناعت كرديم .\r\nفتح اللّه خان مرد بسيار خوبى است و چون ميدانست كه ما به زودى مراجعت خواهيم كرد قبل از ورود ما جاده را كاملا تعمير كرده بود و ما توانستيم بدون زحمت و سرنگون شدن گارى در حفره‌هاى لجن‌زار از حوالى دهكده عبور نمائيم .\r\nفتح اللّه خان براى فريب دادن ما يا از روى خلوص نيت مجسمهء كوچكى را بما نشان داد و گفت كه آن را در عمق زيادى از زير خاك پيدا كرده‌اند . جنس اين مجسمه شبيه بمفرغ و خوب معلوم بود كه ساختگى است . من نخواستم به او بگويم كه اين مجسمه قلب است و ارزشى ندارد ولى او براى آن ارزش زيادى قائل و سفارش داده بود كه از روى آن قالبى بسازند و بر تعداد آن بيافزايند تا عمارت خود را با آنها تزيين نمايد .\r\n\r\nمراجعت بچاله شتر\r\nبارى ما دو ساعت بعدازظهر با فتح اللّه خان توديع كرده و به راه افتاديم و از گردنه سختى بالا رفتيم كه از قله آن دهكدهء چاله\r\n\r\n","description":"","footnote":"","page_name":" 1058 ","page_number":1090},
  {"content":"\r\n\r\nشتر از دور نمايان بود ، بعد قسمت سراشيب گردنه را بدون حادثه‌اى طى كرديم و مقارن غروب آفتاب به منزل خدا رحم خان ميزبان مهربان قديمى خود وارد شديم و مثل اين بود كه بخانهء خودمان بازگشت نموده‌ايم .\r\nمتأسفانه صاحبخانه در اينوقت حضور نداشت و مستخدمين كليد عمارت مهمانخانه را پيدا نكردند اما براى اينكه ما زياد سرگردان نباشيم چفت و رزهء در را كشيدند و ما وارد همان اطاقى شديم كه چند روز قبل در آن استراحت نموده بوديم .\r\nدر اينجا باز قسمتى از بناهاى قديمى را كه قبلا نديده بوديم بما نشان دادند ، در جائى اطاق قشنگى را ديديم كه در ميان آن حوضى قرار داشت و معلوم بود كه آن را از سنك يكپارچه تراشيده‌اند .\r\nدر اطراف اين اطاق ستونها و رواقها و طاقچه‌هائى ديده ميشد ، البته اينجا محل آسايش و استراحت تابستانى صاحب قديمى كاخ بوده است .\r\nاين اطاق كه بمنزلهء سالونى است خالى از تماشا نيست ، آب از طرفى در حوض تزيينات ديوار سالن پذيرائى كاخ خدا رحم خان در چاله شتر\r\n\r\n","description":"","footnote":"","page_name":" 1059 ","page_number":1091},
  {"content":"\r\n\r\nوارد و از طرف ديگر خارج مىشود و به آن صفا و طراوتى ميدهد و در واقع مانند بهشت كوچكى است .\r\nتزيينات اين اطاق با ذوق و سليقه مخصوصى صورت گرفته و بسيار خوش‌نما مىباشد ديوارها و سقف آن با آئينه‌هاى كوچك به شكل شاخ و برك تزيين يافته و حاشيه‌اى از سبزه و گل مانند قابى آنها را احاطه كرده است درها و پنجره‌ها را در نهايت ظرافت با چوبهاى نازك و قطعات شيشه كوچك الوان منبت‌كارى كرده‌اند و در ظرافت و قشنگى مانند تار عنكبوت است كه جابجا از قطرات شبنم پوشيده و درخشندگى و جلوه خاصى دارد ، حواشى درها نيز با شيشه‌هاى آبى و قرمزرنك و با اشكال هندسى متقارن مطلوبى زينت يافته است .\r\nپرواضح است كه اين سالون وقتى مسكون و با فرشهاى ممتاز و گرانبهائى مفروش بوده و ريزش آب هم با زمزمه خوشى صاحب عالىمقام آن را بخواب دعوت مينموده است و مسلما وقتى كه بخواب ميرفته خود را در آسمان هفتم مىديده و مخصوصا اگر محبوبه ماه طلعت زيبا و طنازى هم در كنار او بوده به اين خواب و خيال كمى صورت حقيقت ميداده است .\r\nاين خلوتگاه ناز بوسيله سه در خوش‌نما با سالون بزرك پذيرائى ارتباط دارد .\r\nخلاصه پس از تماشاى اين قسمت كه واقعا ديدنى بود دوباره بعمارت مهمانخانه برگشتيم . ميزبان مهربان ما خدا رحم خان بوسيلهء يكى از اقوام خود براى ما پيغام فرستاده و اظهار تاسف كرده بود كه مبتلا به تب شديدى شده و نميتواند بملاقات ما بيايد و حضورا خوش‌آمد گويد .\r\nكمى بعد دلال باهوشى كه ميدانست من طالب اشياء آنتيك هستم با كلكسيونى از كاشى و اشياء قديمى نزد من آمد و معلوم بود كه در مدت غيبت ما در اين نواحى گشته و آنها را بدست آورده است و چون واقعا تمام اين اشياء آنتيك بود من با مبلغ زيادى آنها را خريدم .\r\n\r\n","description":"","footnote":"","page_name":" 1060 ","page_number":1092},
  {"content":"\r\n\r\nپس از رفتن دلال ناهار بسيار خوب و مأكولى از جوجه پخته كه آب انار به آن چاشنى زده بودند براى ما آوردند ، بعد از صرف ناهار استراحت كرديم تا نيروئى تازه كنيم و بتوانيم فردا مسافت زيادى را طى نمائيم .\r\nسه‌شنبه 23 اكتبر - امروز من معامله عجيبى كردم ، مترجم خود را نزد ميزبان فرستادم و تقاضا نمودم كه يك تكه از منبت‌كارى درها را كه مركب از چوب و شيشه است به من بدهد و در عوض هرچه خواسته باشد از من بگيرد . ميزبان محترم علو همتى نشان داده و در پاسخ گفته بود تمام اين درها و پنجره‌هاى منزل من بشما تعلق دارد هركدام را ميخواهيد از جاى درآوريد و با خود ببريد . من هم در عوض دوربين سفرى خود و بعضى اشياء ديگر را كه همراه داشتم براى او فرستادم و خواهش كردم كه بعنوان يادگار از من قبول نمايد .\r\n\r\nعزيمت از چاله شتر\r\nدر موقع عزيمت از چاله شتر صاحب اسبان ما هم با نوكر خود بما ملحق گرديد و باعث ناراحتى ما شد زيرا كه از اين ببعد مجبور هستيم كه مطابق ميل او به مسافرت ادامه دهيم و از هرراهى كه او مايل است برويم و در هرجائى كه او خواست منزل نمائيم . البته او در اين فكر بود كه از جاهائى عبور كند كه كاه و جو ارزانتر باشد بنابراين بجاى اينكه از راه معمولى بدهكدهء سامان برود راه ديگرى را اختيار كرد و ما را از گردنه بسيار سختى برد و بكنار زاينده‌رود رسانيد .\r\nدر اثناى راه‌پيمائى بيكدسته سوار مسلح برخورديم كه تفنك بدوش داشتند و قطارهاى متعددى از فشنك بكمر بسته بودند . صاحب اسبان بما گفت كه اينها تمام دزد هستند ولى اطمينان داشته باشيد كه متعرض ما نخواهند شد زيرا ميدانند كه شما مهمانان جناب اجل سردار اسعد هستيد .\r\nمن در خاطر داشتم كه سالار در جونقون بما گفته بود در حوالى سامان سارقينى هستند و اخيرا بپست دولتى دستبرد زده و مسافرين را هم غارت كرده‌اند .\r\n\r\n","description":"","footnote":"","page_name":" 1061 ","page_number":1093},
  {"content":"\r\n\r\n\r\nسقوط گارى در زاينده‌رود\r\nبهرحال اين سواران متعرض ما نشدند و ما بكنار زاينده‌رود رسيديم و خودمان پياده از پل عبور كرديم اما درشكه و گارى بواسطهء خرابى پل ميبايستى اجبارا از رودخانه عبور كنند ، ناگهان مشاهده كرديم كه گارى در رودخانه سرنگون گرديد و تمام صندوق‌ها و لوازم سفر ما در آب ريخت . خوشبختانه در اين موقع كاروانى رسيد و با كومك چهارپاداران بارها را از آب درآوردند و اگر آنها نرسيده بودند خسارت زيادى بما وارد ميگرديد زيرا كه اين قسمت رودخانه سراشيب بود و آب سرعتى داشت و ممكن بود قسمتى از لوازم ما را با خود ببرد .\r\nبارى پس از عبور از رودخانه بآسياب خرابه‌اى رسيديم و ناهار خورديم . غذاى امروز ما جز نان و تخم‌مرغ پخته كه كمى هم آلوده با شنهاى ريزهء بيابان است چيز ديگرى نبود .\r\nاكنون بايد از گردنه‌اى بالا رويم كه قله آن سر به آسمان كشيده است . دامنهء كوه پر از صخره‌هائيست كه در اثر آتش‌فشانى بوجود آمده ، سنگها تمام شكاف خورده و به شكل مكعب‌هائى است كه با مختصر اصلاحى ميتوان آنها را براى موزائيك ساختمانها به كار برد و بقدرى در راه ريخته شده كه به زحمت ميتوان در ميان آنها راه پيمود .\r\nدر اينجا جز صخره و سنك چيز ديگرى ديده نميشود ، سكنه آن سوسمارهاى بزرك فلس‌دارى هستند كه در مقابل آفتاب آرميده‌اند .\r\nوقتى كه به بالاى كوه رسيديم منظرهء باشكوهى نمايان گرديد . رودخانه را در امتداد چندين كيلومتر مشاهده ميكرديم و با اينكه در هفته اخير باران زيادى باريده و آب را گل‌آلود كرده بود از بالاى كوه صاف و بيرنك به نظر ميآمد . در نزديكى پل معبر رودخانه تنك است و آب با جوش‌وخروش از آن عبور مىكند و وارد مجارى\r\n\r\n","description":"","footnote":"","page_name":" 1062 ","page_number":1094},
  {"content":"\r\n\r\nمتعددى ميگردد كه زارعين حفر كرده و آن را در جاهاى دور به مصرف زراعت ميرسانند .\r\nجابجا از دور درختان تبريزى و تاكستانهائى ديده مىشود كه در حفره‌هاى پر خاك در ميان صخره‌ها روئيده است . در جاى ديگر دهقانان مشغول كوبيدن برنج هستند تا دانه را از كاه جدا نمايند . الاغهاى كوچك سياه و خاكسترىرنك چرخى را بدور خرمن برنج ميكشند و زنان و اطفال در روى چرخ نشسته‌اند .\r\n\r\nدهكدهء مهمان‌ناپذير\r\nدر آسمان طيور بزرك شكارى در پروازند و پرستوها گاهى چنان به زمين نزديك ميشوند كه بال آنها با سر اسبان تماس پيدا مىكند . جاده خوب و هموار است و ما در فاصله كمى بدهكدهء حسين آباد رسيديم و غذائى خورديم .\r\nاكنون موقع غروب است و اشعه آفتاب صحنه‌هاى گوناگونى نمايش ميدهد و بتدريج ناپديد ميگردد ، كمى بعد شب شد و تاريكى ما را فراگرفت و چون ديگر نميتوانستيم براه‌پيمائى ادامه دهيم با بختياريان اسكورت خود به طرف دهكده رفتيم تا منزلى بدست آوريم و باستراحت پردازيم . در نزديكى دهكده يكنفر دهقان در بالاى برجى بود . بختياريان راجع به منزل با او گفتگو كردند ولى او پاسخ داد كه در تمام اين دهكده نه منزل پيدا مىشود و نه يك لقمه نان بعد هم عدهء ديگرى از دهقانان بدور ما جمع شدند و با وجود كوشش و تهديد بختياريان ما نتوانستيم نتيجه‌اى از رفتن خود بگيريم ناچار به طرف كاروان برگشتيم و در روى زمين سنگلاخى در كنار جاده دراز كشيديم و پس از آنكه مدتى بتماشاى آسمان و ماه پرداختيم بخواب رفتيم .\r\nدر نيمه شب از ورود كاروانى كه برنج حمل ميكرد بيدار شديم . شتران زيادى با قطار حركت ميكردند و باندازه‌اى قطار آنها طولانى بود كه عبورشان مدتى طول كشيد . تماشاى حركت موقرانهء اين حيوانات گردن‌دراز بقدرى جالب توجه است\r\n\r\n","description":"","footnote":"","page_name":" 1063 ","page_number":1095},
  {"content":"\r\n\r\nكه هيچوقت از خاطر زايل نميشود .\r\nمتأسفانه خوابگاه ما در كنار جاده بوده و شتران هم براى اينكه از قطار منحرف نشوند در هنگام عبور پاهاى سنگين خود را روى پتوهاى ما ميگذاشتند .\r\nدر اينوقت شب هوا بسيار سرد است و ميزان الحراره دو درجه زير صفر را نشان ميدهد آسمان صاف و بدون ابر و ماه هم با پرتو سيمگون خود زمين را روشن كرده است ، صداى زنگهائى كه به گردن شتران آويخته آهنك گوش‌نواز خوشى دارد .\r\nخلاصه پس از چند ساعت سفيدهء بامدادى دميد و متعاقب آن آفتاب از افق سر زد و كم‌كم ما را از حرارت مطبوع خود كه به آن نيازمند بوديم محظوظ نمود زيرا كه لباسهاى ما مثل اينكه باران ديده باشد از شبنم مرطوب شده بود .\r\nدر اين هنگام مردى از راه رسيد و مستقيما نزد من آمد ، اين مرد چون آگاه شده بود كه ما در چاله شتر اشياء قديمى را خريدارى كرده‌ايم چند جعبهء مقوائى كهنه را برداشته و شبانه بدنبال ما پياده به راه افتاده بود تا آنها را بما بفروشد اما جعبه‌هاى او ارزشى نداشت و من نخريدم و اين مرد بدبخت از فكر و زحمت خود نتيجه‌اى نگرفت\r\n\r\nمراجعت باصفهان\r\nپنجشنبه 24 اكتبر - امروز در ساعت 9 بامداد بكاروانسراى حاجىآباد رسيديم ، در اينجا صاحب اسبان ما را تا نيم‌ساعت بعدازظهر معطل كرد و پس از دو ساعت راه‌پيمائى بقصبهء نجف‌آباد رسيديم كه از پايتخت قديم ايران شش فرسخ فاصله دارد . در اينجا صاحب اسبان ده تومان اضافه از قرارداد از ما مطالبه كرد و مايل هم نبود كه قبل از غروب آفتاب حركت كند ، بنابراين من از كاروانسرا به قصد گردش بيرون آمدم .\r\nبازار نجف‌آباد با آن دكانهاى خشت و گلى بىتماشا نيست ، متأسفانه طولى نكشيد كه جمعيت زيادى مرا احاطه كرد ، البته اين مردم براى تماشاى هيكل و لباس دور من جمع شده بودند و من مجبور شدم كه زودتر به منزل برگردم تا از مزاحمت\r\n\r\n","description":"","footnote":"","page_name":" 1064 ","page_number":1096},
  {"content":"\r\n\r\nاين اشخاص بيكار كه ساعتها وقت خود را براى تماشاى بيگانه‌اى تلف ميكنند خلاص شوم .\r\nجمعه 25 اكتبر - حركت ما از نجف‌آباد به طول انجاميد زيرا كه حاجى اشياء مسى از صنايع جديد ايران\r\nصاحب اسبان ديگر پولى نداشت كه در بهاى كاه و جو بپردازد و ما هم بتلافى زحمت هائى كه بما داده بود حاضر نبوديم كه يكشاهى زيادتر از قرارداد به او بدهيم و مسئلهء لاينحلى پيش آمده بود زيرا كه كاروانسرادار نميگذاشت قبل از گرفتن پول اسبان حركت كنند و ما هم نميخواستيم در كيسهء خود را باز كنيم ، خوشبختانه يكى از سواران بختيارى پولى بعنوان وام به صاحب اسبان داد و غائله خاتمه يافت و ما به راه افتاديم و در خيابان باصفائى كه قبلا آن را ديده بوديم به طرف اصفهان رفتيم . جابجا در راه بناهاى\r\n\r\n","description":"","footnote":"","page_name":" 1065 ","page_number":1097},
  {"content":"\r\n\r\nخشت و گلى كوچك ديده ميشد كه مسافرين ميتوانستند در موقع باد و باران‌هاى شديد در آنها پناهنده شوند .\r\nدر بين راه برخورديم بكارگران سنك‌تراشى كه آنها را قبلا در چاله شتر ديده بوديم . اينها چند گوسفند با خود ميآوردند ، معلوم شد كه دستمزد خود را داده و گوسفند خريده‌اند تا از دستبرد دزدان محفوظ باشند و هم از فروش آنها در اصفهان سودى ببرند زيرا كه سارقين بيشتر در فكر پول نقد هستند و چندان در قيد بردن گوسفند نيستند .\r\nخلاصه از پايه كوه گبران كه آفتاب بناهاى خراب قديمى آن را روشن كرده و منظرهء جالب‌توجهى به آن داده بود عبور كرديم .\r\nاكنون معلوم است كه به شهر بزرگى وارد ميشويم زيرا گداهاى زيادى را در كنار راه مىبينيم كه باميد گرفتن يك شاهى دعاى زيادى نثار ما ميكنند اما اگر چيزى به آنها ندهيم پىدرپى دشنام و لعنت بدرقه ما خواهند كرد .\r\n\r\nمنزل ما در اصفهان\r\nكمى بعدازظهر ما داخل كاخ كوچك خود شديم و چنين بنظرمان ميآمد كه داخل منزل شخصى خود شده‌ايم . فرشهاى اعلا و گرانبهائى كه سردار از روى علو همت بعنوان هديه بما داده بود روى زمين انداخته و اطاق خود را زينت داديم زيرا كه بجز دو تختخواب سفرى و دو چمدان ، اثاثه و مبلى در اطاق ما وجود نداشت .\r\nطرف عصر صداى بوقى بلند شد ، اين صدا علامت اين بود كه آب حمام گرم شده كارگران حمام منتظر ورود مشتريان خود هستند . پس از آن هم صداى توپى در ميدان بلند شد كه غروب آفتاب و موقع شكستن روزه را خبر ميدهد .\r\nشنبه 26 اكتبر - اكنون ما بتماشاى ابنيهء خراب قديمى ميرويم كه دلالان و ارمنيان همه‌روزه مقدارى از مصالح آنها را براى فروش بما عرضه ميدارند .\r\n\r\n","description":"","footnote":"","page_name":" 1066 ","page_number":1098},
  {"content":"\r\n\r\nپس از تماشاى اين ابنيه به طرف بازار رفتيم تا خود را نشان دهيم و آنتيك‌فروشان از ورود ما آگاه شوند و راه منزل ما را در پيش گيرند .\r\nدر بازار زرگرها يك جعبه سنگى كوچك ساخت اروپا را ديديم كه ظرافتى داشت و آن را به مبلغ چهار قران خريديم بعد معلوم شد كه همسايگان زرگر به او ملامت كرده بودند كه جعبه را ارزان فروخته است زيرا كه طرف عصر زرگر فروشنده به منزل ما آمد و گفت پول خودتان را بگيريد و جعبه را پس‌بدهيد اما ما او را بكومك آدمهاى خود از منزل بيرون كرديم .\r\n\r\nسياحت جلفا\r\nيكشنبه 27 اكتبر - امروز ما بفكر افتاديم كه بجلفا برويم و از پرپاسكال كشيش محترم و ميسيونرهاى فرانسوى كه قبلا از ما پذيرائى گرمى كرده بودند ملاقاتى بكنيم .\r\nدر موقع عبور از خيابان چهارباغ چند كودك دنبال ما بسنك‌پرانى مشغول شدند ولى چون خيلى كوچك بودند ما به آنها اعتنائى نكرديم .\r\nخيابان چهارباغ كه اكنون از صفوف چنارهاى باشكوه كهنسال خود محروم شده منظرهء بسيار حزن‌انگيزى پيدا كرده است . در طرف راست و چپ آن گاهى درختان گل سرخى ديده مىشود كه عارى از برك و از گردوخاك مستور شده است .\r\nاين چند درخت گل سرخ با اين منظرهء حزن‌انگيز منظرهء گلستان‌هائى را بخاطر ميآورد كه سياح قديمى پيرلوتى در كتاب خود از صفا و طراوت و عطر آنها تعريف كرده است ، اكنون همه از ميان رفته و معدودى هم كه باقى مانده جز يك منظره اندوه‌آور چيزى نشان نميدهد ، فقط جابجا در ميان علف‌زارها گل مينائى سر بر آورده است .\r\nدر طرفين اين خيابان عريض بجاى آن كاخهاى مجلل و باشكوه و باغهاى باصفا كه سابقا محل تفريح و تعيش طبقه اعيان و اشراف اين پاىتخت بود جز زمينهاى شخم\r\n\r\n","description":"","footnote":"","page_name":" 1067 ","page_number":1099},
  {"content":"\r\n\r\nيكى از كاخ‌هاى خيابان چهارباغ\r\n\r\n","description":"","footnote":"","page_name":" 1068 ","page_number":1100},
  {"content":"\r\n\r\nخورده چيز ديگرى مشاهده نميشود . جابجا ديوارهاى خراب بدنمائى ديده مىشود كه شباهت بگورستان بىنظم و ترتيبى دارد . سياحانى كه وصف اين خيابان را در سفرنامه‌ها خوانده‌اند چون به اين شهر ميآيند به كلى مات و مبهوت ميشوند كه چگونه دست بيرحم و شقاوت پيشهء حاكم ظالم مستبد يعنى ظل السلطان اين ابنيهء رفيعه و قصور عاليه را ويران و تبديل به بيابان حزن‌انگيز و تألم‌آورى نموده است .\r\nدر بالاى ديوارهاى بلند پل اللّه‌ورديخان هنوز چند تكه كاشى كه دست سارقين به آنها نرسيده باقى است و از تابش اشعهء آفتاب درخشندگى دارد .\r\nبستر زاينده‌رود اكنون تقريبا خشك شده فقط جابجا مختصر آبى در آن ديده مىشود كه صنعتگران در آن قلمكار ميشويند و در روى ريگها ميگسترانند تا خشك شود ، اين پارچه‌ها با نقش‌ونگار الوان خود در روى ريك‌هاى سفيدرنك و صيقلى كه مانند جواهر گرانبها در آفتاب ميدرخشند نمايش مطلوبى دارند .\r\nبطوريكه شاردن مينويسد در قرن هفدهم ساحل زاينده‌رود تماشاگاه سكنه اصفهان و محل خودنمائى جوانان اشراف بود ، اينها بهترين جامه‌هاى خود را ميپوشيدند و بر اسبهاى ممتازى كه با زين و يراق طلا و گردن‌بندهاى جواهر آراسته شده بود سوار ميشدند و مغرورانه در مقابل تماشاچيان كه در بالاى پل قرار گرفته بودند بخودنمائى ميپرداختند .\r\nخلاصه از پل عبور كرديم و بجلفا رسيديم ، اكنون بايد در ميان كوچه‌هاى سنك فرش شده بكليساى لازاريست‌ها برويم ، اين كليساها را كشيش‌ها در زمانيكه ارمنيان مجبور بدفاع از حملات خارجى بودند ساخته‌اند و روى همين‌نظر بوده كه مدخل پست و تاريكى دارند .\r\n\r\nمدرسهء متوسطه فرانسويان\r\nپردموت يكى از ميسيونرهاى فرانسويست كه از روى عقيده و خلوص نيت بانجام وظايف خود مشغول و اميدوار است كه پس از\r\n\r\n","description":"","footnote":"","page_name":" 1069 ","page_number":1101},
  {"content":"\r\n\r\nچندى بتواند مقدارى از معلومات ما را در مغز جوانان ايرانى تزريق نمايد .\r\nبناى تازه‌اى براى مدرسه ساخته است كه همه‌جاى آن را بما نشان داد ، بطوريكه ميگفت تمام مصالح اين بنا را از ظل السلطان خريده و در پشت الاغها بجلفا آورده است .\r\nاين شاهزادهء پست تمام كاخهاى رفيعه و قصور عاليه‌اى را كه شاه عباس كبير در پايتخت خود بنا كرده و نشانهء عظمت و دوران پرافتخار سلطنت او بود منهدم نموده و مصالح آنها را فروخته است ، اكنون اين مصالح به مصرف ساختمان مدرسه‌اى رسيده كه فرانسويان در آن بتعليم‌وتربيت جوانان ايرانى همت گماشته و برتر بودن افكار دنياى غرب را بر سنن كهن شرق بدانها ميفهمانند .\r\n\r\nكليساى لازاريست هاى فرانسوى\r\nپس از ديدن اين مدرسه بتماشاى كليساى كشيشان لازاريست رفتيم . از سقفهاى كوتاهى كه صدا در آنها منعكس ميشد عبور نموده وارد اطاقهائى شديم كه بطور نيمه‌شرقى و نيمه‌اروپائى مبله شده بود . در ديوارها آئينه‌هائى ديده ميشد كه در قابهاى نقاشى شده قرار داشت ولى نقاشى آنها ساده بود . آثار و تصاوير مذهبى زيادى هم در آنجا ديده ميشد ، در واقع اين كليسا شبيه است بكليساهاى اسپانيا و ايتاليا كه نقاشى و رنك‌آميزى آنها مطابق ذوق و سليقهء اهل فن نيست .\r\nارمنيها نسبت به اين كليسا احترام فوق العاده‌اى دارند و در نهايت خضوع و خشوع تشريفات نماز كلدانى را در اين كليسا انجام ميدهند .\r\nارمنيان در جشنهاى مذهبى بهترين لباسهاى خود را ميپوشند و جورابهاى ضخيم پشمى به پا ميكنند كه مانند فرش بافته شده و نقشهاى آن در زمينهء سفيد برجستگى دارد ، اينان باندازه‌اى احترام كليسا را رعايت ميكنند كه هيچوقت با كفشهاى آلوده به خاك و گل در كليسا وارد نميشوند ، قالى و قاليچه‌هاى خوبى روى زمين افتاده و نشان ميدهد كه آداب و رسوم معمول در مساجد ، در عبادتگاه كاتوليك ناشناس نيست .\r\n\r\n","description":"","footnote":"","page_name":" 1070 ","page_number":1102},
  {"content":"\r\n\r\nدر گوشه‌اى از كليسا كلاههاى شش‌پر خواهران تارك دنيا ديده مىشود كه آنها هم در مدرسه و مريضخانهء ضميمه ميسيون خدمت ميكنند . مشاهده لباس و عبادت اين دختران تارك دنيا انسانرا فورا بفرانسه منتقل مينمايد ، اين دوشيزگان كه عمر خود را وقف خدمت كليسا كرده و از لذايذ زندگانى محروم شده‌اند با چهره‌هاى رنك پريده اما خندان گوشه‌اى از كشور ما را نمايش ميدهند .\r\nپرپاسكال كه مدت چهل سال است ميسيون فرانسه را در جلفا اداره مىكند مرد بسيار محترم و مهربانيست . رفتار و اخلاق اين كشيش عاليمقام كه از نژاد ارمنى است باعث حسادت همكاران او شده است و اعتراضات بيجائى به او ميكنند . مثلا باستهزاى او ميپردازند كه چرا اشياء آنتيك را با زحمت بدست ميآورد و بدون سود زيادى بسياحان اروپائى ميفروشد و چرا آنها را در منزل خود ميپذيرد .\r\nپرپاسكال آنتيك‌شناس است ، اشياء صنعتى گرانبهائى بدست ميآورد و بسياحان ميدهد تا در اروپا محفوظ بماند و اگر او نبود شايد اين اشياء نفيس به قيمت فلز به اين و آن فروخته ميشد و چندى بعد از ميان ميرفت .\r\n\r\nآنتيك‌فروشان جلفا\r\nاكنون اشياء آنتيك در ايران كمياب شده و نميتوان آنها را بدون اشكال بدست آورد و اگر چيزى هم پيدا شود ايرانيان قدر آن را ميدانند ، حتى در شهرهاى كوچك هم ارزشى براى آن قائلند و آنها را به سهولت از دست نميدهند .\r\nيكى از كارهاى پسنديدهء پرپاسكال هم اين است كه صنعتگران اصفهان را تشويق مىكند و آنها را وادار مينمايد كه اشياء ظريف و نفيسى از نقره بسازند و همين كه ساختند آنها را با بهاى خوبى خريدارى كرده باروپا ميفرستد و ارتباطى بين توليد كنندگان و خريداران برقرار مىكند .\r\nيك نفر ارمنى آنتيك‌شناس هم در جلفا هست كه اشياء خوبى جمع كرده است و گاهى هم بعضى از آنها را ميفروشد . اين شخص كارمند تلگرافخانه\r\n\r\n","description":"","footnote":"","page_name":" 1071 ","page_number":1103},
  {"content":"\r\n\r\nهند و اروپائى است ، در يكى از اطاقهاى منزل خود اشياء آنتيك را با سليقه چيده است ، علاوه بر اشياء ساخت ايران ظروف قديمى چينى و مصنوعات اروپائى را هم به قدر امكان در اين اطاق جمع كرده است ، ما يك سينى فلزى از او خريديم كه يكى از مجالس خلوت ناپلئون اول را نمايش ميداد . اين ارمنى كلكسيون بسيار ممتازى هم از پارچه‌هاى زرى قديمى داشت اما بهاى آنها را باندازه‌اى گران ميگفت كه خريدن آنها قهوه‌فروش دوره‌گرد\r\n\r\n","description":"","footnote":"","page_name":" 1072 ","page_number":1104},
  {"content":"\r\n\r\nبراى ما امكان‌پذير نبود .\r\nارمنى آنتيك‌فروش ديگرى هم بود كه فقط بجمع‌آورى قطعات كاشى طلائى رنك ميپرداخت اما چنين به نظر من آمد كه اين شخص بدست خود هم كاشى ميسازد و در گوشه‌اى از منزل خود كورهء كاشىپزى دارد زيرا كه چند قطعه كاشى بما نشان داد كه هنوز آثار حرارت كمى در آنها موجود بود .\r\nبارى چون وقت گذشته بود ما از جلفا باصفهان برگشتيم و براى سرگرمى پارچه هائى را كه از جلفا خريده بوديم براى زينت به ديوار اطاق نصب كرديم .\r\n\r\nمراسم عزادارى مذهبى در اصفهان\r\nدوشنبه 28 اكتبر - امروز صبح همين كه از خواب بيدار شديم صداهاى درهم و برهمى شنيديم كه كمتر بصداى انسان شباهت داشت . گاهى اين صدا لحظه‌اى خاموش ميشد ولى بعد دوباره با صداى ناهنجار طبلى شروع ميگشت ، پرسيديم چه خبر است گفتند فردا روز عزاداريست و امروز تمرين ميكنند .\r\nسه‌شنبه 29 اكتبر - ناله و فريادهائى كه ديروز شروع شده بود امروز تا شب ادامه داشت ، آوازهاى حزن‌انگيزى به گوش ميرسيد كه صداى طبل هم آن را تقويت ميكرد . طرف صبح هياهو قطع شد اما در پشت ديوار منزل ما هزاران زن صحبت‌كنان عبور ميكردند كه صداى درهم آنها مانند كنسرت مرغان بود ، ناگهان صداى مردانى را شنيديم كه با هم بمنازعه پرداخته و جملات ركيكى با هم مبادله ميكردند ، بعد معلوم شد كه دو مرد مسلمان بميان زنها افتاده و به صورت آنها نگاه ميكرده و جملات خارج از نزاكتى به آنها ميگفته‌اند ، در اين ضمن جمعى از مردان رسيده و با فحش و كتك اين دو نفر فاسد الاخلاق را دستگير نموده بزندان بردند . ما بسى تعجب كرديم كه در ميان ايرانيان كسانى هم پيدا ميشوند كه از مراسم ادب و تمدن بسيار دورند و در چنين روزى كه همه عزادار هستند دست از اخلاق فاسد خود نميكشند .\r\nچنين به نظر ميآيد كه اين‌روز بطور استثنا بزنان اختصاص دارد ، آنها در اين روز از خانه بيرون ميآيند و هركجا كه ميل دارند ميروند در واقع اين‌روز روز مرخصى\r\n\r\n","description":"","footnote":"","page_name":" 1073 ","page_number":1105},
  {"content":"\r\n\r\nآنها مىباشد كه از آن استفاده كرده و باوامر و نواهى شوهران خود اعتنائى ندارند .\r\nزنهاى اشراف و ثروتمندان در اين‌روز ماه رمضان باحسان ميپردازند ، اينان در ميدان شاه در نزديكى عمارت عالىقاپو جمع ميشوند و در حالى كه از اجتماع و ديدن يكديگر لذت مىبرند به فقرا و بينوايانى كه از دهكده‌ها به شهر آمده‌اند حلوا بذل مينمايند .\r\n\r\nملاقات با شاهزاده آبىجا و پردموت\r\nامروز ما در منزل محبوس هستيم زيرا كه اگر بيرون برويم ممكن است در معرض تهديد واقع شويم و آسيبى به بينيم خوشبختانه مقارن ساعت ده و نيم بامداد غلامى از قونسولخانهء روس به منزل ما آمد و خبر داد كه قونسول روس بملاقات ما خواهد آمد . طولى نكشيد كه شاهزاده آبىجا قونسول روس با يكعده قزاق روسى به منزل ما وارد شد .\r\nپس از تشريفات و تعارفات مقدماتى ، ما او را باطاق خود برديم كه هم خوابگاه و هم اطاق ناهارخورى ما بود ، بدبختانه صندلى نداشتيم و قونسول را روى صندوقى كه پتوئى روى آن انداخته بوديم نشانديم .\r\nمعلوم شد كه ما امروز بايد رسما از اشخاص محترمى پذيرائى كنيم زيرا كه يكساعت بعد پردموت ميسيونر مهربان فرانسوى نيز بر ما وارد شد . بارى قونسول رفت و ما مدتى با اين كشيش هم‌وطن خود بصحبت پرداختيم و راجع بفرانسه و پاريس گفتگو كرديم ، پردموت با اغلب زبانهاى شرقى آشنا مىباشد و مخصوصا عاشق زبان كلدانى است و در آن تبحرى پيدا كرده است . در موقع مراجعت ، ما هم از او مشايعت كرديم ، او در خيابان چهارباغ محلى را بما نشان داد و گفت كه سابقا در اينجا عمارت چند طبقهء برج مانندى بود كه منظرهء خوش‌نمائى داشت و ظل السلطان آن را منهدم نمود .\r\nبعد داستانى از كاخ هشت‌بهشت براى ما نقل كرد و گفت : امير افغانستان مدتى در اين كاخ منزل داشت ، اين امير را پسر عموى او معزول و تبعيد كرد ، پس از تبعيد ابتدا بدولت روس پناهنده گرديد و در قشون امپراطورى وارد شد و درجهء\r\n\r\n","description":"","footnote":"","page_name":" 1074 ","page_number":1106},
  {"content":"\r\n\r\nسرهنگى گرفت ولى بعدها از ژنرال فرمانده خود اطاعت نكرد و كار بمنازعه كشيد سرانجام امير بژنرال تكليف كرد كه يا استعفاى مرا بپذير و با حاضر بدوئل با من باش ، تقاضاى اولى او پذيرفته شد و امير مخلوع كه از تمام حقوق خود محروم شده بود بايران پناهنده شد و باصفهان آمد و مدتى در اين كاخ منزل داشت و سربازان افغان كه گارد قونسول انگليس را تشكيل ميدادند با نظر احترام به او مينگريستند .\r\n\r\nعمارات آئينه‌خانه و هفت‌دست\r\nبارى قدم‌زنان از پلهاى زاينده‌رود عبور كرديم در اينجا پردموت محل عمارت آئينه‌خانه را بما نشان داد كه اكنون اثرى از آن بر جاى نيست ، شاردن در كتاب سفرنامهء خود از شكوه و عظمت كاخ آئينه خانه تعريف و توصيف زيادى كرده است . ديوارهاى جديدى محل اين كاخ قديمى را محصور نموده و از اين ساختمان مجلل شاه عباس بزرك جز چند پايه ستون سنگى كه سقف آن را نگاه ميداشته چيزى بر جاى نمانده است .\r\nدر مسافت كمى پس از محل آئينه‌خانه خرابه‌هاى كاخ هفت‌دست ديده مىشود كه سابقا حرمسراى شاهنشاهى بوده و فتحعلى شاه هم در 184 در يكى از اطاقهاى طبقهء تحتانى اين كاخ درگذشته است .\r\nدر هنگام رفتن به طرف جلفا از هرطرف مناظر زيبا و باشكوهى را مىبينيم كه تابلوى بسيار جالب‌توجهى را نشان ميدهد . در قسمت زيرين اين تابلو رودخانهء زاينده‌رود واقع است كه بستر آن مانند دشتى پر از ريگهاى صيقلى است و در آفتاب درخشندگى خاصى دارد ، در ميان اين بستر آب كمى جاريست در طرف راست درختان تبريزى جنگلى تشكيل داده و باغهاى اعيان و اشراف را احاطه كرده است ، در سمت چپ قصبهء جلفا واقع شده كه خانه‌ها در ميان كوچه‌هاى پردرخت پنهان گرديده است ، در قسمت بالاى تابلو كوه با رنك بنفش تيره‌اى در مقابل نظر خودنمائى مىكند .\r\nاز دور هم نقطهء سفيدرنگى در ميان درختان مشاهده مىشود ، آنجا منزل ييلاقى ظل السلطان است كه راه آن از پل‌هاى زاينده‌رود و بيشه‌هائى كه محل تفرج\r\n\r\n","description":"","footnote":"","page_name":" 1075 ","page_number":1107},
  {"content":"\r\n\r\nكاخ آئينه‌خانه - از كتاب ابنيهء جديد پاسكال كوست ( 1867 )\r\n\r\n","description":"","footnote":"","page_name":" 1076 ","page_number":1108},
  {"content":"\r\n\r\nاصفهانيان است عبور مىكند .\r\nكاخ آئينه‌خانه در اواسط قرن 19\r\n\r\nدر خيابان چهارباغ\r\nدر اول خيابان چهارباغ در نزديكى پلها عمارت قورخانه سلاطين صفوى واقع بوده كه اكنون جز چهارطاق خراب اثرى از آن بر جاى نمانده است ، خلاصه آنكه ما همه جا باينگونه خرابه‌هاى حزن‌آور برميخوريم كه سابقا شكوه و ابهتى داشته است .\r\nدر اثناى مراجعت به منزل در خيابان جمعيت كثيرى را ديديم كه با صفوف فشرده حركت ميكردند ، چون روز تعطيل بود تمام اهالى اصفهان بعزم گردش از منازل خود بيرون آمده بودند ، چند درشكه را هم ديديم كه با سواران دنبال خود گردوخاك زيادى توليد ميكردند .\r\nجابجا سواران با اسب‌هاى ممتازى ديده ميشدند اين اسبان آرايشى داشتند و قاليچه‌هاى گرانبهاى خوش‌نقش‌ونگارى در پشت آنها در زير زين افتاده بود .\r\nعده‌اى از عابرين لباسهاى بلند و گشادى بر تن داشتند اينها كسبه و تجار هستند\r\n\r\n","description":"","footnote":"","page_name":" 1077 ","page_number":1109},
  {"content":"\r\n\r\nچند نفر سيد را هم ديديم كه با عمامه سبز يا آبى بر الاغى سوار و پاى آنها تقريبا با زمين تماس داشت و موقرانه راه مىپيمودند .\r\nنماى خلفى كاخ آئينه‌خانه اصفهان\r\nچند درخت چنار كه از دستبرد ظل السلطان مصون مانده هنوز جابجا خودنمائى مىكند و برگهاى آنها در پرتو اشعه آفتاب مغربى رنك طلائى به خود گرفته است . خلاصه ما تماشاكنان به منزل رسيديم ، در اطراف ما سكوت حكمفرما بود و ما اميدوار بوديم كه شب را بدون سروصدا و براحتى بسر خواهيم برد .\r\nنظر باينكه فردا بايد از اصفهان عزيمت نمائيم ديگر نميتوانيم اشيائى از دلالان خريدارى نمائيم بلكه ناچاريم هرچه زودتر صندوقها را ببنديم و اثاثه خود را جمع كنيم .\r\n\r\nتهيه حركت\r\nچهارشنبه 30 اكتبر - امروز مشغول بستن بارها هستيم تا زودتر خود را براى حركت آماده نمائيم مبادا تأخير شود و پست نتواند مرتبا اسب‌هائى در منازل بين راه در اختيار ما بگذارد . اين نوع\r\n\r\n","description":"","footnote":"","page_name":" 1078 ","page_number":1110},
  {"content":"\r\n\r\nمسافرت شبيه است به مسافرتهائى كه در قرن 19 در فرانسه انجام مىيافت و مسافرى كه ميخواست از پاريس به بندر مارسى برود مجبور بود كه اقلا يك ماه قبل بليط دليجان را بگيرد و اگر احيانا در روز معين بگرفتن بليط موفق نميشد مسافرت او موكول بروز نامعينى ميشد .\r\nهنگاميكه نجارها صندوقهائى براى ما درست ميكردند ما از پيشكار جناب حاج عليقليخان خواهش كرديم كه اطلاعاتى راجع به شكار بما بدهد .\r\nاو گفت كه در اصفهان سگهاى تربيت شده براى شكار يافت نميشود فقط تازى هائى هست كه كسى طريقه تربيت آنها را نميداند ، اين تازيها شكار را براى بدست آوردن طعمه خود تعقيب ميكنند و پس از آنكه آن را گرفتند براى صاحب خود نمىآورند و اگر شكارچى بموقع نرسد شكار را ميخورند .\r\n\r\nشكار باقوش\r\nشكار باقوش در ايران و تركستان معمول است ، براى تعليم و تربيت اين مرغان شكارى ابتدا دو نفر كه يكى قوشى را در دست دارد و ديگرى گنجشك يا جوجه‌اى را كه بپاى آنها ريسمانى بسته و انتهاى آن را در دست دارند ، در جائى از هم فاصله گرفته و در مقابل يكديگر ميايستند . كسى كه جوجه را در دست دارد آن را بقوش نشان ميدهد قوش براى گرفتن جوجه پرواز مىكند و همين كه او را در چنگال خود گرفت صاحبش بوسيله ريسمان آن را به طرف خود ميكشد و جوجه را از او ميگيرد و به طرف ميدهد و دوباره قوش را مقابل آن نگاه ميدارد تا آن را بگيرد و چون اين عمل چندين بار تكرار شد قوش عادت مىكند كه مرغان كوچك را تعقيب نمايد و از جاهاى دور بگيرد .\r\nدو نوع قوش براى شكار تربيت ميكنند يكى چشمان زردرنگى دارد كه بمرغان كوچك مخصوصا به كبك حمله مىكند و ديگرى قوش سياه‌چشم است كه طيور بزرك را مانند قاز وحشى و هوبره و غيره شكار مينمايد و حتى بغزالان هم حمله مىكند .\r\nقوش‌هاى چشم‌زرد عبارتند از ترلان كه از حاجى طرخان و قزل كه از\r\n\r\n","description":"","footnote":"","page_name":" 1079 ","page_number":1111},
  {"content":"\r\n\r\nگيلان و مازندران ميآورند .\r\nاز قوشهاى سياه‌چشم يكى بالابان است كه در كردستان و ديگرى بحرى است كه در مازندران براى شكار اردكهاى وحشى تربيت ميكنند .\r\nقسم ديگرى هم موسوم به تورون تاى است كه براى شكار تيهو و يلوه به كار مىبرند .\r\nقوشچى ايرانى\r\nقيمت قوشهاى شكارى حد اقل 15 و حداكثر 75 تا 90 تومان است .\r\nهمين كه دو ماه از سن قوش گذشت مستعد شكار كردن مىشود و بعضى از آنها تا 12 سال مىتوانند شكار كنند .\r\nاشخاص ثروتمند تجمل‌پرست محض خودنمائى براى هرقوشى يكنفر مستخدم نگاه ميدارند اين مستخدم براى پرستارى قوش نيست بلكه براى اين است كه ارباب درقع شكار با نوكرهاى متعددى حركت نمايد و جاه و جلالى نشان دهد .\r\nقوشى كه مطيع پرستار خود باشد قدر و ارزش بيشترى دارد .\r\nوقتى كه قوش ، شكارى را بچنك آورد ، شكارچيان معمولا سر آن را بريده و مغز كله‌اش را بقوس ميدهند . در شكار سگهائى را هم همراه مىبرند كه در مزارع و خارستانها ميدوند و طيور را پرواز ميدهند تا شكارچى بتواند با قوش يا تفنك آنها را شكار كند .\r\n\r\n","description":"","footnote":"","page_name":" 1080 ","page_number":1112},
  {"content":"\r\n\r\nدر زمانهاى پيشين سگها در نزد پيروان زردشت ارزشى داشتند اما امروز مسلمانان كله‌بند قوش ( كلكسيون مؤلف )\r\nطبلك براى بازآوردن قوش ( كلكسيون مؤلف )\r\nدستكش قوشچى ( كلكسيون دكتر ونشون )\r\nاز آنها اجتناب ميكنند و آنها را نجس ميدانند ولى سگهاى شكارى و سگهاى پاسبان گله هنوز هم ارزشى دارند .\r\nدر ايالات شمالى ايران و ماوراء خزر و تركستان اغلب سگها تقريبا شبيه سگى هستند كه ما آن را ماتن  ( Matin )  ميناميم و شباهتى بگرگ دارد .\r\nدر دهكده‌ها چوپانها گوشهاى سگها را مىبرند تا در زدوخورد با هم يا با گرگ\r\n\r\n","description":"","footnote":"","page_name":" 1081 ","page_number":1113},
  {"content":"\r\n\r\nمجروح نشوند . سگهاى بىصاحبى هم در كوچه‌ها ميگردند و شبها پاسبان معابر هستند ، اين سگها از حيث شكل حد متوسط ما بين گرگ و شغال ميباشند پوست آنها ضخيم و رنك آنها هم يكسان نيست . اگر سك بيگانه‌اى بخواهد از كوچهء مسكونى آنها عبور كند به آن حمله ميكنند و گوشهاى آن را با دندان مجروح مينمايند .\r\nقوشچيان ايرانى\r\nبسى تعجب‌آور است كه در ميان اينهمه سگهاى ولگرد و بىپرستار سك هار پيدا نميشود . اين سگهاى كوچه‌گرد عموما كثيف و تنفرآور ميباشند ، بعضى هم مبتلا بجرب شده‌اند و پشم آنها ريخته است .\r\nاين سگها بعابرين كارى ندارند و مزاحم آنها نيستند اما بعضىها مثل اين است كه مانند مسلمانان نسبت بفرنگيان كينه‌اى در دل دارند زيرا كه گاهى به آنها حمله كرده و شلوار يا دامن پالتوى آنها را با دندان پاره ميكنند .\r\nدر بعضى خانه‌ها هم سگهاى كوچك سفيد و سياهى براى پاسبانى نگاه ميدارند اين سگها به بيگانگان حمله كرده و نميگذارند وارد خانه شوند .\r\n\r\n","description":"","footnote":"","page_name":" 1082 ","page_number":1114},
  {"content":"\r\n\r\nكاخ هشت‌بهشت - از كتاب ابنيه جديد ايران تأليف پاسكال كوست ( 1867 )\r\n\r\n","description":"","footnote":"","page_name":" 1083 ","page_number":1115},
  {"content":"\r\n\r\nبارى اكنون در حياط ما كارگرانى هستند كه هم دست و هم پا را به كار انداخته‌اند مثلا نجارها با ميز كار و گيره و غيره آشنائى ندارند ، چوب يا تخته را در ميان پاهاى خود محكم نگاهداشته و با دست آن را اره مىكند و انصافا ساخته‌هاى آنها چندان بدتركيب نيست .\r\nعدهء ديگرى مشغول بستن فرشهاى ما هستند بايد اين فرشها را با مراقبت زيادى لفاف كنند و اگر آنها را محكم در لفافهاى ضخيم نه‌پيچند در مدت شش روز مسافرت ما از اصفهان بتهران به كلى تكه و پاره خواهند شد زيرا كه گارى در اين جاده‌هاى ناهموار مانند سوهانى متصل آنها را ميسايد و از بين ميبرد .\r\nاكنون طرف عصر و هوا ملايم است ، كلاغان دسته‌دسته در بالاى سر ما در پرواز هستند . درختان بلند كاج و تبريزى كه در منازل مجاور ما سر به آسمان كشيده‌اند بتدريج در تاريكى فروميروند .\r\n\r\n","description":"","footnote":"","page_name":" 1084 ","page_number":1116},
  {"content":"\r\n\r\n\r\nفصل شانزدهم از اصفهان به تهران\r\nعزيمت از اصفهان - از اصفهان بكاشان - كارخانه‌هاى حريربافى كاشان - تماشا - مراجعت بقم - حمل جسد مقتولى بتهران - شاهزاده عبد العظيم ورود بتهران - ملاقات با سفير فرانسه - پارك صدراعظم - باغهاى سلطنتى دوشان‌تپه - باغ‌وحش سلطنتى - تهيهء حركت - يك روز تاريخى - آغاز نهضت رفرم - اقدامات روحانيان بر ضد شاه - بسته شدن بازار و تقاضاى مشروطيت - اعطاى مشروطيت - مخالفت با نهضت رفرم - نيابت سلطنت محمد عليشاه - نخستين جلسهء مجلس - مرك مظفر الدين شاه - كشمكش بين شاه و مجلس - امين السلطان و موافقت روس و انگليس - كودتاى محمد على شاه - سازش شاه با پارلمان - وضع تأسف‌آور قشون - گارد سلطنتى - سوگند شاه در پارلمان .\r\nپنجشنبه 30 اكتبر - امروز ما عازم حركت هستيم ، وسايل نقليه در جلو منزل ايستاده و حمالان مشغول بار كردن صندوقها و لوازم سفر ما هستند .\r\nهمان درشكه‌اى كه ما را از تهران باصفهان آورد دوباره در اختيار ما قرار دارد و چون درشكهء محكمى است ما از اين بابت خوشوقت هستيم .\r\n\r\n","description":"","footnote":"","page_name":" 1085 ","page_number":1117},
  {"content":"\r\n\r\n\r\nعزيمت از اصفهان\r\nاكنون ما در ميدان موسوم به چهار حوض آمادهء حركت هستيم مردم زيادى براى تماشا در اطراف ما جمع شده‌اند و عدهء قليلى از سربازان كه شايد شمارهء آنها از عدد 12 تجاوز نكند در تحت فرمان صاحب‌منصبى كه لباسهاى يراق‌دار پوشيده و نشانهاى متعددى به سينه آويخته است مشغول تمرين تيراندازى هستند . اين سربازان هم گاهى براى تماشا نظرى بما مياندازند ، سه نفر هم با صداى حزن‌آورى براى سربازان طبل ميزنند .\r\nگداهاى زيادى در اطراف ما صف كشيده‌اند و با حال تضرع طلب احسان مينمايد در ميان آنها پسر كوچكى است كه صدايش قطع نميشود و ساير گداها او را ميزنند و از پيش خود ميرانند .\r\nاكنون برعكس موقع ورود كه شب بود ما در روز روشن حركت ميكنيم و اقلا سه ربع ساعت بايد راه بپيمائيم تا از خرابه‌هاى شهر بيرون برويم ، از بازار عبور كرده و در طول ديوارهاى خشت و گلى باغهائى كه اشراف و ثروتمندان محل تفريح حرم خود قرار داده‌اند براه‌پيمائى ادامه ميدهيم . زنان هميشه بايد در محوطهء محصورى زندگانى كنند و از انظار عابرين دور باشند .\r\nدر هرلحظه از جويبارى ميگذريم كه از ميان دو صف درختان چنار و تبريزى عبور مىكند . چون فصل پائيز است برك درختان تغيير رنك داده و كمى مايل برنك مس شده است .\r\n\r\nاز اصفهان بكاشان\r\nپس از مدتى راه‌پيمائى براى آخرين بار نظرى به شهر اصفهان انداختيم كه مانند جنگلى در دامنهء كوه بنفش‌رنگى ديده ميشد و ابنيهء تاريخى آن در ميان اين جنگل بزرك ناپديد گرديده بود .\r\nمقارن نيمه‌شب بناظم‌آباد رسيديم و بكاروانسرائى وارد شديم كه جز يك قهوه‌خانه منزل ديگرى نداشت ناچار تختخوابهاى خود را در روى سكوى گلى\r\n\r\n","description":"","footnote":"","page_name":" 1086 ","page_number":1118},
  {"content":"\r\n\r\nقهوه‌خانه قرار داده و با شنيدن زمزمهء آبى كه از آنجا عبور ميكرد بخواب رفتيم .\r\nجمعه اول نوامبر - با اينكه راه زيادى پيموديم نتوانستيم به شهر كاشان برسيم و اجبارا در محلى كه محمديه نام داشت توقف نموديم و شب را در قهوه‌خانه‌اى بسر برديم . اين قهوه‌خانه پر از مسافرينى بود كه ميخواستند باصفهان بروند و يا از آنشهر آمده بودند بعضى از آنها ترياك ميكشيدند و فضاى قهوه‌خانه را از دود و بوى آن سم مهلك تاريك و متعفن كرده بودند ، علاوه بر مسافرين يكعده مرغ خانگى هم در اين قهوه‌خانه جاى داشت و خروسى هم در بالاى سردر قهوه‌خانه نشسته بود كه گاهى اظهار رشادت كرده و بانك برميكشيد . خلاصه اين هياهو و جنجال تا بامداد ادامه داشت ولى من چون زياد خسته شده بودم در ميان اينهمه سروصدا بخواب رفتم رفقاى من تاريكى را بر روشنائى قهوه‌خانه ترجيح داده در درشكه و گارى خوابيدند اما بطوريكه ميگفتند بواسطه برودت هوا تا صبح در جلوى قهوه‌خانه كشيك داده و خواب نرفته‌اند .\r\nبا اينكه هوا سرد است گندم و جو كه تازه كاشته‌اند در مزارع روئيده و رنك سبز نشاطآورى دارند . در اينجا زارعين برعكس ساير جاها با حوصله و سليقهء مخصوصى مزارع خود را بقسمتهاى منظمى تقسيم كرده و باصطلاح خودشان كرت‌بندى كرده‌اند در دامنه تپه‌ها هم زمين را مانند پله‌هاى عمارتى بقسمتهاى كوچك تقسيم و مسطح نموده و براى آبيارى جابجا آبشارى تشكيل داده‌اند .\r\nدهقانان در آبيارى و صرفه‌جوئى آب مهارتى دارند . زمين را با مرزهاى خاكى بقسمتهاى مستطيل كوچك منظمى تقسيم ميكنند تا زودتر مشروب شود و حتى الامكان شب به آبيارى مزارع ميپردازند تا محصول از آب خنك سيراب گردد .\r\nچون فصل زمستان نزديك شده آسمان تغيير رنك داده و آن رنك كبود تندى را كه يك ماه پيش داشت از دست داده است . ابرهاى دنباله‌دارى كه از يكطرف بقلل جبال اتصال دارد آسمان را جابجا شيار كرده و آفتاب هم از خلال اين ابرها بقلل جبال\r\n\r\n","description":"","footnote":"","page_name":" 1087 ","page_number":1119},
  {"content":"\r\n\r\nكه تازه از برف مستور شده ميتابد و منظرهء مطلوبى تشكيل ميدهد كه چشم از ديدن آن لذت ميبرد .\r\nدر حين عبور بدهكده‌هائى ميرسيم كه زنان با عجله مشغول كارهاى خانه هستند و براى تهيهء غذاى شب شتابى دارند و نميتوانند آنطور كه بايد از عابرين روى خود را بپوشانند .\r\nگله‌هاى گوسفندان مركب از بزهاى سياه و ميش‌هاى سفيدرنك از مراتع بازگشته و به طرف دهكده روى آورده‌اند تا شب از آسيب حيوانات سبع مصون مانده و در خانه‌ها استراحت نمايند . مقارن غروب آفتاب زارعين مسلمان دست از كار كشيده و با خلوص نيت باداى نماز ميپردازند و پس از فراغت از نماز به بيل خود تكيه داده و بتماشاى افق كه آفتاب مغربى صحنه‌هاى گوناگونى در آن تشكيل ميدهد مشغول ميشوند و چون لباس نمدى خود را پوشيده‌اند كاملا شباهت بتصاويرى دارند كه در كتيبه‌هاى باستانى ايران جابجا حجارى شده است البته هرقدر انسان به طبيعت نزديكتر شود همان صورت قديمى اوليهء خود را پيدا مىكند .\r\n\r\nكارخانه‌هاى حريربافى كاشان\r\nشنبه 2 نوامبر - مقارن ظهر بكاشان رسيديم و بكاروانسرائى وارد شديم كه اطاقهاى خوبى در اختيار ما گذاردند پس از آنكه استراحتى كرديم بتماشاى يكى از كارخانه‌هاى حريربافى رفتيم كه محصول آنها در خوبى و مرغوبى شهرت عالمگيرى دارد اما خريدارى پارچه در اين كارخانه‌ها كه محل توليد آن است مشكل به نظر ميآيد زيرا كه تجار اين پارچه‌ها را سفارش ميدهند و پس از آنكه از كارخانه درآمد بحجرهء خود مىبرند .\r\nكارخانه‌اى كه ما در آن رفتيم مانند زيرزمينى است . در يك جا كارگران مشغول باز كردن پيلهء ابريشم هستند اين كارگران تمام اطفالى ميباشند كه بزرگترين آنها شايد هنوز 15 سال نداشته باشد ، اينها لباس خوبى بر تن ندارند و تقريبا نيمه‌عريان\r\n\r\n","description":"","footnote":"","page_name":" 1088 ","page_number":1120},
  {"content":"\r\n\r\nهستند مسلما اينها نظر باينكه در صغر سن بتوسط والدين خود اجبارا به كار وادار شده‌اند عمر طولانى نخواهند كرد .\r\nدستگاهها تمام بدوى است ، نخ را بدور ماسوره‌اى از نى خيزران كه شكافى دارد مىپيچند و رنگهائى كه به كار مىبرند منحصر است برنك سبز و قرمز و آبى و زرد و خاكسترى .\r\nصنعتگرى كه كارخانه خود را بما نشان داد مايل بود كه مقدارى از محصول خود را بما بفروشد بنابراين ما را دعوت نمود كه ببالاخانه برويم از پله‌هاى تنك و تاريك خطرناكى بالا رفتيم و بيك مهتابى وارد شديم كه آفتاب آن را روشن كرده بود ، دسته‌اى از تجار را در اطاقى كه با فرشهاى ممتازى مفروش شده بود ديديم كه صورتهاى آنها با ريش انبوهى زينت يافته بود ، پاره‌اى از آنها هم سيد بودند و عمامه بر سر داشتند و نظر باصالت و شرافت بما فرنگيان اعتنائى نكردند و مثل اين بود كه ما را نديده باشند .\r\n\r\nتماشا\r\nبارى چون آفتاب در شرف زوال بود به منزل برگشتيم و از بالاى بالكون بتماشاى عابرين ميدان عمومى كه در جلو كاروانسرا بود پرداختيم . پسر پانزده ساله‌اى را ديديم كه دچار حملهء خطرناكى شده و به زمين افتاده بود . جمعى از مردمان بيكار و پسران ولگرد در اطراف او حلقه زده و بدون اينكه يكى از آنها درصدد تخفيف رنج اين بدبخت باشد تغيير حال و تشنجات او را تماشا ميكردند و كمى بعد به طرف ديگرى رفتند تا با تماشاى جالب‌ترى سرگرم باشند زيرا كه حقه‌بازى ميمون بدبختى را با طناب بدنبال خود ميكشيد و ميخواست در ميدان نمايشى بدهد و پولى بدست آورد اما چند نفر ولگرد كه جمعى را بدور خود جمع و با جملات ركيك خنده‌آور آنها را سرگرم نموده بودند حقه‌باز را مسخره كردند و مانع نمايش او شدند . حقه‌باز متغير شد و بيكى از آنها كه بيشتر از ديگران مسخرگى ميكرد دشنام داد و جملاتى از قبيل پدرسوخته و غيره نثارش نمود اتفاقا\r\n\r\n","description":"","footnote":"","page_name":" 1089 ","page_number":1121},
  {"content":"\r\n\r\nپدر آن جوان ولگرد رسيد و سخت بحقه‌باز حمله كرد و كار بكشمكش رسيد و باندازهء يك كتاب لغت الفاظ زشت بين آنها مبادله شد ، مردم زيادى بدور آنها جمع شدند و باندازه‌اى سرگرم تماشاى اين صحنه بودند كه راه عبور به سيدى كه از كربلا ميآمد و با صداى بلند چاوش ميكرد ندادند .\r\nخلاصه قبل از آنكه شب در رسد و هوا به كلى تاريك شود ما بالاى بام كاروانسرا رفتيم و از اين رصدخانهء مرتفع برج خميده مشهور كاشان را كه در ميان خانه‌هاى خشت و گلى سر برافراشته بود تماشا كرديم .\r\n\r\nمراجعت بقم\r\nيكشنبه 3 نوامبر - از كاشان بقم راه نسبة خوب و از دامنهء جبالى عبور مىكند كه قلل آنها از برف مستور شده است . در طرف چپ جاده از دور تپه‌هاى شن ديده مىشود كه از بادهاى سخت در بيابان تشكيل يافته است ولى در اين فصل پائيز مانند تابستان در پرتو آفتاب درخشندگى ندارد .\r\nطرف عصر به شهر قم رسيديم . در اينجا بسه نفر زنان انگليسى برخورديم كه از ميسيونرها بودند . اينها در شهرهاى كرمان و يزد و اصفهان بخدمات فرهنگى و بهداشتى اشتغال دارند و اكنون براى مرخصى باروپا ميروند و ما هم خوشوقتيم كه با آنها همسفر شده‌ايم . مدتى با آنها صحبت كرديم و چون خسته بودند آنها را به حال خود گذارديم تا استراحت كنند .\r\nطرف صبح باز همسفران خود را ديديم كه در روى بام به نقاشى مقبرهء حضرت فاطمه كه از دور نمايان بود اشتغال داشتند .\r\nطولى نكشيد كه آنتيك‌فروشان ما را احاطه كردند و همان اشيائى را كه يك ماه قبل بما ارائه داده بودند همراه آورده و ميخواستند با بهاى كمترى بما تحميل نمايند .\r\n\r\nحمل جسد مقتولى بتهران\r\nامروز ما با ميسيونرهاى انگليسى از قم عازم تهران شديم . گارى ديگرى هم همراه ما بود كه جسد مقتولى را براى دادخواهى بتهران ميبردند و خانوادهء مقتول هم در آن جاى داشت . بطوريكه\r\n\r\n","description":"","footnote":"","page_name":" 1090 ","page_number":1122},
  {"content":"\r\n\r\nنقل ميكردند جوان به وضع فجيعى بقتل رسيده بود ، پدر و مادر جسد جوان مقتول خود را در آغوش گرفته و با آه و ناله بتهران ميرفتند تا آن را بپارلمان ببرند و در آنجا بگذارند تا وكلا مجبور بدادرسى شوند .\r\nدر بين راه دوباره درياچه حوض سلطان را ديديم كه ابعاد آن بواسطهء عدم بارندگى كمتر شده بود ، در ميان راه لاشهء مرغ غواص بزرگى را ديديم كه پرهاى سياه و قرمز آن در جاده ريخته و معلوم بود كه عقابى آن را در هوا كشته و به طرف زمين سرازير شده است ، حيوانات سبع گوشت آن را خورده و فقط پروبال قشنك آن در جاده ديده ميشد .\r\nخلاصه مدتى پس از غروب آفتاب از كوشك نصرت حركت كرده و از كوهستانى عبور كرديم و نصف شب بقلعهء غيرمسكون محمد عليخان رسيديم .\r\n\r\nشاهزاده عبد العظيم\r\nچند ساعت بعد مقبرهء شاه عبد العظيم كه در شش كيلومترى تهران واقع است نمايان گرديد ، در روى مناره‌هاى اين مقبرهء طلائى كه در ميان درختان درخشندگى مخصوصى داشت تودهء خارى را مشاهده كرديم معلوم شد كه لكلك‌ها اين توده خار را براى آشيانه خود درست كرده‌اند . لكلك‌ها در اين كشور احترامى دارند و عامه آنها را موجب سعادت ميدانند .\r\nدر اطراف اين مقبرهء مقدس دكانهاى كوچك متعدديست كه در آنها مانند فرانسه قرون وسطى اسباب‌بازيهاى گوناگونى با مقوا يا گل و يا حلبى براى كودكان ميسازند و كسانى كه به زيارت ميآيند آنها را خريده و براى كودكان خود بعنوان ارمغان مىبرند ما هم مقدارى از آنها را براى نمونه خريديم زيرا كه در بازار تهران نميتوان آنها را بدست آورد .\r\n\r\nورود بتهران\r\nپس از آنكه بتهران وارد شديم رفتيم بمهمانخانه فرانسه كه قبلا در آن منزل داشتيم و مثل اين بود كه بميهن خود وارد شده‌ايم\r\n\r\n","description":"","footnote":"","page_name":" 1091 ","page_number":1123},
  {"content":"\r\n\r\nزيرا كه در اينجا آداب و رسوم ملى ما برقرار بود و همه به زبان فرانسه حرف ميزدند .\r\nما بايد تقريبا يكهفته در تهران توقف نمائيم زيرا كارهائى داريم كه بايد قبل از حركت انجام دهيم .\r\nچهارشنبه 6 نوامبر - امروز ما بسفارت فرانسه رفتيم تا اگر نامه‌هائى از فرانسه براى ما فرستاده باشند دريافت داريم . خوشبختانه بطوريكه انتظار داشتيم نامه‌هاى زيادى از اقوام و دوستان ما رسيده بود كه با خوشوقتى گرفتيم و مدتى به خواندن آنها مشغول شديم\r\nبا اينكه اين نامه‌ها يك ماه قبل از فرانسه رسيده بود ما چنين تصور ميكرديم كه ديروز نوشته شده است و اشتياقى به خواندن آن‌ها داشتيم .\r\nچون دلالان از ورود ما آگاه شده بودند مجددا با اشياء زيادى بسراغ ما آمدند ولى اغلب همان اشيائى بود كه سابقا بما نشان داده بودند ، در آن روز ببازار هم رفتيم و من چند كارد بزرك كه تيغهء آنها حكاكى ظريفى داشت خريدم و بر كلكسيون خود اضافه نمودم ، بختياريان از اين كاردها زياد دارند اما در تهران بهاى آنها ارزانتر است .\r\n\r\nملاقات با سفير فرانسه\r\nپنجشنبه 7 نوامبر - امروز برحسب وظيفه بملاقات سفير خودمان رفتيم . پذيرائى او مانند هواى اين فصل پائيز بسيار خنك بود . در اينموقع شاهزادهء آبىجا قونسول روس بخاطر من آمد كه چگونه در اصفهان از ما پذيرائى بسيار گرمى كرد و من بسى افسوس ميخورم كه چرا سفير ما با هم‌ميهنان خود اينطور رفتار مىكند .\r\nبهرحال از سفارتخانه بيرون آمديم و رفتيم به منزل يكنفر ارمنى عاليمقامى كه از كارمندان دولت ايران بود و ميخواست قسمتى از كلكسيون خود را بفروشد . اين ارمنى وضع آبرومند و آراسته‌اى داشت و از ما خوب پذيرائى كرد ، متأسفانه نتوانستيم چيزى از او خريدارى كنيم . ارمنيان ديگر چون چيزى را براى فروش بما ارائه ميدادند ما\r\n\r\n","description":"","footnote":"","page_name":" 1092 ","page_number":1124},
  {"content":"\r\n\r\nميتوانستيم آنها را با عشر قيمتى كه از ما تقاضا ميكردند به فروش حاضر نمائيم ولى در اينجا نميتوانستيم جسارتى كرده و قيمت نازلترى به اين شخص عاليمقام پيشنهاد نمائيم .\r\nطرف عصر رفتيم به منزل جناب اجل بهادر الدوله و از محبت‌هائى كه نسبت بما كرده بود اظهار تشكر نموديم . او در مدت غيبت ما در ياد گرفتن زبان فرانسه كوشش كرده بود و بسى بهتر از پيش با ما صحبت ميكرد و ما مطالب او را كاملا ميفهميديم .\r\n\r\nپارك صدراعظم\r\nجمعه 8 نوامبر - امروز صبح رفقا ما را براى گردش به پارك صدراعظم بردند . صدراعظم صاحب اين پارك در موقع ورود ما بتهران يعنى در اوائل ماه سپتامبر در جلو پارلمان بدست يكنفر فدائى موسوم به عباس آقا بقتل رسيد و ما بعد بشرح اين واقعه خواهيم پرداخت ، بهرحال پارك در اين موقع سال كيفيت مخصوصى داشت ، جابجا حوضهاى بزرك قشنگى در ميان درختان ديده ميشد . چون فصل پائيز است برك درختان ، الوان گوناگونى به خود گرفته و منظرهء خاصى را نشان ميدهد كه بسيار جالب توجه است . متأسفانه عمارات زياد و تزيينات ناپسند آنها از زيبائى باغ كاسته است و چقدر بدنماست مجسمه‌هاى زيادى كه مانند صفوف ؟ ؟ ؟ باغ را اشغال كرده و طرز لباس آنها مانند البسهء قرون وسطى موحش و ؟ ؟ ؟\r\nدرهاى اين نوع پارك‌ها به روى عموم مردم باز نيست و فقط براى گردش بيگانگان و اشراف اختصاص دارد و اگر عابرين در جلوى در بايستند و نظرى بدرون آن بيندازند فورا دربان با خشونت به آنها فرمان دورباش ميدهد .\r\nدر موقع خروج از باغ به شخص مهمى برخورديم كه در كالسكه مجللى نشسته بود و با اسكورت زيادى به طرف منزل خود ميرفت شارژه دافرهاى خارجى را هم ديديم كه با لباسهاى رسمى راه ميپيمودند معلوم شد كه امروز روز سلام بوده و اينها همه بدربار رفته بودند تا بشاهى كه تازه به تخت سلطنت جلوس كرده و برعكس ساير سلاطين بعوض شادى و خرمى حزن و اندوه از سيمايش پديدار است تبريك بگويند .\r\n\r\n","description":"","footnote":"","page_name":" 1093 ","page_number":1125},
  {"content":"\r\n\r\n\r\nباغهاى سلطنتى دوشان‌تپه\r\nخلاصه ما بتماشاى باغهاى سلطنتى دوشان‌تپه رفتيم راه از درختان پژمرده و خارستان احاطه شده و در هرلحظه از مجارى آبى عبور ميكنيم كه اكنون به كلى خشك است ولى پرواضح است كه اگر بخواهند آبها را بطور عادلانه و عاقلانه به مصرف رسانند مجارى خشكى در تهران ديده نخواهد شد .\r\nكاخ فرح‌آباد كه شبيه كاخ « تروكادرو » پاريس ساخته شده است\r\nدر اطراف راه تا چشم كار مىكند بيابان لم يزرع و دره و تپه‌هائيست كه هيچگونه گياهى در آنها ديده نميشود .\r\nدر طرف چپ عمارتى در روى تپه مرتفعى بنا شده كه براى ديدن آن بايد از در بزرگى كه در پائين تپه متصل به دو برج كوچكى است داخل شد و در ميان دو ديوار آجرى به طرف بالا رفت . اين عمارت از دور منظرهء خوش‌نمائى دارد اما از نزديك ويرانهء حزن‌آورى است و چنين به نظر ميآيد كه مقصود سازنده تهى كردن خزانهء دولت بوده و خواسته است به اين بهانه مبلغ زيادى اختلاس نمايد .\r\n\r\n","description":"","footnote":"","page_name":" 1094 ","page_number":1126},
  {"content":"\r\n\r\nعلت ديگرى هم در ساختن اين بناهاى بىبنياد و عارى از نظم و ترتيب دخالت دارد و آن اين است كه شاهزادگان پس از رسيدن بسلطنت نخواسته‌اند در كاخهاى پدران گذشتهء خود منزل نمايند و به همين جهت دستور داده‌اند كه بناى تازه‌اى براى آنها ساخته شود .\r\nدرهرحال پس از آنكه شاهى درگذشت ديگر كسى در فكر پرستارى و مراقبت ساخته‌هاى او نيست و سارقين مىتوانند به سهولت در و پنجره و كاشيها و ساير تزيينات اين عمارت را بتدريج ببرند و به فروش رسانند و چندى نميگذرد كه به كلى ويران مىشود و نوبت بدهقانان ميرسد كه بلامانع مصالح آن را براى ساختمان منازل خود مىبرند .\r\nباغهاى دوشان‌تپه در زمان شاه قبلى رونق و صفائى داشته است . در كنار استخر بزرگى عمارتى است كه در داخل آن تزيينات نامطلوبى وجود دارد .\r\n\r\nباغ‌وحش سلطنتى\r\nباغ‌وحشى هم بود كه در آن چند حيوان وحشى سبع ديده ميشد . در كنار خيابانى اطاقهاى متعددى ساخته بودند كه از بيرون پنجره آهنى داشت و ما ميتوانستيم حيواناتى را كه در آن جاى داشتند به‌بينيم درختان بزرگى هم بر اين اطاقها سايه انداخته بود گويا معمار اين ساختمان در اين فكر بوده كه براى اين زندانيان بدبخت مختصر وسيلهء آسايشى فراهم سازد تا چند ماه بيشتر زنده بمانند و باسارت خود ادامه دهند .\r\nدر مدخل اين باغ شش خرس بزرك را با زنجير بدرختان بسته‌اند و يكنفر مأمور مراقبت و پرستارى آنها مىباشد . اين حيوانات زمين زير پاى خود را كنده و حفره‌اى ايجاد كرده‌اند و مثل اينستكه تارك دنيا شده و از همه‌چيز صرفنظر نموده‌اند زيرا كه به رفت‌وآمد تماشاچيان اعتنائى نميكنند و گاهى با زحمت سر را برگردانيده و به آنها مينگرند .\r\nكفتارى را هم بما نشان دادند كه در اطاق خود زنجير شده بود ، بطوريكه پرستار\r\n\r\n","description":"","footnote":"","page_name":" 1095 ","page_number":1127},
  {"content":"\r\n\r\nنقل ميكرد اين حيوان چندى قبل ديوار اطاق خود را به قصد فرار سوراخ كرده بود و به همين جهت آن را زنجير كرده‌اند .\r\nدر جنب محبس كفتار محبس ديگرى بود كه يوزپلنگى در آن جاى داشت و چشمانش در سايه‌روشن زندان مانند ياقوت ميدرخشيد و معلوم بود از لانه‌اى كه انسان ظالم براى آن درست كرده متنفر است .\r\nكاخ دوشان‌تپه - عكس متعلق بدكتر فوريه است\r\nدر جاى ديگر دو توله ببر محبوس بودند و چنين مينمود كه چند هفته‌اى بيشتر از عمر آنها نگذشته است . اين حيوانات چون هنوز دوران بچگى را طى نكرده بودند چندان از اسارت خود در رنج و زحمت نبودند . پرستار براى تماشاى ما پاره‌گوشت گنديده‌اى بدرون محبس آنها انداخت كه بلافاصله آن را بلعيدند .\r\nچون از اين باغ‌وحش مراقبت شايسته‌اى به عمل نميآيد اثر حزن‌آورى از آن احساس مىشود كه در وجود ما هم سرايت كرد بنابراين با شتاب از آن خارج شديم و\r\n\r\n","description":"","footnote":"","page_name":" 1096 ","page_number":1128},
  {"content":"\r\n\r\nبه طرف شهر روى آورديم .\r\n\r\nتهيهء مقدمات حركت\r\nروزهاى شنبه 9 نوامبر ، يكشنبه 10 و دوشنبه 11 بطور يكنواخت گذشت ، فقط در اين دو روز دلالهائى آمدند و اشيائى آوردند كه نظر ببهاى زياد از خريد آنها صرفنظر نموديم .\r\nدر اثر كثرت آميزش با دلالها اخلاق آنها در ما هم اثر كرده است زيرا بعضى از اشياء را كه از آنها خريده و بعدها از خريد آنها پشيمان شده بوديم به آنها پس داديم و آنها هم نظر بعادتى كه دارند بدون رنجش قبول كردند و پول ما را پس دادند .\r\nاكنون بايد بارها را محكم ببنديم و اشيائى را كه خريده‌ايم با كمال احتياط در صندوقها جاى دهيم اما خدا ميداند كه اينها چه وقت و چطور به مقصد خواهند رسيد ما به تمام كسانى كه ميخواهند چيزهائى از خاورزمين باروپا بياورند توصيه ميكنيم كه قبل از حركت صندوقها را با سرب مهر كنند زيرا اين عمل نشان ميدهد كه محتويات صندوقها در گمرك معاينه شده و چيزى در آنها نيست كه به زحمت باز كردن صندوق بيارزد . اگر ما هم در آغاز مسافرت اين احتياط را به عمل ميآورديم صندوقهائى را كه از مشهد همراه آورده بوديم در بين راه براى معاينه بازنميكردند و پس از معاينه دوباره با بىنظمى در صندوق نميريختند و اشياء سنگين را روى كاشيهاى ظريف نميگذاردند كه در موقع ورود به مقصد جز يك مشت خاك از آنها چيزى باقى نماند .\r\nطرف غروب بعزم گردش بيرون رفتيم ولى آنطور كه بايد نتوانستيم بگردش خود ادامه دهيم زيرا كه خيابانها و كوچه‌ها تاريك و پر از كثافت بود ناچار زود به هتل فرانسه برگشتيم كه مادام بارنئود در پاكى و نظافت آن مراقبت دارد پس از صرف شام وقت خود را با صحبت گذرانديم و مادام بارنئود هم بصحبت‌هاى ما گوش ميداد زيرا كه او اهل مارسى بود و از پاريس چندان اطلاعى نداشت .\r\nعصر دوشنبه تقريبا كارهاى ما انجام يافت و اشياء ظريف را در جعبه‌هاى كوچكى\r\n\r\n","description":"","footnote":"","page_name":" 1097 ","page_number":1129},
  {"content":"\r\n\r\nگذارده و جعبه‌ها را در صندوق بزرك جاى داديم تا از خطر حركت وسايل نقليه محفوظ بماند و تمام صندوقها را با طنابهاى ضخيم بستيم . راهنماى ما گفت كه بستن طناب فايده‌اى ندارد زيرا كه در اثر حركت گارى گسيخته خواهد شد و همين كه برشت وارد شديم فهميديم كه فكر راهنما درست بوده است و تمام طنابها سائيده و پاره شده بود اما براى محافظت فرشها بىفايده نبود .\r\nيكى از سالونهاى آئينه‌كارى كاخ سلطنتى تهران\r\nسه‌شنبه 12 نوامبر - امروز به پستخانه رفتيم و با گفتگوى زياد قراردادى بستيم كه با پست به طرف رشت برويم و بنا شد همين امروز عصر حركت كنيم . چون به منزل برگشتيم باز هم دلالان اشياء آنتيكى براى فروش آورده بودند چون صندوقها را بسته بوديم از خريد آنها صرفنظر نموديم .\r\n\r\n","description":"","footnote":"","page_name":" 1098 ","page_number":1130},
  {"content":"\r\n\r\n\r\nيك روز تاريخى\r\nخوشبختانه امروز شاه تماشاى جالب‌توجهى براى ما فراهم كرده بود كه هيچوقت ما چنين روز تاريخى را فراموش نخواهيم كرد .\r\nامروز 12 نوامبر است و شاه بايستى بپارلمان برود و سوگند ياد كند كه نسبت بمشروطيت وفادار باشد و از پارلمان پشتيبانى نمايد زيرا كه در روزهاى اخير بين او و پارلمان كدورت و كشمكشى توليد شده بود . اين شاه بدبخت نميخواست باوضاعى كه پدرش مظفر الدين به ارث براى او گذارده بود قناعت نمايد اما كار به جائى رسيده بود كه مجبورا خواه و ناخواه بايستى بقبول اين اوضاع تن دردهد .\r\n\r\nآغاز نهضت رفرم در ايران\r\nنهضت ملى در ايران تازه شروع نشده و تاريخ آغاز آن را بايد در زمان دورترى جستجو كرد كه در آن خصومت با اروپائيان و علل مذهبى هم دخالت داشته است .\r\nنهضت انقلابى در ايران از سال 1886 شروع شد . يكى از دانشمندان ايرانى موسوم به سيد جمال الدين كه بسياست دول اروپائى آگاهى كاملى داشت اين فكر را در مغز روشنفكران ايرانى تزريق كرد كه ايران بايد تحت نظر مجمعى از مردمان دانشمند كه در سياست دنيا بصيرت داشته باشند اداره شود و همان طريقه‌اى را كه كشورهاى باخترى در پيش گرفته‌اند اختيار نمايد . اين عقيده و فكر روزبروز در ميان مردم شايع ميگرديد و قوتى ميگرفت ولى دولت استبدادى با اين نوع افكار سخت مخالفت ميكرد و از هرسرى كه چنين صدائى بلند ميشد سخت آن را ميكوبيد .\r\nوقتى كه ناصر الدين شاه امتياز انحصار دخانيات را به بيگانگان داد طبقهء روحانى بطور اجتماع با دولت مخالفت كرد و سلطان مستبد را مجبور به تسليم نمود .\r\nناصر الدين شاه امتياز انحصار دخانيات را در 21 ماه مارس 1890 بيك كمپانى انگليسى داد و نميدانست كه با دست خود بمخزن باروتى آتش خواهد زد .\r\n\r\n","description":"","footnote":"","page_name":" 1099 ","page_number":1131},
  {"content":"\r\n\r\nدر اوايل سال 1891 صاحبان امتياز عدهء زيادى از تبعهء انگليس را براى شروع به كار و بهره‌بردارى بايران فرستادند ، بمحض ورود آنها سكنهء شهرهاى بزرك بواگذارى چنين امتيازى اعتراض كردند زيرا كه نميخواستند محصولى را كه با دسترنج خود به عمل آورده‌اند از دست فرنگيها خريدارى نمايند .\r\nشورش بر ضد انحصار دخانيات - حاج ميرزا حسن تحريم كنندهء دخانيات در عكس ديده مىشود\r\nطبقهء روحانى كه پيوسته مترصد بود قدرت و نفوذ از دست رفته خود را دوباره بدست آورد با ملت همراه شد و در رأس شورشيان قرار گرفت و جوش‌وخروش و حرارت مردم را تقويت نمود و سرانجام مجتهد بزرك كه در عراق بود نامه‌اى بشاه نوشت و به او اخطار كرد كه دادن چنين امتيازى به بيگانگان مخالف دستور قرآن است در اين ضمن وعاظ هم در روى منابر براى مردم صحبت ميكردند و آنها را بر ضد سلطانى كه قوانين و دستورهاى مذهبى را محترم نميشمارد تحريك مينمودند .\r\nشاه به اين هياهو و نصايح ملاها اعتنائى نكرد بنابراين شورش بالا گرفت و در ماه دسامبر 1891 مجتهد بزرك نامبرده در فوق اعلان تحريم استعمال دخانيات را صادر\r\n\r\n","description":"","footnote":"","page_name":" 1100 ","page_number":1132},
  {"content":"\r\n\r\nو منتشر نمود بمحض وصول اين اعلان تجار تنباكوفروش دكانهاى خود را بستند و ديگر كسى لب بقليان نزد اين اعلان باندازه‌اى در ايران تأثير داشت كه زنان اندرون شاه هم از استعمال دخانيات اجتناب كردند و آنچه قليان بود همه را شكسته بدور انداختند .\r\nدر 26 همان ماه ديوارهاى شهر تهران از اعلانات پوشيده شد و مضمون آنها اين بود كه اگر بيگانگان و كارمندان كمپانى تا 24 ساعت ديگر از تهران خارج نشوند هرواقعه‌اى كه روى دهد خود را مسبب آن بدانند و بقدرى شورش و هيجان بالا گرفت كه شاه مجبور شد در 28 همان ماه قرارداد با كمپانى را لغو نمايد . پس از اعلان شاه نظر باينكه انگليسيها از تهران خارج نشده بودند باز شورش باقى بود و زدوخوردهاى مختصرى هم بوقوع پيوست و مدير كمپانى هم چون از عمليات خود مأيوس گرديد در آخر ژانويه 1892 اعلانى منتشر كرد كه براى بقاى امتياز اصرارى نخواهد داشت پس از اين وقايع كمى آرامش پيدا شد و رؤساى نهضت بتوسط جارچيان اعلان كردند كه حكم تحريم مرتفع گرديد و مردم در استعمال توتون و تنباكو آزاد هستند .\r\nملاها چون از مقاومت خود نتيجه‌اى گرفتند درصدد برآمدند كه تمام امتيازات بيگانگان را لغو نمايند و صحبت از لغو امتياز بانك انگليس بميان آمد اما شاه مقاومتى كرد و بعلما خاطرنشان نمود و گفت كه الغاى اين امتياز به تجارت و اقتصاديات كشور لطمه بزرگى وارد خواهد ساخت و من حاضر نيستم كه مملكت دچار خسارت و اختلال شود .\r\nملاها در مقابل تهديد و دلايل شاه تسليم شدند و مردم را بسكوت دعوت كردند اما كاملا آرام ننشستند و چون ميدانستند كه ناصر الدين شاه تراشيدن ريش را از اروپا بايران ارمغان آورده و عمل كرده است و نيز براى اينكه درجهء اطاعت ملت را نسبت به خود بفهمند اعلانى منتشر كردند كه تراشيدن ريش مخالف دستورهاى مسلمانى است و كسى نبايد ريش بتراشد .\r\nشاه به اين اعلان اعتنائى نكرد و در يك روز سلام بيكى از ديپلماتهاى اروپائى\r\n\r\n","description":"","footnote":"","page_name":" 1101 ","page_number":1133},
  {"content":"\r\n\r\nنزديك شد و دستش را روى شانه او گذارد و با خنده گفت : « ببينيد من ريش خود را تراشيده‌ام ، ملاها فقط حرف ميزنند و كارى از دست آنها ساخته نيست » .\r\n\r\nاقدامات روحانيون بر ضد شاه\r\nصرفنظر از اقدامات جزئى تا سال 1905 واقعهء مهمى در ايران روى نداد ولى از اين تاريخ ببعد وقايع قابل‌ملاحظه‌اى در ايران اتفاق افتاد ، ما بطور خلاصه به آنها اشاره‌اى ميكنيم .\r\nوقتى كه عين الدوله بصدارت رسيد ميخواست بطور استبداد بر مردم حكمرانى بانك شاهنشاهى ( بانك انگليس ) در ميدان توپخانهء تهران\r\nكند ، اشخاص روشنفكر كه از عمليات او ناراضى بودند بمردم تبليغ كردند كه با اين نوع حكومت استبدادى نميتوان زندگى كرد و بايد عدالت‌خانه‌اى داير شود كه به مستدعيات مردم از روى قانون رسيدگى نمايد و بيطرفانه در امور قضاوت كند و حكم به حق بدهد طبقهء روحانى هم خواه با خلوص نيت و خواه براى حفظ نفوذ خود با مردم همراه شد و در رأس اين نهضت عدالت‌خواهى قرار گرفت و از شاه تقاضا كرد كه هرچه زودتر عدالتخانه منظمى تأسيس كند و چون شاه به اين تقاضا پاسخ قانع كننده‌اى نداد افراد مهم اين طبقه در ماه دسامبر از تهران حركت كردند و رفتند بمقبرهء شاهزاده عبد العظيم ، عدهء زيادى از بازاريان هم دكانهاى خود را بسته و همراه آنها رفتند ، در نتيجهء\r\n\r\n","description":"","footnote":"","page_name":" 1102 ","page_number":1134},
  {"content":"\r\n\r\nاين اقدامات اوضاع زندگانى مختل گرديد و از طرفى درباريان هم از عين الدوله پشتيبانى كرده و در مقابل اين نهضت ملى و تجددخواهى سخت مقاومت كردند .\r\nچون خبر اين اوضاع بشاه رسيد بيمناك گرديد و وعدهء اصلاحاتى بمردم داد اما چون وفاى بوعده بتأخير افتاد ملاها سخت به عين الدوله حمله كردند و شيخ محمد واعظ را وادار نمودند كه در بالاى منبر از عمليات عين الدوله تنقيد نمايد و بمردم بفهماند كه شخص او مانع اصلاحاتى است كه شاه وعده داده است .\r\nدروازهء ميدان توپخانه در طرف راست بانك شاهى\r\nاز طرفى هم عين الدوله از اقدامات ملاها غضبناك گرديد و در 7 ژويه 1906 عده‌اى از سربازان را مأمور كرد كه به مسجد رفته و شيخ محمد واعظ را دستگير و توقيف كنند چون سربازان به مسجد وارد شدند و خواستند واعظ را دستگير نمايند مردم شورش كردند و كار بزدوخورد كشيد و سيدى با گلولهء تفنك سربازان بقتل رسيد بنابراين ملاها در مسجد بزرك جمع شدند و بشاه اخطار كردند كه بايد سربازانى كه مرتكب اين\r\n\r\n","description":"","footnote":"","page_name":" 1103 ","page_number":1135},
  {"content":"\r\n\r\nقتل شده‌اند مجازات شوند و عدالتخانه هم فورا داير گردد . اما عين الدوله تصميم گرفت كه شورشيان را با قوه قهريه پراكنده سازد بنابراين ملاها تصميم گرفتند كه از تهران به طرف عتبات عاليات مهاجرت نمايند .\r\n\r\nبسته شدن بازار و تقاضاى مشروطيت\r\nدر اينموقع درباريان احساس كردند كه كار بجاى سخت رسيده و عاقبت خطرناكى در پيش است زيرا كه بازاريان با وجود تهديد درباريان به كلى دكانهاى خود را بسته و بسفارتخانه انگليس پناهنده شدند و پس از چند روز شمارهء آنها به 16000 نفر رسيد .\r\nطبقه روحانى هم در شاهزاده عبد العظيم توقف كرد و مجددا نامه‌اى بشاه نوشت و اخطار نمود كه اگر عين الدوله معزول شود و هيئتى هم از طرف شاه نزد ملاها برود و از عمليات عين الدوله معذرت بخواهد آنها بتهران مراجعت خواهند كرد .\r\nاما اشخاص روشنفكر چون ميدانستند كه طبقه روحانى فقط در فكر حفظ نفوذ و منافع خود مىباشد و ابدا در فكر بدبختى مردم و اصلاح امور نيست در سفارتخانه مانده و با پشتيبانى قونسول انگليس از شاه عزل عين الدوله و تأسيس مشروطيت و تأمين خود را خواستار شدند و درعين‌حال روابط خود را با طبقهء روحانى قطع نكردند .\r\n\r\nاعطاى مشروطيت\r\nشاه از اين پيش‌آمدها كاملا آگاه نبود زيرا كه عين الدوله مانع آگاه شدن او بود ، ابتدا از زنان حرم خود چيزهائى شنيد و بعد درباريان را مجبور كرد كه وقايع را مفصلا براى او شرح دهند و همين كه كاملا از جريان اوضاع آگاه گرديد غضبناك شد و عين الدوله را از صدارت معزول نمود و مشير الدوله را كه وزير امور خارجه و با نهضت ملى موافق بود بصدارت منصوب كرد و بخواسته‌هاى ملت تن در داد .\r\nسه هفته بعد متحصنين سفارتخانه خوشوقت شدند كه تقاضاى آنها انجام يافته و در اول ماه اوت دستخط شاه را مبنى بر اعطاى مشروطيت و تأسيس مجلس\r\n\r\n","description":"","footnote":"","page_name":" 1104 ","page_number":1136},
  {"content":"\r\n\r\nاستقبال مردم از روحانيان در موقع بازگشت از شاهزاده عبد العظيم\r\nشوراى ملى ، چاپ كرده و بديوارهاى تهران نصب نمودند تا عامه از آن آگاه گردند .\r\n\r\n","description":"","footnote":"","page_name":" 1105 ","page_number":1137},
  {"content":"\r\n\r\nطبقهء روحانى هم پس از اعطاى مشروطيت و عزل صدراعظم بتهران مراجعت كرد و از طرف مردم استقبال شايانى از آن به عمل آمد و پس از ورود هم مدت سه روز ميهمان شاه بود .\r\nمتحصنين باز مدتى در سفارتخانه بودند و در روز 9 اوت با شوروشعفى از آنجا بيرون آمده دكانهاى خود را باز كردند و بكسب و كار مشغول شدند .\r\nدر 19 ماه اوت كاخ بهارستان با تشريفات مذهبى براى محل مجلس كه ميبايستى مركب از 156 عضو باشد معين گرديد و قرار شد 60 نفر وكيل از تهران و 96 نفر از ايالات و ولايات انتخاب شوند .\r\n\r\nموجبات نهضت ملى\r\nبطوريكه قبلا اشاره كرديم موجبات اين نهضت ملى را بايد در زمانهاى پيشين جستجو كرد . علت ديگر پيدايش اين نهضت جنك روس با ژاپون بود كه منتهى بفتح ژاپون گرديد . البته بايد دانست كه فتوحات ژاپن در توليد اين نهضت دخالت داشت زيرا كه اين جنك در ايرانيان تأثير شايانى داشت و عامه از آن اظهار خوشوقتى ميكردند ، مسلما عقيده آنها اين بود كه علت فتوحات ژاپن به اين جهت است كه طرز حكومت اروپائى را پذيرفته و بترقياتى نائل گرديده است . تاريخ كشور ژاپن و ورود آن در مرحلهء تجدد خيلى زود در ايران به زبان فارسى ترجمه شد و مردم با اشتياق وافرى بمطالعهء اين كتاب پرداختند و در نتيجه رعاياى شاه به اين فكر افتادند كه رفتار ملت ژاپن را سرمشق خود قرار خواهند داد .\r\nاز طرفى هم بايد دانست كه بذر افكار تجددخواهى از طرف ايرانيان مقيم روسيه و هندوستان در مغز ايرانيان افشانده شد و با كوشش آنها پرورش يافت . آنها بودند كه در روزنامه‌هاى خود فوائد آزادى و تغيير رژيم حكومت را خوب تشريح كرده و\r\n\r\n","description":"","footnote":"","page_name":" 1106 ","page_number":1138},
  {"content":"\r\n\r\nمخفيانه بايران ميفرستادند و ايرانيان را مستعد نهضت ملى مينمودند .\r\nاز طرف ديگر نهضت بابيه هم در افكار ايرانيان دخالت داشت زيرا مشاهده كردند كه آنها با زبانهاى خارجى آشنا شده و با اروپائيان روابط صميمانه پيدا كرده‌اند .\r\nحمل نان در روزهاى انقلاب\r\nبنابراين آنها هم اطفال خود را بمدارس جديد فرستادند و آنها را در فراگرفتن زبانهاى خارجى ترغيب و تشويق نمودند و اهميتى براى اين كار قائل شدند و همين جوانان تحصيل كرده و آگاه باوضاع اروپا مردم را تحريك نمودند كه شانه از زير بار حكومت استبدادى و رژيم كهنهء فاسد خالى كنند و به طرف آزادى بروند .\r\n\r\nنيابت سلطنت محمد عليشاه\r\nدر اينموقع مظفر الدين شاه مريض شد و نيابت سلطنت را به وليعهد خود محمد على ميرزا محول نمود با اينكه وليعهد بطور محسوس طرفدار روسيه بود ايرانيان به او اعتمادى داشتند زيرا كه او در مدت حكمرانى در آذربايجان عقل و درايتى نشان داده بودند و چون متمم قانون اساسى را هم تصويب و امضاء كرد اعتماد عامه نسبت به او زيادتر شد .\r\n\r\n","description":"","footnote":"","page_name":" 1107 ","page_number":1139},
  {"content":"\r\n\r\n\r\nنخستين جلسه مجلس شوراى ملى\r\nنخستين جلسه مجلس شوراى ملى در 8 اكتبر 1906 در عمارت بهارستان انعقاد يافت . در اين جلسه فقط وكلاى تهران حضور داشتند ، ايالات و ولايات هنوز وكيلى بتهران نفرستاده و از دربار كه دولت روسيه از آن پشتيبانى ميكرد نگران و بيمناك بودند .\r\nبارى مجلس در اولين جلسات خود مشغول كار شد و در مقابل دولت مقاومتى نشان داد بطوريكه در ماه دسامبر با قرضهء 15 ميليون فرانك كه دولت ميخواست از انگليس و روس بگيرد سخت مخالفت كرد و بدولت پيشنهاد كرد كه يك بانك ملى تأسيس نمايد كه تمام كارمندان و صاحبان سهام آن ايرانى باشند و هيچ بيگانه‌اى نبايد در آن سهمى داشته باشد و اخذ ماليات و هزينهء كشور بطور كلى به عهده اين بانك واگذار گردد و تنها اين بانك بدولت وام بدهد و اين امتياز مدت 110 سال قابل تجديد باشد .\r\nچون دولت برحسب ظاهر بنصايح مجلس گوش داد ، بتدريج ايالات و ولايات هم چند نفر وكيل انتخاب كرده و بتهران فرستادند و همين كه مجلس قوتى پيدا كرد بدولت پيشنهاد كرد كه كارمندان بلژيكى را از كار بر كنار نمايد زيرا كه آنها دربار را بخرج زياد واميدارند بعلاوه محض صرفه‌جوئى مبلغ 2500000 فرانك براى مخارج دربار معين كرد و اختيارات شاه را كه تا آنوقت حدودى نداشت محدود نمود .\r\nاين رفرمهاى اساسى مخالفينى پيدا كرد و كسانى كه بعنوان مواجب و مستمرى و غيره پولهائى از خزانهء دولت ميگرفتند و همچنين تمام مستخدمين دربار از رفتار مجلس ناراضى شدند و با نظر خوبى به آن نمينگريستند .\r\n\r\nمرك مظفر الدين شاه\r\nدر اين اثنا مظفر الدين شاه درگذشت ( 8 ژانويه 1907 ) و محمد على با تشريفاتى جانشين او گرديد و مردم هم نظر خوبى به او داشتند و او را شاه آزاديخواهى مىپنداشتند .\r\nموافقت شاه با مجلس دوامى پيدا نكرد و شاه جديد كه در موقع بيمارى پدر\r\n\r\n","description":"","footnote":"","page_name":" 1108 ","page_number":1140},
  {"content":"\r\n\r\nجشن افتتاح مجلس شوراى ملى در اطاق نظام در 8 اكتبر 1906 ( عكس از ژنرال بازيرگيان است )\r\n\r\n","description":"","footnote":"","page_name":" 1109 ","page_number":1141},
  {"content":"\r\n\r\nو وليعهدى با مجلس مخالفتى نميكرد و اهميتى هم براى آن قائل نبود همين كه رسما بسلطنت رسيد و زمام امور كشور را بدست گرفت با تحريكات درباريان به هوش آمد و فهميد كه اختياراتش به كلى محدود شده است و اين مبلغى كه مجلس براى او معين كرده براى مخارجش كافى نيست و ديگر نميتواند بعياشى و بذل و بخشش پردازد .\r\nاز طرفى هم حذف مواجب و مستمريها موجب گرديد كه زنان حرم مظفر الدين شاه بمجلس آمدند و تقاضا كردند كه مستمرى آنها كما فى السابق برقرار باشد زيرا كه در غير اين صورت به فقر و فلاكت مبتلا خواهند شد و بايد دست تكدى نزد اين و آن دراز نمايند .\r\nتقاضا و تضرع آنها در وكلاى مجلس تأثيرى نكرد و بشاهزاده خانمها پاسخ يكى از روزهاى سلام در دربار محمد عليشاه\r\nدادند كه برويد زينت‌ها و تجملات خود را بفروشيد و با پول آنها زندگى كنيد و بزنان حرم هم گفتند كه بخانواده‌هاى خود مراجعه نمائيد تا احتياجات شما را تأمين نمايند .\r\n\r\n","description":"","footnote":"","page_name":" 1110 ","page_number":1142},
  {"content":"\r\n\r\n\r\nكشمكش بين شاه و مجلس\r\nدر اينموقع بين شاه و مجلس كدورتى پيدا شد بطوريكه وكلا از حضور در تشريفات تاج‌گذارى خوددارى نمودند ) 19 و 20 ژانويه 1907 ) محمد على شاه خوب احساس ميكرد كه مجلس ميخواهد قدرت و اختيارات نامحدودى را كه سابقا از مختصات شاهان ايران بود به خود اختصاص دهد بنابراين براى تهديد چند نفر از وكلاى مبرز و بااهميت را احضار كرد و به آنها گفت كه مجلس نبايد در قوهء اجرائيه كه مخصوص به من است دخالت نمايد و بايد انجمنها را منحل كند اما مجلس بخواستهء او اعتنائى نكرد ، بنابراين شاه ناصر الملك و كابينه او را مجبور باستعفا كرد .\r\n\r\nامين السلطان و سازش روس و انگليس\r\nدر طى سال 1907 شاه بفكر افتاد كه براى حل مشكلات بهتر آن است امين السلطان را كه صدراعظم باوفاى جدش ناصر الدين و از طرفداران جدى دولت روس است و در خارج بسر ميبرد محمد عليشاه و آجودانهايش\r\nبايران بطلبد و با مشورت و همكارى او باوضاع خود سروسامانى بدهد .\r\nاما از اين اقدام هم نتيجه‌اى نگرفت زيرا كه اين نخست‌وزير تازه در روزى كه بمجلس رفته بود در جلو خان بهارستان با گلوله طپانچه يكى از فدائيان موسوم بعباس آقا به خاك هلاك افتاد و قتل او در همان روزى اتفاق افتاد كه دولتين روس و انگليس با هم سازش كرده و پيمان تقسيم ايران را امضاء كرده بودند .\r\n\r\n","description":"","footnote":"","page_name":" 1111 ","page_number":1143},
  {"content":"\r\n\r\nدو دولت روس و انگليس بموجب اين پيمان ايران را به دو منطقه نفوذ خود تقسيم و حدود اين دو منطقه را در شمال و جنوب معين نموده و متعهد شده بودند كه باربران در خيابان علاء الدوله ، در يك روز تعطيل\r\n\r\n","description":"","footnote":"","page_name":" 1112 ","page_number":1144},
  {"content":"\r\n\r\nهيچيك در منطقهء نفوذ ديگرى دخالت نكند و امتيازاتى از قبيل تأسيس بانك و كشيدن خطآهن و تلگراف و ايجاد راه شوسه و غيره نداشته باشند . البته محتاج بذكر نيست كه چنين معاهده‌اى موجبات نگرانى ايرانيان را فراهم نمود و با اينكه دولت انگليس اعلان كرده بود كه اين تقسيم براى حفظ استقلال ايران است ايرانيان خوب استنباط ميكردند كه مقصود چيست و اين پيمان مقدمه تقسيم ايران است .\r\n\r\nكودتاى محمد على شاه\r\nخلاصه در ماه اكتبر مجددا كابينه برياست ناصر الملك كه طرف ميل مجلس و انجمنها بود تشكيل شد اما ناصر الملك هم از طرفداران جدى دولت انگليس بود و مجلس بشاه فشار آورد كه بايد سعد الدوله نخست‌وزير قديمى و امير بهادر جنگ را از خود دور نمايد زيرا كه اين دو نفر بطور آشكار از دولت روس طرفدارى ميكردند .\r\nبنابراين كشمكشى بين وكلا توليد شد و جملات وهن‌آورى هم نسبت بشاه بزبانها آمد ، بدبختانه در همين موقع كه وكلا نسبت به يكديگر ابراز خصومت ميكردند كابينه هم استعفا داد .\r\nمحمد على چون مشاهده كرد كه طرفدارى ندارد و وزراى او هم نميتوانند از افكار ضد قاجارى كه در مجلس و انجمنها پيدا شده بود جلوگيرى نمايند بفكر كودتا و انحلال مجلس افتاد و چند نفر از وزيران را توقيف نمود كه ناصر الملك هم در ميان آنها بود و خواست ناصر الملك را زندانى كند اما سفارت انگليس بميان افتاد و گفت چون ناصر الملك حامل نشان درجه عالى انگليس است نبايد محبوس گردد و تقاضا نمود كه حبس بتبعيد تبديل شود بعلاوه استخلاص ساير وزيران را هم از شاه تقاضا كرد .\r\n\r\nسازش شاه با پارلمان\r\nمدت چندين‌روز پايتخت ميدان كشمكش دو اردوى مسلح بود . وكلا پيوسته از شاه تقاضاهائى ميكردند و سرانجام سفارت انگليس باز واسطهء اصلاح شد و شاه را وادار بتسليم نمود\r\n\r\n","description":"","footnote":"","page_name":" 1113 ","page_number":1145},
  {"content":"\r\n\r\nگوشه‌اى از ميدان توپخانه در روز 12 نوامبر 1907 ، روز گشايش مجلس\r\n\r\n","description":"","footnote":"","page_name":" 1114 ","page_number":1146},
  {"content":"\r\n\r\nو او را مجبور كرد كه سعد الدوله و امير بهادر را از خود دور كند و تمام قشون را با قزاقان تحت اوامر وزارت جنگ قرار دهد و گارد مخصوصى هم براى حفاظت مجلس معين نمايد :\r\nشاه براى اينكه سازش خود را با مجلس نشان دهد وعده كرد كه به زودى در امير بهادر جنك\r\n\r\n","description":"","footnote":"","page_name":" 1115 ","page_number":1147},
  {"content":"\r\n\r\nيكى از جلسات مجلس حاضر شود و سوگند وفادارى با آن را ياد كند و منبعد دست از خصومت بكشد و از مجلس پشتيبانى نمايد و خلاصه آنكه تاريخ رفتن او بمجلس در همين روز است كه ما هنوز در تهران هستيم و بسى خوشوقتيم كه امروز از تماشاى يكى از صحنه‌هاى سياسى ايران محظوظ ميشويم .\r\n\r\nوضع فلاكت‌بار قشون ايران\r\nامروز قشون دولتى در ميدان عمومى دفيله ميداد و ما توانستيم نيروى دولتى را تماشا كنيم .\r\nابتدا پياده‌نظام از مقابل ما گذشت ، سربازان از حيث قد و سن تناسبى نداشتند حتى پيرمردان خميده و اطفال هم در ميان آنها ديده ميشد و پيدا بود كه سه ربع اين دسته فقط ظاهر سربازى دارند . اينها اشخاص ولگردى هستند كه كارشان كوچه‌گرديست و مشغله ديگرى ندارند جز اينكه در كنار ديوار در آفتاب نشسته و با فعاليت مشغول شكار حشراتى بشوند كه از زيروروى لباس در سر تا پاى آنها در حركت هستند . بعضى هم حمالهاى مشهدى هستند كه لباس سربازى بر تن كرده‌اند . لباس آنها هم نيم‌تنه و شلوار مندرسى است كه چندان شباهتى به لباس نظامى ندارد و چون تمرين نكرده‌اند تفنگ بدوش انداخته و بطور نامرتبى قدم برميدارند و بجاى رولور اغلب چپقى در كمر دارند و با صداى طبل و شيپورى كه موزيك ناموافقى را تشكيل ميدهد حركت ميكنند .\r\nپس از آن فوج گارد سلطنتى آمد كه همه افراد آن نيم‌تنه و شلوار قرمز يا آبى بدتركيبى بر تن داشتند و كلاه آنها شبيه بكلاه بازيگران صحنه نمايش بود . با اين دسته نيز موزيكى همراه بود كه افراد آن را پسران كوچكى تشكيل داده و در تحت امر رئيس اركستر كه چوبى بدست داشت حركت ميكردند . چوبى كه رئيس در دست دارد براى تعليم آهنگ موزيك نيست بلكه براى زدن اطفالى است كه ناشى هستند و نميتوانند درست آلات خود را بنوازند .\r\n\r\n","description":"","footnote":"","page_name":" 1116 ","page_number":1148},
  {"content":"\r\n\r\nپرچم آنها منظرهء بدنمائى دارد و عبارت از پارچهء پنبه‌اى رنگين و مندرسى است كه بطور نامرتبى بر سر چوبى نصب شده است .\r\nدستهء موزيك قشونى در ميدان توپخانه در روز 12 نوامبر 1907\r\nتنها سربازان منظمى كه از مقابل ما عبور كردند قزاقان بودند كه همه با لباسهاى خوب و تفنگهاى سيستم جديد و ساير لوازم ، آراسته و با نظم قدم برميداشتند .\r\n\r\nسواران گارد شاهى\r\nسواران گارد شاهى بختياريانى هستند كه كلاه‌هاى بلند سفيدى بر سر دارند و مغرورانه بر روى اسب راه مىپيمايند اما اسلحهء آنها يكسان نيست . بعضى تفنگهاى سيستم جديد و بعضى تفنگهاى قديمى و حتى تفنگ شكارى بدوش انداخته‌اند .\r\nاز مردم تهران كسى براى تماشا بميدان نيامده است فقط عابرين چند دقيقه ايستاده و بتماشاى حركت قشون ميپردازند . بعضى اشخاص بيكار و اطفال در گوشه‌اى براى تماشا جمع شده‌اند . بيشتر تماشاچيان اروپائيان و ارمنىها هستند . جاى تأسف\r\n\r\n","description":"","footnote":"","page_name":" 1117 ","page_number":1149},
  {"content":"\r\n\r\nاست كه رعاياى شاهنشاهى كه بيرقش آفتاب است و عظمت و جلالش از حيث رفعت بمنزلهء آسمان مىباشد براى تماشاى اين قشون ظفرنمون حضور پيدا نكرده‌اند . موزيكى هم در دو انتهاى ميدان است كه براى سرگرمى آهنگهاى حزن‌انگيزى مينوازد .\r\nصاحب‌منصبان غرق در نشانهاى متعدد موقرانه قدم برميدارند و بعضى هم نشان حاشيه الماس به سينه زده‌اند كه عكس شاه در ميان آن قرار دارد و معلوم است كه اين نشان عالىترين نشانى است كه به اشخاص مهم و عاليمقام ميدهند و درجهء آن هم مطابق است با نشان لژيون دونور  ( Legiond , honneur )  كشور فرانسه\r\nقزاقان ايرانى در ميدان توپخانه در روز 12 نوامبر 1907\r\nخلاصه پس از مدتى انتظار كالسكه سلطنتى از خيابان الماسيه بميدان توپخانه وارد شد . شاه مانند اشخاص بىكفايتى در كالسكه نشسته بود و قيافه و هيكل آراسته‌اى\r\n\r\n","description":"","footnote":"","page_name":" 1118 ","page_number":1150},
  {"content":"\r\n\r\nكه قابل تماشا باشد نداشت . آدمى است خيلى چاق و كوتاه‌قد ، لباس رسمى مشكى با تكمه‌هاى طلا بر تن داشت و در روى كلاهش جقهء الماس كه پدر مرحومش آن را در تمام اروپا نمايش داده بود ميدرخشيد .\r\nكالسكه او در ميان شاطرهاى پياده و سواران مستحفظ حركت ميكرد ، اسكورت او كاملا مراقب بود كه آسيبى با عليحضرت وارد نيايد .\r\nكالسكه سلطنتى را شش اسب ميكشيد و در روى هراسبى راننده‌اى با لباس آبىرنگ نشسته بود . در جلوى كالسكه شش نفر شاطر پياده ميدويدند . شاطرها لباس قرمز يراق‌دوزى شده بر تن و شلوار سفيدى در پا و كلاه بلندى هم بر سر داشتند كه با پر طيور زينت يافته بود و در دست هريك چماق نقره‌اى بود . صاحب‌منصبان سوار هم چماق نقره‌اى در دست داشتند كه گويا علامت فرمانروائى باشد .\r\nدر جلوى كالسكه شاه پرچم‌هاى بزرگى را كه در روى آنها نقش شير و خورشيد ديده ميشد بر روى دوش ميبردند . پس از چند لحظه شليك توپ كه علامت ورود شاه بپارلمان بود شروع شد .\r\n\r\nسوگند شاه در پارلمان\r\nشاه بتالار جلسه بهارستان وارد شد و روى يك صندلى نشست و همراهانش در پشت سر او ايستادند بعد نظام السلطنه متن سوگندى را كه محمد عليشاه در پشت صفحهء قرآنى نوشته و بدست خود امضاء كرده بود در مقابل وكلا خواند .\r\nمضمون سوگند تقريبا چنين بود :\r\n« نظر باينكه اخيرا ملت سوءتفاهمى نسبت به من پيدا كرده كه نسبت بمشروطيت وفادار نيستم اكنون به صاحب اين قرآن سوگند ياد ميكنم كه با مشروطيت و مجلس شوراى ملى همراه باشم و قانون اساسى را محترم بشمارم و در حفظ آن بكوشم »\r\nهمين كه متن سوگند قرائت شد شاه دوباره به همان ترتيب به طرف كاخ سلطنتى\r\n\r\n","description":"","footnote":"","page_name":" 1119 ","page_number":1151},
  {"content":"\r\n\r\nبرگشت و با وجود اينكه عامه مخاطراتى را در اين رفت‌وآمد پيش‌بينى ميكردند حادثه‌اى روى نداد و نسبت بشاه سوءقصدى به عمل نيامد و علامت خصومتى ديده نشد .\r\nبارى ، ما پس از تماشا بمهمانخانه برگشتيم و در راه كالسكه‌اى را ديديم كه پسران كوچك‌شان با لباس‌هاى رسمى قشنگ در آن نشسته و مشغول بازى و خنده بودند و چنين بنظرشان ميآمد كه بمجلس جشن ميروند و ابدا در اين فكر نبودند كه ممكن سردر الماسيه\r\nاست در راه با خطرى مواجه گردند . خواجه‌هاى سياه و سفيدى كه صورت آنها مانند پيرزنان پرچين بود سوار بر اسب بودند و از آنها مراقبت مينمودند .\r\nدر موقع مراجعت شاه بىنظمى غريبى در سربازان مشاهده ميشد و يك بيك در هرقدم از صف بيرون آمده و بدنبال كار خود ميرفتند و فقط موزيك‌چيان بنواختن طبل\r\n\r\n","description":"","footnote":"","page_name":" 1120 ","page_number":1152},
  {"content":"\r\n\r\nو شيپور مشغول بودند و عجله‌اى در فرار نداشتند و چنين به نظر ميآمد كه عدهء موزيكچيان بايد بيش از سربازانى باشد كه بايد براى جنگ بميدان بروند .\r\nشاهزاده سلطان احمد ميرزا و محمد حسن ميرزا پسران محمد على شاه در روز گشايش مجلس ، 12 نوامبر 1907\r\nدر خيابانها مردم ساده‌لوح ازدحام كرده و با دهان باز حركت قشون را تماشا ميكردند و از صداى طبل و شيپور لذت ميبردند .\r\n\r\n","description":"","footnote":"","page_name":" 1121 ","page_number":1153},
  {"content":"\r\n\r\n\r\nفصل هفدهم\r\nحركت از تهران - در راه قزوين - قزوين و ساسها - ابنيهء تاريخى - راه‌پيمائى در كوهستان - پل منجيل - ورود بجنگل - شهر رشت - حركت به طرف انزلى - صيد ماهى - شهر بدون مهمانخانه - رطوبت انزلى - كاخ سلطنتى - بازار و محلات انزلى - برج چراغ و بندر - تملك بحر خزر - پيره بازار - حق العبور از رشت بتهران - كشتىرانى در درياى خزر - در كلبهء كوچك - حركت به طرف بادكوبه .\r\n\r\nحركت از تهران\r\nبارى پس از تماشاى قشون بمهمانخانه برگشتيم زيرا كه آفتاب در شرف زوال بود و ميبايستى خود را براى مسافرت حاضر نمائيم .\r\nبراى آوردن وسايل نقليه متواليا سه نفر را به پستخانه فرستاديم ولى هرسه بدون نتيجه برگشتند ناچار خودمان بكاروانسراى چاپارخانه رفتيم . مهتران مشغول روغن زدن به چرخهاى كالسكه و گارى بودند و بطوريكه ميگفتند يكساعت ديگر كار آنها تمام خواهد شد .\r\nبالاخره شب وسايل را آوردند كه عبارت بود از دو گارى براى حمل بار و يك كالسكه براى سوارى و جمعا 12 اسب به آنها بسته بودند كه ميبايستى در هرمنزل عوض شوند . ما فكر ميكرديم كه با اين ترتيب آيا ممكن است بدون زحمت و معطلى برشت برسيم ؟ بهرحال حركت كرديم و نصف شب بحصارك رسيديم .\r\n\r\n","description":"","footnote":"","page_name":" 1122 ","page_number":1154},
  {"content":"\r\n\r\n\r\nدر راه قزوين\r\nاز تهران بقزوين راه مستقيم و يكنواخت است و برعكس ساير راههاى ايران در هرايستگاهى يك مهمانخانه ساخته‌اند . اما مهمانخانه قابل سكونت نيست . تختخوابهاى چوبى نامطلوب و فرش و پردهء مندرسى دارد و ما بيم آن را داريم كه اگر در چنين محلى استراحت كنيم ممكن است پس از چند لحظه يك كلنى از حشرات موذيه بما حمله‌ور شوند . صاحب مهمانخانه هم فقط بفكر خالى كردن كيسهء مسافرين است .\r\nهوا فوق‌العاده سرد و اطاق بزرگى كه در اختيار ما گذارده‌اند در و پنجرهء خوبى ندارد و ما در معرض كوران خطرناكى قرار گرفته‌ايم .\r\nچهارشنبه 13 نوامبر - اكنون ما در بيابان لم يزرع يكنواختى راه مىپيمائيم .\r\nاگرچه راه مستقيم است ولى گاهى از بلندى و پستىهائى عبور ميكنيم و بجويبارهاى خشكى برميخوريم اما چون مهندسين روسى اين راه را ساخته‌اند در روى اين جويبار ها پلى زده‌اند و مثل اين است كه ما در راههاى شوسه اروپا حركت ميكنيم . و مسافت بين تهران تا بحر خزر 320 كيلومتر است .\r\nپس از يكساعت بناحيهء مرطوبى رسيديم ، باران شديدى كه اخيرا باريده تمام حفره‌هاى ميان راه را پر از آب كرده است ، كاروانهاى متعددى كه در رفت‌وآمد هستند در آب راه ميپيمايند در اطراف ما گاهى مزارعى ديده مىشود . دهقانان مشغول كار هستند بعضى زمين را شخم ميزنند و بعضى هم علفهاى خشك را بدهكده حمل مينمايند درختان از برگ عارى شده و خبر ورود زمستان را ميدهند . رشته‌جبالى با رنگ بنفش تيره در افق نمايان است . در بالاى سر ما دسته‌هاى متعدد اردكها و قازهاى وحشى در پرواز هستند .\r\nجابجا در كنار راه عقاب يا كلاغى را مىبينيم كه در روى تير تلگراف نشسته است . پس از يكساعت بيكى از كاروانسراهاى بين راه رسيديم و ناهار خورديم\r\n\r\n","description":"","footnote":"","page_name":" 1123 ","page_number":1155},
  {"content":"\r\n\r\nبطوريكه راننده ميگفت امشب به شهر قديمى و مشهور قزوين خواهيم رسيد .\r\nدر نزديكى شهر قزوين باغ و تاكستان زيادى است كه ميوه و انگور آنها را خشك ميكنند و بروسيه صادر مينمايند . هندوانه قزوين بسيار شيرين و مطلوب است . شهر قزوين بواسطه عبورومرور مسافرين زياد و مال التجاره‌اى كه از رشت وارد و يا به آنجا صادر ميگردد اهميتى دارد .\r\nدر شهر قزوين حشره‌ايست كه آن را ساس مينامند و لكه‌هاى قرمز متعددى در پشت دارد .\r\nميگويند در اين شهر حشره موذى ديگرى هم بنام « غريب‌گز » هست كه سم آن خطرناك و مهلك است .\r\nبوميان براى جلوگيرى از خطر اين سم ابتدا مريض را وادار ميكنند كه ماست زيادى بخورد و بعد او را در روى چهارپايه‌اى مىنشانند كه با طنابها بسقف اطاق آويخته است و اتصالا او را تاب ميدهند تا اثر سم مرتفع گردد .\r\n\r\nابنيه تاريخى قزوين\r\nميگويند شهر قزوين را شاپور دوم بنا كرده است . در تاريخ 1078 حسن صباح رئيس فرقهء اسمعيليه كه در قلعه الموت « لانه عقاب » اقامت داشت اين شهر را به تصرف خود درآورد .\r\nقلعهء الموت در 50 كيلومترى اين شهر بوده است .\r\nقزوين در زمان شاهان اوليه صفوى ( 1524 تا 1576 ) شروع بترقى نمود و مدتى پايتخت ايران بود . سردر عالى كاخى كه شاه طهماسب اول بنا كرده هنوز باقى و معروف بعالىقاپو مىباشد . يكى از ابنيهء تاريخى ديگر اينشهر مسجد جامع است كه بناى آن را بدوران خلافت هارون الرشيد نسبت ميدهند . از بناهاى ديگر آن ، مسجد شاه است كه آغا محمد خان و فتحعلى شاه آن را در محل مرتفعى بنا كرده‌اند .\r\nشهر قزوين محصولات صنعتى زيادى دارد مخصوصا در آنجا پارچه‌هاى پشمى و انواع\r\n\r\n","description":"","footnote":"","page_name":" 1124 ","page_number":1156},
  {"content":"\r\n\r\nمخمل و فرش ميبافند . شمشيرهاى ساخت اين شهر در خوبى شهرت دارد .\r\nما مقارن غروب آفتاب بدروازهء جديد شهر رسيديم . در اينجا كنترل دقيقى از بليطهاى ما به عمل آمد پس از آن بخيابان عريض و باصفائى داخل شديم كه در مركز شهر ممتد شده است و بكاروانسرائى وارد شديم كه عمارت دو طبقه‌اى داشت . اطاق هاى خوب اين عمارت بيكى از سفراى دول خارجى كه قبل از ما به آنجا وارد شده بود اختصاص داشت . اطاقى كه در اختيار ما گذاشتند شبيه بفانوس بىپرده‌اى بود كه در تابستان مطلوب است .\r\nدر اينجا بما اطلاع دادند كه يكى از كارمندان تلگراف هند و اروپا بتجارت آنتيك اشتغال دارد . ما با زحمت بملاقات او نائل شديم اما اشياء مهمى نداشت تنها چيز قابل‌ملاحظه‌اى كه بما نشان داد قبالهء ازدواج يكى از دختران شاه سابق بود كه در نهايت ظرافت تذهيب شده بود ولى باندازه‌اى بهاى آن را زياد گفت كه ما از خريدارى آن صرف‌نظر نموديم و بسى متأثر شديم كه چنين قبالهء رسمى بدست بيگانگان افتاده است .\r\n\r\nراه‌پيمائى در كوهستان\r\nبارى ، ما از قزوين حركت كرديم و مدتى در فلات وسيعى براه‌پيمائى ادامه داديم . از هرطرف تاكستان‌هاى بزرگى را ميديديم كه در ميان آنها درختان پسته سر برافراشته بود در هنگام مغرب بكوهستانى رسيديم . خوشبختانه هوا ملايم و ماه هم زمين را روشن كرده بود و ما ميتوانستيم مناظر طبيعى جالب‌توجهى را تماشا كنيم . گردنه‌هاى متعددى در اين راه هست كه اسبان نفس‌زنان از آنها بالا ميروند و در عمق دره هم رودخانه‌ايست كه آب گل‌آلودى در آن جريان دارد .\r\nوقتى كه بايستگاه رسيديم بما گفتند كه اگر بخواهيد در اينجا بمانيد ديگر اسبى براى حركت شما آماده نخواهد بود و مجبوريد 24 ساعت توقف نمائيد تا اسب\r\n\r\n","description":"","footnote":"","page_name":" 1125 ","page_number":1157},
  {"content":"\r\n\r\nحاضر شود بنابراين ما تصميم گرفتيم كه بدون توقف در راه زودتر خود را به رشت برسانيم . اگرچه 48 ساعت راه‌پيمائى براى ما خالى از زحمت نيست ولى ما بتحمل چنين زحماتى عادت كرده‌ايم و در ضمن مسافرت در ايران از اين نوع خستگىها مكرر ديده‌ايم ، بعلاوه مسافرت در شب مهتاب هم كيفيت خاصى دارد .\r\nبهرحال ما نصايح عاقلانهء مدير چاپارخانه را پذيرفته و زود حركت كرديم . در طرف راست راه رشته‌كوهى است كه پر از صخره است و هيچگونه گياهى در آن ديده نميشود و جابجا مانند ديوار بسيار بلندى در كنار راه امتداد دارد .\r\n\r\nپل منجيل\r\nجمعه 15 نوامبر - طرف صبح از پل منجيل گذشتيم و دوباره در كوهستان داخل شديم . در اين كوهستان جابجا چند درخت كاج و سرو جنگلى از دور ديده مىشود اما در طرف ديگر رودخانه درختان زيتون جنگلى تشكيل داده است .\r\nاكنون آفتاب طلوع كرده و ما اتصالا بدسته‌هاى الاغ يا قطارهاى شتر و قاطر برميخوريم كه مال التجاره حمل مينمايند .\r\nاين حيوانات بيشتر چليك‌هاى نفت را كه از بادكوبه برشت وارد شده بداخلهء ايران حمل ميكنند . شب گذشته ما بقطارهاى شتران برخورديم كه پنج تا شش ساعت طول ميكشيد تا از كنار وسايل نقليه ما عبور نمايند جابجا در بين راه كاروانها توقف نموده و با نفت آتشى افروخته بودند تا گرم شوند .\r\n\r\nورود بجنگل\r\nاكنون در ناحيه‌اى راه مىپيمائيم كه كوهستان از درختان جنگلى مستور شده و بام خانه‌ها هم از شاخ‌وبرگ درختان پوشيده شده است ، خانه‌هاى دهكده در ميان درختان زيتون پراكنده‌اند و منظرهء ايالت پروانس فرانسه را بخاطر ميآورند . زنان جامهء قرمزى پوشيده و سر را با دستمالى بسته‌اند و در ميان جنگل در رفت‌وآمد ميباشند ، بعضى هم اطفال\r\n\r\n","description":"","footnote":"","page_name":" 1126 ","page_number":1158},
  {"content":"\r\n\r\nخود را به پشت بسته و با اين حال مشغول چيدن زيتون هستند .\r\nدر هرطرف آب فراوان ديده مىشود و همه‌جا از علف و گياه و اشجار مستور است . در هرقدم زمزمهء گوشنواز آبشار كوچكى شنيده مىشود كه از دامنه كوه سرازير مىشود و از جاده عبور مىكند و بسفيدرود ملحق ميگردد كه در عمق دره با جوش‌وخروش در روى ريگهاى بستر خود ميغلطد .\r\nپس از طى چند فرسخ بجنگل رشت رسيديم كه برف در رأس درختان آن درخشندگى داشت . هواى جنگل سرد و مرطوب بود ولى در هرقدم كلبه هيزم‌شكنى يا قهوه‌خانه‌اى ديده ميشد كه با چوب و شاخه درختان درست شده است و مسافر ميتواند در آنها لحظه‌اى استراحت نمايد . اين كلبه‌ها در كنار جاده بنا شده و پل كوچكى آنها را بجاده متصل مينمايد . در اينجا بام خانه‌ها را با تخته و سفال پوشانده‌اند .\r\nهيزم‌شكن\r\nمن در طى مسافرت‌هاى خود هيچوقت جنگلى را نديدم كه اينطور بىنظم و ترتيب باشد و در نگاهدارى آن مراقبتى به عمل نيايد و هركس بتواند آزادانه اشجار آن را بريده و به مصرف رساند و يا تبديل بزغال نمايد . سر درختان كهن‌سال خشكيده و از سبزه‌هاى خزه‌مانند پوشيده شده است ، بعضى از آنها پوسيده و روى زمين افتاده و آب هم در همه‌جا باتلاقى تشكيل داده است .\r\nدر اينجا تير تلگراف ديده نميشود ، سيم را بدرختان بلندى نصب كرده‌اند كه تمام تنهء آنها را نباتات خزه‌مانندى پوشانده است .\r\n\r\n","description":"","footnote":"","page_name":" 1127 ","page_number":1159},
  {"content":"\r\n\r\nاز ايستگاه منجيل ببعد ما در خاك گيلان راه مىپيمائيم و متصل ساختمانهائى را مشاهده ميكنيم كه شبيه است بكلبه‌هائى كه در جنگلهاى ما بنا شده است . راه بطور مارپيچ از پايهء رشته‌جبالى عبور مىكند كه دامنه آن تا قله مستور از درختان جنگلى است جابجا زمين‌هاى باوسعتى ديده مىشود كه مانند مردابى پر از آب است .\r\nرطوبت باندازه‌اى در اين ناحيه زياد است كه گمان ميكنم تا مغز استخوان ما هم نفوذ كرده باشد . از ديدن اين جنگل و درختان پوسيده و علفهاى هرزه فلاتهاى لم يزرع ايران بخاطر من آمد كه آفتاب شنهاى ريزه آنها را طلائىرنگ كرده بود .\r\nدر حوالى شهر رشت شكل خانه‌ها تغيير مىكند . دهقانان بام خانه‌ها را بعوض سفال با ساقه‌هاى برنج ميپوشانند و براى اينكه با زمين مرطوب تماس نداشته باشند كلبه را در روى پايه‌هاى بلند چوبى درست ميكنند .\r\n\r\nشهر رشت\r\nپس از ورود به شهر رشت ما را بمهمانخانه‌اى راهنمائى نمودند كه متعلق بيكنفر ارمنى بود اطاقها همه سرد و مرطوب و داراى فرش و پرده‌هاى مندرسى است كه بوى نامطبوعى از آنها استشمام مىشود ، باران هم لاينقطع بشدت مىبارد و حياط هم متعفن است و بيم آن ميرود كه تب در كمين ما باشد .\r\nما بايد از اينجا به شهر كوچك انزلى رفته و با كشتى مستقيما به طرف بادكوبه برويم و از آنجا به طرف اروپا رهسپار گرديم .\r\nشهر رشت حاكم‌نشين ايالت گيلان است و چون در سر راه شوسه كه به طرف تهران ممتد ميگردد واقع شده اهميتى پيدا كرده و تجارت آن قابل‌ملاحظه است و چون در زمين باتلاقى بنا شده هواى ناسالمى دارد ، جمعيت زيادى در آن مسكون است و پيوسته رو بتوسعه و ترقى ميرود . تمام مال التجاره‌اى كه از قسمت شمالى ايران بخارج صادر و يا از خارج به داخل ايران وارد ميگردد از اين شهر عبور مينمايد و براى\r\n\r\n","description":"","footnote":"","page_name":" 1128 ","page_number":1160},
  {"content":"\r\n\r\nاين شهر منبع عايداتى فراهم ميسازد .\r\nاين شهر در اواسط قرن نوزدهم بواسطهء تربيت كرم ابريشم و محصول زياد آن فوق‌العاده ترقى نمود و اهميتى پيدا كرد اما بعدها نظر به بيمارى كرم ابريشم و كمى محصول آن رو بانحطاط گذارد .\r\nدر سنوات اخير قرن حاضر تخم كرم ابريشم را از آسياى صغير و قسطنطنيه و جنوب فرانسه به اين ايالت وارد نمودند و دوباره تربيت كرم ابريشم رونقى پيدا كرد و موجبات ترقى اين شهر را فراهم ساخت پنبه و برنج زيادى در اين ايالت به عمل ميآيد اكنون پنجاه تجارتخانه عمده در اين شهر داير است كه تجار پيلهء ابريشم را خريده و بخارج صادر مينمايند از جمله سه تجارتخانه بفرانسويان تعلق دارد و يكربع پيلهء گيلان را كه مقدار آن به 600000 كيلوگرم ميرسد خريدارى كرده و به فرانسه مىفرستند .\r\nدر آغاز قرن 19 فريزر  ( Fraser )  جمعيت اين شهر را بتقريب 60 تا 80 هزار نفر برآورد كرده است . در سال 1830 تا 1831 مرض و با ايالت گيلان را تقريبا خالى از سكنه كرد . در اين ايام جمعيت اين شهر تقريبا به 20 تا 25 هزار نفر ميرسيد .\r\nرشت شهر پاك و زيبائى نيست . تجار در اين شهر بيشتر به كارهاى ترانزيت اشتغال دارند . بازارها پر از محصولات و مصنوعات روسيه است كه در تمام ايالت گيلان به مصرف ميرسد . دولت ايران ميتواند با مخارج كمى وسايل سهولت حمل‌ونقل مال التجاره‌اى را كه بانزلى وارد مىشود فراهم نمايد و موجبات ترقى اين ايالت را فراهم سازد .\r\nشنبه 16 نوامبر - امروز ما از صبح تا ظهر مشغول فرستادن بسته‌هاى خود بوديم زيرا تصور نميكرديم كه بتوانيم تمام آنها را با خود بكشتى ببريم و شايد هم كشتى اين مقدار بار را نمىپذيرفت . اين كار هم با زحمت زيادى صورت گرفت زيرا كه حمالها به اجرتى كه صاحب مهمانخانه با آنها قرار گذاشته بود راضى نبودند و بارها را در ميان\r\n\r\n","description":"","footnote":"","page_name":" 1129 ","page_number":1161},
  {"content":"\r\n\r\nميدان به زمين گذارده و مطالبه اضافه اجرت مينمودند . در هرحال ما مجبور شديم كه با دادن اضافه‌اى آنها را بحمل بارها راضى نمائيم .\r\n\r\nحركت به طرف انزلى\r\nدر موقع حركت ما از رشت هوا خوب بود و آفتاب هم گاهى از لاى ابرها نمايان ميگرديد و ما متواليا از باتلاقها و جنگلها و مزارع برنج‌كارى عبور ميكرديم ، كلبه‌هاى دهقانان بين راه مختلف است ، بام بعضى با سفال و بعضى با ساقهء برنج پوشيده شده است ، نيزارهاى زيادى هم در بين راه ديده ميشد ، گاهى در قهوه‌خانه‌اى براى صرف چاى مختصر توقفى ميكرديم و دوباره به راه ميافتاديم .\r\n\r\nصيد ماهى\r\nصيد ماهى نيز يكى از منابع عايدات گيلان است . در مصب رودخانه‌هاى بزرگ مخصوصا سفيدرود ماهى زيادى صيد ميكنند ، بطوريكه نقل ميكردند در يكروز 40000 ماهى درشت از سفيدرود و 30000 از مرداب انزلى با تور صيد كرده‌اند . در موقعى كه با قايق از روى مرداب انزلى عبور ميكرديم ، اتفاقا دوربين عكاسى من از دستم رها شد و در آب افتاد . خوشبختانه فورا يكى از زورقچيان غواص‌وار خود را به آب انداخت و پس از چند لحظه دوربين را كه آب شور دريا در آن نفوذ كرده بود به من تحويل داد .\r\n\r\nشهر بدون مهمانخانه\r\nبطوريكه ميگفتند سرويس كشتيرانى در فصل زمستان منظم نيست و ما بايد صبر كنيم تا كشتى برسد . بدبختانه در اين شهر فقط دو مهمانخانه هست كه يكى را صاحبش بسته و رفته است و ديگرى را كارمندان بهدارى براى قرنطين مسافرينى كه از بادكوبه وارد ميشوند اشغال كرده‌اند . خوشبختانه يك زن ارمنى روسى اطاق كوچكى كه اثاثه آن نظيف بود با كرايه زيادى در اختيار ما گذارد و كوشش داشت با جعبه‌اى كه صداى ساز ميداد ما را سرگرم نمايد .\r\n\r\n","description":"","footnote":"","page_name":" 1130 ","page_number":1162},
  {"content":"\r\n\r\nخلاصه ما مجبور شديم كه مدت سه روز در بندر انزلى كه هيچ نوع وسايل تفريح و سرگرمى در آن پيدا نميشود بانتظار ورود كشتى بسر بريم ، ناچار آشپزى را استخدام كرديم تا براى ما غذائى فراهم نمايد . مستخدم ما آدم باسليقه‌اى بود و غذاهاى مطلوبى براى ما درست ميكرد . روزى نيم دوجين از جوجه مرغانى كه در حياط گردش ميكردند و دانه برميچيدند از صاحب‌خانه ميخريد و ميكشت و غذاى مطلوبى از آنها براى ما تهيه ميكرد . حياط اين خانه مانند باغى پر از درختان نارنج و ليمو بود . اين درختان با وجود عدم مراقبت و زيادى علف هرزه خوب رشد كرده و پربار بودند .\r\n\r\nرطوبت انزلى\r\nانزلى شهر كوچك عجيبى است ، باغها و منازل بوسيله پرچينى كه از نى درست شده از هم جدا ميشوند و چنين به نظر ميآيد كه ما در شرق اقصى و يا در مركز افريقا در ميان سياهان زندگانى ميكنيم .\r\nمركبات هنوز نرسيده ، رنگ آنها سبز و طعم آنها ترش است و چون كمتر آفتاب مىبينند رنگ مطلوبى ندارند .\r\nوقتى كه ما از حصار خود بيرون ميرويم در بعضى جاها ديوارهاى آجرى قديمى را مىبينيم كه از علفهاى هرزه و خزه پوشيده شده است و مانند پرچينى به نظر مىآيد .\r\nبعلاوه آجرى كه خوب پخته نشده باشد در اينجا بواسطهء رطوبت زياد زود متلاشى و مجددا تبديل به خاك ميگردد . اگر دانه انجيرى در روى ديوار آجرى بيافتد فورا سبز مىشود و از آجرهاى ديوار تغذيه مىكند و خيلى زود خود را به زمين مىرساند و قوتى پيدا مىكند ، اما ريشهء آن ديوار آجرى را متلاشى مىكند و درهم ميريزد ولى چه اهميتى دارد زيرا كه پس از چندى آن دانه تبديل بدرخت نيرومندى ميگردد و ديوارى تشكيل ميدهد .\r\n\r\n","description":"","footnote":"","page_name":" 1131 ","page_number":1163},
  {"content":"\r\n\r\nخلاصه آنكه هيچگونه مصالحى نميتواند در اين هوائى كه مانند بخار حمام است مقاومت نمايد . صرفنظر از چوب و آجر كه زود متلاشى ميگردد فلزات هم در تحت تأثير اين هوا و رطوبت به زودى زنگ مىزند و متلاشى مىشود . يكروز پس از ورود ، ما ناظر سرنگون شدن دكانى شديم كه مصالح آن پوسيده و مثل اين بود كه در اثر زلزله فروميريزد .\r\n\r\nكاخ سلطنتى\r\nدر مقابل منزل ما كاخ سلطنتى ديده مىشود كه در كنار دريا سر برافراشته است . اين كاخ مانند يك منزل ييلاقى بىنظم و ترتيبى است كه در موقع مسافرت شاه باروپا براى منزلگاه يك باربر\r\nاو ساخته شده است . معمارى كه اين كاخ را بنا كرده گويا يكى از بتخانه‌هاى كشور آسمانى را ديده و خواسته است نمونهء آن را در اينجا برپا نمايد .\r\nطبقات متوالى آن هرقدر بيشتر به طرف آسمان بالا رفته از حيث آراستگى و جلوه بهتر نمايش دارد . طبقه‌اى كه در رأس قرار گرفته محل استراحت شاه است . بدبختانه اين عمارت از بىمواظبتى در شرف انهدام است و طولى نميكشد كه اين الوان آبى و قرمز و سبز كه در موقع تابش آفتاب جلوه خاصى به اين كاخ ميدهد در اثر رطوبت ناپديد خواهد گرديد .\r\nاشخاص بيگانه عاليمقامى كه براى حاضر نبودن كشتى مجبور بتوقف در انزلى باشند مىتوانند در طبقات تحتانى اين كاخ منزل نمايند ، ولى اطاقهاى آن خالى از اثاثه و لوازم زندگانى است بعلاوه داراى منافذ زيادى است كه توليد كوران مىكند\r\n\r\n","description":"","footnote":"","page_name":" 1132 ","page_number":1164},
  {"content":"\r\n\r\nو قابل سكونت نيست .\r\n\r\nبازار و محلهء بوميان\r\nدر كنار دريا بازارچه‌ايست كه دكانهاى يك طبقه‌اى دارد و در آنها ما يحتاج زندگانى سكنه به فروش ميرسد . صرافان زيادى در اين بازارچه هستند . ايرانيانى كه از اروپا برگشته و آنچه داشته‌اند در قمارخانه‌ها باخته‌اند با وثيقه و سود زيادى از اين صرافان وجهى بعنوان وام ميگيرند .\r\nمحلهء بوميان داراى كلبه‌هائيست كه بام آنها با ساقهء برنج پوشيده شده است ، كوچه‌هاى تنگ و كثيف با زواياى قائمه يكديگر را قطع و خانه‌ها را بمربعاتى تقسيم ميكنند . در كوچه‌ها كودكانى تحت نظر مادران كه در آستانه خانه نشسته‌اند در آب و گل مشغول بازى هستند .\r\n\r\nبرج چراغ\r\nتنها بناى قديمى كه در انزلى ديده مىشود برجى است كه شايد در دو يا سه قرن پيش چراغى براى راهنمائى كشتىها در بالاى آن قرار ميداده‌اند ولى اكنون شبيه بمناره و يا يك برج جنگى است زيرا كه در بالاى آن سوراخهائى مانند تيركش ديده مىشود .\r\nانزلى تنها بندر ايرانى قابل‌ملاحظه بحر خزر است . در اينجا يك لنگرگاه طبيعى وجود دارد كه كشتيها و قايقها در مواقع طوفانى به آن پناهنده ميشوند . در كنار دريا تپه‌هاى شن زيادى جمع شده كه براى ورود كشتى بساحل مانع بزرگى است .\r\nسردار منصور سد چوبى قشنگى در كنار دريا در مقابل گمرك‌خانه ساخته است تا كشتى بتواند بساحل نزديك شود و به آن متصل گردد ، كشتيهاى بزرگ بخارى روسى در فاصلهء زيادى از ساحل لنگر مياندازند و مسافرين مجبورند كه بخرج خود و با قايق بساحل بيايند و بسا مىشود كه در مواقع طوفانى با خطر مواجه مىگردند .\r\nمسافرينى كه از بادكوبه مىآيند بسا مىشود كه بواسطهء طوفان شديد نميتوانند با\r\n\r\n","description":"","footnote":"","page_name":" 1133 ","page_number":1165},
  {"content":"\r\n\r\nقايق خود را بساحل برسانند و اجبارا دوباره ببادكوبه برميگردند تا پس از بر طرف شدن طوفان با كشتى ديگرى خود را بانزلى برسانند . در كنار دريا چند قايق بخارى هست كه مسافرين مىتوانند با آنها از ساحل بكشتى بروند و يا از كشتى بساحل بيايند يكى از اين قايقها بشاه اختصاص دارد و آن را قايق سلطنتى مينامند . اين قايق ميتواند در دريا گردش كند ولى ورود آن با پرچم ايران به بنادر روس ممنوع است . برجى هم در كنار دريا هست كه شبها براى راهنمائى كشتيها چراغى در آن روشن ميكنند .\r\n\r\nتملك بحر خزر\r\nدرياى خزر بدولت روس تعلق دارد و ايران حق كشتيرانى در اين دريا را ندارد ، راجع بواگذارى اين دريا بدولت روس داستان زير را براى ما نقل كرده و گفتند در چند سال قبل يكى از ديپلماتهاى زبردست روسيه خدعه‌اى به كار برد و اين دريا را به تصرف روسيه درآورد . اين ديپلمات روزى بحضور شاه ايران رفت و در ضمن صحبت به او گفت :\r\n« اين دريا جز مقدارى آب شور چيز ديگر قابل‌استفاده‌اى ندارد و دولت روس از شاهنشاه تقاضا دارد كه اين محوطه آب شور را از روى مرحمت به او واگذار نمايد . » يكى از وزراى ساده‌لوح ايران كه در آن موقع حضور داشت بشاه عرض كرد كه ما بركه‌هاى نمكزار زيادى در مملكت خود داريم و احتياجى به اين آب شور نداريم ، بهتر آن است شاهنشاه اين تقاضا را رد نكند و امپراتور روسيه را با اين بخشش از خود خوشنود نمايد . شاه هم فورا پيشنهاد وزير را پذيرفت و از اين دريا كه تنها مخرج ايران در طرف شمال مملكت بود صرفنظر نمود . ولى به نظر من اين گزارش داستانى بيش نيست و مسلما در موقع انعقاد معاهدهء تركمان‌چاى در فوريه 1828 اين دريا بدولت روس تعلق گرفته است .\r\n\r\nپيره بازار\r\nمسافت بين رشت تا انزلى تقريبا 40 كيلومتر است ، در زمان قديم تجار در حمل‌ونقل مال التجاره باشكالاتى برميخوردند و پس از پياده شدن از كشتى با زحمت مال التجارهء خود را\r\n\r\n","description":"","footnote":"","page_name":" 1134 ","page_number":1166},
  {"content":"\r\n\r\nبا قايق بگمرك ميرساندند و بعد از تشريفات لازم كه در آن‌زمان معمول بود و با دادن رشوه ، با كارمندان گمرك سازشى به عمل ميآمد و مجددا بارها را در قايق ريخته و بدهكدهء پيره بازار ميرساندند كه 6 كيلومتر از رشت فاصله دارد و از آنجا دوباره عدل‌هاى مال التجاره را با ارابه يا در پشت حيوانات به شهر رشت ميآوردند .\r\nپيره بازار بيكى از اغنياى رشت تعلق دارد كه سابقا از محمولات تجارتى مبلغى بعنوان راه‌دارى ميگرفت و عايدات او از اين راه در سال به 9000 تومان ميرسيد .\r\nدر موقع ساختن جادهء شوسهء رشت بتهران كمپانى ميخواست راه را تا انزلى امتداد دهد ولى مالك پيره بازار با آن مخالفت ميكرد و سرانجام كمپانى روسى فاتح گرديد و راه را مستقيما از رشت بقازيان كه محل گمركخانه است امتداد داد . ما هم از همين راه بكنار دريا وارد شديم .\r\n\r\nحق العبور از رشت بتهران\r\nراه شوسهء رشت بتهران بتوسط يك شركت روسى ساخته شد كه مركز آن در شهر مسكو مىباشد . اين راه در ماه ژانويه 1899 افتتاح گرديد و شاه برطبق قراردادى موافقت كرد كه كمپانى مدت 99 سال از آن بهره‌بردارى نمايد ، كمپانى هم مبلغ زيادى حق العبور معين كرد كه كارمندان آن در محل‌هاى مختلف از وسايل نقليه و حيوانات باركش ميگرفتند .\r\nدر قسمت گيلان در مواقع بارندگى زياد ، راه خراب و خطرناك مىشود زيرا كه علاوه بر قطارهاى متعدد شتر و اسب و الاغ و قاطر وسايل نقليه زيادى هم از قبيل درشكه و گارى و ارابه در اينراه رفت‌وآمد مىكند .\r\nمقدار بارى كه هرمسافر ميتواند با خود ببرد 5 / 5 من شاه است كه تقريبا 450 / 16 كيلوگرم مىشود و براى اضافه بار از هريك من شاه 5 قران علاوه ميگيرند .\r\nوزن بار گارى 50 من شاه معين شده است .\r\n\r\n","description":"","footnote":"","page_name":" 1135 ","page_number":1167},
  {"content":"\r\n\r\nدر سال 1907 مخارج راه‌دارى و كرايه مسافرت مطابق جدول زير بود :\r\nچون خواسته باشند مانند زمان قديم از راه پيره بازار از رشت بانزلى بروند كرايه بقرار زير است :\r\nكرايه درشكه از رشت به پيره بازار با حق العبور 15 تا 25 قران است يعنى اگر خواسته باشند فورا و بدون معطلى حركت كنند بايد بجاى 15 قران 25 قران كرايه بپردازند .\r\nكرايه بار با درشكه براى 200 كيلوگرام 7 تا 12 قران است .\r\nاگر بخواهند بار را با يابو و قاطر حمل نمايند ، كرايه براى 100 كيلوگرم 3 تا 6 قران است .\r\nحمالى بار در پيره بازار 2 تا 5 قران .\r\nكرايه قايق از پيره بازار تا انزلى براى هرنفر 2 قران باضافه چند شاهى براى حمل بار ، حمالى تا گمرك انزلى 2 تا 3 قران .\r\n\r\n","description":"","footnote":"","page_name":" 1136 ","page_number":1168},
  {"content":"\r\n\r\nاگر كشتى با قايق مخصوص خود مسافرين را بكشتى ببرد كرايه به آنها تعلق نمىگيرد ، ولى اگر با كرجىهاى بومى بروند هرمسافرى بايد 1 تا 5 تومان كرايه بدهد .\r\n\r\nكشتيرانى در بحر خزر\r\nبطوريكه قبلا ذكر شد كشتيرانى در اين دريا فقط بروسيه اختصاص دارد و شركت عمدهء كشتيرانى موسوم است بشركت قفقاز و مركور .\r\nدولت روسيه با اين شركت قراردادى بسته كه بموجب آن كشتى بايد محمولات پستى را مرتبا حمل نمايد و در موقع لزوم بايد مواد جنگى را انتقال دهد .\r\nاز تاريخ 1856 ببعد عده كشتيها در اين دريا زياد شده است . در سال 1865 11 كشتى شركت قفقاز و مركور در اين دريا كار ميكرد و دو كشتى هم بود كه بكمپانى ديگرى تعلق داشت . گنجايش مجموع اين سيزده كشتى 3130 تن بود ، علاوه بر اين كشتيهاى بخارى 400 تا 500 كشتى بادى هم در اين دريا كار ميكرد كه گنجايش آنها 40 تا 100 تن بود .\r\nدر سال 1879 ظرفيت كشتيهاى بخارى روس 4150 تن و كشتيهاى بادى آن 64500 تن بود .\r\nاكنون روسيه در اين دريا 265 كشتى بخارى به كار انداخته كه گنجايش تمام آنها به 118347 تن ميرسد و 544 كشتى بادى كه گنجايش كل آنها به 113699 تن ميرسد .\r\nمسافت بين انزلى تا بادكوبه 325 كيلومتر است ، دو لنگرگاه هم در ميان راه هست كه كشتيهاى تجارتى براى تخليه بار و پياده كردن مسافرين و بالعكس توقف ميكنند ، يكى از اين دو لنگرگاه در آسترا و ديگرى در لنكران است .\r\nاگر كشتى مستقيما از انزلى ببادكوبه برود اين مسافت را در مدت 17 ساعت ميپيمايد و چون در لنگرگاهها توقف نمايد مدت مسافرت 32 ساعت است .\r\n\r\n","description":"","footnote":"","page_name":" 1137 ","page_number":1169},
  {"content":"\r\n\r\nكمپانى قفقاز و مركور در اين دريا سرويس كشتيرانى منظمى دارد . در روزهاى يكشنبه و دوشنبه و پنجشنبه هرهفته كشتى از بادكوبه به مقصد انزلى حركت مىكند و بالعكس در روزهاى دوشنبه و شنبه از انزلى به طرف بادكوبه ميرود .\r\nاما اين سرويس فقط در تابستان منظم است و تا موقعى است كه رود ولگا يخ نبسته باشد . از 14 نوامبر تا 14 مارس كشتى فقط يكروز در هفته حركت مىكند . يعنى عصر شنبه از بادكوبه حركت و صبح دوشنبه بانزلى وارد ميگردد ( اين شرح كشتيرانى از گزارش مستر رابينو  ( Rabino )  قونسول انگليس مقيم رشت استخراج و در اينجا نقل شد ) .\r\n\r\nكلبهء كوچك ما در انزلى\r\nيكشنبه 17 و دوشنبه 18 نوامبر - بيكارى و نبودن وسايل سرگرمى طول روزها و ساعات را در نظر ما دو برابر كرده است . اكنون مدت سه روز است كه ما در اين ساحل حزن‌آور بسر ميبريم و اين سه 24 ساعت نسبت بسرعت گردش سه‌ماههء ما در ايران بسى طولانىتر شده و ما را بيحوصله كرده است .\r\nما در اين منزل فلاكت‌بار خود يك شريك رنج و بدبختى هم داريم . او ارمنى و كارمند تلگرافخانهء هند و اروپا مىباشد كه ميخواهد با زن جوان ايرانى خود و طفل نوزادش باروپا برود . مادر طفل چند روزيست كه لباس عادى ايرانى خود را از تن درآورد ، و به لباس زنان اروپائى درآمده است و چنين به نظر ميآيد كه از پوشيدن اين لباس در زحمت است و گاهى نظر به عادت ديرين گوشهء روسرى خود را مقابل صورت ميآورد . اين زن از زيبائى بىبهره نيست ، چشمان جذاب قشنگى دارد و متصل مشغول كارهاى خانه‌داريست ، لباسهاى نوزادش را ميشويد و از شوهرش پرستارى مىكند چنين به نظر ميآيد كه كيسهء اين خانواده چندان پولى ندارد و در اين فكر هستند كه آيا مىتوانند با اين پول كم خود را بمقصدى كه براى آنها معين كرده‌اند برسانند يا نه .\r\n\r\n","description":"","footnote":"","page_name":" 1138 ","page_number":1170},
  {"content":"\r\n\r\nوضع رقت‌بار اين زن و شوهر در صاحب منزل تأثيرى ندارد و بدون خجالت كرايه زيادى از اين كلبهء محقر كه در اختيار آنان گذارده ميگيرد و هيزمى را كه ما براى مصرف خود خريده‌ايم هرتكه به مبلغ يكقران به آنها ميفروشد . مسلم است كه اگر مأمورين دولت او را از اين گران‌فروشى ممانعت نكنند و بزندان نياندازند در مدت قليلى از اين نوع تجارت ثروتمند خواهد شد .\r\nسرگرمى ما منحصر است برفتن كنار دريا و ديدن كشتيهاى تازه‌وارد و اطلاع يافتن از حركت كشتى چاپارى كه بايد ما را از اينجا ببادكوبه منتقل نمايد .\r\nامروز روز دوشنبه است از صبح تا ظهر باران بشدت باريده و هوائيكه ما استنشاق ميكنيم كاملا از رطوبت اشباع شده و از تمام شهر انزلى بوى نامطبوع حزن آورى متصاعد است . اگر بخواهيم از كلبه خود براى قدم زدن بيرون آئيم ناچاريم كه از جزيره‌اى بجزيرهء ديگر پرواز نمائيم زيرا كه تمام حفره‌هاى بين راه پر از آب شده است ، طوفان هم تمام كشتيها و قايقها را به بندر پناهنده كرده است . امواج با شدت بسد برميخورد و كف‌كنان برميگردد .\r\nچند لحظه‌ايست كه ريزش باران قطع شده ولى مه غليظى هوا را تاريك كرده است ، مسافرينى كه در اينجا بانتظار ورود كشتى بسر مىبرند و گرفتار چنين هواى نامطلوبى شده‌اند به اين فكر افتاده‌اند كه با الكل سروكار پيدا كنند ، بدبختانه بعضى اندازه را مراعات نكرده و بقدرى از اين نوشابهء جنون‌آور نوشيده‌اند كه مست و لايعقل در گوشهء مرطوبى افتاده‌اند\r\nآخرين شب اقامت ما در انزلى مخصوصا بسيار بد گذشت ، از شب تا صبح در اين خانه نزاع و زدوخورد دوام داشت . ابتدا بين شوهر صاحبخانه و ارمنى مسافرى نزاع درگرفت و صاحبخانه ارمنى بدبخت را بدون جهت كتك زيادى زد و پس از آن هم با مسافر ديگرى با ورق مشغول قمار گرديد و عاقبت كار بزدوخورد منتهى گرديد ، كاردها از غلاف بيرون آمد و به يكديگر حمله‌ور شدند ، با اينكه ما بعالم تمدن نزديك\r\n\r\n","description":"","footnote":"","page_name":" 1139 ","page_number":1171},
  {"content":"\r\n\r\nشده‌ايم ، در اينجا در تنگنائى گير كرده‌ايم كه خروج از آن بسى مشكل است . در هر حال تحمل كرديم تا سپيده بامدادى دميد و در پشت كلبهء ما رفت‌وآمد شروع شد و نزاع و سروصدا هم بطور سحرآسائى خاموش گرديد . در گوشهء ايوان ما مسافر بدبختى كه ميخواست بروسيه برود ، افتاده و از شدت سرما ميلرزيد .\r\n\r\nحركت به طرف بادكوبه\r\nسرانجام پس از انتظار زياد موقع سوار شدن بكشتى رسيد . . .\r\nاما بحث ما با زورقچيان كه بايد ما را بكشتى برسانند به طول انجاميد . آخر الامر حاضر شدند كه با كرايه زيادى ما را بكشتى ببرند . ما جمعا 12 نفر مسافر بوديم كه در زورقى جاى گرفتيم و بواسطهء تنگى جا به يكديگر فشار وارد ميآورديم .\r\nورود بكشتى هم خالى از اشكال نبود ، دريا باندازه‌اى طوفانى بود كه هرلحظه بيم آن ميرفت كه زورق با بدنه كشتى بخارى تصادم نمايد و به كلى شكسته و خرد شود و مسافرين را به دريا بريزد .\r\nاز كشتى يك نردبان طنابى به طرف قايق انداختند و ما با زحمت زيادى بوسيله اين نردبان بكشتى وارد شديم و آرامشى پيدا كرديم . در اين كشتى چند نفر زنان زيباروى ايرانى را ديديم كه عادت خود را فراموش كرده و روبندها را به پشت سر انداخته و از نشان دادن صورت خود ملاحظه‌اى نداشتند . البته اروپائيان مخصوصا فرانسويان از اين ترك عادت ناگهانى تعجب ميكنند . اين زنها همه جوان و خوش صورت هستند ولى مسلما از حيث خوبروئى و زيبائى بپاى مه‌طلعتان پاريسى كه ما يكهفته ديگر به زيارت آنان نائل ميگرديم نخواهند رسيد .\r\n\r\n","description":"","footnote":"","page_name":" 1140 ","page_number":1172},
  {"content":"\r\n\r\n\r\nخاتمه\r\nسوءقصد نسبت به محمد عليشاه - شورش ايالات و ولايات - خروج شاه از تهران - درخواست احترام بمشروطيت از شاه - كودتاى محمد على 23 ژوئن 1908 - تأثير كودتا در ايالات - مخالفت شاه با مشروطيت - ادامهء شورش - اقدامات مسلحانه روس و انگليس - تقاضاى اعادهء مشروطيت از شاه - حركت مجاهدين به طرف تهران - جلوگيرى روس و انگليس از حركت مجاهدين - ورود مجاهدين بتهران - حركت شاه به سلطنت‌آباد - پناهنده شدن شاه بسفارت روس - تشكيل دولت موقتى و خلع محمد عليشاه - انتخاب احمد ميرزا به سلطنت - ورود ظل السلطان بايران - تعقيب مخالفين مشروطيت - تصفيه حساب با محمد عليشاه و تبعيد او بخارج - تجديد مجمع ملى - جشن افتتاح پارلمان - اوضاع ايران در ژوئن 1910 .\r\nاگرچه مدت دو سال از موقع مسافرت ما بايران ميگذرد ولى بازهم مايليم كه قبل از پايان دادن بشرح مسافرت خود از دور نظرى باينكشور باستانى بيندازيم و وقايع و انقلاباتى را كه پس از خروج ما در ايران روى داده و اينكشور را به طرف ترقى و تمدن سوق ميدهد بطور اختصار بقلم آوريم اما در حال حاضر نميتوانيم پيش بينى كنيم كه نتيجهء اين انقلابات بكجا منتهى خواهد گرديد .\r\n\r\nسوءقصد نسبت به محمد عليشاه\r\nبطوريكه قبلا ذكر كرديم در 12 نوامبر 1907 محمد عليشاه بمجلس رفت و در مقابل وكلا سوگند ياد نمود كه از اين تاريخ ببعد كاملا طرفدار مشروطيت و پشتيبان پارلمان خواهد\r\n\r\n","description":"","footnote":"","page_name":" 1141 ","page_number":1173},
  {"content":"\r\n\r\nبود ولى پس از اين سوگند وفادارى مجددا شورشى در ايالات و ولايات توليد گرديد .\r\nدر اوقاتيكه اعضاى مجلس راجع به تفكيك دو قوهء مقننه و اجرائيه مشغول بحث بودند و سازشى در ميان آنها پيدا نميشد و اكثريت عقيده داشت كه بايد اختيارات شاه را محدود كرد و در حال حاضر مقتضيات ايجاب مىكند كه مجلس در قوهء مجريه هم دخالت نمايد ، شاه با مشكلات مالى مواجه بود و نميتوانست حقوق قشونرا بپردازد و روزبروز عدهء ناراضيان افزايش مييافت .\r\nعلاوه بر اين در روزيكه شاه بمجلس ميرفت در كوچه بمبى به طرف او پرتاب كردند ، اگرچه آسيبى به او وارد نيامد باطنا بسيار مكدر و نگران شد زيرا مشاهده كرد كه با وجود دستورهاى اكيدى كه برئيس نظميه داده ، پليس نفوذ و قدرتى نشان نداد و اطرافيانش هم نميتوانند آنطور كه بايدوشايد بمحافظت او بپردازند .\r\nاز طرفى هم در همين اوقات احتشام السلطنه چون خود را با مشكلاتى مواجه ديد ، در 23 مارس از رياست مجلس استعفا داد ، و در دوم ماه مه نيز كابينه سقوط كرد شاه نظام السلطنه را مأمور تشكيل كابينه نمود و به او تأكيد كرد كه مخصوصا كوشش نمايد تا مجلس حقوق شاه و هزينهء دربار سلطنتى را اضافه نمايد .\r\n\r\nشورش ايالات و ولايات\r\nدر اينموقع اوضاع مملكت تحت تأثير تحريكات خارجى و نفوذ انجمنهاى محلى وخيم گرديد و مأمورين مخفى كه از تهران و انجمنهاى تبريز و بادكوبه و اسلامبول بايالات وارد شده بودند دست بتحريكاتى زدند و در انجمنهاى محلى حرارتى توليد نمودند و مردم هم از پرداخت ماليات خوددارى كردند .\r\nقبايل و عشاير سرحدى از اطاعت مركز سرباز زدند و بطغيان و ياغيگرى پرداختند در خراسان تركمانان دست بغارت و سرقت زدند ، در طرف مغرب هم كردها مشغول قتل و غارت گرديدند .\r\n\r\n","description":"","footnote":"","page_name":" 1142 ","page_number":1174},
  {"content":"\r\n\r\nاز طرفى هم قشون ترك به پيشروى خود در نواحى درياچهء اروميه ادامه داد و در قسمت مركزى هم طوايف بختيارى از كوهستانها به طرف شهر اصفهان روى آوردند و آنشهر را تصرف نمودند و آزادانه و بلامانع بحكمرانى آن نواحى پرداختند .\r\nدر طى ماه مه انجمنها تمام وكلاى مجلس را به طرف خود جلب و تجار را وادار به تعطيل بازار و بستن دكانها نمودند . اوضاع اقتصادى و تجارتى در تمام كشور مختل گرديد .\r\nعده‌اى از كردان اطراف اروميه\r\nشاه ببازاريان فشار آورد كه بايد دكانهاى خود را باز كنند و الا سخت مجازات و به دادن جريمهء زيادى محكوم خواهند شد ولى انجمنها مانع باز كردن دكانها شدند بنابراين شاه به اندازه امكان قشونى را تحت سلاح آورد و در بيرون شهر اردوى مسلحى فراهم ساخت .\r\n\r\n","description":"","footnote":"","page_name":" 1143 ","page_number":1175},
  {"content":"\r\n\r\n\r\nخروج شاه از تهران\r\nدر اين ضمن دسته‌اى از درباريان معزول با پسران ظل السلطان همدست شده و به شاه فشار آوردند كه بايد طرفداران ظل السلطان را فورا از محبس آزاد نمايد و مجلس هم از آنها پشتيبانى كرد و از شاه استخلاص محبوسين را خواست . شاه چون خود را سخت در فشار ديد حيله‌اى به كار برد و ظاهرا بتقاضاى آنها تن در داد اما باطنا مقصود ديگرى داشت زيرا كه اسكورت مجهزى تشكيل داد و با شتاب از تهران خارج شد و باردوى خود كه در يكى از باغهاى سلطنتى بود ملحق گرديد و به كلنل لياخوف روسى فرمانده قزاقان نيز امر كرد كه با تمام قزاقان باردو بيايد و در 4 ژوئن عده‌اى از كسانى را كه محرك تشخيص داده بود دستگير و حبس نمود .\r\nدو تن از فدائيان قشون سپهدار\r\nدر روز دهم همين ماه عده‌اى از اعيان محترم با جلال الدوله پسر ارشد ظل السلطان باردوى دولتى رفته و بشاه نصيحت كردند كه اين نوع رفتار نتايج خطرناكى را در دنبال خواهد داشت . اما شاه بجاى اينكه نصايح عاقلانه آنها را گوش دهد متغير شد و از مجلس بيرون رفت و فورا حكم كرد كه چند نفر از آنها را دستگير و محبوس نمايند .\r\nرفتار شاه باعث شورش گرديد ، بازاريان دكانها را بسته و در ميدان بهارستان جمع شدند و با دادوفرياد استخلاص محبوسين را از مجلس خواستار گرديدند . در اين اثنا يكدسته قزاق با فرستاده‌اى از طرف شاه بمجلس آمد و از طرف شاه اولتيماتومى\r\n\r\n","description":"","footnote":"","page_name":" 1144 ","page_number":1176},
  {"content":"\r\n\r\nرا بمجلس تسليم كرد كه اگر تا 2 ساعت ديگر مردم را از محوطهء بهارستان پراكنده نكنيد قشون با قوه قهريه آنها را از آنجا بيرون خواهد كرد .\r\n\r\nدرخواست احترام بمشروطيت از شاه\r\nدر 16 همان ماه هيئتى از طرف مجلس باردوى سلطنتى رفت و يادداشت اولتيماتوم مانندى بشاه تسليم نمود كه در ضمن تذكار خطاها و مخالفت‌هاى علنى او براى آخرين بار به او يادآور شده بود كه اگر بسوگند و وعده‌هاى خود وفا نكند مجلس منحل و امور اجتماعى مختل خواهد شد .\r\nشاه اين هيئت را بسردى پذيرفت و پس از آنكه از مضمون يادداشت آگاه شد مانند بازيگران صحنهء نمايش حركتى به خود داد و دست بقبضه شمشير خود زد و شفاها در پاسخ چنين گفت : « بخاطر بياوريد كه نياكان من بوسيلهء شمشير تخت و تاج را بدست آورده و براى اعقاب خود بميراث گذارده‌اند و من نيز براى حفظ اين ميراث دست بشمشير خواهم زد . »\r\nهيئت پس از شنيدن اين پاسخ بشاه گفت كه اگر در تصميم خود باقى بماند مجلس منحل خواهد شد و او مسئول انحلال آن است . اما شاه به حرف آنها اعتنائى نكرد و از تكرار چنين صحنه‌ها غضبناك شد و بوزراى خود گفت بمجلسيان اخطار كنيد كه اگر به زودى ناطقين و رؤساى مليون را تبعيد نكنند و انجمنها را منحل نسازند و حقوق 10000 نفر سرباز مستحفظ دربار را ندهند من با آنها سازش نخواهم كرد .\r\nوقتى كه وزرا چنين اولتيماتومى را از طرف شاه بمجلس دادند تمام وكلا مبهوت مانده و از كسى صدائى شنيده نشد و فقط رئيس مجلس گفت : من به غير از اين جواب انتظار ديگرى از شاه نداشتم .\r\n\r\nكودتاى محمد على شاه در 23 ژوئن 1908\r\nپس از اين جواب شاه براى اجراى تصميمات خود بلافاصله چند نفر از رؤساى مليون را دستگير كرد و بحبس انداخت و متعاقب آن اعلانى منتشر كرد كه تشكيل انجمنها بر خلاف\r\n\r\n","description":"","footnote":"","page_name":" 1145 ","page_number":1177},
  {"content":"\r\n\r\nقانون است و مجلس هم بايد تعطيل شود .\r\nالبته چنين اعلانى عملى نميشد مگر اينكه باروت بصدا درآيد . روز بعد در موقع سرزدن آفتاب در ميان سربازان دولتى و فدائيان ملى زدوخوردى روى جناح چپ كاخ بهارستان پس از بمباردمان و غارت آن در 23 ژوئن 1908\r\nداد و در 23 ژوئن بحرانى در تهران توليد گرديد . كلنل لياخوف بفوج قزاق فرمان\r\n\r\n","description":"","footnote":"","page_name":" 1146 ","page_number":1178},
  {"content":"\r\n\r\nپيشروى داد و در موقعى كه مجلس داير بود با توپخانه در مقابل بهارستان موضع گرفت و عمارت بهارستان را بمباردمان كرد و كمى بعد مسجد سپهسالار و كاخ ظل السلطان را كه مجاهدين سنگر كرده بودند بتوپ بست و قسمتى از آنها را خراب كرد و بعد هم خانه ظهير الدوله را خراب كرد و قتل و غارت شروع شد و شاه هم چند نفر از مليون دستگير شده را در اردوى خود بقتل رسانيد و كلنل لياخوف را به سمت فرماندار نظامى تهران منصوب كرد . چند نفر از وكلاى مجلس فرار كرده و از بيراهه خود را بسفارت انگليس رساندند و در آنجا پناهنده شدند . فورا قزاقان سفارت انگليس را محاصره نمودند . قونسول انگليس سخت بشاه اعتراض كرد و در نتيجه شاه از محاصره آنجا صرفنظر نمود . اما حكومت نظامى در شهر برقرار بود و لياخوف اعلانى منتشر كرد كه هيچكس نبايد اسلحه داشته باشد و اجتماعات هم به كلى بايد موقوف گردد .\r\nالبته بر هيچكس پوشيده نبود كه اين كودتا با پول دولت روسيه و تحريكات آن صورت گرفت . بعلاوه دولت روسيه پس از انجام كودتا قشونى بسرحد آذربايجان فرستاد و شهر تبريز را در معرض تهديد قرار داد و يك كشتى جنگى روسى هم براى مرعوب كردن اهالى آزاديخواه رشت در بندر انزلى لنگر انداخت .\r\nشاه در ضمن فتوحات خود روزنامه‌هائى را كه طرفدار آزادى و مشروطيت بودند از قبيل حبل المتين تهران و روزنامهء مجلس و صور اسرافيل و غيره همه را تعطيل كرد و از دولت روسيه هم تقاضا نمود كه از انتشار روزنامه‌هاى آزاديخواه قفقاز مانند روزنامه ارشاد بادكوبه و ملا نصر الدين تفليس جلوگيرى نمايد .\r\nدولت انگليس رسما بدولت ايران اعتراض كرد كه چرا لياخوف سفارتخانه را محاصره كرده است و شاه در 11 ژويه رسما از عمل خود معذرت خواست و دولت روس هم برحسب ظاهر لياخوف را توبيخ نمود و به او اخطار كرد كه زودتر بروسيه برگردد و اگر بخواهد در ايران بماند بايد از سمت رسمى خود استعفا دهد . لياخوف هم بنابر\r\n\r\n","description":"","footnote":"","page_name":" 1147 ","page_number":1179},
  {"content":"\r\n\r\nتقاضاى شاه از سمت خود استعفا داد . ولى محمد عليشاه در عوض درجهء ژنرالى به او داد سواران بختيارى ملتزم ركاب شاه در روز گشايش مجلس - 12 نوامبر 1907\r\n\r\n","description":"","footnote":"","page_name":" 1148 ","page_number":1180},
  {"content":"\r\n\r\nو كماكان او را بحكومت تهران باقى گذارد .\r\n\r\nتأثير كودتا در ايالات\r\nكودتاى تهران در ايالات مخصوصا در آذربايجان و گيلان موجب شورش گرديد و جنگهاى سخت و خونين در تبريز بين طرفداران شاه و آزاديخواهان بوقوع پيوست و رحيم خان كه با فوجى از طرف شاه مأمور سركوبى مشروطه‌خواهان تبريز شده بود ، چون نتوانست كارى صورت دهد عقب‌نشينى اختيار كرد و شهر تبريز در تحت رهبرى ستار خان سردار ملى در تصرف شورشيان مشروطه‌خواه باقى ماند .\r\nدر 23 ژويه شاه كابينهء جديدى برياست مشير السلطنه تشكيل داد و با وجود كوششهاى زيادى كه براى سركوبى مشروطه‌خواهان به عمل آورد نتوانست شورش ايالات و ولايات را بر طرف سازد .\r\nدر 8 سپتامبر دولتين روس و انگليس بالاتفاق بشاه تكليف كردند كه طرفدارى خود را نسبت باساس مشروطيت بوسيلهء اعلانى ثابت نمايد و به او خاطرنشان كردند كه اوضاع ايران رو بوخامت گذارده و ممكن است جان و مال اروپائيان مقيم ايران در معرض خطر واقع شود . شاه هم چون خود را در فشار ديد ناچار اعلانى منتشر نمود و بملت وعده داد كه در ماه نوامبر انتخابات شروع و پارلمان جديد داير خواهد گرديد .\r\nدر 11 سپتامبر چون قشون دولتى در تبريز با شكست فاحشى مواجه گرديد شاه يادداشتى براى آزاديخواهان تبريز فرستاد كه اگر اسلحه را بر زمين گذارند و ترك مخاصمه نمايند و چهار نفر رؤساى عمدهء انقلاب ، مخصوصا ستار خان را تحويل قشون دولتى بدهند مشروطيت را برقرار خواهد كرد .\r\nدر 18 همان ماه آزاديخواهان تبريز بيادداشت شاه چنين پاسخ دادند : « اگر شاه پارلمان را افتتاح نمايد آنها هم ترك سلاح كرده و رؤساى نهضت ملى را در خود شهر تبريز بقونسولخانه انگليس تحويل خواهند داد تا بوسيلهء محكمه‌اى كه پارلمان\r\n\r\n","description":"","footnote":"","page_name":" 1149 ","page_number":1181},
  {"content":"\r\n\r\nجديد انتخاب نمايد برطبق قانون محاكمه شوند .\r\nدر 28 سپتامبر شاه برحسب ظاهر پيشنهادهاى تبريزيان را قبول كرد و اعلانى قزاقان ايرانى در ميدان توپخانه در روز 12 نوامبر 1907\r\n\r\n","description":"","footnote":"","page_name":" 1150 ","page_number":1182},
  {"content":"\r\n\r\nانتشار داد كه مجلس جديد در 14 نوامبر داير خواهد شد و اين مجلس هم بايد از مردمان مسلمان كه بصداقت و امانت معروف باشند تشكيل يابد تا زودتر بشورش‌ها و بىنظمىها كه توسط انجمنهاى محلى توليد شده خاتمه دهد و آئين‌نامه تازه‌اى براى انتخابات نوشت كه ميبايستى در نيمه اكتبر اجرا شود .\r\n\r\nمخالفت علنى شاه با مشروطيت\r\nشاه باز بنا بر تحريكى كه مأخذ آن مشكوك است بفكر سياست تازه‌اى افتاد و بجاى اينكه بوعدهء خود وفا كند و مقدمات انتخابات را فراهم سازد عده‌اى از ملاها را تحريك كرد كه با مشروطيت مخالفت نمايند و بشاه پيشنهاد كنند كه اين رژيم بر خلاف دستورهاى اسلام است و از شاه الغاء آن را خواستار شوند .\r\nشاه هم پيشنهاد آنها را پذيرفت و در 22 نوامبر رسما الغاى مشروطيت را اعلان كرد .\r\nستار خان سردار انقلابيون تبريز\r\nشيخ فضل اللّه نورى و چند نفر از ملاهائيكه با او همدست بودند در اين موقع بوسيله تلگراف هاى زيادى تمام علماى ايران را دعوت نمودند كه با آنها شركت نموده و اعلان شاه را نسبت بالغاى مشروطيت كه بر خلاف دستورهاى اسلام است تقويت نمايند . اما اكثر علماى ايران و مجتهدين مقيم عراق در پاسخ اين تلگرافها بعامه ملت ايران اعلان كردند كه محمد عليشاه خائن است و اطاعت باوامر او جايز نيست . بنابراين تدبير شاه و كوشش شيخ فضل اللّه و همدستان او به جائى نرسيد بلكه منفور عامه\r\n\r\n","description":"","footnote":"","page_name":" 1151 ","page_number":1183},
  {"content":"\r\n\r\nواقع شدند . از طرفى هم سفراى روس و انگليس شاه را مجبور كردند كه اعلان خود را بوسيلهء اعلان تازه‌اى لغو نمايد .\r\nچادر تجار در سفارت انگليس در روزهاى انقلاب مشروطيت - نفر اول سمت راست حاجى محمد تقى بنكدار است كه يكى از تجار آزاديخواه بود و بنمايندگى مجلس انتخاب شد و در موقع كودتاى محمد على شاه بزندان افتاد\r\n\r\n","description":"","footnote":"","page_name":" 1152 ","page_number":1184},
  {"content":"\r\n\r\n\r\nادامهء شورش\r\nدر ماه فوريه 1909 در تهران و ساير مراكز تجارتى شورش فوق‌العاده‌اى توليد گرديد و سه ربع دكانهاى بازار بسته شد .\r\nستار خان در تبريز كاملا بر اوضاع مسلط و داراى 12000 فدائى مسلح و 10000 نيروى ذخيره بود و چند توپ با ذخاير جنگى زيادى در اختيار داشت و با اين نيرو دسته‌هائى را كه مجتهدين و انجمنهاى مخالف مشروطيت مسلح كرده بودند همه را پراكنده نمود و متعاقب آن بقشون عين الدوله كه شاه براى خاموش كردن شورش بتبريز فرستاده بود حملهء سختى نمود و شكست فاحشى به آنها داد .\r\nمشروطه‌خواهان در مازندران انجمنى تأسيس كردند و در گيلان هم شورش بالا گرفت و شورشيان حاكم را كه درصدد فرار بود با سى نفر از صاحب‌منصبان و كارمندان دولتى كه بر ضد مشروطيت كار ميكردند دستگير و بقتل رسانيدند .\r\nدر مركز ايران و در جنوب آن هم بختياريان مجهز شروع بعمليات نمودند و صمصام السلطنه ايلخانى بختيارى شهر اصفهان را به حالت دفاع درآورد و سنگربندى نمود كه اگر احيانا نيروى دولتى برسد بتواند به سهولت بدفع آن پردازد .\r\nدر خراسان و ساير ايالات هم انقلاب رو بشدت گذارد ، حكام نظر بفقدان پول و نيرو نتوانستند در مقابل شورشيان مقاومت نمايند .\r\nدره گز مركز شورشيان بود و مرد دليرى موسوم به محمد آقاى حسين‌زاده كه او را ستار خان شرقى لقب داده بودند در رأس آنها قرار داشت .\r\nاز طرف ديگر قشون دولتى كه چندين ماه بىحقوق مانده بود متدرجا به شورشيان ملحق گرديد و موجبات ناامنى فراهم شد و مليون از ترس اينكه مبادا روسها باز هم مبلغى بشاه وام دهند يادداشتى به تمام سفارتخانه‌ها فرستادند مبنى بر اينكه هرنوع وامى كه قبل از تشكيل پارلمان قانونى بدولتيان يا مشروطه‌خواهان داده شود از درجهء اعتبار ساقط است .\r\n\r\n","description":"","footnote":"","page_name":" 1153 ","page_number":1185},
  {"content":"\r\n\r\n\r\nاقدامات مسلحانهء روس و انگليس\r\nدر ماه‌هاى مارس و آوريل تهرانيان آشكارا از رژيم حكومت استبدادى كه مشروطه‌خواهان را دستگير كرده ميكشت و يا زندانى ميكرد بشدت متنفر شدند . مخصوصا قتل‌هائيكه در شاهزاده عبد العظيم بدست دولتيان وقوع پيدا كرد موجبات تنفر عامه را فراهم ساخت زيرا كه پاره‌اى از اين مقتولين ملاهاى آزاديخواه بودند و همه ميدانستند كه دولتيان مرتكب چنين جناياتى ميشوند .\r\nاز طرفى هم قشون دولتى شهر تبريز را محاصره نموده و قحطى شديدى در شهر توليد كرده بود .\r\nدر اينموقع دولتين روس و انگليس درصدد برآمدند كه آذوقه‌اى باروپائيان دستهء طرفداران شاه\r\nمقيم تبريز و اشخاص بيطرف برسانند و محمد على هم حاضر شد كه ده روز دست از جنگ بكشد تا آذوقه به شهر تبريز برسد ولى عين الدوله ببهانهء اينكه حكم شاه به او\r\n\r\n","description":"","footnote":"","page_name":" 1154 ","page_number":1186},
  {"content":"\r\n\r\nنرسيده از ورود وسايل نقليه كه آذوقه به شهر ميبردند جلوگيرى كرد . بنابراين دولت روس براى درهم شكستن نيروى عين الدوله بقشون خود فرمان پيشروى داد و يك ستون 5000 نفرى در تحت فرمان ژنرال سمارسكى  ( Somarsky )  در 26 و 27 آوريل از سرحد عبور كرده وارد خاك آذربايجان شد و قشون دولتى را پراكنده نمود و بعد در 30 كيلومترى جنوب جلفا تمركز يافت و متاركهء ده روزه ادامه پيدا كرد .\r\nانگليسها هم بنوبهء خود قشونى را با كشتى آورده و ببهانه اينكه مرتضى رئيس شورشيان جنوب ميخواهد بوجوه گمركى كه دولت ايران وثيقهء وام قرار داده دستبردى بزند در بندر بوشهر پياده كردند .\r\n\r\nتقاضاى اعادهء مشروطيت از شاه\r\nدر اينموقع رؤساى مليون احساس كردند كه ورود قشونهاى روس و انگليس از طرف شمال و جنوب به خاك ايران بهانه‌اى بيش نيست بلكه مقصود باطنى آنها تصرف ايران است . بنا بر اين بشاه پيشنهاد نمودند كه استقلال ايران در معرض خطر واقع شده و صلاح در اين است كه شاه مجلس را داير نمايد تا آنها هم اسلحه را بر زمين گذارده و امتحان وفادارى خود را نسبت بشاه بدهند .\r\nبدبختانه شاه پيشنهاد مليون را نپذيرفت و در سراسر مملكت انقلاب و شورش بالا گرفت و شاه در معرض تهديد قرار گرفت .\r\nدر همين موقع سردار اسعد هم كه مدت سه سال در پاريس بسر ميبرد و منتظر موقع مساعد بود وارد صحنه گرديد تا شروع بعمليات نمايد و مقصود باطنى خود را عملى كند و بسلطنت استبدادى خاتمه دهد .\r\nسردار نامبرده در 27 ماه مارس از كشتى در محمره پياده شد و بلافاصله با سيف الدوله حاكم عربستان و مرتضى قليخان و ميرزا شكر اللّه معتمد خاقان و معز السلطنه سالار بختيارى و شيخ خزعل خان تماس گرفت و موافقت آنها را جلب نمود و ضمنا\r\n\r\n","description":"","footnote":"","page_name":" 1155 ","page_number":1187},
  {"content":"\r\n\r\nبطور دسته‌جمع تلگرافى بشاه كردند كه ما نسبت به شخص شاه وفادار هستيم و فقط تقاضا ميكنيم كه اساس مشروطيت را محترم شمرده و هرچه زودتر پارلمانرا داير نمايد .\r\nجناب حاجى عليقليخان سردار اسعد بختيارى\r\nشاه پس از اخذ اين تلگرام در 6 ماه مه كه روز تولد خودش بود اعلانى منتشر\r\n\r\n","description":"","footnote":"","page_name":" 1156 ","page_number":1188},
  {"content":"\r\n\r\nكرد مبنى بر اينكه تصميم دارد مجلس را كه در ژوئن 1908 منحل نموده بود مجددا داير نمايد و قانون اساسى را كه در اول ژانويه 1907 و متمم آن را در هفتم اكتبر امضاء كرده محترم شمارد . اما ملت چون مكرر خلاف وعدهء او را ديده بود به اين اعلان قانع نشد تصور كرد كه شاه باز هم حيله‌اى به كار برده و درصدد اغفال آزاديخواهان است .\r\n\r\nحركت مجاهدين به طرف تهران\r\nبنابراين به زودى دو دسته قشون بنام مجاهد در طرف شمال و جنوب تشكيل گرديد و به طرف پايتخت روى آورد . دستهء اول در تحت فرمان سردار اسعد در 17 ژوئن از اصفهان حركت كرد . ايندسته مركب از 5000 نفر بختيارى مسلح بود و در اوايل ژويه به شهر قم رسيد .\r\nقونسول‌هاى روس و انگليس با هم بقم رفتند و با سردار اسعد مذاكراتى نمودند كه حركت به طرف تهرانرا بتعويق اندازد .\r\nسردار اسعد در پاسخ به آنها گفت : مقصود من از رفتن بتهران فقط به اين منظور است كه شاه قول خود را محترم بشمارد و بوعده‌هاى خود كه مكرر بملت داده و در انجام آنها تأخير كرده وفا نمايد و بنا به خواهش قونسولها چند روزى حركت خود را بتعويق انداخت . ولى باطنا مقصودش اين بود كه مجاهدين گيلانى و آذربايجانى و مازندرانى بنا بر قرارداد محرمانه كه با او داشتند در قزوين متمركز شوند و او هم از قم حركت كرده به آنها ملحق شود و باتفاق به طرف تهران روى آورند .\r\nمجاهدين شمالى هم تحت فرمان سپهدار ناصر السلطنه كه از اعضاء يك خانوادهء قديمى و مهم مازندران و شخص ثروتمندى بود و سابقا هم در دربار شاهى مقامى داشت از رشت به طرف قزوين حركت كردند . سپهدار ابتدا با عين الدوله از طرف شاه به آذربايجان رفته بود تا شورش آنجا را بر طرف سازد ، اما بين او و عين الدوله كدورتى حاصل شد و سپهدار از تبريز يكسره به تنكابن كه ملك خودش بود رفت . در اين موقع آزاديخواهان گيلان پس از قتل حاكم سابق نزد او رفته و درخواست كردند كه حكومت\r\n\r\n","description":"","footnote":"","page_name":" 1157 ","page_number":1189},
  {"content":"\r\n\r\nطباخى پناهندگان در سفارت انگليس در انقلاب مشروطيت\r\n\r\n","description":"","footnote":"","page_name":" 1158 ","page_number":1190},
  {"content":"\r\n\r\nرشت را قبول نمايد و او هم بنا بتقاضاى گيلانيان برشت وارد شد . شاه مأمورى را نزد او فرستاد و توصيه كرد كه در امنيت و نظم گيلان بكوشد . اما سپهدار در پاسخ گفت كه اين كار قبل از برقرارى مشروطيت امكان‌پذير نيست ولى بعد از آنكه شاه بوعده هاى خود وفا كرد ممكن است او هم تقاضاى شاه را انجام دهد و بعد هم در رأس مجاهدين قرار گرفت و به طرف تهران حركت نمود .\r\nحركت بختياريان از جنوب و مجاهدين از شمال مطابق برنامهء منظمى شروع شد و محرمانه با هم ارتباط داشتند .\r\n\r\nجلوگيرى سفراى روس و انگليس از حركت مجاهدين\r\nمجاهدين شمالى از قزوين حركت كردند و نمايندگان آنها بشاه آباد كه در 20 كيلومترى تهران واقع است وارد شدند . در اين موقع نيز سفارتين روس و انگليس كسانى را مأمور كردند كه بروند و مانع حركت آنها بتهران بشوند . فرستادگان عبارت بودند از مستر چرچيل منشى سفارت انگليس و كماندان استكس وابسته نظامى آن سفارت و بارانوسكى مترجم سفارت روس . پس از مذاكرات زياد سپهدار و ساير سرداران مجاهدين براى تعويق حركت مواد زير را پيشنهاد كردند :\r\n1 - سپهدار و سردار اسعد فرماندهان قشون ملى مجاز باشند كه هريك با 150 نفر از نيروى خود بتهران وارد گردند .\r\n2 - انحلال كابينهء حاضر و برقرارى كابينه‌اى كه انجمن‌هاى ملى اعضاى آن را انتخاب نمايند .\r\n3 - يكعده از بختياريان و مجاهدين تا برقرارى مشروطيت در تهران بمانند .\r\n4 - عقب‌نشينى قشون روس از آذربايجان و بركنارى لياخوف از فرماندهى قزاقان ايرانى .\r\n5 - عزل و تبعيد عده‌اى از درباريان اخلالگر .\r\n\r\n","description":"","footnote":"","page_name":" 1159 ","page_number":1191},
  {"content":"\r\n\r\n6 - انتخاب حكام ايالات و ولايات بتوسط انجمنهاى محلى .\r\n7 - انفصال وزير پست و تلگراف .\r\n\r\nورود مجاهدين بتهران\r\nدر 6 ژويه سپهدار پاسخ پيشنهادات خود را دريافت كرد كه چون با مواد پيشنهادى او موافقت نداشت مخفيانه به سردار اسعد خبر داد كه فورا حركت كرده باردوى او ملحق شود و بالاتفاق به طرف تهران پيش روند .\r\nاز طرفى هم شاه براى جلوگيرى از محاصرهء پايتخت قشون زيادى در راه‌هاى شمالى و جنوبى متمركز نمود تا مانع ورود نيروهاى ملى بشوند . اما با وجود اين احتياطات دو نيروى سردار اسعد و سپهدار در 8 ژويه در كرج كه در سمت مغرب تهران واقع است بهم ملحق گرديد .\r\nدر 11 ژويه بين دو نيروى دولتى و ملى جنگى بوقوع پيوست و دولتيان فاتح گرديدند . اما دولتيان از فتح خود نتيجه‌اى نگرفتند و عاقبت مليون با تدابير جنگى ماهرانه بر آنها غلبه نمودند .\r\nدر 13 ژويه بامدادان قبل از طلوع آفتاب بختياريان و مجاهدين از موقع استفاده كرده و در حالى كه نيروى دولتى در سنگرهاى خود منتظر جنگ تازه‌اى بود از بيراهه خود را بتهران رسانيدند و در ساعت 6 صبح از دروازه يوسف‌آباد به شهر وارد شدند .\r\nسربازان پاسبان دروازه پس از زدوخورد مختصرى پراكنده گرديدند . در اين زدوخورد 12 نفر از طرف دولتيان كشته و عده‌اى مجروح و از طرف مليون هم سه نفر كشته شد .\r\nنيروهاى سردار اسعد و سپهدار بمحض ورود به شهر به طرف عمارت بهارستان كه محل مجلس بود روى آوردند و آنجا را با قسمتهاى شمالى شهر تصرف نمودند . . . در تمام اينروز جنگ در محلات شهر مخصوصا در ميدان توپخانه بشدت دوام داشت .\r\nپس از تصرف بهارستان سردار اسعد و سپهدار يادداشتى به تمام سفارتخانه‌ها فرستادند\r\n\r\n","description":"","footnote":"","page_name":" 1160 ","page_number":1192},
  {"content":"\r\n\r\nمبنى بر اينكه تمام بيگانگان در امان هستند و كسى متعرض آنها نخواهد شد و ما هم فقط به اين منظور آمده‌ايم كه شاه را وادار بوفاى عهد خود نمائيم .\r\nحمل يك مجروح\r\nدر شبهاى 13 و 14 ژويه جنگ بشدت در تهران دوام داشت و روز 14 نيروى ملى كاملا فاتح گرديد و با وجود اينكه توپخانهء دولتى در بيرون شهر در جاى بلندى از طرف شمال شرقى و شمال غربى مشغول آتشبارى بود ، مليون تمام شهر تهران را به تصرف خود درآوردند .\r\n\r\nحركت شاه بسلطنت‌آباد\r\nدر اينموقع شاه بسلطنت‌آباد كاخ ييلاقى خود رفت و در آنجا سنگربندى كرد . قونسولهاى روس و انگليس نزد او رفتند تا او را وادار بمتاركهء جنگ نمايند ، اما او بنصايح آنها\r\n\r\n","description":"","footnote":"","page_name":" 1161 ","page_number":1193},
  {"content":"\r\n\r\nگوش نداد و گفت : من تا نفس آخر بجنگ خواهم پرداخت . اما كلنل لياخوف بوخامت اوضاع و مغلوبيت دولت پى برد و بتوسط منشى سفارت روس بسردار و سپهدار پيغام داد كه با چه شرايطى ببرقرارى بريگاد قزاق موافقت خواهند كرد و آنها به او كلنل لياخوف براى مذاكره با سردار اسعد بختيارى دربارهء تسليم بريگاد قزاق ، ببانك شاهى ميرود - 16 ژوئيه 1909\r\nچنين پاسخ دادند :\r\n« بمحض اينكه قزاقان از مقاومت دست بكشند و اسلحه را به زمين گذارند آزادند كه بمنازل خود بروند و يا در قزاقخانه بيطرف بمانند و كسى متعرض آنها نخواهد شد و در صورتى كه مايل باشند ممكن است در رژيم جديد مشغول خدمت شوند و حقوق خود را كما فى السابق دريافت دارند . »\r\nقزاقان بمحض شنيدن اين پاسخ از تيراندازى دست كشيدند و براى مليون ديگر\r\n\r\n","description":"","footnote":"","page_name":" 1162 ","page_number":1194},
  {"content":"\r\n\r\nكارى نماند مگر اينكه عدهء كثيرى از غلامان شاهى را كه در سلطنت‌آباد بودند و سربازان دولتى كه در باغشاه سنگر داشتند پراكنده سازند .\r\n\r\nپناهنده شدن شاه بسفارت روس\r\nروز پانزدهم قشونيكه در باغشاه بود بسلطنت‌آباد رفت ، اما شاه از استرداد پايتخت به كلى مأيوس گرديده بود و براى حفظ جان خود تصميم گرفت كه تحت حمايت دولت روس قرار گيرد . بنابراين در 16 ژويه با يك اسكورت 200 نفرى بزرگنده رفت و وارد عمارت ييلاقى سفارت روس شد و زن خود ملكه جهان و شاهزادهء كوچك وليعهد و يكى از محمد عليشاه با اسكورت خود بسفارت روس در زرگنده ميرود\r\nپسران ديگر و امير بهادر جنگ و دو سه نفر از درباريان را همراه برد . البته پناهنده شدن شاه بسفارت بيگانه بمنزله استعفاى او از سلطنت بود .\r\n\r\nتشكيل دولت موقتى و خلع محمد عليشاه\r\nهمين كه سرداران ملى از پناهنده شدن شاه بسفارت روس آگاه شدند فورا يك كابينه موقتى تشكيل دادند كه در آن سپهدار سمت وزارت جنگ و سردار اسعد وزارت كشور و سردار منصور وزارت پست و تلگراف و حسينقليخان نواب وزارت خارجه و مشير الدوله\r\n\r\n","description":"","footnote":"","page_name":" 1163 ","page_number":1195},
  {"content":"\r\n\r\nوزارت عدليه و حكيم الملك وزارت معارف را عهده‌دار شدند .\r\nحكومت موقتى مجلس مشورت فوق‌العاده‌اى مركب از رؤساى روحانى و شاهزادگان قاجار و چند نفر وكلاى مجلس سابق و چند نفر از كارمندان عاليرتبهء دولت تشكيل داد كه در آن دو سردار ملى نيز عضويت داشتند . در اين مجلس تصميماتى اتخاذ شد كه به تمام سفارتخانه‌هاى ايران در خارجه اطلاع دادند .\r\nاغتشاش و شورش‌هاى داخلى و ناامنى موجب شد كه قوهء مجريه فورا برقرار گردد ، زيرا كه عدم سازش محمد عليشاه با تقاضاى ملت و عمليات او كه بر خلاف آمال ملت بود باعث ناامنى و هرج‌ومرج گرديده بود .\r\nنظر باينكه مجلس شوراى ملى تعطيل بود مجمع فوق‌العاده در 27 جمادى الاخر 1327 ( 16 ژويه 1909 ) در بهارستان تشكيل يافت و اشخاص حاضر كه مركب از علماى روحانى و سرداران ملى و شاهزادگان قاجار و اعيان و وكلاى مجلس سابق بودند باتفاق رأى دادند كه محمد على ميرزا از سلطنت خلع و برطبق مواد 36 و 37 قانون اساسى والاحضرت سلطان احمد ميرزا وليعهد بسلطنت منصوب و موقة والاحضرت عضد الملك « 1 » نيابت سلطنت را عهده‌دار گردد تا مجلس جديد افتتاح شود و سلطان احمد ميرزا كه در 16 ژوئيه 1909 بسلطنت انتخاب شد\r\n\r\n\r\n","description":"","footnote":"\r\n( 1 ) عضد الملك مرد 60 ساله و يكى از اشخاص عاليمقام و محترم ايران و رئيس ايل قاجار است ، نامبرده با ناصر الدين شاه باروپا رفت و از مشاورين مظفر الدين شاه هم بود . عضد الملك به آزاديخواهى معروف است و قبلا بدون اينكه شاغل پست دولتى باشد انزوا اختيار كرده بود تا اين موقع كه ملت او را بنيابت سلطنت انتخاب نمود و حقا شايستهء اين مقام است .\r\n","page_name":" 1164 ","page_number":1196},
  {"content":"\r\n\r\nتصميم خود را برطبق ماده 38 قانون اساسى اعلام نمايد .\r\nسردار و سپهدار در همانروز توسط قونسول روس از محمد على شاه تقاضا كردند كه وقتى را معين كند تا هيئتى نزد او برود و او را از تصميمات مجلس فوق‌العاده آگاه نمايد . محمد على شاه از پذيرفتن چنين هيئتى امتناع ورزيد و فقط گفت : پناهنده شدن بسفارت بمنزله استعفاى من از سلطنت مىباشد .\r\n\r\nانتخاب احمد ميرزا بسلطنت\r\nاحمد ميرزا در روز 17 ژويه از سفارت روس بسلطنت‌آباد منتقل گرديد و از خانواده خود جدا شد و در 20 ژويه او را با تشريفات مجللى بتهران آوردند و تاج سلطنت را بر سر او گذاردند و برادر او محمد حسن ميرزا را بوليعهدى انتخاب نمودند و در 22 همان ماه دولتين روس و انگليس شاه جديد را برسميت شناختند .\r\nهيئتى كه از طرف حكومت موقتى به زرگنده رفته است تا احمد شاه را بسلطنت‌آباد ببرد - 16 ژوئيه 1909\r\n\r\n","description":"","footnote":"","page_name":" 1165 ","page_number":1197},
  {"content":"\r\n\r\nدر 31 ژويه هيئت ديپلماتيك نزد شاه جديد كه از رؤساى ملى احاطه شده بود رفت و به او تبريك گفت و همه او را برسميت شناختند .\r\nمليون در اين موقع نخستين قسمت وظايف خود را انجام داده و خود را از رژيم استبداد خلاص كردند . شاهى را كه لياقت فراهم كردن خوشبختى خود و ملتش را نداشت معزول و شاهزاده كوچك احمد ميرزا را با نيابت سلطنت عضد الملك بشاهى انتخاب نمودند .\r\n\r\nورود ظل السلطان بايران\r\nبا اين حال مليون اشكالات زيادى در پيش داشتند . يكى از اشكالات اين بود كه تصور ميكردند ظل السلطان عموى شاه مخلوع ممكن است بايران مراجعت نمايد و موجبات مزاحمت احمد شاه با تجليل وارد تهران مىشود - 20 ژوئيه 1909\r\nمليون را فراهم سازد ، زيرا كه قونسول انگليس در ماه ژوئن 1908 گفته بود :\r\n« ظل السلطان يكى از دشمنان مخوف مشروطيت است و بايد از او بيشتر از شاه\r\n\r\n","description":"","footnote":"","page_name":" 1166 ","page_number":1198},
  {"content":"\r\n\r\nحاضر ترسيد . »\r\nاشكال ديگر اين بود كه محمد على شاه بخروج از ايران تن در نميداد و اصرارى داشت كه در ايران بماند .\r\nورود ظل السلطان بايران خالى از خطر نبود ، زيرا همه ميدانستند كه حاكم مستبد قديم اصفهان هميشه آرزومند و مترصد بوده و هست كه تخت و تاج ايرانرا عضد الملك نايب السلطنه\r\nتصاحب نمايد . اين شاهزاده كه مدتى بود از ايران خارج و در مملكت اطريش بسر ميبرد از وقايع اخير ايران استفاده كرده و بوسيلهء مطبوعات اظهار كرده بود : « بسى\r\n\r\n","description":"","footnote":"","page_name":" 1167 ","page_number":1199},
  {"content":"\r\n\r\nتأسف دارم در اين موقع كه ايران بخدمات صادقانهء من احتياج دارد دور از ميهن خود بسر ميبرم و وظيفهء خود ميدانم كه زودتر مراجعت كرده و خدمات شايسته‌اى بمشروطيت بكنم » و ظاهرا براى اثبات نيت خود تلگرافهاى تبريكى هم بنايب السلطنه و وزراى جديد كرده و ضمنا اين جمله را هم اضافه نموده بود : « من فراموش نميكنم كه ملت ايران مرا مخالف مشروطيت و دشمن آزادى معرفى كرده بود ولى اين نكته را هم بايد در نظر گرفت كه دربارهء مرد امروز نبايد برطبق رفتار ديروزش قضاوت نمود . من سابقا با رژيم استبداد كار ميكردم و نظر باينكه سياست عبارت از رعايت ضروريات است مجبور بودم كه اوامر و نواهى سلطان وقت را اطاعت نمايم . »\r\nاما همه ميدانستند كه ظل السلطان با اين بيانات ميخواهد مليونرا اغفال نمايد و كسى كمترين اعتمادى به او نداشت . سفراى خارجهء مقيم وين به او خاطرنشان كرده بودند كه بايد از خيالات خود منصرف گردد و يادداشتهاى انجمن سعادت را كه چند ماه قبل بكابينه‌هاى اروپا فرستاده شده و متضمن اين معنى بود كه « ظل السلطان ميخواهد بايران برگردد و جانشين برادرزادهء خود بشود ، ولى ما اعضاء انجمن به دنيا اعلان ميكنيم كه او خيالات خامى را در سر ميپروراند و ابدا نميتواند بتخت و تاج ايران دست‌اندازى نمايد ، زيرا كه او منفور عامهء ايرانيان است » به نظر او رسانده بودند . شاهزاده ظل السلطان بدون اينكه بنصايح عاقلانهء آنها گوش دهد از راه تركيه عازم ايران شد زيرا بيم آن را داشت كه اگر از خاك روسيه عبور نمايد ممكن است توقيف شود .\r\nدر 30 ژويه از وين حركت كرد و با عجله به خاك ايران وارد گرديد . اما مجاهدين در منجيل او را دستگير و محبوس نمودند و براى رهائى و مراجعتش بخارج مبلغ 300000 تومان از او مطالبه كردند كه 100000 تومان نقدا بپردازد و 200000 تومان هم بموجب سند رسمى چهار ماه پس از استخلاص بصندوق ملى تحويل دهد و خلاصه آنكه مجددا او را بانزلى عودت دادند و به او اخطار كردند كه تا اطلاع ثانوى\r\n\r\n","description":"","footnote":"","page_name":" 1168 ","page_number":1200},
  {"content":"\r\n\r\nدر خارج از ايران بماند .\r\n\r\nتعقيب مخالفين مشروطيت\r\nدولت موقتى در اينموقع بتصفيهء حساب مشغول شد و محركين ضد مشروطيت را بمحاكمه كشيد و دو نفر از آنها يعنى صنيع حضرت نايب الحكومهء قديمى تهران و مفاخر الملك وزير مفاخر الملك كه در روز 9 اوت 1909 در ميدان توپخانه بدار آويخته شد\r\n\r\n","description":"","footnote":"","page_name":" 1169 ","page_number":1201},
  {"content":"\r\n\r\nتجارت سابق را كه قاتل پناهندگان بشاهزاده عبد العظيم تشخيص داد بدار مجازات آويخت .\r\nبطوريكه قبلا ذكر كرديم تمام روحانيان در نهضت مشروطيت شركت نكرده بودند از جمله شيخ فضل اللّه نورى كه يكى از مجتهدين بزرك تهران بود علنا با مشروطيت مخالفت ميكرد و به همين جهت مورد تكفير همقطاران خود واقع شد مجاهدين بنابر امر دولت موقتى او را هم در ميدان توپخانه بدار آويختند .\r\nملاى ديگرى هم بنام مير هاشم دستگير و بدار آويخته شد و جسد او تا غروب آفتاب براى تماشاى عامه بردار ماند ، تقصيرات او را مفصلا در صفحه كاغذى با خط درشت نوشته و بر روى سينه‌اش چسبانده بودند تا تماشاچيان از خطاهاى او مستحضر گردند .\r\nدر اول سپتامبر اعلان عفو عمومى منتشر گرديد اما در تعقيب آن اعلان ديگرى بدين مضمون منتشر شد كه بايد اوضاع زندانيان و متحصنين در سفارتخانه‌ها روشن گردد و چند روز بعد حكم تبعيد 15 نفر صادر گرديد كه از آن جمله نايب السلطنه قديم پدر زن شاه مخلوع و امير بهادر جنگ و سعد الدوله بودند .\r\n\r\nتبعيد محمد عليشاه بخارج\r\nشاه مخلوع در زرگنده در سفارت روس بسر ميبرد و در تحويل دادن جواهر سلطنتى كه با خود برده بود تعلل ميورزيد و با وجود وساطت سفارتين روس و انگليس نتيجه‌اى حاصل نشد سرانجام در 8 سپتامبر سرژرژ با وكلاى قونسول انگليس و سابلين شارژه دافر روس و وزراى ايران قراردادى را امضا كردند كه بموجب آن دولت جديد اداى قروض شاه مخلوع را كه بالغ بر 10 ميليون فرانك است قبول كند و در عوض تمام املاك و دارائى او را كه در آذربايجان و ساير جاها دارد تصرف نمايد و شاه مخلوع تمام جواهرات سلطنتى را پس بدهد و همين كه در يكى از كشورهاى خارج اقامت كند ، دولت ايران ساليانه مبلغ\r\n\r\n","description":"","footnote":"","page_name":" 1170 ","page_number":1202},
  {"content":"\r\n\r\n500000 فرانك بعنوان مدد معاش براى او بفرستد و پس از مرگ او ربع اين مبلغ بين افراد خانواده‌اش قسمت شود به اين شرط كه اگر از او مخالفتى نسبت برژيم جديد بروز نمايد اين مستمرى قطع گردد .\r\nفرداى آنروزى كه اين قرارداد بامضا رسيد محمد على پس از تحويل دادن سپهدار ( نفر نشسته ) و سردار اسعد بختيارى ( نفر ايستاده كه مشغول خواندن نامه است ) در موقعى كه آخرين ابلاغيه رسمى محمد عليشاه را دريافت داشته‌اند\r\nجواهر سلطنتى با اسكورتى از قزاقان روسى و غلامان هندى سفارت انگليس از ايران به طرف بندر انزلى حركت كرد و ملكه جهان زن عقدى و چهار طفل كوچك خود و چند زن و عده‌اى از درباريان وفادار خود را همراه برد .\r\n\r\nتجديد مجلس ملى موقتى\r\nدر آخر ماه سپتامبر مجلس ملى موقتى تجديد شد و بجاى 20 نفر داراى 40 نفر عضو گرديد كه ميبايستى بدون اينكه در عمل مداخله نمايد دولت موقتى را تقويت كند و در ضمن\r\n\r\n","description":"","footnote":"","page_name":" 1171 ","page_number":1203},
  {"content":"\r\n\r\nقرار شد كه پروفسور اسميرنوف  ( Smirnoff )  مربى شاه كوچك كماكان بتعليم‌وتربيت او بپردازد .\r\nدر آغاز ماه نوامبر ناامنى در ايالات جنوبى توليد گرديد ، سارقين مشغول غارت شدند و دسته‌هاى مخالف مشروطيت سروصدائى راه انداختند . در سمت شمال هم ستار خان سردار مشروطه‌خواه تبريز معترض بود كه چرا فاتحين تهران او و خدماتش را فراموش كرده‌اند و بر ضد سردار و سپهدار تحريكاتى ميكرد .\r\n\r\nجشن افتتاح پارلمان\r\nسرانجام انتخابات بسرعت شروع شد و در 15 نوامبر 1909 وكلاى پارلمان جديد در بهارستان جمع شدند . خرابىهاى وارده بمجلس تعمير شد ، مردم از قبل از ظهر براى تماشاى شاه اسكورت سلطنتى در روز گشايش مجلس در كاخ بهارستان - 15 نوامبر 1909\r\n\r\n","description":"","footnote":"","page_name":" 1172 ","page_number":1204},
  {"content":"\r\n\r\nجديد كه ميبايستى بمجلس برود در معابر ازدحام كرده و سربازان و بختياريان و قزاقان ايرانى و مجاهدين از قصر سلطنتى تا بهارستان براى تشريفات رفتن شاه بمجلس دو گشايش مجلس در 15 نوامبر 1909 احمد شاه و محمد حسن ميرزا وليعهد و سپهدار و سردار اسعد و نايب السلطنه عضد الملك در عكس ديده ميشوند\r\nصف منظم تشكيل داده بودند . ساعت 3 بعدازظهر شاه با اسكورت خود به طرف مجلس رفت و همه‌جا با فريادهاى شادى و هورا و كف زدن استقبال شد . سردار اسعد و سپهدار سواره در پهلوى كالسكه شاه حركت ميكردند و شاه با نايب السلطنه در كالسكه\r\n\r\n","description":"","footnote":"","page_name":" 1173 ","page_number":1205},
  {"content":"\r\n\r\nسلطنتى كه هشت اسب سفيد به آن بسته شده بود نشسته بودند .\r\nشاه بتالار مجلس وارد شد و بر روى تختى كه در پشت تريبون براى او درست كرده بودند نشست . علما در اطراف او حلقه زدند ، سپهدار در روى پله‌اى كه به طرف تريبون ميرفت ايستاده و نطق افتتاحيه شاه را با صداى مرتعشى كه نشانه شادى قلبى او بود قرائت كرد و وكلا با وجد و نشاط بىاندازه‌اى پيوسته احسنت ميگفتند .\r\nدر پايه تريبون در طرف راست هيئت ديپلماتيك جاى داشت و در طرف چپ آن هيئت وزرا ايستاده بود .\r\n67 نفر وكلاى حاضر روبروى تريبون در طول ديوارهاى سالون روى فرش نشسته و در بالاى سر آنها يك گالرى بود كه در يكطرف آن نمايندگان جرايد و در طرف ديگر خانمهاى هيئت ديپلماتيك جاى گرفته بودند .\r\nدر اينروز افتتاح مجلس در سرتاسر مملكت ايران مجالس جشن برقرار بود .\r\nدر روز 27 ژانويه دولت ايران يكى از مستخدمين محمد عليشاه موسوم به موقر السلطنه را كه بر ضد مشروطيت اقداماتى كرده بود بدار آويخت . اين شخص نظر بتوطئه‌اى كه بر ضد مظفر الدين شاه كرده بود در سال 1901 باردبيل تبعيد شد و سه سال بعد وليعهد تقصيرات او را بخشيد و به خدمت خود احضار كرد . او هم در عوض نسبت بمحمد على وفادار و فداكار بود و در سال 1909 با محمد على بسفارت روس پناهنده شد و بعد هم با او بروسيه رفت ولى در اول ژانويه 1910 بتهران آمد و بلافاصله دستگير و پس از محاكمه بدار آويخته شد . موقعى كه او را بسياستگاه ميبردند يكنفر ملا نطق ميهن‌پرستانه‌اى كرد و تقصيرات او را برشمرد و بعد طناب دار را به گردن او انداختند و بمحض اينكه چند سانتيمترى او را از زمين بلند كردند طناب پاره شد و مقصر بدبخت فرار كرد اما مأمورين بلافاصله او را گرفتند و طناب ديگرى بگردنش انداخته بالا كشيدند . در حين بالا رفتن مقصر فشارى بدستهاى خود آورد كه چون محكم بسته\r\n\r\n","description":"","footnote":"","page_name":" 1174 ","page_number":1206},
  {"content":"\r\n\r\nنشده بود باز شد و مانند بندبازان طناب را گرفت و خود را به بالاى چوبه دار رسانيد و محكم به آن چسبيد تا سرانجام با زحمت زياد بحياتش خاتمه دادند . اما اين صحنه پرتلاش و بندبازى در جمعيت انبوه تماشاچى خالى از تأثير نبود .\r\n\r\nاوضاع ايران در ژوئن 1910\r\nاكنون كسانى بر ايران حكومت ميكنند كه بامانت و ميهن - دوستى معروف ميباشند و چون از تعديات و تجاوزات رژيم قديم استبدادى كاملا آگاه هستند كوشش دارند كه رفورم هاى اساسى به عمل آيد تا كشور ايران بتواند در مقابل دول متمدن دنيا عرض اندام نمايد و افتخارات گذشته خود را مجددا بدست آورد اما مشكلاتى در پيش دارند كه مهمترين آنها خالى بودن خزانه است و آن اعتمادى كه بايد باستحكام رژيم جديد داشته باشند هنوز برقرار نگرديده و اخذ ماليات هم با اشكال مواجه شده است بنابراين مسئله مالى در درجهء اول قرار گرفته كه بايد زودتر حل شود ، زيرا كه اصلاحات و رفرم اساسى كه در نظر دارند بدون پول صورت نخواهد گرفت . دولتين روس و انگليس براى وام دادن بايران با هم رقابت ميكنند اما سياستمداران ايران از گرفتن وام امتناع دارند و تصميم گرفته‌اند كه براى امور مالى و اقتصادى تشكيلات منظمى بدهند و اشخاص متخصصى را از دول اروپائى بيطرف براى اين تشكيلات استخدام نمايند و در رأس امور مالى قرار دهند ، اكثريت مجلس هم در حال حاضر با وامى كه تحت كنترل بيگانه باشد مخالفت ميكنند .\r\n( پايان )\r\n\r\n","description":"","footnote":"","page_name":" 1175 ","page_number":1207},
  {"content":"\r\n . \r\n","description":"","footnote":"","page_name":" 1176 ","page_number":1208},
  {"content":"\r\n . \r\n","description":"","footnote":"","page_name":" 1177 ","page_number":1209},
  {"content":"\r\n . \r\n","description":"","footnote":"","page_name":" 1178 ","page_number":1210},
  {"content":"\r\n . \r\n","description":"","footnote":"","page_name":" 1179 ","page_number":1211},
  {"content":"\r\n . \r\n\r\n","description":"","footnote":"","page_name":" 1180 ","page_number":1212}
  ]