[
  {"content":"\r\n\r\nبسم الله الرحمن الرحيم\r\nغم نامهء كربلا\r\nترجمهء \" اللهوف على قتلى الطفوف \"\r\nتأليف عالم ومحدث خبير : سيد بن طاووس\r\nترجمهء : محمد محمدى اشتهاردى\r\nنشر مطهر\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nفهرست نويسى پيش از انتشار ( cip ) :\r\nابن طاووس ، على بن موسى ، 589 - 664 ق\r\nغم نامهء كربلا / تأليف سيد بن طاووس ، ترجمهء محمدمحمدى اشتهاردى . - تهران : نشر مطهر ، 1377 .\r\n228 ص .\r\nisbn 964 - 5839 - 49 - 1\r\nعنوان اصلى : اللهوف على قتلى الطفوف .\r\nكتابنامه : به صورت زيرنويس .\r\n1 . واقعهء كربلا 2 . حسين بن على ( ع ) ، امام سوم ، 4 - 61 ق . الف . محمدى اشتهاردى ، محمد ، مترجم . ب . عنوان .\r\n7 غ 2 الف / 5 / 41 bp\r\n1377\r\n9534 / 297\r\nنشر مطهر\r\nابن طاووس ، على بن موسى\r\nغم نامهء كربلا\r\n( ترجمهء : اللهوف على قتلى الطفوف )\r\nمترجم : محمدمحمدى اشتهاردى\r\nچاپ اول : زمستان 1377\r\nليتوگرافى : نور حكمت\r\nچاپ : طلوع آزادى\r\nتيراژ : 5000 نسخه\r\nكليهء حقوق در انحصار نشر مطهر مى باشد .\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nفهرست مطالب\r\nپيشگفتار مترجم 11\r\nنام حسين عليه السّلام بر پيشانى ابديّت 11\r\nگريهء جانسوز آدم عليه السّلام و جبرئيل براى مصائب حسين عليه السّلام 12\r\nنگاهى كوتاه به زندگى مؤلّف اين كتاب 14\r\nتأليفات سيّد بن طاوس 16\r\nسفرهاى سيّد بن طاوس 16\r\nسيّد بن طاوس بزرگمرد فضيلت 17\r\nفرزندان سيّد بن طاوس 22\r\nكتاب حاضر 23\r\nسفارش مقام معظّم رهبرى پيرامون ذكر مصيبت از كتاب لهوف 24\r\nمقدّمهء مؤلّف 29\r\nتوفيقات سرشار الهى به شايستگان 29\r\nنعمت شايستگى حسينيان براى ايثار 30\r\nاى اشكها بريزيد 31\r\nناسپاسى و گستاخى به پيشگاه رسول خدا صلى اللَّه عليه و آله و سلم 34\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nپاداش عظيم سوگوارى و گريه براى عزاى امام حسين عليه السّلام 34\r\nهدف از نگارش اين كتاب 36\r\nبخش اوّل حوادث قبل از ماجراى عاشورا\r\nولادت امام حسين عليه السّلام و مراسم ولادت او 39\r\nتعبير خواب امّ الفضل 39\r\nگريهء شديد پيامبر صلى اللَّه عليه و آله و سلم 40\r\nدوازده فرشتهء گوناگون در محضر رسول خدا صلى اللَّه عليه و آله و سلم 41\r\nتسليت فرشتگان مقرّب 41\r\nسفر غم انگيز رسول خدا صلى اللَّه عليه و آله و سلم و دو خطبهء كوتاه او 42\r\nدو پرچم سياه و پليد ، و يك پرچم نورانى 44\r\nنامهء يزيد به وليد فرماندار مدينه 45\r\nمشورت وليد با مروان 47\r\nگفتگوى وليد با امام حسين عليه السّلام 47\r\nپاسخ شديد امام حسين عليه السّلام به مروان 49\r\nحركت آگاهانهء امام حسين عليه السّلام 49\r\nآيا كشته شدن در راه خدا سعادت است يا هلاكت ؟ 51\r\nورود حسين عليه السّلام به مكّه و پاسخ او به نصايح سران قوم 55\r\nنامه‌ها و پيامهاى مردم كوفه به امام حسين عليه السّلام 56\r\nنامه‌هاى بسيار تا دوازده هزار نامه 58\r\nآخرين نامه به امام حسين عليه السّلام ، و تصميم آن حضرت 59\r\nمسلم بن عقيل سفير امام حسين عليه السّلام در كوفه و بيعت مردم با او 60\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nگزارش به يزيد ، و نصب ابن زياد به عنوان فرماندار جديد كوفه 62\r\nنامهء امام حسين عليه السّلام به سران شيعهء بصره 63\r\nسخنرانى يزيد بن مسعود در بصره ، و پاسخ قوم به او 63\r\nپاسخ قبيلهء حنظله 65\r\nپاسخ قبيلهء بنو سعد 66\r\nپاسخ قبيلهء تميم 66\r\nنامهء يزيد بن مسعود ، به امام حسين عليه السّلام 66\r\nسرنوشت منذر بن جارود 67\r\nشدّت عمل ابن زياد ، و حركت او به سوى كوفه 68\r\nنيرنگ مرموز ابن زياد در ورود به قصر فرماندارى كوفه 68\r\nانتقال مسلم عليه السّلام به خانهء هانى ، و جستجوى ابن زياد 69\r\nآغاز گفتگوى ابن زياد با هانى 70\r\nگفتگوى هانى و ابن زياد ، و مضروب شدن هانى به دست او 72\r\nگفتگوى مسلم بن عمرو با هانى 73\r\nزخمى شدن هانى با تازيانهء ابن زياد و زندانى شدن او 74\r\nشورش كوتاه قبيلهء مذحج 75\r\nدرگيرى شديد حضرت مسلم عليه السّلام با طرفداران ابن زياد 76\r\nپاسخ‌هاى دندانشكن مسلم عليه السّلام به ابن زياد 78\r\nچگونگى شهادت حضرت مسلم عليه السّلام 82\r\nشهادت هانى بن عروة 83\r\nاشعارى جانسوز در سوگ مسلم عليه السّلام و هانى 83\r\nتشكّر يزيد از ابن زياد ، و سفارش او به شدّت عمل 85\r\nحركت امام حسين عليه السّلام از مكّه و پاسخ او به دو نفر از ناصحان 85\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nخطبهء امام حسين عليه السّلام هنگام خروج از مكّه 86\r\nگفتگوى امام حسين عليه السّلام با برادرش محمّد بن حنفيّه 88\r\nپاسخ امام صادق عليه السّلام در مورد علّت ماندگارى محمّد بن حنفيّه 89\r\nآمدن گروههايى از فرشتگان براى كمك به امام حسين عليه السّلام و جواب امام عليه السّلام 90\r\nآمدن گروههايى از جنّيان براى كمك به امام حسين عليه السّلام و پاسخ امام عليه السّلام 91\r\nاسترداد اموال طاغوت در منزلگاه تنعيم 92\r\nملاقات امام حسين عليه السّلام با مردى كه از كوفه مىآمد 93\r\nسخن قهرمانانهء على اكبر عليه السّلام 93\r\nپاسخ به سؤال اعتراض گونه ابو هره كه از كوفه مىآمد 94\r\nالحاق قهرمانانهء زهير بن قين به كاروان حسين عليه السّلام 94\r\nخبر شهادت مسلم عليه السّلام و سوگوارى امام حسين عليه السّلام 96\r\nشهادت قهرمانانهء قيس ، سفير امام حسين عليه السّلام 98\r\nملاقات كاروان حسين عليه السّلام با كاروان حرّ 101\r\nخطبهء كوتاه امام حسين عليه السّلام و ابراز احساسات زهير ، نافع و برير 102\r\nورود امام حسين عليه السّلام به كربلا 103\r\nاشعار بىوفايى دنيا و گريهء جانسوز زينب عليه السّلام 104\r\nبخش دوم سيماى جنگ در كربلا و حوادث آن\r\nلشكركشى به سوى كربلا 107\r\nخطبهء امام حسين عليه السّلام در معرّفى خود 108\r\nگريهء جانسوز بانوان حرم 110\r\nردّ شديد امان نامهء شمر ، براى عبّاس عليه السّلام و برادرانش 111\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nمهلت خواستن يك شب ، و مهلت دادن دشمن 112\r\nخواب ديدن حسين عليه السّلام و گريهء زينب عليهما السلام 113\r\nحوادث شب عاشورا 114\r\nتمجيد امام حسين عليه السّلام از اصحاب خود 114\r\nاظهار وفادارى بستگان 114\r\nاظهار وفادارى ياران ، از غير خويشان 116\r\nعطاى پنج قطعه لباس ، براى آزاد سازى اسير 117\r\nمناجات حسينيان ، و پيوستن سى و دو نفر از دشمن به آنها 118\r\nحوادث روز عاشورا 119\r\nخنده و شوخى برير 119\r\nخطبهء آتشين امام حسين عليه السّلام در برابر صف دشمن 120\r\nحمله‌هاى دسته جمعى نخست در صبح عاشورا 125\r\nانتخاب لقاى خدا از بين دو راه 126\r\nپيوستن حرّ به حسين عليه السّلام و شهادت او 126\r\nجنگ و شهادت برير 128\r\nشهادت وهب بن حباب كلبى 129\r\nشهادت مسلم بن عوسجه 130\r\nعمرو بن قرطه انصارى ، سپر امام حسين عليه السّلام 131\r\nجانبازى و شهادت جون غلام ابو ذر 132\r\nشهادت عمرو بن خالد ، قهرمان شير مرد 133\r\nموعظهء حنظلة بن سعد و شهادت او 133\r\nاقامهء نماز ظهر در روز عاشورا 135\r\nشهادت قهرمانانهء سويد بن عمرو 135\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nبه ميدان رفتن بستگان امام حسين عليه السّلام 137\r\nجانبازى و شهادت على اكبر عليه السّلام 137\r\nشهادت حضرت قاسم عليه السّلام 140\r\nشهادت على اصغر عليه السّلام 141\r\nجانبازى و شهادت حضرت عبّاس عليه السّلام 143\r\nنبرد قهرمانانهء حسين عليه السّلام با دشمن 144\r\nنهى امام حسين عليه السّلام از غارت خيام 145\r\nمصيبت جانسوز امام حسين عليه السّلام در لحظه‌هاى آخر جنگ 146\r\nذكر شهادت جانسوز عبد اللّه بن حسن عليه السّلام 147\r\nانصراف شمر از آتش زدن خيمه‌ها 148\r\nپوشيدن لباس كهنه 148\r\nافتادن حسين عليه السّلام از پشت اسب بر زمين و فرياد زينب عليها السّلام 149\r\nلحظهء شهادت امام حسين عليه السّلام 150\r\nخروش فرشتگان و بروز طوفان سياه 151\r\nلحظات شهادت جانسوز حسين عليه السّلام از زبان هلال 152\r\nغارت وسائل امام حسين عليه السّلام 153\r\nبا خبر شدن كنيز ، و گزارش جانسوز او 154\r\nغارت خيمه‌ها ، و نخستين صداى مخالفت از ناحيهء يك بانو 155\r\nزينب عليها السلام و بانوان در كنار بدن‌هاى پاره پارهء شهيدان 155\r\nسكينه عليها السّلام كنار بدن پدر 158\r\nبدن نازنين حسين عليه السّلام پايمال اسبها 158\r\nمجازات سياهى لشكر شدن 159\r\nورود فاطمه عليها السلام به عرصهء قيامت و گريهء جانسوز او 160\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nعدم آمرزش قاتل حسين عليه السّلام 162\r\nبخش سوم نگاهى به حوادث بعد از شهادت امام حسين عليه السّلام\r\nسرهاى شهيدان 163\r\nورود اسيران كربلا به كوفه 165\r\nحسن مثنّى همراه اسيران 165\r\nخطبهء پرشور حضرت زينب عليها السلام در كوفه 166\r\nخطبهء فاطمهء صغرى عليها السلام 170\r\nخطبهء امّ كلثوم دختر على عليه السّلام 176\r\nخطبهء امام سجّاد عليه السّلام در كوفه 177\r\nبازتاب خطبهء امام سجّاد عليه السّلام و پاسخ او به گفتار كوفيان 179\r\nمجلس ابن زياد ، و گفتگوى شديد زينب عليها السلام با او 180\r\nگفتگوى شديد امام سجّاد عليه السّلام با ابن زياد 182\r\nگرداندن سر امام حسين عليه السّلام در كوچه‌هاى كوفه 183\r\nشهادت قهرمانانهء عبد اللَّه بن عفيف 184\r\nنامهء ابن زياد به حاكم مدينه ، و عزادارى بنى هاشم 188\r\nحادثه‌اى عجيب از سر بريدهء امام حسين عليه السّلام در مسير راه 190\r\nورود اسيران به دمشق ، و درخواست امّ كلثوم از شمر 192\r\nاشعار جانسوز يكى از بزرگان تابعين 193\r\nتوبهء پيرمرد بر اثر بيانات امام سجّاد عليه السّلام 193\r\nمجلس يزيد ، و گريهء همهء حاضران 195\r\nناله و شيون زنى از بنى هاشم در درون كاخ يزيد 196\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nفخر نمايى يزيد و زدن چوب خيزران بر دندانهاى حسين عليه السّلام 197\r\nمتن خطبهء حضرت زينب عليها السلام 198\r\nگستاخى مرد شامى ، سپس شهادت او 205\r\nاعتراض شديد امام سجّاد عليه السّلام به خطيب ياوه‌گوى يزيد 206\r\nخواب ديدن جانسوز سكينه عليها السلام 207\r\nسخن رأس الجالوت ، بزرگ يهوديان 208\r\nاعتراض سفير روم به يزيد و شهادت او 209\r\nگفتار جانسوز امام سجّاد عليه السّلام به منهال 211\r\nپاسخ شجاعانهء فرزند خردسال امام حسن عليه السّلام به يزيد 212\r\nسه پيشنهاد امام سجّاد عليه السّلام و پاسخ يزيد 213\r\nاهل بيت عليهم السّلام در كربلا 214\r\nنوحهء و نالهء جنّيان 215\r\nبازگشت كاروان به مدينه و پيام بشير 215\r\nاشعار جانسوز بانويى از مدينه و گفتگوى او با بشير 217\r\nازدحام مردم در محضر امام سجّاد عليه السّلام و خطبهء آن حضرت 218\r\nقبول عذر خواهى صوحان بن صعصعه 221\r\nزبان حال خانه‌هاى مدينه ، در سوگ حسين عليه السّلام و عزيزانش 221\r\nدنبالهء زبان حال خانه‌هاى شهيدان كربلا در مدينه 224\r\nاشعار جانسوز ابن قتّه 225\r\nگريهء هميشگى امام سجّاد عليه السّلام در سوگ حسين عليه السّلام و شهيدان 226\r\nسجده و گريهء طولانى امام سجّاد عليه السّلام و راز گريهء او 227\r\nاشعار عميق مؤلّف در سوگ شهيدان 228\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nپيشگفتار مترجم\r\nبِسْمِ اللَّهِ الرَّحْمنِ الرَّحِيمِ\r\n\r\nنام حسين عليه السّلام بر پيشانى ابديّت\r\nهمان گونه كه براى ادامهء زندگى تكرار نفس كشيدن ، ضرورى است ، و اگر متوقّف شود موجب مرگ است .\r\nنام حسين عليه السّلام و ماجراى شهادت او همانند نفس كشيدن ، براى حفظ حيات اسلام ناب ، همواره بايد تكرار شود ، و اگر در اين باره هزاران كتاب نوشته گردد باز اندك است .\r\nحسين عليه السّلام و ماجراى كربلاى او دريايى است كه به اقيانوس ابديّت پيوسته است ، آن گونه كه هرگز خشكى به آن راه ندارد ، بايد امواج حيات ، همواره از اين دريا ، باران رحمت بگيرد ، و آن باران بر صفحهء روح و جان انسانها ببارد ، و در نتيجه مزرعهء دلها با نشاط و خرّم شده و به ثمر نشينند . اگر اين باران متوقّف شود مزرعهء دل مىخشكد ، و همچون بيابانى خشك ، بدون هر گونه تحوّل و رشد و نشاط خواهد شد .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nالبته بايد حسين‌شناسى در كنار اسلام‌شناسى و شرايط ديگر در دلها فراهم شود تا باران درياى وجود حسين عليه السّلام در باغستان دل ، لاله روياند ، و گر نه از شوره‌زار جز خار و خس ، چيز ديگرى نمىرويد .\r\nامام حسين عليه السّلام به جهان آمده تا هميشه بماند و چرخهاى جريان طاغوت‌زدايى را همواره در همه جا به حركت درآورد .\r\nاو با نهضت خونينش آمده تا انوار اسلام ناب پيامبر صلى اللَّه عليه و آله و سلم و على عليه السّلام را در دلها روشن كند ، و روشن نگه دارد . حادثهء غمبار كربلاى او مخصوص سرزمين كربلا و ماه محرم سال 61 هجرى نيست ، بلكه مربوط به همه قرنها ، سالها ، ماهها ، روز و شب‌ها ، ساعتها ، دقيقه‌ها ، بلكه لحظه‌ها است . و در سراسر زمين از عصر آدم عليه السّلام تا آخر دنيا حكومت دارد « 1 » ، چرا كه در بينش اسلام ناب ، « كلّ ارض كربلا ، و كلّ يوم عاشورا ، هر زمينى كربلا و هر روزى عاشورا است » .\r\nاز اين رو امام سجّاد عليه السّلام و امامان ديگر عليهم السّلام همواره خاطرهء عاشورا - حتّى جزئيّات آن را - تجديد مىكردند ، و ابراز احساسات در رابطه با مصائب جانسوز كربلا را ، از عاليترين عبادات و ارزشها مىدانستند .\r\n\r\nگريهء جانسوز آدم عليه السّلام و جبرئيل براى مصائب حسين عليه السّلام\r\nدر آيهء 37 بقره مىخوانيم :\r\n فَتَلَقَّى آدَمُ مِنْ رَبِّهِ كَلِماتٍ فَتابَ عَلَيْهِ  ، آدم عليه السّلام ( هنگام توبه از ترك اولى ) كلماتى را از خداوند دريافت كرد ( و با آنها توبه كرد ) خداوند توبهء او را پذيرفت .\r\n\r\n\r\n","description":"","footnote":"\r\n( 1 ) چرا كه قبل از تولّد امام حسين عليه السّلام سخن از نهضت خونين او در ميان پيامبران وجود داشته است .\r\n","page_name":" 12 ","page_number":12},
  {"content":"\r\n\r\nدر كتاب الدّر الثّمين ، در تفسير اين آيه آمده است آدم عليه السّلام در اين هنگام ساق عرش را ديد كه در آن نام پيامبر صلى اللَّه عليه و آله و سلم و امامان عليهم السّلام نوشته شده بود ، جبرئيل بر او نازل شد و به آدم تلقين كرد تا اين كلمات را بگويد :\r\nيا حميد بحقّ محمّد ، يا عالى بحقّ على ، يا فاطر بحقّ فاطمة يا محسن بحقّ الحسن و الحسين ، و منك الاحسان ،\r\nاى خداى ستوده به حق محمّد ستوده صلى اللَّه عليه و آله و سلم اى خداى ارجمند به حق على عليه السّلام ، اى آفريدگار به حق فاطمه عليها السّلام ، اى احسان‌بخش به حق حسن و حسين عليهما السّلام و از تو است احسان .\r\nآدم عليه السّلام وقتى كه اين كلمات را به زبان آورد ، همين كه نام حسين عليه السّلام به زبانش آمد ، دلش شكست و قطرات اشك از چشمانش سرازير گرديد ، گفت : اى برادرم جبرئيل ! علّت چيست كه با ذكر حسين عليه السّلام قلبم مىشكند و اشكم جارى مىگردد ؟ ! جبرئيل گفت : « اى آدم ! بر اين پسرت حسين عليه السّلام مصيبت جانسوزى وارد مىشود كه همهء مصيبتها در نزد آن كوچك است . » آدم عليه السّلام گفت : برادرم جبرئيل ! آن مصيبت چيست ؟\r\nجبرئيل گفت : حسين عليه السّلام با لب تشنه ، و تنها و غريب و بىيار و ياور كشته مىشود ، اگر او را در آن روز ببينى چنين صدا مىزند :\r\n« وا عطشاه ! وا قلّة ناصراه\r\n! ، اى واى از سوز تشنگى ، اى واى از كمى ياور ! » شدّت تشنگى ، بين او و آسمان را همچون دود مىكند ، هيچ كس جواب او را جز با شمشيرها و وسيلهء كشتن نمىدهد ، سر او را همانند گوسفند امّا از قفا جدا نمايند ، و آنچه از فرش و اسباب خانه را دارد همه را غارت مىكنند ، سرهاى او و يارانش را در شهرها مىگردانند ، در حالى كه زنان اهل بيتش در كنار آن سرها عبور داده\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nمىشوند . . .\r\nدر اين هنگام جبرئيل و آدم عليه السّلام همچون زن پسر مرده‌اى براى مصيبت حسين عليه السّلام گريه كردند . « 1 » پيامبر اكرم صلى اللَّه عليه و آله و سلم در ضمن گفتارى فرمود :\r\nكلّ من بكى منهم على مصاب الحسين اخذنا بيده و ادخلناه الجنّة\r\n، هر كسى از امّت من براى مصائب حسين عليه السّلام گريه كند ، در قيامت دست او را مىگيريم و او را وارد بهشت مىسازيم « 2 » امام سجّاد عليه السّلام به قدرى براى تجديد خاطرهء شهادت امام حسين عليه السّلام كوشا بود ، كه حتّى طبق دستورش در روى نگين انگشترش نوشته شده بود :\r\n« خزى و شقى قاتل الحسين بن على عليه السّلام\r\n، رسوا و بدبخت شد قاتل حسين فرزند على عليه السّلام . » « 3 » بر همين اساس ما بايد همواره ياد و نام حسين عليه السّلام را زنده نگه داريم ، و نهضت عظيم عاشورا و اهداف آن را به خاطر بسپاريم ، و مصائب آن حضرت و شهداى كربلا ، و رنجهاى اسيران خاندان رسالت عليهم السّلام را تجديد كنيم ، و بدانيم كه تكرار آن همچون تكرار آب دادن به درخت است ، كه براى تجديد حيات و رشد آن درخت ، ضرورى است .\r\n\r\nنگاهى كوتاه به زندگى مؤلّف اين كتاب\r\nمؤلّف اين كتاب ، معروف به « سيّد بن طاوس » است ، كه سلسلهء\r\n\r\n\r\n","description":"","footnote":"\r\n( 1 ) بحار ، ج 44 ، ص 245 .\r\n( 2 ) . بحار ، ج 44 ، ص 293 .\r\n( 3 ) . فروع كافى ، ج 6 ، ص 474 .\r\n","page_name":" 14 ","page_number":14},
  {"content":"\r\n\r\nنسبش از ناحيهء پدر به امام حسن مجتبى عليه السّلام و از ناحيهء مادر به امام حسين عليه السّلام منتهى مىشود ، زيرا نسب او به حسن مثنّى عليه السّلام فرزند امام حسن عليه السّلام مىرسد كه همسرش فاطمه ، دختر امام حسين عليه السّلام بود ، از اين رو او را « ذو الحسبين » ( داراى دو حسب ) مىخواندند ، نام او على بود ، و عنوان او را چنين نگاشته‌اند : « السيّد رضى الدّين ابو القاسم ، على بن ( سعد الدّين ) ابى ابراهيم موسى بن جعفر بن محمّد بن احمد بن ابى عبد اللَّه بن محمّد بن احمد بن محّمد بن طاوس . » « 1 » از اين رو كه نام يكى از اجدادش « طاوس » بود ، به سيّد بن طاوس معروف گرديد ، زيرا آن جدّش ، همانند طاوس صورتى زيبا و نمكين داشت ، ولى پاهايش همانند طاوس تناسبى با صورتش نداشت .\r\nاين عالم ربّانى و زاهد صمدانى و محدّث خبير در نيمهء ماه محرّم سال 598 ه . ق در شهر حلّه ( واقع در كشور عراق ) ديده به جهان گشود ، و در سال 664 ه ق صبح روز دوشنبه پنجم ذى قعده در 75 سالگى در بغداد رحلت كرد . « 2 » مرقد مطهّرش در نجف اشرف است .\r\nاو در شهر حلّه نشو و نما كرد ، دروس مقدّماتى را در همان جا خواند ، او اساتيد بسيار داشت ، پدرش سعدالدّين موسى و جدّش ورّام بن ابى فراس نخعى « 3 » نقش اساسى در تربيت او داشتند كه خود مىگويد : « پدر و جدّم ورّام بيشترين نقش را در تربيت من داشتند و معلّم اخلاق و پاكزيستى من بودند . »\r\n\r\n\r\n","description":"","footnote":"\r\n( 1 ) ولى سيّد بن طاوس در مقدمهء اين كتاب ( چنان كه ذكر مىشود ) نام خودش را چنين عنوان كرده است : « گفت : علىّ بن موسى بن جعفر بن محمّد بن طاوس حسينى »\r\n( 2 ) . بعضى وفات او را در سال 668 ذكر نموده‌اند . ( بحار ، ج 1 ، ص 146 ) .\r\n( 3 ) . ورّام صاحب كتاب تنبيه الخواطر ( مجموعهء ورّام ) پدر مادر سيّد بن طاوس بود ، و مادر پدرش ( موسى ) دختر پسر شيخ طوسى بود .\r\n","page_name":" 15 ","page_number":15},
  {"content":"\r\n\r\n\r\nتأليفات سيّد بن طاوس\r\nسيّد بن طاوس - قدّس سرّه - به روايات پيامبر صلى اللَّه عليه و آله و سلم و امامان معصوم عليهم السّلام بسيار اهميّت مىداد ، چرا كه گفتار پيامبر صلى اللَّه عليه و آله و سلم و امامان عليهم السّلام پس از قرآن ، منبع و كانون اصيل شناخت دين مىباشد ، او داراى يك كتابخانهء شخصى عظيمى بود كه از آن به عنوان يكى از كتابخانه‌هاى مهم تاريخى ياد مىشد ، و داراى 1500 كتاب ( مرجع ) بود . « 1 » تأليفات او در شؤون مختلف علوم ، بسيار است كه نام حدود شصت كتاب او در كتب رجال و تراجم ذكر شده است ، كتابهاى معروف او عبارتند از :\r\nالامان من اخطار الاسفار و الزّمان ، فلاح السّائل ، سعد السّعود ، اسرار الصّلاة و انوار الدّعوات ، الاقبال بالاعمال الحسنه ، كشف المحجّة لثمرة المهجه ، مهج الدّعوات « 2 » ، اللّهوف على قتلى الطّفوف ( كتاب حاضر ) « 3 » و . . . « 4 »\r\n\r\nسفرهاى سيّد بن طاوس\r\nعلّامه مجلسى رحمة اللَّه مىنويسد : « سيّد بن طاوس رحمة اللَّه در نيمهء ماه\r\n\r\n\r\n","description":"","footnote":"\r\n( 1 ) . الذّريعه ، ج 8 ، ص 244 و 176 .\r\n( 2 ) . ناگفته نماند : كتاب فرحة الغرى را كه به سيّد بن طاوس نسبت مىدهند ، اشتباه است ، زيرا « فرحة الغرى » تأليف برادرزادهء سيد بن طاوس ، به نام غياث الدّين عبد الكريم بن احمد است كه از علماى بزرگ بوده و او را در هوش و درك يگانهء دوران خوانده‌اند .\r\n( فوائد الرضويّه ، ص 338 ) .\r\n( 3 ) . نام ديگر اين كتاب « الملهوف على قتلى الطّفوف » ( يعنى آه سوزان براى كشته‌شدگان كربلا ) مىباشد ، ولى مشهور همان است كه در بالا ذكر كرديم .\r\n( 4 ) . بحار ، ج 1 ، ص 145 و 146 - الذّريعه ، ج 8 ، ص 177 - فوائد الرّضويّه ، ص 331 - بهجة الآمال ، ج 5 ص 537 .\r\n","page_name":" 16 ","page_number":16},
  {"content":"\r\n\r\nمحرّم سال 589 ه . ق در شهر حلّه چشم به جهان گشود ، چند سال در همان جا بود ، سپس 25 سال در عصر حكومت بنى عبّاس در بغداد سكونت نمود ، و بعد به حلّه بازگشت و از آنجا به نجف اشرف رفت و سه سال در نجف اشرف ، سپس سه سال در كربلا و سه سال در شهر كاظمين زيست ، سپس به سامرّا رفت و پس از سه سال سكونت در آنجا ، به بغداد بازگشت ، قبل از آنكه دولت مغول بر اوضاع مسلّط شود ، مستنصر ( سى و ششمين خليفهء عبّاسى ) هر چه به او اصرار كرد كه نقابت ( و رياست ) طالبيّين و سادات عراق را بر عهده گيرد ، نپذيرفت ، ولى پس از برقرارى حكومت مغول ، با تقاضاى هلاكوخان در سال 661 ه . ق ، به خاطر مصالحى كه تشخيص مىداد ، عهدهءدار نقابت طالبيّين و سادات عراق گرديد ، و اين نقابت ، سه سال و يازده ماه به طول انجاميد . » « 1 »\r\n\r\nسيّد بن طاوس بزرگمرد فضيلت\r\nاين عالم ربّانى به راستى از نظر علم و عمل ، ممتاز بود ، و در سير و سلوك و كمالات معنوى ، در سطح بسيار عالى مىدرخشيد ، علماى بزرگ او را با عاليترين مضامين ستوده‌اند ، علّامهء حلّى ( وفات يافته سال 726 ه . ق كه از شاگردان برجستهء سيّد بن طاوس بود ) گويد :\r\n« سيّد بن طاوس پارساى وارسته ، و عابد پاكروش بود در حدّى كه داراى كرامات بود ، كه بعضى از آنها را براى من نقل كرده‌اند ، و بعضى را پدرم روايت نمود . » « 2 »\r\n\r\n\r\n","description":"","footnote":"\r\n( 1 ) . همان مدرك .\r\n( 2 ) . مستدرك الوسائل ، ج 3 ، ص 467 - بحار ، ج 1 ، ص 144\r\n","page_name":" 17 ","page_number":17},
  {"content":"\r\n\r\nهمچنين در كتاب منهاج الصّلاح در بحث استخاره مىنويسد : « و كان اعبد من رأينا من اهل زمانه ، سيّد بن طاوس ، در ميان آنچه را از علماى عصرش ديده‌ايم ، از همه عابدتر بود . » علّامهء مجلسى رحمة اللَّه مىنويسد : « همه علما و سيره نويسانى كه بعد از او آمده‌اند ، او را به عظمت مقام علمى و تقوايى و صاحب كرامات تمجيد كرده‌اند . » او وقتى كه عهده‌دار نقابت ( و سرپرستى سادات ) شد ، در مجلس جشن ، به پيروى از جدّش حضرت رضا عليه السّلام ( در مورد ولايتعهدى از مأمون ) لباس سبز پوشيد ، پيروانش نيز لباسهاى سياه را از تن خارج نموده و لباس سبز پوشيدند . « 1 » او به قدرى به عبادت و نماز اهميّت مىداد ، كه در يكى از كتابهايش به نام « الامان من اخطار الاسفار » در ذيل حديث\r\n« انّ المؤمن اذا كان للَّه مخلصا اخاف اللَّه منه كلّ شىء\r\n، همانا مؤمن هر گاه كارهايش خالص براى خدا باشد ، خداوند هر چيز را از او مىترساند . » « 2 » مىنويسد : « روزى در خانه‌ام در حلّه نماز مغرب مىخواندم ، مارى آمد و زير سجّاده‌ام رفت و پنهان شد ، نماز را تمام كردم به من آسيبى نرسانيد ، پس از نماز ، آن را كشتم . » « 3 » از كرامات اين بزرگمرد علم و تقوا اينكه : محدّث نورى در كتاب مستدرك پس از ذكر بعضى از كرامات سيّد بن طاوس ، مىنويسد : « از كتاب « كشف المحجّة » ( تأليف سيّد بن طاوس ) فهميده مىشود كه\r\n\r\n\r\n","description":"","footnote":"\r\n( 1 ) . بحار ، ج 1 ، ص 144 و 145 .\r\n( 2 ) . روايتى به اين مضمون از امام صادق ( ع ) نقل شده است . ( بحار ، ج 70 ، ص 248 ) .\r\n( 3 ) . فوائد الرضويّه ، ص 333 .\r\n","page_name":" 18 ","page_number":18},
  {"content":"\r\n\r\nدر ملاقات و تشرّف او به محضر حضرت مهدى عجل اللَّه تعالى فرجه الشريف باز بوده است . » « 1 » محدّث نورى در كتاب جنّة المأوى ، در اين رابطه به ذكر چند كرامت از سيّد بن طاوس رحمة اللَّه پرداخته از جمله مىنويسد :\r\nسيّد بن طاوس رحمة اللَّه در اواخر كتاب « المهجّ الدّعوات » نقل مىكند :\r\nمن در شهر سامرّا در سحر شب چهارشنبه 13 ذى قعده سال 638 ه . ق ( در سرداب ) اين دعا را از حضرت قائم عجل اللَّه تعالى فرجه الشريف شنيدم كه در مورد بقاء و عزّت مؤمنان دعا مىكرد ، و آن دعا ( ظاهرا ) اين است :\r\nالهى بحقّ من ناجاك ، و بحقّ من دعاك في البرّ و البحر ، تفضّل على فقراء المؤمنين و المؤمنات بالغناء ، و الثّروة ، و على مرضى المؤمنين و المؤمنات بالشّفاء و الصّحّة ، و على احياء المؤمنين و المؤمنات باللّطف و الكرامة ، و على اموات المؤمنين و المؤمنات بالمغفرة و الرّحمة ، و على غرباء المؤمنين و المؤمنات بالرّدّ الى اوطانهم سالمين غانمين ، بحقّ محمّد و آله الطّاهرين ،\r\nخداوندا ! به حق كسى كه در خشكى و دريا با تو مناجات مىكند و به درگاهت دعا كند ، به فقيران مؤمن از زن و مرد ، بىنيازى و ثروت كرامت فرما ، به بيماران مؤمن از زن و مرد ، شفا و سلامتى بده ، و به زندگانيشان لطف و كرامت كن و مردگان را مشمول آمرزش و رحمتت قرار بده ، و غريبان از آنها را با سلامتى و دست پر به وطن‌هايشان بازگردان ، به حق محمّد و آل پاكش .\r\nسيّد بن طاوس رحمة اللَّه گويد : گويا امام زمان عجل اللَّه تعالى فرجه الشريف در دعا بر زندگان اين جمله را افزود :\r\n« و احيهم في عزّنا و ملكنا و سلطاننا و دولتنا\r\n، و آنها\r\n\r\n\r\n","description":"","footnote":"\r\n( 1 ) . الكنى و الالقاب ، ج 1 ، ص 339\r\n","page_name":" 19 ","page_number":19},
  {"content":"\r\n\r\nرا در عزّت و شوكت و حكومت و دولت ما زنده بدار » سپس براى شيعيان دعا فرمود . « 1 » نيز سيّد بن طاوس رحمة اللَّه در كتاب « غياث سلطان الورى » مكاشفاتى را كه در حرم حضرت على عليه السّلام برايش رخ داده نقل مىكند ، و نامه و پيامى كه حضرت مهدى عجل اللَّه تعالى فرجه الشريف توسّط مردى وارسته و صالح به نام عبد المحسن ، براى او فرستاده ، ذكر مىنمايد « 2 » .\r\nاز گفتنيها اينكه : سيّد بن طاوس به استخاره به خصوص در امور مهم ، بسيار اهميّت مىداد ، او در كتاب الاستخارات مىنويسد : « مدّتى در جانب غربى بغداد مىزيستم ، بعضى از صاحبان مناصب دولتى تقاضاى ملاقات با من كرده بود ، ترديد داشتم كه با او ملاقات كنم يا نه ؟ بيست و دو روز در آنجا بودم و هر روز استخاره ( ذات الرّقاع ) مىكردم ، و جواب استخاره ، منفى بود ، و من با او ملاقات نكردم » نيز مىنويسد : در ايّام سكونتم در بغداد ، چند روز به حلّه رفتم ، بعضى از خويشانم از من خواستند كه با يكى از مقامات دولتى ملاقات كنم ( با توجّه به اينكه دوائر دولتى ، در دست ولايت فقيه نبود ) يك ماه صبح و عصر استخاره كردم ، و تعداد استخاره‌ها به پنجاه عدد رسيد ، هيچ كدام از آنها خوب نيامد ، و من هم با او ملاقات نكردم ، پس از مدّتى براى من آشكار شد ، كه مصلحت من در ملاقات نكردن با او بوده ، و اگر با او ملاقات مىكردم ، آسيب بزرگى به حيثيّت من وارد مىشد « 3 »\r\n\r\n\r\n","description":"","footnote":"\r\n( 1 ) . جنّة المأوى ، واقع در آخر ج 53 بحار ، ص 303 ، با توجّه به پاورقى .\r\n( 2 ) . شرح اين مطلب در جنّة المأوى ، واقع در آخر ج 53 بحار ، ص 208 تا 213 آمده است .\r\n( 3 ) . بهجة الآمال ، ج 5 ، ص 538\r\n","page_name":" 20 ","page_number":20},
  {"content":"\r\n\r\nاز شنيدنيها اينكه : خليفهء وقت ، به سيّد بن طاوس رحمة اللَّه پيشنهاد كرد كه « مقام قضاوت را بپذير » او در پاسخ گفت : « پنجاه سال است در وجود من بين عقل و هواى نفس ، نزاع و كشمكش است ، و آن دو مرا قاضى قرار داده‌اند ، عقل مىگويد : مىخواهم تو را به بهشت و نعمتهاى هميشگى آن برسانم ، هواى نفس مىگويد اين نقد بگير و دست از آن نسيه بردار ، در اين مدّت گاهى به نفع عقل گاهى به نفع هواى نفس اقدام مىكنم ، من كه در مدّت پنجاه سال هنوز نتوانسته‌ام دعواى عقل و هواى نفس را پايان دهم ، چگونه عهده‌دار قضاوت بين دعواهاى مختلف مردم شوم » او بر همين اساس اين مسئوليّت خطير را نپذيرفت « 1 » از ويژگيهاى معنوى سيّد بن طاوس رحمة اللَّه اينكه : كفن خود را مهيّا كرده و به مكه رفت و آن را لباس احرام خود قرار داد ، در مكّه آن را بر روى كعبه و حجر الاسود پهن كرد ، و آن را در كنار مرقد مطهّر رسول اكرم صلى اللَّه عليه و آله و سلم و ائمّه بقيع عليهما السّلام و امير مؤمنان على عليه السّلام ( در نجف ) و امام حسين عليه السّلام ( در كربلا ) و امام كاظم عليه السّلام و امام جواد عليه السلام ( در كاظمين ) و امام هادى و امام حسن عسكرى عليهما السّلام و ( در سرداب سامرّا ) ، متبرّك نمود ، و آن را وسيلهء شفاعت ايشان و نجات از فزع روز قيامت قرار داد .\r\nچون نگاه به كفن استحباب دارد ، گهگاه آن را باز مىكرد به آن مىنگريست ، قبرش را در نجف اشرف مهيّا نمود ، و مىفرمود : « طبق روايات ، جناب عثمان بن سعيد رحمة اللَّه و پسرش محمّد بن عثمان ( نايب خاص اوّل و دوم امام زمان عجل اللَّه تعالى فرجه الشريف ) قبر خود را در ايّام زندگيشان مهيّا كرده بودند ، من نيز در جوار جدّم امير مؤمنان على عليه السّلام دستور دادم\r\n\r\n\r\n","description":"","footnote":"\r\n( 1 ) . زهر الرّبيع .\r\n","page_name":" 21 ","page_number":21},
  {"content":"\r\n\r\nقبرم را در پايين پاى قبر پدر و مادرم حفر كردند و آماده نمودند ، تا سرم پايين پاى آنها قرار گيرد ، زيرا خداوند نهايت تواضع به پدر و مادر را دستور داده و احسان به آنها را سفارش نموده است . و به پيروى از وصيّت جدّم « ورّام بن ابى فراس » ( صاحب كتاب مجموعهء ورّام ) دستور دادم بر نگين عقيقى ، نام خدا و چهارده معصوم عليهم السلام را بنويسند ، و پس از مرگ در دهانم بگذارند ، تا پاسخ به سؤالات دو فرشتهء نكير و منكر در قبر باشد . » « 1 »\r\n\r\nفرزندان سيّد بن طاوس\r\nاو دو پسر داشت كه نام يكى از آنها محمد ، و ديگرى على همنام خودش بود كه هر دو از علماى برجسته و پارسايان روزگار و خلف صالح پدر و داراى تأليفات مهم به شمار مىآمدند . كتاب « زوائد الفوائد » از تأليفات على بن رضى الدين طاوس است . « 2 » او داراى چهار دختر بود كه نام دو دخترش را ذكر كرده‌اند كه عبارتند از : شرف الاشراف و فاطمه .\r\nاو از دخترانش تجليل كرده و به آنها افتخار نموده از اين رو كه شرف الاشراف در دوازده سالگى همهء قرآن را حفظ كرد ، و فاطمه در كمتر از نه سالگى حافظ همهء قرآن شده بود ، سيّد بن طاوس ، دو نسخهء قرآن داشت كه وصيّت كرد ، يكى از آنها را به يكى از دخترانش ، و ديگرى را به دختر ديگرش بدهند . « 3 »\r\n\r\n\r\n","description":"","footnote":"\r\n( 1 ) . اقتباس از فوائد الرضويّه ، ص 337 .\r\n( 2 ) . بحار ، ج 1 ، ص 146 - الذّريعه ، ج 8 ، ص 179 .\r\n( 3 ) . مقدمهء كتاب الملهوف ، به تحقيق شيخ فارس تبريزيان ، چاپ اسوه ، ص 49 .\r\n","page_name":" 22 ","page_number":22},
  {"content":"\r\n\r\n\r\nكتاب حاضر\r\nعلّامه شيخ آقا بزرگ تهرانى در كتاب الذّريعه مىنويسد : « كتاب اللّهوف على قتلى الطّفوف » تأليف سيّد ، جمال السّالكين ، رضى الدّين على بن موسى بن طاوس حلّى وفات يافته سال 664 ه . ق است ، كه در سه بخش زير تنظيم شده است :\r\n1 - حوادث پيشينهء ماجراى كربلا 2 - سيماى جنگ در كربلا 3 - حوادث بعد از عاشورا ، اين كتاب به طور مكرّر چاپ شده است » « 1 » از نظر محدّثان و كتاب‌شناسان ، قطعى است كه اين كتاب از تأليفات سيّد بن طاوس رحمة اللَّه مىباشد .\r\nمتن اين كتاب بيش از ده بار در تهران ، نجف اشرف ، صيدا ، بيروت ، تبريز و قم چاپ گرديده است ، و چندين بار به فارسى ترجمه شده است ، در نسخه‌هاى متن اين كتاب در موارد اندكى ، اختلافاتى وجود دارد ، و يا در بعضى ، حديثى آمده كه در بعض ديگر نيست . « 2 » به هر حال اين كتاب مجموعه‌اى مورد اعتماد از مقتل و ذكر مصائب امام حسين عليه السّلام و شهدا و اسراى كربلا عليهم السّلام است كه بسيار فشرده تأليف شده است ، و مؤلّف آن از علماى برجسته و صاحب كرامات از قرن هفتم بوده ، و مراجع تقليد و علماى بزرگ ، آن را در ذكر مصائب امام حسين عليه السّلام و شهداى كربلا ، از قديم و نديم محور قرار داده‌اند ، چرا كه از اهمّيت بالايى برخوردار است .\r\nاين جانب بعضى از علماى بزرگ ، از جمله مرجع بزرگ مرحوم\r\n\r\n\r\n","description":"","footnote":"\r\n( 1 ) . الذّريعه ، ج 18 ، ص 389 .\r\n( 2 ) . ما براى ترجمه ، متنى را برگزيديم كه اخيرا توسّط انتشارات اسوه منتشر شده كه شرح آن در پاورقى بعد آمده است .\r\n","page_name":" 23 ","page_number":23},
  {"content":"\r\n\r\nآيت اللَّه العظمى سيد محمد رضا گلپايگانى قدس سره را در ماه رمضان در مسجد بازار قم ديدم ، كه پس از وعظ و اندرز ، ذكر مصيبت را از روى اين كتاب ، جمله به جمله مىخواند و براى مردم ترجمه مىكرد ، و زار زار مىگريست ، و مستمعين نيز با صداى بلند گريه مىكردند « 1 » .\r\n\r\nسفارش مقام معظّم رهبرى پيرامون ذكر مصيبت از كتاب لهوف\r\nمقام معظّم رهبرى حضرت آيت اللَّه العظمى خامنه‌اى ( مدّ ظلّه العالى ) در فرازى از يكى از خطبه‌هاى نماز جمعه تهران در مورد ياد مصائب امام حسين عليه السّلام ، و روضه‌خوانى از متن كتاب لهوف ، چنين فرمودند :\r\n« . . . حادثهء كربلا هنوز تك و بىهمتاست و نظيرى ندارد ، همانطور كه امام حسن عليه السّلام خطاب به امام حسين عليه السّلام فرمود :\r\nلا يوم كيومك يا ابا عبد اللَّه ، يا حسين ! هيچ روزى ( در شدّت و سختى ) مثل روز عاشوراى تو نيست . « 2 » خوب امروز هم روز عاشورا است ، بنده مايل هستم كه چند كلمه‌اى ذكر مصيبت كنم ، همه جاى كربلا ذكر مصيبت است . همهء حوادث عاشورا گريه‌آور و دردناك است ، هر بخش را شما بگيريد از ساعتى كه وارد كربلا شدند ، صحبت امام حسين عليه السّلام ، حرف او ، خطبهء\r\n\r\n\r\n","description":"","footnote":"\r\n( 1 ) . در ترجمه اين كتاب از كتاب « الملهوف على قتلى الطّفوف » كه اخيرا با اسلوب زيبا ، با تحقيق دانشمند محقق الشيخ فارس تبريزيان ( الحسّون ) توسّط انتشارات اسوه ، وابسته به سازمان اوقاف و امور خيريّه ، چاپ و منتشر شده ، استفاده وافر كرده‌ايم ، و متن عربى همين كتاب را محور قرار داده‌ايم ، كه در بعضى از موارد نسبت به متن‌هاى ديگر ، اضافاتى دارد ، و با توجه به نظارت بر همهء نسخه‌هاى كتاب ، تنظيم شده است .\r\n( 2 ) . امالى شيخ صدوق ، مجلس 30 - مقتل الحسين ( ع ) مقرّم ، ص 240 .\r\n","page_name":" 24 ","page_number":24},
  {"content":"\r\n\r\nاو ، شعر خواندن او ، خبر مرگ خواندن او ، صحبت كردن با خواهر ، برادرها و عزيزان همهء اينها مصيبت است ، تا برسد به شب عاشورا و روز عاشورا و ظهر و عصر عاشورا ، يك گوشه‌اى از آنها را من عرض مىكنم :\r\nاين روزها روزهاى گريه و روضه است ، و ما هم همه جا مىشنويم ، بنده هم براى اينكه در اين ميهمانى عظيم حسينى مختصرى خودم را وارد كرده باشم اين چند كلمه را عرض مىكنم ، فكر كردم كه چون اين ملت ما خيلى جوان در راه خدا داده است ، شايد در اين جمعيت هزاران نفر هستند كه جوانهايشان را از دست داده‌اند ، فكر كردم از جوانهاى امام حسين عليه السّلام چند كلمه‌اى عرض كنم . خوب ما به همه مىگوييم كه « متنى » روضه بخوانيد ، بنده مىخواهم متن كتاب « لهوف ابن طاوس » را برايتان بخوانم تا ببينيم روضهء سنّتى چگونه است .\r\nبعضى مىگويند نمىشود همان چيزى را كه در كتاب نوشته است ، بخوانيم ، بايد بسازيم ، خوب حالا گاهى آن هم اشكالى ندارد ، امّا ما حالا از روى كتاب چند كلمه‌اى مىخوانيم اين كتاب « لهوف ابن طاوس » است ، على بن طاوس از علماى بزرگ شيعه در قرن هفتم ، ششصد و خردهء هجرى ، كه از خانوادهء علم هستند . خانوادهء دين هستند و همهء آنها خوب هستند ، به خصوص اين دو برادر على بن موسى بن جعفر بن طاوس و احمد بن موسى بن جعفر « 1 » اين دو برادر از علماى بزرگ ، مؤلّفين بزرگ هستند اين كتاب « لهوف » تأليف سيد على بن موسى بن جعفر بن طاوس رحمة اللَّه است كه در تعبيرات\r\n\r\n\r\n","description":"","footnote":"\r\n( 1 ) . صاحب تأليفات بسيار ، عالم ربّانى عصر خود بود ، و در سال 673 ه . ق وفات كرده و مرقدش در حلّه است . ( الكنى و الالقاب ، ج 1 ، ص 340 ) .\r\n","page_name":" 25 ","page_number":25},
  {"content":"\r\n\r\nمنبريهاى ما عين عبارت اين كتاب مثل روايت خوانده مىشود . . . » « 1 » « . . . من امروز مىخواهم از روى مقتل « ابن طاوس » - كه كتاب لهوف است - يك چند جمله ذكر مصيبت كنم و چند صحنه از اين صحنه‌هاى عظيم را براى شما عزيزان بخوانم . البته اين مقتل ، مقتل بسيار معتبرى است . اين سيد بن طاوس - كه على بن طاوس باشد - فقيه ، عارف ، بزرگ ، صدوق ، موثق ، مورد احترام همه و استاد فقهاى بسيار بزرگى است ، خودش اديب و شاعر و شخصيت خيلى برجسته‌يى است . ايشان اولين مقتل بسيار معتبر و موجز را نوشتند .\r\nالبته قبل از ايشان مقاتل زيادى است . استادشان - ابن نما - مقتل دارد ، شيخ طوسى مقتل دارد ، ديگران هم دارند ، مقتلهاى زيادى قبل از ايشان نوشته شده ، اما وقتى « لهوف » آمد ، تقريبا همه آن مقاتل ، تحت الشعاع قرار گرفت . اين مقتل بسيار خوبى است ، چون عبارات ، بسيار خوب و دقيق و خلاصه انتخاب شده است » . « 2 » از توفيقات و لطف خاصّ خداوند بر نويسنده اينكه : توفيق ترجمهء اين كتاب را به اين ناچيز عنايت فرمود ، تا با قلم روان فارسى ، در اختيار فارسى زبانان قرار دهم ، تا متن مورد اطمينانى از ذكر مصائب\r\n\r\n\r\n","description":"","footnote":"\r\n( 1 ) . سپس مقام معظم رهبرى ( دام ظلّه ) فرازى از كتاب لهوف را ترجمه كرده ، و به عنوان روضه خواندند . ( فرازى از خطبه‌هاى نماز جمعه مقام معظّم رهبرى ، در روز جمعه تاريخ 19 / 3 / 74 در دانشگاه تهران - به نقل از روزنامه جمهورى اسلامى ، تاريخ 20 / 3 / 1374 شمسى ، ص 15 ) .\r\n( 2 ) . زمانى كه اين كتاب مراحل پايانى چاپ را طى مىكرد ، مقام معظم رهبرى در خطبهء اول نماز جمعهء مورخ 18 / 2 / 77 مجددا از اهميت و اعتبار كتاب « لهوف » سخن به ميان آوردند ، لذا با توجه به اهميت سخنان معظم له اين فراز عينا به كتاب اضافه شد .\r\n[ ناشر 
  ]\r\n","page_name":" 26 ","page_number":26},
  {"content":"\r\n\r\nكربلا و پس از آن ، در دسترسشان باشد .\r\nدر ترجمه سعى شد كه عين بعضى از عبارات مقتل ، ذكر گردد ، و در بعضى از موارد توضيحات و اشعار جانسوزى در پاورقى با در متن ميان پرانتز يا در ميان كروشه [ 
  ] آورده شد ، و به بعضى از مطالب از كتب ديگر اشاره گرديد ، تا براى اداى مقصود ، سودمندتر باشد .\r\nخدا را به عظمت امام حسين عليه السّلام سوگند مىدهم ، مقام مؤلّف را متعالى فرمايد ، و ما را از پيروان راستين و رهروان شيفته خاندان رسالت قرار داده و مشمول شفاعتشان كند ، و نام ما را در دفتر سوگواران مخلص امام حسين عليه السّلام ثبت فرمايد .\r\nآمين يا ربّ العالمين محمّد محمّدى اشتهاردى قم - زمستان 1376 شمسى ، ذى قعده 1418 قمرى\r\n\r\n","description":"","footnote":"","page_name":" 27 ","page_number":27},
  {"content":"\r\n . \r\n","description":"","footnote":"","page_name":" 28 ","page_number":28},
  {"content":"\r\n\r\n بِسْمِ اللَّهِ الرَّحْمنِ الرَّحِيمِ \r\n\r\nمقدّمهء مؤلّف\r\nحمد و سپاس از آن خداوندى است كه نورهاى عظمت از افق انديشه‌هاى بندگانش درخشان است ، و مقصود و هدفش از زبان گوياى قرآنى و سنّت آشكار مىباشد . . . « 1 »\r\n\r\nتوفيقات سرشار الهى به شايستگان\r\nاينكه خداوند دوستانش را از دلبستگى به دنيا آزاد ساخت ، و ارواح پاك آنها را در فضاى ملكوت شاديهاى معنوى به پرواز درآورد ، بىجهت و از روى اجبار نبود ، بلكه آنان را به خاطر كمالات انسانى و اعمال نيك ، شايستهء الطاف مخصوص خود ديد ، آنان بر اثر گرويدن به جهان ابديّت ، داراى شوق و شورى وصف ناپذير به ذات بىهمتا ،\r\n\r\n\r\n","description":"","footnote":"\r\n( 1 ) . مقدمهء كتاب به طور خلاصه و فشرده ترجمهء آزاد شده است .\r\n","page_name":" 29 ","page_number":29},
  {"content":"\r\n\r\nو در عين حال خوفى مخصوص از عظمت كبريايى خداوند هستند ، از اين رو همواره با اشتياق كامل به انجام فرمان خدا به سر مىبرند و گوش جانشان آمادهء شنيدن و دريافت اسرار الهى است ، به همين جهت خداوند به اندازهء ايمانشان ، آنها را از لذّت ذكرش بهره‌مند ساخت ، و از خوان كرمش آنچه را كه سزاوار و شايستهء پاكان و نيكوكاران است ، به آنها عطا كرد ، شايستگى آنان از اين رو بود كه در دل آنها جز خدا نمىگنجيد ، و هيچ چيز نمىتوانست آنها را از سراى وصال و عشق به خدا جدا سازد ، آنان كه از هر گونه امورى كه جداكنندهء بين خود و خدا است بريدند ، و در پرتو انس با كمال حق غرق در لذّت هستند ، و به زيورهاى شكوه و جلال حقّ آراسته مىباشند .\r\nآنان كه وقتى دنيا را مانع راه كمال ديدند ، و ماندگارى در دنيا را موجب محروميّت از فيوضات الهى يافتند ، بىدرنگ جامهء دنيا را از تن خارج نموده و حلقهء در وصال حق را كوبيدند ، و در اين راستا سر از پا نشناخته ، سخاوتمندانه و قهرمانانه و با شور و شوق سپر شمشيرها و نيزه‌ها شدند ، چون خداوند آنها را چنين يافت ، آن گونه مقام ارجمند را به آنان ارزانى داشت .\r\n آئينه شو جمال پرى طلعتان طلب * جاروب كن تو خانه سپس ميهمان طلب \r\n\r\nنعمت شايستگى حسينيان براى ايثار\r\nجانبازان كربلا در راستاى وصال به حق به اين مقام ارجمند رسيده بودند از اين رو براى جان دادن و ايثار از همديگر پيشى مىگرفتند ، و جانهايشان را در معرض خطر نيزه‌ها و شمشيرها قرار داده ، و با لذّت\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nو سرور به استقبال مرگ مىشتافتند ، كه به راستى عالم بزرگ سيد مرتضى علم الهدى ( وفات يافتهء 436 ه . ق ) خطاب به اين نيكمردان ايثارگر چه عالى سروده آنجا كه گويد :\r\n لهم جسوم على الرّمضاء مهملة * و انفس في جوار اللَّه يقربها\r\nكان قاصدها بالضّر نافعها * و انّ قاتلها بالسّيف محييها \r\n« جسم‌هايشان بر روى خاك گرم كربلا افتاده ، ولى ارواحشان در جوار قرب خداوند آرميده است .\r\nگويى دشمنانى كه زيان آنها را مىخواستند ، به نفع آنها اقدام كردند ، و قاتلان شمشير بدستشان ، موجب زندگى ابدى آنها شدند . » اگر پيروى از دستورهاى قرآن و سنّت نبود كه به خاطر مصيبت جانگداز فقدان نشانه‌هاى هدايت ، و به وجود آمدن پايه‌هاى گمراهى ، سزاوار است لباس مصيبت پوشيد و شعار مصيبت‌زدگى سرداد ، و آه و افسوس به خاطر از دست رفتن عزيزان كربلا نمود ، لازم بود به خاطر اين نعمت عظيمى كه نصيب اين رادمردان الهى شده ، لباس خوشحالى بپوشيم و مباركباد بگوييم ، ولى نظر به اينكه سوگوارى براى مصيبت اين عزيزان ، موجب رضاى حاكم روز معاد ، و وصول به اهداف بندگان شايستهء الهى است ، ما لباس سوگ پوشيديم و با اشك ريختن مأنوس شديم .\r\n\r\nاى اشكها بريزيد\r\nاز اين رو خطاب به ديدگانمان گفتيم ، همواره بگرييد ، و خطاب به دلها گفتيم : همانند زنان پسر مرده بناليد ، چرا كه دشمنان ريختن خون امانتهاى پيغمبر مهربان اسلام صلى اللَّه عليه و آله و سلم را در روز عاشورا مباح دانستند ، و آن همه سفارشهاى پيامبر اكرم صلى اللَّه عليه و آله و سلم در مورد فرزندان و اهل بيتش در\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nدست دشمنان از امّتش ناديده گرفته شد ، خدايا پناه بر تو از اين حوادث ناگوارى كه دلها را جريحه‌دار ساخت ، و جگرها را سوزانيد ، و اعمال قلوب را از شدّت غم ، به فرياد در آورده ، پناه بر تو از اين حوادث جانسوز بزرگى كه هر حادثهء تلخى در برابر آن كوچك است ، و موجب پريشانى كانون تقوا است ، پناه بر تو از سوز مصيبت آن تيرهايى كه خون رسالت را ريخت ، و دستهايى كه براى به اسيرى بردن خاندان جلالت از آستين بيرون آمد ، سوزى كه بزرگان را سر بر زانوى غم نموده ، و جانهاى برترين خاندان را از پيكرشان جدا ساخت ، و سرزنشى كه شيرمردان را دگرگون كرد ، فاجعهء جانسوزى كه جبرئيل را نيز غمگين و گريان نمود ، حادثهء تلخى كه در پيشگاه خدا ، بسيار عظيم بود .\r\nچرا چنين نباشد با اينكه پارهء تن پيامبر صلى اللَّه عليه و آله و سلم برهنه بر روى ريگها افتاده ، و خون شريفش با شمشير گمراهان به زمين ريخته شد ، و چهره‌هاى دخترانش در معرض تماشاى ساربانان و سرزنشگران قرار گرفته ، و لباسهايشان در منظر گويا و خاموش به تاراج رفته ، و آن پيكرهاى بزرگ پاك ، برهنه روى زمين ، خاك‌آلود گشته است ؟\r\n مصائب بدّدت شمل النّبىّ ففي * قلب الهدى اسهم يطفن بالتّلف\r\nو ناعيات اذا ما مل ذو وله * سرت عليه بنار الحزن و الأسف \r\n« مصيبت‌هايى كه جمع حلقهء پيامبر صلى اللَّه عليه و آله و سلم را پراكنده و پريشان ساخت ، و تيرهاى جانكاه آن ، قلب هدايت را مورد هدف قرار داد .\r\nبانوان حرم بر اثر شدّت اندوه و فرياد از هوش رفتند ، و آتش حزن و غم خرمن زندگيشان را سوزانيد » .\r\nاى كاش حضرت فاطمه عليهما السّلام و پدرش به دختران و پسران خود\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nمىنگريستند كه بعضى مجروح و برهنه بر زمين افتاده و بعضى را سر بريده‌اند ، در حالى كه دختران خاندان نبوّت گريبانشان را چاك زده و دست به گريبان فاجعهء جگر سوز رحلت عزيزانشان شده‌اند ، با موهاى پريشان از پشت پرده‌ها خارج شده و خود را در برابر فقدان بزرگانشان مىنگرند ، و فرياد شيون و ناله سر داده‌اند ، چرا كه حاميان و سرپرستارانشان را از دست داده‌اند .\r\nاى انسانهاى تيزنگر و هوشمند و حق‌بين ، سوگ جانسوز مصيبت اين خاندان را به ياد آوريد ، و شما را به خدا براى غريبى و تنهايى آنها و بسيارى دشمنانشان ناله كنيد ، و با ابراز احساسات و ريختن اشك ماتم ، با آنها همدردى و همنوايى كنيد و به خاك كوچ غمبار آنها خاك غم بر سر بريزيد ، چرا كه ارواح پاك آنها امانتهاى آفريدگار مخلوقات ، و ميوه‌هاى دل رسول خدا ، و نورهاى چشم حضرت زهرا عليهما السّلام بودند ، همان رسولى كه دندانهاى آنها را با دهان مباركش مىمكيد ، و پدر و مادر آنها را از همهء افراد امّت برتر مىدانست .\r\n ان كنت في شكّ فسل عن حالهم * سنن الرّسول و محكم التّنزيل\r\nفهناك اعدل شاهد لذوى الحجى * و بيان فضلهم على التّفصيل\r\nو وصيّة سبقت لاحمد فيهم * جاءت اليه على يدى جبرئيل \r\n« اگر در بارهء ارجمندى مقام آنها شك دارى ، حال آنها را از سنّت رسول خدا و قرآن بپرس ، قرآن و سنّت عادلترين شاهد براى خردمندان است ، كه شرح فضيلت آنها را به طور مشروح بيان كرده‌اند .\r\nرسول خدا صلى اللَّه عليه و آله و سلم به دستور خداوند كه به وسيلهء جبرئيل ابلاغ شد ، سفارش آنها را از پيش كرده بود . »\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nناسپاسى و گستاخى به پيشگاه رسول خدا صلى اللَّه عليه و آله و سلم\r\nبه راستى آن حق ناشناسان فرومايه چگونه روا داشتند كه به همين زودى در برابر نيكىهاى پدر حسين عليه السّلام ( رسول خدا صلى اللَّه عليه و آله و سلم ) آن گونه ناسپاسى و حق‌كشى كنند ، و با شكنجه‌اى كه به ميوهء دل آن حضرت دادند ، زندگى آن بزرگواران را تلخ نمايند ، و قدر او را با ريختن خون فرزندانش ناچيز بشمرند ، پس در برابر آن همه سفارشى كه آن حضرت در مورد فرزندانش نمود ، آنها هنگام ملاقات با رسول خدا صلى اللَّه عليه و آله و سلم و در برابر سؤال و بازخواست او ، چه جواب مىدهند ؟ به راستى كه آن ظالمان بنايى را كه رسول خدا صلى اللَّه عليه و آله و سلم ساخته بود ، ويران كردند ، و فرياد مصيبت اسلام ، بلند شد .\r\nپناه به خدا از دلى كه با ياد اين حوادث جانكاه ، نشكافت ، شگفتا از غفلت مردم ! ، مسلمانان و مؤمنان با چه عذرى ، به انواع عزادارى و تشكيل مجالس سوگوارى اقدام نمىكنند ؟ ! آيا نمىدانند كه در مورد كشتهء منسوب به رسول خدا صلى اللَّه عليه و آله و سلم هنوز انتقام گرفته نشده ، با اينكه دلش از بار غم ، سخت آزرده شده و پيكر عزيزش در صحراى كربلا افتاده ، و فرشتگان به رسول خدا براى اين مصيبت بزرگ تسليت گويند ، و پيامبران شريك آن حضرت در اين غمها و مصائب هستند .\r\n\r\nپاداش عظيم سوگوارى و گريه براى عزاى امام حسين عليه السّلام\r\nاى كسانى كه به خاتم پيامبران حضرت محمّد صلى اللَّه عليه و آله و سلم وفادار هستيد ، چرا در گريه كردن براى مصائب حسين عليه السّلام و عزيزانش ، با رسول خدا صلى اللَّه عليه و آله و سلم همدردى و همنوايى نمىكنيد ، اى دوست فرزند زهرا عليها السّلام تو را به خدا براى آنان كه پيكر به خون تپيده‌شان بر روى خاك كربلا\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nافتاده ، با زهرا عليهما السّلام همناله باش ، واى بر تو ! سيل اشك را از چشمانت سرازير نما ، و براى كشته شدن آن حكمفرمايان اسلام گريه كن ، تا شايد به پاداش آنان كه با اين مصيبت ، همنوا شدند برسى ، و به سعادت ابدى روز قيامت نايل شوى . براى پى بردن به عظمت پاداش گريه‌كنندگان براى عزاى شهيدان كربلا ، نظر شما را به روايات زير جلب مىكنم : 1 - امام باقر عليه السّلام فرمود : امام سجاد عليه السّلام همواره مىفرمود :\r\nايّما مؤمن ذرفت عيناه لقتل الحسين ، حتّى تسيل على خدّه ، بوّاه اللَّه بها في الجنّة غرفا يسكنها احقابا ، و ايّما مؤمن ذرفت عيناه حتّى تسيل على خدّه فيما مسّنا من الاذى من عدوّنا في الدّنيا ، بوّأه اللَّه منزل صدق ، و ايّما مؤمن مسّه اذى فينا ، صرف اللَّه عن وجهه الاذى ، و آمنه من سخط النّار يوم القيامة\r\n، هر مؤمنى كه از چشمانش به خاطر مصيبت قتل حسين عليه السّلام اشك جارى شود تا به گونه‌اش برسد ، خداوند او را در غرفه‌هايى از بهشت به مدّت بسيار طولانى سكونت دهد ، و هر مؤمنى كه به خاطر مصائبى كه از ناحيهء دشمن در دنيا به ما رسيده ، بگريد و اشكش در صورتش جارى شود ، خداوند او را در خانهء صدقش ساكن نمايد ، و هر مؤمنى كه در راه ما آزار ببيند ، خداوند آن آزار را از او برهاند ، و آبرويش را نگه دارد ، و او را در قيامت از عذاب آتش ، ايمن گرداند .\r\n2 - امام صادق عليه السّلام فرمود :\r\nمن ذكرنا عنده ففاضت عيناه و لو مثل جناح الذّباب غفر اللَّه له ذنوبه و لو كان مثل زبد البحر\r\n، كسى كه در حضورش ياد مصيبت ما بشود ، و از چشمش گر چه به اندازهء بال مگس اشك جمع شود ، خداوند گناهانش را هر چند مانند كف دريا باشد ، بيامرزد .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n3 - و نيز از آل رسول عليه السلام نقل شده كه فرمودند :\r\nمن بكى او ابكى فينا مائة فله الجنّة ، و من بكى او ابكى خمسين فله الجنة ، و من بكى او ابكى ثلاثين فله الجنّة ، و من بكى او ابكى عشرين فله الجنّة ، و من بكى او ابكى عشرة فله الجنّة ، و من بكى او ابكى واحدا فله الجنّة ، و من تباكى فله الجنة\r\n، كسى كه در مورد مصائب ما بگريد يا صد نفر را بگرياند ، براى او بهشت است ، و كسى كه بگريد يا پنجاه نفر را بگرياند براى او بهشت است ، و كسى كه بگريد يا سى نفر را بگرياند براى او بهشت است ، كسى كه بگريد يا بيست نفر را بگرياند ، براى او بهشت است ، كسى كه بگريد يا يك نفر را بگرياند براى او بهشت است و كسى كه خود را به صورت گريان درآورد براى او بهشت است .\r\n\r\nهدف از نگارش اين كتاب\r\nعلى بن موسى بن جعفر بن محمّد بن طاوس مؤلّف اين كتاب گويد :\r\nانگيزه و هدف از نگارش اين كتاب اين است كه من هنگامى كه تأليف كتاب « مصباح الزّائر و جناح المسافر » را به پايان رساندم ، و آن را محتوى بهترين فرازهاى زيارت و اعمال برگزيده كه بايد هنگام زيارت انجام داد ديدم ، كه همراه داشتن آن ، زائر را از كتابهاى كوچك و بزرگ ديگر بىنياز مىسازد ، دوست داشتم كه زائر داراى كتابى كه شامل ذكر مصائب امام حسين عليه السّلام هنگام زيارت امام حسين عليه السّلام در كربلا باشد ، و او را از كتابهاى ديگر بىنياز سازد ، اين كتاب را تأليف كردم تا همراه مصباح الزّائر قرار دهد ، با توجّه به كمى وقت زائران با كمال فشردگى ، مطلب را نوشتم ، و از ذكر مطالب طولانى خوددارى نمودم ، و همين كتاب براى بازكردن درهاى اندوه به روى خواننده كافى است\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nو موجب رستگارى مؤمنان خواهد شد ، كه ما در همين واژه‌هاى مختصر ، مطالب ارزشمندى را گنجانده‌ايم ، اين كتاب را با استعانت از خداى مهربان به نام « الملهوف على قتلى الطّفوف » ( آه سوزان بر شهيدان كناره‌هاى فرات ) ناميدم ، و آن را در سه بخش زير تنظيم نمودم .\r\nبخش اوّل : حوادث قبل از روز عاشورا بخش دوّم : حوادث روز عاشورا بخش سوّم : حوادث بعد از عاشورا « مؤلّف »\r\n\r\n","description":"","footnote":"","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n\r\n\r\nبخش اوّل : حوادث قبل از ماجراى عاشورا\r\n\r\nولادت امام حسين عليه السّلام و مراسم ولادت او\r\nامام حسين عليه السّلام در شب پنجم ماه شعبان سال چهارم هجرت و به قولى در روز سوم شعبان سال سوم هجرت چشم به جهان گشود ، و به قول ديگر آن حضرت در اواخر ماه ربيع الاوّل سال سوم متولّد شد ، و اقوال ديگرى نيز گفته شده است . « 1 »\r\n\r\nتعبير خواب امّ الفضل\r\nامّ الفضل « 2 » همسر عبّاس عموى پيامبر صلى اللَّه عليه و آله و سلم « 3 » گويد : قبل از ولادت\r\n\r\n\r\n","description":"","footnote":"\r\n( 1 ) . در نسخهء ديگر لهوف آمده : پس از ولادت امام حسين ( ع ) جبرئيل با هزار فرشته به حضور پيامبر ( ص ) آمدند و تبريك گفتند ، فاطمه ( س ) نوزاد را نزد پيامبر ( ص ) آورد ، پيامبر ( ص ) خرسند شد و نام او را حسين ( ع ) گذاشت .\r\n( 2 ) . لبابه دختر حارث هلالى ، مشهور به امّ الفضل همسر عبّاس عموى پيامبر ( ص ) بود ، از عبّاس داراى هفت فرزند شد ، او در مكّه بعد از خديجه ( س ) مسلمان شد ، پيامبر ( ص ) به خانهء او رفت و آمد داشت و هنگام قيلوله ( قبل از ظهر ) در خانهء او مىخوابيد ، اين بانوى ارجمند در سال 30 هجرى از دنيا رفت .\r\n( 3 ) . عبّاس از بزرگان قريش ، و صاحب منصب سقايت حاجّ بود ، قبل از هجرت ، مسلمان شد ، در مكّه اسلام خود را از روى تقيّه مخفى مىداشت . سرانجام در سال 32 هجرى در مدينه از دنيا رفت .\r\n","page_name":" 39 ","page_number":39},
  {"content":"\r\n\r\nامام حسين عليه السّلام در عالم خواب ديدم پاره‌اى از گوشت بدن پيامبر صلى اللَّه عليه و آله و سلم از بدن او جدا گرديد و بر روى دامن من نهاده شد ، به حضور رسول خدا صلى اللَّه عليه و آله و سلم رفتم و خوابم را گفتم و تعبير آن را خواستم ، فرمود : « اى امّ الفضل خواب نيكى ديدى اگر از خوابهاى راست باشد به زودى از فاطمه عليهما السّلام پسرى متولّد مىشود ، آن را به تو مىدهم تا شيرش بدهى . » امّ الفضل مىگويد همان گونه كه پيامبر صلى اللَّه عليه و آله و سلم تعبير كرده بود ، همانطور شد كه رسول خدا صلى اللَّه عليه و آله و سلم پس از تولّد حسين عليه السّلام ، او را به من داد ، و در آغوش گرفتم .\r\n\r\nگريهء شديد پيامبر صلى اللَّه عليه و آله و سلم\r\nامّ الفضل مىگويد : روزى به محضر رسول خدا صلى اللَّه عليه و آله و سلم آمدم ، حسين عليه السّلام در آغوشم بود ، او را بر دامن رسول خدا صلى اللَّه عليه و آله و سلم نهادم ، در اين ميان كه پيامبر صلى اللَّه عليه و آله و سلم او را مىبوسيد ، او ادرار كرد ، قطره‌اى از ادرارش به لباس رسول خدا صلى اللَّه عليه و آله و سلم رسيد ، من ( از روى ناراحتى ) حسين عليه السّلام را وشگون گرفتم گريه كرد ، رسول خدا صلى اللَّه عليه و آله و سلم در حال خشم به من فرمود :\r\nمهلا يا امّ الفضل ! فهذا ثوبى يغسل ، و قد اوجعت ابنى\r\n، اى امّ الفضل ! آرام باش ، اين لباس من قابل شستشو است ، تو پسرم را\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nآزردى ! برخاستم و رفتم آب آوردم تا لباس پيامبر صلى اللَّه عليه و آله و سلم را بشويم ، وقتى به محضرش رسيدم ديدم گريه مىكند ، گفتم : « اى رسول خدا ! چرا گريه مىكنى ؟ » فرمود : « جبرئيل نزد من آمد و به من خبر داد كه امّتم اين پسرم را مىكشند ، خداوند شفاعت مرا در روز قيامت به آنها نايل نكند . »\r\n\r\nدوازده فرشتهء گوناگون در محضر رسول خدا صلى اللَّه عليه و آله و سلم\r\nراويان حديث روايت كنند : پس از گذشتن يك سال تمام از تولّد امام حسين عليه السّلام ناگاه دوازده فرشته به محضر رسول خدا صلى اللَّه عليه و آله و سلم آمدند ، آنها چهره‌هاى گوناگون داشتند ، يكى به صورت شير بود ، ديگرى به صورت گاو ، سومى به صورت اژدها و چهارمى به صورت انسان ، و هشت فرشتهء ديگر به صورتهاى گوناگون با چهره‌هاى قرمز و چشمهاى گريان ، پر و بالشان را گشوده بودند و مىگفتند : « اى محمّد ! به زودى به پسرت حسين عليه السّلام فرزند فاطمه عليهما السّلام همان نازل مىشود كه از ناحيهء قابيل به هابيل وارد شد ، و و پاداشى كه به هابيل داده شد ، به حسين عليه السّلام نيز داده مىشود ، و عذابى كه خداوند به قابيل رسانيد ، به قاتلان امام حسين عليه السّلام نيز مىرساند . »\r\n\r\nتسليت فرشتگان مقرّب\r\nهنگام تولّد امام حسين عليه السّلام در همهء آسمانها ، فرشتهء مقرّبى باقى نماند مگر اينكه به محضر رسول خدا صلى اللَّه عليه و آله و سلم آمدند و سلام عرض كردند ، و به آن حضرت در مورد مصيبت حسين عليه السّلام تسليت گفتند و آن حضرت را\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nبه پاداش عظيمى كه عوض شهادت حسين عليه السّلام به او داده خواهد شد با خبر كردند ، و تربت قبر امام حسين عليه السّلام را به رسول خدا صلى اللَّه عليه و آله و سلم نشان دادند . پيامبر صلى اللَّه عليه و آله و سلم در اين هنگام چنين نفرين كرد :\r\nاللّهمّ اخذل من خذله ، و اقتل من قتله ، و لا تمتّعه بما طلبه\r\n، خدايا ! خوار گردان كسى را كه حسين عليه السّلام را خوار كند ، و قاتلش را بكش ، و او را به مقصودش نرسان .\r\n\r\nسفر غم انگيز رسول خدا صلى اللَّه عليه و آله و سلم و دو خطبهء كوتاه او\r\nهنگامى كه امام حسين عليه السّلام دو ساله شد ، براى رسول خدا صلى اللَّه عليه و آله و سلم مسافرتى پيش آمد ، ناگهان در يكى از رهگذرها ايستاد و در حالى كه اشك از چشمانش سرازير مىشد گفت : «  إِنَّا لِلَّهِ وَ إِنَّا إِلَيْهِ راجِعُونَ  » « 1 » يكى از حاضران از علّت ناراحتى پيامبر صلى اللَّه عليه و آله و سلم پرسيد ، آن حضرت فرمود : « اين جبرئيل است كه از زمينى كه در كنار فرات به نام كربلا است به من خبر مىدهد كه فرزندم حسين عليه السّلام در آن كشته مىگردد . » شخصى پرسيد : اى رسول خدا ! چه كسى آن حضرت را مىكشد ؟\r\nفرمود : « مردى كه نامش يزيد است ، گويى به قتلگاه و مرقد حسين مىنگرم . » پيامبر صلى اللَّه عليه و آله و سلم به سفر خود ادامه داد و پس از مدّتى غمگين بازگشت ، مردم در مسجد اجتماع كردند ، پيامبر صلى اللَّه عليه و آله و سلم بر فراز منبر رفت ، در حالى كه حسن و حسين عليهما السّلام در پيش رويش بودند ، خطبه خواند ، پس از خطبه ، دست راستش را بر سر حسن عليه السّلام و دست چپش\r\n\r\n\r\n","description":"","footnote":"\r\n( 1 ) . اين آيه به آيهء استرجاع معروف است ( و قسمتى از آيهء 156 بقره مىباشد ) و هنگام مصيبت براى تسلّى خاطر ، خوانده مىشود . ( مترجم ) .\r\n","page_name":" 42 ","page_number":42},
  {"content":"\r\n\r\nرا بر سر حسين عليه السّلام نهاد ، سپس سرش را به سوى آسمان بلند كرد و عرض كرد : « خدايا ! محمّد بنده و رسول تو است ، و اين دو پاكترين خاندان من و برترين افراد خانواده و شجرهء من هستند ، اين دو را بعد از خود در ميان امّتم به يادگار مىگذارم . جبرئيل به من خبر داد كه اين پسرم ( حسين عليه السّلام ) كشته و واگذاشته مىشود ، خدايا ! كشته شدن در راه خدا را براى او مبارك گردان ، و او را از سادات و سروران شهيدان قرار بده . خدايا ! به قاتل و خواركنندهء او بركت نده . » همهء حاضران با صداى بلند ، زار زار گريستند ، پيامبر صلى اللَّه عليه و آله و سلم به آنها فرمود : «\r\nأ تبكون و لاتنصرونه\r\n، آيا گريه مىكنيد ، ولى او را يارى نمىكنيد ؟ » سپس پيامبر صلى اللَّه عليه و آله و سلم در حالى كه رنگش برافروخته و چهره‌اش سرخ شده بود ( به فراز منبر ) بازگشتت و در حالى كه سرشك اشك از چشمانش سرازير بود خطبهء كوتاه ديگرى خواند ، و فرمود :\r\n« اى مردم ! من در ميان شما دو يادگار گرانقدر مىگذارم كه عبارتند از : كتاب خدا و عترتم يعنى اهل بيتم و آنان كه اساس سرشتشان از من است ، آنان كه وجودشان با آب و گل زندگى من آميخته شده ، و ميوهء من هستند ، و اين دو ( قرآن و عترت ) از همديگر جدا نگردند تا در كنار حوض كوثر قيامت بر من وارد گردند ، من در انتظار ديدارشان به سر مىبرم ، و من از شما جز آن را كه پروردگارم خواسته و به آن امر فرموده نمىخواهم و آن مودّت و دوستى نزديكان و خويشان من است « 1 » خوب متوجّه باشيد به گونه‌اى با آنها رفتار كنيد كه مبادا فرداى قيامت در كنار حوض كوثر ، با وضعى با من ملاقات كنيد كه با آنها\r\n\r\n\r\n","description":"","footnote":"\r\n( 1 ) . اشاره به آيه «  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  » ( سورهء شورى ، آيهء 23 ) .\r\n","page_name":" 43 ","page_number":43},
  {"content":"\r\n\r\nدشمنى كرده باشيد و آنها را كشته باشيد . »\r\n\r\nدو پرچم سياه و پليد ، و يك پرچم نورانى\r\nپيامبر صلى اللَّه عليه و آله و سلم به دنبال گفتار قبل فرمود : آگاه باشيد ! در روز قيامت سه پرچم ، با هوادارانش از همين امّت بر من وارد مىگردند :\r\n1 - يكى از آن پرچم‌ها سياه و تاريك است كه فرشتگان از آن وحشت كنند ، هواداران آن پرچم در روبروى من مىايستند ، به آنها مىگويم : شما كيستيد ؟\r\nآنها كه مرا فراموش كرده‌اند مىگويند : ما يكتاپرست از عرب هستيم .\r\nبه آنها گويم : من پيامبر عرب و عجم هستم .\r\nآنها گويند : اى احمد ! ما از امّت تو هستيم .\r\nبه آنها گويم : شما پس از من با اهل بيت و عترتم و كتاب پروردگارم چگونه رفتار كرديد ؟\r\nآنها مىگويند : اما قرآن را ضايع نموديم ، و در مورد عترت تو ، حرص و ولع داشتيم كه آنان را از صفحهء روزگار براندازيم .\r\nمن از آنها روى مىگردانم ، و آنها با شدّت تشنگى و جگر سوخته و روى سياه از من دور مىشوند .\r\n2 - سپس پرچم ديگرى با هوادارانش بر من وارد مىشوند كه سياه‌تر و تاريكتر از پرچم قبل است ، به هواداران آن پرچم مىگويم :\r\n« شما بعد از من با دو يادگار گرانقدرم ، يادگار بزرگ و كوچك ، قرآن و عترتم چگونه رفتار كرديد ؟ » آنها مىگويند : اما در مورد يادگار اكبر ( قرآن ) با آن مخالفت كرديم ،\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nدر مورد يادگار اصغر ( عترت ) آنها را خوار نموديم ، و به طور كامل پاره پاره‌اش نموديم .\r\nبه آنها گويم : از من دور گرديد ، آنها با شدّت تشنگى و با جگر سوخته و روى سياه از من دور گردند .\r\n3 - سپس پرچم ديگرى با هوادارانش بر من وارد شوند كه هم پرچم و هم هوادارانش نورانى و درخشان هستند ، به آنان گويم : شما كيستيد ؟\r\nآنها در پاسخ گويند : « ما يكتاپرست و اهل تقوا ، و از امّت محمّد و باقيماندهء حق پرستان هستيم ، كتاب خدا را دريافتيم ، حلالش را حلال و حرامش را حرام شمرديم ، و خاندان محمّد صلى اللَّه عليه و آله و سلم را دوست داشتيم و از آنان با همهء امكاناتى كه براى يارى خود داشتيم يارى نموديم ، و همراه آنها با دشمنانشان جنگيديم . » به آنها گويم : مژده باد به شما ، من محمّد پيامبر شما هستم ، شما در دنيا همان گونه بوديد كه گفتيد ، آنگاه با آب كوثر ، آنها را سيراب مىكنم . آنها در حالى كه سيراب و شادمان هستند از نزد من بروند ، سپس وارد بهشت شوند ، و در آن هميشه خواهند ماند . « 1 »\r\n\r\nنامهء يزيد به وليد فرماندار مدينه\r\nپس از آن كه پيامبر صلى اللَّه عليه و آله و سلم از قتل حسين عليه السّلام خبر داد ، زبان مردم مدينه همواره در گفتگوى شهادت حسين عليه السّلام حركت مىكرد ، و آنها با نظر عظمت به حسين عليه السّلام مىنگريستند ، و مقدمش را گرامى مىداشتند .\r\n\r\n\r\n","description":"","footnote":"\r\n( 1 ) . منظور از اين سه پرچم ، به ترتيب پرچم بنى اميّه و بنى عبّاس و شيعيان حضرت على ( ع ) است .\r\n","page_name":" 45 ","page_number":45},
  {"content":"\r\n\r\nتا اينكه معاويه پسر ابو سفيان « 1 » در سال 60 هجرى از دنيا رفت و يزيد ( كه لعنتهاى خدا بر او باد ) « 2 » نامه‌اى براى فرماندار مدينه وليد بن عتبه « 3 » نوشت ، كه معاويه فلان وقت از دنيا رفت ، به تو فرمان مىدهيم كه از همهء مردم مدينه به خصوص از حسين عليه السّلام براى خلافت من بيعت بگير ، و اگر حسين عليه السّلام از بيعت كردن سرباز زد ، با شمشير گردنش را بزن ، و سر بريده‌اش را نزد من بفرست .\r\n\r\n\r\n","description":"","footnote":"\r\n( 1 ) . معاويه پايه‌گذار حكومت امويان در شام ، در مكّه متولّد شد ، و هنگام فتح مكّه مسلمان گرديد ، در عصر خلافت ابو بكر فرماندهى لشكر را تحت سرپرستى برادرش بر عهده گرفت . در عصر خلافت عمر ، حاكم اردن شد ، سپس عمر او را حاكم دمشق نمود ، در عصر خلافت عثمان ، همهء منطقهء شام در اختيار او درآمد ، و حاكمان شهرهاى اطراف تابع او شدند ، پس از عثمان ، هنگامى كه على ( ع ) به خلافت رسيد ، بىدرنگ او را عزل كرد ، معاويه قبل از وصول دستور عزل ، از آن باخبر شد ، به بهانهء خونخواهى از خون عثمان ، آن را وسيلهء شورش بر ضدّ حكومت حضرت على ( ع ) قرار داد ، و براى كشتن على ( ع ) جنگهاى سختى را به راه انداخت ، سرانجام با مكر و حيله ( به سرنيزه قرار دادن قرآنها ) جنگ صفّين را به نفع خود خاتمه داد ، او در سال 60 هجرت از دنيا رفت ، و پسرش يزيد را خليفهء خود نمود .\r\n( 2 ) . يزيد دوّمين طاغوت اموى در شام بود ، در ماطرون متولّد شد ، و در دمشق رشد و نمو كرد ، پس از مرگ پدر ، در سال 60 زمام امور خلافت را به دست گرفت ، جماعتى كه در رأسشان امام حسين ( ع ) بود با او بيعت نكردند ، به خاطر اينكه غرق در فساد و آلودگى بود ، در سال 63 مسلم بن عقبهء جلّاد را مأمور سركوبى مردم مدينه كرد ، و سه روز خون آنها را مباح نمود تا مردم مدينه بردهء يزيد شوند ، مسلم بن عقبه جنايات ننگينى كرد ، بسيارى از صحابه و تابعين را كشت ، سرانجام يزيد در سال 64 پس از سه سال و نه ماه خلافت از دنيا رفت . ( تتمة المنتهى ، ص 35 - 48 ) ( مترجم . )\r\n( 3 ) . وليد بن عتبة بن ابى سفيان برادرزادهء معاويه بود ، از رجال بنى اميّه به شمار مىرفت ، معاويه او را فرماندار مدينه نموده بود ، او در سال 57 در عصر خلافت معاويه ، فرماندار مدينه شد ، و يزيد در سال 60 پس از نامه به او ( در مورد اخذ بيعت از حسين - ع ) او را از فرماندارى عزل كرد ، و به شام طلبيد و مشاور خود نمود ، سپس در سال 61 بر اثر بيمارى طاعون درگذشت . ( مرآة الجنان ، ج 1 ، ص 140 ) ( مترجم ) .\r\n","page_name":" 46 ","page_number":46},
  {"content":"\r\n\r\n\r\nمشورت وليد با مروان\r\nوليد مروان « 1 » را به حضور طلبيد تا در اين مورد با او مشورت كند ، پس از آنكه براى مروان نامهء يزيد را خواند ، و بيعت گرفتن با حسين عليه السّلام را مطرح كرد ، مروان گفت : حسين عليه السّلام هرگز بيعت با يزيد را نمىپذيرد ، اگر من به جاى تو بودم گردنش را مىزدم . وليد ( كه نسبتا آدم خوش نفسى بود ) گفت : « اى كاش من به طور كلّى لباس هستى نمىپوشيدم ، تا اين پيشنهاد را نشنوم . »\r\n\r\nگفتگوى وليد با امام حسين عليه السّلام\r\nسپس وليد براى حسين عليه السّلام پيام فرستاد و او را به مقرّ فرماندارى فراخواند ، امام حسين عليه السّلام با سى نفر از خاندان و غلامانش نزد وليد آمدند ، وليد خبر مرگ معاويه را به امام حسين عليه السّلام گزارش داد و بيعت با يزيد را از آن حضرت درخواست كرد .\r\nامام حسين عليه السّلام در پاسخ وليد چنين فرمود :\r\n« اى امير ! بيعت كردن لا بد در حضور مردم انجام مىگيرد ، هنگامى كه فردا مردم را دعوت كردى مرا نيز با آنها دعوت كن . »\r\n\r\n\r\n","description":"","footnote":"\r\n( 1 ) . مروان پسر حكم بن ابى العاص ، نخستين خليفه بعد از خلافت بنى اميّه بود ، كه حكومت مروانيان را آغاز كرد ، او در مكّه متولّد شد و در طائف رشد و نمو كرد ، سپس ساكن مدينه شد ، پيامبر ( ص ) او و پدرش را از مدينه به طائف تبعيد كرد ، عثمان در عصر خلافتش ، او را از نزديكان خاصّ و كاتب خود قرار داد ، پس از كشته شدن عثمان ، مروان و عايشه به بصره رفتند و جنگ جمل را بر ضدّ حكومت على ( ع ) برپا نمودند ، و در جنگ صفّين همراه معاويه بود ، در عصر خلافت معاويه ، يك سال حاكم مدينه گرديد ، سرانجام عبد اللَّه بن زبير او را از مدينه اخراج كرد ، او ساكن شام شد و در سال 65 بر اثر بيمارى طاعون درگذشت ، و به گفته بعضى همسرش امّ خالد او را كشت . ( اسد الغابه ، ج 4 ، ص 348 - تاريخ طبرى ، ج 7 ، ص 34 ) ( مترجم ) .\r\n","page_name":" 47 ","page_number":47},
  {"content":"\r\n\r\nمروان كه در آنجا حاضر بود به وليد گفت : « اى امير ! عذر حسين عليه السّلام را نپذير هم اكنون اگر بيعت نمىكند گردنش را بزن . » حسين عليه السّلام خشمگين شد و به مروان فرمود : « اى واى بر تو اى پسر زرقا « 1 » تو فرمان مىدهى كه گردن من زده شود ، سوگند به خدا دروغ مىگويى و سرشت پليد خود را آشكار مىكنى . » سپس به وليد رو كرد و فرمود : « اى امير ! ما خاندان پيامبر صلى اللَّه عليه و آله و سلم و كانون رسالت هستيم و آستانهء ما محل رفت و آمد فرشتگان است ، دفتر هستى به وسيلهء ما باز مىشود و صراط كمال به وسيلهء ما ختم مىگردد ، يزيد مردى فاسق شرابخوار ، آدم‌كش و جنايتكار آشكار و گستاخ است «\r\nو مثلى لا يبايع بمثله\r\n، شخصى مثل من با فردى مثل او بيعت نمىكند . » ولى صبر كن تا صبح فرا رسد ، ما با دقّت در اين موضوع بينديشيم كه كداميك از ما سزاوار خلافت و اخذ بيعت هستيم . » آنگاه امام حسين عليه السّلام از نزد وليد خارج شد .\r\nمروان به وليد گفت : چرا دستور مرا كه همان گردن زدن باشد ؟ اجرا نكردى وليد گفت : « واى بر تو ، تو خواستى دين و دنياى مرا به باد دهى ، سوگند به خدا من دوست ندارم كه همهء دنيا را مالك شوم در عوض دستم به خون حسين عليه السّلام آغشته باشد ، سوگند به خدا گمان ندارم كسى دستش را به خون حسين عليه السّلام بيالايد و با خدا ملاقات كند مگر اينكه ميزان عملش سبك است ، و خداوند در قيامت او را به خودش واگذارد ، و او را از پليدى گناه پاك نسازد ، و براى او عذاب دردناكى خواهد بود . »\r\n\r\n\r\n","description":"","footnote":"\r\n( 1 ) . زرقاء به معنى كبود چشم است ، و در اينجا كنايه از بدكار بودن است ، چرا كه مادر مروان از زنان بدكار و با سابقهء سوء بوده است ، امام ( ع ) مىخواسته بفرمايد : تو كه اين گونه سخن مىگويى از اين رو است كه مادر ناپاكى تو را پرورانده است . از تو چه توقع ؟ ( مترجم ) .\r\n","page_name":" 48 ","page_number":48},
  {"content":"\r\n\r\n\r\nپاسخ شديد امام حسين عليه السّلام به مروان\r\nصبح آن شب امام حسين عليه السّلام از خانه بيرون آمد تا خبر تازه‌اى بشنود ، مروان با آن حضرت ملاقات كرد و به امام گفت : « من خير خواه تو هستم ، از من پيروى كن تا نجات يا بى . » امام حسين عليه السّلام فرمود : سخنت چيست ؟ بگو تا بشنوم .\r\nمروان گفت : « من به تو امر مىكنم تا با امير مؤمنان يزيد بيعت كنى ، اگر چنين كنى براى دنيا و آخرت تو بهتر است . » امام حسين عليه السّلام فرمود :\r\n إِنَّا لِلَّهِ وَ إِنَّا إِلَيْهِ راجِعُونَ  ، و على الاسلام السّلام ، اذ قد بليت الامّة براع مثل يزيد ، و لقد سمعت جدّى رسول اللَّه صلى اللَّه عليه و آله و سلم يقول : الخلافة محرّمة على آل ابى سفيان\r\n، همهء ما از خداييم و به سوى او بازمىگرديم ، اگر با يزيد بيعت كنم بايد آخرين وداع را از اسلام بنمايم ( و از اسلام جدا گردم ) زيرا اسلام به رهبرى مانند يزيد گرفتار شده ، و من از جدّم رسول خدا صلى اللَّه عليه و آله و سلم شنيدم مىفرمود :\r\nعهده‌دارى خلافت بر دودمان ابو سفيان حرام است .\r\nبين امام حسين عليه السّلام و مروان سخن به دراز كشيد و سرانجام مروان در حالى كه به شدّت ناراحت و خشمگين بود از امام جدا شد .\r\n\r\nحركت آگاهانهء امام حسين عليه السّلام\r\nمؤلّف گويد : پس از بررسىهاى لازم براى ما روشن است كه امام حسين عليه السّلام از سرانجام حركتش آگاهى داشت ، و وظيفه‌اش همان بود كه با اطمينان خاطر به آن اقدام كرد ، دلايل نقلى پيرامون آگاهى آن حضرت از ماجراى خونين كربلا فراوان است از جمله :\r\n1 - گروهى كه من نام آنها را در كتاب « غياث سلطان الورى » ذكر كرده‌ام به من خبر دادند ، كه شيخ صدوق رحمة اللَّه در كتاب امالى ، از\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nمفضّل بن عمر نقل كرده امام صادق عليه السّلام از پدرانش روايت نموده كه روزى حسين عليه السّلام به حضور برادرش امام حسن عليه السّلام آمد ( طبق روايات هنگام مسموم شدن امام حسن عليه السّلام بود ) هنگامى كه چشم حسين عليه السّلام به چهرهء برادر افتاد گريست ، امام حسن عليه السّلام پرسيد : چرا گريه مىكنى ؟\r\nحسين عليه السّلام فرمود : «\r\nابكى لما يصنع بك\r\n، گريه‌ام به خاطر آن مصائبى است كه بر تو وارد مىشود . » امام حسن عليه السّلام فرمود : آنچه بر من وارد شود زهرى است كه آن را به من مىخورانند ، و به وسيلهء آن كشته مىشوم .\r\nو لكن لا يوم كيومك يا ابا عبد اللَّه ، يزدلف اليك ثلاثون الف رجل يدّعون انّهم من امّة جدّنا محمّد صلى اللَّه عليه و آله و سلم\r\n. . . ، ولى هيچ روزى به سختى روز ( شهادت ) تو اى ابا عبد اللَّه نيست ، كه سى هزار نفر تو را محاصره كنند ، در حالى كه ادّعا مىكنند از امّت جدّ ما محمّد صلى اللَّه عليه و آله و سلم هستند ، خود را به اسلام نسبت مىدهند ، و همهء آنها خود را براى كشتن و ريختن خون تو ، و بىاحترامى به حريم تو ، و به اسارت گرفتن اهل بيت تو و غارت خيام تو آماده كرده‌اند ، در اين هنگام است كه خداوند لعنتش را شامل حال بنى اميّه كند ، و آسمان خون و خاكستر بر سر مردم بباراند ، و هر چيزى حتى حيوانات وحشى و ماهيان درياها براى مصيبت تو مىگريند .\r\n2 - جماعتى از افرادى كه به آنها اشاره كردم به اسناد خود از عمر نسّابه رحمة اللَّه نقل كنند كه در قسمت پايانى كتاب خود « الشّافى في النّسب » به اسناد خود از جدّش محمّد بن عمر نقل كند كه از عمر بن على بن ابى طالب شنيدم كه به دائيهاى من ( فرزندان عقيل ) مىگفت :\r\n« هنگامى كه برادرم حسين عليه السّلام در مدينه بيعت با يزيد را رد كرد ، من به محضرش رفتم ، او را تنها يافتم عرض كردم ، جانم به قربانت اى ابا\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nعبد اللَّه برادرت امام حسن عليه السّلام از پدرش على عليه السّلام نقل كرد - به اينجا كه رسيدم گريه گلويم را گرفت و منقلب شدم ، ناله‌ام بلند شد - امام حسين عليه السّلام مرا به سينه‌اش چسبانيد و فرمود : « آيا خبر داد كه من كشته مىشوم ؟ » عرض كردم : خدا آن روز را نياورد اى پسر رسول خدا .\r\nفرمود : « تو را به حق پدرت سوگند مىدهم ، آيا او خبر از قتل من داد ؟ » عرض كردم : « آرى چه مىشد كه خود را كنار نمىكشيدى و بيعت مىكردى ؟ » امام حسين عليه السّلام در پاسخ فرمود : پدرم فرمود رسول خدا صلى اللَّه عليه و آله و سلم به من خبر داد كه او و من هر دو كشته مىشويم ، و قبر من ( در كربلا ) نزديك قبر پدرم ( در نجف اشرف ) خواهد بود « 1 » آيا گمان مىكنى كه آنچه تو به آن آگاه هستى من آگاه نيستم ؟\r\nو انّه لا اعطى الدّنيّة من نفسى ابدا ، و لتلقين فاطمة اباها شاكية ما لقيت ذريّتها من امّته ، و لا يدخل الجنّة احدا آذاها في ذرّيّتها\r\n، همانا حقيقت اين است كه من هرگز زير بار پستى و ذلّت نمىروم ، روز قيامت در آن هنگام كه فاطمه عليها السّلام با پدرش ملاقات مىكند ، شكوهء آنچه را كه از ناحيهء امّت پدر ، به فرزندانش رسيده به آن حضرت خواهد كرد ، احدى از كسانى كه حضرت زهرا عليها السّلام را در مورد فرزندانش آزرده‌اند ، وارد بهشت نمىگردند .\r\n\r\nآيا كشته شدن در راه خدا سعادت است يا هلاكت ؟\r\nگويا بعضى از كوته‌نظرانى كه به مقام ارجمند و سعادتمندانهء شهادت پى نبرده‌اند چنين گمان مىكنند كه خداوند چنين كارى را ( شهادت\r\n\r\n\r\n","description":"","footnote":"\r\n( 1 ) . يعنى فاصله بين قبر من و قبر پدرم نزديك است ، زيرا بين كربلا و نجف حدود دوازده فرسخ است . ( مترجم ) .\r\n","page_name":" 51 ","page_number":51},
  {"content":"\r\n\r\nدر راه خدا را ) عبادت قرار نداده است ، و با كشته شدن نمىتوان ، خدا را پرستيد .\r\nآيا شخصى كه اين گونه مىانديشد سخن قرآن راستگو را نشنيده كه قومى خدا را با كشته شدن مىپرستيدند ، آنجا كه مىفرمايد :\r\n فَتُوبُوا إِلى بارِئِكُمْ فَاقْتُلُوا أَنْفُسَكُمْ ذلِكُمْ خَيْرٌ لَكُمْ عِنْدَ بارِئِكُمْ  ، به سوى خالق خود باز گرديد و خود را بكشيد ، اين كار براى شما در پيشگاه پروردگارتان بهتر است . ( بقره / 54 ) « 1 » اشكال‌كننده گويا پنداشته معنى آيه  وَ لا تُلْقُوا بِأَيْدِيكُمْ إِلَى التَّهْلُكَةِ  ( با دستهاى خود ، خويش را به هلاكت نيفكنيد ) « 2 » اين است كه خود را به كشتن ندهيد . در صورتى كه قتل در راه خدا نه تنها هلاك نيست ، بلكه از عاليترين درجات سعادت است مؤلّف كتاب « مقتل » از مولاى ما امام صادق عليه السّلام روايتى در تفسير اين آيه ( و لا تلقوا . . . ) نقل كرده كه بسيار شايستهء دقّت است ، و آن اينكه از اسلم ( بن ابى عمران ) روايت شده گفت : جنگ نهاوند يا جنگ ديگرى بود ، و ما ( سپاه اسلام ) در برابر سپاه كفر قرار گرفتيم ، سپاه دشمن در دو صف قرار داشتند كه بر اثر بسيارى جمعيّتشان ، به اندازهء طول و عرض صفهاى آنها در هيچ جنگى نديده بودم ، روميان پشتشان را به ديوار ( قلعهء ) شهرستان ( قسطنطنيّه ) چسبانيده بودند ، در اين ميان\r\n\r\n\r\n","description":"","footnote":"\r\n( 1 ) . اين آيه بيانگر فرمان موسى ( ع ) به گوساله پرستان است كه توبه كنند ، و همديگر را بكشند ، تا آثار گناه گوساله‌پرستى محو گردد ، كه به گفتهء علّامهء طبرسى در مجمع البيان آنها كه در اين درگيرى كشته مىشدند به مقام شهادت مىرسيدند ، و آنان كه باقى مىماندند به شرايط توبه عمل كرده بودند ( مجمع البيان ، ج 1 و 2 ، ص 113 ) ناگفته نماند كه مفسّران در تفسير اين آيه ، بحثها و گفتگوهاى بسيار كرده‌اند ( مترجم ) .\r\n( 2 ) . سورهء بقره ، آيهء 195 .\r\n","page_name":" 52 ","page_number":52},
  {"content":"\r\n\r\nيكى از مسلمانان از ميان سپاه ما به قلب لشكر دشمن زد ( و با آنها جنگيد تا كشته شد ) بعضى از افراد ما گفتند : «  لا إِلهَ إِلَّا اللَّهُ  القى نفسه الى التّهلكة ، شگفتا ! ! اين مرد با دست خود ، خود را به هلاكت افكند . » ابو ايّوب انصارى ( صحابى معروف ) گفت : شما اين آيه را در مورد اين مرد كه براى تحصيل مقام شهادت به دشمن حمله كرد چنين تأويلى ( غلط ) مىكنيد ، چنين تأويلى درست نيست ( بلكه مطلب به عكس است و اين مرد مطابق همين آيه حمله كرد و كشته شد ، توضيح اينكه : ) آيه در مورد ما انصار ( مسلمانان مدينه ) نازل شده است ، در آن هنگام كه ما بر اثر يارى رسول خدا صلى اللَّه عليه و آله و سلم و اشتغال به اجراى اهداف آن حضرت ، اهل و اموال خود را از دست داديم و همه چيز مادّى ما از بين رفت ، ، و يك چنين ذهنيّتى در بين ما به وجود آمد كه بر اثر اشتغال به اجراى دستورهاى پيامبر صلى اللَّه عليه و آله و سلم همه چيزمان از دستمان رفت ، خداوند در ردّ ما اين آيه را نازل كرد كه خود را با اين افكار ( كه اى كاش اموال خود را انفاق نمىكرديم ) با دست خود به هلاكت نيفكنيد . « 1 » بنا بر اين معنى آيهء فوق اين است : اگر شما از رسول خدا صلى اللَّه عليه و آله و سلم جدا شده و در خانه‌هايتان بيارميد ، خود را با دست خود به هلاكت افكنده‌ايد ، و مشمول خشم خدا شده و هلاك شده‌ايد ، اين آيه بر ردّ تصميم ما بود كه مىخواستيم در خانه بمانيم و به زندگى مادّى خود سامان بخشيم ، و كارى به جهاد نداشته باشيم و ما را تحريص مىكند\r\n\r\n\r\n","description":"","footnote":"\r\n( 1 ) . چنان كه آغاز آيه «  وَ أَنْفِقُوا فِي سَبِيلِ اللَّهِ  و در راه خدا انفاق كنيد » اين مطلب را تأييد مىكند . داستان فوق ، در تفسير الدّر المنثور ذيل آيهء 195 بقره آمده است . ( الميزان ج 2 ، ص 74 . ) ( مترجم ) .\r\n","page_name":" 53 ","page_number":53},
  {"content":"\r\n\r\nكه به ميدان جنگ براى جنگيدن حركت كنيد ، بنا بر اين ، اين آيه در مورد هلاكت آن مردى نازل نشده كه قهرمانانه به دشمن حمله مىكند و سپاه اسلام را براى جنگ تحريك مىنمايد و عملا اعلام مىدارد كه مانند من دست به يورش بزنيد ، آن مردى كه در پرتو جهاد در راه خدا به اميد پاداش آخرت ، خواهان مقام شهادت است . « 1 » ما در مقدّمهء كتاب گفتيم كه اولياى خدا براى اعلاى كلمهء حقّ از جهاد در راه خدا لذّت مىبرند ، و آن را با عشق و شور استقبال مىنمايند ، و بعد نيز در اين باره سخن خواهيم گفت .\r\n\r\n\r\n","description":"","footnote":"\r\n( 1 ) . در اينجا مناسب است نظر شما را به يكى از داستانهاى مثنوى در رابطه با « آيهء هلاكت » جلب كنم : مولانا در اشعار خود مىگويد : حضرت حمزه عموى پيامبر اسلام ( ص ) در سنين جوانى در جنگها با پوشيدن زره به جنگ مىرفت ، ولى در آخر عمر و بعد از پذيرش اسلام ، بدون زره به جنگ مىرفت ، از او پرسيدند : « چرا اكنون كه پيرشده‌اى زره نمىپوشى و خود را به هلاكت مىافكنى ؟ » حمزه چنين پاسخ داد :\r\n گفت حمزه چون كه بودم من جوان * مرگ مىديدم وداع اين جهان\r\nليك از نور محمّد ( ص ) من كنون * نيستم اين شهر فانى را زبون\r\nآنكه مردن پيش چشمش « تهلكه » است * امر « لا تلقوا » بگيرد او به دست\r\nوانكه مردن پيش او شد فتح باب * « سارعوا » آيد مر او را در خطاب\r\nالحذر اى مرگ‌بينان بارعوا * العجل اى حشربينان سارعوا\r\nالصّلا اى لطف‌بينان افرحوا * البلا اى قهربينان اترحوا \r\nدر شعر چهارم جملهء « سارعوا » اشاره به آيهء 133 آل عمران :  وَ سارِعُوا إِلى مَغْفِرَةٍ مِنْ رَبِّكُمْ  ، ( بشتابيد به سوى آمرزش پروردگارتان ) مىباشد . معنى مصرع اوّل شعر پنجم اين است : آنان كه مرگ را فنا مىدانند بايد بترسند ، آرى بترسيد . معنى شعر ششم اين است :\r\nهان اى رادمردانى كه لطف الهى را مىنگريد شادمان گرديد ، و هان اى تبهكاران كوته‌بين و اى بينندگان قهر الهى اندوهگين شويد . » ( ديوان مثنوى به خط ميرخانى ، ص 288 ) ( مترجم ) .\r\n","page_name":" 54 ","page_number":54},
  {"content":"\r\n\r\n\r\nورود حسين عليه السّلام به مكّه و پاسخ او به نصايح سران قوم\r\nراويان حديث نقل كرده‌اند : پس از گفتگوى وليد و مروان با امام حسين عليه السّلام ، فرداى آن شب [ كه روز 27 رجب سال 60 هجرى بود 
  ] حسين عليه السّلام با همراهان خود به سوى مكّه حركت نمودند ، و در روز سوّم شعبان سال 60 هجرى به مكّه رسيدند . « 1 » امام حسين عليه السّلام بقيهء ماه شعبان ، و ماه رمضان و شوّال و ذى قعده و تا هشتم ذى حجّه ( چهار ماه و پنج روز ) در مكّه ماندند در اين هنگام ( در ميان افراد گوناگونى كه با امام حسين عليه السّلام ملاقات كرده و گفتگو مىكردند ) عبد اللَّه بن عبّاس رضوان خدا بر او ( پسر عموى پيامبر صلى اللَّه عليه و آله و سلم و على عليه السّلام ) و عبد اللَّه بن زبير ، نزد امام حسين عليه السّلام آمدند و از آن حضرت خواستند ( كه از سفر به عراق ) خوددارى كند .\r\nامام حسين عليه السّلام فرمود : « رسول خدا صلى اللَّه عليه و آله و سلم مرا به اين كار امر فرموده است ، و من آن را انجام خواهم داد » عبد اللَّه بن عبّاس از نزد امام حسين عليه السّلام خارج شد ، در حالى كه از روى دلسوزى نسبت به امام صدا مىزد : « وا حسيناه ! ، آه ! حسين جان . » سپس عبد اللَّه بن عمر به محضر امام حسين عليه السّلام آمد ، و به امام عليه السّلام عرض كرد : با سران گمراه ، صلح كند و خود را از جنگ و خون‌ريزى دور نگه دارد ، امام حسين عليه السّلام به او فرمود :\r\n« اى ابو عبد الرّحمن ! آيا توجّه ندارى كه دنيا در نزد خدا به قدرى\r\n\r\n\r\n","description":"","footnote":"\r\n( 1 ) . ولى شيخ مفيد ( وفات يافته سال 413 هجرى ) در كتاب ارشاد خود مىنويسد : امام حسين ( ع ) و همراهان شبانه ، كه شب يك شنبه 28 رجب بود ، از مدينه حركت كردند و شب جمعه سوم شعبان ، به مكّه رسيدند ( ترجمهء ارشاد مفيد ، ج 2 ، ص 31 - 34 ) ( مترجم ) .\r\n","page_name":" 55 ","page_number":55},
  {"content":"\r\n\r\nپست است كه سر بريدهء يحيى بن زكريّا ( به خاطر نهى از منكر ) به عنوان هديه نزد ( طاغوت ) پليدى از پليدهاى بنى اسرائيل فرستاده شد ، آيا نمىدانى كه بنى اسرائيل در فاصلهء كوتاه بين طلوع صبح و طلوع آفتاب ، هفتاد پيامبر را كشتند ، سپس به طور عادى به بازارهاى خود رفتند و به خريد و فروش مشغول شدند ، گويى هيچ كارى انجام نداده‌اند ؟ خداوند در عذاب رسانى به آنها شتاب نكرد ، بلكه مدّتى به آنها مهلت داد ؟ سپس آنان را با انتقام سخت در چنبرهء عذاب دردناك خود افكند ، اى ابو عبد الرّحمن ! از خدا بترس و دست از يارى من برمدار . »\r\n\r\nنامه‌ها و پيامهاى مردم كوفه به امام حسين عليه السّلام\r\nمردم كوفه از ورود امام حسين عليه السّلام به مكّه معظّمه و خوددارى او از بيعت با يزيد با خبر شدند ، در خانه « سليمان بن صرد خزاعى » « 1 » اجتماع كردند ، وقتى كه جمعيت كامل شد ، سليمان در حضور آنها سخنرانى كرد ، و در قسمت آخر سخنانش چنين گفت :\r\nاى شيعيان ! شما مىدانيد كه معاويه از دنيا رفت ، و به نزد پروردگارش شتافت و به سزاى كردارش رسيد ، اكنون پسرش يزيد به جاى او نشسته و حسين بن على عليه السّلام با او به مخالفت برخاسته ، و براى نجات از گزند طاغوتهاى خاندان ابو سفيان گريزان به مكّه آمده است ، شما شيعه\r\n\r\n\r\n","description":"","footnote":"\r\n( 1 ) . سليمان بن صرد خزاعى از اصحاب پيامبر ( ص ) ، و از فرماندهان لشكر على ( ع ) در جنگ جمل و صفّين بود ، در كوفه سكونت نمود ، در سال 65 ه . ق به عنوان گروه توّابين بر ضدّ بنى اميّه قيام كرد و سرانجام به شهادت رسيد . ( مترجم ) .\r\n","page_name":" 56 ","page_number":56},
  {"content":"\r\n\r\nحسين عليه السّلام هستيد و شيعه پدرش على عليه السّلام از قبل بوديد ، امروز امام حسين عليه السّلام نياز به يارى شما دارد ، اگر مىدانيد و اطمينان داريد كه او را يارى مىكنيد و با دشمنانش مىجنگيد ، پشتيبانى خود را با ارسال نامه‌ها به اطّلاع او برسانيد ، و اگر ترس سستى و بىهمّتى داريد و انجام وظيفه در اين راه را در وجود خود نمىيابيد ، آن بزرگوار را فريب ندهيد .\r\nحاضران پس از اين سخنرانى ، براى امام حسين عليه السّلام چنين نامه نوشتند :\r\n« به نام خداوند بخشندهء مهربان به سوى حسين پسر على امير مؤمنان عليه السّلام از جانب سليمان بن صرد خزاعى ، مسيّب بن نجيّه « 1 » رفاعة بن شدّاد « 2 » ، حبيب بن مظاهر « 3 » عبد اللَّه بن وائل « 4 » و ساير شيعيان از مؤمنان ، سلام بر تو ، اما بعد : حمد و سپاس خداوندى را كه دشمن تو و دشمن پيشين پدرت ( معاويه ) را در هم شكست ، همان دشمن جبّار و پركينهء جاهل و ستمگرى كه شؤون رهبرى اين امّت را غصب كرد ، و اموال مردم را چپاول نمود ، و با زور و قلدرى ، بدون رضايت مردم ، بر آنها سلطنت كرد ، سپس نيكان مردم را كشت و بدان را باقى گذارد ،\r\n\r\n\r\n","description":"","footnote":"\r\n( 1 ) . مسيّب بن نجيّه ( يا نجبه ) از تابعين و رئيس قوم خود ، و از ياران على ( ع ) در جنگ جمل و نهروان و صفّين بود ، سرانجام همراه سليمان بن صرد ، به خونخواهى از خون حسين ( ع ) قيام كردند او كه پارساى شب و شير روز بود ، در سال 65 به شهادت رسيد .\r\n( 2 ) . رفاعه از قاريان قرآن و شجاعان شيعه على ( ع ) از اهالى كوفه بود ، در سال 66 به شهادت رسيد .\r\n( 3 ) . حبيب بن مظهّر اسدى از تابعين و فرماندهان شجاع و از ياران على ( ع ) در جنگهايش از ساكنان كوفه و از شيعيان على عليه السّلام بود ، و در 75 سالگى در كربلا به شهادت رسيد .\r\n( 4 ) . از اصحاب على ( ع ) و شيعيان نزديك آن حضرت بود . ( مترجم )\r\n","page_name":" 57 ","page_number":57},
  {"content":"\r\n\r\nو مال خدا را دست به دست در چنگال ستمگران و متجاوزان قرار داد ، از رحمت خدا دور باد همان گونه كه قوم ثمود از رحمت دور شدند . اينك عرض ما اين است كه ما امام و رهبرى جز تو نداريم ، به سوى ما بيا ، شايد خداوند به وسيلهء تو اجتماع ما را بر اساس حق به گرد هم آورد ، نعمان بن بشير [ حاكم كوفه 
  ] « 1 » در قصر فرماندارى به سر مىبرد ، ما نزد او اجتماع نمىكنيم و در نماز جمعه و جماعت او شركت نمىنماييم ، و همراه او براى نماز عيد حركت نمىكنيم ، اگر خبر حركت تو به سوى ما برسد ، ما نعمان را از كوفه اخراج مىكنيم تا به سوى شام برود ، سلام و رحمت و بركات خدا بر تو اى پسر رسول خدا ، و بر پدرت كه قبل از تو بود و حول و قوّتى جز از ناحيهء عنايت خداى علىّ اعلى نيست . » آنگاه اين نامه را به محضر امام حسين عليه السّلام فرستادند .\r\n\r\nنامه‌هاى بسيار تا دوازده هزار نامه\r\nدو روز بعد از فرستادن نامه ، جماعتى كه حامل صد و پنجاه نامه كه آن نامه‌ها هر كدام با امضاى يك نفر ، دو نفر ، سه نفر و چهار نفر بود ، و همگى از امام حسين عليه السّلام تقاضاى تشريف فرمايى به كوفه را نموده بودند ، به سوى مكّه رهسپار شدند ، و نامه‌ها را به امام حسين عليه السّلام دادند .\r\nامام عليه السّلام در عين حال از پاسخ دادن به نامه‌ها خوددارى مىكرد ، تا\r\n\r\n\r\n","description":"","footnote":"\r\n( 1 ) . نعمان بن بشير ، نسبت به ديگران ، آدم متين و خوش نفسى بود ، از اهالى مدينه بود ، در شام سكونت نمود و قاضى دمشق شد ، حاكم يمن ، سپس كوفه و سپس حمص كرديد ، پس از مرگ يزيد با عبد اللَّه بن زبير بيعت كرد ، سرانجام به دست يكى از مخالفان عبد اللَّه بن زبير ، در سال 65 كشته شد . وى همان كسى است كه سرپرستى اسيران را بر عهده گرفت كه از شام به مدينه ببرد ، و با آنها خوشرفتارى نمود . ( مترجم ) .\r\n","page_name":" 58 ","page_number":58},
  {"content":"\r\n\r\nاينكه در يك روز ششصد نامه به آن حضرت رسيد ، نامه‌هاى پى در پى مىرسيد ، كه تعداد مجموع آنها دوازده هزار نامه گرديد .\r\n\r\nآخرين نامه به امام حسين عليه السّلام ، و تصميم آن حضرت\r\nپس از فرستادن نامه‌هاى فوق ، دو نفر به نامهاى : هانى بن هانى سبيعى ، سعيد بن عبد اللَّه حنفى ، از كوفه رهسپار مكّه شدند ، و نامه‌اى را كه آخرين نامه كوفيان به امام حسين عليه السّلام بود ، به آن حضرت تقديم كردند ، در آن نامه چنين آمده بود :\r\n« به سوى حسين بن على امير مؤمنان عليه السّلام از طرف شيعيان او و شيعيان پدرش ، اما بعد ، همانا مردم در انتظار ورود شما به سر مىبرند ، آنها رأيى جز رأى تو را ندارند ، اى پسر رسول خدا صلى اللَّه عليه و آله و سلم به سوى ما شتاب كن ، و در حركت به سوى كوفه بشتاب كه باغها سرسبز و ميوه‌هاى درختان به ثمر رسيده بوستانها و گياهان ، خرّم و پربرگ شده است ، اگر صلاح مىدانيد تشريف بياوريد ، كه لشكرى مجهّز براى استقبال از ورود شما آماده شده‌اند ، سلام و رحمت و بركات خدا بر تو و بر پدرت كه قبل از تو بود » .\r\nامام حسين عليه السّلام به آورندگان نامه هانى و سعيد فرمود : « به من خبر دهيد كه چه اشخاصى در نوشتن اين نامه با شما همدست بوده‌اند ؟ » آنها جواب دادند : اى فرزند رسول خدا ! افرادى مانند شبث بن ربعى ، « 1 » حجّار بن ابجر ، يزيد بن حارث ، يزيد بن رويم ، عروة بن قيس ،\r\n\r\n\r\n","description":"","footnote":"\r\n( 1 ) . شبث بن ربعى رئيس خاندان مضر در كوفه بود ، او را به عنوان منافق چند چهره ياد مىكنند ، او عصر پيامبر ( ص ) را درك كرد و مسلمان شد ، بعد از رحلت پيامبر ( ص ) زنى به سجاح ادّعاى پيامبرى كرد ، او به پيروان سجاح پيوست ، سپس به اسلام بازگشت ، جزء خون خواهان عثمان بود ، از دژخيمان معاويه شد ، مأمور ترور امام حسن ( ع ) گرديد ، سرانجام به جنگ امام حسين ( ع ) آمد با اينكه براى آن حضرت نامه دعوت نوشته بود ، و در سال 70 هجرى در كوفه مرد . ( مترجم ) .\r\n","page_name":" 59 ","page_number":59},
  {"content":"\r\n\r\nعمرو بن حجّاج و محمّد بن عمير بن عطارد ( كه هر كدام از سران قوم هستند ) با ما همدست بودند .\r\nدر اين هنگام امام حسين عليه السّلام برخاست و كنار كعبه رفت و دو ركعت نماز در بين ركن و مقام ( بين حجر الاسود و مقام ابراهيم ) خواند ، سپس طلب خير از خدا كرد ، آنگاه مسلم بن عقيل عليه السّلام را به حضور طلبيد تا او را روانهء كوفه كند .\r\n\r\nمسلم بن عقيل سفير امام حسين عليه السّلام در كوفه و بيعت مردم با او\r\nامام حسين عليه السّلام پسر عمويش مسلم بن عقيل عليه السّلام « 1 » را طلبيد ، و او را از نامه‌هاى مردم كوفه خبر داد ، و جواب پذيرش دعوت كوفيان را در\r\n\r\n\r\n","description":"","footnote":"\r\n( 1 ) . مسلم پسر بزرگ عقيل ( برادر على - ع ) بود ، و از تصميم قاطع و آگاهى در سطح بالا و شجاعت ممتاز بهره كافى داشت ، داماد عمويش على ( ع ) بود ، زيرا حضرت رقيّه ( س ) دختر حضرت على ( ع ) همسرش بود ، امام حسين ( ع ) او را به كوفه فرستاد تا از مردم در مورد قبول امامت امام حسين ( ع ) بيعت بگيرد ، مسلم ( ع ) در نيمه رمضان سال 60 هجرى قمرى از مكّه حركت كرد ، و ششم ماه شوّال وارد كوفه شد ، روز هشتم ذى حجّه خروج كرد ، و روز نهم به شهادت رسيد ، بنا بر اين حدود 62 روز در كوفه بود .\r\nبارگاه ملكوتى و مرقد منوّرش در كوفه كنار مسجد اعظم كوفه است . شرح زندگانى مسلم ( ع ) داراى ابعاد گوناگون است ، در اين باره به كتاب « مسلم بن عقيل پيشتاز شهيدان كربلا » ( تأليف مترجم ) مراجعه شود .\r\nقابل توجه اينكه : مطابق نقل بعضى نه نفر از برادران مسلم ( ع ) در كربلا به شهادت رسيدند ، فرزندان مسلم ( ع ) غير از طفلان مسلم ( ع ) سه نفرشان در كربلا شهيد شدند .\r\nكه نامشان عبد اللَّه و محمد بود ، و دخترى به نام عاتكه كه هنگام هجوم دشمن براى غارت خيمه ، زير دست و پا كشته شد ( مترجم ) .\r\n","page_name":" 60 ","page_number":60},
  {"content":"\r\n\r\nنامه‌اى نوشت و به مسلم عليه السّلام داد ، كه در فرازى از آن نامه چنين آمده است :\r\nقد نفذت اليكم ابن عمّى مسلم بن عقيل ، ليعرّفنى ما انتم عليه من الرّأى\r\n، پسر عمويم مسلم بن عقيل را به سوى شما فرستادم ، تا از نزديك وضع شما را بنگرد و مرا به تصميم و راه و روش شما با خبر سازد .\r\nحضرت مسلم عليه السّلام به سوى كوفه رهسپار شد ، وارد كوفه گرديد و نامهء امام حسين عليه السّلام را براى آنها خواند ، آنها بسيار خرسند شدند كه امام حسين عليه السّلام به كوفه خواهد آمد .\r\nآنگاه حضرت مسلم عليه السّلام را وارد خانهء مختار « 1 » كردند ، شيعيان در خانه مختار رفت و آمد كرده و با حضرت مسلم عليه السّلام ملاقات مىنمودند . حضرت مسلم عليه السّلام نامهء امام حسين عليه السّلام را در حضور اجتماع شيعيان در خانهء مختار ، قرائت كرد ، مردم هنگام شنيدن نامهء امام عليه السّلام گريه مىكردند ، تا اينكه هيجده هزار نفر از شيعيان با حضرت مسلم عليه السّلام بيعت كردند .\r\n\r\n\r\n","description":"","footnote":"\r\n( 1 ) . مختار در طائف متولّد شد ، سپس با پدرش به مدينه منتقل شدند و در آن جا همواره با بنى هاشم همسويى و رفت و آمد داشتند ، مختار در عراق از ياران حضرت على ( ع ) بود ، و پس از شهادت على ( ع ) ساكن بصره شد ، به دستور ابن زياد ( كه در آن هنگام فرماندار بصره بود ) مختار را دستگير و زندانى نمودند ، سپس با وساطت شوهر خواهرش پسر عمر ، به طائف تبعيد گرديد ، بعد از مرگ يزيد ، براى خونخواهى از خون حسين ( ع ) به كوفه آمد ، انقلاب كرد ، پيروز شد و قاتلان حسين ( ع ) را به مجازات سختى رسانيد ، سرانجام در جنگ بين سپاه او و سپاه مصعب بن زبير ، در سال 67 هجرى قمرى به شهادت رسيد ، مرقد شريفش در كوفه در راهرو حرم حضرت مسلم ( ع ) است . ( مترجم ) .\r\n","page_name":" 61 ","page_number":61},
  {"content":"\r\n\r\n\r\nگزارش به يزيد ، و نصب ابن زياد به عنوان فرماندار جديد كوفه\r\nعبد الله بن مسلم باهلى و عمارة بن وليد و عمر بن سعد ( كه هر سه از هواداران حكومت يزيد بودند و در كوفه سكونت داشتند ) نامه‌اى براى يزيد نوشتند ، و ماجراى ورود حضرت مسلم عليه السّلام را به كوفه و بيعت مردم با او را در آن نامه گزارش دادند و يادآورى كردند كه طرفداران مسلم عليه السّلام نعمان بن بشير را از فرماندارى كوفه عزل كرده ، و شخص ديگرى را به جاى او نصب نموده‌اند .\r\nنامهء آنها وقتى كه به دست يزيد رسيد ، يزيد نامه‌اى به عبيد اللَّه بن زياد « 1 » كه در آن وقت حاكم بصره بود نوشت و او را با حفظ سمت ، فرماندار كوفه نمود ، و ماجراى مسلم بن عقيل عليه السّلام و امام حسين عليه السّلام را در آن نامه يادآورى نمود و تأكيد شديد كرد كه در كوفه ، كار را بر مسلم عليه السّلام سخت بگير و او را به قتل برسان .\r\nعبيد اللَّه پس از دريافت نامه آماده حركت به سوى كوفه شد .\r\n\r\n\r\n","description":"","footnote":"\r\n( 1 ) . عبيد اللَّه پسر زياد بن ابيه در بصره متولّد شد ، و هنگام مرگ پدر در عراق در كنار پدر بود ، سپس به شام رفت ، عمويش معاويه او را در سال 53 حاكم خراسان نمود ، او دو سال در خراسان حكومت كرد ، سپس معاويه او را در سال 55 حاكم بصره كرد ، او همچنان فرماندار بصره بود ، تا در سال 60 بعد از مرگ معاويه ، يزيد او را از آن مقام باقى داشت ، سپس او را فرماندار بصره و كوفه كرد ، هنگامى كه يزيد از دنيا رفت ، ابن زياد در بصره ادّعاى خلافت كرد ، مردم بصره با او بيعت كردند ، ولى پس از مدّتى كوتاه بر ضد او شوريدند ، او به شام گريخت ، تا اينكه در عصر قيام مختار ، با لشكر شام به سوى عراق حركت كرد ، در سرزمين خازر از اراضى موصل به دست ابراهيم پسر مالك اشتر به هلاكت رسيد ، مادر او « مرجانه » نام داشت كه به آلودگى و بدكارى معروف بود .\r\n","page_name":" 62 ","page_number":62},
  {"content":"\r\n\r\n\r\nنامهء امام حسين عليه السّلام به سران شيعهء بصره\r\nامام حسين عليه السّلام نامه‌اى براى بزرگان شيعهء بصره نوشت و به وسيلهء غلامش به نام سليمان بن رزين كه به كنيهء ابو رزين خوانده مىشد « 1 » به سوى آنها فرستاد . امام عليه السّلام در آن نامه آنها را به يارى و اطاعت دعوت كرده بود ، دو نفر از آنان عبارت بودند از : يزيد بن مسعود نهشلى و منذر بن جارود عبدى .\r\n\r\nسخنرانى يزيد بن مسعود در بصره ، و پاسخ قوم به او\r\nيزيد به مسعود ، قبيله‌هاى تميم و حنظله و سعد را فراخواند ، وقتى اجتماع كردند ، گفت :\r\n« اى بنى تميم ! موقعيّت و مقام مرا در ميان خودتان چگونه مىنگريد ؟ » آنها گفتند : « به‌به ! سوگند به خدا تو همانند ستون فقرات ، و رئيس افتخارات ما مىباشى ، در مركز شرافت فرود آمده‌اى ، و از ما پيشى گرفته‌اى . » يزيد بن مسعود گفت : « هدفم از جمع كردن شما اين بود كه مىخواهم با شما مشورت كنم ، و براى وصول به هدف از شما كمك بخواهم . »\r\n\r\n\r\n","description":"","footnote":"\r\n( 1 ) . چنان كه ذكر خواهد شد ، سليمان نامهء امام ( ع ) را به بصره آورد و به سران بصره ارائه داد ، يكى از آن سران ، « منذر به جارود » بود ، منذر از ترس جان خود ، به گمان اينكه شايد جاسوس ابن زياد باشد ، او را ( در همان شبى كه ابن زياد ، صبح آن عازم كوفه شد ) نزد ابن زياد آورد ، ابن زياد نامهء امام حسين ( ع ) را خواند ، سپس همان دم به جلّادانش دستور داد گردن سليمان را زدند ، و سپس پيكر مطهّرش را به دار آويختند ، و او به اين ترتيب به شهادت رسيد . ( اقتباس از بحار ، ج 44 ، ص 239 و 340 ) ( مترجم ) .\r\n","page_name":" 63 ","page_number":63},
  {"content":"\r\n\r\nآنها گفتند : « سوگند به خدا ما خير تو را مىخواهيم و سعى و كوشش مىكنيم كه با نظر صائب به يارى تو بپردازيم ، بگو تا بشنويم . » يزيد بن مسعود گفت : « معاويه از دنيا رفته است و سوگند به خدا مرده‌اى است بىارزش ، و هلاكت و نابوديش افسوس ندار ، با مرگ او درهاى ظلم و گناه شكسته شد ، و ستون‌هاى ستم متزلزل گرديد ، او براى خود از مردم بيعت گرفت ، و گمان كرد كه آن را استوار نمود ، ولى هرگز او به مقصود نرسيد ، او براى وصول به اهداف شوم خود كوشش كرد ، ولى سوگند به خدا به نتيجه نرسيد ، و از مشورتش جز رسوايى ، چيزى به دست نياورد ، اكنون پسرش يزيد شرابخور و سردستهء مفاسد و زشتيها برخاسته و ادّعاى خلافت بر مسلمانان مىكند ، و بدون رضايت مردم مىخواهد خود را رهبر آنها سازد ، با اينكه بردباريش اندك و دانشش كم است و به اندازهء جاى پايش حق را نمىشناسد ، من سوگند نيك به خدا ياد مىكنم كه جهاد و جنگ با او در راه پيشرفت دين ، از جهاد و جنگ با مشركان برترى دارد .\r\nو اين حسين عليه السّلام پسر على عليه السّلام و پسر دختر رسول خدا صلى اللَّه عليه و آله و سلم ، داراى شرافت ريشه‌دار و رأى نيك و استوار و فضيلت غير قابل توصيف ، و علم بىپايان است كه قطعا شايسته‌تر و سزاوارتر به امر خلافت و مقام رهبرى است ، زيرا او با توجّه به سابقه و سن و سال و قرابتش به رسول خدا صلى اللَّه عليه و آله و سلم از همه برتر است ، نسبت به زيردستان مهربان ، نسبت به بزرگان متين و نيك روش ، و نسبت به ملّت ، نگهبان و رهبرى بزرگوار است ، خداوند به وسيلهء او حجّت را بر مردم تمام كرده ، و آداب و موعظه را به طور كامل به مردم رسانده است . بنا بر اين\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nچشمان خود را در برابر اين نور حق نبنديد ، و خود را در درّهء هلاكت نيفكنيد ، « صخر بن قيس » [ منظور احنف بن قيس است كه از بزرگان شيعه در بصره بود 
  ] در جنگ جمل به خاطر يارى نكردن شما ، خوار شد و براى شما لكّهء ننگ بجا گذاشت ، اكنون با حركت به سوى يارى پسر پيامبر صلى اللَّه عليه و آله و سلم اين لكّه را از دامن خود بشوييد ، سوگند به خدا هيچ كس از يارى حسين عليه السّلام كوتاهى نكند ، مگر اينكه موجب ذلّت فرزندانش و كمبود فاميلش مىشود ، و هم اكنون من لباس جنگ پوشيدم و زرهء رزم به تن كردم ، هر كس كشته نشود ، سرانجام خواهد مرد ، و هر كس فرار كند ، از چنگ مرگ رهايى نيابد ، بنا بر اين خدا شما را بيامرزد ، و به سخنان من جواب نيكو بدهيد . » [ سخنرانى يزيد بن مسعود به پايان رسيد ، شنوندگان گفتار او كه سه قبيلهء بنى تميم ، حنظله و سعد بودند ، هر كدام به ترتيب زير پاسخ دادند : 
  ]\r\n\r\nپاسخ قبيلهء حنظله\r\nقبيلهء حنظله گفتند : « اى ابا خالد ! ما همگى تيرهاى تركش تو و تك سواران دودمان تو هستيم ، اگر به وسيلهء ما به طرف دشمن تير بيفكنى ، آن تير به هدف مىرسد ، و اگر با ما به مصاف دشمن به روى پيروز خواهى شد ، سوگند به خدا به هر گونه سختى كه تو با آن روبرو شوى ، همراه تو هستيم ، با شمشيرهايمان به يارى تو مىشتابيم ، و بدنهايمان را سپر تو قرار مىدهيم ، هر گونه كه صلاح مىدانى اقدام كن . »\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n\r\nپاسخ قبيلهء بنو سعد\r\nسپس قبيلهء بنو سعد چنين پاسخ دادند : « اى ابو خالد ! مبغوض‌ترين چيز براى ما مخالفت با تو ، و خروج از حريم رأى و دستور تو است ، صخر بن قيس [ احنف ، در جنگ جمل 
  ] به ما فرمان داد كه جنگ را ترك كنيم ، ما نيز فرمان او را ستوديم و عزّت ما باقى است ، به ما مهلت بده با هم مشورت كنيم سپس نزد تو بياييم و نظر خود را به شما اعلام نماييم . »\r\n\r\nپاسخ قبيلهء تميم\r\nسپس قبيلهء عامر بن تميم ، در پاسخ به دعوت يزيد بن مسعود ، چنين گفتند : « اى ابو خالد ما پسران پدر تو هستيم ، و با هم برادر مىباشيم ، ما هم سوگند ( يا : جانشين ) توييم ، ما در آنچه كه تو خشم كنى به آن خشنود نخواهيم بود ، در سفر پا به پاى تو حركت مىكنيم ، فرمان فرمان تو است ، ما را دعوت كن تا لبّيك بگوييم و فرمان بده تا اطاعت كنيم ، هر گونه كه صلاح بدانى ، محور كار ما همان است . » يزيد بن مسعود گفت : اگر با من مخالفت كنيد و به يارى حسين بن على عليه السّلام نشتابيد ، هرگز شمشير از ميان شما برداشته نمىشود ، بلكه همواره با خود مىجنگيد و در ناامنى مىافتيد .\r\n\r\nنامهء يزيد بن مسعود ، به امام حسين عليه السّلام\r\nدر اين هنگام يزيد بن مسعود ( يكى از سران شيعيان بصره ) نامهء زيرا را براى امام حسين عليه السّلام نوشت :\r\n بِسْمِ اللَّهِ الرَّحْمنِ الرَّحِيمِ  ، اما بعد : نامه شما به دستم رسيد ، و به\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nآنچه از من خواسته بودى آگاه شدم كه مرا دعوت فرموده‌اى تا بهره‌ام را از اطاعت تو برگيرم ، و به نصيبى كه در پرتو يارى تو حاصل مىشود برسم ، همانا خداوند هيچ گاه زمين را از انسان خيرانديش و پيشواى نجات و رستگارى خالى نمىنمايد ، امروز شما حجّت خدا بر خلقش ، و امانت خدا در زمينش هستيد ، شما شاخه‌اى از همان درخت احمدى مىباشيد كه پيامبر صلى اللَّه عليه و آله و سلم ريشهء آن درخت است و شما شاخه‌هاى آن مىباشيد ، به سوى ما تشريف بياور كه آمدنت را به فال نيك مىگيرم ، من قبيلهء بنى تميم را مطيع و فرمانبردار تو نموده‌ام به گونه‌اى كه اطاعت آنها از تو و شيفتگى آنها به تو از اشتياق شترى تشنه كه شكمش پر از غذا شده نسبت به چشمهء آب ، بيشتر است ، و همچنين قبيلهء سعد را فرمانبردار تو نموده‌ام ، و ننگ مخالفت با تو در دامانشان را با بارانى كه از ابر سفيدتر از برف درخشان ، مىبارد شسته‌ام .\r\nاين نامه به دست امام حسين عليه السّلام رسيد ، وقتى كه آن را خواند ، خرسند شد و در شأن يزيد بن مسعود چنين فرمود : « تو را چه مىشود ( كه اين گونه شور و شوق دارى ) خداوند تو را از ترس قيامت ايمن گرداند ، و به تو عزّت دهد ، و از شدّت تشنگى آن روز سيرابت كند . » يزيد بن مسعود ، در بصره لشكرى مهيّا كرد تا خود را به امام حسين عليه السّلام برساند و او را يارى كند ، اندكى قبل از حركت خبر رسيد كه امام حسين عليه السّلام را به شهادت رسانده‌اند ، از اينكه از چنان سعادتى محروم شده بسيار ناراحت و غمگين شد ، به طورى كه بىتابى مىكرد .\r\n\r\nسرنوشت منذر بن جارود\r\nچنان كه قبلا ذكر شد دومين شخصيت از شيعيان بصره كه امام\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nحسين عليه السّلام برايش نامه نوشته بود « منذر بن جارود » بود ، او از ترس اينكه مبادا نامه‌رسان ( سليمان بن رزين ) جاسوس عبيد اللَّه بن زياد باشد ، و از سوى ديگر دخترش به نام « بحريّه » همسر عبيد اللَّه بن زياد بود ، نامه و نامه‌رسان را نزد عبيد اللَّه آورد ، عبيد اللَّه دستور داد سليمان بن رزين ( نامه رسان امام حسين عليه السّلام ) را به دار آويختند .\r\nو مظلومانه به شهادت رساندند . « 1 »\r\n\r\nشدّت عمل ابن زياد ، و حركت او به سوى كوفه\r\nعبيد اللَّه بن زياد پس از دار زدن سليمان نامه‌رسان امام حسين عليه السّلام در بصره ، بر فراز منبر رفت ، و سخنرانى كرد و مردم بصره را هشدار داد و ترسانيد و گفت : « مبادا تحت تأثير افراد اخلالگر و آشوب طلب شويد . » و شب را در بصره ماند ، و صبح برادرش عثمان بن زياد را به عنوان نايب خود در بصره نصب كرد ، و خود به سوى كوفه حركت نمود .\r\n\r\nنيرنگ مرموز ابن زياد در ورود به قصر فرماندارى كوفه\r\nابن زياد وقتى كه به نزديك كوفه رسيد ، صبر كرد تا شب شد ، سپس با همراهان شبانه وارد كوفه گرديد ، مردم گمان كردند كه امام حسين عليه السّلام وارد كوفه شده است ، از اين رو مقدمش را گرامى شمردند ، و اطرافش را با تجليل و احترام گرفتند ، ولى وقتى كه فهميدند او ابن زياد است ،\r\n\r\n\r\n","description":"","footnote":"\r\n( 1 ) . اين حادثه نشان مىدهد كه « منذر بن جارود » شخصى سست عنصر و بىجربزه بود كه اين گونه خود را باخت ، كه گاهى انسان به شك مىافتد كه مبادا او خودش جاسوس ابن زياد بوده است . ( مترجم ) .\r\n","page_name":" 68 ","page_number":68},
  {"content":"\r\n\r\nاز اطرافش پراكنده شدند ، او وارد مقرّ فرماندارى شد ، آن شب را تا صبح در آنجا به سر برد ، سپس صبح از آنجا بيرون آمد و سخنرانى كرد و مردم را از نافرمانى يزيد ترسانيده و به آنها وعده داد كه اگر اطاعت از رهبرى يزيد كنند ، مشمول احسان و نيكى خواهند شد .\r\n\r\nانتقال مسلم عليه السّلام به خانهء هانى ، و جستجوى ابن زياد\r\nهنگامى كه حضرت مسلم عليه السّلام از ورود ابن زياد و سخنرانى او با خبر شد ، در مورد مشخّص بودن محل اقامتش ، از جان خود بيمناك گرديد ، از خانهء مختار بيرون آمد ، به خانه هانى بن عروه « 1 » رفت ، هانى به او پناه داد ، در آنجا نيز رفت و آمد شيعيان و ديدار مسلم عليه السّلام بسيار شد ، ابن زياد جاسوسانى را بر آن حضرت گمارده بود .\r\nوقتى كه ابن زياد دريافت كه مسلم عليه السّلام در خانهء هانى است ، محمّد بن اشعث « 2 » اسماء بن خارجه « 3 » و عمرو بن حجّاج را احضار كرد ، و به آنها گفت : « چرا هانى براى ديدار ما نمىآيد ؟ » آنها گفتند : نمىدانيم ، شنيده‌ايم بيمار است .\r\n\r\n\r\n","description":"","footnote":"\r\n( 1 ) . هانى بن عروهء غطيفى مرادى از قبيلهء مذحج ، از شخصيتها و بزرگان كوفه بود ، او از صحابه پيامبر ( ص ) ، و حيات پيامبر ( ص ) را درك كرده ، و از دوستان مخصوص امير مؤمنان على ( ع ) بود ، در جنگ جمل ، صفّين و نهروان شركت داشت ، و از اركان قيام حجر بن عدى بر ضدّ زياد بن ابيه بود ، ابن زياد او را در روز هشتم ذى حجّهء سال 60 هجرى قمرى در كوفه به شهادت رساند ، سربريدهء او و سر مسلم ( ع ) را براى يزيد فرستاد . ( مترجم ) .\r\n( 2 ) . محمد بن اشعث بن قيس از ياران مصعب بن زبير بود و به سال 67 هجرى كشته شد . ( مترجم ) .\r\n( 3 ) . اسماء بن خارجه از رجال طبقه نخستين از اهالى كوفه بود كه در سال 66 هجرى قمرى فوت كرد . ( مترجم ) .\r\n","page_name":" 69 ","page_number":69},
  {"content":"\r\n\r\nابن زياد گفت : به ما نيز خبر رسيده كه بيمار است ، ولى اطّلاع يافته‌ام كه سلامتى خود را بازيافته ، و او در كنار در خانه‌اش مىنشيند ، اگر بدانم كه او بيمار است حتما از او عيادت مىكنم ، با او ملاقات كنيد و به او امر كنيد كه در وظيفه‌اش نسبت به ما كوتاهى نكند ، زيرا من دوست ندارم كه موقعيّت شخصيتى مثل او كه از بزرگان عرب است نزد ما تيره شود .\r\nسه نفر مذكور به سوى خانهء هانى رفتند ، عصر بود ديدند او كنار در خانه‌اش نشسته است ، به او گفتند : « چرا از ديدار فرماندار كوتاهى مىكنى ، او از تو ياد كرده و سراغ تو را مىگرفت ، و گفت : اگر بيمار است حتما از او عيادت مىكنم . » هانى گفت : بيمارى من مانع ملاقات با ابن زياد شده است .\r\nآنها گفتند : به ابن زياد خبر رسيده كه تو هر روز عصر كنار خانه‌ات مىنشينى ، و اين ملاقات نكردن تو را يك نوع بىاعتنايى دانسته است و مىدانى كه حاكم ، بىاعتنايى و بىمهرى شخصى مثل تو را تحمّل نمىكند ، زيرا تو رئيس قوم خود هستى ، و ما تو را سوگند مىدهيم كه همراه ما بيا تا نزد فرماندار برويم .\r\n\r\nآغاز گفتگوى ابن زياد با هانى\r\nهانى لباس خود را طلبيد و پوشيد و سوار بر مركب شد و با سه نفر مذكور به طرف دار الإمارة حركت كردند ، وقتى كه هانى نزديك دار الإمارة رسيد . گويى احساس خطر كرد ، به حسّان بن اسماء بن خارجه گفت :\r\n« اى برادرزاده ! سوگند به خدا من از اين شخص ( ابن زياد ) بيمناك\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nهستم ، نظر تو چيست ؟ » حسّان گفت : « اى عمو ! سوگند به خدا در مورد تو احساس خطر و بيم نمىشود ، چنين گمانى را به خود راه نده . » حسّان نمىدانست كه ابن زياد براى چه هانى را احضار نموده است ؟ ! هانى با همراهان به دار الإمارة رسيدند و با هم بر عبيد اللَّه بن زياد وارد شدند ، وقتى كه عبيد اللَّه هانى را ديد گفت : « اين نادان با پاى خود آمد . » در اين هنگام ابن زياد به شريح قاضى « 1 » كه در آنجا حضور داشت متوجّه شد و اشاره به هانى كرد ، و اين شعر عمرو بن معدى كرب زبيدى را خواند :\r\n اريد حياته و يريد قتلى * عذيرك من خليلك من مراد \r\n« من خواهان زندگى او هستم ، ولى او ارادهء كشتن مرا دارد ، عذر خود را نسبت به دوست مرادى خود بياور . » هانى : اى امير ! مگر چه شده ؟\r\nابن زياد : اى هانى دست بردار ، اين كارها چيست كه در خانهء تو به زيان امير مؤمنان يزيد و همهء مسلمانان ، تهيّه و انجام مىگردد ، مسلم را آورده‌اى و به خانه‌ات برده‌اى و براى او اسلحه و لشكر جمع آورى مىكنى و گمان مىكنى كه اين كارها بر من مخفى مىماند ؟ ! هانى : مسلم در نزد من نيست ، و من چنين كارهايى را نكرده‌ام .\r\nابن زياد : انكار نكن ، همهء اين كارها را نموده‌اى ، و مسلم بن عقيل\r\n\r\n\r\n","description":"","footnote":"\r\n( 1 ) . شريح بن حارث بن قيس كندى ، اصلا از اهالى يمن بود ، در زمان خلافت عمر قاضى كوفه شد ، در زمان خلافت عثمان و على ( ع ) نيز در همين سمت باقى بود ، در عصر حجّاج بن يوسف ثقفى استعفا داد ، و حجّاج استعفاى او را در سال 77 هجرى قمرى پذيرفت .\r\n","page_name":" 71 ","page_number":71},
  {"content":"\r\n\r\nنيز در خانهء تو است .\r\n[ گفتگو بين هانى و ابن زياد به درازا كشيد ، و 
  ] هانى نسبتهاى ابن زياد را كه به او مىداد ، انكار مىكرد .\r\nدر اين هنگام ابن زياد غلامش معقل را ، كه او را به عنوان جاسوس به خانه هانى فرستاده بود و او همهء اسرار را گزارش داده بود ، طلبيد ، او حاضر شد ، ابن زياد به هانى گفت : « آيا اين شخص را مىشناسى ؟ ! » هانى گفت : آرى ، در اين هنگام هانى فهميد كه معقل جاسوس ابن زياد بوده كه در خانه‌اش رفت و آمد مىنموده و همهء اخبار را به او گزارش داده است .\r\n\r\nگفتگوى هانى و ابن زياد ، و مضروب شدن هانى به دست او\r\nهانى [ پس از سكوتى طولانى ، به خود آمده و به ابن زياد 
  ] چنين گفت :\r\nخدا كار امير را اصلاح كند ، گوش فرا ده و سخنم را بشنو و باور كن كه سوگند به خدا دروغ نمىگويم ، من مسلم را دعوت نكردم و به دنبالش نفرستادم ، بلكه او به خانهء من پناه آورد ، و من به او پناه دادم ، و شرم كردم كه او را از خانه بيرون كنم ، بار مسئوليّتى بود كه به دوشم آمد و به او پناه دادم ، اكنون كه با خبر شدى ، مرا آزاد كن تا بروم مسلم را از خانه‌ام بيرون كنم تا هر جا خواست برود ، و من هم از اين تعهّدى كه به او داده‌ام خارج شوم .\r\nابن زياد : سوگند به خدا دست از تو برندارم تا مسلم را به نزدم بياورى و به من تحويل دهى .\r\nهانى : نه به خدا سوگند ، من هرگز چنين كارى نمىكنم ، آيا مهمانم را بياورم و تو بكشى ؟\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nابن زياد : سوگند به خدا بايد او را نزدم بياورى .\r\nهانى : سوگند به خدا او را نمىآورم .\r\nگفتگوى ابن زياد و هانى بسيار شديد شد ، در اين هنگام ( يكى از طرفداران ابن زياد به نام ) مسلم بن عمرو باهلى ( كه از اهالى شام بود ) به ابن زياد گفت : خدا كار امير را اصلاح كند ، به من اجازه بده تا هانى را به جاى خلوتى ببرم و با او گفتگو كنم .\r\n\r\nگفتگوى مسلم بن عمرو با هانى\r\nآنگاه مسلم بن عمرو برخاست و همراه هانى به گوشهء خلوتى از قصر كه ابن زياد آن دو را مىديد برد و با هم به گفتگوى زير پرداختند :\r\nمسلم بن عمرو : اى هانى تو را سوگند به خدا مىدهم ، كارى كه موجب كشتنت بشود انجام نده ، و بلا و اندوه به قبيلهء خود وارد نساز ، سوگند به خدا من نمىخواهم كه تو كشته شوى ، اين مرد ( مسلم بن عقيل ) با اين گروه كه مىبينى پسر عمو هستند ، و ايشان ( ابن زياد و طرفدارانش ) نمىخواهند او را بكشند يا بزنند ، بنا بر اين مسلم را به آنها بسپار ، اگر چنين كنى هيچ سرافكندگى و عيبى بر تو نيست ، زيرا جز اين نيست كه تو مسلم را به سلطان سپرده‌اى .\r\nهانى : « سوگند به خدا چنين كارى براى من ننگ و سرافكندگى است زيرا در اين صورت كسى را كه مهمان من است و به من پناه آورده به دشمن سپرده‌ام ، با اينكه من زنده و تندرست هستم ، و مىبينم و مىشنوم و ياورانم ( قبيلهء مذحج و مراد ) بسيارند ، سوگند به خدا اگر من جز يك تن نباشم و هيچ گونه ياورى نداشته باشم ،\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nمسلم را به شما تحويل نمىدهم ، تا در راه او بميرم . » « 1 » مسلم بن عمرو همچنان هانى را سوگند مىداد ، هانى نيز مكرّر در پاسخ مىگفت : « سوگند به خدا هرگز مسلم را تحويل ابن زياد نمىدهم . »\r\n\r\nزخمى شدن هانى با تازيانهء ابن زياد و زندانى شدن او\r\nابن زياد سخن و مقاومت هانى رحمة اللَّه را شنيد و دريافت ، فرياد زد : هانى را نزد من بياوريد ، هانى را نزد ابن زياد بردند ، ابن زياد گفت : يا مسلم را نزد من بياور يا قطعا گردنت را خواهم زد .\r\nهانى : اگر مرا بكشى سوگند به خدا شمشيرهاى برّنده در اطراف خانهء تو بسيار شود ( و مردم زيادى به طرفدارى از من به جنگ تو آيند « 2 » ابن زياد : واى بر تو آيا مرا به شمشيرهاى برّنده مىترسانى ؟ ( هانى گمان مىكرد كه قبيله‌اش به يارى او برمىخيزند . ) سپس ابن زياد فرياد زد : هانى را نزد من بياوريد .\r\nهانى را نزد ابن زياد آوردند ، ابن زياد با تازيانه ( يا چوب يا شمشير باريك و نازكى ) كه در دست داشت ، آن چنان بر صورت هانى ، و بر پيشانى و بينى و گونهء او مىزد كه بينى او شكست و خون بر صورت و لباسش سرازير شد ، و گوشت گونه و پيشانيش بر صورتش ريخت .\r\nابن زياد سنگدل همچنان به زدن خود ادامه داد تا اينكه آن تازيانه يا\r\n\r\n\r\n","description":"","footnote":"\r\n( 1 ) . و اللَّه لو لم اكن الّا رجلا واحدا ليس لى ناصر ، لم ادفعه حتى اموت دونه .\r\n( 2 ) . مطابق بعضى از روايات ، هانى به قدرى به موفّقيت خود در مورد يارى قبيله‌اش اطمينان داشت كه براى اغفال ابن زياد گفت : « تو و خاندانت را امان مىدهم ، تا به شام برويد . » ( ترجمهء نفس المهموم ، محمد باقر كمره‌اى ، ص 141 ) ( مترجم ) .\r\n","page_name":" 74 ","page_number":74},
  {"content":"\r\n\r\nشمشيرى كه در دستش بود شكست [ با توجّه به اينكه هانى در اين هنگام 89 سال داشت 
  ] هانى جهيد تا شمشيرى را كه در دست يكى از نگهبانان بود بگيرد و از خود دفاع نمايد ، ولى آن نگهبان شمشيرش را نگهداشت و از گرفتن هانى جلوگيرى نمود . ابن زياد فرياد كشيد :\r\n« هانى را بگيريد و او را كشان‌كشان به سوى يكى از حجره‌هاى كاخ بكشانيد و در آنجا زندانى نماييد ، و در آن حجره را قفل كنيد و نگهبانى را بر آن بگماريد . » مأموران ، دستور ابن زياد را اجرا كردند . در اين هنگام اسماء بن خارجه ، و به قولى حسّان بن اسماء برخاست و به ابن زياد رو كرد و گفت : « اى امير ! ما فرستادگان نيرنگباز به سوى هانى بوديم ، تو ما را براى آوردن هانى فرستادى ، او را آورديم ، ولى صورتش را مجروح كردى و خون چهره‌اش را به محاسنش سرازير نمودى ، و اكنون مىپندارى او را خواهى كشت ! » ابن زياد از سخن اسماء خشمگين شد و گفت : « تو اينجا هستى ؟ » سپس دستور داد او را آنقدر زدند ، كه به زمين افتاد ، سپس او را در گوشه‌اى از دار الإمارة به زنجير كشيده و زندانى كردند ، او گفت : «  إِنَّا لِلَّهِ وَ إِنَّا إِلَيْهِ راجِعُونَ  ، اى هانى كشته‌شدنم را به تو خبر مىدهم . »\r\n\r\nشورش كوتاه قبيلهء مذحج\r\nراوى گويد : به عمرو بن حجّاج كه دخترش همسر هانى بود ، خبر رسيد كه هانى را كشته‌اند ، او با همهء افراد قبيلهء مذحج به طرف دار الإمارة حركت كردند ، و آن را در محاصرهء خود درآوردند ، عمرو فرياد زد : « من عمرو بن حجّاج هستم ، اين مردم ، سواران\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nو شخصيت‌هاى قبيلهء مذحج هستند ، ما نه از اطاعت حكومت نافرمانى كرده‌ايم و نه از جماعت مسلمين فاصله گرفته‌ايم ، به ما خبر رسيده كه رئيس ما هانى كشته شده است . » ابن زياد از اجتماع قبيلهء مذحج و گفتار آنها با خبر شده به شريح قاضى فرمان داد نزد هانى برود ، و پس از ديدار با او ، بيرون آيد و سلامتى او را به قوم او گزارش دهد .\r\nشريح همين كار را به انجام رسانيد ، و خبر سلامتى هانى را به قوم او داد ، آنها سخن شريح را پذيرفتند و از آنجا پراكنده شدند .\r\n\r\nدرگيرى شديد حضرت مسلم عليه السّلام با طرفداران ابن زياد\r\nمسلم بن عقيل عليه السّلام از گرفتارى هانى با خبر شد ، آن حضرت با افرادى كه با او بيعت كرده بودند براى جنگ با عبيد اللَّه از خانه خارج شدند ، عبيد اللَّه در درون دار الإمارة پناه گرفت ، و نگهبانان و لشكرش با مسلم و يارانش درگير شدند و آتش نبرد سختى شعله‌ور شد ، در اين ميان هواداران ابن زياد از پنجره‌هاى ساختمان دار الاماره سرهاى خود را بيرون آورده و با فريادهاى خود ياران مسلم عليه السّلام را مىترساندند و مىگفتند : اكنون لشكر شام براى كمك رسانى به ما ، حركت كرده‌اند و نزديك است به ما برسند .\r\nاين تهديدها و ترفندها و تبليغات سوء همچنان ادامه داشت ، تا اينكه شب فرا رسيد ، شب در تاريكى ، ياران ( بىوفاى ) مسلم عليه السّلام اطراف آن حضرت را خالى كردند و به همديگر مىگفتند : ما را با اين كارها چه كار ؟ كه موجب فتنه و آشوب شويم ، شايسته است كه در خانه‌هاى خودمان بنشينيم و اين قوم را به حال خودشان واگذاريم تا\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nخداوند در بين آنها صلح ايجاد كند .\r\nكار به جايى رسيد كه تنها ده نفر با مسلم عليه السّلام باقى ماندند ، مسلم عليه السّلام براى انجام نماز مغرب وارد مسجد اعظم كوفه شد ، در اين هنگام همان ده نفر نيز از ترس پراكنده شدند ، مسلم عليه السّلام بعد از نماز خود را تنها يافت ، تنها در كوچه‌هاى كوفه مىگشت تا اينكه به در خانهء بانويى به نام طوعه رسيد ، در آنجا توقّف كرد و از آن بانو تقاضاى آب كرد .\r\nطوعه رفت و آب آورد و به مسلم عليه السّلام داد ، او نوشيد و سيراب شد ، سپس مسلم عليه السّلام از طوعه خواست آن شب را به او پناه دهد ، طوعه تقاضاى مسلم عليه السّلام را پذيرفت و به او پناه داد .\r\nپسر طوعه از سكونت مسلم عليه السّلام در خانهء خود با خبر شد ، موضوع را به ابن زياد گزارش داد .\r\nابن زياد محّمد بن اشعث را طلبيد و جمعى از سربازان را در اختيار او گذاشت ، و به او مأموريّت داد تا مسلم عليه السّلام را دستگير كرده سپس به نزدش بياورند .\r\nمحمّد بن اشعث همراه سربازانش به در خانهء طوعه آمدند ، مسلم عليه السّلام صداى سم اسبهاى آنها را شنيد ، زرهء خود را پوشيد و بر اسب خود سوار گرديد ، و از خانه طوعه بيرون آمد و با محمّد بن اشعث و همراهانش به جنگ پرداخت ، جمعى از آنها را كشت .\r\nمحمّد بن اشعث فرياد زد : « يا مسلم لك الامان ، اى مسلم ! تو در امان ما هستى . » مسلم عليه السّلام فرمود : « و اىّ امان للغدرة الفجرة ، به امان دادن افراد حيله‌گر و فاسق چه اطمينانى وجود دارد ؟ ! » مسلم عليه السّلام با كمال بىاعتنايى به حيلهء دشمن ، به جنگ خود ادامه\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nداد ، و در اين هنگام اين اشعار را كه از سروده‌هاى « حمران بن مالك خثعمى » در روز قرن ( يكى از جنگ‌هاى عربى جاهلى ) است ، به عنوان رجز مىخواند :\r\n اقسمت ان لا اقتل الّا حرّا * و ان رأيت الموت شيئا نكرا\r\nاكره ان اخدع او اغرّا * او اخلط البارد سخنا مرّا\r\nكلّ امرء يوما يلاقى شرّا * اضربكم و لا اخاف ضرّا \r\n« سوگند به خدا ياد كرده‌ام كه جز با آزادگى كشته نشوم ، گرچه مرگ را چيز سخت و ناگوار بنگرم . من دوست ندارم كه دستخوش نيرنگ و فريب گردم يا آب خنك را با آب تلخ بياميزم ( جنگيدن را رها سازم و تسليم ذلّت شوم ) هر كسى روزى گرفتار تلخى ( مرگ ) مىشود ، حال كه چنين است با شما مىجنگم و ترسى از زيان و ضرر ندارم . » دشمنان گفتند : « نمىخواهيم تو را فريب دهيم و نيرنگى در كار نيست . » حضرت مسلم عليه السّلام به سخن دشمنان اعتنا نكرد ، و به جنگ ادامه داد ، سرانجام بر اثر زخمهايى كه بر پيكرش وارد شده بود ، مورد حملهء شديد دشمن قرار گرفت ، يكى از دشمنان از پشت سر چنان نيزه بر او وارد ساخت كه آن حضرت به روى زمين افتاد ، و به اسارت دشمنان درآمد .\r\n\r\nپاسخ‌هاى دندانشكن مسلم عليه السّلام به ابن زياد\r\nهنگامى كه مسلم عليه السّلام را بر ابن زياد وارد كردند ، مسلم عليه السّلام با كمال بىاعتنايى بر او وارد شد و به ابن زياد كه در مسند غرور تكيه نموده بود سلام نكرد .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nيكى از نگهبانان به مسلم عليه السّلام گفت : « به فرماندار سلام كن . » حضرت مسلم عليه السّلام قاطعانه به او فرمود :\r\nاسكت ويحك ، و اللَّه ما هو لى بامير ، ساكت باش ! واى بر تو ، سوگند به خدا او رئيس و فرماندار من نيست « 1 » ابن زياد گفت : اشكالى ندارد ، سلام كنى يا نكنى ، كشته خواهى شد .\r\nمسلم عليه السّلام با قاطعيّت جواب داد : « اگر تو مرا بكشى تازگى ندارد ( زيرا در گذشته ) بدتر از تو بهتر از مرا كشته است ، از اين گذشته تو در زجركشى و كار زشت مثله ( قطع اعضا ) و ناپاكى و پست فطرتى و غرور در حال پيروزى ، به هيچ كس مجال نمىدهى كه سزاوارتر از تو به اين جنايات باشد ( تو در اين جنايات و پليديها از ديگران پيشى گرفته‌اى . ) ابن زياد ( در حال عصبانيّت و فرياد ) گفت : اى مخالف سركش و نمك به حرام ، تو بر پيشوايت خروج كردى ، وصف وحدت مسلمانان را در هم شكستى ، و بين آنها فتنه و آشوب برانگيختى .\r\nاينجا بود كه مسلم عليه السّلام به طور صريح گوشه‌اى از جنايات معاويه و پسرش يزيد و شخص ابن زياد و پدرش را بيان كرد و در پاسخ او\r\n\r\n\r\n","description":"","footnote":"\r\n( 1 ) . در كتاب « منتخب طريحى » آمده : حاضران به مسلم ( ع ) گفتند : « بر امير سلام كن » مسلم ( ع ) فرمود : «  السَّلامُ عَلى مَنِ اتَّبَعَ الْهُدى  » ، « سلام بر كسى كه راه هدايت را پيروى مىكند ، و از عاقبت انحراف مىترسد ، و خداى بزرگ را اطاعت كند . » ابن زياد خنديد ، يكى از نگهبانان به مسلم ( ع ) گفت : « آيا نمىنگرى كه امير مىخندد ، چرا به عنوان امير بر او سلام نمىكنى ؟ » مسلم ( ع ) پاسخ داد : « سوگند به خدا امير من حسين ( ع ) است ، آن كس به ابن زياد به عنوان امير سلام مىكند كه از مرگ مىترسد ، من ترسى از مرگ ندارم . » ( اسرار الشّهاده دربندى ، عربى ، ج 2 ، ص 74 و 75 ) .\r\n","page_name":" 79 ","page_number":79},
  {"content":"\r\n\r\nفرمود :\r\nكذبت يا بن زياد ، انّما شقّ عصى المسلمين ، معاوية و يزيد بن معاوية و امّا الفتنة فانّما القحها انت و ابوك زياد بن عبيد عبد بنى علاج من ثقيف ، اى پسر زياد ! عصاى وحدت مسلمانان را معاويه و پسرش يزيد ، در هم شكست ، فتنه و آشوب را تو و پدرت زياد پسر عبيد « 1 » بردهء طايفهء بنى علاج از قبيلهء ثقيف ، بر پا نمود نه من .\r\nو انا ارجو ان يرزقنى اللَّه الشّهادة على يدى شرّ بريّته ، من اميدوارم خداوند مقام شهادت را به دست بدترين خلقش ( كه تو باشى ) نصيب من گرداند .\r\nابن زياد گفت : تو در آرزوى چيزى ( فرمانروايى حسين عليه السّلام ) بودى كه خدا تو را به آن نرسانيد ، بلكه آن را به دست اهلش ( كه يزيد باشد ) سپرد .\r\nمسلم عليه السّلام در پاسخ فرمود : اى پسر مرجانه ! « 2 » چه كسى صلاحيّت زمامدارى را دارد ؟\r\nابن زياد گفت : يزيد بن معاويه شايسته آن است .\r\nمسلم عليه السّلام فرمود : شكر و سپاس مخصوص خداوند است ، ما به داورى خدا راضى هستيم ، و از درگاهش مىخواهيم كه او در اين باره حكم كند !\r\n\r\n\r\n","description":"","footnote":"\r\n( 1 ) . نكتهء قابل توجه اينكه : حضرت مسلم ( ع ) در اينجا پدر زياد را شخصى به نام « عبيد » نوكر طايفهء بنى علاج معرّفى كرد ، با توجّه به اينكه دستگاه معاويه با تبليغات عريض و طويل خود ، زياد را فرزند ابو سفيان مىخواندند ، به اين ترتيب حضرت مسلم ( ع ) به زنازادگى زياد اشاره نمود ، چنان كه سميّه مادر زياد به آلودگى معروف بود ، و قصّه الحاق زياد به ابو سفيان ، مشهور است . ( مترجم ) .\r\n( 2 ) . مرجانه مادر ابن زياد از زنان آلوده و زشتكار آن دوران بود ، حضرت مسلم ( ع ) با اين تعبير خواست ناپاكى ريشه و اصل و نسب ابن زياد را بيان كند . ( مترجم ) .\r\n","page_name":" 80 ","page_number":80},
  {"content":"\r\n\r\nابن زياد گفت : تو گمان مىكنى برايت در اين كار ( زمامدارى ) بهره و نصيبى هست ؟ ! مسلم عليه السّلام گفت : سوگند به خدا نه اينكه گمان دارم ، بلكه يقين دارم .\r\nابن زياد گفت : بگو بدانم چرا به اين شهر ( كوفه ) آمده‌اى و محيط آرام اين شهر را به هم زده‌اى ، و در بين مردم اين شهر ، تفرقه اندازى كرده‌اى ؟ ! مسلم عليه السلام فرمود : منظور من از آمدن به اين شهر ، تفرقه افكنى نبود ، بلكه اين شما بوديد ، كه كارهاى زشت را آشكار ، و كارهاى نيك را از ميان اجتماع برديد ، و بدون رضاى مردم بر آنان حكومت كرديد ، و دستورهاى الهى را واژگونه بر مردم تحميل نموديد و همچون كسرى و قيصر ( شاه ايران و روم ) در ميانشان رفتار نموديد ، ولى ما آمديم تا برنامه امر به معروف و نهى از منكر ، و دعوت به حكم قرآن و سنّت پيامبر صلى اللَّه عليه و آله و سلم را اجرا كنيم ، و صلاحيّت و لياقت اين كار را بر طبق دستور رسول خدا صلى اللَّه عليه و آله و سلم داشتيم .\r\nابن زياد [ كه سخت عصبانى و شعله‌ور شده بود 
  ] به ياوه‌سرايى و سخنان ركيك و ناسزاگويى به مقام ارجمند حضرت على ، حسن ، حسين و عقيل عليهما السّلام پرداخت .\r\nحضرت مسلم عليه السّلام فرمود :\r\nانت و ابوك احقّ بالشّتم ،  فَاقْضِ ما أَنْتَ قاضٍ  يا عدوّ اللّه ، تو و پدرت سزاوارتر به دشنام هستيد اى دشمن خدا هر چه مىخواهى انجام بده .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n\r\nچگونگى شهادت حضرت مسلم عليه السّلام\r\nابن زياد به بكير بن حمران ( يا : بكر بن حمران ) فرمان داد كه مسلم عليه السّلام را بر بالاى قصر دار الإمارة ببرد و در همان جا گردنش را بزند . « 1 » بكير بن حمران ، حضرت مسلم عليه السّلام را به بالاى قصر برد ، آن حضرت در اين حال مشغول تسبيح خدا و استغفار و صلوات بر پيامبرش بود ، بكير بن حمران گردن آن مظلوم را زد ، سپس با ترس و لرز از بالا به پايين آمد ، آنگاه به حضور ابن زياد رسيد ، ابن زياد به او گفت : « چرا دچار ترس و لرزه شده‌اى ؟ » بكير پاسخ داد : « اى امير ! هنگام كشتن مسلم عليه السّلام مرد سياه چهرهء بدقيافه‌اى را در مقابلم ديدم كه انگشتهايش را مىگزد ، آن چنان كه از ديدن او ترسيدم كه هرگز چنين نترسيده بودم . » ابن زياد گفت : « اين حالت گويا به خاطر وحشتى بوده كه به تو دست داده است . » « 2 »\r\n\r\n\r\n","description":"","footnote":"\r\n( 1 ) . دستور به بكير بن حمران از اين رو بود كه او در جنگ ، از دست مسلم ( ع ) ضربتى خورده بود ، و كنيهء مسلم را در دل داشت . ( مترجم ) .\r\n( 2 ) . مطابق بعضى از روايات ، هنگامى كه بكير بن حمران آمادهء قتل مسلم ( ع ) شد ، مسلم ( ع ) فرمود : « به من اجازه بده دو ركعت نماز بخوانم » بكير بن حمران ، اجازه نداد ، حضرت مسلم ( ع ) گريه كرد و اشعارى در بارهء مظلوميت خود و نيرنگ و ظلم دشمن خواند ، در اين هنگام ، بكير به او گفت : « سپاس خداى را كه مرا به تو چيره كرد » و در همين لحظه شمشيرش را بر گردن مسلم ( ع ) زد ، خراشى در گردن آن حضرت پديدار گرديد .\r\nمسلم ( ع ) به او فرمود : « اى غلام ! آيا در برابر ضربتى كه من در جنگ به تو زدم ، اين خراشى كه بر من وارد ساختى كافى نيست ؟ » وقتى كه اين سخن را براى ابن زياد نقل كردند ، گفت : « مسلم ( ع ) هنگام مرگ از روى افتخار سخن گفته است » ( يعنى به بكر بن حمران تعبير به برده و غلام نموده است ، آرى منظور مسلم ( ع ) اين بود كه شما اى خود باختگان و سر سپردگان طاغوتچه‌اى چون ابن زياد ، برده او هستيد نه بندهء خدا ) بكير بن حمران ديگر مهلت نداد و با فرود آوردن ضربت دوم ، آن حضرت را به شهادت رسانيد . ( فرسان الهيجاء ج 2 ، ص 105 - بحار ، ج 44 ، ص 358 ) ( مترجم ) .\r\n","page_name":" 82 ","page_number":82},
  {"content":"\r\n\r\n\r\nشهادت هانى بن عروة\r\nسپس ابن زياد فرمان قتل هانى بن عروه ( ميزبان حضرت مسلم عليه السّلام ) را صادر كرد ، مأموران ابن زياد او را ( كه 89 سال داشت ) براى كشتن حركت دادند ، او در مسير راه به طور مكرّر قبيلهء مذحج را به كمك مىطلبيد و مىگفت : « اى قبيلهء مذحج كجاييد ، امروز چرا قبيلهء مذحج به داد من نمىرسد ، اى دودمان من به دادم برسيد . » مأموران [ او را به بازار گوسفند فروشان بردند ، در آنجا 
  ] به او گفتند : « اى هانى ! گردنت را بكش ! » ( تا سرت را جدا كنيم . ) هانى گفت : « من در دادن جان به شما بخشش نمىكنم ، و در كشتن خود شما را يارى نمىنمايم . » در اين هنگام غلام عبيد اللَّه بن زياد كه نامش رشيد بود ، شمشيرش را بلند كرده و بر گردن هانى رحمة اللَّه فرود آورد ، و او را شهيد كرد . « 1 »\r\n\r\nاشعارى جانسوز در سوگ مسلم عليه السّلام و هانى\r\nعبد اللَّه بن زبير اسدى ، و به قولى فرزدق ( شاعر معروف ) اشعار زير را در سوگ جانسوز حضرت مسلم عليه السّلام و هانى رحمة اللَّه سرود و خواند :\r\n\r\n\r\n","description":"","footnote":"\r\n( 1 ) . شيخ مفيد ( ره ) در كتاب ارشاد مىنويسد : غلام ابن زياد به نام رشيد با شمشير بر گردن هانى ( ره ) زد ، ولى آن ضربه كارگر نشد ، هانى در اين حال گفت : « الى اللَّه المعاد ، اللّهمّ الى رحمتك و رضوانك ، بازگشت به سوى خداست ، خدايا به سوى رحمت و خوشنودى تو آيم . » در اين هنگام آن غلام ، ضربهء دوم خود را برگردن هانى فرود آورد ، و او را به شهادت رساند . ( ترجمهء ارشاد مفيد ، ج 2 ، ص 65 ) ( مترجم ) .\r\n","page_name":" 83 ","page_number":83},
  {"content":"\r\n\r\n فان كنت لا تدرين ما الموت فانظرى * الى هانى في السّوق و ابن عقيل\r\nالى بطل قد هشّم السّيف وجهه * و آخر يهوى من جدار قتيل\r\nاصابهما جور البغى فاصبحا * احاديث من يسرى بكلّ سبيل\r\nترى جسدا قد غيّر الموت لونه * و نضح دم قد سال كلّ مسيل\r\nفتى كان احيى من فتاة حييّة * و اقطع من ذى شفرتين صقيل\r\nأ يركب اسماء الهماليج آمنا * و قد طلبته مذحج بذحول\r\nتطوف حواليه مراد و كلّهم * على رقبة من سائل و مسول\r\nفان انتم لم تثأروا باخيكم * فكونوا بغايا ارضيت بقليل \r\n« اگر نمىدانى كه مرگ چيست ، به پيكر پاك هانى و مسلم عليهما السّلام در بازار بنگر .\r\nبه پيكر هانى آن پهلوانى كه شمشير ابن زياد ، صورت او را درهم شكست ، و به پيكر مسلم عليه السّلام بنگر كه بدن ( بىسر ) او را از بالاى بلندى به زمين افكندند .\r\nظالمان ستم پيشه با آن دو آن گونه رفتار كردند ، و سرگذشت آنها در صبح روز بعد به زبان رهگذران افتاد .\r\nجسدى را مىنگرى كه مرگ رنگ آن را دگرگون نموده ، و خونش در راهها جريان دارد .\r\nجوانمردى كه باحياتر از دختران با حيا ، و برّنده‌تر از شمشير برّاق دو دم است .\r\nآيا اسماء بن خارجه ( كه هانى را نزد ابن زياد برد ) سوار بر اسب گردد ، و از كشته شدن ايمن شود ؟ با اينكه دودمان مذحج خواهان خون هانى از او هستند .\r\nطايفه مذحج ( مراد ) همگى در گرداگرد هانى مىگشتند و مراقب\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nاو بودند ، و احوال او را از همديگر مىپرستيدند .\r\nاى دودمان مراد ! اگر شما از برادرتان هانى خونخواهى نكنيد ، همانند زنان آلوده باشيد كه به پول كم براى عمل منافى عفّت راضى شوند . »\r\n\r\nتشكّر يزيد از ابن زياد ، و سفارش او به شدّت عمل\r\nابن زياد ماجراى كشتن مسلم عليه السّلام و هانى رحمة اللَّه را در ضمن نامه‌اى به يزيد گزارش داد .\r\nيزيد پس از دريافت نامه در جواب نامه ، از ابن زياد تشكّر كرد ، و كارها و قلدرى او را ستود ، و به اطلاع ابن زياد رسانيد كه امام حسين عليه السّلام به سوى عراق رهسپار شده است ، به طور كامل مراقب اوضاع باش و آن چنان با شدّت عمل رفتار كن كه به هر كس گمان يا احتمال مخالفت بردى ، از او انتقام بگير و او را زندانى كن .\r\n\r\nحركت امام حسين عليه السّلام از مكّه و پاسخ او به دو نفر از ناصحان\r\nامام حسين عليه السّلام روز سه شنبه سوم ذى حجّه ، و به قولى هشتم ذى حجّه سال شصت هجرى ، قبل از وصول خبر شهادت مسلم عليه السلام ، از مكّه به سوى كوفه حركت كرد ، زيرا امام حسين عليه السّلام در همان روزى ( روز هشتم ذى حجّه ) كه مسلم عليه السّلام شهيد شد از مكّه خارج گرديد .\r\nابو جعفر محمّد بن جرير طبرى امامى « 1 » در كتاب دلائل الامامه\r\n\r\n\r\n","description":"","footnote":"\r\n( 1 ) . ابو جعفر محمّد بن جرير بن رستم طبرى آملى شيعى ، بعد از طبرى معروف ( محمد بن جرير طبرى از علماى اهل تسنّن ) مىزيسته و معاصر شيخ طوسى ( وفات يافته سال 460 ه . ق ) بوده است ، سيّد بن طاوس ( مؤلّف اين كتاب ) نخستين كسى است كه از دلائل الامامه طبرى ، نقل روايت مىكند ، سيّد بن طاوس كتابخانه‌اى داشت كه 1500 جلد كتاب در آن بوده ، از جمله كتاب دلائل الامامه طبرى به طور كامل ، در آن كتابخانه وجود داشته ، و آنچه از اين كتاب اكنون موجود است ، بخشهايى از آن كتاب است ، نه همهء آن . ( الذّريعه ، ج 8 ، ص 244 ) ( مترجم ) .\r\n","page_name":" 85 ","page_number":85},
  {"content":"\r\n\r\nمىنويسد : از اعمش روايت شده كه گفت : ابو محمّد واقدى و زرارة بن صالح خلخ گفتند : ما سه روز قبل از خروج امام حسين عليه السّلام از مكّه ، به محضر امام عليه السّلام رسيديم و عرض كرديم : « مردم كوفه سست عنصر و ضعيف النّفس هستند ، دلهايشان با امام عليه السّلام است ولى شمشيرهايشان به ضد امام عليه السّلام مىباشد . » [ بنا بر اين به طرف كوفه نرويد 
  ] آن حضرت با دست خود به آسمان اشاره كرد ، درهاى آسمان گشوده شدند ، فرشتگان بسيارى كه شمارهء آنها را جز خدا نمىداند نازل شدند ، آنگاه امام حسين عليه السّلام به ما فرمود : « اگر نزديكى اشياء به همديگر ( و تقدير خداوند به نزديك شدن به زمين كربلا ) و به سرآمدن اجل‌ها نبود ، با اين فرشتگان با دشمنان مىجنگيدم ، ولى من به يقين مىدانم كه قتلگاه من و اصحابم آنجا ( كربلا ) است ، هيچ كدام از يارانم باقى نمىمانند جز فرزندم على ( امام سجّاد عليه السّلام ) .\r\n\r\nخطبهء امام حسين عليه السّلام هنگام خروج از مكّه\r\nروايت شده : هنگامى كه امام حسين عليه السّلام در مكّه تصميم خروج از مكّه به سوى عراق گرفت ، برخاست و اين خطبه را براى حاضران خواند :\r\nالحمد للَّه و ما شاء اللَّه و لا حول و لا قوّة الّا باللَّه و صلّى اللَّه على رسوله و سلّم ، خطّ الموت على ولد آدم مخطّ القلّادة على جيد الفتاة و ما اولهنى الى اسلافى : اشتياق يعقوب الى\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nيوسف ، و خيّر لى مصرع انا لاقيه ، كأنّي باوصالى تقطّعها عسلان الفلوات ، بين النّواويس و كربلاء فيملأن منّى اكراشا جوفا و اجربة سغبا ، لا محيص عن يوم خطّ بالقلم ، رضا اللَّه رضانا اهل البيت ، نصبر على بلائه ، و يوفّينا اجر الصّابرين ، لن تشذّ عن رسول اللَّه صلى اللَّه عليه و آله و سلم لحمته و هى مجموعة له في حظيرة القدس ، تقرّ بهم عينه ، و ينجز بهم وعده ، من كان باذلا فينا مهجته ، و موطّنا على لقاء اللَّه نفسه فليرحل معنا فانّى راحل مصبحا ان شاء اللَّه تعالى\r\n، حمد و سپاس از آن خدا است و آنچه خدا خواهد ، همان است ، حول و نيرويى جز در اتكاء به ذات پاك خدا نيست ، و درود و سلام خدا بر رسولش محمّد صلى اللَّه عليه و آله و سلم ، خطر مرگ چون اثر گلوبند بر گردن دختران جوان ، گريبانگير فرزندان آدم است ، و علاقه و اشتياق من به ملاقات گذشتگانم همچون اشتياق يعقوب به يوسف ، بسيار است و در محل معيّنى كه برايم انتخاب گشته ( يعنى كربلا ) به آن خواهم رسيد ، گويا مىنگرم گرگهاى بيابان در زمينى بين نواويس « 1 » و كربلا اعضاى بدنم را پاره پاره كرده ، تا شكمهاى گرسنهء خود را از من سير كنند ، و انبانهاى خالى خود را پر نمايند .\r\nآرى از روزى كه مقدّر شده نمىتوان فرار كرد ، رضايت خداى متعال ، رضاى ما اهل بيت است ، بر بلاى او صبر مىكنيم و او پاداش صابران را به ما مىدهد ، پارهء تن رسول خدا صلى اللَّه عليه و آله و سلم از او دور نمىشود و در بهشت به او مىپيوندد و باعث روشنى چشم او و انجام شدن وعده‌اش مىشود ، هر كس آمادهء فداكارى و جانبازى در راه ما است و خويشتن را آمادهء مرگ نموده با ما كوچ كند ، كه من به خواست\r\n\r\n\r\n","description":"","footnote":"\r\n( 1 ) . نواويس ، محلى نزديك نينوا است كه قبلا مقبره عمومى مسيحيان بوده است .\r\n( مترجم ) .\r\n","page_name":" 87 ","page_number":87},
  {"content":"\r\n\r\nخداوند متعال ، صبح كوچ مىكنم .\r\n[ اين خطبه به روشنى بيانگر آگاهى امام عليه السّلام به شهادت و آمادگى آن حضرت براى هر گونه جانبازى در راه خدا است . 
  ]\r\n\r\nگفتگوى امام حسين عليه السّلام با برادرش محمّد بن حنفيّه\r\nبا اسناد از امام صادق عليه السّلام نقل شده : محمّد بن حنفيّه ( برادر ناتنى امام حسين عليه السّلام ) در شبى كه امام عليه السّلام صبح آن عازم خروج از مكّه به سوى عراق بود ، نزد امام حسين عليه السّلام آمد ، و بينشان چنين گفتگو شد :\r\nمحمّد : برادرم ! شما به نيرنگ و فريبكارى مردم كوفه نسبت به پدرت و برادرت ( امام حسن عليه السّلام ) آگاهى دارى ، ترس آن دارم كه با تو نيز همانند آنها رفتار كنند ، اگر صلاح مىدانى در مكّه ماندگار باش كه در اين صورت عزيزترين فردى هستى كه در حرم خدا است .\r\nامام حسين عليه السّلام : نگران آن هستم كه يزيد ( به وسيلهء مأمورانش ) در حرم خدا مرا غافلگير كند ، آنگاه احترام و امنيت اين خانه با كشته شدن من از ميان برود .\r\nمحمّد : اگر اين نگرانى را دارى به سوى يمن ، يا به يكى از بيابانهاى دور دست برو كه دشمن در آنجا به تو دست نيابد .\r\nامام حسين عليه السّلام :\r\n« انظر فيما قلت\r\n، در آنچه گفتى مىانديشم . » وقتى كه سحر آن شب فرا رسيد امام حسين عليه السّلام با همراهان از مكّه به سوى عراق خارج شدند ، محمّد بن حنفيّه از اين حادثه با خبر شد ، با شتاب حركت كرد و خود را به امام حسين عليه السّلام رسانيد ، مهار شتر امام را كه بر آن سوار بود ، گرفت و عرض كرد : « برادرم مگر به من وعده ندادى كه در مورد آنچه را به عرض رساندم بينديشى ؟ »\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nامام حسين عليه السّلام : آرى .\r\nمحمّد : پس چرا با شتاب از مكّه خارج شدى ؟\r\nامام حسين عليه السّلام : بعد از آنكه از تو جدا شدم ، رسول خدا صلى اللَّه عليه و آله و سلم [ در بيدارى يا در خواب 
  ] نزد من آمد و فرمود :\r\nيا حسين ! اخرج فانّ اللَّه قد شاء ان يراك قتيلا\r\n، اى حسين ! خارج شو ، همانا خداوند خواسته است تو را ( براى پيشرفت دين ) كشته ببيند .\r\nمحمّد :  إِنَّا لِلَّهِ وَ إِنَّا إِلَيْهِ راجِعُونَ  ، اكنون كه تو با اين وضع حركت مىكنى ، همراه بردن اين زنان با تو چه معنى دارد ؟\r\nامام حسين عليه السّلام : رسول خدا صلى اللَّه عليه و آله و سلم به من فرمود :\r\n« انّ اللَّه قد شاء ان يراهنّ سبايا\r\n، همانا خداوند چنين خواسته كه آنان را اسير و گرفتار بنگرد . » آنگاه امام حسين عليه السّلام با محمّد خداحافظى كرد و به سوى عراق حركت نمود .\r\n\r\nپاسخ امام صادق عليه السّلام در مورد علّت ماندگارى محمّد بن حنفيّه\r\nمحدّث خبير شيخ كلينى در كتاب « الرّسائل » به اسناد خود از حمزة بن حمران نقل كرده كه در محضر امام صادق عليه السّلام سخن از خروج امام حسين عليه السّلام و ماندگارى محمّد حنفيّه رحمة اللَّه در مدينه به ميان آمد ، امام صادق عليه السّلام به حمزه فرمود : « اكنون مطلبى به تو مىگويم به شرط آنكه بار ديگر در اين باره سؤال نكنى ، هنگامى كه امام حسين عليه السّلام تصميم به حركت گرفت ، دستور داد كاغذى آوردند و بر آن چنين نوشت :\r\nبسم اللَّه الرّحمن الرّحيم : أمّا بعد فانّه من لحق بى منكم\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nاستشهد ، و من تخلّف عنّى لم يبلغ الفتح - و السّلام\r\n، به نام خداوند بخشنده مهربان ، اما بعد : همانا هر كس از شما به من پيوست ، به شهادت مىرسد ، و هر كس از حركت با ما دريغ كرد ، به پيروزى نمىرسد . و السّلام . « 1 »\r\n\r\nآمدن گروههايى از فرشتگان براى كمك به امام حسين عليه السّلام و جواب امام عليه السّلام\r\nشيخ مفيد رحمه اللَّه در كتاب مولد النّبي و مولد الاوصياء عليهما السّلام به اسناد خود از امام صادق عليه السّلام نقل كرده كه فرمود : هنگامى كه امام حسين عليه السّلام از مكّه به سوى مدينه رهسپار شد ، گروههايى از فرشتگان نشاندار و پشت سر هم كه در دستشان حربه‌هايى بود و سوار بر اسبهاى بهشتى بودند به محضر امام حسين عليه السّلام آمده سلام كردند و سپس عرض كردند : « اى حجّت خدا بر خلايق پس از جدّت رسول خدا صلى اللَّه عليه و آله و سلم و پدرت على عليه السّلام و برادرت حسن عليه السّلام ، خداوند متعال در موارد بسيار ، جدّت رسول خدا صلى اللَّه عليه و آله و سلم را به وسيلهء ما يارى نموده است و اكنون نيز ما را به يارى تو فرستاده است ! » امام حسين عليه السّلام در پاسخ آنها چنين فرمود : « وعده‌گاه من و شما در گودال و مكانى است كه در آنجا به شهادت مىرسم ، و آن كربلا است ، هنگامى كه به آنجا رسيدم نزد من آييد . » فرشتگان گفتند : « اى حجّت خدا ! خداوند به ما فرمان داده كه سخن تو را بشنويم و از تو اطاعت كنيم ، اگر ترس آن داريد كه دشمنان\r\n\r\n\r\n","description":"","footnote":"\r\n( 1 ) . يعنى آنان كه از همراهى و حركت با امام ( ع ) به سوى كربلا ، بازماندند ، از مقام شهادت محروم مىگردند ، و در وطن نيز كارى پيروزمندانه را نمىتوانند انجام دهند .\r\n( مترجم ) .\r\n","page_name":" 90 ","page_number":90},
  {"content":"\r\n\r\nرو در روى شما قرار گيرند ما همراه تو هستيم . » امام حسين عليه السّلام فرمود : « آنها تسلّطى بر من ندارند و نمىتوانند بر ( شخصيّت ) من آسيب برسانند ، من به بقعهء خود ( كربلا و اهداف آن ) خواهم رسيد . »\r\n\r\nآمدن گروههايى از جنّيان براى كمك به امام حسين عليه السّلام و پاسخ امام عليه السّلام\r\nگروههايى از مؤمنان جنّ به محضر امام حسين عليه السّلام آمدند و عرض كردند :\r\n« اى مولاى ما ! ما از شيعيان و ياران تو هستيم ، آنچه را بخواهى به ما فرمان بده اگر در همين جا باشى و به ما دستور نابودى همهء دشمنانت را بدهى ، ما قبل از اينكه از اينجا حركت كنى ، آن را اجرا مىكنيم . » امام حسين عليه السّلام براى آنها دعاى خير كرد ، و به آنها فرمود : « آيا قرآن را كه به جدّم رسول خدا صلى اللَّه عليه و آله و سلم نازل شده نخوانده‌ايد كه مىفرمايد :\r\n قُلْ لَوْ كُنْتُمْ فِي بُيُوتِكُمْ لَبَرَزَ الَّذِينَ كُتِبَ عَلَيْهِمُ الْقَتْلُ إِلى مَضاجِعِهِمْ  ، بگو اگر هم در خانه‌هايتان بوديد ، آنهايى كه كشته شدن بر آنها مقرّر شده بود ، قطعا به سوى آرامگاههاى خود بيرون مىآمدند . « 1 » اگر من در وطن خود بمانم اين مردم واژگون شده به وسيلهء چه كسى آزمايش مىگردند ، و چگونه آنها امتحان مىشوند ، و چه كسى در قبر من سكونت گزيند ؟ با اينكه خداوند هنگام « دحو الارض » ( كشيده شدن و گستردگى زمين ) آن قبر را براى من برگزيده است ، و آن قبر را و پناهگاه شيعيان و دوستان ما نموده است ، خداوند اعمال و نمازهاى آنها را بپذيرد و دعاهاى آنها را اجابت كند ، و شيعيان ما در\r\n\r\n\r\n","description":"","footnote":"\r\n( 1 ) . سورهء آل عمران ، آيهء 154 .\r\n","page_name":" 91 ","page_number":91},
  {"content":"\r\n\r\nآنجا ساكن گردند ، تا آنجا مايهء ايمنى آنها در دنيا و آخرت ، از عذاب باشد ، ولى شما در روز شنبه كه روز عاشورا است - و به قولى فرمود :\r\nدر روز جمعه كه روز عاشورا است - در آنجا حاضر گرديد و در پايان آن روز كشته مىشوم ، و بعد از من كسى از اهل و خويشان و برادرانم و اهل بيتم ( كه دشمن با آنها بجنگد ) باقى نخواهد ماند ، و سر بريده‌ام را براى يزيد بن معاويه بفرستند .\r\n\r\nاسترداد اموال طاغوت در منزلگاه تنعيم\r\nامام حسين عليه السّلام با همراهان به حركت خود ادامه دادند تا به سرزمين تنعيم ( حدود دو فرسخى مكّه ) رسيدند ، در آنجا قافله‌اى ديدند كه شترهايشان حامل بارهاى هديه‌اى بود كه استاندار يمن « بحير بن ريسان حميرى » آن را به شام براى يزيد مىبرد .\r\nامام حسين عليه السّلام بار قافله را مصادره كرد و از آنها تحويل گرفت ، زيرا رهبرى جهان اسلام حقّ قطعى او بود ( نه يزيد ) ، و به شتردارانى كه آن بارها را مىبردند ( با توجّه به اينكه شترها مال آنها بود ) فرمود : « هر كس دوست دارد به ما بپيوندد و با ما به سوى عراق بيايد ، كرايهء شترانش را به طور كامل مىپردازيم ، و از همكارى او قدرشناسى مىكنيم ، و هر كسى كه مايل به همراهى با ما نيست كرايهء شترانش را كه از يمن تا اينجا طى كرده مىپردازيم . » عدّه‌اى از آنها به امام حسين عليه السّلام پيوستند ، ولى عدّه‌اى ديگر از همراهى با امام عليه السّلام خوددارى كرده و جدا شدند .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\nملاقات امام حسين عليه السّلام با مردى كه از كوفه مىآمد\r\nامام حسين عليه السّلام با همراهان به راه خود ادامه دادند تا به منزلگاه « ذات عرق » رسيدند ، در آنجا با شخصى به نام « بشر بن غالب » كه از عراق مىآمد ملاقات نمود ، از او پرسيد : از عراق چه خبر ؟ او عرض كرد :\r\n« خلقت القلوب معك ، و السّيوف مع بنى اميّة ، آنها را پشت سر گذاشتيم در حالى كه دلهايشان با تو است ، و شمشيرهايشان با بنى اميّه است . » امام حسين عليه السّلام فرمود :\r\n« صدق اخو بنى اسد انّ اللَّه يفعل ما يشاء و يحكم ما يريد\r\n، برادر بنى اسدى راست مىگويد ، همانا خداوند آنچه بخواهد انجام دهد ، و به هر چه اراده كند حكم مىكند . »\r\n\r\nسخن قهرمانانهء على اكبر عليه السّلام\r\nكاروان امام حسين عليه السّلام در ادامهء راه به سرزمين « ثعلبيّه » رسيدند مقارن ظهر بود ، امام عليه السّلام سرش را بر بالين گذاشت و اندكى خوابيد ، پس از لحظه‌اى بيدار شد و فرمود : صدا زننده‌اى را ديدم مىگفت : « شما شتابان مىرويد ، ولى مرگ شما را زودتر به سوى بهشت مىبرد . » فرزندش على اكبر عليه السّلام عرض كرد : « يا أبت ! أ فلسنا على الحقّ ، اى پدر ! آيا ما بر حق نيستيم ؟ » امام حسين عليه السّلام فرمود : «\r\nبلى يا بنىّ و الّذى اليه مرجع العباد\r\n، آرى اى پسرم ، سوگند به خداوندى كه همهء بندگان به سوى او بازگردند ، ما بر حق هستيم . » على اكبر عليه السّلام عرض كرد : « يا أبت ! اذن لا نبالى بالموت ، اى پدر ! بنا بر اين باكى از مرگ نداريم . » امام حسين عليه السّلام فرمود : « پسر جانم ! خداوند بهترين پاداش نيكى كه\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nاز ناحيهء پدر به او داده مىشود به تو عنايت فرمايد . »\r\n\r\nپاسخ به سؤال اعتراض گونه ابو هره كه از كوفه مىآمد\r\nامام حسين عليه السّلام و همراهان شب را در ثعلبيّه به صبح رساندند ، صبح شخصى كه با عنوان ابو هرّه خوانده مىشد و از كوفه مىآمد به محضر امام حسين عليه السّلام رسيد ، پس از سلام عرض كرد : « چه باعث شدن كه شما از حرم خدا و حرم جدّتان رسول خدا بيرون آمده‌ايد ؟ ! » امام حسين عليه السّلام فرمود : « بنى اميّه اموالم را گرفتند ، تحمّل كردم ، مرا دشنام دادند ، تحمّل نمودم ، اينك مىخواهند خون مرا بريزند ، از اين رو گريختم ، سوگند به خدا گروه ستمگر بنى اميّه مرا مىكشند ، آنگاه خداوند لباس ذلّت فراگير را بر آنها بپوشاند ، و شمشير برّنده‌اى بر آنها فرود آورد ، و كسى را كه آنان را ذليل نمايد بر آنها مسلّط سازد ، به گونه‌اى كه ذليل‌تر از قوم سبأ گردند ، كه زنى بر آنها سلطنت مىكرد ، و مال و جانشان در اختيار او بود . »\r\n\r\nالحاق قهرمانانهء زهير بن قين به كاروان حسين عليه السّلام\r\nگروهى از قبيلهء فزاره و بجيله روايت كردند كه : ما با زهير بن قين ( در كاروان او از سفر حجّ مكه به سوى كوفه ) حركت مىكرديم « 1 » كاروان حسين عليه السّلام جلوتر حركت مىكرد ، سرانجام كاروان ما به كاروان حسين عليه السّلام رسيد ، در مسير راه هر جا كه امام حسين عليه السّلام مىخواست در\r\n\r\n\r\n","description":"","footnote":"\r\n( 1 ) . زهير بن قين از شخصيّتهاى شيعى كوفه بود ، و رئيس قومش به شمار مىآمد ، با كاروانى به مكّه براى انجام مراسم حج رفته بود ، و همراه كاروان به سوى كوفه بازمىگشت .\r\n","page_name":" 94 ","page_number":94},
  {"content":"\r\n\r\nمنزلگاهى توقّف كند ، ما از او كناره مىگرفتيم و در منزلگاه ديگر فرود مىآمديم ، [ از اين رو كه هنوز زهير خود را آماده نكرده بود كه به حسين عليه السّلام بپيوندد 
  ] در يكى از منزلگاهها كه كاروان حسين عليه السّلام فرود آمد ، ما نيز ناگزير شديم در همان جا فرود آييم ، تا اينكه غذا آوردند و مشغول خوردن غذا شديم ، ناگاه فرستادهء امام حسين عليه السّلام نزد ما آمد و به ما سلام كرد ، آنگاه خطاب به زهير بن قين چنين گفت :\r\n« اى زهير بن قين ! ابا عبد اللّه عليه السّلام مرا به سوى تو فرستاده ، تا به تو پيام دهم كه نزدش بيايى . » همهء ما لقمهء غذايى كه در دست داشتيم به زمين انداختيم ، و همچون كسانى كه پرنده‌اى بر سرشان است ، بىحركت و مبهوت مانديم .\r\nناگاه همسر زهير ديلم دختر عمرو به زهير گفت : « سبحان اللَّه ! آيا پسر رسول خدا صلى اللَّه عليه و آله و سلم براى تو پيام مىفرستد ، و تو را فرا مىخواند ، تو نزدش نمىروى ؟ چه مىشود كه به حضورش به روى و سخنش را بشنوى . » زهير ( تحت تأثير كلام همسرش قرار گرفت ) برخاست و به حضور امام حسين عليه السّلام رفت ، چندان نگذشت كه شادمان و با چهرهء برافروخته بازگشت ، و دستور داد خيمه‌اش را كندند و اثاثيه‌اش را برداشتند ، و كنار كاروان حسين عليه السّلام بردند ، آنگاه زهير به همسرش ديلم گفت :\r\n« انت طالق . . . ، تو را طلاق دادم . چرا كه من دوست ندارم از ناحيهء من جز خير ، آسيبى به تو برسد ، من تصميم گرفته‌ام كه به حسين عليه السّلام بپيوندم تا جانم را فدايش كنم ، و سپر بلاى او گردم . » آنگاه زهير اموال همسرش را به او داد ، و او آن را در اختيار\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nپسر عموهايش قرار داد ، تا به بستگانش برسانند سپس برخاست و نزد زهير آمد در حالى كه گريه مىكرد با او خداحافظى نمود ، هنگام خداحافظى ( قاطعانه ) گفت : « كان اللَّه عونا و معينا ، خار اللَّه لك ، أسألك ان تذكرنى في القيامة عند جدّ الحسين ، خداوند يار و ياور تو باشد و آنچه خير است برايت فراهم سازد ، از تو تقاضا دارم در روز قيامت در نزد جدّ امام حسين عليه السّلام از من يادى كنى . » « 1 » در اين هنگام زهير به حاضران ( از افراد قوم و قبيله و كاروان خود ) رو كرد و گفت :\r\n« من احبّ منكم ان يصحبنى ، و الّا فهو آخر العهد منّى ، كسى كه از شما دوست دارد همراه من بيايد ، و گر نه اين آخرين ديدار من با شما است . » « 2 »\r\n\r\nخبر شهادت مسلم عليه السّلام و سوگوارى امام حسين عليه السّلام\r\nكاروان امام حسين عليه السّلام به پيمودن راه ادامه دادند تا به منزلگاه زباله رسيدند در آنجا خبر شهادت حضرت مسلم عليه السّلام به امام حسين عليه السّلام رسيد ، گروهى از همراهان امام حسين عليه السّلام اين خبر را شنيدند ، آنها كه به دنيا دلبستگى داشتند ، و در ميان شك و ترديد به سر مىبردند ، از نزد امام حسين عليه السّلام پراكنده شدند ، فقط افراد خانوادهء آن حضرت\r\n\r\n\r\n","description":"","footnote":"\r\n( 1 ) . روايت شده : اين بانوى دلاور ، پس از شهادت زهير در كربلا ، كفنى به غلام زهير داد و گفت : اين كفن را ببر و بدن مولايت زهير را كفن كن ، غلام به كربلا آمد ، چشمش به بدن پارهء پارهء حسين ( ع ) افتاد كه به زمين افتاده بود ، با خود گفت : آيا بدن مولايم زهير را كفن كنم ، و بدن حسين ( ع ) را واگذارم ، با آن كفن ، بدن حسين ( ع ) را كفن كرد ، و نزد ديلم بازگشت و ماجرا را گفت ، ديلم گفت : « آفرين بر تو » سپس كفن ديگرى به او داد تا بدن زهير را كفن نمايد ، غلام با آن بدن زهير را كفن كرد . ( مجلّه تراثنا ، شمارهء 10 ، ص 190 - اعلام النّساء المؤمنات ، ص 341 ) .\r\n( 2 ) . زهير به حسين ( ع ) پيوست ، سرانجام قهرمانانه در روز عاشورا در كربلا به شهادت رسيد ( چنان كه ذكر آن بعدا خواهد آمد ) .\r\n","page_name":" 96 ","page_number":96},
  {"content":"\r\n\r\nو برگزيدگان از اصحابش ماندند .\r\nروايت‌كننده گويد : با رسيدن خبر شهادت حضرت مسلم عليه السّلام صداى شيون و گريه از امام عليه السّلام و همراهان برخاست و سيل اشك از چشمها روان گرديد ، حسين عليه السّلام و همراهان به سوى مقصد حركت مىكردند ، در مسير راه فرزدق شاعر ( معروف ) با امام حسين عليه السّلام ملاقات نموده و سلام كرد و عرض نمود : « اى پسر رسول خدا ! چگونه به مردم كوفه اعتماد مىكنى ، همانها كه مسلم بن عقيل عليه السّلام و شيعيانش را كشتند . » ديده‌هاى حسين عليه السّلام اشكبار شد ، و گريه كرد سپس فرمود :\r\nرحم اللَّه مسلما فلقد صار الى روح اللَّه و ريحانه و جنّته و رضوانه ، اما انّه قد قضى ما عليه و بقى ما علينا\r\n، خدا مسلم عليه السّلام را رحمت كند ، او به سوى شادى و ريحان و بهشت و خوشنودى خدا شتافت ، آگاه باشيد ، او مسئوليتّى را كه بر عهده‌اش بود انجام داد ، اكنون نوبت ما است كه آنچه بر آن مسئول هستيم ، انجام دهيم .\r\nدر اين هنگام امام حسين عليه السّلام اشعار ( تكان دهنده ) زير را سرود و خواند :\r\n فان تكن الدّنيا تعدّ نفيسة * فانّ ثواب اللَّه اعلى و انبل\r\nو ان تكن الابدان للموت انشأت * فقتل امرء بالسّيف في اللَّه افضل\r\nو ان تكن الارزاق قسما مقدّرا * فقلّة حرص المرء في السّعى اجمل\r\nو ان تكن الارزاق قسما مقدّرا * فقلّة حرص المرء في السّعى اجمل\r\nو ان تكن الاموال للتّرك جمعها * فما بال متروك به المرء يبخل \r\n« اگر دنيا به نظر دنيا پرستان ، گرانبها شمرده شود ، همانا پاداش خدا گرانبهاتر و برتر است ، و اگر پيكر ما را براى مرگ و كوچيدن از اين دنيا ، سرشته‌اند ، كشته شدن در راه خدا بهتر خواهد بود .\r\nو اگر سهم هر كسى از رزق دنيا مقدّر شده ، بنا بر اين حرص اندك براى تحصيل دنيا زيباتر خواهد بود .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nو چون عاقبت انباشتن ثروت ، ترك كردن و واگذاشتن آن است ، بنا بر اين چرا بايد در مورد ثروتى ناپايدار بخل ورزيد ؟ » « 1 »\r\n\r\nشهادت قهرمانانهء قيس ، سفير امام حسين عليه السّلام\r\nامام حسين عليه السّلام نامه‌اى براى ( سران شيعهء كوفه ) سليمان بن صرد ، مسيّب بن نجيّه ، رفاعة بن شدّاد ، و جماعت ديگر از شيعيان كوفه توسط « قيس بن مسهّر صيداوى » « 2 » فرستاد .\r\n\r\n\r\n","description":"","footnote":"\r\n( 1 ) . ماجراى بالا از چند جهت قابل توجّه و آموزنده است :\r\n1 - خبر شهادت مسلم ( ع ) محكى بود كه عدّه‌اى از سست عنصران را كه براى طمع به دنيا همراه امام حسين ( ع ) مىآمدند ، از آن حضرت بريدند ، و در نتيجه ياران حسين ( ع ) تصفيه شده ، و مؤمنان راستين با آن حضرت باقى ماندند .\r\n2 - مسلم ( ع ) در پيشگاه امام حسين ( ع ) از مقام بسيار بالايى برخوردار بود كه آن حضرت از خبر شهادتش ، گريه سخت و بسيار كرد .\r\n3 - امام حسين ( ع ) مسلم ( ع ) را چنين ستود كه به رضوان خدا نائل شد ، بنا بر اين كسى كه به بهشت و رضوان الهى شتافته بايد الگو قرار گيرد و از او پيروى شود ، به علاوه امام ( ع ) در باره مسلم ( ع ) فرمود : او وظيفهء و مسئوليت خود را به خوبى انجام داد .\r\n4 - شهادت مسلم ( ع ) و هانى نه تنها روحيّهء امام حسين ( ع ) و بنى هاشم را تضعيف نكرد ، بلكه روحيّهء قويترى به آنها بخشيد ، از اين رو امام ( ع ) با تعبير « او وظيفه‌اش را به سر رسانيد ، و اكنون نوبت ما است . » آمادگى و شهادت‌طلبى خود در راه خدا را اعلام نمود .\r\n5 - اشعار پرمعنا و عبرت انگيز امام حسين ( ع ) نشانگر آن است كه امام ( ع ) در سطح بالايى ، براى ايثار و فداكارى در راه خدا ، آماده است و امور و شؤون دنيا هرگز او را از ارزشهاى والاى انسانى و ملكوتى باز نمىدارد . ( مترجم ) .\r\n( 2 ) . قيس بن مسهّر ( يا : مسهر ) از رادمردان رشيد اسلام بود كه به طور مكرّر نامهء امام حسين ( ع ) را بين او و مردم كوفه رد و بدل كرد ، امام حسين ( ع ) در منزلگاه « حاجز » به او نامه‌اى براى مردم كوفه داد ، كه مضمونش اين بود : « نامهء مسلم ( ع ) به من رسيد كه بيانگر حسن رأى و اتّحاد شما است ، من هشتم ذيحجه از مكّه خارج شده‌ام و به سوى شما مىآيم ، وقتى سفير من ( قيس ) نزد شما آمد ، امور خود را مكتوم بداريد تا من به شما برسم . » قيس به سوى كوفه حركت كرد ، ولى در سرزمين قادسيّه توسّط دژخيمان حصين بن نمير دستگير شد ، و او را نزد ابن زياد آوردند . ( ترجمهء ارشاد مفيد ، ج 2 ، ص 202 ) ( مترجم ) .\r\n","page_name":" 98 ","page_number":98},
  {"content":"\r\n\r\nوقتى كه قيس نزديك كوفه رسيد ، حصين بن نمير ( كه رئيس دژخيمان جلّاد ابن زياد ) و از نزديكان او بود ، قيس را در مسير راه دستگير كرد تا به تفتيش او بپردازد ، قيس بيدرنگ نامهء امام حسين عليه السّلام را بيرون آورد و پاره پاره كرد ، حصين او را در كوفه نزد ابن زياد برد ، بين او و ابن زياد گفتگوى زير رخ داد :\r\nابن زياد : تو كيستى ؟\r\nقيس : من مردى از شيعيان امير المؤمنان على بن ابى طالب عليه السلام و از شيعيان پسرش هستم .\r\nابن زياد : چرا نامه را پاره پاره كردى ؟\r\nقيس : براى اينكه ندانى در آن چه نوشته شده است .\r\nابن زياد : نامه را چه كسى فرستاده و براى چه كسى فرستاده است ؟\r\nقيس : براى اين كه ندانى در آن چه نوشته شده است .\r\nابن زياد : نامه را چه كسى فرستاده و براى چه كسى فرستاده است ؟\r\nقيس : نامه از طرف حسين بن على عليه السّلام به سوى جماعتى از اهالى كوفه است كه نام آنها را نمىدانم .\r\nابن زياد بسيار خشمگين شد و گفت : « سوگند به خدا از من جدا نگردى تا نامهاى آنها را كه حسين برايشان نامه نوشته به من خبر دهى ، يا اينكه بر فراز منبر به روى و حسين و پدرانش و برادرش را لعنت كنى ، و گر نه تو را قطعه قطعه مىكنم . » قيس : امّا گروهى كه امام حسين عليه السّلام برايشان نامه نوشته ، نامهاى آنها را نمىدانم امّا در مورد رفتن بالاى منبر و لعن كردن آنها مانعى ندارد .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nقيس بالاى منبر رفت ، خدا را حمد و ثنا نمود ، و بر پيامبر صلى اللَّه عليه و آله و سلم درود فرستاد ، سپس بر على و حسن و حسين عليهما السّلام رحمت بسيار فرستاد ، آنگاه عبيد اللَّه بن زياد و پدرش ، و همچنين ستمگران بنى اميّه را لعنت كرد ، سپس گفت : « اى مردم ! من فرستادهء حسين بن على عليه السّلام به سوى شما هستم ، آن حضرت را در فلان منزلگاه وداع نموده و به اينجا آمده‌ام دعوت او را اجابت كنيد . » جريان گفتار قيس در بالاى منبر به اطّلاع ابن زياد رسيد ، ابن زياد دستور داد ، قيس را بالاى منبر ( دار الإمارة ) ببرند و از آنجا به زمين پرتاب كنند ، اين دستور اجرا شد ، و قيس اين گونه به شهادت رسيد .\r\nخبر شهادت قيس بن مسهّر به امام حسين عليه السّلام رسيد ، او گريه كرد سپس عرض كرد :\r\nاللّهم اجعل لنا و لشيعتنا منزلا كريما ، و اجمع بيننا و بينهم في مستقرّ من رحمتك انّك على كلّ شىء قدير\r\n، خدايا ! براى ما و شيعيان ما خانهء ارجمندى فراهم فرما ، و ميان ما و آنان در قرارگاه رحمتت جمع كن كه تو بر هر چيزى توانا هستى . « 1 » روايت شده : امام حسين عليه السّلام نامهء فوق را در منزلگاه حاجز ، و به قولى در جاى ديگر فرستاد .\r\n\r\n\r\n","description":"","footnote":"\r\n( 1 ) . به گفتهء بعضى : قيس را دست بسته از بالا به زمين افكندند ، استخوانهايش شكست ، هنوز رمقى در او بود ، كه ستمگرى به نام « عبد الملك لخمى » به پيش آمد و سر از گردنش جدا ساخت . ( ترجمهء ارشاد مفيد ، ج 2 ، ص 202 ) ( مترجم ) .\r\nنيز روايت شده ، قيس نامهء امام حسين عليه السّلام را جويد و خورد ، تا نام كسانى كه حسين ( ع ) برايشان نامه نوشته بود ، فاش نشود ، ( بحار ، ج 44 ، ص 370 ) ( مترجم ) .\r\n","page_name":" 100 ","page_number":100},
  {"content":"\r\n\r\n\r\nملاقات كاروان حسين عليه السّلام با كاروان حرّ\r\nكاروان امام حسين عليه السّلام همچنان به پيمودن راه ادامه مىداد تا به دو منزلى كوفه رسيد ، ناگاه حرّ بن يزيد رياحى با هزار سوار بر سر راه كاروان امام حسين عليه السّلام آمدند ، امام حسين عليه السّلام به حرّ فرمود : «\r\nأ لنا ام علينا\r\n؟ ، به سود ما آمده‌ايد يا به زيان ما ؟ » حرّ گفت : بلكه بر زيان تو اى ابا عبد اللّه ! امام حسين عليه السّلام فرمود :\r\n« لا حول و لا قوّة الّا باللَّه العلىّ العظيم . »\r\nسپس گفتارى بين امام عليه السّلام و حرّ ردّ و بدل شد ، تا اينكه امام حسين عليه السّلام فرمود : « اگر اكنون رأى شما بر خلاف نامه‌ها و پيام‌هاى شما است كه براى من فرستاديد ، من به همان جايى كه از آنجا آمده‌ام بازمىگردم . » حرّ و همراهانش ، امام عليه السّلام را از بازگشت جلوگيرى نمودند ، و حرّ به امام عليه السّلام گفت : « راهى را كه نه به كوفه منتهى مىشود ، و نه به مدينه باز مىگرداند ، انتخاب كن ، تا من راه عذرى براى ابن زياد داشته باشم . » امام حسين عليه السّلام به طرف چپ جادّه حركت كرد و همراه كاروان تا به منزلگاه « عذيب الهجانات » رسيدند .\r\nدر اين هنگام نامه‌اى از طرف ابن زياد به حرّ رسيد ، او در اين نامه ، حرّ را در مورد ملايمت با حسين عليه السّلام سرزنش كرده بود ، و فرمان داده بود ، كه عرصه را بر حسين عليه السّلام تنگ كن .\r\nحرّ و سپاهش سر راه حسين عليه السّلام را گرفتند و از حركت آن حضرت جلوگيرى نمودند .\r\nامام حسين عليه السّلام به حرّ فرمود : مگر تو نگفتى كه از مسير جادّه ( به طرف چپ يا راست ) حركت كنيم ؟\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nحرّ گفت : ولى نامه‌اى از امير ، ابن زياد رسيده ، كه در آن به من فرمان سختگيرى بر تو داده است ، و جاسوسى بر من گماشته كه بر كار من نظارت و بازخواست كند .\r\n\r\nخطبهء كوتاه امام حسين عليه السّلام و ابراز احساسات زهير ، نافع و برير\r\nدر اين هنگام امام حسين عليه السّلام برخاست و اين خطبه ( كوتاه ) را خواند ، بعد از حمد و ثناى الهى فرمود :\r\nانّه قد نزل بنا من الامر ما قد ترون و انّ الدّنيا قد تنكّرت و تغيّرت ، و ادبر معروفها ، و استمرّت جذّاء ، و لم يبق منها الّا صبابة كصبابة الاناء ، و خسيس عيش كالمرعى الوبيل ، الا ترون الى الحقّ لا يعمل به ، و الى الباطل لا يتناهى عنه ، ليرغب المؤمن في لقاء ربّه محقّا ، فانّى لا ارى الموت الّا سعادة و الحياة مع الظّالمين الّا برما\r\n، همانا آنچه را بر ما وارد شده شما مشاهده مىكنيد ، دنيا زشتيهاى خود را آشكار نموده ، و دگرگون شد ، و نيكوهايش پشت كرده ، و ورشكستگيش برقرار گشته ، و چيزى از آن نمانده جز ته‌مانده‌اى همانند ته‌ماندهء آب در ميان ظرف ، و جز يك زندگى پست همچون چراگاه بد ( مانند شوره‌زار ) آيا نمىنگريد كه به حق عمل نمىشود ، و از باطل جلوگيرى نمىگردد ؟ با اين وضع مؤمن بايد به لقاى خدايش ( شهادت ) اشتياق يابد ، همانا من مرگ را جز سعادت ، و زندگى با ستمگران را جز ملامت و ناراحتى نمىنگرم .\r\nزهير بن قين برخاست و خطاب به امام عليه السّلام گفت : « سخنان تو را شنيديم ، اى پسر رسول خدا ! خداوند ما را با گفتار تو هدايت فرمود ، اگر دنيا هميشگى بود ( و مرگ نداشت ) و ما در آن هميشه مىمانديم ، در اين ميان ، حركت و همراهى با تو را انتخاب مىكرديم . » [ تا چه\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nرسد به اينكه دنيا فانى است . 
  ] هلال بن نافع بجلّى « 1 » برخاست و خطاب به امام عليه السّلام گفت : « سوگند به خدا ، لقاى خدا ( و شهادت ) را ناخوش نداريم ، و ما بر همين نيّت و شناخت خود باقى هستيم ، با دوستان تو دوست ، و با دشمنان تو دشمن مىباشيم . » برير بن خضير ( حصين ) برخاست و گفت : « اى پسر رسول خدا ! سوگند به خدا ، خداوند به وسيلهء تو بر ما منّت نهاد ، تا در ركاب تو با دشمن بجنگيم ، و در راه تو اعضاى بدنهايمان قطعه قطعه گردد ، سپس جدّ تو رسول خدا در قيامت ، ما را شفاعت كند . »\r\n\r\nورود امام حسين عليه السّلام به كربلا\r\nدر اين هنگام امام حسين عليه السّلام برخاست و سوار بر مركب شد و با همراهان حركت كرد ، گاهى لشكر حرّ از حركت آن حضرت جلوگيرى مىكردند ، و گاهى آنها جلو و خود پشت سر ، حركت مىنمودند ، تا در روز دوم محرّم به كربلا رسيدند ، امام حسين عليه السّلام پرسيد : « نام اين زمين چيست ؟ » گفته شد : كربلا فرمود :\r\n« اللّهم انّى اعوذ بك من الكرب و البلاء\r\n، خدايا من پناه مىبرم به تو از اندوه و بلا . » « 2 »\r\n\r\n\r\n","description":"","footnote":"\r\n( 1 ) . ظاهرا نافع بن هلال ، درست است كه از قبيله مذحجى جملى ( نه جبلّى ) بوده است ، او شخصيتى برجسته و شجاع ، و از قاريان قرآن و حاملان حديث بود ، از ياران حضرت على ( ع ) به شمار مىآمد ، و در جنگهاى او شركت داشت ، و در ماجراى كربلا ، به امام حسين ( ع ) پيوست . ( كامل ابن اثير ، ج 4 ، ص 29 ) ( مترجم ) .\r\n( 2 ) . روايت شده : امام حسين ( ع ) زمين كربلا ( آن قسمتى كه محل قبر و اطرافش است ) را از اهالى نينوا و غاضريّه به شصت هزار درهم خريدارى كرد ، و آن مبلغ را به آنها انفاق نمود و با آنها شرط كرد كه مردم را به مكان قبرش راهنمايى كنند ، و زائرانش را سه روز به عنوان ميهمان بپذيرند . ( معجم البلدان ، ج 4 ، ص 249 - مجمع البحرين ، واژهء كربلا ) ( مترجم ) .\r\n","page_name":" 103 ","page_number":103},
  {"content":"\r\n\r\nسپس فرمود : « اينجا محل اندوه و بلا است ، فرود آييد . »\r\nانزلوا هاهنا و اللَّه محطّ رحالنا و مسفك دمائنا ، هاهنا و اللَّه مخطّ قبورنا ، و هاهنا و اللَّه سبى حريمنا بهذا حدّثنى جدّى\r\n، در همين جا فرود آييد ، سوگند به خدا همين جا جاى پياده شدن ما و محل ريختن خون ما و محل قبرهاى ما است . سوگند به خدا در همين جا اهل بيت من به اسيرى برده شوند . جدّم رسول خدا صلى اللَّه عليه و آله و سلم به من چنين خبر داده است .\r\nهمهء همراهان امام حسين عليه السّلام در همان جا فرود آمدند ، حرّ و لشكرش در ناحيه‌اى از آن سرزمين توقّف نمودند .\r\n\r\nاشعار بىوفايى دنيا و گريهء جانسوز زينب عليه السّلام\r\nامام حسين عليه السّلام در گوشه‌اى نشست به اصلاح شمشيرش پرداخت و در اين وقت اين اشعار را خواند :\r\n يا دهر افّ لك من خليل * كم لك بالاشراق و الاصيل\r\nمن طالب و صاحب قتيل * و الدّهر لا يقنع بالبديل\r\nو انّما الامر الى الجليل * و كلّ حىّ سالك سبيل\r\nما اقرب الوعد الى الرّحيل * الى جنان و الى مقيل \r\n« اى روزگار ! اف بر دوستى تو ، چقدر در شب و روز ، دوستان و هواخواهان را كشتى ، و بين دوستان جدايى افكندى ، و در عين حال روزگار به افراد جايگزين آنها قناعت نكند ، به هر حال امور به سوى خداى بزرگ بازگردد ، و هر زنده سرانجام اين راه را مىپيمايد ، زمان كوچيدن از دنيا چقدر نزديك شده كه به سوى بهشت و يا به سوى غير بهشت است . » حضرت زينب عليهما السّلام وقتى كه اين اشعار را از برادر شنيد ، عرض كرد :\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n« برادرم ! اين كلام كسى است كه يقين به كشته شدن دارد . » امام حسين عليه السّلام فرمود : « آرى اى خواهرم ! » زينب عليهما السّلام فرمود : « اى واى بر من كه برادرم حسين عليه السّلام كشتن خود را به من خبر دهد ! » گريهء ساير بانوان حرم بلند شد ، آنها از شدّت غم ، گريبان خود را چاك مىزدند ، و بر صورت خود سيلى مىزدند ، و حضرت ام كلثوم عليها السّلام فرياد مىزد :\r\nوا محمّداه ! وا عليّاه ! ، وا امّاه ! وا فاطمتاه ! وا حسناه ! وا حسيناه ! وا ضيعتاه بعدك يا ابا عبد اللّه ، اى واى اى رسول خدا ! اى واى اى على ! اى واى اى مادر جان ! اى فاطمه ! اى واى اى حسن ، اى واى اى حسين ! چه قدر مصيبت شما بعد از تو اى حسين ، ضايعهء جانسوز و جبران ناپذير است .\r\nامام حسين عليه السّلام او را تسليت داد و فرمود : « اى خواهرم خاطرات را به تسليت الهى ، تسلّى بده ، چرا كه ساكنان آسمانها و زمين همه مىميرند ، همهء خلايق نابود مىشوند و كسى باقى نمىماند . » سپس فرمود : « اى خواهرم امّ كلثوم ! و اى زينب و اى رقيّه ، و اى فاطمه و اى رباب ! متوجّه باشيد ، هر گاه كشته شدم ، به خاطر عزاى من گريبانتان را چاك نزنيد ، و صورت خود را نخراشيد و گفتار بيهوده به زبان نياوريد . » و در روايت ديگر آمده : هنگامى كه زينب عليها السّلام اشعار امام حسين عليه السّلام را شنيد ، در محلّى جداى از برادر ، كنار بانوان حرم بود ، سر برهنه و دامن كشان سراسيمه به سوى برادرش حسين عليه السّلام آمد ، تا به بالين برادر رسيد و گفت : « آه ! چه مصيبت جانسوزى ! اى كاش مرگ به زندگى من خاتمه مىداد ، مادرم زهرا عليها السلام و پدرم على عليه السّلام و برادرم\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nحسن عليه السّلام همه پاك سرشت رخت از اين جهان بربسته‌اند ، اى يادگار گذشتگان و پناه بازماندگان تنها تو مانده‌اى ، و اميد ما به تو است . » امام حسين عليه السّلام به او توجّه كرد و فرمود : « خواهرم مراقب باش كه شيطان بردبارى و تحمّلت را از دستت نگيرد . » زينب عليها السّلام عرض كرد : پدر و مادرم به فدايت ! و جانم به فدايت آيا راستى به همين زودى كشته مىشوى ؟ ! امام حسين عليه السّلام در حالى كه گريه گلويش را گرفته و سرشك اشك از چشمانش سرازير بود فرمود :\r\nهيهات هيهات لو ترك القطا ليلا لنام ، هيهات\r\n! اگر مرغ قطارها شود ، شب در آشيانهء خود مىخوابد .\r\nزينب عليها السلام عرض كرد : « اى واى ! تو با ظلم و ستم كشته مىشوى ، چنين حادثه‌اى قلبم را جريحه‌دار و ريش ريش كند ، و مرا سخت در فشار قرار دهد . » سپس زينب عليها السلام از شدّت ناراحتى دست بر گريبان نمود و آن را چاك زد ، آنگاه بيهوش بر زمين افتاد .\r\nامام حسين عليه السّلام برخاست و آب بر چهرهء زينب عليها السلام ريخت تا او به هوش آمد ، سپس او را آنچه مىتوانست تسلّى خاطر داد ، وفات پدر و جدّش ( صلوات خدا بر همهء آنها باد ) را به ياد او افكند تا آرام بگيرد .\r\nممكن است يكى از انگيزه‌هاى امام حسين عليه السّلام درآوردن زن و بچه‌اش به كربلا اين باشد كه اگر امام عليها السّلام آنها را در حجاز مىگذاشت ، يزيد ملعون مأموران خود را براى به اسارت گرفتن آنها به حجاز مىفرستاد ، و آنها را آزار مىداد تا از شهادت و جهاد حسين عليه السّلام جلوگيرى نمايد ، و گرفتارى زنان در دست يزيد باعث محروميّت حسين عليه السّلام از مقام سعادت شهادت گردد .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n\r\nبخش دوم سيماى جنگ در كربلا و حوادث آن\r\n\r\nلشكركشى به سوى كربلا\r\nعبيد اللَّه بن زياد فرماندار كوفه ( حاكم همهء سرزمين عراق ) ياران و لشكر خود را براى جنگ با امام حسين عليه السّلام بسيج كرد ، آنها از فرمان او اطاعت كردند ، او ( همچون فرعون ) قوم خود را سبك شمرد و در نتيجه آنها از او اطاعت كردند .\r\nابن زياد آخرت عمر بن سعد را به دنيايش خريد ، و او را به عنوان امير و فرمانرواى جنگ دعوت كرد ، او به اين دعوت ( پست ) جواب مثبت داد ، و با چهار هزار سوار به جنگ با حسين عليه السّلام خارج شد .\r\nابن زياد لشكرهاى ديگرى به دنبال او به حركت درآورد ، تا اينكه در روز ششم محرّم ، بيست هزار جنگجو در نزد عمر سعد در كربلا اجتماع كردند .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nعرصه را بر حسين عليه السّلام تنگ كردند ، تا آنجا كه تشنگى را بر امام عليه السّلام يارانش تحميل نمودند .\r\n\r\nخطبهء امام حسين عليه السّلام در معرّفى خود\r\nامام حسين عليه السّلام برخاست و بر شمشير خود تكيه نمود و با صداى بلند چنين فرمود :\r\nانشدكم اللَّه هل تعرفوننى ؟\r\nقالوا : اللّهم نعم انت ابن رسول اللَّه و سبطه قال : انشدكم اللَّه هل تعلمون انّ جدّى رسول اللَّه ؟\r\nقالوا : اللّهم نعم .\r\nقال : انشدكم اللَّه هل تعلمون انّ امّى فاطمة بنت رسول اللَّه ؟\r\nقالوا : اللّهم نعم قال : انشدكم اللَّه هل تعلمون انّ ابى علىّ بن ابى طالب ؟\r\nقالوا : اللّهم نعم .\r\nقال : انشدكم اللَّه هل تعلمون انّ جدّتى خديجة بنت خويلد اوّل نساء هذه الامّة اسلاما ؟\r\nقالوا : اللّهم نعم .\r\nقال : انشدكم اللَّه هل تعلمون انّ حمزة سيّد الشّهداء عمّ ابى ؟\r\nقالوا : اللّهم نعم .\r\nقال : انشدكم اللَّه هل تعلمون انّ جعفر الطّيّار في الجنّة عمّى ؟\r\nقالوا : اللّهم نعم .\r\nقال : انشدكم اللَّه هل تعلمون انّ هذا سيف رسول اللَّه ؟ انا متقلّده ؟\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nقالوا : اللّهم نعم .\r\nقال : انشدكم اللَّه هل تعلمون انّ هذا عمامة رسول اللَّه ؟\r\nقالوا : اللّهم نعم .\r\nقال : هل تعلمون انّ عليّا عليه السّلام كان اوّل النّاس اسلاما ، و اجزلهم علما ، و اعظمهم حلما ، و انّه ولىّ كلّ مؤمن و مؤمنة ؟\r\nقالوا : اللّهم نعم .\r\nقال : فبم تستحلّون دمى ، و ابى صلوات اللَّه عليه ، الذّائد عن الحوض غدا ، يذود عنه رجالا كما يذاد البعير الصّادر على الماء ، و لواء الحمد في يد ابى يوم القيامة ؟\r\nقالوا : قد علمنا ذلك كلّه ، و نحن غير تاركيك حتّى تذوق الموت عطشا ،\r\nشما را به خدا سوگند مىدهم ، آيا مرا مىشناسيد ؟\r\nگفتند : خدا را شاهد مىگيريم ، آرى تو فرزند رسول خدا صلى اللَّه عليه و آله و سلم و سبط او هستى .\r\nفرمود : شما را به خدا آيا مىدانيد كه جدّ من رسول خدا صلى اللَّه عليه و آله و سلم است ؟\r\nگفتند : آرى به خدا .\r\nفرمود : شما را به خدا آيا مىدانيد كه مادرم فاطمه عليها السلام دختر محمّد صلى اللَّه عليه و آله و سلم است ؟\r\nگفتند : آرى به خدا .\r\nفرمود : شما را به خدا آيا مىدانيد كه پدرم على بن ابى طالب عليه السّلام است ؟\r\nگفتند : آرى به خدا .\r\nفرمود : شما را به خدا آيا مىدانيد جدّهء من خديجه عليها السّلام دختر خويلد نخستين زنى است كه به اسلام گرويد ؟\r\nگفتند : آرى به خدا .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nفرمود : شما را به خدا آيا مىدانيد كه حمزه عليه السّلام سيّد شهيدان ، عموى پدرم است ؟\r\nگفتند : آرى به خدا .\r\nفرمود : شما را به خدا آيا مىدانيد كه جعفر طيّار در بهشت عمومى من است ؟\r\nگفتند : آرى به خدا فرمود : شما را به خدا آيا مىدانيد اين شمشيرى كه در دستم است ، شمشير رسول خدا صلى اللَّه عليه و آله و سلم است ، كه من آن را به همراه گرفته‌ام ؟\r\nگفتند : آرى به خدا .\r\nفرمود : شما را به خدا آيا مىدانيد كه اين عمامه كه بر سر دارم ، عمامهء رسول خدا صلى اللَّه عليه و آله و سلم است و من آن را پوشيده‌ام ؟\r\nگفتند : آرى به خدا .\r\nفرمود : شما را به خدا آيا مىدانيد كه على عليه السّلام نخستين انسانى بود كه مسلمان شد و بيشتر از همهء مردم داراى علم بود ، و حلمش از همه وسيعتر بود ، و او رهبر هر مرد و زن با ايمان است ؟\r\nگفتند : آرى به خدا .\r\nفرمود : پس چرا ريختن خون مرا مباح مىدانيد ؟ با اينكه پدرم فرداى قيامت ، حوض كوثر را در اختيار دارد ، و گروهى را از نوشيدن آب دور سازد ، همان گونه كه شتر تشنه را از آب باز دارند ، و در روز قيامت پرچم سپاس و تقدير در دست او است ؟\r\nگفتند : آرى همهء اينها را مىدانيم ، ولى ما تو را رها نمىكنيم تا مرگ را با لب تشنه بچشى ؟\r\n\r\nگريهء جانسوز بانوان حرم\r\nپس از آنكه امام حسين عليه السّلام اين خطبه را به پايان رسانيد ، و دشمنان آن گونه پاسخ دادند ، دختران امام حسين عليه السّلام و زينب عليها السلام سخن\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n( جانسوز و غريبانه ) امام حسين عليه السّلام را شنيديد ، سخت منقلب شده و به شدّت گريه كردند ، شيون نمودند و سيلى بر صورت مىزدند ، و صداهايشان به گريه بلند شد .\r\nامام حسين عليه السّلام برادرش عبّاس عليه السّلام و پسرش على عليه السّلام را براى آرام كردن بانوان به سوى آنها فرستاد و فرمود :\r\nسكّتاهنّ فلعمرى ليكثرن بكائهنّ\r\n، آنها را آرام كنيد ، به جانم سوگند گريه‌هاى بسيارى در پيش دارند !\r\n\r\nردّ شديد امان نامهء شمر ، براى عبّاس عليه السّلام و برادرانش\r\nاز سوى ابن زياد نامه‌اى به عمر سعد رسيد كه در آن تأكيد كرده بود به جنگ و شتاب در درگيرى با حسين عليه السّلام و يارانش ، و او را از هر گونه تأخير و مهلت دادن و مسامحه بر حذر داشته بود . « 1 » به دنبال اين نامه ، به فرمان عمر سعد گروه دشمنان سوار بر اسبها شدند و به طرف خيمه‌هاى امام عليه السّلام نزديك گرديدند .\r\nشمر خود را به خيام امام حسين عليه السّلام و يارانش نزديك كرد و صدا زد :\r\nاين بنوا اختى : عبد اللَّه و جعفر و العباس و عثمان ، خواهرزاده‌هايم عبد اللَّه ، جعفر ، عبّاس ، و عثمان كجايند ؟ « 2 » امام حسين عليه السّلام به عباس عليه السّلام و برادرانش فرمود :\r\nاجيبوه و ان كان فاسقا فانّه بعض اخوالكم\r\n، جواب شمر را بدهيد گر چه فاسق است ، چه آنكه او يكى از دايىهاى شما است\r\n\r\n\r\n","description":"","footnote":"\r\n( 1 ) . اين نامه توسّط شمر كه با چهار هزار نفر به كربلا آمد ، به عمر سعد رسيد . ( مترجم ) .\r\n( 2 ) . در ميان عرب رسم بود كه دختران قبيلهء خود را خواهر مىخواندند ، نظر به اينكه شمر از قبيلهء كلاب بود ، حضرت امّ البنين ( س ) مادر عبّاس ، عبد اللَّه ، جعفر و عثمان ( ع ) نيز از آن قبيله بود ، شمر از أمّ البنين ( س ) تعبير به خواهر كرد . ( مترجم )\r\n","page_name":" 111 ","page_number":111},
  {"content":"\r\n\r\nعباس عليه السّلام و برادرانش گفتند : به ما چه كار دارى ؟\r\nشمر گفت : « يا بنى اختى انتم آمنون . . ، اى خواهرزاده‌هايم شما در امان هستيد ، خود را همراه برادرتان حسين عليه السّلام به كشتن ندهيد ، و به اطاعت امير مؤمنان يزيد بن معاويه درآييد . » حضرت عباس عليه السلام به او چنين پاسخ داد :\r\nتبّت يداك و لعن ما جئت به من امانك يا عدوّا للَّه ، أ تأمرنا ان نترك اخانا و سيّدنا الحسين بن فاطمة ، و ندخل في طاعة اللّعناء اولاد اللّعناء ، دو دستهايت بريده باد ! و بر آنچه از امان را آورده‌اى لعنت باد اى دشمن خدا ، آيا به ما امر مىكنى برادرمان و آقايمان حسين عليه السّلام پسر فاطمه عليها السلام را رها كنيم ، و پيرو ملعونان و ملعون ملعون‌زادگان شويم ؟\r\nشمر در حالى كه خشمگين و سرافكنده بود ، به سوى لشكرش بازگشت .\r\n\r\nمهلت خواستن يك شب ، و مهلت دادن دشمن\r\nروز نهم محرّم بود ، امام حسين عليه السّلام دريافت كه دشمنان در تعجيل جنگ حرص مىورزند و محاصره را تنگتر مىكنند ، و كمتر به پندها و اندرزها توجّه دارند ، به حضرت عبّاس عليه السّلام فرمود :\r\nان استطعت ان تصرفهم عنّا في هذا اليوم فافعل لعلّنا نصلّى لربّنا في هذه اللّيلة ، فانّه يعلم انّى احبّ الصّلاة له و تلاوة كتابه ، اگر بتوانى امروز دشمنان را از جنگ با ما منصرف سازى اين كار را انجام ده ، شايد امشب براى پروردگارمان نماز بخوانيم ، چرا كه خدا مىداند من نماز براى او ، و تلاوت آيات قرآنش را دوست دارم .\r\nعبّاس عليه السّلام نزديك دشمن رفت و از آنها مهلت خواست .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nعمر سعد ، از پاسخ دادن سكوت كرد .\r\nعمرو بن حجّاج زبيدى ( يكى از سران دشمن ) گفت : « سوگند به خدا اگر اينها از ترك و ديلم بودند و از ما مهلت مىخواستند ، جواب مثبت مىداديم ، تا چه رسد به اينكه از آل محمّد صلى اللَّه عليه و آله و سلم هستند . » پس از اين گفتار ، پيشنهاد مهلت را پذيرفتند .\r\n\r\nخواب ديدن حسين عليه السّلام و گريهء زينب عليهما السلام\r\nامام حسين عليه السّلام نشست ، و اندكى به خواب رفت و سپس بيدار شد ، فرمود : « خواهرم من در همين لحظه جدّم محمّد صلى اللَّه عليه و آله و سلم و پدرم على عليه السّلام و مادرم فاطمهء زهرا عليها السلام و برادرم حسن عليه السّلام را ديدم به من گفتند :\r\nيا حسين انّك رائح الينا عن قريب\r\n، اى حسين ! تو به زودى نزد ما مىآيى . » و به قولى فرمود : «\r\nعن غد\r\n، فردا نزد ما مىآيى . » زينب عليها السلام تا اين سخن را شنيد ، از شدّت اندوه سيلى بر صورتش زد و فرياد و شيون كشيد . امام حسين عليه السّلام به زينب عليها السلام فرمود : « آرام باش ، ما را مورد شماتت و سرزنش دشمن قرار نده . »\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n\r\nحوادث شب عاشورا\r\n\r\nتمجيد امام حسين عليه السّلام از اصحاب خود\r\nشب عاشورا فرا رسيد ، امام حسين عليه السّلام همهء اصحاب خود را به نزد خود جمع كرد ، پس از حمد و ثناى الهى ، به آنها رو كرد و چنين فرمود ، امّا بعد :\r\nفانّى لا اعلم اصحابا خيرا منكم ، و لا اهل بيت افضل و ابرّ من اهل بيتى ، فجزاكم اللَّه عنّى جميعا خيرا\r\n. . . ، همانا من يارانى را بهتر از شما ، و خاندانى را بهتر و نيكوتر از خاندانم نمىشناسم ، خداوند از ناحيهء من به همهء شما پاداش نيك عنايت فرمايد . اكنون پردهء تاريكى شب همه جا را فراگرفته است ، آن را شتر خود قرار دهيد و شبانه ( بدون شرم ) برويد ، هر يك از شما دست يكى از خانوادهء مرا بگيرد ، و از اينجا پراكنده و دور شويد ، مرا تنها با اين دشمنان باقى گذاريد ، زيرا آنها تنها به من كار دارند .\r\n\r\nاظهار وفادارى بستگان\r\nبرادران و پسران و پسران عبد اللّه بن جعفر ( شوهر زينب عليها السلام ) گفتند :\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n« براى چه اين كار را بكنيم ؟ براى اينكه بعد از تو بمانيم ، هرگز خداوند چنين چيزى را به ما نشان ندهد . » نخست حضرت عبّاس عليه السّلام اين سخن را گفت ، سپس بقيّه در اين گفتار از او پيروى كردند .\r\nدر اين هنگام امام حسين عليه السّلام به فرزندان عقيل « 1 » توجّه كرد و چنين فرمود :\r\nحسبكم من القتل بصاحبكم مسلم ، اذهبوا فقد اذنت لكم\r\n، كشته شدن مسلم عليه السّلام در خانوادهء شما براى شما كافى است ، من به شما اجازه دادم از اينجا برويد .\r\nو طبق روايت ديگر : در اين هنگام همهء برادران و افراد خاندانش يك صدا گفتند : « اى پسر رسول خدا ! اگر ما برويم ، مردم چه مىگويند و ما به آنها چه بگوييم ؟ از اين رو كه بزرگ و آقا و اماممان پسر دختر پيامبرمان را رها كرده‌ايم ، و همراه او نه تيرى به سوى دشمن رها كرده‌ايم ، نه نيزه‌اى افكنده‌ايم و نه شمشير زده‌ايم ، نه به خدا سوگند اى پسر رسول خدا ! هرگز از تو جدا نخواهيم شد ، بلكه با جان و دل از تو نگهبانى كنيم ، تا در پيش روى تو كشته شويم ، و دستخوش\r\n\r\n\r\n","description":"","footnote":"\r\n( 1 ) . در ماجراى كربلا و عاشورا ، بخشى از ياران امام حسين ( ع ) فرزندان عقيل ( برادر على ( ع ) و فرزندزادگان او بودند ، كه گاهى از آنها به « آل عقيل » ياد مىشد ، كه تنها از فرزندان عقيل غير از مسلم ( ع ) هفت نفر در كربلا به شهادت رسيده‌اند كه عبارتند از :\r\nجعفر ، عبد الرّحمن ، عبد اللّه اكبر ، عبد اللّه اصغر ، موسى ، عون و على ( ع ) ( ناسخ التواريخ امام حسين ( ع ) ، ط رحلى ، ص 270 ) .\r\nاز فرزندزادگان عقيل نيز يازده نفر به شهادت رسيده‌اند ، در نتيجه نوزده نفر از آل عقيل شهيد شده‌اند ، و اين از افتخارات عقيل ( ره ) است كه از نسل او يك مجموعه انقلابى و شهادت طلب به وجود آمده‌اند ، شرح اين مطلب را در كتاب « مسلم بن عقيل پيشتاز شهيدان كربلا » تأليف مترجم بخوانيد . ( مترجم ) .\r\n","page_name":" 115 ","page_number":115},
  {"content":"\r\n\r\nسرنوشت تو گرديم ، فقبّح اللَّه العيش بعدك ، خداوند زندگى بعد از تو را زشت گرداند . »\r\n\r\nاظهار وفادارى ياران ، از غير خويشان\r\nدر اين هنگام « مسلم بن عوسجه » « 1 » برخاست و چنين گفت : « آيا ما تو را اين گونه رها كنيم و از اينجا برويم ؟ با اينكه دشمنان گرداگرد تو را احاطه كرده‌اند ، نه به خدا سوگند ، خداوند هرگز مرا چنين ننگرد ، من در اينجا هستم تا نيزه‌ام را در سينهء دشمنان بشكنم ، و تا شمشير در دستم هست ، آنها را با شمشيرم بزنم ، و اگر بدون اسلحه شدم با پرتاب سنگ با آنها نبرد مىكنم ، من از تو جدا نشوم تا در ركاب تو كشته شوم . » پس از مسلم ، « سعيد بن عبد اللّه حنفى » برخاست و چنين گفت : » نه به خدا سوگند اى پسر رسول خدا ! هرگز تو را رها نمىكنيم تا اينكه خدا بداند ( و شاهد باشد ) كه سفارش رسولش محمّد صلى اللَّه عليه و آله و سلم را در بارهء تو حفظ كرديم ، و اگر من بدانم كه در راه تو كشته مىشوم ، سپس زنده مىگردم ، بار ديگر كشته مىشوم ، سپس زنده شده و سوخته مىشوم و بعد از آن خاكسترم را بر باد مىدهند ، و هفتاد بار با من چنين خواهند كرد ، از تو جدا نگردم تا در ركاب تو كشته شوم ، تا چه رسد به اينكه كشته شدن ، تنها يك بار است ، و پس از آن به كرامت و عزّت مىرسم كرامت و عزّتى كه ابدى و فناناپذير است . »\r\n\r\n\r\n","description":"","footnote":"\r\n( 1 ) . مسلم بن عوسجه از قهرمانان عرب در صدر اسلام ، از اصحاب پيامبر ( ص ) ، از دودمان بنى اسد بود ، او در كوفه براى حضرت مسلم ( ع ) از مردم بيعت مىگرفت ، پيرمرد سالخورده بود ، و نخستين شخص از ياران امام حسين ( ع ) بود ، كه در روز عاشورا ، بعد از كشتار حملهء نخستين ، در جنگ تن به تن به شهادت رسيد . ( مترجم ) .\r\n","page_name":" 116 ","page_number":116},
  {"content":"\r\n\r\nپس از سعيد ، « زهير بن قين » برخاست و چنين گفت : « سوگند به خدا اى پسر رسول خدا صلى اللَّه عليه و آله و سلم ! دوست دارم كه هزار بار كشته شوم و زنده گردم ، در عوض خداوند كشته شدن را از جان تو و جان اين جوانان از برادران و فرزندان و بستگانت دور سازد » .\r\nپس از او ، گروهى از ياران امام حسين عليه السّلام برخاستند و همين گونه سخن گفتند ، و چنين اظهار داشتند : « جانمان به فدايت باد ، ما با دستها و صورتهايمان از تو نگهبانى مىكنيم ، هر گاه ما در پيش روى تو كشته شويم ، به عهد خود با خدا وفا كرده‌ايم ، و مسئوليّت خود را به انجام رسانده‌ايم . »\r\n\r\nعطاى پنج قطعه لباس ، براى آزاد سازى اسير\r\nبه يكى از اصحاب امام حسين عليه السّلام به نام « محمّد بن بشير « 1 » حضرمى » خبر رسيد كه پسرت در مرز منطقهء رى به اسارت دشمن درآمده است ، او گفت : « گرفتارى او و خودم را براى خدا منظور مىكنم ، من دوست ندارم كه پسرم اسير گردد و من بعد از او باقى بمانم . » امام حسين عليه السّلام گفتار او را شنيد ، به او فرمود : « خدا تو را رحمت كند ، تو را از قيد بيعت آزاد ساختم ، در مورد آزاد نمودن پسرت از اسارت ، اقدام كن . » محمد بن بشير گفت : « أكلتني السّباع حيّا ان فارقتك ، درنده‌گان مرا زنده بدرّند و بخورند اگر از تو جدا شوم . » امام حسين عليه السّلام ( چند قطعه برد يمانى به او داد و ) فرمود : اين بردها را به پسرت بده ، تا او با فديه دادن اينها ، در آزاد سازى برادرش\r\n\r\n\r\n","description":"","footnote":"\r\n( 1 ) . در بعضى از نسخه‌ها « محمّد بن بشر » آمده است . ( مترجم ) .\r\n","page_name":" 117 ","page_number":117},
  {"content":"\r\n\r\nاستفاده كند . آنگاه پنج قطعه لباس به محمّد بن بشير عنايت كرد كه بهاى آن هزار دينار بود .\r\n\r\nمناجات حسينيان ، و پيوستن سى و دو نفر از دشمن به آنها\r\nامام حسين عليه السّلام و يارانش ، شب عاشورا تا به صبح به راز و نياز و مناجات با خدا به سرآوردند « و لهم دوىّ كدوىّ النحل ما بين راكع و ساجد و قائم و قاعد ، صداى ناله و زمزمهء آنها همانند آواى بال زنبور عسل بود ، بعضى در ركوع ، بعضى در سجده و برخى ايستاده و نشسته ، مشغول عبادت بودند . » از لشكر عمر سعد سى و دو نفر كه از آنجا عبور مىكردند ( تحت تأثير قرار گرفته و ) به لشكر امام حسين عليه السّلام پيوستند . « 1 »\r\n\r\n\r\n","description":"","footnote":"\r\n( 1 ) . در بعضى از نسخه‌هاى لهوف آمده : « و كذا كانت سجيّة الحسين ( ع ) في كثرة صلاته و كمال صفاته ، خوى و شيوهء حسين ( ع ) اين گونه بود كه نماز بسيار مىخواند و داراى صفات عالى بود . » و ابن عبد ربّه در جلد چهارم كتاب « العقد » نقل مىكند : شخصى از امام سجّاد ( ع ) پرسيد : « پدرت چقدر فرزندان كم دارد ؟ » امام سجّاد ( ع ) در پاسخ فرمود : همين فرزندانى هم كه دارد عجيب است ، زيرا آن حضرت در هر شبانه روز ، هزار ركعت نماز مىخواند ، بنا بر اين چنين كسى چگونه براى همبسترى با زنان ، فراغت دارد ؟ ( مترجم ) .\r\n","page_name":" 118 ","page_number":118},
  {"content":"\r\n\r\n\r\nحوادث روز عاشورا\r\n\r\nخنده و شوخى برير\r\nهنگامى كه روز عاشورا فرا رسيد ، امام حسين عليه السّلام صبح زود ، دستور داد خيمه‌اى برپا كردند ، و ظرف بزرگى در ميان خيمه نهادند و در ميان آن ظرف مشك فراوان بود ، و در كنار آن ( يا در داخل آن ) نوره نهادند ، آنگاه امام حسين عليه السّلام براى تنظيف به درون خيمه رفت .\r\nروايت شده : برير بن خضير همدانى ، و عبد الرّحمن بن عبد ربّه انصارى بر در خيمه ايستادند تا بعد از امام عليه السّلام براى تنظيف داخل خيمه شوند ، در اين هنگام برير با عبد الرّحمن شوخى مىكرد و مىخنديد .\r\nعبد الرّحمن به او گفت : « اى برير ! آيا مىخندى ؟ اكنون وقت خنده و شوخى نيست . » برير جواب داد : « بستگانم مىدانند كه من نه در جوانى و نه در پيرى اهل شوخى و بيهوده گويى نبوده و نيستم ، امّا اكنون كه شوخى كردم به خاطر شادى بسيار است كه در پيش داريم ، سوگند به خدا\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nفاصلهء ما با معانقه با حوريان بهشتى ، جز ساعتى نيست كه ما در اين ساعت با اين دشمنان بجنگيم و كشته شويم . » در اين هنگام ياران عمر سعد سوار بر مركبها شده و آمادهء جنگ شدند ، امام حسين عليه السّلام برير را براى موعظه كردن و اندرز دادن سپاه دشمن ، نزد آنها فرستاد ، برير رفت و آنها را موعظه كرد و اندرز داد ، ولى آنها به اندرزهاى برير گوش نكردند ، و از تذكّرات برير استفاده ننمودند .\r\n\r\nخطبهء آتشين امام حسين عليه السّلام در برابر صف دشمن\r\nامام حسين عليه السّلام ( صبح عاشورا ) بر شترش - و به قولى بر اسبش - سوار شد و مقابل صف دشمن آمد ، فرمود : ساكت شويد ، آنها پس از مدّتى ولوله ، سكوت كردند ، پس از حمد و ثناى الهى و درود بر محمّد صلى اللَّه عليه و آله و سلم و فرشتگان و پيامبران و رسولان با بيانى شيوا و رسا به موعظهء دشمنان پرداخت ، سپس فرمود :\r\nتبّا لكم ايّتها الجماعة و ترحا حين استصرختمونا و الهين فاصرخناكم موجفين مستعدّين ، سللتم علينا سيفا لنا في ايمانكم ، و حششتم علينا نارا اقتدحناها على عدوّنا و عدوّكم البا على اوليائكم و يدا عليهم لاعدائكم ، به غير عدل افشوه فيكم ، و لا امل اصبح لكم فيهم .\r\nفهلّا لكم الويلات ، تركتمونا ؟ و السّيف مشيم ، و الجأش ضامر ، و الرّأى لما يستصحف ، و لكن اسرعتم اليها كطير الدّبا ، و تداعيتم اليها كتهافت الفراش ، فسحقا لكم يا عبيد الامة ، و شرار الاحزاب ، و نبذة الكتاب ، و محرّفى\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nالكلم ، و عصبة الآثام ، و نفثة الشّيطان ، و مطفئ السّنن أ هؤلاء تعضدون ، و عنّا تتخاذلون ؟\r\nاجل ، و اللَّه غدر فيكم قديم ، و شجت اليه اصولكم ، و تأزّرت عليه فروعكم ، فكنتم اخبث ثمر شجى للنّاظر ، و اكلة للغاصب الا و انّ الدّعىّ بن الدّعىّ قد ركز بين اثنتين ، بين السّلّة و الذّلّة ، و هيهات منّا الذّلّة ، يأبى اللَّه لنا ذلك و رسوله و المؤمنون ، و حجور طابت و حجور طهرت ، و انوف حميّة ، و نفوس ابيّة من ان تؤثر طاعة اللّئام على مصارع الكرام . الا و انّى زاحف بهذه الاسرة مع قلّة العدد و خذلان النّاصر .\r\nمرگتان باد اى گروه كوفيان ! و غم و اندوه يارتان ، اى شما كه حيرت‌زده دست فريادرسى به سوى ما دراز كرديد ، و ما با شتاب و آمادگى به يارى شما برخاستيم ، ولى شمشيرى را كه طبق سوگندهايتان مىبايست به نفع ما بكشيد به روى ما كشيديد ، و آتشى بر ما افروختيد كه آن را براى دشمنان مشتركمان افروخته بوديم ، و به نفع دشمنانتان ، دست بر دوستانتان بالا برديد ، آن دشمنانى كه نه عدالتى در ميان شما به اجرا نهاده‌اند ، و نه اميد به آيندهء بهترى به آنان بسته‌ايد . آيا شما شايسته بلاها نيستيد كه ما را ترك و رها كرديد ؟ ! زمانى كه شمشيرها در نيام ، و دلها آرام ، و فكرها بىتشويش بود ، ولى شما آشوب به راه انداختيد و همانند ملخهاى ناتوان ، خيز برداشتيد ، و همچون پروانهء ( پرسوخته ) به حركت در آمديد خاك ذلّت بر سرتان باد ! اى بردگان كنيززاده ( يزيد ) و بردگان رانده‌شدگان احزاب ، و رهاكنندگان كتاب ( قرآن ) و تغيير دهندگان گفتار حق ، و جمعيّت گناهكار ، و آبستگان شيطان ، و نابودكنندگان\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nسنّتهاى الهى .\r\nآيا شما يار و بازوى اين فرومايگان شديد و از ما دورى مىكنيد ؟ ! آرى ! سوگند به خدا نيرنگ شما از قديم بوده است ، و سرشت و بنياد شما از روى نيرنگ پىريزى شده است ، و نسل‌هاى شما بر روى همين اساس پليد روييده شده‌اند ، شما ناپاكترين ميوهء همين درخت هستيد ، كه همچون استخوان در گلوى باغبان مىباشيد ، امّا براى غاصبان ميوهء گوارا هستيد .\r\nشگفتا ! زنازاده فرزند زنازاده مرا بين يكى از دو چيز مجبور كرده است ، بين مرگ و ذلّت ( تسليم ) و هيهات كه ما ذلّت و خوارى را بپذيريم ، دامن‌هاى پاك ، و اصالت و شرافت خاندان ، همّت و الا و عزّت نفس ما هرگز به ما اجازه نمىدهند كه اطاعت فرومايگان را بر مرگ شرافتمندانه ترجيح دهيم .\r\nآگاه باشيد ! من با اين ياران اندك ، و بسيارى دشمن و پيمان‌شكنى و كارشكنى ياران و دوستان ، راه خود را انتخاب كرده‌ام ، و تا سر منزل مقصود به دنبال آن خواهم رفت .\r\nسپس امام حسين عليه السّلام گفتار خود را به اشعار « فروة بن مسيك مرادى » [ از شاهزادگان جاهليّت كه اسلام را پذيرفت و در سال 30 ه ق در كوفه جان سپرد 
  ] وصل كرد و چنين خواند :\r\n فان نهزم فهزّامون قدما * و ان تغلب فغير مغلّبينا\r\nو ما ان طبّنا جبن و لكن * منايانا و دولة آخرينا\r\nاذا ما الموت رفع عن اناس * كلا كله اناخ بآخرينا\r\nفافنى ذلكم سردات قومى * كما افنى القرون الاوّلينا\r\nفلو خلد الملوك اذا خلدنا * و لو بقى الكرام اذا بقينا\r\nفقل للشّامتين بنا افيقوا * سيلقى الشّامتون كما لقينا \r\n« اگر شكست دهيم ما از روزگار قديم ، دشمن شكن هستيم ، و اگر\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nشكست خورديم در حقيقت شكست خورده نيستيم .\r\nبيم و ترس زيبندهء ما نيست ، ولى حكومت ستمگران جز با مرگ ما مقرون نمىباشد .\r\nدر اين هنگام مرگ به گروهى اكتفا نكند ، بلكه چنگال خود را به سينهء گروه ديگرى فرو خواهد كرد ، و شتر مرگ بر در خانهء ديگران نيز خواهد نشست .\r\nبزرگان قوم مرا ، مرگ به كام خود كشيد ، همچنان كه پيشينيان را فانى نمود .\r\nاگر شاهان جاودانه بودند ، ما نيز جاويد مىمانديم ، و اگر شخصيتهاى كريم و بزرگوار باقى مىماندند ، ما نيز باقى مىمانديم .\r\nبه شماتت‌كنندگان و سرزنشگران ما بگو كه بيدار شويد ، آن چه به ملاقات ما آمد به سراغ شماتت‌كنندگان نيز خواهد آمد . »\r\nثمّ ايم اللَّه لا تلبثون بعدها الّا كريث ما يركب الفرس حتّى تدور بكم دور الرّحى ، و تقلقل بكم فلق المحور عهد عهده الىّ ابى عن جدّى صلى اللَّه عليه و آله و سلم .  فَأَجْمِعُوا أَمْرَكُمْ وَ شُرَكاءَكُمْ ، ثُمَّ لا يَكُنْ أَمْرُكُمْ عَلَيْكُمْ غُمَّةً ، ثُمَّ اقْضُوا إِلَيَّ وَ لا تُنْظِرُونِ  ، « ثمّ  فَكِيدُونِي جَمِيعاً ثُمَّ لا تُنْظِرُونِ  -  إِنِّي تَوَكَّلْتُ عَلَى اللَّهِ رَبِّي وَ رَبِّكُمْ ما مِنْ دَابَّةٍ إِلَّا هُوَ آخِذٌ بِناصِيَتِها إِنَّ رَبِّي عَلى صِراطٍ مُسْتَقِيمٍ  » « 1 » اللّهمّ احبس عنهم قطر السّماء ، و ابعث عليهم سنين كسنى يوسف ، و سلّط عليهم غلام ثقيف يسقيهم كأس مصبرة ، و لا يدع فيهم احدا الّا قتلة بقتلة ، و ضربة بضربة ، فانّهم كذّبونا\r\n\r\n\r\n","description":"","footnote":"\r\n( 1 ) . اين قسمت از دو آيهء 55 و 56 سورهء هود ، اقتباس شده ، كه حضرت هود ( ع ) به قوم گنهكار خود گفت .\r\n","page_name":" 123 ","page_number":123},
  {"content":"\r\n\r\nو خذلونا و انت  رَبَّنا ، عَلَيْكَ تَوَكَّلْنا وَ إِلَيْكَ أَنَبْنا ، وَ إِلَيْكَ الْمَصِيرُ  ،\r\nسوگند به خدا پس از آن ( كشتن ما ) باقى نخواهيد ماند ، جز به مقدار زمانى كه يك اسب سوار به دور آسياب مىگردد ، و در محور آن مىچرخد ، اين عهدى است كه پدرم از جدّم رسول خدا صلى اللَّه عليه و آله و سلم به من رسانده است .\r\nبنا بر اين انديشه و تصميمتان را با هميارانتان ، روى هم بريزيد ، تا اقدام شما پس از آن ، موجب اندوه و ندامت شما نگردد ، سپس در بارهء من بىدرنگ قضاوت كنيد ، و همهء شما تصميم خود را در بارهء من به سرعت اجرا نماييد ، من بر خدا پروردگارم و پروردگار شما توكّل كرده‌ام ، هيچ جنبنده‌اى نيست مگر اينكه خدا بر آن تسلّط دارد ، چرا كه پروردگار من بر راه راست است .\r\nخدايا ! از فرستادن باران رحمتت بر اينها خوددارى كن ، و همانند زمان يوسف عليه السّلام خشكسالى و قحطى را نصيبشان گردان ، و مردى از طايفهء ثقيف « 1 » را بر آنان مسلّط فرما تا با جام آبى تلخ و زهرآگين سيرابشان كند ، از اينان كسى را رها نكن ، مگر آنكه در مقابل هر كشته و مجروحى از ما ، كشته و مجروحشان گردانى ، چرا كه آنها ما را تكذيب كردند ، و با حيله‌گرى ما را تنها گذاشتند ، تو پروردگار مايى و توكّل بر تو است ، به سوى تو بازمىگرديم ، و به جانب تو روى مىآوريم ؟ « 2 »\r\n\r\n\r\n","description":"","footnote":"\r\n( 1 ) . اشاره به مختار يا حجّاج بن يوسف ثقفى . ( مترجم ) .\r\n( 2 ) . اين خطبهء طولانى و پرمحتوا در كتاب مقتل خوارزمى ، جلد 2 ، صفحه 7 و 8 به طور كامل آمده است ، ولى در متن كتاب لهوف ( در اينجا ) فرازهايى از آن حذف شده است . ( مترجم ) .\r\n","page_name":" 124 ","page_number":124},
  {"content":"\r\n\r\n\r\nحمله‌هاى دسته جمعى نخست در صبح عاشورا\r\nامام حسين عليه السّلام پس از ايراد خطبهء فوق ، از مركبش پياده شد ، و اسب سوارى پيامبر صلى اللَّه عليه و آله و سلم را كه به آن « مرتجز » مىگفتند طلبييد ، و بر آن سوار گرديد ، و اصحاب و يارانش را براى جنگيدن ، صف‌آرايى كرد از امام باقر عليه السّلام روايت شده : « همهء سپاهيان امام حسين عليه السّلام چهل و پنج سوار ، و صد نفر پياده بودند » . جز اين نيز روايت شده است .\r\nدر اين هنگام عمر سعد به پيش آمد تيرى به سوى لشكر امام حسين عليه السّلام افكند ، و صدا زد : « در نزد فرماندار ، عبيد اللَّه بن زياد گواه باشيد كه من نخستين نفرى بودم كه تير به سوى حسين پرتاب نمود . » پس از آن ، تيرها مانند باران از طرف دشمن به سوى سپاه امام عليه السّلام به باريدن گرفت . امام حسين عليه السّلام رو به ياران كرد و فرمود :\r\nقوموا رحمكم اللَّه الى الموت الّذى لا بدّ منه ، فانّ هذه السّهام رسل القوم اليكم\r\n، خدا شما را رحمت كند به سوى مرگى كه گريزى از آن نيست برخيزيد ، چرا كه اين تيرها از ناحيهء دشمن ، رسولان مرگ به سوى شما هستند .\r\nسپاه امام عليه السّلام با سپاه دشمن ساعتى ، گروه گروه و يا حمله‌هاى مكرّر با هم جنگيدند ، به طورى كه جماعتى از اصحاب امام حسين عليه السّلام به شهادت رسيدند .\r\nدر اين هنگام امام حسين عليه السّلام دست بر محاسن خود زد ، در حالى كه مىگفت : « غضب و خشم خدا بر يهود هنگامى سخت شد كه براى خدا فرزند قرار دادند ، و بر نصارى هنگامى شديد شد كه خداوند را سومين سه خدا ( كه در هم حلول نمودند ) خواندند ، و غضب خدا بر مجوسيان آنگاه شدّت يافت كه به جاى خدا ، خورشيد پرست و ماه پرست شدند ، اينك خداوند بر گروهى سخت خشمگين شده\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nاست ، كه همه براى كشتن پسر دختر پيامبرشان همدست شده‌اند .\r\nاما و اللَّه لا اجيبنّهم الى شىء ممّا يريدون ، حتّى القى اللَّه تعالى و انا مخضّب بدمى\r\n، آگاه باشيد ! سوگند به خدا به هيچ يك از خواسته‌هاى آنها ( دشمنان ) جواب نمىدهم ( و تسليم اهداف شوم آنها نمىشوم ) تا خداوند را در حالى كه به خون خود رنگين هستم ملاقات نمايم .\r\n\r\nانتخاب لقاى خدا از بين دو راه\r\nاز امام صادق عليه السّلام نقل شده فرمود : از پدرم شنيدم مىفرمود : هنگامى كه امام حسين عليه السّلام با عمر سعد روبرو شد ، و آتش جنگ شعله‌ور گرديد ، خداوند امداد غيبى پيروزى را بر فراز سر حسين عليه السّلام فرو فرستاد ، به طورى كه بالهاى خود را بر بالاى سر حسين عليه السّلام گشودند ، سپس همان امدادها ، امام حسين عليه السّلام را بين دو چيز - پيروزى بر دشمن و لقاى خدا - مخيّر نمودند ، امام حسين عليه السّلام لقاى خدا ( شهادت قهرمانانه ) را برگزيد .\r\n\r\nپيوستن حرّ به حسين عليه السّلام و شهادت او\r\nامام حسين عليه السّلام در اين هنگام فرياد زد :\r\nاما من مغيث يغيثنا لوجه اللَّه ، اما من ذابّ يذبّ عن حرم رسول اللَّه\r\n، آيا فريادرسى نيست كه براى خوشنودى خدا به فرياد ما برسد ، آيا دفاع‌كننده‌اى نيست كه از حريم حرم رسول خدا صلى اللَّه عليه و آله و سلم دفاع نمايد ؟\r\nحرّ بن يزيد رياحى اين صدا را شنيد ، نزد عمر سعد آمد به او گفت :\r\n« آيا تو با اين مرد ( امام حسين عليه السّلام ) جنگ مىكنى ؟ »\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nعمر سعد گفت : « سوگند به خدا آرى ، جنگى كه آسانترين مرحله‌اش پريدن سرها از بدنها ، و جدا شدن دستها از پيكرها باشد . » حرّ از عمر سعد گذشت ، در جايى كنار سربازان ايستاد ، به طورى كه لرزه بر اندامش افتاده بود ، ( يكى از نزديكانش به نام ) مهاجرين اوس به حرّ گفت : « سوگند به خدا قيافه و چگونگى حركات تو مرا به شك انداخته ، اگر از من بپرسند شجاعترين مردان كوفه كيست ، جز نام تو نام كسى را به زبان نياورم ، بنا بر اين ، اين ( لرزش ) چيست كه در تو مىنگرم ؟ ! » حرّ در پاسخ چنين گفت :\r\nانّى و اللَّه اخيّر نفسى بين الجنّة و النّار ، فو اللَّه لا اختار على الجنّة شيئا و لو قطّعت و احرقت ، سوگند به خدا من خود را بين دو راهى بهشت و دوزخ مىنگرم ، پس سوگند به خدا هيچ چيز را بر بهشت برنمىگزينم ، گر چه قطعه قطعه شوم و سوزانده گردم .\r\nسپس سوار بر اسب به سوى خيمه‌هاى حسين عليه السّلام حركت كرد ، دستهايش را بر سرش نهاده بود و مىگفت :\r\nاللّهم تبت اليك فتب علىّ فقد ارعبت قلوب اوليائك و اولاد بنت نبيّك ، خدايا به سوى تو بازگشت نمودم و توبه كردم ، توبهء مرا بپذير ، من دلهاى اولياى تو و فرزندان دختر پيامبرت را ترساندم .\r\nآنگاه به حسين عليه السّلام رو نمود و عرض كرد : « فدايت گردم من همانم كه سر راه شما را گرفتم ، و از بازگشت شما جلوگيرى نمودم ، و عرصه را بر شما تنگ نمودم ، سوگند به خدا گمان نمىكردم كه اين مردم تا اين حدّ با تو برخورد مىكنند ، اكنون به سوى خدا بازگشت نموده و توبه كردم ، « فهل ترى لى من توبة ، آيا خداوند توبهء مرا پذيرفته است ؟ »\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nامام حسين عليه السّلام فرمود : « آرى خداوند توبهء تو را پذيرفته است ، از اسب پياده شو و به سوى ما بيا . » حرّ گفت : من اگر سوار باشم براى تو بهتر از آن است كه پياده باشم ، و سرانجام كارم به پياده شدن است .\r\nسپس گفت : « اكنون كه من نخستين شخصى بودم كه بر تو خروج نمودم ، به من اجازه بده كه نخستين كسى باشم كه در پيش رويت كشته شوم تا از كسانى باشم كه در قيامت با جدّت محمّد صلى اللَّه عليه و آله و سلم مصافحه كنند . » مؤلّف گويد : منظور حرّ ، نخستين كشته در آن ساعت است ، زيرا جماعتى قبل از او به شهادت رسيده بودند . « 1 » امام حسين عليه السّلام به حرّ اجازه داد ، حرّ به ميدان شتافت و به نيكوترين وجه با دشمن جنگيد به طورى كه جماعتى از شجاعان و قهرمانان دشمن را كشت . سپس به شهادت رسيد ، پيكرش را نزد امام حسين عليه السّلام آوردند ، حسين عليه السّلام خاك از صورت حرّ پاك مىكرد و مىفرمود :\r\nانت الحرّ كما سمّتك امّك ، حرّ في الدّنيا و حرّ في الآخرة\r\n، تو آزاد هستى همان گونه كه مادرت تو را حرّ ( آزاد ) ناميد ، تو در دنيا و آخرت آزاد مىباشى .\r\n\r\nجنگ و شهادت برير\r\nپس از حرّ ، برير بن خضير كه مردى زاهد و عابد بود ، به سوى ميدان شتافت ، يزيد بن معقل از طرف دشمن به جنگ او آمد ، برير او را به\r\n\r\n\r\n","description":"","footnote":"\r\n( 1 ) . يا منظور ، نخستين شهيد در جنگ تن به تن است ( مترجم ) .\r\n","page_name":" 128 ","page_number":128},
  {"content":"\r\n\r\nمباهله دعوت كرد بر اين اساس كه هر كسى كه كشته شد ، بر باطل است ، با هم درگير شدند ، برير او را كشت ، سپس همچنان به جنگ خود با دشمن ادامه داد تا به شهادت رسيد ، رضوان خدا بر او باد .\r\n\r\nشهادت وهب بن حباب كلبى\r\nآنگاه وهب بن حباب كلبى « 1 » به ميدان شتافت و جنگ خوبى كرد ، و با نهايت تلاش به جهاد با دشمن پرداخت ، همسر و مادرش ، در كربلا بودند او نزد آنها بازگشت و گفت : « يا امّاه ! ارضيت ام لا ؟ اى مادر ! آيا خوشنود شدى يا نه ؟ » مادر گفت : نه ، خشنود نشوم تا در پيش روى حسين عليه السّلام كشته شوى .\r\nهمسرش به او گفت : تو را به خدا با كشته‌شدنت ، مرا به فراقت سوگمند نكن ، ولى مادرش به او گفت : از سخن همسرت بگذر ، و به ميدان برو و در ركاب پسر دختر پيامبرت نبرد كن تا مشمول شفاعت جدّش در روز قيامت گردى .\r\nوهب به ميدان بازگشت و همچنان به نبرد جانانهء خود ادامه داد ، تا دستهايش از بدن جدا گرديد .\r\nدر اين هنگام همسرش ستون خيمه را به دست گرفت و به سوى شوهرش رفت و گفت : « پدر و مادرم به فدايت ، به حمايت از پاكان حرم رسول خدا صلى اللَّه عليه و آله و سلم با دشمن جنگ كن . » وهب نزد او آمد تا او را به خيمه‌ها بازگردانيد ، او دامن وهب را گرفت و گفت : « نه هرگز باز نمىگردم تا در كنار تو كشته شوم . » امام حسين عليه السّلام فرمود :\r\n« جزيتم من اهل بيت خيرا ، ارجعى الى النّساء\r\n\r\n\r\n","description":"","footnote":"\r\n( 1 ) . و طبق بعضى از نسخه‌ها ، جناح كلبى .\r\n","page_name":" 129 ","page_number":129},
  {"content":"\r\n\r\nيرحمك اللَّه\r\n، خداوند از اين دفاعى كه از اهل بيتم مىكنيد پاداش خير به شما عنايت فرمايد ، به سوى بانوان حرم برگرد . » همسر وهب بازگشت .\r\nوهب همچنان به جنگ با دشمن ادامه داد تا به شهادت رسيد ، رضوان خدا بر او باد . « 1 »\r\n\r\nشهادت مسلم بن عوسجه\r\nسپس مسلم بن عوسجه رحمة اللَّه عليه به ميدان شتافت و تا آخرين توان خود با دشمنان جنگيد ، و در برابر سختى شديد تيرها و زخمهاى بلا مقاومت شديد نمود تا اينكه به زمين افتاد ، هنوز رمقى در بدن داشت امام حسين عليه السّلام همراه حبيب بن مظاهر به بالينش آمدند ، امام حسين عليه السّلام خطاب به او فرمود :\r\nرحمك اللَّه يا مسلم !  فَمِنْهُمْ مَنْ قَضى نَحْبَهُ ، وَ مِنْهُمْ مَنْ يَنْتَظِرُ وَ ما بَدَّلُوا تَبْدِيلًا \r\n، اى مسلم ! خدا تو را رحمت كند ، در ميان مؤمنان مردانى هستند كه بر سر عهدى كه با خدا بستند ، صادقانه ايستاده‌اند ، بعضى پيمان خود را به پايان رساندند ( و در راه خدا شربت شهادت\r\n\r\n\r\n","description":"","footnote":"\r\n( 1 ) . نام مادر وهب ، قمر و نام همسرش هانيه بود ، اين سه مسيحى بودند و در بيابانى نزديك كربلا به كاروان حسين ( ع ) پيوستند و اسلام را پذيرفتند ، وهب تازه عروسى كرده بود . طبق بعضى از روايات ، مادر وهب عمود خيمه را كشيد و به جنگ دشمن رفت ، امام حسين ( ع ) او را بازگردانيد ، دشمنان سر بريدهء وهب را به طرف او انداختند ، او آن سر را به سوى دشمن افكند و گفت : « من چيزى را كه به درگاه خدا هديه داده‌ام بازنگردانم . هانيه كنار پيكر همسرش وهب رفت و گريه كرد و هر چه فرياد داشت بر سر دشمن فرود آورد ، سرانجام غلام شمر به نام رستم به دستور شمر عمودى بر سر او زد ، و او كنار همسرش به شهادت رسيد . ( شرح عشق و شور اين خانوادهء تازه مسلمان ، مفصّل است ، در اين باره به كتاب سوگنامهء آل محمد ( ص ) تأليف مترجم كتاب ، صفحه 209 تا 213 مراجعه شود ) ( مترجم ) .\r\n","page_name":" 130 ","page_number":130},
  {"content":"\r\n\r\nنوشيدند ) و بعضى ديگر در انتظارند ، و هرگز تغيير و تبديلى در عهد و پيمان خود نداده‌اند . « 1 » در اين هنگام حبيب بن مظاهر ( كه دوست و همدم و از خويشان مسلم عليه السّلام بود ) صورت خود را به سر مسلم عليه السّلام نزديك كرد و گفت :\r\n« اى مسلم ! سوگند به خدا اين منظرهء جان كندن تو را كه مىنگرم برايم بسيار سخت است ، بهشت بر تو مژده باد . » سپس حبيب گفت : اگر اين نبود كه مىدانم پشت سر تو خواهم آمد ، دوست داشتم هر آنچه در دل داشتى به من وصيّت كنى .\r\nمسلم بن عوسجه در حالى كه اشاره به امام حسين عليه السّلام مىكرد گفت : « اوصيك بهذا فقاتل دونه حتّى تموت دونه ، تو را به يارى اين آقا وصيت مىكنم ، در ركابش با دشمنان جنگ كن تا كشته شوى . » حبيب گفت : « لأنعمنّك عينا ، سفارش تو را به ديدهء منّت دارم ، و چشم تو را با انجام وصيّت روشن خواهم كرد . » آنگاه روح مسلم عليه السّلام به لقاء اللَّه پيوست .\r\n\r\nعمرو بن قرطه انصارى ، سپر امام حسين عليه السّلام\r\nپس از مسلم بن عوسجه ، ( يكى از ياران شيفته و مخلص و دلاور امام حسين عليه السّلام به نام ) عمرو بن قرطه انصارى از امام حسين عليه السّلام اجازهء رفتن به ميدان گرفت ، امام عليه السّلام به او اجازه داد ، او به ميدان شتافت ، با اشتياق و شور و شوق به پاداش الهى ، با دشمن مىجنگيد و تا آخرين توان خود جانبازى كرد ، گروه بسيارى از دشمن را كشت ، آن چنان استوار و كوشا بود كه هر تيرى به سوى حسين عليه السّلام مىآمد ، دستش را\r\n\r\n\r\n","description":"","footnote":"\r\n( 1 ) . سورهء احزاب ، آيهء 23 .\r\n","page_name":" 131 ","page_number":131},
  {"content":"\r\n\r\nسپر آن تير قرار مىداد ، و هر شمشيرى كه به طرف حسين عليه السّلام كشيده مىشد ، قلب و جانش را در برابر آن قرار مىداد ، آن چنان خود را سپر دفاعى جان عزيز حسين عليه السّلام قرار داده بود ، كه نمىگذاشت آسيبى به آن حضرت برسد ، تا اينكه پيكرش پر از زخم شد ، در اين هنگام به امام حسين عليه السّلام رو كرد و ( عاشقانه ) گفت : « يا بن رسول اللَّه اوفيت ؟ : اى پسر رسول خدا آيا به عهد خود وفا كردم ؟ » امام حسين عليه السّلام فرمود :\r\nنعم انت امامى في الجنّة ، فأقرئ رسول اللَّه عنّى السّلام ، و اعلمه انّى في الاثر\r\n، آرى تو جلوتر از من در بهشت هستى ، سلام مرا به رسول خدا صلى اللَّه عليه و آله و سلم برسان ، و به آن حضرت عرض كن كه من نيز به دنبال تو خواهم آمد .\r\nاو آنقدر با دشمن جنگيد تا به شهادت رسيد ، رضوان خدا بر او باد .\r\n\r\nجانبازى و شهادت جون غلام ابو ذر\r\nجون غلام سياه چهره از غلامان آزادشدهء ابو ذر غفارى ، در كنار سپاه امام حسين عليه السّلام بود ، امام عليه السّلام به او فرمود : « به تو اجازه دادم كه از اينجا به روى ، تو براى كسب عافيت و سلامتى همراه ما بودى ، اينك كه وضع چنين است ، خود را در راه ما گرفتار نكن . » جون گفت : « اى پسر رسول خدا صلى اللَّه عليه و آله و سلم آيا من هنگام خوشى و رفاه ، كاسه ليس شما باشم ، و هنگام سختى و فشار ، شما را به خودتان واگذارم ؟ سوگند به خدا بدنم بدبو است ، سرشت و اصالت خانوادگيم پست است ، و چهره‌ام سياه مىباشد ، بهشت را برايم ارزانى دار ، تا بوى بدنم بوى خوش گردد ، و سرشت و شخصيّتم\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nشريف و چهره‌ام سفيد شود ، نه به خدا سوگند از شما جدا نگردم تا اين خون سياه من با خونهاى شما آميخته گردد . جون پس از اين گفتار به ميدان رفت و با دشمنان جنگيد تا به شهادت رسيد » « 1 »\r\n\r\nشهادت عمرو بن خالد ، قهرمان شير مرد\r\nسپس عمرو بن خالد صيداوى به محضر امام حسين عليه السّلام آمد و عرض كرد : « اى ابا عبد اللّه الحسين ! فدايت گردم تصميم گرفته‌ام كه به ياران ( شهيد ) بپيوندم ، دوست ندارم بمانم و تو را بين زن و بچه‌ات غريب و تنها بنگرم و بدن كشته تو را ببينم . » امام حسين عليه السّلام فرمود : « به پيش رو ، كه پس از ساعتى ما نيز به تو مىپيونديم . » عمرو بن خالد به ميدان شتافت و با دشمن جنگيد تا به شهادت رسيد ، رضوان خدا بر او باد .\r\n\r\nموعظهء حنظلة بن سعد و شهادت او\r\nيكى از ياران امام حسين عليه السّلام حنظلة بن سعد شبامى ( از طايفهء شبام يكى از تيره‌هاى قبيله همدان ) بود ، به محضر امام حسين عليه السّلام آمد ، در حالى كه جان خود را سپر امام عليه السّلام نموده بود ، تيرها و شمشيرها\r\n\r\n\r\n","description":"","footnote":"\r\n( 1 ) . در روايات آمده ، امام حسين ( ع ) به بالينش آمد ، چنين دعا كرد :\r\n« اللّهمّ بيّض وجهه ، و طيّب ريحه ، و احشره مع الابرار ، و عرّف بينه و بين محمّد و آل\r\n، خدايا ! چهره‌اش را نورانى ، و بوى بدنش را خوش كن ، و بين محمّد و آلش با او پيوند و آشنايى قرار بده . » دعاى امام ( ع ) به استجابت رسيد ، از امام سجّاد ( ع ) نقل شده ، بنى اسد بعد از ده روز جنازهء جون را يافتند كه بوى خوش از آن مىوزيد . ( نفس المهموم ، ص 150 - بحار ، ج 45 ، ص 23 ) ( مترجم ) .\r\n","page_name":" 133 ","page_number":133},
  {"content":"\r\n\r\nو نيزه‌ها را كه متوجّه امام حسين عليه السّلام مىشد ، به جان خود مىخريد ، و صورت و گلويش را سپر امام عليه السّلام قرار داده بود .\r\nاو مقابل صف دشمن آمد و آنها را به اين آيات قرآن ( كه از زبان مؤمن آل فرعون ، به حمايت از موسى عليه السّلام خطاب به فرعونيان ، در سورهء غافر آمده ) مخاطب قرار داده و صدا زد :\r\n           يا قَوْمِ إِنِّي أَخافُ عَلَيْكُمْ مِثْلَ يَوْمِ الْأَحْزابِ - مِثْلَ دَأْبِ قَوْمِ نُوحٍ وَ عادٍ وَ ثَمُودَ وَ الَّذِينَ مِنْ بَعْدِهِمْ وَ مَا اللَّهُ يُرِيدُ ظُلْماً لِلْعِبادِ - وَ يا قَوْمِ إِنِّي أَخافُ عَلَيْكُمْ يَوْمَ التَّنادِ - يَوْمَ تُوَلُّونَ مُدْبِرِينَ ما لَكُمْ مِنَ اللَّهِ مِنْ عاصِمٍ            ، اى قوم من ! من بر شما از روزى همانند روز ( عذاب ) اقوام پيشين بيمناكم و از عادتى همچون عادت قوم نوح و عاد و ثمود ، و كسانى كه بعد از آنان بودند ( از شرك و كفر و طغيان ) مىترسم ، و خداوند ظلم و ستمى بر بندگانش نمىكند - اى قوم من بر شما از روزى كه مردم يك ديگر را صدا مىزنند ( و از همديگر يارى مىطلبند و صدايشان به جايى نمىرسد ) بيمناكم - از همان روزى كه روى مىگردانيد و فرار مىكنيد ، امّا هيچ پناهگاهى در برابر عذاب خداوند براى شما نيست . « 1 » اى قوم من ! حسين عليه السّلام را نكشيد كه اگر او را بكشيد ، بر اثر عذاب الهى بيچاره خواهيد شده ، همانا آن كس كه به خدا نسبت دروغ بدهد ، زيانكار است .\r\nسپس به امام حسين عليه السّلام رو نمود و عرض كرد : « آيا به سوى پروردگارمان و ياران ( شهيدمان ) نرويم ؟ » امام حسين عليه السّلام فرمود : « برو به سوى مقامى كه براى تو بهتر از دنيا\r\n\r\n\r\n","description":"","footnote":"\r\n( 1 ) . سورهء غافر ، آيهء 30 - 33\r\n","page_name":" 134 ","page_number":134},
  {"content":"\r\n\r\nو آنچه در دنيا است مىباشد ، به سوى مقامى كه فنا ناپذير است . » حنظله به ميدان شتافت و با شجاعتى چشمگير و قهرمانانه جنگيد و در برابر سختىهاى جنگ ، مقاومت استوار نمود تا به شهادت رسيد ، رضوان خدا بر او باد .\r\n\r\nاقامهء نماز ظهر در روز عاشورا\r\nوقت نماز ظهر فرا رسيد ، امام حسين عليه السّلام به زهير بن قين و سعيد بن عبد اللّه حنفى امر كرد كه با نصف كسانى كه باقى مانده بودند ( به ترتيب نماز خوف ) پيش روى آن حضرت بايستند ، آنگاه امام حسين عليه السّلام با ساير اصحاب نماز خود را خواند ، در اين هنگام تيرى به طرف حسين عليه السّلام آمد ، سعيد بن عبد اللّه به پيش آمد و خود را سپر حسين عليه السّلام نمود ، و همچنان استوار ايستاد و تيرها را به جان خريد ، تا اينكه او بر اثر شدّت جراحات تيرها ، به زمين افتاد ، و در اين حال مىگفت :\r\n« خدايا ! اين دشمنان را به لعنتى كه بر قوم عاد و ثمود كرده‌اى لعنت كن ، خدايا سلام مرا به پيامبرت برسان ، و از دردهايى كه بر اثر تيرها به من رسيد ، به آن حضرت خبر بده ، چرا كه من پاداش تو را در يارى ذريّهء پيامبرت مىجويم . » سپس به شهادت رسيد ، رضوان خدا بر او باد . در بدن او سيزده چوبه تير ، غير از جراحات شمشيرها و نيزه‌ها ديده شد .\r\n\r\nشهادت قهرمانانهء سويد بن عمرو\r\nسپس سويد پسر عمرو بن ابى مطاع كه از رادمردان با شخصيّت بود ،\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nو بسيار با نماز انس داشت ، به ميدان شتافت و همچون شير دلاور با دشمن جنگيد و در برابر زخمهاى سنگين و بسيارى كه بر بدنش وارد شده بود نهايت مقاومت و صبر را نمود ، تا اينكه با بدن پر از زخم در ميان كشتگان افتاد . و همچنان بيهوش افتاده بود تا اينكه ( به هوش آمد و ) شنيد مىگويند : « حسين عليه السّلام كشته شد . » با زحمت زياد برخاست و از ميان كفشش ، چاقويى را كه پنهان كرده بود ، بيرون آورد ، و با همان با دشمنان جنگيد ، تا به شهادت رسيد ، رضوان خدا بر او باد . « 1 » ياران حسين عليه السّلام براى كشته شدن به سوى جنگ مىشتافتند ، و از همديگر سبقت مىگرفتند ، آن گونه بودند كه در وصف آنها چنين گفته شده :\r\n قوم اذا نودوا لدفع ملمّة * و الخيل بين مدعّس و مكردس\r\nلبسوا القلوب على الدّروع و اقبلوا * يتهافتون على ذهاب الانفس \r\n« آنان كسانى هستند كه هر گاه براى دفع گرفتارى خوانده شوند ، در برابر دشمنانى كه گروهى از آنها نيزه‌دار ، و گروه ديگر ، در صف فشرده با اسلحه آماده شده‌اند ، دلهاى خود را بر روى زره‌ها مىپوشند ، و جان بر كف و شتابان به سوى نثار جان مىروند . »\r\n\r\n\r\n","description":"","footnote":"\r\n( 1 ) . بعضى اين قهرمان را كه سالخورده بود ، آخرين شهيد از غير بنى هاشم ذكر كرده‌اند ، كه بعد از شهادت امام حسين ( ع ) شهيد شد ( مقتل الحسين ( ع ) ، مقرّم ، ص 307 ) ( مترجم )\r\n","page_name":" 136 ","page_number":136},
  {"content":"\r\n\r\n\r\nبه ميدان رفتن بستگان امام حسين عليه السّلام\r\n\r\nجانبازى و شهادت على اكبر عليه السّلام\r\nياران امام حسين عليه السّلام همه به شهادت رسيدند و جز خاندانش كسى باقى نماند ، در اين هنگام على اكبر عليه السّلام براى رفتن به ميدان آماده شد ، او داراى زيباترين چهره ، و نيكوترين سيرت بود ، از پدرش اجازهء رفتن به ميدان طلبيد ، امام عليه السّلام به او اجازه داد ، سپس نگاهى مأيوسانه به قد و قامت على اكبر عليه السّلام نمود ، و چشمانش را به زير افكند و گريه كرد آنگاه گفت :\r\nاللّهمّ اشهد فقد برز اليهم غلام اشبه النّاس خلقا و خلقا و منطقا برسولك صلى اللَّه عليه و آله و سلم و كنّا اذا اشتقنا الى نبيّك ، نظرنا اليه ،\r\nخدايا گواه باش ، جوانى كه در صورت و سيرت ، ظاهر و باطن و گفتار شبيه‌ترين مردم به رسولت پيامبر صلى اللَّه عليه و آله و سلم بود ، و هر گاه مشتاق ديدار پيامبرت مىشديم به اين جوان نگاه مىكرديم ، براى جنگيدن با اين مردم رهسپار شد .\r\nامام حسين عليه السّلام صدا زد : « اى پسر سعد ، خدا ريشهء رحم تو را قطع كند ، همان گونه تو رحم مرا قطع مىكنى . » على اكبر عليه السّلام به دشمنان حمله كرد و جنگ سختى با آنها نمود ، گروه\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nبسيارى از آنها را به خاك هلاكت افكند ، سپس نزد پدر بازگشت و صدا زد :\r\nيا أبت ! العطش قد قتلنى ، و ثقل الحديد قد اجهدنى ، فهل الى شربة ماء من سبيل ؟ ، اى بابا ! شدّت تشنگى جانم را به لب رسانده ، و سنگينى اسلحه ، مرا به زحمت انداخته ، آيا جرعهء آبى هست كه به دستم رسد ؟\r\nامام حسين عليه السّلام گريه كرد و فرمود :\r\nوا غوثاه ! يا بنىّ من اين آتى بالماء\r\n. . . ، آه از بىپناهى ! اى پسر جانم از كجا آب بياورم ، برو اندكى با دشمنان جنگ كن ، چقدر نزديك است كه با جدّت محمّد صلى اللَّه عليه و آله و سلم ديدار كنى ، او با كاسه‌اى پر از آب ، تو را سيراب خواهد كرد ، كه پس از آن هرگز تشنگى وجود ندارد .\r\nعلى اكبر عليه السّلام به ميدان بازگشت و جنگ بسيار شديد و نمايانى نمود ، سرانجام منقذ بن مرّهء عبدى « 1 » آن حضرت را هدف تير قرار داد ، همين تير موجب افتادن على اكبر عليه السّلام بر زمين شد « 2 » صدا زد :\r\nيا ابتاه ! عليك منّى السّلام ، هذا جدّى يقرؤك السّلام و يقول لك : عجّل القدوم علينا ، اى بابا ! آخرين سلامم بر تو باد ، اينك اين جدّم است كه سلام به تو مىرساند و به تو مىفرمايد : زودتر به سوى ما بيا .\r\n« ثمّ شهق شهقة فمات ، سپس صيحه‌اى بلند زد و جان سپرد » امام حسين عليه السّلام به بالين على اكبر عليه السّلام آمد ( ديد از دنيا رفته است ) به بالين او نشست و خم شد ، «\r\nو وضع خدّه على خدّه\r\n، و گونهء خود را بر\r\n\r\n\r\n","description":"","footnote":"\r\n( 1 ) . و در مقاتل متعدد ديگر نام اين شخص « مرّة بن منقذ بن نعمان عبدى » ذكر شده است .\r\n( مترجم ) .\r\n( 2 ) . طبق نقل مقاتل الطّالبين ، اين تير بر حلقش اصابت كرد ، و گلويش را دريد ، و آن حضرت را غرق در خون نمود .\r\n","page_name":" 138 ","page_number":138},
  {"content":"\r\n\r\nگونهء على اكبر نهاد . » آنگاه فرمود :\r\nقتل اللَّه قوما قتلوك ، ما اجرأهم على اللَّه ، و على انتهاك حرمة رسول اللَّه صلى اللَّه عليه و آله و سلم على الدّنيا بعدك العفا\r\n، خدا بكشد آن مردمى كه تو را كشتند ، چقدر آنها بر خدا و هتك حرمت رسول خدا صلى اللَّه عليه و آله و سلم ، گستاخى نمودند ، بعد از تو خاك بر سر دنيا .\r\n [ شربتى از لب لعلش نچشيديم و برفت * روى مه پيكر او سير نديديم و برفت\r\nگويى از صحبت ما نيك به تنگ آمده بود * بار بست و به گردش نرسيديم و برفت\r\nصورت او به لطافت اثر صنع خدا است * ما به رويش نظرى سير نديديم و برفت 
  ] \r\nحضرت زينب عليه السّلام از خيمه بيرون آمد و صدا مىزد : « يا حبيباه ! يا ابن اخاه ، اى محبوب دلم ، اى برادرزاده‌ام » با اين وضع به بالين على اكبر عليه السّلام آمد و خود را روى پيكر ( به خون غلتيده ) او افكند . « 1 » در اين هنگام امام حسين عليه السّلام نزد خواهر آمد و او را به خيمهء زنها برگردانيد .\r\n\r\n\r\n","description":"","footnote":"\r\n( 1 ) . بعضى نوشته‌اند : حضرت زينب ( ع ) براى حفظ آرامش امام حسين ( ع ) زودتر از آن حضرت كنار بدن پاره پاره على اكبر ( ع ) آمد ( معالى السّبطين ، ج 1 ، ص 415 ) مرحوم آيت الله جزائرى مىنويسد : « هنگامى كه امام حسين ( ع ) به بالين على اكبر ( ع ) آمد ، نخست نگاهش به زينب ( س ) افتاد ، او را به خيمه بازگردانيد ، سپس خود به قتلگاه بازگشت ، اين تدبير حضرت زينب ( س ) نقش مهمّى در فرونشاندن شدّت اندوه امام حسين ( ع ) داشت . ( خصائص الزّينبيّة ، ص 351 ) ( مترجم ) .\r\n","page_name":" 139 ","page_number":139},
  {"content":"\r\n\r\n\r\nشهادت حضرت قاسم عليه السّلام\r\nسپس مردان اهل بيت امام حسين عليه السّلام يكى بعد از ديگرى به ميدان جنگ مىرفتند ، و جماعتى از آنها به دست دشمنان به شهادت رسيدند ، امام حسين عليه السّلام صدا زد :\r\nصبرا يا بنى عمومتى ، صبرا يا اهل بيتى فو اللَّه لا رأيتم هوانا بعد هذا اليوم ابدا ،\r\nاى پسر عموهايم صبر و تحمّل كنيد ، اى خاندان من شكيبا باشيد ، سوگند به خدا هرگز بعد از امروز ، خوارى نخواهيد ديد .\r\nدر اين هنگام جوانى ( يعنى حضرت قاسم ) كه صورتش گويى همانند پارهء ماه مىدرخشيد ، به سوى ميدان خارج شد ، و به نبرد با دشمنان پرداخت ، سرانجام ابن فضيل ازدى چنان ضربه‌اى با شمشير بر سرش زد ، كه سرش را شكافت ، قاسم عليه السّلام از ناحيهء صورت بر روى زمين افتاد ، صدا زد : « يا عمّاه ! اى عموجان به دادم برس . » امام حسين عليه السّلام همچون باز شكارى ، به ميدان تاخت ، و همچون شير خشمگين به دشمن حمله كرد ، و شمشيرى بر ابن فضيل زد ، او دستش را سپر شمشير قرار داد ، دستش از آرنج جدا گرديد ، نعرهء او بلند شد ، لشكر دشمن آمدند تا ابن فضيل را از دست حسين عليه السّلام نجات دهند ، در اين بين بدن نازنين قاسم زير دست و پاى اسبها قرار گرفت ، و همان دم به شهادت رسيد .\r\nوقتى كه گرد و غبار نشست ، ديدند حسين عليه السّلام بر بالين قاسم عليه السّلام ايستاده ، و قاسم عليه السّلام از شدّت درد ، پاهايش را بر زمين مىسايد ، و امام حسين عليه السّلام مىفرمايد :\r\nبعدا لقوم قتلوك ، و من خصمهم يوم القيامة فيك جدّك و\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nابوك ،\r\nاز رحمت خدا دور باد ، آن قومى كه تو را كشتند ، و كسى كه در قيامت در مورد تو ( در دادگاه عدل الهى ) با آنها مخاصمه مىكند جدّ و پدر تو رسول خدا صلى اللَّه عليه و آله و سلم و پدرت است .\r\nسپس فرمود :\r\nعزّ و اللَّه على عمّك ان تدعوه فلا يجيبك ، او يجيبك فلا ينفعك صوته ، هذا يوم و اللَّه كثر واتره و قلّ ناصره\r\n، سوگند به خدا بر عمويت سخت است كه تو او را به يارى بخوانى ، ولى او دعوتت را اجابت نكند ، يا اجابت كند ولى جواب او سودى به حال تو نداشته باشد ، سوگند به خدا امروز روزى است كه دشمنان عمويت بسيار ، و ياورش اندك است .\r\nسپس امام حسين عليه السّلام پيكر به خون تپيدهء قاسم عليه السّلام را بر سينه‌اش گرفت و آن را به سوى خيمه‌ها آورد و در كنار پيكرهاى شهيدان اهل بيتش ، بر زمين نهاد .\r\n\r\nشهادت على اصغر عليه السّلام\r\nوقتى كه امام حسين عليه السّلام ديد همهء جوانان و دوستانش كشته شدند ، تصميم گرفت خود به ميدان رفته و با دشمن بجنگد ، به ميدان آمد و صدا زد :\r\nهل من ذابّ يذبّ عن حرم رسول اللَّه ، هل من موحّد يخاف اللَّه فينا ؟ هل من مغيث يرجو اللَّه باغاثتنا ؟ هل من معين يرجو ما عند اللَّه في اعانتنا\r\n، آيا دفاع‌كننده‌اى هست كه از حريم حرم رسول خدا صلى اللَّه عليه و آله و سلم دفاع كند ؟ آيا خداپرستى هست كه در مورد ما از خدا بترسد ؟ آيا دادرسى هست كه به اميد آنچه در نزد خدا است از ما دادرسى كند ؟ آيا ياورى هست كه به اميد آنچه در نزد خدا است ، به ما كمك كند ؟\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nبا شنيدن صداى مظلومانهء امام حسين عليه السّلام ، ناله و شيون بانوان حرم بلند شد ، امام حسين عليه السّلام به در خيمه آمد ، به زينب عليها السلام فرمود :\r\nناولينى ولدى الصّغير حتّى اودّعه\r\n، كودكم را به من بده تا با او خداحافظى كنم .\r\nامام حسين عليه السّلام كودك را [ كه عبد اللّه يا على اصغر نام داشت 
  ] گرفت ، همين كه خواست او را ببوسد ، در همين هنگام ، حرملة بن كاهل اسدى او را هدف تير قرار داد ، آن تير بر حلقومش نشست ، و سر آن كودك را از بدن جدا نمود .\r\nامام حسين عليه السّلام به زينب عليها السلام فرمود : اين كودك را بگير ، سپس هر دو كف دستش را به زير گلوى كودك گرفت ، كف دستهايش پر از خون شد ، آن را به سوى آسمان افكند و فرمود :\r\n« هوّن علىّ ما نزل بى انّه به عين اللَّه\r\n، آنچه اندوه مصيبت را برايم آسان كند ، اين است كه خداوند مىبيند . » امام باقر عليه السّلام فرمود : « از اين خون ، قطره‌اى به روى زمين نريخت . » در روايت ديگر مطلبى ديگر آمده كه به عقل نزديكتر است ، زيرا آن وقت ، وقت وداع با كودك نبود ، چه آنكه امام عليه السّلام به كار جنگ اشتغال داشت ، بلكه خواهرش حضرت زينب عليها السّلام از خيمه بيرون آمد و به برادر گفت : « برادرم ! اين پسر تو است كه سه روز از عمرش گذشته كه هنوز آبى نچشيده است ، براى اين نوزاد اندكى آب تحصيل كن . » امام حسين عليه السّلام آن نوزاد را به دست گرفت ، و به دشمنان خطاب نموده و فرمود :\r\nيا قوم قد قتلتم شيعتى و اهل بيتى ، و قد بقى هذا الطّفل يتلظّى عطشا ، فاسقوه شربة من الماء\r\n، اى مردم ! شما شيعيان من\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nو خويشان مرا كشتيد ، و از آنها همين كودك باقى ماند ، كه از شدّت تشنگى ، دهان را باز و بسته مىكند ، او را با اندكى آب ، سيراب كنيد .\r\nهنوز گفتارش تمام نشده بود كه يكى از دشمنانش او را هدف تير قرار داده ، به طورى كه آن تير سرش را از بدنش جدا نمود ، در اين هنگام امام حسين عليه السّلام دشمنان را به مجازاتهاى سخت الهى به همان گونه كه بعدا مختار و غير او با آنها رفتار نمود ، نفرين كرد .\r\n\r\nجانبازى و شهادت حضرت عبّاس عليه السّلام\r\nروايت‌كننده گويد : تشنگى حسين عليه السّلام شديد و طاقت فرسا شد ، آن حضرت همراه برادرش عبّاس عليه السّلام بر فراز تپّهء مشرف بر آب فرات رفتند « 1 » كه وارد آب فرات شوند ، عبّاس عليه السّلام جلوتر حركت مىكرد ، سپاهيان عمر سعد جلو آنها را گرفتند و درگيرى شديدى رخ داد ، مردى از بنى دارم ، حسين عليه السّلام را هدف تير قرار داد ، تير به زير چانهء آن حضرت اصابت كرد ، حسين عليه السّلام آن تير را بيرون كشيد ، دستهايش را زير گلو گرفت ، كفهاى دستش پر از خون شد ، سپس آن را به طرف آسمان پاشيد و عرض كرد :\r\nاللّهمّ انّى اشكوا اليك ما يفعل بابن بنت نبيّك\r\n، خدايا ! شكايت آنچه را با پسر دختر پيامبرت انجام شود به درگاه تو مىآورم .\r\nدر اين درگيرى ، عبّاس عليه السّلام را از حسين جدا نمودند ، و از هر طرف به عبّاس عليه السّلام حمله كردند تا او را كشتند « 2 » حسين عليه السّلام در سوگ شهادت\r\n\r\n\r\n","description":"","footnote":"\r\n( 1 ) . در متن چنين تعبير شده : « و ركب المسناة » يعنى بر آن تودهء خاك كه براى جلوگيرى از آب بود بالا رفت ، بعضى « مسناة » را نام اسبى دانسته‌اند كه امام حسين عليه السّلام بر آن سوار بود . ( مترجم ) .\r\n( 2 ) . قاتلان او دو نفر به نامهاى : زيد بن ورقاء حنفى ، و حكيم بن طفيل سنبسى بودند .\r\n","page_name":" 143 ","page_number":143},
  {"content":"\r\n\r\nعباس گريهء بسيار سخت كرد ، شاعر عرب در اين باره چنين گويد :\r\n احقّ النّاس ان يبكى عليه * فتى ابكى الحسين بكربلاء\r\nاخوه و ابن والده على * ابو الفضل المضرّج بالدّماء\r\nو من واساه لا يثنيه شىء * و جادله على عطش بماء \r\n« سزاوارترين شخص به گريه كردن آن جوانى است كه حسين عليه السّلام را در كربلا از مصيبتش به گريه انداخت ، او برادر حسين عليه السّلام و فرزند پدرش على عليه السّلام به نام ابو الفضل بود كه پيكرش آغشته به خون شده بود . همان جوانى كه نسبت به حسين عليه السّلام مواسات و ايثار نمود ، و هيچ چيز او را از برادرى با حسين عليه السّلام منصرف نساخت ، و وقتى كه با شدّت تشنگى كنار آب فرات آمد ، چون حسين عليه السّلام تشنه بود ، آب ننوشيد . »\r\n\r\nنبرد قهرمانانهء حسين عليه السّلام با دشمن\r\nسپس امام حسين عليه السّلام به ميدان تاخت و دشمنان را به نبرد فراخواند ، دشمنان به جنگ او آمدند ، آن حضرت همچنان با دشمن جنگيد ، به طورى كه جمعيت بسيارى از آنها را به هلاكت انداخت ، و او در اين حال چنين رجز مىخواند :\r\n القتل اولى من ركوب العار * و العار اولى من دخول النّار \r\n« كشته شدن بهتر از زندگى ننگين است ، و ننگ ( ظاهرى شكست ) بهتر از ورود در آتش دوزخ است . » بعضى از راويان ( حميد بن مسلم ) گويد :\r\nو اللَّه ما رأيت مكثورا قطّ قد قتل ولده و اهل بيته و اصحابه ( مترجم ) .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nاربط جأشا منه . . . ، سوگند به خدا هرگز مرد مغلوب و گرفتارى را نديدم كه فرزندان و خاندان و يارانش ، كشته شده باشند ، در عين حال دلاورتر از حسين عليه السّلام باشد ، او با شمشير بر دشمنان حمله شديد مىكرد ، و آنها از طرف راست و چپ مانند روبهانى كه از حملهء شير مىگريزند ، فرار مىكردند ، آن حضرت به آنها كه سى هزار نفر بودند حمله مىكرد آنها همچون ملخ‌هاى پراكنده در پيش رويش پراكنده مىشدند ، سپس امام حسين عليه السّلام به مركز خود بازمىگشت و مىفرمود : «\r\nلا حول و لا قوّة الّا باللَّه .\r\n» \r\nنهى امام حسين عليه السّلام از غارت خيام\r\nامام حسين عليه السّلام همچنان با دشمن مىجنگيد تا اينكه دشمنان بين امام عليه السّلام و خيمه‌هايش را جدا نمودند ، به طورى كه به خيمه‌ها نزديك شدند ، امام حسين عليه السّلام صدا زد :\r\nويلكم يا شيعة آل ابى سفيان ان لم يكن لكم دين و كنتم لا تخافون المعاد فكونوا احرارا في دنياكم\r\n. . . ، واى بر شما اى پيروان آل ابو سفيان ، اگر شما دين نداريد و از حساب روز قيامت نمىترسيد ، پس دست كم در دنياى خود آزاد مرد باشيد . اگر به گمان خود عرب هستيد به حسب و نسب خود بازگرديد .\r\nشمر فرياد زد : « اى پسر فاطمه چه مىگويى ؟ » امام حسين عليه السّلام فرمود : « مىگويم من با شما مىجنگم و شما با من مىجنگيد ، زنها تقصيرى ندارند ، متجاوزان و نادانان و گمراهان خود را از رفتن به سوى خيمه‌ها جلوگيرى كنيد ، و تا زنده‌ام متعرّض حرم من نشويد . » شمر گفت : « اى پسر فاطمه ! اين پيشنهادت را مىپذيريم . »\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n\r\nمصيبت جانسوز امام حسين عليه السّلام در لحظه‌هاى آخر جنگ\r\nآنگاه دشمنان به سوى امام عليه السّلام حمله كردند ، و آن حضرت به آنها حمله كرده ، و در اين هنگام از آنها آب طلبيد ، ولى سودى نداشت تا اينكه به بدن آن حضرت هفتاد و دو زخم وارد شد .\r\nامام حسين عليه السّلام ايستاد تا اندكى استراحت كند ، ضعف بر بدنش غالب شده بود ، و ديگر قدرت جنگ نداشت ، در اين هنگام ناگاه سنگى آمد و بر پيشانيش خورد ، دامنش را بلند كرد تا خون پيشانيش را پاك كند ، ناگاه قلب او هدف تير سه پر زهرآلود قرار گرفت .\r\nفرمود :\r\n« بسم اللَّه و باللَّه و على ملّة رسول اللَّه\r\n، به نام خدا و توكّل بر خدا و بر دين رسول خدا صلى اللَّه عليه و آله و سلم هستم . » سپس سرش را به طرف آسمان بلند كرد و عرض كرد :\r\nاللّهم انّك تعلم انّهم يقتلون رجلا ليس على وجه الارض ابن بنت نبىّ غيره\r\n، خدايا تو مىدانى كه اينان مردى را مىكشند كه در سراسر زمين ، جز او پسر دختر پيامبر صلى اللَّه عليه و آله و سلم نيست .\r\nسپس با دست آن تير را از پشت بيرون آورد ، خون همچون ناودان جارى شد ، ديگر نتوانست جنگ كند ، همان جا ايستاد ، هر شخصى كه براى كشتنش جلو مىآمد بازمىگشت ، و نمىخواست خدا را ملاقات كند در حالى كه قاتل حسين عليه السّلام باشد ، سرانجام مردى از قبيلهء كنده كه به او « مالك بن نسر » مىگفتند ، به حسين عليه السّلام دشنام داد ، و با شمشيرش آن چنان بر سر امام حسين عليه السّلام زد ، كه كلاه خود آن حضرت شكست ، و شمشير به سرش رسيد ، و آن كلاه خود پر از خون شد .\r\nامام حسين عليه السّلام پارچه‌اى طلبيد و سرش را با آن بست ، سپس كلاه‌خود خواست آن را بر سر نهاد و عمامه‌اش را روى آن بست .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\n\r\nذكر شهادت جانسوز عبد اللّه بن حسن عليه السّلام\r\nدر اين وقت ، دشمنان دست از جنگ برداشتند ، سپس بازگشتند ، و گرداگرد آن حضرت را گرفتند ، ناگاه عبد اللّه بن امام حسن عليه السّلام [ كه يازده سال بيشتر نداشت و 
  ] بچه‌اى نابالغ بود از خيمهء بانوان بيرون آمد و دوان دوان خود را به عمويش حسين عليه السّلام رسانيد ، و در كنار عمو ايستاد .\r\nامام حسين عليه السّلام وقتى كه او را ديد صدا زد : « خواهرم ، او را نگه دار ، زينب سلام اللَّه عليها از خيمه خارج شد تا او را نگهدارد ، و به خيمه برگرداند ، او به شدّت خوددارى كرد و گفت : « و اللَّه لا افارق عمّى ، سوگند به خدا از عمويم جدا نشوم . » يكى از دشمنان به نام بحر بن كعب - و به قولى حرملة بن كاهل - شمشيرش را به طرف امام حسين عليه السّلام فرود آورد ، عبد اللَّه به او گفت :\r\n« ويلك يا بن الخبيثة أ تقتل عمّى ، واى بر تو اى فرزند زن ناپاك آيا عمويم را مىكشى ؟ » آن ظالم شمشير را به سوى حسين عليه السّلام فرود آورد ، عبد اللّه دستش را سپر شمشير قرار داد ، دستش بريده و آويزان شد ، صدا زد : « يا عمّاه ! ، اى عمو جان . » [ و به نقل ديگر گفت : « يا امّاه ، اى مادر جان . » 
  ] امام حسين عليه السّلام عبد اللّه را به سينه‌اش چسبانيد و فرمود : « اى برادرزاده ! در برابر اين مصيبت صبر كن ، و بوسيلهء آن از درگاه خدا تقاضاى خير و سعادت كن ، كه خداوند تو را به نزد پدران شايسته است ملحق مىكند ؟\r\nدر اين هنگام حرمله ( لعنت خدا بر او باد ) گلوى او را هدف تير\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nقرار داد ، آن تير ، سر او از بدن جدا كرد ، و او در آغوش عمويش حسين عليه السّلام جان سپرد\r\n\r\nانصراف شمر از آتش زدن خيمه‌ها\r\nهنوز امام حسين عليه السّلام شهيد نشده بود ، شمر بن ذى الجوشن ( لعنة اللّه ) با نيزه به خيمهء امام حسين عليه السّلام حمله كرد ، سپس فرياد زد : « آتش بياوريد تا هر كه و آنچه در ميان خيمه است ، همه را بسوزانم . » امام حسين عليه السلام فرمود : « اى پسر ذى الجوشن ! اين تو هستى كه براى سوزاندن خانواده‌ام آتش مىطلبى ، خداوند تو را با آتش بسوزاند . » شبث بن ربعى ( يكى از سركردگان دشمن ) نزد شمر آمد و او را سرزنش كرد ، او حيا كرد و از آتش زدن منصرف گرديد .\r\n\r\nپوشيدن لباس كهنه\r\nامام حسين عليه السّلام [ هنگام وداع 
  ] فرمود : جامه‌اى برايم بياوريد كه مورد علاقهء كسى نباشد ، تا آن را زير لباسهايم بپوشم تا كسى مرا برهنه نكند ، شلوار كوتاهى آوردند ، امام عليه السّلام آن را نپسنديد ، فرمود : « اين لباسى است كه انسان گرفتار ذلّت آن را مىپوشد . » آنگاه جامهء كهنه‌اى گرفت و پاره پاره كرد و زير لباسهايش پوشيد ، ولى وقتى كه به شهادت رسيد ، همين لباس كهنه را نيز از بدنش بيرون آوردند .\r\n [ لباس كهنه بپوشيد زير پيرهنش * كه تا برون نكند خصم بد منش ز تنش \r\n\r\n","description":"","footnote":"","page_name":" 148 ","page_number":148},
  {"content":"\r\n\r\n لباس كهنه چه حاجت كه زير سم ستور * تنى نماند كه پوشند جامه يا كفنش 
  ] \r\nسپس شلوارى كه از بافته‌هاى يمن بود طلبيد و پاره كرد و پوشيد ، از آن جهت آن را پاره كرد ، تا كسى به آن رغبت نكند و از بدنش بيرون نياورد ، ولى وقتى كه كشته شد ، بحر بن كعب ( لعنه اللَّه ) آن را از بدنش خارج نمود ، و آن حضرت را برهنه ساخت ، بعد از اين كار ، دستهاى بحر بن كعب در تابستان همانند دو چوب خشك ، مىخشكيد ، و در زمستان نرم مىشدند و خون و چرك از آنها جارى بود ، تا آنكه خداوند متعالى او را به هلاكت رسانيد .\r\n\r\nافتادن حسين عليه السّلام از پشت اسب بر زمين و فرياد زينب عليها السّلام\r\nهنگامى كه پيكر مطهّر امام حسين عليه السّلام پر از زخم شمشيرها و تيرها و نيزه‌ها گرديد ، « فبقى كالقنفذ ، همانند جوجهء تيغ‌دار ، بدنش پر از تير گرديد » يكى از ظالمان به نام « صالح بن وهب مزنى » چنان نيزه‌اى بر پهلويش زد كه حسين عليه السّلام از پشت اسب بر زمين افتاد ، و هنگام افتادن ناحيهء راست صورتش بر زمين خورد ، فرمود :\r\n« بسم اللَّه و باللَّه و على ملّة رسول اللَّه صلى اللَّه عليه و آله و سلم . »\r\nسپس برخاست . در اين هنگام حضرت زينب عليها السّلام از خيمه بيرون آمد ، فرياد زد :\r\nوا اخاه ، وا سيّداه ، وا اهل بيتاه ليت السّماء انطبقت على الارض ، و ليت الجبال تدكدكت على السّهل ، اى واى برادرم ، اى واى آقايم ، اى واى خانواده‌ام ! اى كاش آسمان بر زمين مىافتاد ، اى كاش كوهها متلاشى شده و به بيابان مىپاشيدند .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n\r\nلحظهء شهادت امام حسين عليه السّلام\r\nشمر به سپاه خود فرياد زد « در مورد اين شخص ( امام حسين عليه السّلام ) در انتظار چه هستيد ؟ » وقتى كه اين فرمان را صادر كرد ، از هر سو به امام حسين عليه السّلام حمله نمودند ، ظالمى به نام « زرعة بن شريك » با شمشير خود بر شانهء چپ آن حضرت زد ، امام حسين عليه السّلام با ضربه‌اى ، او را از پاى درآورد . ظالم ديگرى چنان شمشير بر گردن آن حضرت زد ، كه از ناحيهء صورت بر زمين افتاد ، ديگر ناتوان شد ، مىخواست برخيزد ، ولى به رو مىافتاد ، در اين هنگام سنان بن انس ، نيزه‌اش را در گودى گلوى آن حضرت فروبرد ، سپس نيزه را بيرون كشيد و آن را بر استخوانهاى سينه‌اش كوبيد ، و بعد تير بر گودى گلويش زد كه امام عليه السلام به زمين افتاد ، برخاست نشست و آن تير را از گلويش بيرون آورد ، دو كف دستش را زير گلويش نگه مىداشت ، وقتى كه دستش پر از خون مىشد آن را به سر و صورت مىماليد و مىفرمود :\r\nهكذا القى اللَّه مخضبا بدمى ، مغضوبا علىّ حقّى\r\n، خداوند را با اين حال كه به خونم رنگين هستم و حقّم را غصب كرده‌اند ملاقات كنم .\r\nعمر سعد به مردى كه در جانب راستش بود گفت : « واى بر تو به سوى حسين فرود آى ، و او را راحت كن . » خولى بن يزيد اصبحى پيش دستى كرد تا سر از بدن امام حسين عليه السّلام جدا كند ترس و لرز بر اندامش افتاد ، در اين هنگام سنان بن انس نخعى فرود آمد و به گلوى امام حسين عليه السّلام شمشير زد و در اين حال مىگفت :\r\n« سوگند به خدا من سرت را جدا كنم با اينكه مىدانم تو پسر رسول خدا و از نظر پدر و مادر ، بهترين انسان روى زمين هستى » ، سپس سر\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nشريفش را جدا نمود . درود خدا بر حسين عليه السّلام و دودمان پاكش باشد .\r\nشاعر در اين باره گويد :\r\n فاىّ رزيّة عدلت حسينا * غداة تبيره كفّا سنان \r\n« كدام فاجعهء دردناكى در جهان است كه با غم جانسوز شهادت حسين عليه السّلام برابرى كند ، آن هنگام كه دستهاى سنان سر از بدن او جدا كرد ؟ » روايت شده : هنگامى كه مختار ( در سال 64 ) قيام كرد ، سنان بن انس را دستگير نمود ، و سر انگشتانش را بريد و سپس دستها و پاهايش را قطع كرد ، و ديگى را كه روغن در آن بود ، با آتش به جوشش آورد ، و سنان را در ميان آن انداخت ، و او در ميان آن دست و پا زد و به هلاكت رسيد .\r\n\r\nخروش فرشتگان و بروز طوفان سياه\r\nابو طاهر برسى در كتاب معالم الدّين از امام صادق عليه السّلام روايت كند كه فرمود : هنگامى كه امام حسين عليه السّلام را به شهادت رساندند ، فرشتگان شيون نمودند و عرض كردند : « پروردگارا ! اين حسين عليه السّلام برگزيدهء تو و پسر برگزيدهء تو و پسر پيامبر تو است . » خداوند سايه و شكل حضرت قائم ( عج ) را به آنها نشان داد و فرمود :\r\n« بهذا انتقم لهذا\r\n، به دست اين مرد ، براى حسين عليه السّلام از دشمنانش انتقام گيرم . » روايت‌كننده گويد : هنگام قتل امام حسين عليه السّلام غبار شديد و سياه و تاريكى در آسمان كربلا همراه با وزيدن باد سرخ ، بروز كرد كه هوا\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nهمچون شب تاريك شده كه هيچ كس و هيچ چيز ديده نمىشد ، به طورى كه دشمنان گمان كردند دچار بلا و عذاب الهى شده‌اند ، ساعتى با اين وضع درنگ كردند ، سپس آن ظلمت و طوفان بر طرف گرديد .\r\n\r\nلحظات شهادت جانسوز حسين عليه السّلام از زبان هلال\r\nهلال بن نافع مىگويد من در ميان لشكر عمر سعد بودم ، ناگاه شنيدم يكى فرياد زد « اى امير ! به تو مژده باد ، اين شمر است كه حسين را كشت . » من به بين دو صف رفتم خود را به بالين حسين عليه السّلام رساندم ، ديدم او در حال جان كندن است ، سوگند به خدا مجروح به خون آغشته‌اى نديده بودم كه چهره‌اى زيباتر و نورانىتر از چهرهء حسين عليه السّلام داشته باشد ، نور تابان صورت ، و زيبايى قيافه‌اش مرا از انديشيدن در مورد كشته‌شدنش غافل نمود ، در اين حال طلب آب كرد ، شنيدم مردى به او مىگويد :\r\nو اللَّه لا تذوق الماء حتّى ترد الحامية فتشرب من حميمها ، سوگند به خدا آب را نچشى تا وارد حاميهء دوزخ گردى ، و از آب جوشان آن بنوشى .\r\nامام حسين عليه السّلام فرمود : « واى بر تو ! من وارد حاميه نگردم و از آب آن ننوشم ، بلكه به جدّم رسول خدا صلى اللَّه عليه و آله و سلم وارد گردم ، و در خانهء او در جايگاه صدق در پيشگاه خداى مقتدر ، سكونت نمايم ، و از آب بهشتى تغيير ناپذير مىنوشم ، و شكايت رفتار شما را به رسول خدا صلى اللَّه عليه و آله و سلم خواهم گفت . » در اين هنگام همهء دشمنان خشمگين شدند به طورى كه گويا\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nخداوند چيزى از رحم را در دل هيچ يك از آنها قرار نداده است ، سرش را در حالى كه با آنها سخن مىگفت ، از بدنش جدا ساختند ، از بىرحمى و سنگدلى آنها تعجّب كردم و به آنها گفتم : از اين پس هرگز در امرى با شما همكارى نخواهم كرد .\r\n\r\nغارت وسائل امام حسين عليه السّلام\r\nپس از شهادت امام حسين عليه السّلام دشمنان غارتگر براى تاراج آنچه در خيمه‌ها است هجوم آوردند ، نخست به سراغ حسين عليه السّلام آمدند ، اسحاق بن حوبه حضرمى ، پيراهن آن حضرت را غارت كرد ، آن را پوشيد ، به بيمارى پيسى مبتلا شد و موهاى بدنش ريخت . روايت شده در پيراهن آن حضرت صد و ده و اندى پارگى بر اثر اصابت تير و شمشير و نيزه وجود داشت .\r\nامام صادق عليه السّلام فرمود : « در بدن حسين عليه السّلام سى و سه جاى اصابت نيزه ، و جاى سه و چهار ضربت شمشير بود . » بحر بن كعب تيمى شلوار آن حضرت را به يغما برد ، روايت شده او زمين گير شد ، و هر دو پايش بىحركت ماند .\r\nاخنس بن مرثد حضرمى ، عمامهء آن حضرت را ربود ، به گفته بعضى جابر بن يزيد اودى ( لعنه الله ) عمامه آن حضرت را ربود ، و آن را بر سرش گذاشت و ديوانه شد .\r\nاسود بن خالد ، نعلين آن حضرت را ربود .\r\nبجدل بن سليم كلبى انگشترى امام حسين عليه السّلام را ربود ، و در انگشت خود كرد ، انگشتش قطع شد و با همان انگشتر جدا گرديد .\r\nوقتى كه مختار روى كار آمد ، او را دستگير كرد و دست و پاهايش را\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nقطع كرد ، و او را در همان حال كه در خون غوطه‌ور بود رها نمود تا به هلاكت رسيد .\r\nقيس بن اشعث ، قطيفهء آن حضرت را كه از جنس خزّ بود ربود ، لعنت خدا بر او باد .\r\nزرهء بتراء آن حضرت را عمر سعد ( لعنه اللَّه ) به يغما برد ، هنگامى كه عمر سعد به دستور مختار ، كشته شد ، مختار آن زره را به قاتل او ابو عمره بخشيد .\r\nجميع بن خلق اودى شمشير آن حضرت را تاراج كرد ، و به قولى مردى از بنى تميم به نام اسود بن حنظله ، آن را ربود .\r\nو در روايت ابن سعد آمده : شمشير آن حضرت را فلاقس نهشلى ربود ، از محمّد بن زكريا نقل شده كه گفت : آن شمشير پس از ربودن فلاقس ، در اختيار دختر حبيب بن بديل قرار گرفت .\r\nاين شمشير غارت شده ، ذو الفقار حضرت على عليه السّلام نبود ، زيرا ذو الفقار و امثال آن از گنجينه‌هاى نبوّت و امامت است و در جاى خود محفوظ مىباشد ، راويان حديث ، اين مطالب را كه ذكر نموديم تصديق مىكنند .\r\n\r\nبا خبر شدن كنيز ، و گزارش جانسوز او\r\nراوى گويد : كنيزى از خيمه‌هاى حسين عليه السّلام بيرون آمد ، مردى به او گفت : « يا امة اللَّه انّ سيّدك قتل ، اى كنيز خدا آقاى تو كشته شد . » اين كنيز گويد ، تا اين خبر را شنيدم با شتاب در حالى كه فرياد گريه‌ام بلند بود ، نزد خانمم ( حضرت زينب عليها السّلام ) رفتم ، بانوان حرم وقتى كه مرا در اين حال ديدند برخاستند و همه شيون و فرياد\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nمىزدند و مىگريستند .\r\n\r\nغارت خيمه‌ها ، و نخستين صداى مخالفت از ناحيهء يك بانو\r\nدشمنان براى غارت و به يغما بردن آنچه در خيمه‌ها بود ، به خيمه‌هاى فرزندان فاطمه و نور چشم حضرت زهرا عليها السلام از همديگر پيش دستى كردند ، حتّى چادرى كه بانويى به كمرش بسته بود ، آن را مىكشيدند و تاراج مىكردند ، دختران و بانوان خاندان پيامبر صلى اللَّه عليه و آله و سلم دسته جمعى از خيمه‌ها خارج شدند و گريه جانسوز مىكردند ، و از فراق شهيدان فريادشان به گريه بلند بود .\r\nبه روايت حميد بن مسلم ، در اين بين بانويى از طايفهء بنى بكر بن وائل كه با شوهرش در ميان سپاه عمر سعد بود ديد دشمنان به غارت خيمه‌ها پرداخته‌اند ، شمشيرى به دست گرفت و كنار خيمه‌ها آمد و فرياد زد : « اى آل بكر بن وائل ! آيا لباسهاى بانوان رسول خدا به يغما مىرود ؟ « لا حكم الّا للَّه ، يا لثارات رسول اللَّه صلى اللَّه عليه و آله و سلم ، فرمانى جز فرمان خدا نيست ، مرگ بر حكومت غير خدايى ، اى خونخواهان رسول خدا صلى اللَّه عليه و آله و سلم برخيزيد . » « 1 » شوهر آن زن ، نزدش آمد و دستش را گرفت و او را به اقامتگاه خود باز گردانيد .\r\n\r\nزينب عليها السلام و بانوان در كنار بدن‌هاى پاره پارهء شهيدان\r\nروايت‌كننده گويد : سپس [ در روز يازدهم 
  ] دشمنان ، بانوان و كودكان\r\n\r\n\r\n","description":"","footnote":"\r\n( 1 ) . به اين ترتيب در همان روز عاشورا ، پرچم خونخواهى بر ضد خاندان پليد بنى اميّه برافراشته شد . ( مترجم ) .\r\n","page_name":" 155 ","page_number":155},
  {"content":"\r\n\r\nحرم را به اجبار از خيمه‌ها بيرون كردند ، و خيمه‌ها را به آتش كشيدند ، و زنان را با سر برهنه و پاى برهنه كه لباسهايشان به غارت برده شده بود ، در حالى كه گريه مىكردند ، از خيمه‌ها بيرون آوردند ، آنان را با خوارى به عنوان اسير به حركت درآوردند ، آنها مىگفتند : « شما را به خدا ما را از كنار بدن پاره پارهء حسين عليه السّلام عبور دهيد . » آنها را از كنار قتلگاه عبور دادند ، وقتى كه بانوان به آن بدن‌هاى پاره پارهء شهيدان نگاه كردند ، فرياد گريه سر دادند ، سيلى به صورتشان مىزدند .\r\nروايت‌كننده ( حميد بن مسلم ) مىگويد :\r\nفو اللَّه لا انسى زينب بنت علىّ عليه السّلام تندب الحسين ، و تنادى بصوت حزين و قلب كئيب ، يا محمّداه ! صلّى عليك ملائكة السّماء هذا حسين مرمّل بالدّماء ، مقطّع الاعضاء ، و بناتك سبايا ، الى اللَّه المشتكى و الى محمّد المصطفى . . . ، سوگند به خدا زينب دختر على عليه السّلام را فراموش نمىكنم كه با آهى جانكاه براى حسين عليه السّلام مىگريست و با صداى اندوهبار ، و قلبى پر درد صدا مىزد : فرياد اى محمّد ! درود فرشتگان آسمان بر تو باد ، اين حسين تو است كه در خون غوطه‌ور است ، اعضايش پاره پاره شده ، و دخترانت به عنوان اسير ، حركت داده مىشوند ، شكايتم را به سوى خدا و محمّد مصطفى صلى اللَّه عليه و آله و سلم و على مرتضى و فاطمهء زهرا و حمزه سيّد شهيدا عليهما السلام مىبرم ، فرياد اى محمّد ! اين حسين است كه به روى خاك افتاده ، و باد شمال خاك بيابان را بر بدنش مىپاشد ، به دست ناپاك‌زادگان كشته شده است ، آه ! چه اندوه جانكاه ، و چه مصيبت جانسوز ، امروز مرگ جدّم رسول خدا صلى اللَّه عليه و آله و سلم را احساس مىكنم ، اى ياران محمّد ! اينها ذريّه و فرزندان پيامبر برگزيدهء خدا هستند ، كه به اسارت برده مىشوند .\r\nطبق روايت ديگر زينب عليها السلام فرمود :\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nفرياد اى محمّد صلى اللَّه عليه و آله و سلم ! دخترانت را اسير كرده‌اند ، فرزندانت كشته شده‌اند و باد صبا بر بدنشان مىوزد ، اين حسين تو است كه سرش را از پشت گردنش جدا نموده‌اند ، عمامه و لباسش را به يغما برده‌اند .\r\nپدرم به فداى آن كسى كه روز دوشنبه خيمه‌هايش غارت شد ، پدرم به فداى آن كسى كه طنابهاى خيمه‌اش بريده شد ، پدرم به فداى كسى كه نه به سفرى رفت كه اميد بازگشت در آن باشد و نه آن گونه مجروحى است كه درمان گردد ، پدرم و جانم قربان او باد .\r\nبابى المهموم حتّى قضى ، بابى العطشان حتّى مضى ، بابى من يقطر شيبته بالدّماء ، بابى من جدّه رسول اللَّه إله السّماء بابى من هو سبط نبىّ الهدى ، بابى محمّد المصطفى ، بابى خديجة الكبرى ، بابى علىّ المرتضى ، بابى فاطمة الزهراء سيّدة النّساء بابى من ردّت له الشّمس حتّى صلّى ، پدر و مادرم به فداى آن شخصى كه با غمهاى بسيار جان سپرد ، پدرم به فداى آن لب تشنه‌ات كه با لب عطشان به شهادت رسيد ، پدرم به فداى آن كسى كه قطرات خون از محاسن شريفش مىريزد ، پدرم به فداى آن كسى كه جدّش رسول خداى آسمان است ، پدرم به فداى آن كسى كه نبيرهء پيامبر هدايت است ، پدرم به فداى كسى كه ستودهء برگزيدهء است ، پدرم به فداى فرزند خديجه كبرى عليها السلام و على مرتضى عليه السّلام و فاطمهء زهرا عليها السلام ، سرور زنان بهشت است ، پدرم به فداى فرزند آن كسى كه خورشيد براى او بازگشت تا نمازش را بخواند .\r\n« فابكت و اللَّه كلّ عدوّ و صديق ، سوگند به خدا همهء حاضران از دشمن و دوست ( با ديدن حال زينب عليها السلام ) گريستند . »\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n\r\nسكينه عليها السّلام كنار بدن پدر\r\nحضرت سكينه عليها السلام دختر امام حسين عليه السّلام پيكر امام حسين عليه السّلام را در آغوش كشيد [ ولى نگذاشتند كه سكينه در بالين پدر بماند ، به دستور عمر سعد 
  ] « فاجتمعت عدّة من الاعراب حتّى جرّوها عنه ، گروهى از اعراب اجتماع كردند و سكينه عليها السلام را از بالين پدر كشيده و جدا نمودند . »\r\n\r\nبدن نازنين حسين عليه السّلام پايمال اسبها\r\nعمر سعد در ميان لشكرش اعلام كرد : « من ينتدب للحسين فيؤطّئ الخيل ظهره و صدره ، كيست كه در بارهء حسين داوطلب شود و بر پيكرش بتازد و پشت و سينه‌اش را پايمال سم ستوران كند ؟ » ده نفر از دشمنان داوطلب براى اين كار شدند ، اينها عبارت بودند از : 1 - اسحاق بن حوبه كه پيراهن حسين عليه السّلام را ربود 2 - اخنس بن مرثد 3 - حكيم بن طفيل سبيعى 4 - عمر بن صبيح صيداوى 5 - رجاء بن منقذ عبدى 6 - سالم بن خيثمه جعفى 7 - صالح بن وهب جعفى 8 - واحظ بن غانم 9 - هانى بن ثبيت حضرمى 10 - اسيد بن مالك ( لعنهم اللَّه ) اينها سوار بر اسب ، با تاختن بر بدن حسين عليه السّلام ، آن چنان كردند كه استخوانهاى پشت و سينهء آن حضرت شكسته شد .\r\nروايت‌كننده مىگويد : اين ده نفر نزد ابن زياد آمدند .\r\nابن زياد گفت : شما كيستيد ؟\r\nاسيد بن مالك يكى از آنها گفت :\r\n نحن رضضنا الصّدر بعد الظّهر * بكلّ يعبوب شديد الاسر \r\n« ما كسانى هستيم كه استخوانهاى سينهء حسين را بعد از كوبيدن استخوانهاى پشتش ، پايمال سم اسبهاى چالاك كرديم و كوبيديم . »\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n« حتّى طحّنا حناجر صدره ، تا اينكه استخوانهاى سينه‌اش را همچون آسيا ، نرم كرديم . » به دستور ابن زياد جايزهء اندكى به آنها دادند .\r\nابو عمرو زاهد مىگويد : « آن ده نفر را مورد توجّه و تحقيق قرار داديم ، دريافتيم كه همهء آنها زنا زاده بودند . » مختار در عصر حكومت خود ، آنها را دستگير كرد ، دستها و پاهايشان را در زمين به ميخ‌ها بست ، و مأمورانش سوار بر اسبها شده بر پشت آنها تاختند تا به هلاكت رسيدند .\r\n\r\nمجازات سياهى لشكر شدن\r\nعطاء بن ابى رباح [ مفتى اهل مكّه ، وفات يافته سال 114 ه . ق 
  ] مىگويد : مردى را ديدم كور شده بود ، او در سپاه عمر سعد در كربلا حضور داشت ، از او پرسيدم : « چرا چشمانت كور شده است ؟ » گفت : من در كربلا در روز عاشورا ( در ميان لشكر عمر سعد ) حاضر بودم ، ولى نه نيزه‌اى انداختم ، و نه شمشير زدم و نه تيرى افكندم ، هنگامى كه امام حسين عليه السّلام كشته شد ، به خانه‌ام بازگشتم ، شب شد نماز عشا را خواندم و سپس خوابيدم ، شخصى در عالم خواب نزد من آمد و گفت : « اجب رسول اللَّه ، پيام رسول خدا صلى اللَّه عليه و آله و سلم را اجابت كن . » گفتم : مرا به رسول خدا چكار ؟ گريبانم را گرفت و مرا كشان كشان به سوى آن حضرت برد ناگاه آن حضرت را در بيابانى ديدم كه نشسته بود ، آستينش را بالا زده و حربه‌اى در دستش بود ، و در پيش رويش فرشته‌اى ايستاده بود كه در دستش شمشيرى از آتش داشت ، او نه نفر از دوستان مرا كشت ، به هر يك از آنها كه شمشير مىزد ، آن شخص در\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nآتش شعله‌ور مىشد ، به محضر آن حضرت نزديك شدم و دو زانو در پيش روى آن حضرت نشستم و عرض كردم : « السّلام عليك يا رسول اللَّه ، سلام بر تو اى رسول خدا ! » جواب سلام مرا نداد ، و درنگ طولانى كرد ، سپس سرش را بلند نموده و فرمود : « اى دشمن خدا ! حرمت مرا هتك كردى ، و عترت مرا كشتى ، و حقّم را رعايت نكردى ، و آنچه خواستى انجام دادى . » عرض كردم : « اى رسول خدا ! سوگند به خدا نه شمشير زدم و نه نيزه افكندم ، و نه تير انداختم » فرمود :\r\n« صدقت و لكن كثّرت السّواد ،\r\nراست مىگويى ولى موجب افزودن سياهى لشكر دشمنان شدى . » نزديك من بيا ، نزديك شدم ناگاه طشتى پر از خون ديدم ، به من فرمود : « اين خون پسرم حسين عليه السّلام است . » آنگاه از همان خون اندكى بر چشم من كشيد ، بيدار شدم ، ديدم نابينا شده‌ام و تا حال همچنان كور هستم .\r\n\r\nورود فاطمه عليها السلام به عرصهء قيامت و گريهء جانسوز او\r\nاز رسول خدا صلى اللَّه عليه و آله و سلم نقل شده فرمود : « هنگامى كه روز قيامت بر پا شود ، سراپرده‌اى از نور براى دخترم فاطمه عليها السلام بر پا سازند ، و فرزندم حسين عليه السّلام در حالى كه سر بريدهء خود را به دست گرفته باشد به سوى آن سراپرده حركت كند ، وقتى كه چشم فاطمه عليها السلام به فرزندش افتد ، شيون و ناله‌اى از دل بركشد كه هيچ فرشته از مقرّبان ، و هيچ پيغمبرى از فرستادگان خدا ، و هيچ مؤمنى در عرصهء محشر باقى نماند جز اينكه بر حال او بگريد ، آنگاه خداوند مثالى به صورت مردى خوش اندام بدون سر ، مجسّم سازد كه با قاتلين آن حضرت به\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nدادخواهى مخاصمه كند ، پس خداوند همهء كسانى را كه در قتل او به نحوى شركت جسته‌اند ، به قتل رساند ، و هلاك سازد ، و سپس زنده شوند ، و امير مؤمنان على عليه السّلام آنها را به قتل رساند ، و باز زنده شوند ، و حسن بن على عليه السّلام آنان را بكشد و باز زنده گردند ، و حسين عليه السّلام آنان را بكشد و باز زنده شوند ، و از ذريّهء ما هيچ فردى باقى نماند مگر اين كه يك بار ايشان را به قتل رساند ، تا اينكه انتقام كشيده شود و خشمها فرو نشيند ، و اندوهها فراموش شود . » سپس امام صادق عليه السّلام فرمود : « خداوند رحمت كند شيعيان ما را ، سوگند به خدا مؤمنان حقيقى اينان هستند ، زيرا در اين مصيبت با ما شركت جستند ، و در اين پيش آمد ناگوار ، اندوهى طولانى و افسوسى فراوان خوردند .\r\nو از پيامبر اكرم صلى اللَّه عليه و آله و سلم نقل شده فرمود : « هنگامى كه روز قيامت بر پا گردد ، فاطمه عليها السلام در ميان جماعتى از بانوان وابستگانش وارد محشر گردد ، از سوى خدا فرمان آيد كه وارد بهشت شو ، فاطمه عليها السّلام سوگند به مىگويد : « به بهشت نروم تا اينكه بدانم پس از من با فرزندم حسين عليه السّلام چه كردند ؟ » خطاب رسد به قلب قيامت نظر كن ، او به آن سو بنگرد حسين عليه السّلام را با پيكر بىسر ببيند كه بر پا ايستاده ، پس شيونى كشد ، و من از شيون او شيون كنم ، و همهء كرّوبيان از ناله و افغان ما بخروشند .\r\nو طبق روايت ديگر : فاطمه عليها السلام فرياد مىزند : « اى واى فرزندم ! اى واى ميوهء دلم . » خداوند خشمگين شود ، و آتشى را كه نامش « هبهب » است و آن را\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nهزار سال افروخته‌اند تا اينكه سياه گشته ، و هيچ گونه نسيمى به آن راه نيافته ، و اندوهى از آن خارج نشده است ، فرمان دهد كه قاتلين حسين عليه السّلام را بربايد ، و آن آتش شراره‌اى كشد ، و همه را در كام خود گيرد ، آن آتش شيهه زند و بخروشد ، آنان نيز شيهه زنند و بخروشند ، آتش برافروزد ، آنان نيز برافروزند ، آنگاه آنها با زبانهاى گوناگون مىگويند : « خدايا ! از چه جهت ما را قبل از بت‌پرستان بر آتش افكندى ؟ » خداوند متعال در پاسخ آنها مىفرمايد :\r\n« انّ من علم ليس كمن لا يعلم ،\r\nآن كه مىداند با آن كس كه نمىداند يكسان نيست . » [ يعنى فضولى موقوف ، به شما مربوط نيست 
  ] « 1 »\r\n\r\nعدم آمرزش قاتل حسين عليه السّلام\r\nدر جلد سى ام كتاب تذييل شيخ المحدّثين در بغداد ، محمّد بن نجّار ، در بخش شرح حال فاطمه دختر أبو العبّاس ازدى روايت شده ، طلحه گفت : « از رسول خدا صلى اللَّه عليه و آله و سلم شنيدم فرمود : حضرت موسى بن عمران ، به خداوند عرض كرد : « پروردگارا ! هارون ( برادرم ) از دنيا رفت ، او را بيامرز . » خداوند به موسى عليه السّلام وحى كرد : « اى موسى بن عمران ! اگر آمرزش همهء پيشينيان و آيندگان را بخواهى ، دعاى تو را اجابت مىكنم ، جز قاتل حسين بن على را كه او را نيامرزم . »\r\n\r\n\r\n","description":"","footnote":"\r\n( 1 ) . اين دو روايت را مرحوم شيخ صدوق رحمه اللَّه در كتاب عقاب الاعمال نقل كرده است .\r\n( مؤلّف )\r\n","page_name":" 162 ","page_number":162},
  {"content":"\r\n\r\n\r\nبخش سوم نگاهى به حوادث بعد از شهادت امام حسين عليه السّلام\r\nاين بخش ، آخرين بخش كتاب است .\r\n\r\nسرهاى شهيدان\r\nعمر سعد در روز عاشورا سر بريدهء امام حسين عليه السّلام را به خولى بن يزيد اصبحى و حميد بن مسلم ازدى داد تا آنها آن را نزد ابن زياد ببرند ، سپس دستور داد سر از بدن ساير شهيدان جدا نمودند و آن سرها را به همراه شمر بن ذى الجوشن ، و قيس بن اشعث ، و عمرو بن حجّاج به سوى ابن زياد فرستاد ، آنها سرها را به كوفه آوردند .\r\nعمر سعد در روز عاشورا تا پايان ، و در روز بعد تا ظهر ، در كربلا ماند ، سپس اهل بيت امام حسين عليه السّلام و بازماندگان شهيدان را ، از كربلا به سوى كوفه روانه ساخت . بانوان شهيدان را ، از كربلا به سوى كوفه\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nروانه ساخت . بانوان حرم را سوار بر شترانى كرد كه تنها پاره گليمى به پشتشان انداخته شده بود ، و داراى محمل و سايبان نبودند ، صورتهايشان باز بود ، با اينكه آنها امانت‌هاى بهترين پيامبران ، رسول اكرم صلى اللَّه عليه و آله و سلم بودند ، آنان همچون اسيران ترك و روم در سخت‌ترين وضع و اندوه به سر مىبردند ، و به راستى چقدر اين شاعر نيكو سروده كه گويد :\r\n يصلّى على المبعوث من آل هاشم * و يغزى بنوه انّ ذا لعجيب \r\n« بر پيامبر برانگيخته شده از دودمان هاشم درود بفرستند ، و از سوى ديگر با فرزندانش جنگ كرده و آنها را مىكشند ، به راستى كه اين موضوع بسيار عجيب است . » و شاعر ديگر گويد :\r\n أ ترجو امّة قتلت حسينا * شفاعة جدّه يوم الحساب . \r\n« آيا آن امّتى كه حسين عليه السّلام را كشتند اميد به شفاعت جدّش در روز حساب قيامت دارند ؟ » روايت شده : تعداد سرهاى شهيدان كربلا هفتاد و هشت سر بود ، كه قبيله‌هاى عرب براى تقرّب به پيشگاه ابن زياد ، و يزيد بن معاويه ، ( لعنت خدا بر آنها ) بين خود تقسيم نمودند به اين ترتيب كه :\r\nقبيلهء كنده حامل سيزده سر بودند ، كه رئيسشان قيس بن اشعث بود .\r\nقبيلهء هوازن حامل دوازده سر بودند كه رئيسشان شمر بود .\r\nقبيلهء تميم حامل هفده سر شدند .\r\nقبيلهء بنو اسد حامل شانزده سر شدند .\r\nقبيلهء مذحج حامل هفت سر شدند .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nو ساير قبايل ، حامل سيزده سر گشتند .\r\nروايت‌كننده گويد : وقتى كه عمر سعد از كربلا خارج شد ، گروهى از بنى اسد به قتلگاه آمدند و بر پيكرهاى پاك و به خون تپيده شهدا نماز خواندند ، و آنها را در مكان‌هايى كه اكنون مشخّص است ، به خاك سپردند\r\n\r\nورود اسيران كربلا به كوفه\r\nعمر سعد اهل بيت امام حسين عليه السّلام و بازماندگان شهدا را به صورت اسير به نزديك كوفه رسانيد ، وقتى كه آنها به كنار دروازهء كوفه رسيدند ، مردم كوفه براى تماشاى آنها اجتماع كردند .\r\nبانويى از زنان كوفه از پشت بام سر برآورد و صدا زد : « من اىّ الاسارى انتنّ ، شما اسيران از كدام طايفه هستيد ؟ » آنها در پاسخ گفتند : « نحن اسارى آل محمد صلى اللَّه عليه و آله و سلم ، ما اسيران از آل محمّد صلى اللَّه عليه و آله و سلم هستيم . » آن بانو از پشت بام فرود آمد و آنچه از روپوش و پيراهن و روسرى داشت ، همه را جمع كرد و به اسيران داد ، اسيران آنها را گرفتند و خود را پوشاندند .\r\n\r\nحسن مثنّى همراه اسيران\r\nراوى گويد : امام سجّاد عليه السّلام همراه آن بانوان اسير بود ، كه بر اثر بيمارى رنجور و لاغر شده بود ، همچنين حسن بن حسن كه به حسن مثنّى معروف بود ، همراه اسيران بود ، او نسبت به عمو و رهبرش امام حسين عليه السّلام ايثار و فداكارى بسيار نمود ، و با كمال صبر و مقاومت ،\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nجراحت‌هاى شمشيرها و نيزه‌هاى دشمن را تحمّل كرد ، او در حالى كه غرق در جراحات و زخمهاى بسيار بود ، در عين حال از ميدان جنگ خارج شد و در بين اسيران بود .\r\nمصنّف كتاب المصابيح مىنويسد : حسن مثنّى فرزند امام حسن مجتبى عليه السّلام هفده نفر از دشمنان را به خاك هلاكت افكند ، و در اين درگيرى ، هيجده زخم بر بدنش اصابت كرد ، به زمين افتاد ، دائيش به نام اسماء بن خارجه او را به كوفه آورد و در آنجا مداوا نمود ، تا اينكه سلامتى خود را بازيافت ، آنگاه او را به مدينه روانه ساخت . « 1 » از جمله افرادى كه همراه اسيران بودند ، دو پسر امام حسن عليه السلام به نام زيد و عمرو بودند .\r\n\r\nخطبهء پرشور حضرت زينب عليها السلام در كوفه\r\nوقتى كه نگاه اهل كوفه به اسيران مظلوم افتاد ناله و گريه كردند ، امام سجّاد عليه السّلام به آنها رو كرد و فرمود :\r\nأتنوحون و تبكون من اجلنا ؟ فمن الّذى قتلنا ؟ ،\r\nآيا شما به حال ما نوحه مىكنيد و مىگرييد ، پس چه كسى ما را كشت ؟\r\nبشير بن حزيم اسدى « 2 » مىگويد : در آن روز زينب عليها السلام دختر امام\r\n\r\n\r\n","description":"","footnote":"\r\n( 1 ) . حسن مثنّى ( ع ) رادمرد ارجمند و عالم ربّانى بود ، و در عصر خود سرپرستى اوقاف و صدقات امير مؤمنان على ( ع ) را بر عهده گرفت ، او با دختر عمويش فاطمه بنت الحسين ( ع ) ازدواج كرد ، او در روز عاشورا با دشمنان جنگيد و سخت مجروح شد ، سرانجام با مداوا شفا يافت ، هرگز ادّعاى امامت نكرد ، و در سال 90 هجرى قمرى در مدينه از دنيا رفت ، پسرش حسن مثلّث ، ادّعاى امامت كرد . ( تسمية من قتل مع الحسين ( ع ) ، ص 157 ) ( مترجم ) .\r\n( 2 ) . شبير بن خزيم ، و خذيم بن شريك نيز گفته شده كه از اصحاب امام سجّاد ( ع ) بود ( احتجاج طبرسى ، ج 1 ، ص 29 ) و در بعضى از متون ، مانند بحار ، جلد 45 ص 108 تعبير به بشير بن حزيم اسدى شده است . ( مترجم ) .\r\n","page_name":" 166 ","page_number":166},
  {"content":"\r\n\r\nعلى عليه السّلام را مشاهده كردم :\r\nفلم ار خفرة قطّ انطق منها ، كأنّها تفرغ عن لسان امير المؤمنين علىّ بن ابى طالب و قد اومأت الى النّاس ان اسكتوا ، فارتدّت الانفاس و سكنت الاجراس ، تا آن روز بانوى پوشيده و نجيبى را مانند زينب عليها السلام هرگز نديده بودم ، كه از او شيواتر سخن بگويد ، گويى سخنانش از زبان حضرت على عليه السّلام فرو مىباريد ، به مردم اشاره كرد كه ساكت باشيد ، نفسها در سينه‌ها حبس شد ، زنگها كه در گردن اسبها و استرها بود از حركت ايستاد .\r\nمتن خطبهء حضرت زينب عليها السلام الحمد للَّه و الصّلوة على جدّى محمّد صلى اللَّه عليه و آله و سلم و آله الطّيّبين الاخيار . امّا بعد يا اهل الختل و الغدر و الخذل ا تبكون ؟ ! فلا رقأت العبرة و لا هدأت الرّنّة انّما مثلكم كمثل الّتى  نَقَضَتْ غَزْلَها مِنْ بَعْدِ قُوَّةٍ أَنْكاثاً تَتَّخِذُونَ أَيْمانَكُمْ دَخَلًا بَيْنَكُمْ  الا و هل فيكم الّا الصّلف و النّظف ، و الصّدر الشّنف و ملق الاماء و غمز الاعداء ؟ او كمرعى على دمنة او كفضّة على ملحودة ، الا ساء ما قدّمت لكم انفسكم  أَنْ سَخِطَ اللَّهُ  عليكم ، و في العذاب انتم خالدون .\r\nأ تبكون و تنتحبون ، اى و اللَّه فابكوا كثيرا ، و اضحكوا قليلا ، فلقد ذهبتم بعارها و شنارها و لن ترحضوها به غسل بعدها ابدا ، و انّى ترحضوها قتل سليل خاتم النّبوّة ، و معدن الرّسالة ، و سيّد شباب اهل الجنّة ، و ملاذ خيرتكم و مفزع نازلتكم و منار حجّتكم و مدرة سنّتكم .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nالا ساء ما تزرون ، و بعدا لكم و سحقا ، فلقد خاب السّعى و تبّت الايدى ، و خسرت الصّفقة و بؤتم  بِغَضَبٍ مِنَ اللَّهِ وَ ضُرِبَتْ  عليكم الذّلّة و المسكنة .\r\nويلكم يا اهل الكوفة أ تدرون اىّ كبد لرسول اللَّه فريتم ، و اىّ كريمة له ابرزتم ، و اىّ دم له سفكتم ، و اىّ حرمة له انتهكتم ، و لقد جئتم بها صلعاء عنقاء سواء فقماء [ و في بعضها : خرقاء شوهاء 
  ] كطلاع الارض ، او ملاء السّماء ، افعجبتم ان تمطر السّماء دما ، و  لَعَذابُ الْآخِرَةِ أَخْزى  ، و انتم لا تنصرون و لا يستخفنّكم المهل ، فانّه لا يحفزه البدار ، و لا يخاف فوت الثّار ، و انّ ربّكم لبالمرصاد ، حمد و سپاس مخصوص خدا است ، و درود بر پدرم محمّد صلى اللَّه عليه و آله و سلم و فرزندان پاك و برگزيدهء او باد . امّا بعد : اى مردم كوفه ! اى نيرنگبازان ، بىوفايان و پراكندگان ! آيا به حال ما گريه مىكنيد ، اشكتان خشك مباد ، و نالهء شما فرو ننشيند ، مثل شما مثل آن زنى است كه رشته‌هاى خود را پس از تابيدن باز مىكرد ، چه فضيلتى در شما هست ؟ لاف و گزاف ، آلودگى و سينه‌هاى پركينه ، در ظاهر همانند كنيز چاپلوس ، و در باطن همانند دشمنان سخن‌چين ، يا مانند سبزىها هستيد كه در لجنزارها روييده ، و يا نقره‌اى كه با آن قبر مرده را بيارايند ، بدانيد كه براى آخرت خود كردار زشتى از پيش فرستاديد كه به خشم خداوند گرفتار ، و در عذاب جاويد خواهيد ماند .\r\nآيا گريه مىكنيد ؟ و فرياد گريه سر مىدهيد ؟ آرى به خدا سوگند بايد زياد بگرييد و كمتر بخنديد ، كه دامن خود را به عار و ننگ‌آلوده نموده‌ايد كه هرگز نمىتوانيد آن را بشوييد ؟ خون سرور جوانان اهل بهشت و پناه نيكان شما و گريزگاه پيش آمدهاى ناگوار شما ، و جايگاه رفيع حجّت شما و بزرگ و رهبر قوانين شما را ريخته‌اند .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nاى مردم كوفه ! بدانيد كار زشتى را انجام مىدهيد ، از رحمت خدا دور باشيد و نابود گرديد كه كوششهاى شما به هدر رفت و دستهاى شما از كار بريده شد ، و در سوداى خود زيان ديديد و گرفتار خشم خدا گشتيد ، و سكّهء خوارى و بدبختى به نام شما زده شد .\r\nواى بر شما اى اهل كوفه ! آيا مىدانيد كه چه جگرى از رسول خدا صلى اللَّه عليه و آله و سلم را بريديد ؟ و چه افراد پوشيده به حجاب را از حرمش بيرون كشيديد ، و چه خونى را از او ريختيد ، و چه احترامى را از او هتك كرديد ؟\r\nقطعا كارى بس هولناك ، زشت ، سخت ، ناروا ، خشونت‌بار و شرم‌آور به لبريزى سراسر زمين ، و گنجايش آسمان انجام داديد .\r\nآيا براى شما شگفت‌آور است كه آسمان در اين ماجرا خون ببارد ؟\r\nهمانا شكنجه و عذاب جهان آخرت ، ننگين‌تر خواهد بود ، و كسى شما را يارى نكند و از مهلتى كه به شما داده شده استفاده نخواهيد كرد ، كه پيشى گرفتن شما ، خدا را شتابزده نمىكند ، و او از فوت ( انتقام ) نمىهراسد ، همانا كه پروردگار شما در كمينگاه است .\r\nراوى گويد : سوگند به خدا مردم كوفه را حيران و بهت‌زده ديدم گريه مىكردند ، و از حيرت انگشت خود را با دندان مىگزيدند .\r\nپيرمردى را گريان ديدم در كنارم ايستاده ، آنقدر گريست كه ريشش خيس شد ، و در حال گريه خطاب به خاندان نبوّت مىگفت : « پدر و مادرم به فداى شما ، پيران شما برتر از پيران ديگر ، و جوانانتان بهتر از جوانان ديگر ، و زنانتان برتر از زنان ديگر ، و نسل شما بهتر از نسلهاى ديگر هستند كه نه خوار مىگردند و نه شكست‌پذير مىشوند . »\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n\r\nخطبهء فاطمهء صغرى عليها السلام\r\nزيد بن امام كاظم عليه السّلام مىگويد : پدرم از جدّش روايت كند كه گفت :\r\nفاطمه صغرى عليها السلام « 1 » پس از آنكه از كربلا وارد كوفه شد اين خطبه را ( در برابر اجتماع مردم ) خواند :\r\nالحمد للَّه عدد الرّمل و الحصى وزنة العرش الى الثّرى احمده و اؤمن به و اتوكّل عليه و اشهد ان لا إله الّا اللَّه وحده لا شريك له ، و انّ محمّدا عبده و رسوله ، و انّ ذرّيته ذبحوا بشطّ الفرات به غير ذحل و لا تراث ، حمد و سپاس مىگذارم خداوند را به عدد شن‌ها و ريگها و هموزن جهان از عرش تا خاك ، او را ستايش كنم و به او ايمان آورده‌ام ، و بر او توكّل مىكنم . و گواهى مىدهم كه معبودى جز خداى يكتا و بىهمتا نيست ، و شريك ندارد ، و اين كه محمّد صلى اللَّه عليه و آله و سلم بنده و رسول خدا است ، و ذريّه و فرزندان او را در كنار فرات سر بريدند ، با آنكه كسى را نكشته بودند تا طلب قصاص كنند .\r\nاللّهم انّى أعوذ بك ان افترى عليك الكذب ، و ان اقول عليك خلاف ما انزلت من اخذ العهود لوصيّة علىّ بن ابى طالب عليه السّلام ، المسلوب حقّه المقتول به غير ذنب - كما قتل ولده بالامس - في بيت من بيوت اللَّه ، فيه معشر مسلمة بألسنتهم ، تعسا لرءوسهم ، ما دفعت عنه ضيما في حياته ، و لا عند مماته حتّى قبضته اليك ، محمود النّقيبة ، طيّب العريكة ، معروف المناقب ، مشهور المذاهب لم تأخذه اللّهم فيك لومة لائم ،\r\n\r\n\r\n","description":"","footnote":"\r\n( 1 ) . فاطمهء صغرى همان دختر امام حسين ( ع ) است ، كه امام حسين ( ع ) او را همسر برادرزاده‌اش حسن مثنّى نمود ، او با خواهرش سكينه همسر عبد اللَّه بن حسن در كربلا و مصائب عاشورا و حوادث اسارت حضور داشتند تا به مدينه بازگشتند .\r\n( مترجم ) .\r\n","page_name":" 170 ","page_number":170},
  {"content":"\r\n\r\nو لا عذل عاذل ، هديته يا ربّ للاسلام صغيرا ، و حمدت مناقبه كبيرا ، و لم يزل ناصحا لك و لرسولك صلواتك عليه و آله حتّى قبضته اليك زاهدا في الدّنيا غير حريص عليها ، راغبا في الآخرة مجاهدا لك في سبيلك ، رضيته فاخترته و هديته الى صراط مستقيم ، خدايا ! به تو پناه مىآورم از اينكه دروغ بر تو بندم ، و بر خلاف آنچه بر رسول خود فرستاده‌اى سخنى گويم ، رسول تو پيمانها ( ى محكم ) براى وصىّ خود على بن ابى طالب عليه السّلام از مردم گرفت ، ولى آنها حقّش را غصب كردند ، و او را بىگناه كشتند - همان گونه كه فرزندش ديروز ( روز عاشورا ) - در خانه‌اى از خانه‌هاى خدا ( كربلا ) در نزد گروهى كه مسلمان زبانى بودند كشته شد .\r\nاى خاك بر سرشان ! كه نه در زندگى او ( فرزند على عليه السّلام ) ستمى را دفع كردند ، و نه به هنگام مرگش او را يارى نمودند ، تا آنكه روحش را قبض كردى در حالى كه طينتى پاك ، و طبيعتى پسنديده ، فضايلى معروف همگان ، و عقائدى نيك كه نزد همه مشهور بود داشت ، خدايا ! او در راه تو از سرزنش ملامتگران نهراسيد ، و از نكوهش كسى باك نداشت .\r\nپروردگارا ! تو فرزند على عليه السّلام [ حسين عليه السّلام 
  ] را از خردسالى به اسلام هدايت فرمودى ، و در بزرگى ، خصال اخلاقى او را ستودى ، او پيوسته به وظيفهء خيرخواهى نسبت به تو و پيامبرت ( صلوات تو بر او و بر آلش ) اقدام مىكرد ، تا آنكه او را به سوى خود بردى ، در حالى كه حرص و دلبستگى به دنيا نداشت ، و شيفتهء آخرت بود ، براى رضاى تو در راه تو جهاد و كوشش نمود ، او را پسنديدى و برگزيدى و او را به سوى صراط مستقيم هدايت فرمودى .\r\nامّا بعد : يا اهل الكوفة ، يا اهل المكر و الغدر و الخيلاء ، فانّا اهل بيت ابتلانا اللَّه بكم و ابتلاكم بنا فجعل بلاءنا حسنا ، و\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nجعل علمه عندنا ، و فهمه لدينا فنحن عيبة علمه ، و وعاء فهمه و حكمته ، و حجّته على اهل الارض في بلاده لعباده ، اكرمنا اللَّه بكرامته و فضّلنا بنبيّه محمّد صلى اللَّه عليه و آله و سلم  عَلى كَثِيرٍ مِمَّنْ  خلق تفضيلا بيّنا .\r\nفكذّبتمونا و كفّرتمونا ، و رأيتم قتالنا حلالا ، و اموالنا نهبا ، كأنّنا اولاد ترك او كابل ، كما قتلتم جدّنا بالامس ، و سيوفكم تقطر من دمائنا اهل البيت ، لحقد متقدّم ، قرّت لذلك عيونكم ، و فرحت قلوبكم ،  افْتِراءً عَلَى اللَّهِ  و مكرا مكرتم  وَ اللَّهُ خَيْرُ الْماكِرِينَ  ، اما بعد : اى مردم كوفه ! اى اهل حيله و نيرنگ و بىوفا و خودخواه ، ما خانواده‌اى هستيم كه خداوند ما را به شما و شما را به ما آزمايش فرمود . ما از آزمايش به طور نيك بيرون آمديم ، خداوند علمش را در نزد ما قرار داد و ما را داراى فهم و دريافت كرد ، ما كانون علم خدا و مركز فهم و حكمت او ، و حجّت او بر اهل زمين در شهرهايش براى بندگانش هستيم ، خداوند ما را به كرامتش ، كرامت داد ، و به وجود پيامبرش حضرت محمد صلى اللَّه عليه و آله و سلم بر بسيارى از مخلوقاتش برترى بخشيد ، ولى شما ما را دروغگو دانستيد ، و در مورد ما ناسپاسى نموديد ، كشتن ما را حلال دانسته ، و اموال ما را به يغما برديد ، گويى ما از فرزندان ترك و كابل بوديم ، چنان كه ديروز جدّ ما ( حضرت على عليه السّلام ) را كشتيد ، و خون ما از شمشيرهاى شما بر اثر كينه‌هاى گذشته مىچكد ، چشم شما به اين گونه اعمال ناروا روشن شد ، و دلتان شاد گشت ، با اين دروغى كه بر خدا بستيد ، و نيرنگى كه با خدا كرديد ، ولى خدا بهترين مكركننده‌ها است .\r\nفلا تدعونّكم انفسكم الى الجذل بما اصبتم من دمائنا ، و نالت ايديكم من اموالنا ، فانّ ما اصابنا من المصائب الجليلة و\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nالرّزايا العظيمة «   فِي كِتابٍ مِنْ قَبْلِ أَنْ نَبْرَأَها إِنَّ ذلِكَ عَلَى اللَّهِ يَسِيرٌ ، لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ وَ اللَّهُ لا يُحِبُّ كُلَّ مُخْتالٍ فَخُورٍ   . » تبّا لكم ، فانتظروا اللّعنة و العذاب ، فكأن قد حلّ بكم و تواترت من السّماء نقمات ، به عذاب ، و  يُذِيقَ بَعْضَكُمْ بَأْسَ بَعْضٍ  ثمّ تخلّدون في العذاب الاليم يوم القيامة بما ظلمتمونا  أَلا لَعْنَةُ اللَّهِ عَلَى الظَّالِمِينَ  ، مبادا به خاطر خونى كه از ما ريختيد ، و اموالى را كه از ما تاراج كرديد ، شاد باشيد ، چرا كه مصائب بزرگ و حوادث تلخ بسيار دشوارى كه به ما رسيد ، در كتاب تقديرات الهى ثبت بود قبل از آنكه زمين را بيافرينند ، و اين بر خدا آسان است ، اين به خاطر آن است كه براى آنچه از دست داده‌ايد ، تأسّف نخوريد ، و به آنچه به شما داده است دلبسته و شادمان نباشيد ، و خداوند هيچ متكبّر فخر فروشى را دوست ندارد . « 1 » اى كوفيان ! مرگتان باد ! منتظر عذاب و لعنت خدا باشيد كه گويى نزديك است بر شما وارد شود ، و عذابهاى پى در پى از آسمان بر شما فرو ريزد ، كه شما را هلاك كند ، و شما را در اين جهان به جان يك ديگر اندازد ، سپس وارد عذاب دردناك روز قيامت گرديد ، به خاطر ظلمهايى كه بر ما روا داشتيد ، آگاه باشيد لعنت خدا بر ستمگران باد .\r\nويلكم أ تدرون ايّة يد طاعنتنا منكم و ايّة نفس ترغب الى قتالنا ؟ ام بايّة رجل مشيتم الينا تبغون محاربتنا ؟\r\nقست و اللَّه قلوبكم ، و غلظت اكبادكم ، و طبع على افئدتكم ، و ختم على اسماعكم و ابصاركم و سوّل لكم الشيطان ، و املى\r\n\r\n\r\n","description":"","footnote":"\r\n( 1 ) . اقتباس از آيهء 22 و 23 سورهء حديد .\r\n","page_name":" 173 ","page_number":173},
  {"content":"\r\n\r\nلكم و جعل على بصركم غشاوة فانتم لا تهتدون ، واى بر شما آيا مىدانيد كدام دست بر ما ستم كرد ؟ و كدام دل به جنگ با ما رغبت نمود ؟ و با كدامين پاى ، به قصد جنگ با ما بيرون آمديد ؟ سوگند به خدا دل شما سخت و بىرحم شد ، و جگرهايتان درشت گرديد ، و بر دلها و گوشها و چشمهاى شما مهر نهاده شد ، و شيطان زشتيها را در نظر شما بياراست ، و به شما نويد عمر طولانى داد ، و بر چشمهاى شما پردهء ( جهل و غرور ) آويخته شده است ، و راه هدايت را نمىشناسيد .\r\nفتبّا لكم يا اهل الكوفة اىّ تراث لرسول اللَّه صلى اللَّه عليه و آله و سلم قبلكم و ذحول له لديكم بما عندتم باخيه علىّ بن ابى طالب جدّى و بينه و عترته الطّيّبين الاخيار فافتخر بذلك مفتخر ، و قال :\r\n نحن قتلنا عليّا و بنى علىّ * بسيوف هنديّة و رماح\r\nو سبينا نسائهم سبى ترك * و نطحناهم فاىّ نطاح \r\nمرگتان باد اى كوفيان ! چه كينه‌اى به رسول خدا صلى اللَّه عليه و آله و سلم و چه دشمنى با او داشتيد ؟ كه اين گونه با برادرش علىّ بن ابى طالب عليه السّلام جدّم و پسران و عترت پاك و نيكش رفتار نموديد ، تا آنجا كه مردى از شما افتخار كرد و از روى افتخار چنين گفت :\r\nما على و پسرانش را كشتيم ، به شمشيرهاى هندى و نيزه‌ها ، زنهايشان را همانند اسيران ترك اسير كرديم ، و آنها را با سخت‌ترين شكنجه درهم شكستيم .\r\nبفيك ايّها القائل الكثكث ، و الاثلب ، افتخرت بقتل قوم زكّاهم اللَّه و اذهب عنهم الرّجس و طهّرهم تطهيرا ، فاكظم و اقع كما اقعى ابوك فانّما لكلّ امرء ما اكتسب و ما قدّمت يداه ! حسدتمونا - ويلا لكم - على ما فضّلنا اللَّه عليكم\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n فما ذنبنا ان جاش دهرا بحورنا * و بحرك ساج لا يوارى الدّعاء مصا \r\n ذلِكَ فَضْلُ اللَّهِ يُؤْتِيهِ مَنْ يَشاءُ ، وَ اللَّهُ ذُو الْفَضْلِ الْعَظِيمِ  ،  وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ  ، خاك و سنگ در دهانت اى شاعر ! آيا به كشتن آن قومى مىنازى ، كه خداوند آن قوم را پاك و پاكيزه ساخت ، و پليدى را از آنها دور نمود ، دهانت را ببند ، و در جاى خود بنشين همان گونه كه پدرت نشست كه براى هر شخصى همان است كه تحصيل كرده و به پيش فرستاده است .\r\nواى بر شما ! آيا به ما حسادت مىورزيد ؟ به خاطر آنكه خداوند ما را بر شما برترى بخشيده است .\r\nگناه ما چيست كه درياهاى ( فضائل ) ما جهان را فروگرفت ، و درياى تو روپوش كوچكى است كه حتّى حشرهء دعموس ( جانور كوچ دريايى ) را نمىپوشاند . اين از فضل خدا است كه به هر كس بخواهد و شايسته ببيند عطا مىكند ، و خداوند داراى عطاى بزرگ است ، و كسى كه خداوند براى او نورى قرار نداده ، براى او نورى وجود ندارد . « 1 » روايت‌كننده مىگويد : [ خطبهء حضرت فاطمه صغرى عليها السلام آن چنان حاضران را تحت تأثير قرار داد كه 
  ] صداى آنها به گريه بلند شد و گفتند : « اى دختر پاكان ! بس كن كه با گفتارت دلهاى ما را سوزاندى و گلوها و سينه‌هاى ما را كباب كردى ، و درون ما را شعله‌ور ساختى . » آنگاه آن بانو ساكت شد .\r\n\r\n\r\n","description":"","footnote":"\r\n( 1 ) . اقتباس از آيهء 40 سورهء نور .\r\n","page_name":" 175 ","page_number":175},
  {"content":"\r\n\r\n\r\nخطبهء امّ كلثوم دختر على عليه السّلام\r\nدر همان روز حضرت ام كلثوم عليها السلام دختر على عليه السّلام از پشت پردهء نازك ، در حالى كه با صداى بلند مىگريست چنين خطبه خواند :\r\nيا اهل الكوفة سوءا لكم ، ما لكم خذلتم حسينا و قتلتموه و انتهبتم امواله و ورثتموه ، و سبيتم نسائه و نكبتموه ؟ فتبّا لكم و سحقا ، ويلكم أ تدرون اىّ دواه دهتكم ؟ و اىّ وزر على ظهوركم حملتم ، و اىّ دماء سفكتم ، و اىّ كريمة اصبتموها ؟ و اىّ اموال نهبتموها ، قتلتم خير رجالات بعد النّبىّ و نزعت الرّحمة من قلوبكم ،  أَلا إِنَّ حِزْبَ اللَّهِ هُمُ الْمُفْلِحُونَ  ، و حزب  الشَّيْطانِ هُمُ الْخاسِرُونَ  ، اى كوفيان ، كار بسيار بدى انجام داديد ( روزگارتان تيره باد ) چرا حسين را تنها گذاشتيد و او را كشتيد ، و اموالش را به يغما برديد و تصاحب كرديد . و بانوان حرمش را اسير كرده و آزرديد ؟\r\nهلاكت باد بر شما ، و از رحمت خدا دور گرديد ، واى بر شما ! آيا مىدانيد چه فاجعهء دردناكى را مرتكب شده‌ايد ؟ چه خونهايى را ريختيد ؟ چه گستاخى به حريم بزرگان نموديد ؟ و لباس چه كودكانى را ربوديد ؟ و چه اموالى را تاراج كرديد ؟ شما بهترين مردان بعد از پيامبر صلى اللَّه عليه و آله و سلم را كشتيد ؟ رحم و مهر از دلهاى شما رخت بربسته ، آگاه باشيد كه حزب خدا پيروزند ، و حزب شيطان در ضرر و زيان مىباشند .\r\n قتلتم اخى صبرا فويل لامّكم * ستجزون نارا حرّها يتوقّد\r\nسفكتم دماء حرّم اللَّه سفكها * و حرّمها القرآن ثمّ محمّد\r\nالا فابشروا بالنار انّكم غدا * لفى قعر نار حرّها يتصعّد\r\nو انّى لأبكي في حياتى على اخى * على خير من بعد النّبىّ سيولد\r\nبدمع غزير مستهلّ مكفكف * على الخدّ منّى دائما ليس يجمد \r\n\r\n","description":"","footnote":"","page_name":" 176 ","page_number":176},
  {"content":"\r\n\r\n« شما برادرم را بىدفاع كشتيد ، واى بر شما كه به زودى با آتش داغ شعله‌ور دوزخ ، مجازات خواهيد شد شما خونهايى را ريختيد كه خداوند و سپس قرآن و محمّد صلى اللَّه عليه و آله و سلم ريختن آن خونها را حرام كرده است .\r\nآگاه باشيد : آتش دوزخ بر شما بشارت باد ، شما در فرداى قيامت در قعر آتش دوزخى هستيد كه همواره زبانه مىكشد .\r\nمن در طول زندگيم براى مصائب برادرم مىگريم ، براى آن كسى كه پس از پيامبر صلى اللَّه عليه و آله و سلم بهترين مولود بود .\r\nبا اشكهاى فراوان و ريزان كه پيوسته بىآنكه خشك شوند ، بر گونه‌ها ريخته گردند . » خطبهء حضرت ام كلثوم عليها السلام همهء حاضران را دگرگون و ماتم زده كرد ، به طورى كه از هر سو ناله و شيون برخاست ، زنها موهاى خود را پريشان كرده بودند ، و خاك بر سرهاى خود مىريختند ، و صورتهاى خود را مىخراشيدند ، و سيلى بر صورت خود مىزدند و فرياد واى و هلاكتشان بلند بود ، مردان نيز مىگريستند و ريشهاى خود را ( از شدّت اندوه ) مىكندند ، هيچ مرد و زنى مانند آن روز گريه و زارى نكردند .\r\n\r\nخطبهء امام سجّاد عليه السّلام در كوفه\r\nسپس امام سجّاد عليه السّلام با دست اشاره به مردم كرد ساكت شويد ، همه ساكت شدند ، آنگاه برخاست و ايستاد و پس از حمد و ثناى الهى و درود بر محمّد مصطفى صلى اللَّه عليه و آله و سلم چنين فرمود :\r\nايّها النّاس من عرفنى فقد عرفنى ، و من لم يعرفنى فأنا اعرّفه\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nبنفسى : انا علىّ بن الحسين بن علىّ بن ابى طالب ، انا بن المذبوح بشطّ الفرات من غير ذحل و لا تراث ، انا بن من انتهك حريمه ، و سلب نعيمه ، و انتهب ماله ، و سبى عياله ، انا بن من قتل صبرا ، و كفى بذلك فخرا ايّها النّاس ! ناشدتكم اللَّه هل تعلمون انّكم كتبتم الى ابى و خدعتموه ، و اعطيتموه من انفسكم العهد و الميثاق و البيعة ، و قاتلتموه و خذلتموه ؟ فتبّا لم قدّمتم لانفسكم و سوءتا لرأيكم ، بايّة عين تنظرون الى رسول اللَّه صلى اللَّه عليه و آله و سلم اذ يقول لكم :\r\nقتلتم عترتى ، و انتهكتم حرمتى فلستم من امّتى ؟ ،\r\nاى مردم ! آن كس كه مرا شناخت و آن كس كه مرا نشناخت خود را به او معرّفى مىكنم ، من على پسر حسين عليه السّلام فرزند على بن ابى طالب عليه السّلام هستم ، من پسر كسى هستم كه در كنار فرات بدون آنكه خونى را از او طلبكار باشند و خواستار قصاص شوند . او را سر بريدند ، من پسر آن كسى هستم كه حريم حرمت او را شكستند ، و مال او را به يغما بردند ، و اهل بيت او را به اسيرى گرفتند ، من پسر آن كسى هستم كه او را بدون دفاع كشتند ، و اين افتخار ( شهادت ) ما را بس . اى مردم ! شما را به خدا سوگند مىدهم آيا مىدانيد كه براى پدرم نامه نوشتيد ، ولى او را فريب داديد ، و پيمان و عهد و ميثاق بستيد و بيعت كرديد ، در عين حال با او جنگيديد ، و او را بىياور گذاشتيد ، هلاكت باد بر شما كه چه توشه‌اى براى خود به پيش فرستاديد ؟ و زشت باد رأى شما ، با كدام چشم ، رسول خدا صلى اللَّه عليه و آله و سلم را مىنگريد ، آن هنگام كه به شما بفرمايد : عترت مرا كشتيد ، و حريم حرمت او را شكستيد ، پس شما از امّت من نيستند .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n\r\nبازتاب خطبهء امام سجّاد عليه السّلام و پاسخ او به گفتار كوفيان\r\nخطبهء حضرت سجّاد عليه السّلام موجب شد كه از هر سو صداها بلند گرديد ، گروهى به گروه ديگر مىگفتند : « هلاك شديد و نفهميديد . » آنگاه امام سجّاد عليه السلام فرمود : « خدا رحمت كند كسى را كه نصيحت مرا بپذيرد ، و وصيّت مرا به خاطر خدا و رسول خدا صلى اللَّه عليه و آله و سلم و خاندانش نگهدارد ، چرا كه بر ما لازم است پيروى نيكى از رسول خدا صلى اللَّه عليه و آله و سلم نماييم . » در اين هنگام همهء حاضران گفتند : « اى فرزند رسول خدا ! همهء ما شنوا و فرمانبردار شما هستيم ، پيمان تو را حفظ كنيم ، و دل به تو بنديم و از تو جدا نشويم ، به ما فرمان بده كه مطيع فرمان توئيم ، جنگ كنيم با هر كه با تو بجنگد ، صلح كنيم با هر كه با تو صلح كند ، و از يزيد ( لعنه اللَّه ) قصاص نماييم ، و از كسانى كه به تو و ما ستم كردند ، بيزارى جوييم . » امام سجّاد عليه السّلام به آنها رو كرد و فرمود :\r\nهيهات هيهات ايّها الغدرة المكرة ، حيل بينكم و بين شهوات انفسكم ، أ تريدون ان تأتوا الىّ كما اتيتم الى ابى من قبل ؟ ! كلّا و ربّ الرّاقصات ، فانّ الجرح لما يندمل . . . ،\r\nهيهات و هرگز ! ! اى فريبكاران دغلباز كه به خواسته‌هاى دل نخواهيد رسيد ، آيا مىخواهيد همان گونه مرا يارى كنيد كه پدر مرا يارى كرديد ؟ هرگز چنين نخواهد شد ، سوگند به پروردگار شترانى كه حاجيان را به منى و عرفات مىبرند ، هنوز زخمها التيام نيافته است پدرم همراه يارانش ديروز كشته شده‌اند ، و هنوز داغ رسول خدا صلى اللَّه عليه و آله و سلم فراموش نشده است و داغهاى پدر و فرزندان پدر و جدّم ، موى رخسارم را سفيد كرده و تلخى آن در بين حلقوم و حنجره‌ام\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nبجاست ، و اندوه آن در سينه‌ام باقى مانده است ، خواهش من از شما اين است كه نه با ما باشيد و نه بر ما .\r\nدر اين هنگام امام سجّاد عليه السّلام اين اشعار را خواند :\r\n لا غرو ان قتل الحسين ، و شيخه * قد كان خيرا من حسين و اكرما\r\nفلا تفرحوا يا اهل كوفة بالّذى * اصاب حسينا كان ذلك اعظما\r\nقتيل بشطّ النّهر روحى فدائه * جزاء الّذى ارداه نار جهنّما \r\n« عجبى نيست اگر حسين عليه السّلام ( از روى ظلم ) كشته شد ، چرا كه پدرش على عليه السّلام كه از او برتر و گرامىتر بود كشته شد .\r\nاى مردم كوفه ! از آنچه كه بر حسين عليه السّلام وارد شد ، شادمان نباشيد ، چرا كه گناهى بزرگتر از هر گناه مرتكب شده‌ايد جانم به فداى آن حسينى كه در كنار نهر فرات كشته شد ، كه كيفر آن كسانى كه او را كشتند و خوار شمردند ، آتش دوزخ است . »\r\n\r\nمجلس ابن زياد ، و گفتگوى شديد زينب عليها السلام با او\r\nعبيد اللَّه بن زياد در قصر خود نشست و به همهء مردم اجازهء عمومى داد تا در مجلس او حاضر شوند ، آنگاه سر بريدهء امام حسين عليه السّلام را آوردند ، و در پيش روى او نهادند ، سپس اهل بيت امام حسين عليه السّلام از بانوان و كودكان را وارد آن مجلس كردند حضرت زينب عليها السّلام به طور ناشناس وارد مجلس شد و در گوشه‌اى نشست ، ابن زياد پرسيد : اين زن كيست ؟\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nگفته شد : زينب عليها السلام دختر على عليه السّلام است .\r\nابن زياد رو به او كرد و گفت : « حمد و سپاس خداوندى را كه شما را رسوا كرد ، و دروغ شما در گفتارتان را آشكار نمود . » حضرت زينب عليها السّلام جواب داد :\r\nانّما يفتضح الفاسق ، و يكذب الفاجر و هو غيرنا ، همانا شخص فاسق رسوا مىشود و بدكار دروغ مىگويد ، و او ديگرى است نه ما .\r\nابن زياد گفت : كار خدا را نسبت به برادر و اهل بيتت چگونه ديدى ؟\r\nحضرت زينب عليها السّلام فرمود :\r\nما رأيت الّا جميلا ، هؤلاء قوم كتب اللَّه عليهم القتل ، فبرزوا الى مضاجعهم ، و سيجمع اللَّه بينك و بينهم ، فتحاجّ و تخاصم ، فانظر لمن الفلج يومئذ هبلتك امّك يا ابن مرجانه ، من جز خير و زيبايى چيزى نديدم ، اينان افرادى بودند كه خداوند مقام شهادت را سرنوشتشان ساخت ، از اين رو داوطلبانه به خوابگاه‌هاى خود شتافتند ، به زودى خداوند بين آنان و تو را جمع كند ، تا تو را به محاكمه بكشد ، اكنون بنگر در آن دادگاه و محاكمه ، چه كسى پيروز و چه كسى درمانده است ؟ مادرت به عزايت بنشيند اى پسر مرجانه ! « 1 » ابن زياد از سخنان زينب عليها السلام خشمگين شد به گونه‌اى كه گويى بر كشتن زينب عليها السلام تصميم گرفت .\r\n\r\n\r\n","description":"","footnote":"\r\n( 1 ) . در اينجا زينب ( س ) ابن زياد را به عنوان پسر مرجانه خواند ، ناپاك بودن مرجانه معروف بود ، چنان كه على ( ع ) به ميثم تمّار فرمود :\r\n« ليأخذنّك الزّنيم ابن الامة الفاجرة ، عبيد اللَّه بن زياد\r\n، تو را شخصى پست و فرومايه ، فرزند كنيز بدكار ، يعنى عبيد اللَّه بن زياد دستگير مىكند . » همان گونه كه على ( ع ) خبر داده بود رخ داد . ( سفينة البحار ، چاپ جديد ، ج 3 ، ص 577 ) .\r\n","page_name":" 181 ","page_number":181},
  {"content":"\r\n\r\nعمرو بن حريث كه در مجلس حاضر بود به ابن زياد گفت : « اين زنى بيش نيست ، زن را نبايد به گفتارش مجازات كرد . » ابن زياد به زينب عليها السلام گفت : « خداوند دل مرا با كشتن حسين گردنكش تو و افراد قانون شكن فاميلت ، شفا بخشيد . » زينب عليها السلام فرمود : « به جانم سوگند بزرگ فاميل مرا كشتى ، و شاخه‌هاى مرا بريدى و ريشهء مرا كندى ، اگر شفاى دلت در اين است باشد . » ابن زياد گفت : « هذه سجّاعة ، و لعمرى لقد كان ابوك شاعرا : اين زن با قافيه و آهنگ سخن مىگويد ، سوگند به جانم پدرت نيز شاعر قافيه پرداز بود . » زينب عليها السلام فرمود : « اى پسر زياد ، زن را به قافيه پردازى چه كار ؟ و من تعجّب مىكنم از كسى كه با قتل امامانش ، دلش را شفا مىبخشد ، و مىداند كه فرداى قيامت آنها از او انتقام مىگيرند . »\r\n\r\nگفتگوى شديد امام سجّاد عليه السّلام با ابن زياد\r\nسپس ابن زياد متوجّه امام سجّاد عليه السّلام شده و گفت : « اين كيست ؟ » يكى از حاضران گفت : على پسر حسين عليه السّلام است .\r\nابن زياد گفت : مگر خداوند على پسر حسين را نكشت ؟\r\nامام سجّاد عليه السّلام فرمود : من برادرى به نام على اكبر داشتم كه مردم او را كشتند ؟\r\nابن زياد گفت : بلكه خدا او را كشت .\r\nامام سجّاد عليه السّلام فرمود : «\r\n اللَّهُ يَتَوَفَّى الْأَنْفُسَ حِينَ مَوْتِها \r\n، خداوند ارواح را به هنگام مرگ ، قبض مىكند . » « 1 »\r\n\r\n\r\n","description":"","footnote":"\r\n( 1 ) . سورهء زمر ، آيهء 22 .\r\n","page_name":" 182 ","page_number":182},
  {"content":"\r\n\r\nابن زياد گفت : آيا تو جرأت پاسخگويى به گفتار مرا دارى ؟ ! سپس به مأموران جلّادش رو كرد و گفت : « اين را ببريد و گردنش را بزنيد . » در اين هنگام حضرت زينب عليها السلام خود را سپر امام سجّاد عليه السّلام قرار داد و خطاب به ابن زياد ، فرياد زد : « اى پسر زياد ! آن همه از خون ما ريختى براى تو بس است اگر قصد كشتن او را دارى مرا نيز با او بكش . » [ ابن زياد در اين هنگام از كشتن امام سجّاد عليه السّلام صرف نظر كرد و گفت : « رهايش كنيد ، به گمانم همان بيمارى و رنجورى او را بكشد . » 
  ] در اين هنگام امام سجّاد عليه السّلام به زينب عليها السلام رو كرد و فرمود : « عمّه جان آرام باش تا من با او سخن بگويم . » سپس به ابن زياد رو كرد و فرمود :\r\nا بالقتل تهدّدنى يا بن زياد ، اما علمت انّ القتل لنا عادة و كرامتنا الشّهادة\r\n، اى پسر زياد ! آيا مرا از مرگ مىترسانى ، مگر نمىدانى كه كشته شدن براى ما يك كار عادى است ، و شهادت مايهء سربلندى ما مىباشد .\r\nآنگاه ابن زياد دستور داد ، امام سجّاد عليه السّلام و همراهانش را به خانه‌اى كه در كنار مسجد اعظم كوفه بود بردند و در آنجا زندانى نمودند .\r\nزينب عليها السلام [ براى اينكه مبادا بانوانى به ملاقات آنها بيايند و همين ملاقات موجب يك نوع شماتت و تحقير خاندان عصمت گردد 
  ] فرمود : « هيچ زن عرب نژاد حقّ ملاقات با ما را ندارد ، جز كنيزان كه آنها نيز مانند ما اسيرى ديده‌اند . »\r\n\r\nگرداندن سر امام حسين عليه السّلام در كوچه‌هاى كوفه\r\nسپس عبيد اللَّه بن زياد فرمان داد تا سر مقدّس حسين عليه السّلام را در\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nكوچه‌هاى كوفه بگردانند ، مأموران اين فرمان را اجرا نمودند ، در اينجا شايسته ميدانم نظر شما را به اشعارى كه يكى از خردمندان در سوگ يكى از شهيدان از فرزندان پيامبر صلى اللَّه عليه و آله و سلم سروده است جلب كنم :\r\n رأس بن بنت محمّد و وصيّه * للنّاظرين على قناة يرفع\r\nو المسلمون بمنظر و بمسمع * لا منكر منهم و لا متفجّع\r\nكحلت بمنظرك العيون عماية * و اصمّ رزؤك كلّ اذن تسمع\r\nايقظت اجفانا و كنت لها كرى * و انمت عينا لم تكن بك تهجع\r\nما روضة الّا تمنّت انّها * لك حفرة و لخطّ قبرك مضجع \r\n« سر پسر دختر پيامبر و وصىّ پيامبر صلى اللَّه عليه و آله و سلم را به روى نيزه بالا مىبرند تا تماشاگران تماشا كنند .\r\nمسلمانان آن سر را بر بالاى نيزه مىنگرند و ( صداها را ) مىشنوند ، و هيچ يك از آنها از آن جلوگيرى نمىكند ، و اظهار درد و آه و ناله نمىنمايد .\r\nكور گردد آن چشمى كه آن منظره را ديد ، و كر باد هر گوشى كه مصيبت جانسوز تو را شنيد ، و از تو دفاع نكرد .\r\nاى حسين ! با جانبازى خود ، آن چشمهايى را كه در رابطهء با تو در خواب بودند ، بيدار كردى ، و آن چشمهايى را كه در رابطهء با تو نخوابيدند ، به خواب فرستادى .\r\nدر همهء جهان ، هيچ باغى نبود مگر آنكه آرزو داشت كه مرقد منوّرت ، و آرامگاه ابديت در آن قرار گيرد . »\r\n\r\nشهادت قهرمانانهء عبد اللَّه بن عفيف\r\nسپس عبيد اللَّه بن زياد ( در مسجد اعظم كوفه در ميان اجتماع مردم )\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nبالاى منبر رفت ، پس از حمد و ثناى الهى در ضمن گفتارش چنين گفت : « حمد و سپاس خداوندى را كه حق و صاحبان حق را آشكار كرد ، امير مؤمنان ( يزيد ) و شيعيانش را پيروز و چيره نمود ، و دروغگو و پسر دروغگو را كشت . » او همين كه سخن را به اينجا رسانيد ، عبد اللَّه بن عفيف ازدى كه از پارسايان و شيعيان نيك حضرت على عليه السّلام بود ، و چشم چپش در جنگ جمل - كه در ركاب على عليه السّلام با دشمن مىجنگيد بر اثر اصابت تير ، و چشم راستش را در جنگ صفّين نابينا شده بود ، و همواره در مسجد اعظم كوفه هر روز تا شب در نماز و عبادت به سر مىبرد . پس از شنيدن سخن گستاخانهء ابن زياد ، برخاست و چنين فرياد زد :\r\nيا ابن مرجانة انّ الكذّاب بن الكذّاب انت و ابوك و من استعملك و ابوه يا عدوّ اللَّه . . . ، اى پسر مرجانه ! همانا دروغگو و پسر دروغگو تو و پدرت و كسى است كه تو و پدرت را بر گردهء مردم سوار كرد ، اى دشمن خدا آيا فرزندان پيامبران را مىكشى و آنگاه اين گونه بر فراز منبرهاى مسلمانان سخن مىگويى ؟ ! عبيد اللَّه بن زياد خشمگين شد و گفت : اين سخنگو كيست ؟ ! عبد اللَّه گفت : « سخنگو من هستم اى دشمن خدا ! آيا فرزندان پاك پيامبر صلى اللَّه عليه و آله و سلم را كه خداوند هر گونه ناپاكى را از آنها زدوده مىكشى ، و گمان مىكنى كه مسلمان هستى ؟ واى بر اين مصيبت ! كجايند فرزندان مهاجران و انصار تا از تو رئيس ياغى تو كه ملعون پسر ملعون از زبان رسول خداوند جهان است انتقام بكشند . » ابن زياد بيشتر خشمگين شد ، به طورى كه رگهاى گردنش پر از\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nخون گرديد و گفت : « او را دستگير كرده و نزد من بياوريد » جلّادان از هر سو به طرف عبد اللَّه شتافتند تا او را دستگير كنند ، در اين ميان اشراف طايفهء ازد ( كه او از آن طايفه بود ) از پسر عموهايش برخاستند و او را از دست مأموران نجات دادند و از در مسجد خارج نموده و به خانه‌اش رساندند .\r\nابن زياد به جلّادانش چنين فرمان داد : « برويد و اين كور طايفهء ازد را كه خداوند قلبش را نيز همچون چشمش كور كرده دستگير كرده و نزد من بياوريد . » جلّادان به سوى خانه عبد اللَّه حركت كردند ، اين خبر به طايفهء ازد رسيدند ، آنها با عده‌اى از قبايل يمن اجتماع كردند تا از دستگيرى بزرگشان عبد اللَّه جلوگيرى نمايند .\r\nوقتى كه ابن زياد از ماجرا با خبر شد ، قبيله‌هاى مضر را احضار كرد ، و محمّد بن اشعث را همراه آنها براى جنگ با قوم ازد فرستاد .\r\nطرفداران ابن زياد با طايفهء ازد جنگ سختى كردند ، به طورى كه جماعتى از عرب در اين ميان كشته شدند ، سرانجام طرفداران ابن زياد خود را به خانهء عبد اللَّه بن عفيف رساندند ، در خانهء او را شكستند و به خانهء او هجوم بردند .\r\nعبد اللَّه ، دخترش را صدا زد ، و گفت : « دشمنان از راهى كه بيم داشتى آمدند ، با تو كارى ندارند ، شمشير مرا بياور . » دختر عبد اللَّه شمشير پدر را آورد و به پدر داد ، عبد اللَّه شمشير مىكشيد و از خود دفاع مىكرد و در اين هنگام چنين رجز مىخواند :\r\n انا بن ذى الفضل عفيف الطّاهر * عفيف شيخى و ابن امّ عامر\r\nكم دارع من جمعكم و حاسر * و بطل جدّلته مغاور \r\n\r\n","description":"","footnote":"","page_name":" 186 ","page_number":186},
  {"content":"\r\n\r\n« من فرزند عفيف ، صاحب فضل و پاك سرشت هستم ، پدرم عفيف است كه مادر او « امّ عامر » مىباشد .\r\nچه بسيار زره‌پوشان و سر برهنگان چابك و قهرمان از شما را بر زمين افكنده‌ام . » دختر عبد اللَّه مىگفت : « اى پدر ! كاش مرد بودم و در پيش روى تو با اين قوم گنهكار و قاتل عترت پاك پيامبر صلى اللَّه عليه و آله و سلم مىجنگيدم . » دشمنان از هر سو عبد اللَّه را محاصره نمودند ، عبد اللَّه شجاعانه از خود دفاع مىكرد ، به طورى كه هيچ كس نمىتوانست بر او چيره شود ، دشمن از هر سو كه به طرف عبد اللَّه مىآمد ، دختر عبد اللَّه مىگفت : پدر ، از فلان جهت آمدند ، به اين ترتيب درگيرى ادامه يافت تا اينكه دشمنان زياد شدند و عبد اللَّه را محاصره كردند .\r\nدخترش فرياد مىزد : « آه ذليل شدم ، بر پدرم چيره شدند ، او ياورى ندارد تا او را كمك كند . » عبد اللَّه شمشيرش را به دور خود گردش مىداد ، و چنين رجز مىخواند :\r\n اقسم لو يفسح لى عن بصرى * ضاق عليكم موردى و مصدرى \r\n« سوگند به جانم اگر چشمانم بينا بودند ، شما در ورود و خروجتان در بن بست سخت قرار مىگرفتيد . » جنگ همچنان ادامه يافت تا اينكه عبد اللَّه را دستگير كرده و سپس او را نزد ابن زياد بردند ، وقتى كه ابن زياد او را ديد گفت : « حمد و سپاس خداوندى را كه تو را رسوا ساخت . » عبد اللَّه گفت : اى دشمن خدا ، براى چه خداوند مرا رسوا نمود ؟\r\n و اللَّه لو يفسح لى عن بصرى * ضاق عليك موردى و مصدرى \r\n« سوگند به خدا اگر ديدگانم بينا بودند ، عرصه را در ورود و خروج\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nبر شما تنگ مىكردم . » ابن زياد گفت : اى دشمن خدا ! نظر تو در بارهء عثمان بن عفّان چيست ؟\r\nعبد اللَّه پاسخ داد : اى بردهء زرخريد بنى علاج و اى پسر مرجانه - و آنچه خواست به او فحش داد - تو را به عثمان بن عفّان چه كار ؟\r\nخوب كرد يا بد ، اصلاح كرد يا تباه نمود ، خداوند متعال ولىّ خلق خود است و بين آنها و عثمان بر اساس عدل و حقّ داورى خواهد كرد ، ولى از من در بارهء پدرت و خودت ، و يزيد و پدرش بپرس .\r\nابن زياد گفت : سوگند به خدا از هيچ يك از اين امور سؤال نمىكنم ، تا آب تلخ مرگ را جرعه جرعه بنوشى .\r\nعبد اللَّه گفت : «  الْحَمْدُ لِلَّهِ رَبِّ الْعالَمِينَ  ، من از درگاه خدا پروردگارم قبل از ولادت تو ، همواره مىخواستم كه مقام شهادت را به دست ملعونترين و مبغوضترين خلقش به من برساند ، وقتى كه چشمانم نابينا شدند ، از وصول به مقام شهادت نااميد شدم ، اكنون حمد مىكنم خدا را كه اين مقام را روزى من گردانيد و دعايم را مستجاب كرد . » ابن زياد به جلّادانش گفت : گردن اين شخص را بزنيد ، گردن عبد اللَّه را زدند ، و پيكر بىسرش را در مكان سبخه ( شوره‌زار ) به دار آويختند .\r\n\r\nنامهء ابن زياد به حاكم مدينه ، و عزادارى بنى هاشم\r\nعبيد اللَّه بن زياد نامه‌اى براى يزيد نوشت ، و در آن نامه او را به كشته شدن حسين عليه السّلام و اسارت اهل بيتش خبر داد ، و نيز نامه‌اى به همين مضمون براى « عمرو بن سعيد بن عاص » حاكم مدينه فرستاد .\r\nهنگامى كه نامه به دست عمرو بن سعيد رسيد ، بالاى منبر رفت\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nو خطبه خواند ، و خبر قتل حسين عليه السّلام را به مردم ابلاغ كرد ، شيون و فرياد بنى هاشم از شنيدن اين خبر برخاست ، مجالس عزادارى بر پا كردند زينب دختر عقيل ، در سوگ امام حسين عليه السّلام چنين نوحه سرايى مىكرد :\r\n ما ذا تقولون اذ قال النّبىّ لكم * ما ذا فعلتم و انتم آخر الامم\r\nبعترتى و باهلى بعد مفتقدى * منهم اسارى و منهم ضرّجوا بدم\r\nما كان هذا جزائى اذ نصحت لكم * ان تخلفونى بسوء في ذوى رحمى \r\n« چه پاسخ مىدهيد اگر پيامبر صلى اللَّه عليه و آله و سلم از شما بپرسد : چه كرديد با عترت و اهل بيت من بعد از من با اينكه شما از آخرين امّتها هستيد ، بعضى را اسير نموده و بعضى در خون غلتيده‌اند .\r\nجزاى من اين نبود ، پس از آنكه شما را نصيحت كردم ، كه بعد از من با خويشانم اين گونه بد رفتارى كنيد ؟ » هنگامى كه شب فرا رسيد ، مردم مدينه شنيدند نداكننده‌اى چنين ندبه مىكرد :\r\n ايّها القاتلون جهلا حسينا * ابشروا بالعذاب و التّنكيل\r\nكلّ اهل السّماء يدعوا عليكم * من نبىّ و مرسل و قتيل\r\nقد لعنتم على لسان بن داود * و موسى و صاحب الانجيل \r\n« اى كسانى كه از روى جهل ، حسين عليه السّلام را كشتيد ، اينك عذاب خدا و بدبختى بر شما بشارت باد .\r\nهمهء اهل آسمان و هر پيامبر و رسول و شهيدى بر شما نفرين كند .\r\nشما به زبان سليمان بن داود ، و موسى ، و عيسى صاحب كتاب آسمانى انجيل ، لعنت شده‌ايد . »\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n\r\nحادثه‌اى عجيب از سر بريدهء امام حسين عليه السّلام در مسير راه\r\nهنگامى كه نامهء ابن زياد به يزيد رسيد ، و يزيد آن را خواند ، در جواب نامه به ابن زياد فرمان داد كه سر امام حسين عليه السّلام و سرهاى ساير شهدا را به همراه اموال و زنان و افراد خانوادهء امام حسين عليه السّلام به شام بفرستد .\r\nوقتى كه نامهء يزيد به ابن زياد رسيد و آن را خواند ، محفّر بن ثعلبه عائذى را احضار كرد ، او را سرپرست سرها و زنان نمود ، محفّر اهل بيت امام حسين عليه السّلام را همراه سرها به سوى شام رهسپار كرد ، آنها را همانند اسيران كافر با صورت باز به حركت درآورد .\r\nابن لهيعه [ عبد اللَّه بن لهيعهء حضرمى مصرى از نويسندگان حديث 
  ] و ديگران حديثى را نقل كنند كه در اينجا نظر شما را به قسمتى از آن حديث كه شايستهء ذكر است جلب مىكنيم :\r\nابن لهيعه مىگويد : مشغول طواف كعبه خانهء خدا بودم ناگاه مردى را ديدم كه مىگفت : « اللّهم اغفر لي و ما اراك فاعلا ، خدايا مرا بيامرز ولى گمان ندارم كه مرا بيامرزى . » نزد او رفتم و به او گفتم : « اى بندهء خدا ، از خدا بترس و اين گونه دعا نكن ، همانا گناه تو اگر به اندازهء قطره‌هاى باران ، و برگهاى درختان باشد ، و تو توبه كنى ، خداوند آنها را مىآمرزد ، چرا كه خدا آمرزيدهء بسيار و مهربان است . » او گفت : نزديك من بيا تا داستانم را براى تو بازگو نمايم ، نزديكش رفتم ، گفت : بدان كه ما پنجاه نفر بوديم كه سر امام حسين عليه السّلام را ( از كوفه ) به سوى شام مىبرديم ، وقتى كه شب فرا رسيد ، سر را در ميان صندوقى مىگذاشتيم و در كنار آن صندوق شراب مىخورديم ، يك شب همراهان من شراب خوردند و مست شدند ، ولى من شراب\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nنخوردم ، هنگامى كه آخرهاى شب شد ، رعد و برق رخ داد ناگاه ديدم درهاى آسمان گشوده شد و حضرات آدم ، نوح ، ابراهيم ، اسحاق ، اسماعيل و پيامبر ما محمّد صلى اللَّه عليه و آله و سلم همراه جبرئيل و گروهى از فرشتگان به زمين آمدند ، جبرئيل نزديك صندوق رفت ، و سر امام حسين عليه السّلام را برداشت و بوسيد و به خود چسبانيد ، سپس پيامبران چنين كردند ، پيامبر صلى اللَّه عليه و آله و سلم گريه كرد ، پيامبران به او تسليت گفتند .\r\nجبرئيل به پيامبر اسلام صلى اللَّه عليه و آله و سلم عرض كرد : « اى محمّد ! خداوند به من فرمان داده كه در مورد امّتت از تو پيروى كنم ، اگر امر كنى زمين را براى آنها به لرزه درآورم و زير و رو كنم ، چنين كنم ، همان گونه كه نسبت به قوم لوط چنين كردم . » پيامبر صلى اللَّه عليه و آله و سلم فرمود : « نه اى جبرئيل ! زيرا در روز قيامت در پيشگاه خدا مرا با اين دشمنان حسابى هست . » سپس فرشتگان نزد ما آمدند تا ما را بكشند ، به رسول خدا صلى اللَّه عليه و آله و سلم توجّه كردم و گفتم : « الامان اى رسول خدا ! » فرمود : « برو خدا تو را نيامرزد . » ناگاه ديدند دستى در ديوارى كه در آنجا بود ، ظاهر شد ، و با قلم آهنين اين شعر را روى ديوار نوشت :\r\n أ ترجو امّة قتلت حسينا * شفاعة جدّه يوم الحساب \r\n« آيا آن جماعتى كه حسين عليه السّلام را كشتند اميد به شفاعت جدّش در روز قيامت دارند ؟ » وقتى كه اين حادثه عجيب را ديدند ( ترسيدند و ) سر را گذاشته و فرار كردند « 1 »\r\n\r\n\r\n","description":"","footnote":"\r\n( 1 ) . مترجم گويد : اين ماجراى عجيب مربوط به دير ( عبادتگاه ) راهب است كه بعضى از مورّخين و محدّثين مشروح آن را چنين نقل مىكنند : پس از ديدن شعر فوق ، يكى از آنها برخاست تا دست را بگيرد ، آن دست ناپديد شد ، بار ديگر مشغول خوردن غذا شدند ناگاه براى بار دوم همان دست را ديدند كه در ديوار دير راهب آشكار شد و اين شعر را نوشت :\r\n فلا و اللَّه ليس لهم شفيع * و هم يوم القيامة في العذاب \r\n« نه به خدا سوگند ، براى قاتلان امام حسين ( ع ) شفيعى نخواهد بود ، و آنها در قيامت در عذاب هستند . » باز بعضى از همراهان برخاستند آن دست را بگيرند ، ناپديد شد ، بار ديگر مشغول خوردن غذا شدند ، ناگاه براى سومين بار ديدند آن دست ظاهر شد و اين شعر را در ديوار نوشت :\r\n و قد قتلوا الحسين به حكم جور * و خالف حكمهم حكم الكتاب \r\n« آنها حسين ( ع ) را از روى ظلم و جور كشتند ، و بر خلاف حكم قرآن رفتار نمودند . » ناگزير دست از غذا كشيدند ، و سپس ماجراى راهب به پيش آمد . . . ( معالى السّبطين ، ج 2 ، ص 125 تا 127 - سوگنامهء آل محمّد ، ص 443 - 445 ) ( مترجم ) .\r\n","page_name":" 191 ","page_number":191},
  {"content":"\r\n\r\n\r\nورود اسيران به دمشق ، و درخواست امّ كلثوم از شمر\r\nگروه دشمن ، سر مقدّس امام حسين عليه السّلام را همراه بانوان و اسيران به سوى دمشق مىبردند ، هنگامى كه نزديك دمشق رسيدند ، حضرت امّ كلثوم عليها السلام كه جزء اسيران بود نزد شمر آمد و فرمود : « من درخواستى دارم . » شمر گفت : آن چيست ؟\r\nامّ كلثوم عليها السلام فرمود : « وقتى كه ما را وارد شهر دمشق مىكنى ، ما را از دروازه‌اى وارد كن ، كه تماشاچى كمترى داشته باشد ، و به اين سپاه پيشنهاد كن كه سرها را از بين محملها بيرون ببرند ، و از ما دور كنند ، زيرا از بس ما را در حال اسارت ديدند كه رسوا شديم . » شمر از روى ناپاكى و ظلمى كه داشت در پاسخ به درخواست امّ كلثوم عليها السلام به عكس دستور داد سرهاى شهدا را بر بالاى نيزه‌ها نمودند و در ميان محمل‌ها عبور دادند ، و در نتيجه اهل بيت امام\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nحسين عليه السّلام را به صورت اسير در ميان تماشاگران حركت دادند تا آنان را كنار دروازهء دمشق آوردند ، و آنها را در روى پله‌هاى مسجد جامع ، در همان جا كه اسيران را نگه مىداشتند ، سر پا نگهداشتند .\r\n\r\nاشعار جانسوز يكى از بزرگان تابعين\r\nروايت شده : يكى از مسلمانان تابعين ( شاگرد اصحاب پيامبر صلى اللَّه عليه و آله و سلم ) هنگامى كه سر بريدهء امام حسين عليه السّلام را در دمشق ديد ، يك ماه خود را پنهان كرد ، وقتى كه پس از يك ماه او را يافتند از علّت غيبت او پرسيدند ، در پاسخ گفت : آيا نمىبينيد چه بلايى بر سر ما آمده است ؟\r\nسپس اين شعر را خواند :\r\n جاءوا برأسك يا ابن بنت محمّد * مترمّلا بدمائه ترميلا\r\nو كأنّما بك يا ابن بنت محمّد * قتلوا جهارا عامدين رسولا\r\nقتلوك عطشانا و لمّا يرقبوا * في قتلك التّنزيل و التّأويلا\r\nو يكبّرون بان قتلت و انّما * قتلوا بك التّكبير و التّهليلا \r\n« اى پسر دختر پيامبر صلى اللَّه عليه و آله و سلم سر تو را رنگين به خونت آوردند . گويى اى پسر دختر پيامبر صلى اللَّه عليه و آله و سلم با ريختن خون تو ، به طور آشكار و عمد ، پيغمبر صلى اللَّه عليه و آله و سلم را كشتند . تو را با لب تشنه كشتند و در كشتن تو مراعات مفهوم ظاهر و باطن قرآن نكردند . هنگام كشتن تو تكبير ( فتح ) گفتند ، در صورتى كه با كشتن تو ، اللَّه اكبر و لا إله الّا اللَّه را كشتند . »\r\n\r\nتوبهء پيرمرد بر اثر بيانات امام سجّاد عليه السّلام\r\nهنگام ورود خاندان نبوّت به شام ، پيرمردى از مردم شام ، به آنها نزديك شد و گفت : « سپاس خدا را كه شما را كشت و نابود ساخت ،\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nو شهرها را از مردان شما آسوده كرد ، و امير مؤمنان يزيد را بر شما مسلّط نمود . » امام سجّاد عليه السّلام : اى پيرمرد ! آيا قرآن خوانده‌اى ؟\r\nپيرمرد : آرى .\r\nامام سجّاد عليه السّلام : آيا معنى اين آيه را فهميده‌اى كه خداوند مىفرمايد :\r\n«  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى \r\n، بگو اى پيامبر ، من براى رسالت مزدى جز دوستى با خويشانم را از شما نمىخواهم . » ( شورى / 23 ) پيرمرد : آرى خوانده‌ام .\r\nامام سجّاد عليه السّلام : « منظور از خويشان پيامبر صلى اللَّه عليه و آله و سلم در اين آيه ما هستيم . » اى پيرمرد ! آيا اين آيه را خوانده‌اى ؟\r\n « وَ آتِ ذَا الْقُرْبى حَقَّهُ ، \r\nحقّ خويشان را ادا كن . » ( اسراء / 26 ) پيرمرد : آرى خوانده‌ام .\r\nامام سجّاد عليه السّلام : « خويشان در اين آيه ما هستيم . » اى پيرمرد آيا اين آيه را خوانده‌اى ؟\r\n « وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى \r\n، بدانيد از هر آنچه سود برديد يك پنجم آن مخصوص خدا و رسول و خويشان است . » ( انفال / 41 ) .\r\nپيرمرد : آرى خوانده‌ام .\r\nامام سجّاد عليه السّلام : « اى پيرمرد ! خويشان در اين آيه ما هستيم . » اى پيرمرد آيا اين آيه را خوانده‌اى ؟\r\n « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً \r\n،\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nهمانا خداوند خواسته است كه ناپاكى را از شما خاندان بر دارد و شما را پاك و پاكيزه گرداند . » ( احزاب / 33 ) پيرمرد : آرى خوانده‌ام .\r\nامام سجّاد عليه السّلام : اين آيه در شأن ما نازل شده است .\r\nدر اين هنگام پيرمرد در سكوت فرو رفت و از گفتار جسورانهء خود پشيمان شد و گفت : « تو را به خدا شما همانيد كه گفتيد ؟ » امام سجّاد عليه السّلام : آرى سوگند به خدا بدون ترديد ما همان خاندانيم ، به حقّ پيامبر صلى اللَّه عليه و آله و سلم ما همان خويشاوندان او هستيم .\r\nپيرمرد پس از شناخت آنها ، گريه كرد و از شدّت ناراحتى ، عمامهء خود را از سر گرفت و بر زمين زد و دستهايش را به سوى آسمان بلند نموده و گفت : « خدايا ! ما از دشمنان جنّى و انسى آل محمّد صلى اللَّه عليه و آله و سلم بيزاريم . » سپس به امام سجّاد عليه السّلام عرض كرد : « آيا توبه‌ام پذيرفته است ؟ » امام سجّاد عليه السّلام : آرى اگر توبه كنى ، خداوند توبه‌ات را مىپذيرد و با ما خواهى بود .\r\nپيرمرد : « من توبه كردم . » اين خبر به يزيد رسيد ، يزيد فرمان داد آن پير را بكشيد ، جلّادان يزيد او را به شهادت رساندند .\r\n\r\nمجلس يزيد ، و گريهء همهء حاضران\r\nسپس اسيران آل محمّد صلى اللَّه عليه و آله و سلم كه از كنيزان و زنان و بازماندگان حسين عليه السّلام بودند و آنان را در رديف همه به ريسمان بسته بودند وارد مجلس يزيد نمودند ، وقتى كه آنها در آن وضع در برابر يزيد قرار دادند ، امام سجّاد عليه السّلام رو به يزيد كرد و گفت :\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nانشدك اللَّه يا يزيد ! ما ظنّك برسول اللَّه صلى اللَّه عليه و آله و سلم لو رءانا على هذه الصّفة\r\n، تو را به خدا سوگند اى يزيد : به گمان تو اگر رسول خدا صلى اللَّه عليه و آله و سلم ما را با اين وضع مشاهده مىنمود چه مىكرد ؟\r\nيزيد دستور داد ، ريسمان را قطع كرده و برداشتند . آنگاه سر بريدهء امام حسين عليه السّلام را پيش روى يزيد نهادند ، و زنان اسير را در پشت سر يزيد جا دادند ، تا چشمشان به سر نيفتند ، امام سجّاد عليه السّلام سر نازنين پدر را ديد ، و از آن پس هرگز غذايى كه از سر گوسفند يا حيوانات حلال گوشت ديگر تهيه شده بود نخورد .\r\nزينب عليها السلام هنگامى كه سر را در مقابل يزيد ديد ، از شدّت ناراحتى گريبان خود را چاك زد و با صدايى پر اندوه كه قلبها را جريحه‌دار مىكرد فرياد زد :\r\nيا حسيناه ! يا حبيب اللَّه ، يا بن مكّة و منى ، يا بن فاطمة الزّهراء سيّدة النّساء ، يا ابن بنت المصطفى ، اى حسين ! اى محبوب دل رسول خدا ، اى فرزند مكّه و منى ، اى پسر فاطمهء زهرا سرور زنان عليها السلام اى پسر دختر پيامبر برگزيدهء خدا .\r\nروايت‌كننده گويد : ناله و شيون زينب عليها السلام باعث شد كه « فابكت و اللَّه كلّ من كان في المجلس ، سوگند به خدا همهء كسانى كه در مجلس حاضر بودند گريه كردند . » ولى يزيد ساكت بود .\r\n\r\nناله و شيون زنى از بنى هاشم در درون كاخ يزيد\r\nدر درون خانهء يزيد بانويى از بنى هاشم زندگى مىكرد ، ناگاه با شيون و ناله فرياد زد :\r\nيا حسيناه ، يا حبيباه ، يا سيّداه ، يا سيّد اهل بيتاه ، يا ابن\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nمحمّداه يا ربيع الارامل و اليتامى ، يا قتيل اولاد الادعياء ، اى حسين ! اى محبوب دلها ، اى آقاى ما ، اى سرور خاندانش ، اى پسر محمّد صلى اللَّه عليه و آله و سلم ، اى سرپرست بيوه زنان و يتيمان ، اى كشته شده به دست فرزندان دشمنان .\r\nصداى جانسوز آن زن هاشمى باعث شد كه همهء كسانى كه صدايش را شنيدند گريه كردند .\r\n\r\nفخر نمايى يزيد و زدن چوب خيزران بر دندانهاى حسين عليه السّلام\r\nراوى گويد : سپس يزيد چوب خيزران طلبيد ، آن را به دست گرفت و با آن بر دندانهاى پيشين امام حسين عليه السّلام مىكوبيد .\r\nابو برزهء اسلمى ( كه از صحابهء رسول خدا صلى اللَّه عليه و آله و سلم بود و در آن مجلس حضور داشت ) به يزيد رو كرد و گفت : « اى يزيد ! آيا با چوب دستى خود بر دندانهاى حسين عليه السّلام فرزند زهرا عليها السلام مىزنى ؟ گواهى مىدهم كه ديدم همواره رسول خدا صلى اللَّه عليه و آله و سلم دندانهاى حسين عليه السّلام و برادرش حسن عليه السّلام را مىمكيد و مىفرمود : «\r\nانتما سيّدا شباب اهل الجنّة\r\n، شما دو نفر آقاى جوانان اهل بهشت هستيد ، خداوند قاتل شما را بكشد و لعنت كند و براى او آتش دوزخ را كه جايگاه سختى است ، فراهم سازد . » يزيد از اعتراض ابو برزه عصبانى شد ، دستور داد او را از مجلس اخراج كنند ، او را كشان‌كشان از مجلس بيرون كردند .\r\nآنگاه يزيد اشعار « ابن زبعرى » [ كه از كفّار قريش بود و آن اشعار را در جنگ احد پس از پيروزى ظاهرى ، بر ضد مسلمانان خواند 
  ] به زبان آورد و چنين خواند :\r\n\r\n","description":"","footnote":"","page_name":" 197 ","page_number":197},
  {"content":"\r\n\r\n ليت اشياخى ببدر شهدوا * جزع الخزرج من وقع الاسل\r\nفأهلّوا و استهلّوا فرحا * ثمّ قالوا يا يزيد لا تشل\r\nقد قتلنا القرم من ساداتهم * و عدلناه ببدر فاعتدل\r\nلعبت هاشم بالملك فلا * خبر جاء و لا وحى نزل\r\nلست من خندف ان لم انتقم * من بنى احمد ما كان فعل \r\n« اى كاش پيران و بزرگان قبيلهء من كه در جنگ بدر كشته شدند ، در اينجا حاضر بودند و زارى كردن قبيلهء خزرج را بر اثر زدن نيزه ( در جنگ احد ) مىديدند . آنگاه از شادى ، فرياد هلهله سر مىدادند سپس مىگفتند : اى يزيد دستت شل مباد .\r\nما بزرگان آنها را كشتيم و اين به تلافى كشته‌هايى است كه در جنگ بدر داديم ، تا سر به سر گرديد .\r\nقبيلهء هاشم حكومت را بازيچهء نيل به مقاصد خود قرار دادند ، و گر نه نه خبرى از آسمان آمد و نه وحى نازل شد .\r\nمن اگر از آل احمد انتقام نگيرم ، از دودمان خندف « 1 » نخواهم بود . » در اين هنگام زينب عليها السلام برخاست [ و بر مجلسيان ، اشراف يافت و با خطبهء غرّاى خود ، به دفاع مقتدرانه پرداخت 
  ] و چنين فرمود :\r\n\r\nمتن خطبهء حضرت زينب عليها السلام\r\n الْحَمْدُ لِلَّهِ رَبِّ الْعالَمِينَ  ، و صلّى اللَّه على محمّد و آله . صدق اللَّه كذلك يقول : «  ثُمَّ كانَ عاقِبَةَ الَّذِينَ أَساؤُا السُّواى أَنْ كَذَّبُوا \r\n\r\n\r\n","description":"","footnote":"\r\n( 1 ) . خندف جدّهء پدرى يزيد بود كه بين يزيد و او سيزده واسطه ( جدّ در جدّ ) وجود داشت و در زمان خود بزرگى ، مشهور بود . ( مترجم ) .\r\n","page_name":" 198 ","page_number":198},
  {"content":"\r\n\r\n بِآياتِ اللَّهِ وَ كانُوا بِها يَسْتَهْزِؤُنَ  . » « 1 » اظننت يا يزيد حيث اخذت علينا اقطار الارض و آفاق السّماء ، فاصبحنا نساق كما تساق الاسارى انّ بنا على اللَّه هوانا و بك عليه كرامة و انّ ذلك لعظيم خطرك عنده ، فشمخت بانفك و نظرت في عطفك جذلان مسرورا ، حيث رأيت الدّنيا لك مستوسقة و الامور متّسقة ، و حين صفالك ملكنا و سلطاننا ، حمد و سپاس مخصوص خداوند است كه پروردگار جهانيان است و درود بر جدّم سرور رسولان ، خداوند متعال راست فرمود كه : « سپس سرانجام كسانى كه اعمال بد مرتكب شدند ، به جايى رسيد كه آيات خدا را تكذيب كردند و آن را به سخريّه گرفتند . » اى يزيد ! تو مىپندارى كه چون اطراف زمين و آفاق آسمان را بر ما بستى ، و راه چاره را بر ما مسدود نمودى ، تا ما را همانند برده به هر سو كشاندند ، ما نزد خدا خوار هستيم و تو نزد او گرامى هستى ؟\r\nو اين چيره شدن تو بر ما بيانگر شكوه آبروى تو در پيشگاه خدا است از اين رو بينى بالا كشيدى و تكبّر نمودى و به خود باليدى ، خرّم و شادان شدى كه دنيا در چنبر كمند تو بسته و كارهاى تو آراسته شده است و ملك و مقام رهبرى ما براى تو صاف و هموار گشته‌اند .\r\nفمهلا انسيت قول اللَّه عزّ و جلّ : «  وَ لا يَحْسَبَنَّ الَّذِينَ كَفَرُوا أَنَّما نُمْلِي لَهُمْ خَيْرٌ لِأَنْفُسِهِمْ إِنَّما نُمْلِي لَهُمْ لِيَزْدادُوا إِثْماً وَ لَهُمْ عَذابٌ مُهِينٌ  » ، پس اندكى آرام و آهسته باش ، آيا سخن خدا را فراموش كرده‌اى كه فرمود : « آنها كه كافر شدند ( و راه طغيان را پيمودند ) تصوّر نكنند كه اگر به آنها مهلت مىدهيم به سود آنها است ، ما به آنها مهلت مىدهيم كه بر گناهانشان بيفزايند و عذاب\r\n\r\n\r\n","description":"","footnote":"\r\n( 1 ) . سورهء روم ، آيهء 10 .\r\n","page_name":" 199 ","page_number":199},
  {"content":"\r\n\r\nخواركننده‌اى براى آنها باشد . » امن العدل يا بن الطّلقاء تخديرك حرائرك و امائك و سوقك بنات رسول اللَّه سبايا ، قد هتكت ستورهنّ و ابديت وجوههنّ ، تحدوا بهنّ الاعداء من بلد الى بلد و يستشرفهنّ اهل المناهل و المناقل و يتصفّح وجوههنّ القريب و البعيد ، و الدنىّ و الشّريف ، ليس معهنّ من رجالهنّ ولىّ و لا من حماتهنّ حمىّ ، اى پسر كسانى كه جدّمان ( پيامبر صلى اللَّه عليه و آله و سلم در فتح مكّه ) اسيرشان كرد و سپس آنها را آزاد نمود ، آيا از عدالت است كه تو زنان و كنيزان خود را پشت پرده بنشانى و دختران رسول خدا صلى اللَّه عليه و آله و سلم را به صورت اسير به اين سو و آن سو بكشانى ، پردهء آنان را بدرّى و روى آنان را بگشايى تا دشمنان آنان را از شهرى به شهرى ببرند و بومى و غريب چشم به آنها دوزند و نزديك و دور ، شريف و پست ، چهرهء آنها را بنگرند ، از مردان آنها نه پرستارى مانده است و نه ياورى و نه نگهدار و كمك‌كننده‌اى ؟\r\nو كيف يرتجى مراقبة ابن من لفظ فوه اكباد الازكياء و نبت لحمه بدماء الشّهداء ؟ و كيف يستبطأ في بغضنا اهل البيت من نظر الينا بالشّنف و الشّنآن و الاحن و الاضغان ، ثمّ يقول غير متأثّم و لا مستعظم ،\r\n فأهلّوا و استهلّوا فرحا * ثمّ قالوا يا يزيد لا تشل \r\nمنتحيا على ثنايا ابى عبد اللّه ، سيّد شباب اهل الجنّة تنكتها بمخصرتك ، به راستى چگونه توقّع و اميد دلسوزى از پسر آن كسى باشد كه دهانش جگر پاكان را جويد و بيرون انداخت و گوشتش از خون شهيدان روييد ؟ « 1 » و چگونه به دشمنى با ما\r\n\r\n\r\n","description":"","footnote":"\r\n( 1 ) . از آنجا كه يزيد از جدّه‌اش « خندف » كه با سيزده واسطه به او مىرسيد ، ياد كرد ، زينب ( س ) گويا مقابله به مثل نمود و فرمود : « تو به جدّه نزديك خود « هند جگرخوار » ، ( مادر معاويه ) بنگر ، كه چه زن پليد و خون آشام بود ، چرا راه دور مىروى ؟ ( مترجم ) .\r\n","page_name":" 200 ","page_number":200},
  {"content":"\r\n\r\nخانواده كندى كند آنكه با نظر كينه و دشمنى به ما مىنگرد ، سپس بىآنكه خود را گنهكار بداند و بزرگى اين گناه و گستاخى را درك كند مىگويد :\r\n« كاش پدرانم بودند و شادى مىكردند و به من دست مريزاد مىگفتند . . . » در حالى كه با چوب خيزران به دندانهاى ابا عبد اللَّه الحسين عليه السّلام سرور جوانان بهشت اشاره كرده و بر لب و دندان او مىزنى ؟\r\nو كيف لا تقول ذلك و قد نكأت القرحة و استأصلت الشّافة ، باراقتك لدماء ذرّية محمّد صلى اللَّه عليه و آله و سلم و نجوم الارض من آل عبد المطّلب ، و تهتف باشياخك ، زعمت انّك تناديهم فلتردّنّ وشيكا موردهم و لتودّنّ انّك شللت و بكمت و لم تكن قلت ما قلت و فعلت ما فعلت ، و چرا چنين گويى تو كه پوست از زخم دل ما برداشتى و شكافتى و ريشه‌كن كردى با اين خونى كه از خاندان محمّد صلى اللَّه عليه و آله و سلم و ستارگان درخشان روى زمين ، از فرزندان عبد المطّلب ريختى و پدرانت را صدا مىزنى ، به گمانت كه صدايت به گوش آنها مىرسد ولى به همين زودى به آنجا كه آنها هستند ، خواهى رفت و آن وقت آرزو مىكنى كه اى كاش دستت شل بود و زبانت لال و چنين حرفى نمىزدى و كارى كه كرده‌اى نمىكردى .\r\nاللّهم خذلنا بحقّنا و انتقم ممّن ظلمنا و احلل غضبك به من سفك دمائنا و قتل حماتنا ، خدايا حق ما را بازستان و از آنكه به ما ستم كرد ، انتقام بگير و خشم خود را بر كسى كه خونهاى ما را ريخت و ياران ما را كشت ، فرود آر .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nفو اللَّه ما فريت الّا جلدك و لا جزرت الّا لحمك و لتردّنّ على رسول اللَّه بما تحمّلت من سفك دماء ذرّيّته و انتهكت من حرمته في عترته و لحمته ، حيث يجمع اللَّه شملهم و يلمّ شعثهم ، و يأخذ بحقّهم «  وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ  . » « 1 » و حسبك باللَّه حاكما و بمحمّد صلى اللَّه عليه و آله و سلم خصيما و بجبرئيل ظهيرا و سيعلم من سوّل لك و مكّنك رقاب المسلمين ،  بِئْسَ لِلظَّالِمِينَ بَدَلًا  و ايّكم  شَرٌّ مَكاناً وَ أَضْعَفُ جُنْداً  ، اى يزيد ! سوگند به خدا ، جز پوست خود را ندريدى و جز گوشت خود را نبريدى و قطعا با همين بارى كه از ريختن خون خاندان رسول خدا صلى اللَّه عليه و آله و سلم و هتك حرمت او در مورد خاندان و خويشانش ، بر دوش دارى بر رسول خدا صلى اللَّه عليه و آله و سلم وارد مىگردى در آن هنگام كه خداوند همه را جمع مىكند و پراكندگى آنها را به گردآورى تبديل مىنمايد و حق آنان را بازگيرد ( چنان كه خداوند مىفرمايد : ) « هرگز گمان مبر آنان كه در راه خدا كشته شده‌اند مرده‌اند ، بلكه آنها زنده‌اند و در پيشگاه خدا از مواهب و نعمتها برخوردار مىباشند . ( آل عمران / 169 ) و همين تو را بس كه خداوند حاكم و داور است و محمّد صلى اللَّه عليه و آله و سلم مدّعى ما است و جبرئيل پشتيبان مىباشد به همين زودى آن كس كه تو را فريب داد و بر گردن مردم سوار كرد ( يعنى معاويه ) خواهد فهميد كه براى ستمكاران عوض بدى خواهد بود و خواهد فهميد كه كدام يك از شما جايگاهش بدتر و سپاهش ناتوانتر است .\r\nو لئن جرّت علىّ الدّواهى مخاطبتك ، انّى لأستصغر قدرك و استعظم تقريعك و استكثر توبيخك ، لكنّ العيون عبرى و الصّدور حرّى\r\n\r\n\r\n","description":"","footnote":"\r\n( 1 ) . سورهء آل عمران ، آيهء 169\r\n","page_name":" 202 ","page_number":202},
  {"content":"\r\n\r\nالا فالعجب كلّ العجب بقتل حزب اللَّه النّجباء بحزب الشّيطان الطّلقاء ، فهذه الايدى تنطف من دمائنا و الافواه تتحلّب من لحومنا و تلك الجثث الطّواهر الزّواكى تنتابها العواسل و تعفّرها امّهات الفراعل و لئن اتّخذتنا مغنما لتجدنا وشيكا مغرما ، حين لا تجد الّا ما قدّمت و ما  رَبُّكَ بِظَلَّامٍ لِلْعَبِيدِ  ، فالى اللَّه المشتكى ، و عليه المعوّل ، گرچه پيش آمدهاى ناگوار روزگار ، مرا به سخن گفتن با تو كشانده ولى در عين حال ارزش تو از نظر من ناچيز و سرزنشت بزرگ و ملامتت بسيار است ، ولى چه كنم كه چشمها پر اشك و سينه‌ها سوزان است ، كه افراد نجيب حزب خدا ، در جنگ با احزاب شيطان ، كه بردگان آزاد شده بودند ، كشته مىشوند و خون ما از سرپنجه‌هاى شما مىريزد و گوشتهاى ما از دهنهاى شما بيرون مىافتد و اين پيكرهاى پاك و پاكيزه كه پيوسته خوراك گرگهاى درندهء شما گشته و در زير چنگال بچّه كفتارها ، به خاك آلوده شده است و اگر امروز ما را براى خود غنيمتى مىپندارى ، به همين زودى خواهى ديد كه مايهء زيانت بوده‌ايم و آن هنگامى است كه هر چه از پيش فرستاده‌اى خواهى ديد و پروردگار تو بر بندگان ستم روا نمىدارد ، من به خدا شكايت برم و به او توكّل كنم .\r\nفكد كيدك و اسع سعيك و ناصب جهدك ، فو اللَّه لا تمحو ذكرنا و لا تميت وحينا و لا تدرك امدنا و لا ترحض عنك عارها ، و هل رأيك الّا فندا و ايّامك الّا عددا و جمعك الّا بددا ، يوم ينادى المنادى :  أَلا لَعْنَةُ اللَّهِ عَلَى الظَّالِمِينَ  ، هر نيرنگى خواهى بزن و هر اقدامى كه توانى بكن و هر كوشش كه دارى دريغ مدار ، كه سوگند به خدا نه نام ما را مىتوانى محو كنى و نه نور وحى ما را خاموش نمايى و به غايت ما نخواهى رسيد و ننگ اين ستم را از خود نتوانى زدود ، رأى تو سست است ، و شمارهء ايّام\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nدولت تو اندك است و جمعيّت تو پراكنده شود ، آن روز منادى فرياد مىزند : « آگاه باشيد لعنت خدا بر گروه ستمكاران باد . » ( هود / 18 ) فالحمد للَّه الّذى ختم لاوّلنا بالسّعادة و المغفرة و لآخرنا بالشّهادة و الرّحمة و نسأل اللَّه ان يكمّل لهم الثّواب و يوجب لهم المزيد و يحسن علينا الخلافة ، انّه رحيم ودود ، و  حَسْبُنَا اللَّهُ وَ نِعْمَ الْوَكِيلُ  ، حمد و سپاس خداوندى را كه اوّل ما را به سعادت و مغفرت پايان برد و آخر ما را به شهادت و رحمت فائز گردانيد ، از درگاه خدا مىخواهيم كه پاداش آنها ( شهيدان ) را كامل كند و بيفزايد و ما را بازماندگان نيك آنها گرداند كه او مهربان و پر مهر است و خداوند ما را بس است و وكيل و سرپرست نيكو مىباشد . « 1 » يزيد ( در پاسخ به خطبهء زينب عليها السلام ) اين شعر را خواند :\r\n يا صيحة تحمد من صوائح * ما اهون الموت على النّوائح \r\n« اين فريادى است كه از زنان نوحه‌گر شايسته است ، و چقدر مرگ براى زنان دلسوخته و نوحه‌گر آسان است ! » سپس يزيد با مردم شام در مورد اينكه با اسيران چگونه رفتار كند مشورت كرد ، آنان با تعبير زشت ، به كشتن آنها رأى دادند .\r\nولى نعمان بن بشير كه در آنجا حاضر بود گفت : « ببين رسول\r\n\r\n\r\n","description":"","footnote":"\r\n( 1 ) . خطبهء آتشين و عميق و مستدل حضرت زينب ( س ) همهء نقشه‌هاى شوم يزيديان را نقش بر آب كرد و همچون رعد و برق كوبنده و روشنگر بود .\r\nخطبهء حضرت زينب ( س ) و امام سجّاد ( ع ) به قدرى اثر بخش بود كه وضع شام را تغيير داد ، مطابق نوشته ابى مخنف : « ذكر حسين ( ع ) همه جا را فرا گرفته بود ، به طورى كه يزيد قرآن را چندين قسمت ( مانند 60 پاره و 120 پاره ) كرد و در مسجد به مردم مىداد تا قرآن بخوانند و با خواندن آيات قرآن و توجّه به آن ياد حسين ( ع ) و حسينيان را فراموش كنند ، ولى هيچ چيز نمىتوانست آنها را از ياد امام حسين ( ع ) منصرف نمايد . . . » ( نفس المهموم ، ص 262 ) ( مترجم ) .\r\n","page_name":" 204 ","page_number":204},
  {"content":"\r\n\r\nخدا صلى اللَّه عليه و آله و سلم با آنها چگونه رفتار كرد ، تو هم با آنها همان گونه رفتار كن . »\r\n\r\nگستاخى مرد شامى ، سپس شهادت او\r\nدر اين ميان مردى از اهالى شام ( كه در مجلس يزيد حاضر بود ) نگاهى به فاطمه دختر امام حسين عليه السّلام كرد ، و آنگاه به يزيد گفت : « اى امير مؤمنان اين كنيز را به من ببخش . » فاطمه به عمّه‌اش زينب عليها السلام گفت : « ايتمت و استخدم ، آيا يتيم شده‌ام ، كنيز هم بشوم ؟ » زينب عليها السلام فرمود : « نه ، به اين فاسق اعتنا نكن . » مرد شامى گفت : اين كنيزك كيست ؟\r\nيزيد گفت : اين فاطمه دختر حسين است ، و آن عمّه‌اش زينب دختر على است .\r\nمرد شامى گفت : منظور حسين عليه السّلام فرزند فاطمه زهرا عليها السلام و على بن ابى طالب عليه السّلام است .\r\nيزيد گفت : آرى .\r\nمرد شامى گفت : « اى يزيد ! خدا تو را لعنت كند ، عترت پيامبر صلى اللَّه عليه و آله و سلم را مىكشى و اهل بيت او را اسير مىكنى ؟ سوگند به خدا من جز اين گمان نمىكردم كه اينها اسيران روم هستند . » يزيد خشمگين شد و به آن مرد شامى گفت : « سوگند به خدا تو را نيز به آنها ( كه كشته شده‌اند ) ملحق مىكنم . » سپس به مأموران جلّادش فرمان داد كه گردن او را بزنند ، اين فرمان اجرا شد . ( و آن مرد شامى به شهادت رسيد )\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n\r\nاعتراض شديد امام سجّاد عليه السّلام به خطيب ياوه‌گوى يزيد\r\n[ روز جمعه بود ، مردم براى اداى نماز جمعه در مسجد اموى دمشق اجتماع و ازدحام كرده بودن ، يزيد مىخواست عظمت خود را به رخ امام سجّاد عليه السّلام بكشد ، از اين رو آن حضرت را به مسجد آورده بودند 
  ] يزيد به خطيب خود گفت : « بالاى منبر برو ، و حسين و پدرانش را نكوهش و بدگويى كن . » خطيب بر فراز منبر رفت و در سرزنش و نكوهش امير مؤمنان على عليه السّلام و امام حسين شهيد عليه السّلام ، بسيار سخن گفت ، و در مدح و تمجيد معاويه و يزيد افراط نمود .\r\nامام سجّاد عليه السّلام كه در پايين منبر بود فرياد زد :\r\nويلك ايّها الخاطب اشتريت مرضاة المخلوق بسخط الخالق فتبوّأ مقعدك من النّار\r\n، واى بر تو اى سخنران ! خشنودى مخلوق را به خشم خالق خريدى ، نشيمنگاه خود را در آتش ببين . « 1 » و چه نيكو سروده است شاعر عرب ، ابن سنان خفاجى در ستايش امير مؤمنان على عليه السّلام و فرزندانش ، آنجا كه گويد :\r\n اعلى المنابر تعلنون بسبّه * و بسيفه نصبت لكم اعوادها \r\n« بالاى منبرها به طور آشكار از امير مؤمنان على عليه السّلام بدگويى\r\n\r\n\r\n","description":"","footnote":"\r\n( 1 ) . در اينجا بود كه به پيشنهاد امام سجّاد ( ع ) و تقاضاى مردم در مورد خطبه خواندن امام سجّاد ( ع ) ، يزيد را ناگزير به اجازه دادن نمود ، امام ( ع ) بالاى منبر رفت ، خطبهء تاريخى خود را القاء كرد ، اين خطبه اوضاع را به نفع خاندان رسالت ، دگرگون نمود ، و آن چنان جوّ را عوض كرد كه يزيد اظهار پشيمانى مىكرد . . . اين خطبه در اين كتاب نيامده ، در اين باره به كتاب سوگنامه آل محمّد ( ص ) تأليف مترجم ، صفحهء 476 تا 483 مراجعه كنيد . ( مترجم ) .\r\n","page_name":" 206 ","page_number":206},
  {"content":"\r\n\r\nمىكنيد ، با اينكه با شمشير آن حضرت ، چوبهاى منبر براى شما نصب و استوار گشت . » روايت‌كننده گويد : در همين روز بود كه يزيد به امام سجّاد عليه السّلام وعده داد كه سه حاجت او را برآورده خواهد كرد . [ كه شرح آن بعدا خواهد آمد . 
  ]\r\n\r\nخواب ديدن جانسوز سكينه عليها السلام\r\nسپس يزيد فرمان داد تا اهل بيت و بازماندگان حسين عليه السّلام و شهيدان را در مكانى سكونت دهند كه آنها را نه از گرما حفظ مىكرد و نه از سرما ، تا آنكه صورتهايشان ( بر اثر تابش آفتاب ) پوست انداخت ، كار آنها در مدّت اقامتشان در دمشق ، نوحه‌سرايى و سوگوارى براى امام حسين عليه السّلام بود . « 1 » حضرت سكينه عليها السلام مىگويد : در روز چهارم سكونت ما در آنجا بود كه من در عالم خواب ديدم - خوابى طولانى نقل كرد - و در قسمت پايان آن فرمود : در خواب ديدم بانوئى در ميان هودج و سراپرده‌اى سوار است ، دستهايش را بر سر نهاده ، پرسيدم : اين بانو كيست ؟\r\nشخصى به من گفت : « اين فاطمه دختر محمّد صلى اللَّه عليه و آله و سلم مادر پدرت مىباشد . » با خود گفتم : سوگند به خدا به حضورش مىروم و تمام حوادثى را كه براى ما پيش آمد به اطّلاع او مىرسانم ، با شتاب و سرعت نزد او\r\n\r\n\r\n","description":"","footnote":"\r\n( 1 ) . اين مكان همان جايى بود كه به خرابهء شام معروف است ، و يا بازداشتگاهى بىسايبان در كنار سراى يزيد بود ، و مطابق تحقيق به عمل آمده آنها حدود اواخر ماه آبان در آنجا بودند كه شب‌ها از سرما و روزها از گرما در امان نبودند . ( مترجم ) .\r\n","page_name":" 207 ","page_number":207},
  {"content":"\r\n\r\nرفتم تا به او رسيدم و در پيش رويش در حالى كه گريه مىكردم ايستادم و گفتم :\r\nيا امّتاه ! جحدوا و اللَّه حقّنا ، يا امّتاه ! بدّدوء و اللّه شملنا ، يا امّتاه ! استباحوا و اللَّه حريمنا ، يا امّتاه ! قتلوا و اللَّه الحسين ابانا ، اى مادر جان ! سوگند به خدا حقّ ما را انكار كردند ، اى مادر جان ! سوگند به خدا جمع ما را پراكنده ساختند ، اى مادر جان ! سوگند به خدا حريم حرمت ما را شكستند و مباح نمودند ، اى مادر جان ! سوگند به خدا پدرمان حسين عليه السّلام را كشتند .\r\nحضرت زهرا عليها السلام فرمود :\r\nكفّي صوتك يا سكينة ، فقد قطّعت نيّاط قلبى ، و اقرحت كبدى هذا قميص ابيك الحسين لا يفارقنى حتّى القى اللَّه به ،\r\nسكينه خانم ! ديگر سخن مگو ، زيرا رگ قلبم را پاره كردى ، و جگرم را شعله‌ور نمودى ، اين پيراهن پدرت حسين عليه السّلام است ، كه از من جدا نخواهد شد تا با آن خدا را ملاقات كنم .\r\n\r\nسخن رأس الجالوت ، بزرگ يهوديان\r\nابن لهيعه به سند خود از عبد الرّحمن نقل مىكند كه گفت : « من رأس الجالوت ( روحانى بزرگ يهود ) را ديدم گفت : « سوگند به خدا بين من و حضرت داود عليه السّلام هفتاد پدر واسطه است ، يهوديان به همين خاطر به من احترام شايان مىكنند ، ولى شما با اينكه بين پسر پيامبرتان و بين پيامبر جز يك واسطه بيشتر فاصله نيست ، فرزندانش\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nرا مىكشيد . »\r\n\r\nاعتراض سفير روم به يزيد و شهادت او\r\nاز امام سجّاد عليه السّلام نقل شده فرمود : هنگامى كه سر مقدّس امام حسين عليه السّلام را نزد يزيد آوردند ، او آن سر را در پيش روى خود مىنهاد و شراب مىخورد ، روزى سفير شاه روم در مجلس يزيد شركت كرد ، او از بزرگان و شخصيتهاى كشور روم بود ، به يزيد گفت : « اى پادشاه عرب اين سر از آن كيست ؟ » يزيد : تو را به اين سر چه كار ؟\r\nسفير روم : من وقتى كه به كشورمان روم بازگشتم ، شاه روم از هر چيزى كه ديده‌ام مىپرسد ، دوست دارم ماجراى اين سر و صاحبش را بدانم و به اطّلاع برسانم ، تا او نيز در شادى تو شريك شود .\r\nيزيد : مادرش فاطمه دختر رسول خدا است .\r\nسفير روم كه مسيحى بود ، به يزيد رو كرد و گفت : نفرين بر تو و دين تو ، من دينى بهتر از دين تو دارم ، پدر من از نواده‌هاى حضرت داود عليه السّلام است و بين من و حضرت داود عليه السّلام پدران بسيار واسطه هستند ، در عين حال مسيحيان مرا احترام و تجليل مىكنند ، و خاك پاهايم را به عنوان تبرّك‌جويى از من كه از نواده‌هاى داود عليه السّلام هستم برمىدارند ، ولى شما پسر دختر پيامبرتان را كه بين آنها تنها يك واسطه ، آن هم مادرشان است مىكشيد ، اين دين شما چه دينى است ؟\r\nسپس گفت : آيا داستان كليساى حافر را شنيده‌اى ؟\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nيزيد : نه ، بگو تا بشنوم .\r\nسفير روم : « بين عمّان [ بندرى در كنار درياى يمن و هند 
  ] و چين ، دريايى وجود دارد كه طول مسير آن در شش ماه [ با وسائل آن عصر 
  ] پيموده مىشود ، در ميان اين دريا تنها يك شهر در وسط آن به مساحت هشتاد فرسخ در هشتاد فرسخ وجود دارد ، در سراسر زمين ، شهرى بزرگتر از اين شهر نيست ، كافور و ياقوت از اين شهر صادر مىشود ، درختهايش از عود و عنبر است ، اين شهر در اختيار مسيحيان است ، و هيچ يك از پادشاهان - جز مسيحيان - ملكى در آنجا ندارند ، در اين شهر كليساهاى بسيار وجود دارد كه بزرگترين آنها « كليساى حافر » مىباشد ، در محراب اين كليسا حقّهء طلا آويزان شده ، در ميان آن حقّه سمى ( ناخنى ) وجود دارد كه مىگويند : سم الاغ حضرت عيسى عليه السّلام پيامبرشان است كه بر آن سوار مىشده است ، اطراف آن حقّه را با طلا و ابريشم آراسته‌اند ، در هر سال جمعيّت بسيار از مسيحيان به زيارت آن مىآيند ، و به گرد آن طواف مىكنند ، آن را مىبوسند ، و در كنار آن ، نيازهاى خود را از درگاه خدا مىطلبند .\r\nاين برنامهء هميشگى مسيحيان نسبت به ناخن الاغى است كه گمان مىكنند ناخن الاغ حضرت عيسى عليه السّلام پيامبرشان است كه بر آن سوار مىشده ، امّا شما پسر دختر پيامبرتان را مىكشيد ، خداوند شما و دينتان را مبارك نكند . » يزيد خشمگين شد و به مأموران جلّادش گفت : « اين نصرانى را بكشيد ، تا مبادا در كشورش مرا رسوا كند . » وقتى كه سفير روم احساس خطر كرد ، به يزيد گفت : « آيا مىخواهى مرا بكشى ؟ »\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nيزيد : آرى .\r\nسفير روم : بدان كه من شب گذشته پيامبر شما را در خواب ديدم به من فرمود :\r\n« يا نصرانىّ انت من اهل الجنّة\r\n، اى نصرانى تو از اهل بهشت هستى . » از سخن پيامبر اسلام صلى اللَّه عليه و آله و سلم تعجّب كردم ، و اكنون گواهى مىدهم كه معبودى جز خداى يكتا و بىهمتا نيست ، و همانا محمّد صلى اللَّه عليه و آله و سلم رسول خدا است . در اين هنگام آن سفير تازه مسلمان از جاى خود جست و سر مقدّس امام حسين عليه السّلام را برداشت و به سينه‌اش چسبانيد ، آن را مىبوسيد و گريه مىكرد ، تا اينكه [ يزيد دستور داد او را بكشند و 
  ] كشته شد . « 1 » و به اين ترتيب به شهادت رسيد .\r\n\r\nگفتار جانسوز امام سجّاد عليه السّلام به منهال\r\nروزى امام سجّاد عليه السّلام از بازار دمشق عبور مىكرد ناگاه منهال بن عمرو ( از شيعيان سرشناس كوفه ) را ملاقات نمود ، منهال پرسيد : « اى پسر رسول خدا ! روزها را چگونه به شب مىرسانيد ؟ » امام سجّاد عليه السّلام پاسخ داد :\r\nامسينا كمثل بنى اسرائيل في آل فرعون ، يذبّحون ابنائهم و يستحيون نسائهم\r\n، روز را به پايان رسانديم كه مثل ما همانند بنى اسرائيل در ميان فرعونيان است ، كه فرزندانشان را سر مىبريدند و زنانشان را زنده نگه مىداشتند . « 2 »\r\n\r\n\r\n","description":"","footnote":"\r\n( 1 ) . طغيان و قلدرى يزيد به گونه‌اى بود كه كوچكترين تمجيد از امام حسين ( ع ) موجب قتل مىشد ، از اين رو چنان كه گفته شد ، سه نفر در اين راه به شهادت رسيدند كه عبارتند از 1 - پيرمرد تائب 2 - مرد شامى 3 - سفير روم . ( مترجم ) .\r\n( 2 ) . در آيهء 49 بقره و 6 ابراهيم ، به اين مطلب اشاره شده است .\r\n","page_name":" 211 ","page_number":211},
  {"content":"\r\n\r\nاى منهال ! روزى بر عرب گذشت به عجم افتخار مىكرد كه محمّد صلى اللَّه عليه و آله و سلم عرب است ، و روزى بر قريش گذشت كه به خود مىباليد كه محمّد صلى اللَّه عليه و آله و سلم از قبيلهء قريش است ، و اكنون روزى بر ما خاندان پيامبر صلى اللَّه عليه و آله و سلم گذشته كه حقّمان غصب شده ، و ما را كشته‌اند و از وطن آواره نموده‌اند ،  إِنَّا لِلَّهِ وَ إِنَّا إِلَيْهِ راجِعُونَ  از آنچه كه بر ما گذشته است .\r\nچه بسيار نيكو سروده مهيار [ بن مرزويه ديلمى ، شاعر بزرگ عرب 
  ] آنجا كه مىگويد :\r\n يعظّمون له اعواد منبره * و تحت اقدامهم اولاده وضعوا\r\nباىّ حكم بنوه يتبعونكم * و فخركم انّكم صحب له تبع \r\n« به عنوان تجليل و احترام پيامبر صلى اللَّه عليه و آله و سلم چوبهاى منبرش را احترام مىكنند ، ولى فرزندان او را زير گامهاى خود مىگذارند .\r\nبه چه قانونى فرزندان پيامبر صلى اللَّه عليه و آله و سلم از شما پيروى كنند ، با اينكه افتخار شما اين است كه از اصحاب پيامبر صلى اللَّه عليه و آله و سلم و پيرو او هستيد . »\r\n\r\nپاسخ شجاعانهء فرزند خردسال امام حسن عليه السّلام به يزيد\r\nدر آن هنگام كه خاندان رسالت در شام بودند ، روزى يزيد ، امام سجّاد عليه السّلام و عمرو بن حسن [ و به نقلى عمرو بن حسين 
  ] را كه گفته شد يازده ساله بود ، به مجلس خود احضار كرد . آنگاه به « عمرو » گفت : « آيا با اين پسر - يعنى پسرش به نام خالد - كشتى مىگيرى ؟ » عمرو گرفت : نه ، ولى يك عدد كارد به من بده و يك عدد به پسرت بده ، تا با هم بجنگيم . يزيد ( لعنه اللَّه ) گفت :\r\n شنشنة اعرفها من اخزم * هل تلد الحيّة الّا الحيّة \r\n\r\n","description":"","footnote":"","page_name":" 212 ","page_number":212},
  {"content":"\r\n\r\n« اين خوى و طبيعتى است كه من آن را از اخزم مىشناسم « 1 » آيا از مار جز مار توليد شود ؟ » [ يعنى اين پسر شير بچه است ، و اين شجاعت را از پدرش به ارث برده كه اين گونه با من شجاعانه سخن مىگويد . 
  ]\r\n\r\nسه پيشنهاد امام سجّاد عليه السّلام و پاسخ يزيد\r\nيزيد ( در اين ملاقات ) به امام سجّاد عليه السّلام عرض كرد : آن سه حاجتى كه دارى و من وعدهء برآوردن آن را به تو دادم بيان كن . امام سجّاد عليه السّلام فرمود :\r\n1 - پيشنهاد اوّلم اين است كه صورت آقا و مولايم حسين عليه السّلام را به من نشان بده تا توشه‌اى از آن برگيرم ، و آن را زيارت نمايم و با او وداع و خداحافظى كنم .\r\n2 - آن چه از ما غارت شده به ما بازگردان .\r\n3 - اگر تصميم بر قتل من دارى ، همراه اين بانوان شخصى ( امين ) بفرست تا آنها را به حرم جدّشان پيامبر صلى اللَّه عليه و آله و سلم بازگرداند .\r\nيزيد در پاسخ گفت : امّا صورت پدرت را هرگز نخواهى ديد ، امّا در مورد كشتن تو ، تو را بخشيدم ، و بانوان را جز تو كسى به مدينه بازنگرداند ، امّا آنچه از شما ( از اموال ) گرفته شده ، من به جاى آنها چند برابر بهاى آنها را به تو خواهم داد .\r\n\r\n\r\n","description":"","footnote":"\r\n( 1 ) . منظور از « اخزم » در شعر فوق ، اخزم طايى است ، او نسبت به پدرش بدرفتارى مىكرد ، پس از مرگ او ، روزى پسرانش با پدر او ، ابو اخزم گلاويز شده و او را مجروح ساختند . ابو اخزم گفت :\r\n انّ بنىّ ضرّجونى بالدّم * شنشنة اعرفها من اخزم \r\n« همانا پسرانم مرا خون آلود و مجروح كردند ، اين خويى است كه من از پدرشان اخزم ، سراغ دارم . » ( مترجم ) .\r\n","page_name":" 213 ","page_number":213},
  {"content":"\r\n\r\nامام سجّاد عليه السّلام فرمود : « امّا مال تو را كه نمىخواهم و نزد خودت انباشته باشد ، بلكه آنچه كه از ما گرفته شده آنها را مىخواهم ، زيرا در ميان آنها لباس دست بافت حضرت فاطمه عليها السلام دختر محمّد صلى اللَّه عليه و آله و سلم و روسرى و گردنبند و پيراهن او قرار دارد .\r\nيزيد امر كرد همهء آنچه را گرفته بودند به امام سجّاد عليه السّلام بازگرداندند ، به اضافه دويست دينار به امام سجّاد عليه السّلام داد ، امام عليه السّلام آن دويست دينار را گرفت و بين نيازمندان و تهيدستان تقسيم نمود .\r\nسپس دستور داد اسيران و بستگان حسين عليه السّلام را به وطنشان مدينهء رسول صلى اللَّه عليه و آله و سلم بازگردانند .\r\nو در مورد سر مقدّس امام حسين عليه السّلام روايت شده كه به كربلا بازگردانده شد و در كنار پيكر مقدّس امام حسين عليه السّلام دفن گرديد ، و عمل شيعهء اماميّه نيز بر همين اساس است . « 1 » در اينجا امور گوناگونى وجود دارد كه براى حفظ اختصار در اين كتاب كه شرط كرده بوديم ، ذكر آن امور را ترك نموديم .\r\n\r\nاهل بيت عليهم السّلام در كربلا\r\nراوى مىگويد : هنگامى كه اهل بيت و بستگان امام حسين عليه السّلام از شام به سوى مدينه رهسپار شدند ، در مسير راه به سرزمين عراق رسيدند ، به راهنماى كاروان گفتند : ما را از راه كربلا حركت بده ، ( او آنها را از راه كربلا حركت داد ) وقتى كه به قتلگاه رسيدند ، جابر بن عبد اللّه\r\n\r\n\r\n","description":"","footnote":"\r\n( 1 ) . بنا بر اين هر سه پيشنهاد امام سجّاد ( ع ) برآورده شده است و مطابق بعضى روايات الحاق سر به بدن در كربلا ، توسّط امام سجّاد ( ع ) انجام شد . ( نفس المهموم ، ص 262 ) ( مترجم ) .\r\n","page_name":" 214 ","page_number":214},
  {"content":"\r\n\r\nانصارى رحمة اللَّه و جماعتى از بنى هاشم و مردانى از بستگان پيامبر صلى اللَّه عليه و آله و سلم را در آنجا ديدند كه براى زيارت مرقد امام حسين عليه السّلام به آنجا آمده بودند ، همگى در يك وقت در آنجا اجتماع نمودند ، و با هم گريه و ناله و فرياد نمودند و سيلى به صورت مىزدند ، و به گونه‌اى عزادارى مىكردند كه دلها را شعله‌ور مىنمود ، زنانى كه در آن نواحى بودند به آنها ملحق شدند و چند روز به عزادارى ادامه دادند .\r\n\r\nنوحهء و نالهء جنّيان\r\nاز ابو حباب كلبى روايت شده : عدّه‌اى از بنّاهاى گچكار كه در آنجا رفت و آمد داشتند به ما گفتند : ما شبها به محلّى به نام جبّانه مىرفتيم ، وقتى از كنار قتلگاه عبور مىكرديم صداى جنّيان را مىشنيديم كه براى حسين عليه السّلام نوحه‌سرايى و عزادارى مىكردند و مىگفتند :\r\n مسح الرّسول جبينه * فله بريق في الخدود\r\nابواه من اعلى قريش * و جدّه خير الجدود \r\nرسول خدا صلى اللَّه عليه و آله و سلم پيشانى خود را مسح كرد ، و گونه‌اش درخشندگى داشت ، پدر و مادر حسين عليه السّلام بزرگ قريش بودند ، و جدّش از همهء جدها برترى داشتند . »\r\n\r\nبازگشت كاروان به مدينه و پيام بشير\r\nسپس كاروان به قصد مدينه ، از كربلا خارج شدند ، بشير بن جذلم « 1 »\r\n\r\n\r\n","description":"","footnote":"\r\n( 1 ) . معروف در نام او همين است ، ولى بشر بن خذيم ، شبير بن خزيم و بشير بن حذلم نيز نوشته شده است . ( مترجم ) .\r\n","page_name":" 215 ","page_number":215},
  {"content":"\r\n\r\nمىگويد : هنگامى كه نزديك مدينه رسيديم ، امام سجّاد عليه السّلام بارها را گشود و خيمه‌اش را بر پا ساخت ، و بانوان را پياده نمود ، سپس به من فرمود :\r\nرحم اللَّه اباك كان شاعرا فهل تقدر على شىء منه\r\n؟ ، خداوند پدرت را رحمت كند ، شاعر بود ، آيا تو نيز به چيزى از شعر توانايى دارى ؟\r\nعرض كردم : آرى من نيز شاعر هستم .\r\nامام سجّاد عليه السّلام فرمود : وارد مدينه شو ، و خبر شهادت امام حسين عليه السلام را به مردم مدينه ابلاغ كن .\r\nبشير مىگويد : سوار بر اسبم شدم ، و به سوى مدينه تاختم تا وارد مدينه شدم ، وقتى كه به مسجد النّبى رسيدم ، صدايم را به گريه بلند كردم و اين شعرها را خواندم :\r\n  يا أَهْلَ يَثْرِبَ لا مُقامَ لَكُمْ  بها * قتل الحسين فادمعى مدرار\r\nالجسم منه بكربلا مضرّج * و الرّأس منه على القناة يدار \r\n« اى اهل مدينه ! ديگر در مدينه نمانيد ، زيرا حسين عليه السّلام كشته شد از اين رو اشكهايم مانند باران روان است .\r\nپيكر او در كربلا به خون آغشته شد ، و سر او بر بالاى نيزه در شهرها در گردش است . » سپس گفتم : « اين على بن الحسين عليه السّلام است كه با عمّه‌ها و خواهرهايش نزديك شما پشت ديوارهاى مدينه مىباشند ، و من از سوى او نزد شما آمده‌ام تا شما را به مكان او راهنمايى كنم . » وقتى كه مردم مدينه اين خبر را شنيدند ، همه از زن و مرد از مدينه خارج شدند ، حتّى هيچ بانويى در خانه نماند ، از پشت پردهء حجابها\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nبيرون آمدند ، در حالى كه موهايشان را پريشان كرده بودند ، و با ناخنهايشان صورتشان را مىخراشيدند ، و سيلى بر صورت مىزدند ، و صدا و شيونشان به وا ويلا بلند بود ، من بعد از رسول خدا صلى اللَّه عليه و آله و سلم هرگز نديده بودم كه مدينه اين گونه سرتاسر پر از صداى گريه و شيون گردد ، و روزى را براى مسلمانان تلخ‌تر از آن روز مشاهده نكرده بودم .\r\n\r\nاشعار جانسوز بانويى از مدينه و گفتگوى او با بشير\r\nبشير مىگويد : دخترى را ديدم كه براى مصيبت شهادت حسين عليه السّلام نوحه‌سرايى مىكرد و مىگفت :\r\n نعى سيّدى ناع نعاه فاوجعا * فامرضنى ناع نعاه فافجعا\r\nأ عينىّ ! جودا بالمدامع و اسكبا * و جودا بدمع بعد دمعكما معا\r\nعلى من دهى عرش الجليل فزعزعا * فاصبح هذا المجد و الدّين اجدعا\r\nعلى ابن نبىّ اللَّه و ابن وصيّه * و ان كان عنّا شاحط الدّار اشسعا \r\n« خبر دهندهء شهادت مولايم ( حسين عليه السّلام ) را به من خبر داد و دلم را به درد آورد و مرا بيمار و دردمند نمود .\r\nاى دو چشمانم ! در ريختن اشك دريغ نكنيد و فراوان اشك بريزيد ، و به طور مكرّر و پيوسته اشكتان جارى باشد .\r\nبراى آن كسى كه مصيب جانسوزش به عرش خدا رسد و آن را به لرزه درآورد . و بر اثر اين مصيبت اعضاى مجد و شوكت دين بريده شد .\r\nآرى اشك بريزيد براى مصيبت پسر پيامبر صلى اللَّه عليه و آله و سلم و پسر وصيّ پيامبر ، على عليه السّلام گر چه او از شهر و ديارش دور شده است . » سپس آن دختر به من گفت : اى خبر دهنده ! اندوه ما را در مورد ابا عبد اللَّه الحسين عليه السّلام تازه كردى ، و زخمهايى را كه هنوز خوب نشده\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nبود خراشيدى ، خدا تو را رحمت كند تو كيستى ؟ گفتم : من بشير بن جذلم هستم ، مولايم امام سجّاد عليه السّلام مرا فرستاده است ، و او اكنون با اهل و عيال امام حسين عليه السّلام و بازماندگان شهدا به فلان مكان ( نزديك مدينه ) وارد شده است .\r\n\r\nازدحام مردم در محضر امام سجّاد عليه السّلام و خطبهء آن حضرت\r\nبشير مىگويد : مردم مرا رها كردند و سيل آسا به طرف امام سجّاد عليه السّلام رهسپار شدند ، سوار بر اسبم شدم و ركاب زدم و به طرف آنها شتافتم ديدم همهء مردم از مدينه بيرون آمده‌اند و جادّه‌ها و راهها و كنار راهها پر از جمعيّت است ، پياده شدم و از روى دوش مردم حركت كردم و خود را به نزديك در خيمهء امام سجّاد عليه السّلام رساندم ، آن حضرت در درون آن خيمه بود ، از خيمه بيرون آمد و با دستمالى كه در دستش بود ، اشك چشمانش را پاك مىكرد ، پشت سرش خادمش مىآمد و چهارپايه آورد و بر زمين نهاد ، امام سجّاد عليه السّلام روى آن نشست ، در حالى كه بىاختيار مىگريست ، شيون و ضجّهء مردم از زن و مرد بلند شد ، آنها از هر سو به امام سجّاد عليه السّلام تسليت مىگفتند . آن مكان تبديل به يك پارچه ضجّه و ناله گرديد ، امام عليه السّلام با دست اشاره كرد كه ساكت شويد ، جوش و خروش آنها فرو نشست ، آنگاه امام سجّاد عليه السّلام چنين خطبه خواند :\r\n    الْحَمْدُ لِلَّهِ رَبِّ الْعالَمِينَ الرَّحْمنِ الرَّحِيمِ ، مالِكِ يَوْمِ الدِّينِ     بارئ الخلائق اجمعين ، الّذي بعد فارتفع في السّموات العلى ، و قرب فشهد النّجواى ، نحمده على عظائم الأمور ، و فجائع الدّهور ، و الم الفجائع ، و مضاضة اللواذع و جليل\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nالرّزء و عظيم المصائب الفاظعة الكاظّة الفادحة الجائحة .\r\nايّها القوم انّ اللَّه و له الحمد ابتلانا بمصائب جليلة و ثلمة في الاسلام عظيمة ، قتل ابو عبد اللَّه الحسين عليه السّلام و عترته و سبى نسائه و صبيته و داروا برأسه في البلدان من فوق عامل السّنان ، و هذه الرّزية الّتى لا مثلها رزيّة .\r\nايّها النّاس فاىّ رجالات منكم يسرّون بعد قتله ؟ ام اىّ فؤاد لا يحزن من اجله ام ايّة عين منكم تحبس دمعها و تضنّ عن انهمالها ، فلقد بكت السّبع الشّداد لقتله ، و بكت البحار بامواجها و السّماوات باركانها ، و الارض بارجائها ، و الاشجار باغصانها ، و الحيتان في لجج البحار ، و الملائكة المقرّبون و اهل السّماوات اجمعون .\r\nيا ايّها النّاس اىّ قلب لا ينصدع لقتله ، ام اىّ فؤاد لا يحنّ ، ام اىّ سمع يسمع هذه الثّلمة الّتى ثلمت في الاسلام و لا يصمّ ؟ ! ايّها النّاس اصبحنا مطرودين مشرّدين مذوّدين و شاسعين عن الامصار ، كأنّا اولاد ترك او كابل من غير جرم اجترمناه ، و لا مكروه ارتكبناه و لا ثلمة في الاسلام ثلمناها ،  ما سَمِعْنا بِهذا فِي آبائِنَا الْأَوَّلِينَ ،   إِنْ هذا إِلَّا اخْتِلاقٌ  .\r\nو اللَّه لو انّ النّبىّ تقدّم اليهم في قتالنا كما تقدّم اليهم في الوصاية بنا لما زادوا على ما فعلوا بنا ، فانّا  لِلَّهِ وَ إِنَّا إِلَيْهِ راجِعُونَ  ، من مصيبة ما اعظمها و اوجعها و افجعها و اكظّها و افظعها و امرّها و اقدحها ، فعند اللَّه نحتسب فيما اصابنا و ابلغ بنا فانّه  عَزِيزٌ ذُو انْتِقامٍ  ،\r\nحمد و سپاس خداوندى را كه پروردگار جهانيان است ، بخشايشگر و مهربان ، و مالك روز جزا ، و آفرينندهء همهء خلايق است ، خداوندى\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nكه از نظر عقول آنقدر دور است كه مقام ارجمندش از آسمانهاى بلند فراتر است ، و او به مخلوقاتش به قدرى نزديك است كه آهسته‌ترين صدا را مىشنود ، او را سپاس مىگوييم در برابر كارهاى بزرگش ، و در برابر حوادث ناگوار روزگار ، و درد ناراحتيها ، و سوزش زخم زبانها ، و عظمت سوگها و مصائب بزرگ سوزانندهء پر اندوه و سخت .\r\nاى مردم ! همانا خداوند كه حمد و سپاس از آن او است ، ما را به مصيبتهاى عظيم و شكاف بزرگى در اسلام آزمود ، حضرت ابا عبد اللَّه الحسين عليه السّلام و بستگانش كشته شدند ، و بانوان و دخترانش اسير گشتند ، و سر بريده‌اش را بر نوك نيزه در شهرها گرداندند ، مصيبتى بىمانند رخ داد .\r\nاى مردم ! كدام از مردان شما پس از قتل حسين عليه السّلام مىتوانند شاد باشند ؟ يا كدام قلبى به خاطر سوگوارى حسين عليه السّلام غمگين نگردد ؟\r\nيا كدام چشمى از شما است كه اشكش را نگهدارد و بتواند از ريزش آن جلوگيرى نمايد . همانا هفت آسمان استوار براى قتل حسين عليه السّلام گريستند ، و هفت دريا با امواجش ، و آسمانها با اركانش ، و زمين با اعماقش و درختان با شاخه‌هايشان ، و ماهيان در اعماق درياها ، و فرشتگان مقرّب و همهء اهل آسمانها گريستند .\r\nاى مردم ! كدام قلبى است كه براى كشته شدن حسين عليه السّلام شكافته نشود ؟ يا كدام دل و روانى است كه براى او ناله نكند ؟ يا كدام گوشى كه اين شكافى را كه در اسلام پديدار شد بشنود و كر نشود .\r\nاى مردم ! ما صبح كرديم در حالى كه از شهرها مطرود و اخراج و دربدرشده‌ايم ، گويى از فرزندان ترك و كابل هستيم ، بىآنكه جرمى را مرتكب شده باشيم ، يا كار ناپسندى را انجام داده باشيم ، يا تغييرى را در اسلام به وجود آورده باشيم ، وقوع چنين وضعى را در ميان پدران و اجداد خود نشنيده‌ايم ، اين حوادث بىسابقه جز حوادث تازه و نو ظهور نيست .\r\nسوگند به خدا اگر پيامبر صلى اللَّه عليه و آله و سلم به جاى سفارشاتى كه در\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nاحترام به حقّ ما نمود ، سفارش به جنگ با ما مىكرد ، زيادتر از آنچه با ما انجام دادند ، نمىتوانستند بيشتر انجام دهند ،  إِنَّا لِلَّهِ وَ إِنَّا إِلَيْهِ راجِعُونَ  از مصيبت ما كه چقدر بزرگ ، دردناك ، سوزاننده ، پر رنج ، ناگوار ، تلخ و جانسوز بود ، همه اين مصائب و ناگواريها را به حساب خدا مىگذاريم ، كه او شكست ناپذير و صاحب انتقام است .\r\n\r\nقبول عذر خواهى صوحان بن صعصعه\r\nدر اين هنگام صوحان بن صعصعة بن صوحان كه از ناحيهء پاهايش فلج بود به عذرخواهى پرداخت و گفت : « من از ناحيهء پاهايم زمين‌گير هستم كه نتوانستم شما را يارى كنم . » امام سجّاد عليه السلام عذر او را پذيرفت ، و از حسن ظنّ او سپاسگزارى نمود ، و از او تشكّر كرد و براى پدرش از درگاه خدا طلب رحمت نمود .\r\n\r\nزبان حال خانه‌هاى مدينه ، در سوگ حسين عليه السّلام و عزيزانش\r\nمؤلّف اين كتاب گويد : سپس امام سجّاد عليه السّلام و همراهان به مدينه وارد شدند ، امام سجّاد عليه السّلام به خانه‌هاى خويشان مردان خود نگاه كرد ، ديد آن خانه‌ها با زبان حال خود ناله و ندبه مىكنند و براى گم شدن حاميان و رادمردان خود اشك مىريزند ، و همچون زنان فرزند مرده و داغدار ، ضجّه مىزنند ، و از امام سجّاد عليه السّلام مىپرسند از صاحبان و سروران ما چه خبر ، و اندوه عميق و آه جانگاه آن حضرت را به جوش و خروش درمىآورند .\r\nخانهء امام حسين عليه السّلام نالهء جانسوز واثكلا بلند كرده و به زبان حال مىگويد : اى مردم ! مرا در نوحه سرايى و سوگوارى يارى كنيد و در\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nاين مصائب بزرگ به فريادم برسيد ، خانه‌هاى ديگر شهيدان نيز همين حال را دارند ، زيرا هر كدام با زبان حال گويند : آن رادمردانى كه من از فراقشان ناله مىكنم ، و در مورد اخلاق بزرگوارانهء آنها ماتم‌زده شده‌ام ، همدم شب و روز من ، و نورهاى تاريكى شب و سحرهاى من ، و ريسمانهاى خيمهء شرف و افتخار من ، و اسباب قوّت و قدرت و پيروزى من و به جاى خورشيد و ماه من بودند .\r\nچه بسيار شبهايى كه آنها با بزرگواريشان ، وحشت تنهايى مرا دور كردند ، و با نعمتها و عطاياى خود حرمت مرا پاس داشتند ، و نداى مناجات سحرهايشان را به گوش من رساندند و با اسرار پربهاى خود مرا سرشار از بهره‌هاى معنوى ساختند .\r\nو چه بسيار روزگارانى كه با محافل و مجالس خود سرزمين مرا آباد كردند ، و با فضايل خود خوى مرا معطّر نمودند ، و چوب خشك مرا با آب عهد و پيمانشان ، آبيارى كردند ، و نحوست مرا با سرسبزى و شكوفايى سعادت خود بر طرف ساختند .\r\nچه بسيار از فضائل و ارزشها را در صفحهء من كاشتند ، و حريم مرا از گزند نابسامانيها نگهبانى نمودند ، و چه بسيار صبح‌هايى كه من به طفيل وجود ذيجود آنها از همهء خانه‌ها و قصرها برترى داشتم ، و در لباس شادمانى و سرور مىخراميدم .\r\nچه شخصيتهايى كه روزگار آنها را ناديده گرفته بود ، در جاى جاى من به من زندگى بخشيدند ، و خارها و موانع را از سر راه من برداشتند .\r\nولى تير مرگ در مورد آن بزرگمردان مرا هدف قرار داد ، و روزگار به وجود آنها بر من حسد ورزيد ، و آنها در سرزمين غربت ( كربلا ) بين دشمنان آماج تيرهاى كينه و تجاوز دشمنان متجاوز قرار گرفتند ،\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nو مكارم اخلاق با بريده شدن انگشتانشان ، رخت بربست ، و ارزشهاى انسانى با فقدان جمال دل آرايشان زبان به شكوه گشوده است ، و با فقدان اعضاى آنها زيباييها از ميان رفت ، و احكام خدا از وحشت بازگشت آنها به سراى آخرت ، نالهء جانسوز سر مىدهد .\r\nاى خداى فريادرس ! آه ! از آن مجسّمهء تقوايى كه خونش در اين جنگها ريخته شد ، مجسّمهء كمالى كه پرچمش در اين حوادث واژگون شد ، من اگر از مساعدت و همجوارى خردمندان محروم شدم ، و مصائب به وجود آمده از ناحيهء بىخردان مرا تنها و خوار نمود ، ولى در عوض ، ياورى از سنّت‌هاى گذشته و نشانه‌هاى خاموش شده دارم چرا كه آنها نيز با من هم ناله ، همدرد و شريك غم و اندوهم هستند .\r\nاگر شما زبان حال نمازها را با گوش دل بشنويد كه چگونه براى آن بزرگواران ( شهيد كربلا ) ناله مىكنند ، و خلوتگاها چگونه مشتاقانه در انتظار آنها است ، و مكارم و ارزشهاى والاى انسانى و اجتماعات ، چگونه با اشتياق ، جوياى حال آنها مىباشد ، و چگونه محرابهاى مسجدها از فراق آنها گريان ، و فرياد حاجتمندان به دسترسى از عطاياى آنها بلند است ، ( اين همه ناله‌ها و فريادها ) قطعا شما را غرق در اندوه كرده ، و مىفهميدند كه در اين مصائب فراگير ، تقصير كرده‌ايد .\r\nبلكه اگر اندوه و درهم شكستگى مرا مىديديد ، و خلوت شدن مجالس و خالى شدن بهره‌هاى مرا از دورى آنها مشاهده مىنموديد ، چنين تصوّرى دل صبور و استوار را به درد مىآورد ، و اندوه‌هاى سينه‌ها را تحريك مىكرد . قطعا آن خانه‌هايى كه به زندگى من حسد مىورزيدند ، مرا مورد شماتت و سرزنش قرار مىدهند ، و پنجه‌هاى خطرها بر من چيره شده است .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nآه ! چقدر مشتاق آن خانه‌اى هستم كه آنها در آن سكونت گزيده‌اند ! ! و مشتاق آن مركزى هستم كه آنها در آن اقامت نموده‌اند .\r\nاى كاش من به صورت انسانى بودم تا سپر آنها شده و تيزى شمشيرها را به جانم مىخريدم ، و حرارت مرگ را از آنها دور مىساختم ، و بين آنها و دشمنان كينه‌توز حايل مىشدم ، و از نيزه‌اندازان انتقام مىگرفتم ، و تيرهاى دشمن را از اصابت به آنها رد مىكردم .\r\n\r\nدنبالهء زبان حال خانه‌هاى شهيدان كربلا در مدينه\r\nاكنون كه از افتخار چنين فداكارى و جانبازى واجب محروم شده‌ام ، اى كاش محل نگهدارى آن پيكرهاى رنگ پريده بودم ، و لياقت نگهبانى از آن زيبارويان از بلاها مىشدم ، تا از سوزش فراق و هجران ، مصون مىماندم .\r\nآه ! آه ! اگر من اقامتگاه آن پيكرها و شخصيّتهاى بزرگوار و سربلند بودم ، نهايت سعى و كوشش را در نگهبانى از آنها در برابر گزندها مىنمودم ، و به عهدهايم وفا مىكردم ، و پاره‌اى از حقوق پيشين آنها را ادا مىنمودم ، و با كمال جديّت آنها را از پيش آمدهاى بزرگ حفظ مىكردم ، و همچون بندهء مطيع به خدمتشان مىپرداختم ، و تا آخرين توان خود جان نثارى مىنمودم ، فرش احترام و بزرگوارى را براى آن صورتها و بدنهاى پاره پاره مىگستردم ، تا از هم آغوشى با آنها به آرزويم مىرسيدم ، و تاريكى خود را با انوار درخشان آنها روشن مىساختم .\r\nآه ! چقدر به وصول بر اين آرزوها مشتاق هستم ! و چقدر ناراحتم كه اهل و ساكنان من از من پنهان شده‌اند ، هر چه ناله كنم ، كم است ، و هيچ دارويى جز وجود آنها ، شفابخش بيمارى من نيست ،\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nو هم اكنون براى فقدان آنها لباس‌هاى اندوه پوشيده‌ام ، و بعد از آنها با لباس مصيبت‌هاى جانكاه مأنوس شده‌ام ، و از خويشتن‌دارى و تحمّل از فراقشان نااميد هستم ، و چنين گويم : « يا سلوة الايّام موعدك الحشر ، اى روزگار شادى ديدار تا قيامت . »\r\n\r\nاشعار جانسوز ابن قتّه\r\nخدا رحمت كند « ابن قتّه » « 1 » را كه چقدر نيكو سروده آنجا كه با چشمى گريان اشاره به خانه‌هاى شهيدان كربلا در مدينه كرده و گويد :\r\n مررت على ابيات آل محمّد * فلم ارها امثالها يوم حلّت\r\nفلا يبعد اللَّه الدّيار و اهلها * و ان اصبحت منهم بزعمى تخلّت\r\nالا انّ قتلى الطّفّ من آل هاشم * اذلّت رقاب المسلمين فذلّت\r\nو كانوا غياثا ثمّ اضحوا رزية * لقد عظمت تلك الرّزايا و جلّت\r\nأ لم تر انّ الشّمس اضحت مريضة * لفقد حسين و البلاد اقشعرّت \r\n« بر خانه‌هاى آل محمّد صلى اللَّه عليه و آله و سلم عبور كردم ، ديدم مانند آن روزى كه آنها در آن سكونت داشتند نيست .\r\nخداوند اين خانه‌ها و صاحبانش را از رحمتش دور نسازد ، گر چه به گمان من اكنون اين خانه‌ها از صاحبانش خالى شده‌اند .\r\nآگاه باشيد كه كشته شدن آل هاشم در كنار نهر فرات ( در كربلا در ظاهر ) موجب سرافكندگى و پريشانى شديد مسلمانان شد .\r\nآنها پناهگاه مردم بودند ولى اكنون مايهء اندوه و مصيبت شده‌اند ، مصيبتى كه بسيار رنج‌آور و طاقت فرسا است .\r\n\r\n\r\n","description":"","footnote":"\r\n( 1 ) . در بعضى از عبارات ، ابن قتيبه ، و ابن قبّه آمده ، ولى صحيح همان ابن قتّه است ( مترجم ) .\r\n","page_name":" 225 ","page_number":225},
  {"content":"\r\n\r\nآيا نمىبينى كه از غصّهء مصيبت فراق حسين عليه السّلام ، چهرهء خورشيد همانند چهرهء بيماران زرد شده و زمين به لرزه افتاده است ؟ ! »\r\n\r\nگريهء هميشگى امام سجّاد عليه السّلام در سوگ حسين عليه السّلام و شهيدان\r\nاى شنوندهء مصائب حسين عليه السّلام ! در مورد مصائب جانگداز آن حضرت و عزيزانش ، در همان راهى كه پيشوايان از حاملان قرآن پيمودند ، حركت كن ، در مورد مولاى ما امام سجّاد عليه السّلام نقل شده كه آن حضرت با آن همه حلم و تحمّل وصف‌ناپذير ، بر اين مصائب جگرسوز و فاجعهء غمبار ، بسيار مىگريست ، چنان كه از امام صادق عليه السّلام نقل شده فرمود :\r\nانّ زين العابدين عليه السّلام بكى على ابيه اربعين سنة ، صائما نهاره ، و قائما ليله\r\n. . . ، همانا امام سجّاد عليه السّلام براى مصائب پدرش ، چهل سال گريه كرد كه روزهايش را روزه گرفت و شبهايش را با عبادت به سر مىآورد . « 1 » هر گاه وقت افطار مىشد ، خدمتكار خانه آب و غذاى آن حضرت را مىآورد و نزد او مىنهاد و مىگفت : « اى مولاى من بخور . » امام سجّاد عليه السّلام مىفرمود :\r\nقتل ابن رسول اللَّه جائعا ، قتل ابن رسول اللَّه عطشانا\r\n، پسر رسول خدا صلى اللَّه عليه و آله و سلم گرسنه كشته شد ، پسر رسول خدا صلى اللَّه عليه و آله و سلم تشنه كشته شد .\r\n\r\n\r\n","description":"","footnote":"\r\n( 1 ) . در مورد سال شهادت امام سجّاد ( ع ) مشهور آن است كه آن حضرت در سال 95 ه . ق شهيد شد ، بنا بر اين بعد از حادثهء كربلا حدود 35 سال زندگى كرده است ، تعبير چهل سال در روايت فوق ، احتمالا شامل پنج سال قبل از واقعهء كربلا نيز بشود ، چرا كه قبل از اين حادثه ، پيامبران ، و پيامبر اسلام ( ص ) و امير مؤمنان على ( ع ) و . . . براى مصائب امام حسين ( ع ) مىگريستند . ( مترجم ) .\r\n","page_name":" 226 ","page_number":226},
  {"content":"\r\n\r\nاين جمله‌ها را پيوسته تكرار مىكرد و مىگريست تا اينكه غذايش از اشكهاى چشمش‌تر مىشد ، و همچنين آب آشاميدنى آن حضرت با اشك چشمانش مخلوط مىشد ، و حال او اين گونه بود تا به لقاء اللَّه پيوست\r\n\r\nسجده و گريهء طولانى امام سجّاد عليه السّلام و راز گريهء او\r\nيكى از غلامان امام سجّاد عليه السّلام روايت كرد ، روزى آن حضرت به سوى بيابان رفت ، من به دنبال او رفتم تا اينكه ديدم آن حضرت پيشانى بر روى يك سنگ سخت نهاد و به سجده رفت ، و من در كنار او ايستادم ، صداى ناله و گريه‌اش را مىشنيدم ، شمردم هزار بار در سجده اين ذكر را خواند :\r\nلا إله الّا اللَّه حقّا حقّا ، لا إله الّا اللَّه تعبّدا و رقّا ، لا إله الّا اللَّه\r\nايمانا و صدقا ، حقا و تحقيقا معبودى جز خداى يكتا و بىهمتا نيست ، آن معبود يكتا و بىهمتا را از روى ايمان و صدق عبادت و بندگى مىكنم سپس سر از سجده برداشت ، ديدم محاسن و صورتش غرق از آب اشك چشمش بود ، عرض كردم : « اى مولاى من ! آيا وقت آن نرسيده كه حزن و اندوه تو به پايان برسد ؟ و از گريه‌ات كاسته شود ؟ » امام سجّاد عليه السّلام فرمود : « واى بر تو ، يعقوب بن اسحاق بن ابراهيم عليه السّلام يكى از پيامبران و پسر پيامبر بود ، دوازده پسر داشت ، خداوند يكى از آن پسرانش ( يوسف ) را از نظر او غايب كرد ، از اندوه و غم فراق او ، موى سرش سفيد شد ، كمرش خم گرديد ، و بر اثر گريهء بسيار نابينا شد ، با اينكه آن پسر در همين دنيا زنده بود ، ولى من پيكرهاى پاره پارهء پدر و هفده نفر از بستگانم را در قتلگاه افتاده ديدم ، بنا بر اين چگونه\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nاندوه من تمام شود و از گريه‌ام كاسته گردد ؟ »\r\n\r\nاشعار عميق مؤلّف در سوگ شهيدان\r\nمن اكنون اشاره به آن حضرات شهيدان ( صلوات و سلام خدا بر آنها ) كرده مىگويم :\r\n من مخبر الملبسينا بانتزاحهم * ثوبا من الحزن لا يبلى و يبلينا\r\nانّ الزّمان الذى قد كان يضحكنا * بقربهم صار بالتّفريق يبكينا\r\nحالت لففدهم ايّامنا فغدت * سودا و كانت بهم بيضا ليالينا \r\n« كيست خبر دهنده به شهيدان كربلا كه به آنها بگويد شما با فراق خود ، لباسى از غم و اندوه بر تن ما پوشانديد كه هرگز پوسيده و كهنه و نابود نمىشود ، بلكه ما را پريشان و نابود مىكند .\r\nهمان گونه كه زمانى وصال آنها ما را شاد مىكرد ، اينك فراقشان ما را به گريه مىاندازد .\r\nروزگار بر اثر فقدان و فراق آنها واژگون و تاريك و تيره شد ، همان روزگارى كه به وسيلهء آنها شبهاى ظلمانى ما روشن مىگرديد . » آنچه را كه تصميم داشتيم در اين كتاب بنويسيم به پايان رسيد ، كسى كه به نظم و شيوايى مطالب اين كتاب ، در عين اختصار و حجم كوچكش اطّلاع يابد ، به امتياز اين كتاب ، نسبت به كتابهاى مشابهش پى مىبرد ، و برتريش را درك مىكند .\r\nحمد و سپاس مخصوص خداوندى است كه پروردگار جهانيان است ، و صلوات و سلام بر محمّد صلى اللَّه عليه و آله و سلم و آل پاك و پاكيزه‌اش باد .\r\nالحمد للَّه اوّلا و آخرا .\r\n( پايان )\r\n\r\n","description":"","footnote":"","page_name":" 228 ","page_number":228},
  {"content":"\r\n . \r\n","description":"","footnote":"","page_name":" 229 ","page_number":229},
  {"content":"\r\n . \r\n","description":"","footnote":"","page_name":" 230 ","page_number":230},
  {"content":"\r\n . \r\n","description":"","footnote":"","page_name":" 231 ","page_number":231},
  {"content":"\r\n . \r\n\r\n","description":"","footnote":"","page_name":" 232 ","page_number":232}
  ]