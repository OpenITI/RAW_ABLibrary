[
  {"content":"\r\n\r\nمقايسه اى\r\nبين\r\nسيستمهاى\r\nاقتصادى\r\nنوشته ى : حسين مظاهرى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nشناسنامه كتاب\r\nنام كتاب : مقايسه بين سيستمهاى اقتصادى 9 - 10\r\nنوشته ى : حسين مظاهرى\r\nتيراژ : 30000\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nجلد سوم\r\n\r\nمقدمه\r\nبسم اللّه الرّحمن الرّحيم\r\nالحمد للّه رب العالمين و صلى اللّه على خير خلقه محّمد و آله الطاهرين‌سيّما بقيّة اللّه فى الارضين و لعنة الله على اعدائهم اجمعين .\r\nدر اقتصاد دو قانون مورد گفتگوست كه از قوانين اصولى اقتصاد شمرده مىشود ، و ماركسيستها براى فريب ساده‌لوحان از اين دو قانون سوء استفاده مىكنند ، و چون اين دو قانون فريبندگى خاصى نيز دارد حربه‌ى مناسبى براى آنان شده است ؛ ما در بحثهاى گذشته جلوى چنين سوء استفاده‌هايى را گرفتيم و گفتيم چنين قوانينى مستقل نيستند ، و عقيده‌ى ما آنست كه نياز به بحث مستقل هم ندارند ، ولى اينك براى روشن شدن موضوع و تماميت بحث ، اين دو قانون را در دو فصل مستقل بطور فشرده مورد بحث قرار مىدهيم .\r\nپيش از ورود در بحثها لازم است معناى اين دو قانون را روشن سازيم :\r\n\r\n1 - قانون ارزش :\r\nميان علماى علم اقتصاد مشهور آنست كه ارزش اشياء را « قانون\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nعرضه و تقاضا » تعيين مىكند ، امّا « ريكاردو » و « آدام اسميت » ارزش اشياء را به كميت كارى كه روى آن صورت گرفته مىدانند و مىگويند سرنوشت ارزش به دست كار است نه قانون عرضه و تقاضا . اين مشاجره و اختلاف به تدريج « مبحث قانون ارزش » نام گرفت ، و فعلا در اصطلاح اقتصادى « قانون ارزش » قانونى است كه ارزش اشياء را تعيين مىكند ؛ ماركسيستها مىگويند « كار » است ، و بسيارى از علماى اقتصاد مىگويند « قانون عرضه و تقاضا » است ، و به عقيده‌ى ما چيز ديگرى است كه انشاء الله بعدا بيان خواهيم كرد .\r\n\r\n2 - قانون ارزش اضافى :\r\nعلماى علم اقتصاد مىگويند سود اضافه بر مزد متعلق به كارفرماست ، ولى ماركس مىگويد سود اضافه بر مزد به كارگر تعلق دارد و گفته‌اند چنين تفسيرى از قانون ارزش اضافى كه سود اضافه بر مزد متعلق به كارگر است از ابتكارات ماركس است و كسى قبل از او نگفته است ، چنانچه بعد از او نيز جز چپ‌گرايان كسى نپذيرفته است .\r\nبنابراين معناى « قانون ارزش اضافى » آنست كه سود اضافه بر مزد به چه كسى تعلّق دارد ؟ »\r\nماركس مىگويد به كارگر ، و چون كارفرما مىبرد پس ظالم و سارق و استثمارگر است ، و اين نتيجه‌گيرى از قانون ارزش اضافى مبتنى بر قانون اوّل‌قانون ارزش‌است ، به همين جهت ماركسيستها در اين ادّعا كه كارفرمار استثمارگر است به هر دو قانون متمّسك مىشوند . مثلا ماركس در كتاب « كاپيتاليسم » مىگويد تعيين ارزش اشياء بواسطه‌ى كار است ، و سود اضافه بر مزد اختصاص به كارگر دارد و چون در اقتصاد مبتذل سرمايه‌دارى ، سود اضافى را كارفرما مىبرد ، بنابراين آن اقتصاد ظالمانه بوده و كارفرما ظالم و سارق و استثمارگر است . « 1 »\r\n\r\n\r\n","description":"","footnote":"\r\n( 1 ) - ج 1 ص 44 - 50 ترجمه عربى\r\n","page_name":" 4 ","page_number":4},
  {"content":"\r\n\r\n\r\n( 1 ) بخش اول قانون ارزش\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n\r\nپيشگفتار\r\nالف‌ارزش را مىتوان به « ارزش مادّى » و « ارزش معنوى » تقسيم نمود .\r\nارزش مادّى كه موضوع بحث علم اقتصاد است همان تعيين ارزش چيزهاى مادّى است كه مثلا بواسطه‌ى كارى است كه روى آن انجام شده يا به جهت عرضه و تقاضا است و يا جهات ديگرى هم دارد .\r\nولى ارزش معنوى آن نيست كه بگويند قيمت آن چقدر است ؛ بسيارى چيزها نزد انسانها ارزش فوق‌العاده‌يى دارد ، حتّى ماركسيستها كه بكلّى معنويت را منكر شده و گمان كرده‌اند انسان براى شكم و خوروخواب بوجود آمده آن را مىفهمند .\r\nارزش عقيده و مذهب ، ارزشى است كه انسانهاى راستين همه‌چيز خود را فداى آن مىكنند ، و با ندازه‌گيرى مادّى مثل پول ، كار ، عرضه و تقاضا و . . . نمىشود آن را سنجيد . پيشواى آزادگان حسين عليه السلام مىفرمايد : « ما الحيوة الّا عقيدة و جهاد » ( زندگى جز عقيده و پاسدارى از آن چيز ديگرى نيست ) . يعنى عقيده و مذهب ارزشى برتر از همه چيز دارد و جان دادن آن براى آن سزاوار است .\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nدر كتاب « تشيّع انقلابى » نقل شده كه « حجر بن عدى » را با يارانش از كوفه به شام فرستادند ، معاويه جلّادان خود را فرستاد و پيش از ورود آنان به شام جلوى آنان قبرهايى كندند . و به آنان پيشنهاد كردند كه يا از امير مؤمنان على عليه السلام بيزارى جويند و يا به مرگ گردن نهند . همه‌ى آنان مرگ را ترجيح دادند ، و « حجر بن عدى » پس از آنكه خلاصى فرزند خود را در خواست كرده بود از آنان خواست كه فرزندش را پيش از او عدام كنند ! و در پاسخ آنان كه از اين پيشنهاد او تعجب كرده بودند گفت : مىترسم مرا زير شمشير ببيند و ترس از مرگ او را بر آن دارد كه از امير مؤمنان بيزارى جويد ! .\r\nعامّه و خاصّه روايتى را بطور متواتر از پيامبر اكرم صلى الله عليه و آله نقل كرده‌اند و حتى مؤلّف « عبقات الانوار » اين روايت را از پانصد و دو كتاب اهل تسنّن ذكر كرده است ، و چنان كه از روايات فهميده مىشود پيامبر ( ص ) مقيّد بودند اين موضوع را در موارد حسّاس بگويند ، و خلاصه آنكه رسول اكرم ( ص ) بارها فرمودند :\r\n« انّى تارك فيكم الثقلين كتاب اللّه و عترتى ان تمسكتم بهما لن تضلّوا ابدا : كتاب اللّه و عترتى . لن يفترقا حتّى يردا على الحوض » .\r\n( من از ميان شما مىروم و دو چيز باارزش و گرانقيمت در ميانتان باقى مىگذارم كه اگر به آن دو متمسّك شويد هرگز گمراه نخواهيد شد ، و آن دو « قرآن » و « اهل بيت » من است كه تا قيامت از هم جدا نمىشوند » .\r\nقرآن كريم كه ضامن سعادت انسانهاست نزد پيامبر ( ص ) ارزشمند است ، عترت پيامبر كه موجب اكمال دين است نزد همه ارزش معنوى دارد .\r\nدر مدرسه‌ى علوى دفتر خاطراتى بود كه مىگفتند يك دانش‌آموز در آن نوشته است : يكى از روزهاى سياه من روزى بود كه از خواب بيدار شدم و آفتاب طلوع كرده بود و من نماز نخوانده بودم !\r\nآرى نزد يك مسلمان درستكار ، يك نماز ، يك روزه ، خوددارى از\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nيك گناه ، دستگيرى از يك مستمند و . . . ارزشى بيش از دنيا و آنچه در آنست دارد .\r\nاما سجّاد عليه السلام در روايتى در تفسير آيه‌ى  « افلا يرون انّا نأتى الارض ننصها من اطرافها »  « 1 » ( آيا نمىبينند كه ما مىآييم و بر اطراف زمين نقص وارد مىسازيم ) فرموده‌اند : منظور مرگ عالم و دانشمند است .\r\nبنابراين معناى آيه چنين مىشود كه زمين با مرگ عالم سبك قيمت و بىارزش مىشود و به تعبير قرآن كريم ناقص مىگردد .\r\nصفات انسانى و فضائل اخلاقى مثل شجاعت ، سخاوت ، رأفت ، بزرگوارى ، جوانمردى ، عفو ، فداكارى و . . . ارزشمند اسن و از كسى كه چنين صفاتى داشته باشد قدردانى مىشود و او را باارزش مىدانند .\r\nالبته افرادى نظير ماركس ، نيچه ، دوركيم ، فرويد و . . . همه چيز را به بازى گرفتند و نتوانستند يا نخواستند درك كنند كه رأفت ، كرامت ، جوانمردى و . . . فوق العاده ارزشمند است ، و گفتند آنچه گفتند و انسانيت را به لجن كشيده روى تاريخ را سياه كردند ، و مقام انسان را تا آنجا به تنزل و پستى كشاندند كه او را حيوانى شكم‌پرست و شهوتران و حتّى به اعتقاد نيچه « درنده‌يى كه اگر رأفت داشته باشد ضعيف است » قلمداد نمودند ! به اعتقاد آنان انسان قوى كسى است كه استمثارگر ، درنده ، عياش ، فريبنده و . . . باشد ! ! آرى انسان اگر به وادى ضلالت و گمراهى بيفتد به تعبير قرآن از هر جانورى پستتر و زشتتر است :  « انّ شرّ الدّوابّ عند اللّه الصّمّ البكم الّذين لا يعقلون »  « 2 » ( پسترين جنبندگان نزد خداوند انسانهاى كر و گنگى هستند كه خرمندى ندارند ) و امثال « نيچه‌ها » و « فرويدها » مصداق روشن اين آيه‌اند .\r\nاز اين مقوله كه بگذريم باز چيزهايى در اين جهان مىبينيم كه با مقياس ارزشى ماركس قابل سنجيدن نيست ؛ ارزش جمال ، آواز ، فصاحت كلام ، ملاحت سخن ، يك تابلوى مطابق با ذوق ، يك منظره‌ى دل‌انگيز يك آبشار و . . . را نمىتوان انكار كرد . به تعبير خواجه حافظ شيرازى برخى براى\r\n\r\n\r\n","description":"","footnote":"\r\n( 1 ) - سوره انبياء آيه‌ى 44\r\n( 2 ) - سوره‌ى انفال آيه‌ى 22\r\n","page_name":" 8 ","page_number":8},
  {"content":"\r\n\r\nيك زيبائى ، يك چشم و ابرو ، يك خال حاضرند جهانى را بدهند :\r\n اگر آن ترك شيرازى بدست آرد دل ما * به خال هندويش بخشم سمرقند و بخارا را \r\nبسيارى از انسانهاى با شخصيت كارهاى پرمشقتى را با سود كم تحمل مىكنند ولى كار آسان پرسودى را كه با شخصيتشان سازگار نيست نمىپذيرند ، بسيارند افرادى كه براى خدمت به جامعه و يا كسب نام و افتخار ، عمرى مشقتهاى طاقت‌فرسائى تحمل كردند و با محروميتهاى بسيار ساختند و به دنبال حقيقت يا علم و دانش رفتند و دست از هدف خود بر نداشتند ، و اگر دقت كنيم همه‌ى سرفرازيها ، دانشها ، تحولها ، علوم و تمدن بشرى و . . .\r\nمرهون زحمات آنانست . بسيارى از آنان مىتوانستند با كارهاى آسان و پر سودترى زندگى كنند و بدون رنج و زحمت به منافع مادّى بيشترى دست يابند امّا قبول نكردند و ارزشهاى معنوى را بر ارزشهاى مادّى ترجيح دادند .\r\nبسيارى را مىتوان نام برد كه مىتوانستند كتابهاى مورد استفاده‌ى عموم بنويسند و اضافه بر كسب وجاهت سودها ببرند ولى عمر را صرف كتاب علمى نمودند كه سود مادّى و شهرت عاميانه نداشت ( سفينة البحار مرحوم محدث قمى كه مىگويند 25 سال عمر صرف آن شده در مقايسه با مفاتيح الجنان او كه شايد يكسال هم صرف آن نشده و همچنين عدل الهى آقاى مطهّرى و داستان راستان او از اين قبيل است )\r\nبنابراين اگر ماركسيستها مىخواهند همه چيز حتّى قيام پيامبران را تفسير مادّى كنند ، كار نادرستى است و بايد بدانيم كه ارزشهاى معنوى بيش از ارزشهاى مادّى است .\r\n\r\nب‌قانون عرضه و تقاضا :\r\nاين قانون از اصول اقتصاد بشمار مىرود و از گفتار علماى اقتصاد به خوبى مىتوان دريافت كه آن را امر غير اختيارى مىدانند و مىگويند اگر\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nكالائى به قدر تقاضا عرضه شود خودبخود تعادل ارزش خود را حفظ مىكند ، و اگر تقاضا بيش از عرضه باشد كالا ترقى و اگر عرضه بيشتر باشد كالا تنزل قيمت پيدا مىكند .\r\nاين قانون اگر اراده‌ى كلّيت از آن نشود و در جاى خود به كار رود قانون مفيد و تمامى است و بايد توجه داشت كه بسيارى از تنزل و ترقيها به جهت عرضه و تقاضا نيست و انشاء الله بعدا درباره‌ى آن سخن خواهيم گفت .\r\nبسيار ديده شده كه قانون عرضه و تقاضا را بى جا به كار گرفته و درد سر ايجاد كرده‌اند ، در حالى كه اين قاعده منشأ ارزش نيست و نمىگويد اصل ارزش اشياء چگونه است و فقط به ترقّى و تنزل ارزش ارتباط دارد . به عبارت ديگر اين قانون در جائى به كار مىرود كه كالائى ارزش داشته و اصل ارزش آن مفروغ عنه باشد ولى نوسان ارزش پيدا كند در اين‌جا مىگويند نوسان ارزش آن به جهت عرضه و تقاضاست .\r\nبنابراين اين قانون مربوط به نوسان ارزش است نه اصل ارزش ؛ بايد اصل ارزش محفوظ باشد تا تقاضا باشد ، از اين جهت بايد گفت منشأ تقاضا مفيد بودن است ، و تا چيزى نباشد معقول نيست تقاضا در آن باشد .\r\nبه جهت همين بىتوجهى در مورد به كار بردن قانون عرضه و تقاضا در غير جاى خود ، مىبينيم در برخى موارد مجبور شده‌اند امورى بديهى و ضورى را منكر شوند ! مثلا مىگويند آب ، نسيم ، هوا و . . . ارزش ندارد زيرا كارى روى آنها انجام نشده كه از نظر ماركس ارزش داشته باشد و مشمول عرضه و تقاضا هم نيست تا از نظر علماى اقتصاد ارزشى بر ايشان تصوّر شود ! در حالى كه آب ، نسيم ، هوا و . . . موجب حيات و داراى ارزش فوق العاده است ، و در اسلام و نيز نزد عقلا ماليت دارند و قابل خريد و فروشند و غصبشان هم حرام است .\r\nدر فقه اسلام آب و زمين موات از جمله‌ى انفال يعنى اموال دولت\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nمحسوب مىشود ، و اينكه آب ، هوا ، اراضى موات و . . . ازش دارد يك امر مسلّم ضرورى است ، و لازم نيست هر چيز با ارزش ناشى از كار يا قانون عرضه و تقاضا باشد ، بلكه بسيارى از اشياء پيش از آنكه كارى روى آن انجام شودمثل درختان جنگل‌ارزشمندند ، و بسيارى چيزها پيش از آنكه در معرض عرضه و تقاضا قرار گيرد ارزش دارد ، و حتى همانطور كه گفته شد بايد ابتدا مفيد باشد و ماليت داشته باشد تا عرضه و تقاضا بر آن جارى شود .\r\nيك تابلوى نقاشى كه ذوق و مهارت نقاش به آن ارزش بخشيده و برخى آن را به قيمتهاى گزاف حاضرند بخرند ، آيا كارى روى آن صورت گرفته ؟ يا مورد تقاضاى عموم واقع شده است ؟ شايد 99 درصد مردم اصولا زيبائى آن را درك نكنند تا مورد تقاضاى آنان شود .\r\nبه كار گرفتن قانون عرضه و تقاضا در چنين مواردى نتيجه‌يى جز توجيه غلط كه خود غلط ديگرى است ندارد .\r\nج‌ارزش مثل « ماليت » ملكيت » زوجيت » « رياست » و . . . امرى اعتبارى و قراردادى است ، يعنى اين‌گونه چيزها ما بازاء در خارج ندارد ، و عقلا براى آنكه چرخ زندگى بچرخد و يا براى منظورهاى ديگر باين‌گونه امور خارجيت داده‌اند . به عبارت ديگر ارزش يك كتاب مثل خود كتاب نيست كه واقعيت و در خارج ما بازاء داشته باشد بلكه خارجيت آن يك امر اعتبارى عقلائى قراردادى است .\r\nعبارت ماركس « ارزش مساوى با كار است » اگر اشتباه نكرده باشد قطعا تسامح در عبارت است ، زيرا كار منشأ براى ارزش است نه خود ارزش .\r\nعقلا براى امر اعتبارى « ارزش » مانند ماركس فقط يك منشأ تصوّر نكرده‌اند ، بلكه ارزش علل گوناگونى دارد كه به برخى از آنهاكه در بحث ما دخالت دارداشاره مىكنيم :\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n1 - كار : بسيار واضح است كه كار يكى از علل ارزش است ، روى يك قطعه چوب بىارزش يا كم‌ارزش ، نقاش ماهرى منظره‌يى دل‌انگيز نقش مىكند ، همان قطعه چوب بىارزش ميليونها ارزش پيدا مىكند .\r\n2 - قانون عرضه و تقاضا : اين قانون كه قبلا به آن اشاره كرديم ( و بعدا انشاء الله به تفصيل از آن سخن خواهيم گفت ) گاهى ارزش چيزى را بالا مىبرد ؛ قانون عرضه و تقاضا است كه گوشت كيلويى 10 تومان را به 100 تومان و روغن كيلويى 20 تومان را به 150 تومان و سيگار بسته‌يى 20 ريال را به 20 تومان و . . . مىرساند ، بنابراين قانون عرضه و تقاضا نيز از علل ارزش است .\r\n3 - مطلوبيت ذاتى : بسيارى اشياء خود ارزشمندند و ارزششان به كار يا عرضه و تقاضا ارتباطى ندارد ، مثل آب ، نسيم ، هوا ، باران ، برف و . . . و از آنان كه مىگويند اين چيزها ارزش ندارد بايد پرسيد آيا آب و لجن ، و نور و پشه ، و نسيم و زباله ، باران و خاكروبه ، مثل يكديگرند و هردو بىارزشند ؟ !\r\nو نيز اشيائى هست كه عقلا ارزش فوق‌العاده براى آنها قائلند مثل « الماس كوه نور » « الماس درياى نور » و برخى جواهرات ديگر ، بناهاى باستانى ، كاشيهاى ظريف ، اشياء عتيقه ، تابلوهاى زيبا و هنرمندانه و . . . ارزش اين‌گونه چيزها به جهت كميت كارى كه روى آنها انجام شده نيست زيرا بيست ساعت كار روى يك تابلوى ظريف موجب آن نشده كه ارزش آن به يك مليون تومان برسد ، و به جهت عرضه و تقاضا نيز نيست . مىگويند ارزش كاشيهاى سردرب مسجد خمينى اصفهان ( مسجد شاه سابق ) به نقش دو طاوس دارد معادل ارزش همه‌ى مسجد است ، آيا شما مىتوانيد متقاضى براى آن پيدا كنيد ؟\r\nاز گفته‌هاى علماى اقتصاد نيز مىتوان دريافت كه اين‌گونه اشياء كه پشتوانه‌ى پول مملكت است مورد قانون عرضه و تقاضا نيست ، جواهراتى چون كوه نور ، درياى نور و . . . و به جهت عرضه و تقاضا ترقى و تنزلى در\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nقيمت پيدا نمىكنند .\r\n4 - چيزهائى كه ارزششان به جهت اغراض و دواعى است : مثل دلارها ، اسكناسها ، دينارها و . . .\r\nارزش اين‌گونه چيزها فقط اعتبارى و قراردادى است ، به جهت كار نيست زيرا مقدار كارى كه روى يك اسكناس ده هزار ريالى انجام شده در ريال نيست ، و به جهت عرضه و تقاضا هم نيست زيرا در اين صورت لازم بود اسكناس پانصد ريالى و هزار ريالى تفاوت قيمت نداشته باشد چون هر دو مورد تقاضاست‌اگر صحيح باشد كه مورد عرضه و تقاضا باشند - .\r\nبه جهت مطلوبيت ذاتى هم نيست زيرا قطعه كاغذى بيش نيست ، و به محض آنكه از دور خارج و اعتبار عقلا و دولت از آن گرفته شود از قيمت و ارزش مىافتد . ارزش اين گونه چيزها براى آنست كه پشتوانه‌ى آنها در درسترس نباشد ، مثل ترقى برخى از كالاها كه براى حفظ جامعه و استقلال و مصلحت آنست ؛ مثلا گرانى گوشت فعلا به جهت عرضه و تقاضا نيست ، زيرا در همه‌جا اگر عرضه بيش از تقاضا نباشد كمتر نيست ، بلكه به جهت آنست كه تنزل قيمت گوشت موجب ركود دام‌دارى مىشود لذا مصلحت كشور اقتضا مىكند كه گران باشد و عرضه و تقاضا در آن دخالت ندارد .\r\nدمقدمه‌ى چهارم كه لازم است توجه بيشترى به آن داشته باشيم اين است كه « كار » ، « عرضه و تقاضا » ، « مفيد بودن و مطلوبيت ذاتى » ، « اغراض عقلائى » موجب ارزش و گاه به تنهايى علت ارزش و علت ترقى در ارزش مىشوند ولى نبايد فراموش كرد كه ارزشى مىتواند ارزش اقتصادى محسوب شود كه ارزش كاذب نباشد . اگر چيزى مفيد كاذب بود خواه‌ناخواه ارزشى كه از آن سرچشمه مىگيرد ارزش كاذب است ؛ اگر كارى براى فرد يا جامعه زيانبخش باشد ارزش آن كار ارزش حقيقى نيست و بايد آن را ارزش كاذب ناميد .\r\nاگر عرضه و تقاضا ، عرضه و تقاضاى عقل پسند نباشد ، ارزش ناشى\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nاز آن ارزش‌نما است نه ارزش واقعى . اگر اغراض و اعتبارات بدست نا اهلان بيفتد ارزش ناشى از آنها ارزش نيست ، بدبختى و فلاكت و ورشكستگى است ، و چون سرابى كاذب است كه تشنه آن را آب مىپندارد !\r\nبه همين جهت اسلام براى آنچه مضّر به حال جامعه است ارزشى قائل نيست و عرضه و تقاضائى را كه خردمندانه نباشد منشأ ارزش نمىداند و اغراض و دواعى و اعتباراتى كه براى جامعه زيان‌آور است امضا نكرده است . از نظر اسلام ، شراب ، آلات قمار ، آلات موسيقى و غنا و . . . چون براى جامعه زيانبخش است ماليت ندارد ، ارزش ندارد ، هرچند مردم آنها را مال و مفيد بدانند .\r\nاسلام پاداشى براى كار مضرّ قائل نيست . و چنين كارى را علّت و منشأ براى ارزش نمىداند ، فتنه ، توطئه ، جاسوسى ، ساختن آلات قمار و برخى اشياء لوكس ، ساختن شراب ، كار بر روى هرچه براى جامعه زيان‌آور است از نظر اسلام پاداش ندارد و ارزشى براى آن اعتبار نفرموده است .\r\nاسلام عرضه و تقاضا را موجب ارزش مىداند و خريد و فروش چيزى كه ماليت ندارد و كارى هم روى آن نشده ولى داعى عقلاء و تقاضاى عقلائى در آن هست ، جايز مىشمارد ، يعني ارزش دارد و مىشود بازاء آن پول دارد . و به قول فقهاء « اكل مال به باطل نيست » ، ولى اگر تقاضا تقاضاى كاذب باشد اسلام بشدّت آن را تقبيح كرده و با آن مخالف است ؛ تقاضاهاى تجمّل‌پرستى را اسلام تبذير مىداند و قرآن مىفرمايد :  « انّ المبذّرين كانوا اخوان الشّياطين »  « 1 » ( تبذيركنندگان برادران شياطينند ) ، تقاضاهاى تجمل پرستى نه تنها مورد امضاء اسلام نيست بلكه آن را كارى شيطانى مىداند .\r\nتقاضاهاى مربوط به عيّاشى را اسلام جايز نشمرده و آن را موجب هلاكت ملّتها مىداند :  « و اذا اردنا ان نهلك قرية امرنا متر فيها ففسقوا فيها فحق عليها القول فدمّرناها تدميرا »  « 2 » ( چون هلاك قومى را اراده مىكنيم عياشان و خوشگذرانان آنجا را وا مىداريم تا به فسق و گناه بپردازند و\r\n\r\n\r\n","description":"","footnote":"\r\n( 1 ) - سوره‌ى اسراء آيه 27\r\n( 2 ) - سوره‌ى اسراء آيه‌ى 16\r\n","page_name":" 14 ","page_number":14},
  {"content":"\r\n\r\nاستحقاق عذاب پيدا كنند آنگاه آنان را نابود مىسازيم ) .\r\nبايد توجّه داشت كه نابودى يك ملّت فقط به اين نيست كه عذابى مانند زلزله و طوفان و سيل بر آنها نازل شود ، بلكه برترين عذاب آنست كه روح انسانيت از ملتى رخت بربندد ، چرا كه وقتى عاطفه ، جوانمردى ، فداكارى ، ديگرگرائى و . . . در ملتى نبود آن ملّت مسخ‌شده و به عذاب اليه گرفتار آمده است . امريكا ، شوروى ، كشورهاى غربى ، بلكه همه‌ى جهان هم اكنون به عذاب درندگى گرفتارند ، روح اختلاف در يك ملّت از بدترين عذابهاست ؛ استثمار خارجى ملّتى را ذليل و بنده‌ى خود مىسازد و ذخائر او را به يغما مىبرد ، اين بالاترين مسخ شدنهاست . . . . بنابراين مىتوان گفت جهان هم اكنون به عذاب الهى گرفتار است ، عذابى كه ناشى از اعمال و كردار خود آنهاست .\r\nاسلام تقاضايى را كه زيان‌آور است امضا نمىكند :  « انّما الخمر و الميسرّ و الانصاب و الازلام رجس من عمل الشّيطان فاجتنبوه لعلّكم تفلحون انّما يريد الشّيطان ان يوقع بينكمّ العداوة و البغضاء فى الخمر و الميسر »  « 1 » ( همانا شراب و قمار و بتها و تقسيم و برد و باخت مال با قرعه پليد و از كردار شيطان است پس از آن‌ها اجتناب ورزيد تا رستگار شويد ، شيطان مىخواهد با شراب و قمار ميان شما دشمنى و كينه ايجاد نمايد ) .\r\nاسلام قراردادهاى عقلائى را پذيرفته و دستور به رعايت هر قراردادى داده است :   « اوفوا بالعقود »   « 2 » ( به پيمانها و قراردادها وفا كنيد ) . به همين جهت فقها فرموده‌اند قراردادهاى عقلائى هرچند مانند بيمه مستحدث باشد و در زمان شارع اسلام سابقه نداشته باشد از نظر اسلام پذيرفته است و همه‌ى قراردادهاى عقلائى ، اعتبارات عقلائى قابل اجرا و لازم الاجرا است به شرط آنكه براستى عقلائى باشد ، ولى اگر كاذب و براى فرد و جامعه زيان‌آور باشد اسلام نه تنها نپذيرفته بلكه بشدت تقبيح كرده و با آن مبارزه مىكند . اسلام قرارداد بيع ربوى را قراردادى مضرّ و گناه آن را بسيار بزرگ مىداند : « فان لم\r\n\r\n\r\n","description":"","footnote":"\r\n( 1 ) - سوره‌ى مائده آيه‌ى 90\r\n( 2 ) - سوره‌ى مائده آيه‌ى 1\r\n","page_name":" 15 ","page_number":15},
  {"content":"\r\n\r\n تفعلوا فأذنوا بحرب من اللّه و رسوله »  « 1 » ( پس اگررباخوارى راترك نمىكنيد آماده‌ى جنگ با خدا و پيامبرش باشيد ) .\r\nاسلام رشوه را « سحت » و نجس مىداند و رشوه‌خوارى را جزو كارهاى يهوديان متقلب جاسوس ذكر كرده است :  « سمّاعون للكذب اكالون للّسحّت »  « 2 » ( از كارهاى يهود ، جاسوسى و خوردن رشوه است كه نجس مىباشد ) . و بالأخره اسلام هر قراردادى كه تنبلى ، عياشى و زالوصفتى را در فرد يا جامعه برانگيزد به شدّت منع مىفرمايد :  « لا تأكلوا اموالكم بينكم بالباطل »  « 3 » ( اموالتان را در ميان خود به باطل نخوريد ) ، و ما در بحثهاى گذشته در اين باره به تفصيل سخن گفتمى .\r\n* * * بعد از مقدماتى كه ذكر شد نوبت به بحث اصلى مىرسد كه آيا ارزش اشياء چنان كه ماركس مىگويد به كميّت كارى است كه روى آن انجام شد ؟ يا چنان كه ميان علماى اقتصاد مشهور است به قانون عرضه و تقاضاست ؟ و يا شقّ سوّمى هم دارد ؟\r\nبه عبارت ديگر قانون ارزش را چگونه بايد تفسير كرد ؟\r\n\r\nاعتقاد مارس به انتقادات وارد بر آن\r\nماركس از كسانيست كه مىگويد كار مساوى با ارزش است ، و كميت كارى كه بر روى چيزها انجام شده مقدار ارزش آنها را بيان مىكند .\r\nاين نظريه از جهانى ناتمام است و ما برخى انتقادات وارد بر آن را ذكر مىكنيم :\r\nالف‌اوّلين عيب مهم اين نظريه ناديده گرفتن كيفيّت كار است ؛ دو كالا را در نظر بگيريد كه كميت كار انجام شده بر روى آنها مساوى ولى در يكى ظرافت بيشترى اعمال شده باشد ، مثلا دو نفر دو دست قاشق و چنگال\r\n\r\n\r\n","description":"","footnote":"\r\n( 1 ) - سوره‌ى بقره آيه‌ى 279\r\n( 2 ) - سوره‌ى مائده آيه‌ى 42\r\n( 3 ) - سوره‌ى نساء آيه‌ى 29\r\n","page_name":" 16 ","page_number":16},
  {"content":"\r\n\r\nغذاخورى را در مدت سه ساعت بسازند ولى يكى از آن دو با ذوق و استعداد خود ظرافت چشمگيرى به ساخته‌ى خود ببخشد ، آيا مىتوان گفت اين دو دست قاشق و چنگال چون از نظر كميت كار مساوى هستند از نظر ارزش هم مساويند ؟\r\nدر مثالى ديگر مىتوان دو تابلوى نقّاشى را در نظر گرفت كه دو نقّاش در مدّت دو روز ترسيم كرده‌اند و ظرافت و زيبائى يكى از دو تابلو ارزش آن را به ميليونها تومان رسانده و تابلوى ديگر كه فاقد آن زيبائى و ظرافت است چندان ارزشى ندارد ؛ آيا مىشود منكر اين واقعيت شد ؟ آيا مىتوان انكار نمود كه ذوقها ، استعدادها ، سليقه‌ها ، مهارتها در همه‌ى انسانها مساوى نيست ؟\r\nآيا مىتوان انكار كرد كه آن ذوقها ، استعدادها و . . . در نتيجه‌ى كار تأثير كامل دارد ؟\r\nبدون ترديد جواب منفى است ، لذا « ريكاردو » و « آدام اسميت » كه خود پايه‌گذار اين نظريه‌اند به اشكال آن پى برده و مىتوان گفت به اين اشكال ملتزم شده‌اند ، زيرا در پاسخ گفته‌اند اين نقض استثناء در قانون است « 1 » ماركس نيز توجه به اين اشكال داشته و همين جواب را داده است « 2 » ولى اين توجهى غلط است كه خود غلطى ديگر است ، و بهتر بود به جاى اين توجيه ، كميّت را در نظريه‌ى خود حذف مىكردند و مىگفتند كار مساوى با ارزش است ، زيرا پاسخ آنان و توجيه به استثناء در قانون ، در واقع عقب‌نشينى از ادعايشان است و اقرارى است بر اينكه كميت كار علّت منحصر براى ارزش نيست ، و مطلوبيت ذاتى ، عرضه و تقاضا و چيزهاى ديگر هم در تعيين ارزش مؤثرند .\r\nايراد ديگر بر پاسخ آنان اينكه : استعمال استثناء در قانون در اين موارد غلط است ، زيرا اين موارد از توصيفات است نه تكليفات ، و استثناء در تكليفات صحيح است ولى در توصيفات درست نيست و اصولا راه ندارد ، به عبارت ديگر ماركس كه مىگويد « ارزش هرچيز را كار تعيين مىكند » از\r\n\r\n\r\n","description":"","footnote":"\r\n( 1 ) - اقتصاد ناج 1 ص 171\r\n( 2 ) - كاپيتاليسم ج 1 ص 50 - 44\r\n","page_name":" 17 ","page_number":17},
  {"content":"\r\n\r\nواقع و خارج خبر مىدهد ، يعنى مدّعى است كه واقع امر اين است كه كارگر به اشياء ارزش مىبخشد و به همين جهت در « ارزش اضافى » نيز مىگويد سود اضافه بر مزد به كارگر اختصاص دارد و نتيجه مىگيرد كه چون كارفرما مىبرد پس استثمارگر است ، و اين‌طور نيست كه بگويد من قانون وضع مىكنم و تكليف مىكنم كه ارزش هرچيز بايد بواسطه‌ى كار باشد و سود اضافه بر مزد را بايد به كارگر بدهند . و استثناءچنانكه در علم اصول ، مسلّم است‌مربوط به تكليفات و قوانين است نه مربوط به اخبار و توصيفات ، و اصولا معنا ندارد كه در توصيف و اخبار ، تبصره و استثناء بيايد ، به همين جهت در علم اصول مىگويند استثناء و حمل عام بر خاص يا حمل مطلب بر مقيد ، در محاورات و گفتگوى عرفى غلط و نادرست است .\r\nاين كلام ماركس كه « اين موارد استثناء در قانون است » به آن مىماند كه كسى بگويد « آتش علّت گرما و حرارت است » و چون بر او ايراد بگيرند كه « خورشيد هم علت گرما و حرارت است » بگويد اين استثناء در قانون است ! بديهى است كه هر دو صحيح نيست ، و در اين موارد بايد گفت كار از جمله علل ارزش است و آتش از جمله علل گرما و حرارت است .\r\nب‌ايراد دوّم بر قانون ارزش ماركس ، ناديده گرفتن عرضه و تقاضاست ، زيرا در اينكه عرضه و تقاضا از جمله علل ارزش است نمىتوان ترديد كرد ؛ دو كالا را كه از نظر مواد و كميت كار مساوى باشند در نظر بگيريد كه تقاضا براى يكى از آن دو بيشتر باشد ، آيا مىتوان مدّعى تساوى قيمت آنها شد ؟\r\nبه اين اشكال هم ريكاردو و آدام اسميت و ماركس و پيروان ماركس توجّه كرده‌اند و پاسخى كه داده‌اند همان پاسخى است كه قبلا ذكر شد - استثناء در قانون‌و جواب آن نيز همان جوابى است كه گفتيم .\r\nج‌ايراد مهّم ديگر مسأله‌ى تخصّص است ، زيرا هيچ معنا ندارد كه كار يك عمله در يكساعت با كار يك معمار در يكساعت ، و كار يك مهندس\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nبرق با كار يك نامه‌رسان در كارخانه‌ى برق ، و كار يك مخترع با كار يك كارگر معمولى از نظر ارزش مساوى باشد .\r\nماركس به اين اشكال توجه داشته و تسليم آن شده و جواب داده است كار مهندس كار مركّب است و كار عمله كار ساده ، و بايد پاداش مهندس مضاعف باشد ، زيرا تخصص مهندس كه كارهاى قبلى اوست ضميمه‌ى كارهاى فعلى او مىشود ، به خلاف عمله كه كار قبلى نداشته است ، بنابراين مزد مهندس بايد مضاعف پرداخت شود . « 1 » شايد مراد از مضاعف اين نباشد كه دو برابر يك عمله به مهندس بدهند ، زيرا اين نيز بىعدالتى است و اگر در جامعه اينطور عمل شود روح اختراع مىميرد ، به همين جهت در شوروى هم اجرت و مزاياى يك مهندس چندين برابر يك كارگر ساده است ، و بايد توجه داشت كه عمّال شوروى در كشورهايى مثل ايران تبليغ مىكنن كه حقوق كمى مىگيرند و مزايائى هم ندارند ولى اين تبليغات براى فريب ساده‌لوحان است و خبرهاى قطعى حاكى از آنست كه اجرت و مزاياى يك مهندس چندين برابر يك كارگر بوده و هيچ قابل مقايسه نيست چنان كه قبلا نيز به اين موضوعات اشاره كرده‌ايم .\r\nعجيب است كه برخى جوانان با آنكه مىخوانند و مىدانند فرضيه‌هاى ماركس عملا حتّى در شوروى اجرا نشده باز براى آن سينه مىزنند و مايلند به خورد برخى ناآگاهان بدهند .\r\nبهر حال گمان ما آنست كه مراد از « مضاعف » اين مىتواند باشد كه حق هركسى را بايد داد ، عمله بايد حق خود را بگيرد و مهندس هم حق خود را ، و در هر صورت مراد ماركس هرچه باشد قطعا قانون تساوى را نقض كرده و صريحا از ادّعاى خود كه « همه‌جا كميت كار مساوى باارزش است » عقب‌نشينى نموده است و در واقع پذيرفته كه كميت كار در همه‌جا ارزش را تعيين نمىكند ، و اين ايراد را بر خود وارد نموده و تسليم آن نيز شده است .\r\nدايراد چهارم كه باز ماركس به آن توجه داشته مسأله‌ى سرعت و\r\n\r\n\r\n","description":"","footnote":"\r\n( 1 ) - كاپيتاليسم ج 1 ص 50\r\n","page_name":" 19 ","page_number":19},
  {"content":"\r\n\r\nكندى كار است ؛ بسيارى از افراد مىتوانند كالائى را در يك ساعت بسازند كه همان را افراد ديگرى به جهت كنددستى در چند ساعت نمىتوانند تحويل دهند ، اگر كارگرى يك جفت جوراب را در يكساعت و كارگر ديگر دو جفت آن را در يكساعت ببافد آيا مىتوان گفت چون كميت كار هر دو يكساعت بوده دو جفت جوراب ارزشى مساوى يك جفت جوراب دارد ؟\r\nماركس چون ديده التزام به چنين چيزى ممكن نيست جواب داده در اين موارد معدّل بگيرند و اگر قيمت يك جفت جوراب يك تومان است قيمت سه جفت را تقسيم بر دو كنند و به دو كارگر بپردازند ، و اين معدّل‌گيرى را در اصطلاح اقتصاد سوسياليسم « كار اجتماعا لازم » ناميده‌اند . « 1 » پاسخ آنست كه اوّل خود اين دست‌وپا زدن دليل آنست كه ايراد وارد است و نمىتوان ملتزم شد كه كميّت كار هميشه ارزش را تعيين مىكند .\r\nثانيا به چه دليل حق كارگرى را به ديگرى بدهيم ، آيا در مثال فوق پنج ريال اجرت كارگرى را گرفتن و به كارگر ديگر دادن ظلم ، سرقت و استثمار نيست هرچند با اصطلاح « كار اجتماعا لازم » بر آن سرپوش بگذاريم ؟ !\r\nبه عبارت علمى اگر قانون ارزش توصيف و اخبار از واقعيت است چرا حكم و تكليف بر آن نهاده شود ، اگر كار كارگر حق او و نيروى متجسد اوست‌چنانكه قائل هستيدچرا به اسم كار اجتماعا لازم و با وضع قانون و حكم از او مىگيريد و به ديگرى مىدهيد ؟\r\nآنچه اجتماع لازم مىكند اين نيست كه با معدّل‌گيرى حق يكى را به ديگرى بدهند ، بلكه حق هركس را بپردازند و اگر كمبودى در معيشت داشت همه‌ى مردم و يا لااقل دولت آن را تأمين نمايد تا همه در رفاه و آسايش باشند و همه به حق خود برسند .\r\n* * * به اشكالاتى كه ذكر شد ماركس و پيروانش توجّه داشته‌اند ، و اشكالات ديگرى نيز به نظر مىرسد كه چپگرايان يا به آنها توجه نداشته و يا\r\n\r\n\r\n","description":"","footnote":"\r\n( 1 ) - كاپيتاليسم ج 1 ص 49 و اصول اقتصاد از نوشين ص 26\r\n","page_name":" 20 ","page_number":20},
  {"content":"\r\n\r\nنخواسته‌اند توجه كنند و ما به برخى اشاره مىكنيم :\r\nهناديده گرفتن تفاوت اشيائى كه كار بر روى آنها انجام مىشود :\r\nمثلا يك كارگر در مدّت يكروز ميزى از چوب معمولى بسازد و كارگر ديگر در همين مدّت همان ميز را از چوب آبنوس بسازد ، آيا مىتوان گفت چون كميت كار اين دو ميز مساوى است در قيمت نيز مساوى هستند ؟ بديهى است كه تفاوت قيمت فاحشى دارند ، و اين تفاوت به جهت كار نيست بلكه از تفاوت چوب ميزها ناشى مىشود .\r\nوناديدة گرفتن آلات و ابزار كار : مثلا يك نفر با چرخ‌دستى در هشت ساعت يك متر پارچه و ديگرى با ماشين بافندگى در هشت ساعت هزار متر ببافد ، آيا ممكن است كميت كار اين دو معرف ارزش پارچه‌ها باشد و ارزش يك متر مساوى هزار متر محسوب شود .\r\nاز ماركسيستها بعيد نيست كه تسليم اين اشكال شوند چرا كه نظير آن در گفتار و در كردارشان بسيار ديده شده ، و معدّل‌گيرى كنددستى و تنددستى را هم در اين مورد به ميان نياورده‌اند ، و اگر بخواهند معدّل‌گيرى نمايند كارى ناممكن است زيرا هزار و يك را تقسيم كردن و پانصد و نيم آن را به كسى كه يك متر بافته دادن و پانصد منهاى نيم آن را از كسى كه هزار متر بافته بنام كار اجتماعا لازم كسر كردن به قدرى ناروا است كه ماركسيسم هم زير بار آن نخواهد رفت .\r\nزناديده گرفتن محل كار ، فائده كار ، خود كارگر و . . .\r\nمثلا كاسبى در جاى خلوتى سيگار مىفروشد ، همين كسب را ديگرى در جاى پرجمعيتى انجام مىدهد ، بازده كار دوّمى به مراتب بيش از كار اوّلى است .\r\nنقاشى روى كاغذ نازكى منظره‌يى ترسيم مىكند و ديگرى همان منظره را روى چيزى بادوام ترسيم مىنمايد آيا اين دو اثر تساوى قيمت دارند ؟\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nاگر كتابى را مؤلّف آن به خط خود بنويسد بخصوص اگر مؤلف در جامعه شهرت و وجهه هم داشته باشد بسيار ارزشمندتر از آنست كه همان كتاب را كاتبى در همان مدّت بنويسد .\r\nح‌ناديده گرفتن مشكلات زمان كار و مشكلات حيثيّتى در كارها :\r\nمثلا عمله‌يى در تابستان در برابر هشت ساعت كار دويست تومان مىگيرد و در زمستان با همان هشت ساعت به يكصد و پنجاه تومان راضى است و حق او نيز بيش از آن نيست .\r\nبرخى تحصيلكرده‌ها كار ادارى را بر بعضى كارهاى توليدى و توزيعى ترجيح مىدهند و با حقوق كمتر مىسازند و تن به كارهايى كه دون شخصيت خود مىدانند نمىدهند ، در برخى جاها كارهاى توليدى يا توزيعى براى بعضى افراد ناپسند شمرده مىشود و آنان مجبورند كار بيشتر با حقوق كمتر انجام دهند .\r\nطاگر ارزش هرچيز مساوى كارى باشد كه روى آن انجام شده لازمه‌اش آنست كه ارزش كار مساوى با مخارج كارگر باشد ، زيرا ماركس مدّعى است كه ارزش كالا به مقدار كارى است كه انجام شده ، پس ناچار بايد بگويد ارزش خود كار نيز به مقدار چيزى است كه آن را ايجاد كرده است ! و لازمه‌ى اين كلام آنست كه قانون ارزش ماركس يك نظريه‌ى ضد كارگرى است ، و كارگر را ملزم مىسازد كه به قدر قدرت كار كند و به قدر معيشت بگيرد .\r\nىايراد دهم بر قانون ارزش ماركس اين است كه اگر ارزش هر چيز معادل كارى كه روى آن انجام شده باشد بايد گفت ارزش هر چيز معادل مخارجى است كه صرف توليد آن شده و بعيد است كه خود ماركس هم بتواند چنين چيزى را بپذيرد ، زيرا آيا مىتوان گفت ارزش يك انسان معادل با خرجى است كه صرف توليد وى شده است ؟ !\r\nبا توضيحاتى كه داده شد به اين نتيجه مىرسيم كه تفسير ماركس از قانون ارزش ناتمام است و نمىتوان ملتزم شد كه علّت ارزش فقط كار\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nاست .\r\nاينك به قانون عرضه و تقاضا كه بسيارى از علماى اقتصاد آن را علّت ارزش پنداشته‌اند مىپردازيم و به خواست خداى متعال ، ده ايراد نيز بر اين تصوّر آنان ذكر مىكنيم :\r\n\r\nقانون عرضه و تقاضا\r\nبسيارى از علماى اقتصاد قانون ارزش را بر قانون عرضه و تقاضا تطبيق داده‌اند و قائلند ارزش اشياء به جهت قانون عرضه و تقاضاست ، و هر شيئى متقاضى نداشته باشد مثل آب ، هوا ، باران ، برف و . . . ارزش ندارد .\r\nو نيز معتقدند آنچه مورد تقاضاست اگر عرضه‌اش به قدر تقاضا باشد تعادل ارزشش حفظ مىشود و اگر عرضه بيش از تقاضا شود ارزش آن تنزّل ، و اگر تقاضا بيش از عرضه باشد ارزش آن ترقى مىكند ، و بنابراين مقدّمه مدّعيند ارزشها ، ترقى قيمتها ، تنزّل نرخها همه‌وهمه از قانون عرضه و تقاضا ناشى مىشود .\r\nاين ادّعاى آنان مانند ادّعاى ماركس از جهانى ناتمام است و ما به برخى ايرادهاى آن اشاره مىكنيم :\r\nالف‌آب ، هوا ، باران ، برف و . . . ارزشى فوق العاده دارند ، آيا مىتوان گفت آب كه مايه‌ى حيات هر جنبنده‌يى است ارزش ندارد ؟ آيا نور كه زندگى همه‌چيز وابسته به آنست ارزش ندارد ؟ آيا آب و باران و برف و نور و هوا مساوى لجن و زباله و حشرات بوده و بىارزش است ؟ اگر ارزش ندارد چرا عقلاء آنها را مال محسوب نموده‌اند ؟\r\nآيا انفال كه در فقه جزو اموال دولت به حساب آمده جز بر آب ، خاك ، كوه و . . . صادق است ؟\r\nبنابراين بايد گفت ارزش بسيارى چيزها مرهون عرضه و تقاضا\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nنيست و آنها خود مطلوبيت ذاتى دارند .\r\nب‌اگر ارزش اشياء به جهت عرضه و تقاضا است بايد دو كالا كه به يك اندازه مورد نيازند داراى ارزش مساوى باشند ، مثلا قورى و استكان هر دو به يك اندازه مورد احتياج هستند و لازم است قيمت قورى و استكان تفاوتى نداشته باشد !\r\nمردم به همان اندازه كه احتياج به مسكن دارند به پوشيدن لباس نيز محتاجند و اگر منشأ ارزش عرضه و تقاضاست بايد يك خانه‌ى متوسط با يك دست لباس متوسط ارزشى برابر داشته باشد ! بديهى است كه اينطور نيست و تفاوت ارزش در اين موارد مربوط به كار است .\r\nج‌برخى چيزها ارزشى اعتبارى دارد ، اسكنان تا اعتبار عقلاء پشتوانه‌ى آنست ارزشمند است و به مجرّد آنكه عقلاء آن را از دور خارج سازند بىارزش مىشود .\r\nبنابراين آنچه ارزشى اعتبارى و قراردادى دارد ارزشش به عرضه و تقاضا مربوط نمىشود ، زيرا اگر عرضه و تقاضا موجب ارزش آن باشد لازم است اسكناس دهزار ريالى با اسكناس ده ريالى تساوى قيمت داشته باشد چرا كه قانون عرضه و تقاضا در هر دو به يك اندازه است .\r\nد - « آلومينيوم » تا نيمه‌ى قرن نوزدهم بسيار گران‌قيمت بود چون استخراج آن مشكل و كار زيادى براى آن انجام مىشد اما فعلا استخراج آن بوسيله‌ى برق است و چون كار كمترى مىبرد و آسان بدست مىآيد قيمت بسيار كمترى دارد در حالى كه قانون عرضه و تقاضا در آن زمان و حالا در مورد آلومينيوم يكسان است ، بنابراين ارزش دائر مدار قانون عرضه و تقاضا نيست .\r\nهبرخى چيزها ارزشى فوق العاده دارند چنان كه پشتوانه‌ى كشورى هستند مثل الماس كوه نور ، الماس درياى نور ، و جواهرات ديگر ، و عقلاء براى آنها ارزشى فوق العاده اعتبار كرده‌اند و منشأ اين اعتبار قطعا قانون\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nعرضه و تقاضا نيست ، زيرا تقاضاى بالفعل از طرف مردم درباره‌ى اين چيزها وجود ندارد .\r\nوايراد ديگر بر قانون عرضه و تقاضا آنكه اگر ارزش دائر مدار عرضه و تقاضاست بايد هرچه تقاضا بيشتر باشد ارزش نيز بيشتر باشد در حالى كه چنين نيست ، مثلا تقاضاى مردم در امور مربوط به معيشت نظير مسكن ، خوراك ، پوشاك بمراتب بيشتر از تقاضاى آنان در امور غير ضرورى مثل تجملات است ، در عين حال آنچه كمرشكن است هزينه‌ى برجهاست نه خرجها ، و بفرموده‌ى امير مؤمنان :\r\n و قد دقّت و رقّت و استرقّت * فضول العيش اعناق الرّجال \r\n( برجها در زندگى موجب ذلّت و تواضع بىجا و عبوديت در برابر ديگران مىشود )\r\nو اين خود دليلى است كه عرضه و تقاضا سرنوشت ارزش را تعيين نمىكند .\r\nزبسيارى چيزها كه قطعا ارزش دارند در برخى مناطق مورد عرضه و تقاضا نيست ، مثلا نان در برخى روستاها عرضه و تقاضا ندارد ، و يا انگور كه در برخى ورستاها همه باغ انگور دارند و رفع حاجتشان مىشود مورد عرضه و تقاضا نيست .\r\nح‌ايراد ديگر آنكه به كار بردن قانون عرضه و تقاضا در اين موارد « استعمال شىء در غير ما وضع له » است ؛ زيرا اين قانون گوياى آنست كه اگر تقاضا بيشتر از عرضه شود گرانى ايجاد مىشود و اقتصاددانان بايد مراقبت كنند كه توازن عرضه و تقاضا حفظ شود تا قيمتها صعود نكنند ، و نيز اگر عرضه بيش از تقاضا باشد ركود اقتصادى و سقوط قيمتها را موجب مىشود .\r\nپس در واقع اين قانون مربوط به نوسان قيمتهاست و اگر كسى بخواهد اصل ارزش و تعيين ارزش اشياء را ناشى از عرضه و تقاضا بداند ،\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nنقضها ، ايرادها و نارسائيهايى بر آن وارد است كه به برخى اشاره كرديم .\r\nبه عبارت علمى تعيين ارزش به قانون عرضه و تقاضا مغالطه‌يى بيش نيست زيرا نتيجه در مقدمات درج نشده است ، به عبارت ديگر نتيجه‌ى صحيح از مقدمات وقتى بدست مىآيد كه نتيجه در مقدمات درج شده باشد و به عبارت ديگر نتيجه را بايد از دل مقدمات بيرون آوريم ، چنان كه در مثال مشهور منطقى گفته‌اند « العالم متغيّر ، كلّ متغيّر حادث ، فالعالم حادث » مىبينيد كه « حدوث عالم » نتيجه‌ى دو مقدمه بوده و نتيجه از دل دو مقدّمه بيرون آمده است .\r\nولى نتيجه‌يى كه از قانون عرضه و تقاضا گرفته مىشو اينطور نيست ، زيرا مىگويند ترقى و تنزّل قيمت هرچيز را قانون عرضه و تقاضا تعيين مىكند بنابراين هر تنزّل و ترقى در ارزشها بواسطه‌ى اين قانون است ، نتيجه‌يى كه از دل اين دو مقدّمه بيرون مىآيد اين است كه ترقى قيمت فلان كالا به جهت تقاضاى بيش از عرضه بوده است اما اگر نتيجه بگيريد ارزش فلان چيز بواسطه‌ى عرضه و تقاضاست درست نيست و مغالطه است .\r\nطايراد ديگر آنست كه بسيارى از گرانيها بواسطه‌ى برهم خوردن تعادل عرضه و تقاضا نيست بلكه به جهت بالا رفتن سطح ارزشهاست ، مثلا عمله‌يى كه مزدش صد ريال بوده اينك به هزار ريال رسيده ، اين ترقى بواسطه كمبود عمله يا زيادى تقاضا نيست ، عمله اگر بيشتر از تقاضا نباشد لااقل تعادل عرضه و تقاضايش محفوظ است ولى ترقى سطح زندگى موجب شده كه قبلا با ده تومان مخارج زندگيش تأمين بود و اكنون با يكصد و بيست تومان تأمين نمىشود .\r\nىايراد دهم آنكه بسيارى از ترقى و تنزّلها و نيز بسيارى از ارزشها بواسطه‌ى اغراض و دواعى است كه دولت يا ملّت براى صلاح جامعه دارند . مثلا جامعه‌يى كه بخواهد استقلال پيدا كند بايد دولت اجناس خارجى را يا وارد نكند و يا اگر وارد مىكند قيمتى براى آن تعيين نمايد كه\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nمردم رغبت به آن نداشته باشند ، و يا مثلا مالياتهاى مستقيم و غير مستقيم خواه ناخواه بر روى كالاها اثر مىگذارد . و يا فرضا جامعه‌يى كه مىخواهد از استثمار بيگانه رهايى يابد از مصرف اشياء لوكس و تجملى اجتناب مىورزد و يكى از راههاى اين اجتناب گران كردن قيمت آنها و تنزّل دادن قيمت اشياء ضرورى و ما يحتاج مثل نان و گوشت و ميوه و . . . مىباشد .\r\nبنابراين عرضه و تقاضا در اين‌گونه موارد هيچ تأثيرى ندارد بلكه برعكس عرضه بيش از تقاضاست ولى قيمت به جاى تنزّل ترقى مىنمايد .\r\n* * * در كتاب « مباحث اقتصاد » ص 56 مىگويد :\r\n« اصل ارزش ناشى از مفيد بودن است كه منشأ و مبدأ تقاضاست ، بعلاوه ندرت فرد كه مبدأش قابليت تملّك و انحصار باشد » « 1 » اين مطلب ظاهرا ناتمام به نظر مىرسد ، زيرا برگشت ازن كلام به همان قانون عرضه و تقاضاست ، و قانون عرضه و تقاضا را جائى ميتوان تصوّر كرد كه مورد تقاضا مفيد باشد و جائى كه در دست‌رس همه نباشد ، زيرا اگر نادر نباشد ، انحصارى نباشد ، قابليت براى تملّك نداشته باشد و همه به مقدار كفايت داشته باشند قانون عرضه و تقاضا موردى نخواهد داشت چنان كه در مباحث گذشته معلوم شد .\r\nبنابراين ايراد اوّل به اين نظريه آنست كه تفسيرى از قانون عرضه و تقاضاست نه آنكه نظريه‌يى در مقابل آن باشد ، ثانيا همه‌ى ايرادهايى كه به فرضيه عرضه و تقاضا ذكر كرديم بر اين فرضيه نيز وارد است و چون مايل به تطويل كلام نيستيم زحمت تفصيل را به خواننده واگذار مىكنيم .\r\n* * * از مجموع آنچه گفته شد چنين نتيجه مىگيريم :\r\nالف‌ارزش دو قسم است : ارزش مادّى كه موضوع براى مسائل اقتصادى است‌ارزش معنوى كه مسائل مهم علم اخلاق است ( و بايد به\r\n\r\n\r\n","description":"","footnote":"\r\n( 1 ) - مباحث اقتصاد\r\n","page_name":" 27 ","page_number":27},
  {"content":"\r\n\r\nارزش بيشتر اهميت داد ) .\r\nب‌ارزش وقتى اهميت دارد و قابل بحث است كه كاذب نباشد ولى اگر ارزش و علل ارزش كاذب باشند جز شقاوت و زيان براى فرد و جامعه ثمرى ندارد ، چنان كه استثمارگران با همين ارزشهاى كاذب ملتهاى ضعيف را استثمار كرده و مىكنند ، و اين ملّتهاى غافل تا بيدار نشوند و از اين ارزشهاى كاذب دست برندارند در ذلّت و بندگى خواهند بود و منابع و ذخائرشان همچنان به يغما و چپاول مىرود .\r\nج‌ارزش يك امر اعتبارى است و منشأ آن چيزهاى مختلفى است و ما چهار علّت را يادآور شديم : كارعرضه و تقاضامطلوبيت ذاتى - اغراض و دواعى عقلائى .\r\nدكلام ماركس در مورد قانون ارزش ناتمام بوده انتقادات فراوانى بر آن وارد است كه ده انتقاد را ذكر كرديم ، و روشن ساختيم كه كار علت منحصر براى ارزش نيست و نمىتوان پذيرفت كه كميت كار بيانگر ارزش باشد .\r\nهقانون عرضه و تقاضا نيز به تنهائى علّت ارزش نيست ، و بر مدعيان اين مطلب ايرادهاى بسيارى وارد است كه ما ده ايراد را بيان كرديم .\r\nوبيانى كه در كتاب مباحث اقتصاد ذكر شده چيزى بيش از تفسير قانون عرضه و تقاضا نيست و آن را بعنوان فرضيه‌ى مستقلى نپذيرفتيم .\r\nاين خلاصه‌يى از مباحث ذكر شده در اين جزوه بود و اگر دقّت شود قانون ارزش از نظر ما تفسير شده است و چنان كه قبلا اشاره شد مىتوانيم بگوييم اين نظريه‌ى ما نظريه‌ى اسلام است ، و اينك توضيح بيشتر :\r\nقانون ارزش را بايد اينطور تفسير كرد :\r\nارزش امرى است قراردادى و عقلائى و در خارج ما بازاء ندارد ، و علل گوناگونى دارد و علّت منحصر براى آن قائل شدن ناتمام و يكنوع خودپرستى و خودگرائى است .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nكار منشأ ارزش است همانطور كه ماركس گفته ولى آنطور كه او گمان كرده علّت منحصر ارزش نيست .\r\nعرضه و تقاضا منشأ ارزش است ولى نه آنطور كه برخى تصوّر كرده‌اند علّت منحصر آن باشد .\r\nمطلوبيت ذاتى و اغراض و دواعى عقلائى نيز از جمله علل ارزشند .\r\nبراى توضيح بيشتر به مثالهاى ذيل توجه فرمائيد :\r\nدو عدد ميز از نظر ارزش فروض مختلفى دارد :\r\nالف‌از نظر كار مساوى ، از نظر عرضه و تقاضا مساوى ، از نظر اغراض و دواعى نيز مساوى ، ولى از نظر چوب متفاوت‌مطلوبيت ذاتى - قيمتشان مسلّما متفاوت است .\r\nب‌از نظر چوب مساوى ، از نظر عرضه و تقاضا مساوى ، از نظر اغراض و دواعى مساوى ولى از نظر كار متفاوت‌قانون ارزش‌قيمت قطعا متفاوت است .\r\nج‌از نظر چوب و از نظر كار و از نظر اغراض متساوى ولى از نظر عرضه و تقاضا متفاوت‌قانون عرضه و تقاضاقيمت حتما متفاوت است .\r\nدمطلوبيت ذاتى و كار و عرضه و تقاضا مساوى و از جهت اغراض عقلائى متفاوت مثل آنكه ماليات يكى از ميزها براى صورت يا ماده‌ى آن بيشتر است‌اغراض و دواعىقيمت قطعا متفاوت است .\r\nهيكى از آن دو از نظر مطلوبيت ذاتى با ديگرى تفاوت دارد و ديگرى از نظر كار يا عرضه و تقاضا و يا جهات ديگر برترى دارد ، در اين فرض گاهى تساوى قيمت و گاهى اختلاف قيمت بوجود مىآيد .\r\nو در هر دو علل ارزش موجود و مطلوبيت ذاتى و عرضه و تقاضا و كار و غرض در هر دو مساوى باشد ، تساوى قيمت ضرورى خواهد بود .\r\nخلاصه آنكه نمىتوان پذيرفت كار هميشه مساوى با ارزش است ولى\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nمىتوان گفت كار گاهى تساوى باارزش دارد ؛ بعبارت علمى كار علت براى ارزش است ولى نه علت منحصره ، زيرا گاهى عرضه و تقاضا و نيز گاهى مطلوبيت ذاتى منشأ ارزش مىشود .\r\nو ممكن است داعى و غرضى موجب شود كه عقلاء اعتبار ارزش براى چيزى نمايند مثل اعتبار اسكناس و دلار و دينار و . . .\r\n\r\nمكتب اسلام\r\nممكن است همين فرضيّه را ما از اسلام استفاده كنيم ، البته در اسلام لفظ « قانون ارزش » و « تفسير قانون ارزش » نيست ، و همچنانكه در جلد اوّل اين مباحث صفحه‌ى 7 متذكّر شده‌ايم ، اسلام نيامده است تا حوادث و پديده‌ها را با اصطلاحات علمى كشف كند و مسئوليت چنين كارى را هم ندارد ، بلكه اسلام آمده تا قوانين اقتصادى خود را بر اساس عدالت تنظيم و به جامعه عرضه نمايد .\r\nاز متون اسلامىقرآن ، روايات ، نظرات فقهاء كه استنباط از همان قرآن و روايات است‌به خوبى بر مىآيد كه كار علت ارزشى است ( البته نه علت منحصره ) و محصول كا را مال دانسته و غصب آن را گناه بزرگى مىشمارد :  « للّرجال نصيب ممّا اكتسبوا و للنّساء نصيب ممّا اكتسبن »  « 1 » ( بهره‌ى كار هر مرد و زن به خودش تعلق دارد ) .\r\nولى چنان كه قبلا هم گفتيم ، اسلام كارى را علّت ارزش مىداند كه براى جامعه يا خود كارگر مفيد باشد امّا اگر كار مفيد نباشد اسلام را آن سلب ارزش نموده و در فقه اسلام كار حرام محسوب مىشود و لو عقلاء آن را مال و موجب ارزش بدانند .\r\nاسلام قانون عرضه و تقاضا را غير مستقيم امضاء نموده است .\r\nدر فقه اسلام چيزهاى ناسودمند مثل عقرب ، مار ، سوسمار و . . . ماليت\r\n\r\n\r\n","description":"","footnote":"\r\n( 1 ) - سوره‌ى نساء آيه‌ى 32\r\n","page_name":" 30 ","page_number":30},
  {"content":"\r\n\r\nندارد و خريدوفروش انها جايز نيست يعنى ارزش ندارند و نمىتوان بازاء آن پول گرفت يا پرداخت‌اكل ما به باطل‌اما اگر غرضى عقلائى بر آنها مترتب شود مثل نگهدارى در باغ وحش براى تماشا يا نگهدارى در شيشه براى منظورهاى طبّى و . . . خريدوفروش آنها جائز است .\r\nاسلام تقاضاى عقلائى را اگر كاذب نباشد امضاء نموده و همان را سبب ارزش مىداند ، اسلام قراردادهاى عقلائى و اعتبارات آنان را مىپذيرد و با ملتزم شدن فرياد يا جامعه به قراردادى ، مراعات آن را لازم مىشمارد :\r\n« اوفوا بالعقود » ، ولى اگر قرارداد مضرّ باشد آن را قبول ندارد .\r\nقرآن كريم رابطه با كفّار و قراردادهاى استثمارى را به شدّت كوبيده و مذمّت نموده است :\r\n« يا ايّها الّذين امنوا لا تتّخذو ابطانة من دونكم لا يالونكم خبالا ودّوا ما عنتم قد بدت البغضاء من افواههم و ما تخفى صدورهم اكبر قد بيّنا لكم الايات ان كنتم تعقلون » « 1 » .\r\nاى مؤمنان از غير خودتان ( از كفّار ) همدست نگيريد ( كسانى چون مستشار ، سرپرست و . . . كه در كارهايتان دخالت نمايند ) آنان در آشفتگى شما كوتاهى نمىكنند ، دوست دارند كه شما هميشه در مشقت و سختى باشيد ، گاهى اين دشمنى از گفتارشان آشكار مىشود ( چنان كه شاهديم كه غريبان گفتند اگر مىخواهيد بر ممالك اسلامى مسلّط شويد قرآن و روحانيت را از آنان بگيريد ، و نيز گفتند نگذاريد قرآن در امريكا نشر شود اين كتاب نيست يك بمب است ) و آنچه در دل دارند ( محو اسلام ) بزرگتر است از آنچه گاهى به زبان مىآورند ، به تحقيق آيات را برايتان روشن ساختيم اگر خردمند باشيد .\r\nاسلام چيزى را كه مفيد باشد موجب ارزش مىداند ، آن را مال و غصب آن را حرام و اتلاف آن را موجب ضمان مىداند گرچه كارى روى آن انجام نشده و مورد تقاضاى مردم هم نباشد ، مثل انفال كه در فقه اسلام از اموال\r\n\r\n\r\n","description":"","footnote":"\r\n( 1 ) - سوره‌ى آل عمران آيه‌ى 118\r\n","page_name":" 31 ","page_number":31},
  {"content":"\r\n\r\nدولت بشمار رفته و شامل اراضى موات ، درياها ، جنگلها ، نيزارها ، كوهها ، معدنها مىشود ، و نيز اموال عمومى نظير حيوانات وحشى هوائى و دريائى و بيابانى ، و درختها و بوته‌هاى بيابان و نظاير آن‌كه شايد بتوان گفت اينها هم از اموال دولت است چنان كه در مباحث گذشته قوّيا احتمال آن را ذكر كرديم .\r\nبه همين جهت نزد فقها مسلّم است كه حيازت اموال نيازمند اذن امام است و گفته‌ان كه امام عليه السلام مالك آنهاست و اذن عمومى صادر فرموده است ، امّا اين اذن آيا شامل غير مسلمان هم مىشود بحث مفصّل و جداگانه‌ايست كه در بحثهاى گذشته خلاصه‌يى از آن را ذكر كرديم .\r\nبهر حال اين بحثها دليل آنست كه انفال ارزش داشته و از اموال دولت است و تصرّف ديگرى به اذن امام نياز دارد ، و بدون اجازه‌ى امام تصرّف آن تصرّف غاصبانه محسوب مىشود ، و برخى از فقهاء گفته‌اند اگر كفار اراضى موات را تصرّف نمايند مالك آن نمىشوند زيرا از طرف ولى امر اذنى ندارند .\r\nآنچه گذشت خلاصه‌يى بود از قانون ارزش .\r\n\r\nتذكرى به نسل جوان\r\nجامعه‌شناسان مىگويند نابغه كسى است كه حقيقت‌جو و حقيقت‌ياب و علم‌جو و علم‌ياب باشد ، بنابراين بايد ملت ايران را ملّتى نابغه دانست ، زيرا علاوه بر آنكه معارف اسلامى ، فلسفه‌ى اسلامى ، علوم دقيق اسلامى بوسيله‌ى ايرانيان رشد و گسترش يافت ، اين ملّت توانست عترت پيامبر گرامى اسلام ( ص ) را از پس پرده‌هاى عصبيت و ابرهاى سياه ظلم و جنايت پيدا كند .\r\nهنگاميكه امير مؤمنان على عليه السلام در كوفه مستقر شدند بسيارى از ايرانيان اطراف آن بزرگوار گرد آمدند و از الطاف او برخوردار بودند و امام نسبت به آنان توجه خاصى مبذول مىداشت : « اشعث بن قيس » كه از\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nمنافقان بود و سرانجام به خوارج گرويد ، به امير مؤمنان اعتراض كرد كه اين ايرانيها جائى براى ما باقى نگذاشته‌اند « لقد غلبنا عليك هؤلاء الايرانيون » .\r\nامام فرمود : اين ايرانيان براى حفظ و پاسدارى اسلام با شما مبارزه خواهند كرد چنان كه شما براى مسلمان شدنشان با آنان مبارزه كرديد « انّ هؤلاء الايرانيين ليضربونكم على الاحتفاظ بهذا الدين كما ضربتموهم على الدخول فيه » « 1 » .\r\nبنابراين وقتى مىتوان نسل جوان را نابغه و سعادتمند دانست كه جوياى حقيقت بوده برهان و استدلال براى آنان وسيله‌يى براى رسيدن به واقعيتها باشد ؛ اگر كسى فكرى و فرضيه‌يى داشته باشد و بخواهد بهر نحوى شده آن را اثبات كند بايد او را خرافى ، خودخواه و تعصّب‌گرا دانست نه حقيقت‌جو و حقيقت‌خواه .\r\nبايد ببينيم عقل و استدلال ما را به كجا رهنمون مىشوند نه آنكه درصدد باشيم عقل و استدلال را بهرجا كه دلخواه ماست ببريم ، پيشوايان معصوم ( ع ) در روايات زيادى فرموده‌اند هركس قرآن را تفسير به رأى كند جايگاهش دوزخ است « من فسّر القرآن برأيه فليتبوء مقعده من النّار » « 2 » معناى اين گونه روايات همان است كه فوقا اشاره كرديم ، زيرا گاهى كسى در مقام آنست كه دريابد قرآن شريف چه مىفرمايد و مىخواهد از قرآن استفاده كند ، اين‌گونه بررسى و تفحص ، تفكّر در قرآن ، تدبّر در قرآن ، تعقّل در قرآن ، تفسير قرآن و تفهّم از قرآن است ، و از نظر قرآنى و روايات اين‌گونه بررسى و جستجو در قرآن بسيار مطلوب است و ثواب و پاداش هم دارد و حتّى مسلمانى كه اين‌گونه تدبّر و تفكّر و تعقّل در قرآن نداشته باشد در قرآن كريم مورد سرزنش و مذمّت قرار گرفته است : « افلا يتدبّرون القران ام على قلوب اقفالها » « 3 » ( چرا در قرآن تدبّر نمىكنند مگر بر دلهاشان قفل زده‌اند ) .\r\nولى گاهى انسان رأى و فرضيه‌يى و بگفته‌ى قرآن و روايات ، ظنّ و\r\n\r\n\r\n","description":"","footnote":"\r\n( 1 ) - كتاب تشيع انقلابى\r\n( 2 ) - وسائل ج 18 ابواب صفات قاضى\r\n( 3 ) - سوره‌ى محمّد ( ص ) آيه‌ى 24\r\n","page_name":" 33 ","page_number":33},
  {"content":"\r\n\r\nتخمينى دارد و مىخواهد با قران انرا اثبات كند و در مقام آن است كه فكر خود را تحميل بر قرآن نمايد ، و به تعبير استاد بزرگوار ما رهبر عظيم الشأن انقلاب : قرآن براى او تمسّك است نه تعبّد ، وسيله است نه هدف ، اثبات تفكّر است نه تعقّل و تفكّر و تفهّم از قرآن .\r\nاين‌گونه تفسير قرآن ، تفسير به رأى و تحميل بر قرآن بوده و خطر آن بسيار بزرگ است ، چنان كه هم‌اكنون برخى جوانان دانسته يا ندانسته به اين مصيبت بزرگ مبتلا هستند و قطعا خطر آنان از سوسياليسم براى اسلام بيشتر و ضربه‌ى آنان بر انقلاب از اعمال ضد انقلاب زيان‌بخشتر است .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\n2 بخش دوم‌قانون‌ارزش اضافى\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\nقانون ارزش اضافى\r\nتفسير ماركس از قانون ارزش اضافى اينست كه سود اضافه بر مزد به كارگر تعلّق دارد و چون در نظام سرمايه‌دارى كارفرما مىبرد ، كارفرما ظالم و سارق و استثمارگر است .\r\n\r\nپيشگفتار\r\nالف‌مكتب كمونسم و قانون ارزش و قانون ارزش اضافى آن مولود زشتيهاى سرمايه‌دارى غربى است ، و طبيعتا افراد مكتب سرمايه‌دارى اقتضاء آن را داشتكه تفريط ماركسيم را در پى داشته باشد .\r\nمصيبت اقتصادى آن نيست كه مكتب سرمايه‌دارى مالكيت خصوصى را پذيرفته يا تفسير ماركس بر قانون ارزش و ارزش اضافى را نمىپذيرد ، بلكه اين مصيبت ناشى از آنست كه مكتب سرمايه‌دارى از مالكيت خصوصى ، قانون ارزش ، قانون ارزش اضافى سوء استفاده كرده و مىكند چنان كه ماركسيسم نيز بطريقى ديگر به همين انحراف مبتلاست .\r\nمكتب سرمايه‌دارى با تكيه بر ماشين مفاسدى را ببار آورد :\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n1 - بىنيازى از كارگر كه قسمت مهمى از بيكاريها از آن سرچشمه گرفت و بخش عمده‌يى از كارگران را به فقر كشاند و ناچار شدند با توليد بسيار به حقوق كم و دلخواه كارفرما بسازند ، و ارزش اضافى كه در مكتب سرمايه‌دارى به كارفرما اختصاص دارد شكاف طبقاتى را در پى داشت و اين خود موجب عقده‌ها ، اختلافها ، مبارزه‌ها ، و مكتب‌سازيهايى شد .\r\n2 - ارزش اضافى موجب تراكم سرمايه شد ، و تراكم سرمايه باعث سقوط بسيارى از سرمايه‌داران جزء گرديد ، زيرا رقابت و عرضه‌ى جنس بهتر با قيمت ارزانتر از طرف سرمايه‌داران بزرگ ، سرمايه‌داران جزء را از هستى ساقط كرد و ديگر نتوانستند به كار خود ادامه دهند ، در نتيجه بر بيكاران افزوده شد و كالا به انحصار افرادى معدود درآمد و مصيبتها بيشتر شد و اجحاف به كارگر و سرمايه‌دار جزء و مصرف‌كننده شدّت گرفت ، و معلوم است وقتى كالاا در انحصار عدّه‌يى مثل صهيونيستها قرار گيرد چه فجايعى ببار مىآورد . صهيونيسم كه جهان را از آن خود مىداند و معتقد است بهر وسيله حتى به قيمت نابودى دو ثلث مردم جهان بايد به اين هدف برسد و مىخواهد جهان را در اختيار خود داشته و مردم تابع و بنده‌ى فرمان او باشند اگر اجناس را در انحصار خود ببينند روشن است چه مىكند .\r\nسرانجام كالاها در انحصار يك عدّه پول‌پرست و رياست‌طلب و بىوجدان و خودخواه قرار گرفت و جهان به لجن كشيده شد ، نه تنهاكارگر مظلوم و حقش پايمال شد و نه فقط سرمايه‌دار جزء از هستى ساقط گرديد كه مصرف‌كنندگان نيز به اجحاف و زندگى اقساطى و خود گم‌كردگى و بردگى مبتلا شدند .\r\n3 - چون ماشين كالا را بيش از ميزان تقاضا عرضه مىكرد ، سرمايه‌دارى غرب براى حفظ توازن عرضه و تقاضا و تأمين بازار و نيز براى تهيه مواد اوليه به كشورهاى ضعيف چنگ انداخت و استثمار را در همه‌ى ابعاد گسترش داد و وقاحت را بدانجا رساند كه همه‌چيز ملتّهاى\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nعقب‌مانده را مىبرند و بر آنان منّت مىگذارند و پايگاههاى نظامى براى خود در سرزمينهاى آنان ايجاد مىكنند ، و با تحميل قانون كاپيتالاسيون يك مشت عمّال جاسوس و خيانتكار خود را به عنوان متخصص و مستشار به كشورهاى تحت استثمار گسيل مىدارند ، و بخشى از بهاى ناچيزى را كه بازاء معادن گرانبهاى ملّتهاى ضعيف پرداخته‌اند با حقوق گزاف و با عنوان بيشرمانه « حق توحش » توسط افراد اعزامى خود پس مىگيرند ، مسيونهاى مذهبى رنگارنگ مىفرستند تا عليه اسلام تبليغ نمايند و خودباختگى و غربزدگى را گسترش دهند ، توسط فرمانروايان نوكرصفتى نظير سلسله‌ى منفور پهلوىكه در همه‌ى كشورهاى زير سلطه نظايرشان فراوان است . - هستى و حيثيت ملتها را فنا مىسازند و نقشه‌هاى شوم خود را اجرا مىكنند و . .\r\nحال بايد ديد اين مصيبت‌ها از كجا سرچشمه گرفته است ؛ آيا به جهت مالكيت فردى يا بواسطه‌ى ترقى و تمدن زندگى ماشينى است ؟ و يا قانون ارزش و قانون ارزشى اضافى بنا بر تفسير مكتب سرمايه‌دارىارزش اشياء مرهون عرضه و تقاضاست و سود اضافه بر مزد به كارفرما تعلق دارد - موجب آنهاست ؟\r\nاسلام مصيبتها را از اين امور نمىداند ، بلكه همه‌ى مصائب را از اقتصاد منهاى معنويت مىبيند ، اسلام مصيبت را از اجحاف ، خدعه ، ظلم و غارتگرى و نيز از پذيرفتن ظلم و زير بار غارتگرى و فريب و جنايت رفتن مىداند . اگر سرمايه‌دارى غرب به استثمار ممالك اسلامى پرداخت بايد بدانيم تا ملل اسلامى تن به اسارت و ستمكشى ندادند غرب قدرت استثمار نيافت ، مسلمان وقتى دست از اسلام بردارد ، جهنّم او از همانموقع شروع مىشود ؛ رسول اكرم ( ص ) در روايتى كه به تمسك به قرآن و پيروى از آن فرمان مىدهد مىفرمايد كسى كه قرآن سرمشق زندگيش باشد قرآن او را به بهشت مىبرد و كسى كه به قرآن پشت كند جهنّم او از همانجا شروع مىشود\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nتا به جهنّم آخرت برسد : « اذا التسبت عليكم الفتن كقطع الليل المظلم فعليكم بالقرآن فانّه شافع مشفّع و ما حل مصدق فمن جعله امامه ساقه الى الجنة و من جعله خلفه ساقه الى النار » « 1 » در سنن ابى داود روايتى از پيامبر ( ص ) ذكر شده كه از معجزات آن گرامى است ، فرموده‌اند « يوشك ان تداعى عليكم الامم كتداعى الآكلة على قصصها ، قيل يا رسول اللّه من قلة نحن يومئذ ؟ قال لا بل انتم كثير و لكنكم غناء كغناء السيل فاذا لينزعن عن قلوبهم المهابة و يقذفنّ في قلوبكم الوهن ، قيل يا رسول اللّه و ما الوهن قال حبّ الدّنيا و كراهة الموت » « 2 » .\r\n( ديرى نمىپايد كه ملتهاى غير مسلمان بر شما مىتازند چون هجوم گرسنگان بر ظرف غذا ، گفتند اى پيامبر خدا ، چون افراد مسلمان كم هستند چنين مىشود ؟ فرمود نه بلكه شما بسياريديك مليارد نفرولى مثل كف روى سيل هستيدمسلمان نمائيد نه مسلمان‌وقتى چنين شد مهابت شما از دلهاى آنان مىرود و « وهن » در دلهاى شما ريخته مىشود ! گفتند اى پيامبر خدا « وهن » چيست ؟ فرمود دوستى دنيا و كراهت از مرگ ) .\r\nآرى پيامبر درست فرموده‌اند و آنچه در اين قرن در كشورهاى اسلامى مىبينيم دقيقا همان است كه پيامبر پيش‌بينى فرمودند .\r\nقرآن كريم در آيات بسيارى دستور مىدهد كه در تاريخ سير كنيم - مثلا شكست مسلمانان را در اسپانيا بررسى نمائيم‌و از حالات گذشتگان عبرت بگيريم :  « قل سيروا فى الارض فانظروا كيف كان عاقبة الّذين من قبل »  « 3 » از سوى ديگر اسلام پايمال كردن حقوق ديگران را بشدت منع كرده و جلوى خدعه و ظلم و تجاوز و اجحاف را گرفته است ، اسلام با روش ويژه‌ى خود اوّلا با تربيت و ثانيا با نظارت ملّى ( امر به معروف و نهى از منكر ) و ثالثا با نظارت حسبه ( گروهى كه براى نظارت بر امور مردم آماده شوند ) و رابعا با نصب حكومت عادل ، بصير و عالم ، جلوى هرچه براى جامعه مصيبت‌بار\r\n\r\n\r\n","description":"","footnote":"\r\n( 1 ) - اصول كافى ج 2 ص 599\r\n( 2 ) - سنن ابى داد ( كتاب روائى از عامّه )\r\n( 3 ) - سوره‌ى روم آيه‌ى 42\r\n","page_name":" 39 ","page_number":39},
  {"content":"\r\n\r\nباشد مىگيرد .\r\nجناياتى كه در سرمايه‌دارى غرب ديده مىشود به جهت آنست كه معنويت و اخلاق را از دست داده‌اند و اسلام به اين موضوع بسيار اهميت مىدهد و در بحثهاى زير بنائى اين موضوع را ذكر كرديم .\r\nاسلام مسلمانى را مسلمان مىداند كه آنچه براى خود مىخواهد براى ديگران بخواهد و آنچه بر خود نمىپسندد بر ديگران هم نپسندد : « ترضى للناس ما ترضى لنفسك و تكره لهم ما تكره لنفسك » « 1 » تقريبا بيش از صد روايت از پيامبر ( ص ) و ائمه ( ع ) با همين مضمون نقل شده است .\r\nاسلام مسلمانى را كه خدعه كند و در معامله تقلّب نمايد و به ديگران ظلم روا دارد اصلا مسلمان نمىداند : « من غشّنا فليس منّا » « 2 » اسلام اجحاف و بىانصافى را ممنوع مىداند و حتى در برخى روايات سفارش شده كه مسلمان در چيزهاى جزئى ضرورى از مسلمان ربح نگيرد .\r\nامام صادق عليه السلام سودى را كه با مضاربه برايش آوردند چون در معامله اجحاف شده بود ، قبول نكرد و با تأسف فرمود پيدا كردن رزق حلال بسيار مشكل است . « 3 » .\r\nنبايد گمان شود اين گونه روايات ضامن اجراء ندارد ، همين روايات و آيات و تربيت اسلامى است كه افراد بسيارى را به جامعه تحويل داده و مىدهد كه زندگيشان وقف رفاه جامعه بوده و هست ، ما اگر بخواهيم تربيت اسلام و تأثير آن را دريابيم بايد همه‌ى جامعه‌ى اسلامى را با جوامع ديگر مقايسه كنيم تا حقيقت آشكار شود ، جوامع متمدّن غربى علم دارد ، تمدّن دارد ، نزاكت دارد ، ظاهرى مؤدّب دارد ، امّا عاطفه ، انسانيت ، ديگرگرائى و فداكارى ندارد .\r\nقرآن و روايات و تاريخ اسلام افرادى را به ما نشان مىدهد كه با تربيت اسلام به مقام والاى انسانيت رسيده‌اند و هم‌اكنون نيز افرادى اين\r\n\r\n\r\n","description":"","footnote":"\r\n( 1 ) - اصول كافى ج 2 ص 146\r\n( 2 ) - وسائل الشيعه ج 12 روايات باب 86 از ابواب مالكيت\r\n( 3 ) - وسائل الشيعه ج 12 روايات باب 9 و 10 و 26 از ابواب آداب تجارت\r\n","page_name":" 40 ","page_number":40},
  {"content":"\r\n\r\nچنين فراوان است . غزالى در احياء العلوم مىگويد به تاجرى خبر دادند نرخ شكر ترقى كرده است ، آن روز مقدار زيادى شكر به نرخ روز از افراد ديگرى كه از ترقى قيمت بىخبر بودند خريد ، شب هنگام كه حساب تجارت و معاش و معاد خود را بررسى مىنمود توجّه پيدا كرد كه مردم را فريب داده است ، ضربات وجدان نگذاشت آنشب بخوابد ، صبح پيش از رفتن به بازار به خانه‌ى يك‌يك افرادى كه از آنان شكر خريده بود مراجعه كرد تا اجحاف خود را جبران نمايد ، برخى از آنان از او تشكّر كردند و اضافه بر آنچه روز قبل گرفته بودند نگرفتند ، شب بعد هنگام حساب معاش و معاد باز نتوانست خود را قانع سازد كه مسلمان است ، فردا با التماس مازاد را به آن افراد كه نپذيرفته بودند بازگرداند و شب سوّم آسوده شد و استراحت كرد .\r\nاسلام براى افراد تربيت‌ناپذير « نظارت ملّى » و « حسبه » دارد ، و به راستى آيا اگر همه‌ى مردم بر يكديگر نظارت كنند همه‌ى امور اصلاح نمىشود ؟ اگر همه با اجحافگر ، با ظالم ، با استثمارگر ، با گناهكار ترك مراوده كنند ، او را محاصره‌ى اقتصادى و سياسى و فرهنگى كنند آيا آن فرد ، آن گروه ، آن ملّت اصلاح نمىشوند ؟ قرآن مىفرمايد اصلاح مىشوند و شاهد عينى نيز نشان مىدهد :\r\nسه نفر از فرمان پيامبر صلى الله عليه و آله سرپيچى كردند و به جهاد نرفتند ، پيامبر ( ص ) چون از جهاد به مدينه بازگشت دستور مبارزه‌ى منفى با آنان را صادر فرمود ، همه‌ى مسلمانان حتى اقوام و خانواده‌ى آنان به دستور پيامبر ( ص ) عمل كردند و طولى نكشيد كه به تعبير قرآن زمين بر آنان تنگ شد ، و جانشان به لب رسيد و دريافتند كه چاره‌يى جز بازگشت به سوى خدا نيست :  « حتّى اذا ضاقت عليهم الارض بما رحبت وضاقت عليهم انفسهم وظنوا ان لا ملجأ من اللّه الّا اليه »  « 1 » و راستى نيز اگر همه با انحصارطلبان ، با استثمارگران ، با نوكران اجانب ، با دزدان و ستمگران و . . . ترك مراوده و معامله و معاشرت نمايند آيا\r\n\r\n\r\n","description":"","footnote":"\r\n( 1 ) - سوره‌ى توبه آيه‌ى 118\r\n","page_name":" 41 ","page_number":41},
  {"content":"\r\n\r\nجهان اصلاح نخواهد شد ؟\r\nبه همين جهت اسلام ظالم و زير بار ظلم رفته ، و گناهكار و ساكت ، اجحافگر و اجحاف‌پذير ، استثمارگر و به استثمار تن داده و . . . همه را مقصّر مىداند .\r\nروايت است به شعيب پيامبر ( ع ) خطاب شد صد هزار از قوم تو را هلاك مىكنم ، چهل هزار از بدكاران و شصت هزار از خوبان ! عرض كرد خدايا خوبان چرا ؟ خطاب رسيد آنان در مقابل گناه سكوت كردند ! !\r\nاسلام حكومتى دارد كه جلوى هر استثمار و اضرار به ديگرى و اجحاف و تقلّب و خدعه را مىگيرد ، امير مؤمنان در حكومت خود هر بامداد به بازار كوفه مىآمد و با صداى بلند مىفرمود : « باتقوى باشيد ، با مشترى خيرخواه و نرم و ملايم باشيد ، از ظلم و دروغ و قسم بپرهيزيد ، مراعات ضعيفان را بنمائيد ، از ربا ، كم‌فروشى ، زيادگيرى پرهيز كنيد ، به حق خود قانع باشيد ، فاسد و مفسد نباشيد زيرا خداوند فاسدان و مفسدان را دوست ندارد » « 1 » اسلام حكومتى عادل ، قاطع ، بصير و عالم دارد ، مانند حكومتهاى سرمايه‌دارى نيست كه با سرمايه‌داران و زورگويان بسازد و حتى از طرف آنان انتخاب شود . امير مؤمنان به استاندارهاى خود مىنويسد :\r\n« ارقّوا اقلامكم و قاربوا بين سطوركم و ايّاكم و فضول الكلام فان اموال المسلمين لا تتحمل الضررا »\r\n( نوك قلمهاتان را نازك سازيد ، سطرها را نزديك هم قرار دهيد ، و از قلم‌فرسائى و پرگوئى بپرهيزيد زيرا بيت المال مسلمانان چنين ضررهايى را تحمّل نمىكند ) .\r\n* * * تا اينجا نتيجه مىگيريم :\r\nالف‌تفسير مكتب سرمايه‌دارى از قانون ارزش اضافى غلط است\r\n\r\n\r\n","description":"","footnote":"\r\n( 1 ) - وسائل ج 12 روايت 1 باب 2 از ابواب آداب تجارت\r\n","page_name":" 42 ","page_number":42},
  {"content":"\r\n\r\nزيرا مىگويد سود اضافه بر مزد كارگر به كارفرما تعلّق دارد ، و فرقى نمىكند كه حق كارگر داده شد يا نه ، سرمايه‌داران جزء از هستى ساقط شدند يا نه ، سود اضافه بر مزد از اجحافها ، تقلّبها ، استثمارها و . . . بوجود آمده يا از راههاى مشروع ، دريافت ارزش اضافى توسط كارفرما موجب تراكم ثروت و شكاف طبقاتى شده يا خير .\r\nدر مكتب سرمايه‌دارى سود اضافه بر مزد پس از پرداخت ماليات اختصاص به كارفرما و سرمايه‌دار دارد هرچند در آن جامعه هر روز صدها نفر از فقر بستوه آيند يا از گرسنگى نابود شوند .\r\nب‌قانون ارزش اضافى را اسلام چنين تفسير مىكند :\r\nسود اضافه بر مزد با شرائط ذيل به كارفرما تعلّق دارد :\r\n1 - حق كارگر را داده باشد .\r\nپيامبر اسلام ( ص ) بهنگام رحلت از دنيا به امير مؤمنان على ( ع ) فرمان داد به مسجد برود و مردم را جمع كند و بر پلّه‌ى اوّل منبر بايستد و بگويد : « من ظلم اجيره فعليه لعنة اللّه . . . » « 1 » ( لعنت خدا بر كسى كه به اجير و كارگر خود ظلم كند . . . )\r\n2 - از سود بردن او به كسى زيانى نرسيده باشد .\r\nدر اين رابطه از وظايف دولت اسلامى است كه جلوى زيان ديگران را بگيرد ، اصولا در فقه اسلام قاعده‌يى بنام « قاعده‌ى لا ضرر » وجود دارد ، و استناد آن به داستان مشهورى است كه در زمان پيامبر رخ دارد ، و آن‌چنين بود كه مردى بنام « سمره » در باغ مسلمان ديگرى درختى داشت و بدون اجازه‌ى صاحب باغ براى سركشى درخت خود مىرفت و اين موجب ناراحتى زن و خانواده‌ى صاحب باغ بود ؛ به پيامبر ( ص ) شكايت بردند و پيامبر ( ص ) سمره را احضار كرد و فرمود وقتى وارد باغ مىشوى اجازه بگير زيرا خانواده‌ى صاحب باغ در همان باغ منزل دارند .\r\nسمره نذيرفت .\r\n\r\n\r\n","description":"","footnote":"\r\n( 1 ) - منتهى الآمال ج 1 حالات امير المؤمنين عليه السلام\r\n","page_name":" 43 ","page_number":43},
  {"content":"\r\n\r\nپيامبر ( ص ) فرمود : درخت خود را به صاحب باغ به فروش .\r\nسمره نپذيرفت .\r\nپيامبر ( ص ) پيشنهاد فرمودند : آن درخت را واگذار تا درختى در بهشت به تو واگذار كنم .\r\nمردك باز نپذيرفت .\r\nپيامبر ( ص ) به صاحب باغ رو كرد و فرمود برو درخت را از ريشه درآور ! و به سمره فرمود تو مردى ضررر زننده هستى « و لا ضرر و لا ضرار » « 1 » كارى كه موجب زيان ديگران باشد ، قانونى كه سبب اضرار ديگران باشد و هرچه زيان‌آور است در اسلام نيست .\r\nالبته در اصول در مورد اينكه اين قاعده قانونى حكومتى يا قانونى فتوائى است بحثهايى شده ، ولى آنچه نزد همه مسلّم است اينكه حكومت جلوى هرگونه اجحاف ، ضرر ، اضرار و . . . را مىگيرد و مانع از آن مىشود كه به جهت سودجوئى برخى ، برخى ديگر از هستى ساقط شوند ، و نمىگذارد سرمايه‌ها در انحصار يك حزب ، يك گروه يا يك مشت افراد صهيونيست قرار گيرد و جهانى را به آتش بكشند .\r\n3 - سود اضافى از راههاى حرام و نامشروع مثل ربا ، كم‌فروشى ، تقلّب ، اجحاف ، چپاول و . . . بدست نيامده باشد .\r\n4 - ماليات اسلام را كه به آن سود تعلّق مىگيرد پرداخته باشد .\r\n5 - ضرورت فردى يا اجتماعى از نظر اقتصاد در ميان نباشد .\r\n6 - پس از همه‌ى اين شرايط ، يك مسلمان بايد به دستورات اسلامى نظير اين آيه توجه داشته باشد :\r\n « فى اموالهم حقّ معلوم للسّائل و المحروم »  « 2 » ( در اموال مؤمنان حق تعيين شده‌يى براى مستمندان و محرومان است ) .\r\nبا اين شرايط تعلّق سود اضافه بر مزد به كارفرما هيچ اشكالى ندارد و بايد به كارفرما تعلّق داشته باشد كه انشاء الله بحث آن بعدا خواهد آمد .\r\n\r\n\r\n","description":"","footnote":"\r\n( 1 ) - وسائل الشيعه\r\n( 2 ) - سوره‌ى معارج آيه‌ى 25\r\n","page_name":" 44 ","page_number":44},
  {"content":"\r\n\r\nب‌مقدمه‌ى دوم كه قبل از بررسى اصل موضوع بايد به ان توجه كنيم اين است كه تفسير ماركس از قانون ارزش اضافى ، صرفا يك بحث جدلى است زيرا پس از الغاء مالكيت در عقيده‌ى ماركس ، ديگر بحث اينكه سود اضافه بر مزد از آن كيست معنا ندارد زيرا كارفرمائى نخواهد بود تا تعلّق سود مورد بحث قرار گيرد و در واقع سالبه بانتفاع موضوع است . بنابراين نظر ماركس بحثى فرضى است و ايرادى است بر مكتب سرمايه‌دارى .\r\nما مىپرسيم آيا پيروان ماركس حق كارگر را مىدهند ؟ ! حال سود اضافه بر مزد را به چه مصارفى مىرسانند بماند .\r\nمعلوم است سپردن اموال عمومى به افرادى كه ابتدا وجدان ، انسانيت و ايمان را كنار گذاشته‌اند چه نتايجى ببار مىآورد .\r\nآيا هم‌اكنون در شوروى حق كارگر داده مىشود ؟ آيا از كارگر نمىخواهن كه جان بكند و به قدر قدرت كار كند و به مقدار ضرورت بگيرد ؟\r\nآيا سود اضافه بر مزد در شوروى صرف مصالح عمومى كشور مىشود يا صرف ارضاء تمايلات حزب حاكم ؟ يا صرف تسليحات براى ارعاب و فشار به مظلومان ؟\r\nآيا كارگران شوروى مايلند كه سود اضافه بر مزدشان كه به آنان تعلّق دارد بمب شود و بر سر ملّتى ضعيف و محروم مثل افغانستان فرود آيد ؟\r\nآرى ماركسيستها فقط در شعار حرفهاى پرزرق‌وبرقى به كار مىبرند ، و در عمل بايد گفت صد رحمت به مكتب سرمايه‌دارى با همه‌ى زشتيها و غلطهايش .\r\nاز آقاى ماركس مىپرسيم آيا شما با جهان‌بينى خود ايمان به مبدأ و معاد و معنويت را از پيروان خو سلب نكرده‌ايد ؟\r\nآيا پيروان خود را از انسانيت و كرامت و صفات انسانى دور نساخته‌ايد ؟\r\nآيا ايدئولوژى شما پيروانتان را براى رسيدن به هدف به هرج‌ومرج ،\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nاختلاف ، كشتار ، ناامنى و هر عمل غير انسانى ديگر وادار نمىسازد ؟\r\nآيا تز ( هدف وسيله را توجيه مىكند ) شعار پيروان شما نيست ؟\r\nآيا اقتصاد شما بر ( الغاء مالكيت ) و ( هركس به قدر قدرت كار و به مقدار ضرورت برداشت كند ) و ( اموال عمومى بايد به دست حزب سپرده شود ) بنا نشده است ؟\r\nآيا سپردن اموال عمومى به دست افرادى كه در تمايلات حيوانى - مال دوستى ، مقام‌پرستى ، غصب ، توسعه‌طلبى ، قساوت ، رذالت ، كشتار ، حسد ، رقابتهاى حيوانى و . . . - حدّ و مرزى نمىشناسد ، درست است ؟\r\nبه تعبير استاد بزرگوار ما نايب الامام خمينى : « انسان از نظر فطرت و خلقت طالب خداست‌مقام لقاء الله از نظر قرآن -  انّ الّذين لا يرجون لقائنا و رضوا بالحيوة الدّنيا و اطما نوّابها و الّذين هم عن آياتنا غافلون اولئك ماويهم النّار .  « 1 » همانا كسانى كه اميد ملاقات ما را ندارند و راضى به اين زندگى دنيا شده‌اند و به آن دلبسته‌اند و آنان كه از آيات ما غافلند جايگاهشان آتش است .\r\nو راه رسيدن به اين هدف‌لقاء اللّه‌همان راه راستى است كه روزى چند بار در نماز از خدا خواهانيم  - اهدنا الصّراط المستقيم - انّ ربّى على صراط مستقيم .  « 2 » همانا پروردگار بر راه راست است . و راه راست همان توحيد اسلام است : « انّ اللّه ربّى و ربّكم فاعبدوه هذا صراط مستقيم » « 3 » همانا خداوند پروردگار من و شماست او را بپرستيد ، اين راه راست است‌توحيد در ذات ، توحيد در صفات ، توحيد در افعال ، توحيد در عبادت .\r\nبعبارت ديگر از هر هوىوهوسى ، از هر بتى كه بدست خود ، به خيال خود ، به عقل خود ، به عصبيت و لجاجت و جهل خود تراشيده‌ايم ، از هر جلوه‌يى و شعارى كه از خود ساخته‌ايم ، از هر صدائى كه از شيطانهاى انسى و جنّى گرفته‌ايم و . . . بريدن و به خدا پيوستن .\r\n\r\n\r\n","description":"","footnote":"\r\n( 1 ) - سوره‌ى يونس آيه‌ى 7\r\n( 2 ) - سوره‌ى هود آيه‌ى 56\r\n( 3 ) - سوره‌ى آل عمران آيه‌ى 51\r\n","page_name":" 46 ","page_number":46},
  {"content":"\r\n\r\nو بعبارت قرآن سرپرست دل خدا باشد نه طاغوت :  اللّه ولّى الذين آمنوا . . . و الّذين كفروا اولياؤهم الطّاغوت  « 1 » خدا سرپرست افرادى است كه ايمان آورده‌اند ، و افرادى كه كافر شدند سرپرستشان طاغوت است .\r\nو اين انسان طالب خدا ، در صدد يك وجود ازلى غير متناهى گاهى مطلوب خود را گم مىكند و تخيل مىكند مطلوب او رياست يا مال يا چيز ديگر است ، از اين جهت سير نخواهد شد ، رياست كره‌ى زمين را به او بدهند باز در صدد برميآيد رياست كرات بالا را پيدا كند ، هستى جهان را پيدا كند باز در صدد است كه چيز ديگرى را تصاحب كند » .\r\nج‌مقدّمه‌ى ديگرى كه بايد متذكر شويم آنكه استدلال ماركس در مورد تعلّق سود اضافه برمزد به كارگر اينست كه : كالائى كه مالك از كارگر مىخرد نيروى كار است نه خودكار ، زيرا كار پايه و جوهر ارزش است و امكان ندارد براى آن ارزش تصوّر شود . امّا نيروى كار قابليت براى ارزيابى دارد و ممكن است كه مورد خريدوفروش واقع شود ، ولى كارگر آنچه تحويل مىدهد خودكار است و چون قيمت تبادلى اشياءقيمت فعلى چيزها كه در مقابل آن پول داده مىشودبر صورتى است كه بر مواد واقع شده و آن كار كارگر است ( كار متجسّم ) كه خالق آن كارگر است پس بايد ارزش چيزها به كارگر تعلّق داشته باشد نه كارفرما . به عبارت ديگر كار كارگر است كه اضافه ارزش مىآورد و بايد متعلّق به او باشد و چون كارفرما او را مجبور مىكند كه قسمتى از آن قيمت تبادلى را بگيرد پس كارفرما ظالم ، سارق ، استثمارگر است . « 2 » انتقاداتى كه بر اين گفتار به نظر مىرسد :\r\nاوّلا اين مقدّمه « كالائى كه مالك از كارگر مىگيرد نيروى كار است نه خودكار » و ماركس آن را با تفصيل ذكر كرده و ما خلاصه‌ى آن را آورديم ، چه ربطى به استدلال او دارد ؟ استدلال او اين است كه قيمت تبادلى اشياء مربوط به كار است نه موادّى كه كارفرما دارد ، و اين استدلال به اينكه كارگر چه‌چيز را فروخته است ربطى ندارد .\r\n\r\n\r\n","description":"","footnote":"\r\n( 1 ) - سوره‌ى بقره آيه‌ى 257\r\n( 2 ) - كاپيتاليسم ج 1 ص 186 تا 210\r\n","page_name":" 47 ","page_number":47},
  {"content":"\r\n\r\nثانيااين گفتار ماركس كه « كار چون جوهر ارزش است ممكن نيست برايش ارزش تعيين شود » درست نيست ؛ آيا اگر بگوييم تعيين ارزش همه‌چيزها به دلار است و قيمت يك دلار صد ريال يا يك نخود طلا يا نيم مثقال نقره است آيا درست نگفته‌ايم ؟ !\r\nاگر كسى بگويد ارزش همه‌چيزها به كار است و ارزش يكساعت كار صدر ريال ، آيا اشتباه كرده است ؟\r\nثالثاگفتار ماركس كه « كارگر نيروى كار را مىفروشد و كار تحويل مىدهد » درست نيست و اگر چنين باشد به آن مىماند كه كسى كتاب بفروشد و قلم تحويل دهد ، و چنين معامله‌يى از نظر عقل و علم حقوق و فقه اسلام باطل و غلط است . ماركس با آنكه خود را واقع‌گرا قلمداد مىكند در اين گفتار به ذهن‌گرائى و تخيّل دچار شده است ؛ واقعيت خارجى آنست كه كارفرما از كارگر « كار » يعنى « صورت و شكل حاصل‌شونده بر مادّه » را مىخواهد ، و اين موضوع يك امر عرفى است و تخيّل و ذهن‌گرائى نمىتواند در آن منشأ اثر باشد ، و خريدوفروش چيزى رائج نزد عقلا است و خارج از ذهن واقعيت روشنى دارد و اگر در عرف مردم كه مثلا بنّائى را استخدام مىكنند كه در برابر مزد معينى ديوارى يا پلّه‌يى در منزلشان بسازد يا تعمير كند بگوييم اين كارگر نيروى كار را در برابر اين مزد به شمار فروخته نه خودكار را به ما خواهند خنديد .\r\nرابعاپس از همه‌ى اينها ؛ آيا كارگر با رضايت كار خود را به كارفرما واگذار مىكند ؟ آيا كارفرما مزد عادلانه‌ى كارگر را مىدهد ؟ و اگر كارگر مزد علادلانه گرفت و با رضايت كار خود را واگذار به كارفرما نمود قيمت تبادلى به چه كسى متعلق خواهد بود ؟\r\nاگر ماركس مىگويد كارگر با رضايت كار خود را واگذار نمىكند يا كارفرما مزد عادلانه نمىدهد ، اينها هيچيك مربوط به قانون ارزش اضافى نيست ، و اگر با رضايت و با مزد عادلانه كار خود را واگذار مىكند ، موادّ كالا\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nو صورت كالاكار متجسّدهر دو متعلّق به كارفرماست و سود اضافى هم بايد متعلّق به او باشد .\r\nخلاصه گفتار ماركس سراپا ناقص و ناتمام است و هيچ‌وجهى براى آن ديده نمىشود .\r\nدمقدمّه‌ى چهارم كه بايد ذكر كنيم توجه به معناى « اجاره » است ( كه قبلا نيز از آن سخن گفتيم ) « 1 » اجاره يكنوع قرارداد عقلائى است كه اسلام نيز آن را پذيرفته و عبارت از تمليك منفعت است ، يعنى كسى كه مثلا خانه‌يى را اجاره مىكند حق دارد كه خانه بطور امانت در اختيار او باشد و از منافع آن استفاده كند .\r\nاجاره‌ى شخص هم همينطور است ، اگر كسى فعاليت خود را در برابر اجرتى به ديگرى واگذار كرد به اين معناست كه موجر مالك عمل مستأجر شده است و عمل تدريجى آن مستأجركارگربه تملّلك موجركارفرما - در مىآيد .\r\nبنابراين فرضيه‌ى ماركس بىوجه است زيرا مالك كارى كه بوجود مىآيد از ابتدا كارفرماست و به كارگر ربطى ندارد تا بحث تعلّق ارزش اضافى به ميان آيد . مثلا صاحب كارخانه‌اى كه افرادى را براى توليد استخدام كرده است ، كار آن افراد ملك صاحب كارخانه است و مثل آنست كه خود صاحب كارخانه كار كرده باشد ، به عبارت ديگر بفرض آنكه بپذيريم سود اضافه بر مزد مربوط به كار است باز به كارفرما تعلّق دارد زيرا كارفرما مالك كار است ، و با اين تعريف فرضيه‌ى ماركس سالبه بانتفاع موضوع خواهد بود .\r\nحتّى اگر فرضيه‌ى ماركس در مورد اجاره را در نظر بگيريم كه اجاره را « فروش نيروى كار و تحويل خودكار » مىداند باز نظر ماركس در مورد تعلّق سود اضافى به كارگر باطل است زيرا بعد از آنكه كارگر كار را ملك كارفرما كرد معنا ندارد از اينكه سود اضافى به چه كسى تعلّق مىگيرد بحث\r\n\r\n\r\n","description":"","footnote":"\r\n( 1 ) - فصل 4 ج 1 ص 196\r\n","page_name":" 49 ","page_number":49},
  {"content":"\r\n\r\nشود ، زيرا بدون ترديد سود اضافى به كارفرما تعلّق دارد چرا كه مواد اوّليه و صورتى كه بر مواد واقع شده ملك كارفرماست .\r\nالبته در مورد اجاره فرض سوّمى هست كه برخى از فقهاء قائل شده‌اند و آن اينكه « اجاره تمليك فائده است » ، و به عبارت اقتصاد ماركسيستى « اجاره فروش كار متجسّم است » ، و فرضيه‌ى ماركس بنابراين تعريف وجهى دارد زيرا ممكن است گفته شود كارگر كار متجسّد را فروخته و سود اضافى مربوط به اوست و آن را نفروخته و چون كارفرما مىبرد سارق است .\r\nخلاصه اگر اجاره را تمليك فائده كار بدانيم مىتوان براى سخن ماركس موضوعى يافت ، ولى بنا بر آنچه خود ماركس در مورد اجاره گفته - تمليك نيروى كار و تحويل خود كارو يا آنچه تحقيق ما بودتمليك منفعت‌ديگر وجهى براى گفتار ماركس باقى نمىماند ، و نظر او سالبه به انتفاع موضوع است .\r\nبا توجّه به اين مقدمات اينك به اصل بحث مىپردازيم .\r\n\r\nگفتار ماركس و انتقادات وارد بر آن\r\nگفتيم كه نظريه‌ى ماركس در مورد « ارزش اضافى » آنست كه سود اضافه بر مزد متعلّق به كارگر است زيرا اين سود را كارگر خلق كرده و چون كارفرما مىبرد سارق و ظالم و استثمارگر است ؛ و اين تفسير از « قانون ارزش اضافى » را از ابتكارات ماركس مىدانند .\r\nبر اين نظريه‌ى ماركس ايرادهاى فراوانى وارد است كه به برخى خود او نيز توجّه داشته و جواب قانع‌كننده‌يى هم نداده است ، و ما بعضى از اين ايرادها را بر مىشماريم :\r\nالف‌چنانكه در مقدمه‌ى چهارم توضيح داديم ، اجاره از نظر عرف\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nو نيز بنا بر تعريفى كه بسيارى از فقها نموده‌اند تمليك منفعت است ، و چون كارگر كار خود را فروخته كارى كه بوسيله‌ى او بوجود مىآيد مثل آنست كه خود كارفرما انجام داده باشد ، و بنابراين بايد گفت سود اضافه بر مزد متعلق به كارفرماست و ربطى به كارگر ندارد .\r\nب‌باز در همان مقدمه گفتيم كه بنا بر تعريف خود ماركس از اجاره بايد سود اضافه بر مزد متعلّق به كارفرما باشد ، زيرا ماركس مىگويد اجاره ، فروش نيروى كار و تحويل خود كار است ، بنابراين اگر كارگر با رضايت خود و با دريافت مزد عادلانه ، كار خود را واگذار كرده باشد باز مثل آنست كه كارفرما خودش كار را ايجاد نموده و بايد گفت سود اضافه بر مزد به كارفرما تعلّق دارد و كارگر نظير فرد ثالثى است كه هيچ حقّى نسبت به كار و سود اضافه‌ى آن نداشته و ندارد .\r\nج‌و نيز در همان مقدمه اشاره كرديم كه گفتار ماركس در صورتى كه اجاره را تمليك فائده‌ى كار بدانيم موضوعى پيدا مىكند ، ولى اين فرض هم براى ماركس نتيجه‌يى ندارد ، زيرا قانون ارزش اضافى متوقف بر قانون ارزش است چنان كه از گفتار خود ماركس نيز اين توقّف فهميده مىشود ؛ و چون در فصل اوّل بطلان قانون ارزش ماركس را روشن ساختيم ، قانون ارزش اضافى او نيز خودبخود باطل مىشود .\r\nدايراد چهارم آنكه ماركس ترجيح بلا مرجح قائل شده زيرا : فرض آنست كه مواد اوّليه‌ى كالا از كارفرما و كار متجسّد بر آن مواد از كارگر است ، و آنگاه سودى كه اضافه بر مزد و اضافه بر مواد اوّليه پيدا شده به اعتقاد ماركس به كارگر تعلّق دارد و اين ترجيحى بلا مرجح است ، لازمه‌ى اين فرض آنست كه بگويد كارگر و كارفرما هر دو در سود اضافى شريكند .\r\nهبفرض آنكه بپذيريم اجاره تمليك فائده‌كار متجسّم‌است ، بايد اين را نيز بپذيريم كه فائده كار لحظه‌به‌لحظه و تدريجا وارد ملك كارفرما مىشود ، و اينطور نيست كه تمام فائده‌ى كار يعنى كار متجسّد پس از\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nاتمام عمل و دفعتا به تملّك كارفرما درآيد ، امّا سود اضافى پس از اتمام عمل و بوجود آمدن تمام فائده‌كار متجسّدپيدا مىشود .\r\nبنابراين سود اضافى وقتى پيدا مىشود كه فائده كاركار متجسّد - ملك كارفرماست ، و چون سود اضافى تابع كار متجسّد است بايد گفت سود اضافى متعلّق به كارفرماست .\r\nبه عبارت ديگر قبل از حصول سود اضافى ( يا قيمت تبادلى به تعبير ماركس ) : همه‌ى كار به تملّك كارفرما درآمده است پس سود اضافى نيز خودبخود ملك او خواهد بود .\r\nوايراد ديگر آنكه ماركس سرمايه و مديريّت و محلّ كار و ماشين‌آلات و ابزار كار و مالياتهاى مستقيم و غير مستقيم را ناديده گرفته است ، و در واقع اجحافهاى كارفرمايان نظام سرمايه‌دارى بر كارگران و بر مصرف‌كنندگان و بر سرمايه‌داران جزء و زدوبند با دولت و تقلّب‌ها و چپاول‌ها و استثمارها كه موجب تراكم بىرويه‌ى ثروت و سرمايه در دست گروهى و باعث شكاف طبقاتى در جامعه است ، او را بر آن داشته كه بگويد سود اضافه بر مزد به كارگر تعلّق دارد ، و در عين حال مىدانسته كه اين فرضيه و دليل اين فرضيه درست نيست ، و لذا بارها در قانون ارزش و ارزش اضافى عقب‌نشينى كرده است .\r\nامّا اگر سرمايه را كه آن نيز كار متجسّد بوده و مربوط به كارفرماست و مديريت كارفرما و اجرت محل كار و استهلاك ادوات كار و اجرت ادوات كه آن هم كار متجسّم است و به كارفرما تعلّق دارد به حساب بياوريم و هزينه‌ها و مالياتهاى مستقيم و غير مستقيم را كه بر عهده‌ى كارفرماست در نظر بگيريم ، و نيز بدانيم كه به كارگر بايد مزد عادلانه داده شود و بدانيم كه اجحاف بر مصرف‌كننده و اضرار ديگران به هر شكل ممنوع است و نظارت ملّت و دولت را بر كارخانه و روش كار و توليد مصرف قائل باشيم ، ديگر سود غير عادلانه‌يى در كار نخواهد بود تا نزاعى لازم آيد .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nخلاصه انكه سود اضافهبر مزد به كارفرما تعلّق دارد ، زيرا سود اضافه بر مزد به ازاء سرمايه است كه كار متجسّم است ، به ازاء آلات كار است كه كار متجسّم است ، به ازاء محلّ كار است كه كار متجسّم است ، به ازاء مديريت است كه كار متجسّم است ، و همه‌ى اينها به كارفرما تعلّق دارد ، و بعد از پرداخت مزد عادلانه‌ى كارگر و به صورتى كه هيچ اجحافى به غير نشده باشد ، عدالت اجتماعى اقتضا دارد كه قطعا سود اضافى به كارفرما تعلّق داشته باشد ، و اگر كارگر يا هركس ديگر ببرد سرقت و ظلم و استثمار است .\r\nشگفت‌انگيز است كه ماركس در جايى « 1 » پذيرفته كه ماشين و سرمايه و مديريت سهم دارد ولى در اينجا آنها را حساب نياورده است .\r\nزايراد ديگر كه ريكاردو در قانون ارزش و ماركس در قانون ارزش اضافى به آن توجه داشته‌اند آنكه : ارزش اضافى گاهى به جهت مرور زمان براى كالائى بوجود مىآيد ، مثلا سركه ، دخانيات ، برنج و . . . به شرط آنكه مراقبت شوند مرور زمان بر مرغوبيت آنان مىافزايد ، و يا احتكار و نگاهدارى اجناسى به جهت تغيير شرايط عرضه و تقاضا موجب ارزش اضافى مىشود ، و يا از نظر عقلا و اغراض آنان ، مرور زمان در مورد اشيائى نظير بناهاى باستانى و اشياء عتيقه بر ارزش آنان مىافزايد ، و در همه‌ى اين موارد ، قدمت و مدّت ارزش اضافى ايجاد مىكند و موجب مىشود يا بر مطلوبيت ذاتى كالا افزوده شود و يا در عرضه و تقاضاى آن تغييرى بوجود مىآيد كه آن را ارزشمندتر مىسازد ، و يا مورد غرضى از اغراض عقلاء قرار مىدهد ، و اين گونه ارزش اضافى هيچ ربطى به كار و كارگر ندارد .\r\nريكاردو به نقل كتاب « اقتصادنا » « 2 » و ماركس بنابر آنچه از كتاب « كاپيتاليسم » او فهميده مىشود « 3 » به اين اشكال اعتراف كرده‌اند ، و جواب هر دو نيز همان جوابى است كه در عقب‌نشينيهاى مربوط به قانون ارزش مىگفتند « استثناء در قانون ! » و مىگويند گرچه احتكار و قانون عرضه و تقاضا ممكن است ارزش كالا را دو برار سازد ولى قانون ارزش و قانون\r\n\r\n\r\n","description":"","footnote":"\r\n( 1 ) - كاپيتاليسم ج 1 از ص 186 تا 210\r\n( 2 ) - اقتصاد ناج 1 ص 174\r\n( 3 ) - كاپيتاليسم ج 1 ص 186 تا ص 210\r\n","page_name":" 53 ","page_number":53},
  {"content":"\r\n\r\nارزش اضافى در اين موارد صدق نمىكند .\r\nآرى ماركس اينجا و آنجا بارها عقب‌نشينى كرده اعتراف مىكند قانون ارزش و قانون ارزش اضافى او كليّت ندارد و در بسيارى موارد صدق نمىكند ، و عذر او هم فقط استثناء در قانون است كه گويا حربه‌ى برنده‌يى براى ايشان بوده است !\r\nولى بايد گفت مطلب از همان قرار است كه خداوند متعال درباره‌ى هم‌مسلكان اويهودفرموده :  « يخربون بيوتهم بايديهم و ايدى المؤمنين فاعتبروا يا اولى الابصار »  « 1 » ( خانه‌ى خود را به دست خود و به دست مؤمنان خراب مىكنند ، عبرت بگيريد اى خردمندان ) .\r\nماركس مىداند كه قانون ارزش و قانون ارزش اضافى كليّت ندارد و نمىتوان نتيجه‌يى كه دلخواه اوست از آن بدست آورد ، و اين موضوع در برخى موارد به قدرى روشن است كه مجبور مىشود اقرار نمايد گفته‌ى او صحيح نيست و ناچار عذر بدتر از گناه مىآورد و غلط را به غلطى ديگر توجيه مىكند . آرى اين سرنوشت هر جاه‌طلب و سركشى است كه توجيه‌گر شود ، خداى متعال در بسيارى آيات قرآن به حالات اين‌گونه افراد اشاره مىفرمايد :\r\n « و كان الانسان اكثر شىء جدلا »  « 2 » توجيه‌گرتر از هرچيز ، انسان است .\r\n « و جحدوا بها و استيقنتها انفسهم ظلما و علوا »  « 3 » منكر اسلام روشن شدند در حالى كه به آن يقين داشتند ، زيرا سركشى و جاه‌طلبى بر آنان حكمفرما بود .\r\nشگفت‌انگيز است كه ماركس بارها عقب‌نشينى مىكند ، امّا چند سطر از اعتراف او به ناتمامى گفتارش نمىگذرد كه باز همان روش را دنبال مىكند چنان كه گويى اصلا با اشكالى روبرو نشده است .\r\nدر اين‌جا لازم مىدانيم نكته‌يى را به نسل جوان يادآور شويم هرچند\r\n\r\n\r\n","description":"","footnote":"\r\n( 1 ) - سوره‌ى حشر آيه‌ى 2\r\n( 2 ) - سوره‌ى كهف آيه‌ى 54\r\n( 3 ) - سوره‌ى نمل آيه‌ى 14\r\n","page_name":" 54 ","page_number":54},
  {"content":"\r\n\r\nاز بحث ما خارج است در عين حال به عنوان معترضه‌يى آن را گوشزد مىكنيم ، و ان اينكه :\r\nما نبايد به جهت پيشرفتهاى غرب در علوم طبيعى و صنعتى گمان كنيم غرب از هر نظر از شرق جلو است ؛ اينطور نيست ، فكر شرقى ، دقت شرقى ، ذوق شرقى گرايش به حقيقت شرقى ، غريزه‌ى مذهب شرقى ، حقيقت‌يابى و حقيقت‌جوئى شرقى و . . . با فكر و دقت و ذوق و . . . غربى ، قابل مقايسه نيست .\r\nشما اگر كتابهاى « راسل » انگليسى ، كه او را فيلسوف مشهورى مىدانند ديده باشيد خواهيد دانست كه نه تنها قابليت آن را ندارد كه با چهره‌هايى نظير « صدر المتألهين شيرازى » مقايسه شود بلكه مىتوان گفت « راسل » حتى الفباى فلسفه را هم نمىداند .\r\nگفتار راسل در مورد خدا مشهور است كه مىگويد در جوانى فكر كردم چه كسى مرا خلق كرده است ؟ گفتم خدا . آنگاه فكر كردم خدا را چه كسى خلق كرده است ، در پاسخ آن درماندم ، و هم‌اكنون كه به پيرى رسيده‌ام همين فكر را دارم ! !\r\nآرى آقاى راسل فيلسوف مشهور غربيان ، در حلّ مطلبى كه اطفال و افراد ساده‌ى روستايى در شرق آن را دريافته‌اند ، درمانده است ! يادم نمىرود كه در كودكى از پدرم پرسيدم : همه‌چيز مخلوق خداست ، خدا مخلوق كيست ؟\r\nپاسخ داد : همه‌چيز موجود به وجود است امّا وجود به خودى خود موجود است ، مثل آب كه هرچه تر شود از آب تر مىشود ولى آب خودش ذاتا تر است ، مثل نمك كه هرچه شور شود از نمك شور مىشود امّا نمك به خودى خود شور است ، مثل روغن كه هرچه چرب گردد از روغن چرب مىگردد ولى روغن خودش چرب است . . .\r\nاگر كاپيتاليسم ماركس را مطالعه كنيد به آسانى درمىيابيد كه ماركس روش استدلال را نمىدانسته ، و گويا تناقض در كلام ، جمع بين ضدّين ، ادّعاى بدون دليل و . . . نزد او جايز بوده است .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nشما اگر بحثهاى كمونيستها را ديده باشيد بدون زحمت مطالعه مىتوانيد كاپيتاليسم ماركس را بشناسيد ! بحث در قاموس كمونيستها يعنى الفاظ بىمحتوى ، فرياد و جنجال ، شعارهاى توخالى ، تناقض‌گوئى ، ادعاى بدون استدلال و . . .\r\nجوانان عزيز بايد توجه داشته باشند كه اگر غرب در صنعت و علوم تجربى پيش افتاد ، ترقيّات آنان در ريشه مرهون شرق است ، و نبايد گمان شود كه در فكر و فلسفه و حقوق و الهيات و نيز در اقتصاد از شرق جلو است . اينكه چرا شرق سيادت خود را در علوم تجربى و صناعى از دست داد و غرب پيش افتاد خود داستان مفصّلى دارد ، و يكى از علل عمده‌ى آن را مىتوان استثمار فكرى دانست .\r\nبلائى كه هم‌اكنون دامنگير شرق است و استثمارگران غربى براى مبتلا ساختن شرق به آن بسيار كوشيده‌اند همين استثمار فكرى و غرب‌زدگى و خودباختگى است ، براى آنكه شرقى گمان كند از خود هيچ ندارد و آنچه هست از ديگران است ، و هم‌اكنون بسيارى از جوانان به اين درد مبتلا هستند ؛ از اسلام ، از تاريخ اسلام ، از علوم اسلام ، از دانشمندان اسلام خبرى ندارند ، طالب مجهول مطلقند و به دنبال هر « ايسم » و هر « ايست » مىدوند ، هرچه رنگ غرب و بيگانه داشته باشد برايشان خوش‌آيند است و از هرچه رنگ اسلام و خودى داشته باشد مىگريزند ، و به تعبير حافظ « آنچه خود دارند از بيگانه تمنّا مىكنند » :\r\n سالها دل طلب جام جم از ما مىكرد * آنچه خود داشت ز بيگانه تمنّا مىكرد \r\nقرآن كريم استثمار فكرى و مفاسد آن را در آياتى بيان مىفرمايد ، شايسته است جوانان ما با توجه به حال گذشتگان و استثمارشدگان و استثمارگران ، در محتواى اين‌گونه آيات دقت نمايند :\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n« و من الناس من يعجبك قوله في الحيوة الدّنيا و يشهد اللّه على ما فى قلبه و هو الدّ الخصام ، و إذا توّلى سعى فى الارض ليفسد فيها و يهلك الحرث و النسل و اللّه لا يحب الفساد ، و إذا قيل له اتّق اللّه اخذته العزّة بالاثم فحسبه جهنّم و لبئس المهاد ، و من النّاس من يشرى نفسه ابتغاء مرضات اللّه و اللّه رئوف بالعباد » « 1 » .\r\n( گفتار برخى از مردم ترا به اعجاب وا مىداردنرم‌زبان و خوش‌گفتار است و سخنان پرزرق‌وبرقى مىگويدو خدا را بر خيرخواهى و نيك‌سيرتى خود گواه مىگيرد ، در حالى كه او از سرسخترين دشمنان است ، هنگامى كه به رياست و قدرت برسد مىكوشد تا در زمين فساد كند و نسل حاضر و نسل آينده را نابود سازد . وقتى به او گفته شود از خدا بترس و پرهيزكار باش ، تكبّر به گناه او را فرو مىگيردجواب نمىدهد ، بىاعتنائى مىكند ، كار خود را ادامه مىدهددوزخ او را بس است و بد جايگاهى است . و برخى از مردم براى رضاى خدا جان خود را فدا مىسازند و خداوند بر بندگان رئوف و مهربان است ) .\r\nاين آيات به ما مىگويد استثمارگر ، منافق ، متقلّب ، براى تسلّط خود با ظاهرى فريبنده و گفتارى خيرخواهانه و به ظاهر انسانى پيش مىآيد ، مثلا استثمار را با نام استعمار شروع مىكند ، به نام دين حقيقى ، دين راستين و . . . به نابودى دين مىپردازد ، و به تدريج آن را مخدّر جامعه ، ترياك مردم ، استحمار مردم معرفى مىنمايد ، و در افكار همگان بويژه جوانان و بانوان سمپاشى مىكند ، و بديهى است اگر بانوان را منحرف سازند نسل آينده در خطر قرار مىگيرد و اگر مردان را منحرف سازند نسل حاضر به نابودى كشانده مىشود .\r\nاستثمارگر براى منافع فعلى و آينده‌اش اين هردو كار را انجام مىدهد ، منافق براى شكستن دين در اين زمان و از صحنه بيرون كردن\r\n\r\n\r\n","description":"","footnote":"\r\n( 1 ) - سوره‌ى بقره آيه‌ى 204 - 207\r\n","page_name":" 57 ","page_number":57},
  {"content":"\r\n\r\nآن در آينده همين كار را مىكند « يهلك الحرث و النسل » .\r\nاستثمارگر تا تسلّط پيدا نكرده نرمش دارد ، و چون مسلّط شد چهره‌يى چون استالين‌ها دارد ، و سازمانهايى چون سيا و ساواك و . . .\r\nبوجود مىآورد . . . از مطلب دور افتاديم اميد است جوانان ما بينديشند .\r\n* * * ح‌ايراد هشتم به ماركس كه ريكاردو نيز به آن توجه داشته سخاء طبيعت است كه در اصطلاح اقتصادى به آن « رانت » مىگويند ، به اين معنا كه ارزش اضافى كه از زمين ، اشجار ، باغات و . . . پيدا مىشود ربطى به كار ندارد .\r\nزارع كارى روى زمين انجام مىدهد ، باغ را آب مىدهد ، درختان را مواظبت مىكند ، و در برداشت محصول سود اضافه بر كار پيدا مىشود ، آيا اين سود اضافه بر كار مربوط به كار است يا زمين ، درخت ، باغ خود مولّد آنست ؟\r\nاين سود اضافه بر كار سخاء طبيعت و نعمت پروردگار و به تعبير ريكاردو « رانت » است ، و در قرآن كريم نيز به همين نكته اشاره شده ، در سوره‌ى واقعه :  « افرأيتم ما تحرثون أأنتم تزرعونه ام نحن الزّارعون »  « 1 » ( آيا آنچه ميكاريد شما به ثمر مىرسانيد يا ما كشت را بارور مىسازيم ) .\r\nبه همين جهت محصول به زمين نسبت داده مىشود نه به كارگر ، نمىگويند زارع يك تخم را صد تخم كرده بلكه مىگويند زمين مرغوبى است يك تخم صد تخم محصول مىدهد ، در قرآن كريم نيز در موارد مختلف مىبينيم محصول را به كارگر نسبت نمىدهد :\r\n« مثل الّذين ينفقون اموالهم فى سبيل اللّه كمثل حبّه انبتت سبع سنابل في كلّ سنبلة مأة حبّة و اللّه يضاعف لمن يشاء . . . و مثل الّذين ينفقون اموالهم ابتغاء مرضات اللّه و تثبيتا من انفسهم كمثل جنّة بربوة اصابها\r\n\r\n\r\n","description":"","footnote":"\r\n( 1 ) - سوره واقعه آيه‌ى 64\r\n","page_name":" 58 ","page_number":58},
  {"content":"\r\n\r\n وابل فأتت اكلها ضعفين فان لم يصبها وابل فطّل و اللّه بما تعملون بصير »  « 1 » .\r\n( مثل آنان كه در راه خدا انفاق مىكنند چون دانه‌يى است كه هفت خوشه دهد و در هر خوشه صد دانه باشد و خداوند بهركس كه بخواهد بيشتر عنايت مىكند . . . و مثل آنان كه اموال خود را براى رضاى خدا انفاق مىكنند چون باغى مرغوب است كه از باران دانه درشتى برخوردار شود و دو چندان ميوه دهد ، و اگر بارانى هم به آن نرسد چون نمناك است از همان نم استفاده كند ، و خداوند بر آنچه انجام مىدهيد بينا است ) .\r\nخلاصه آنكه بركت كشاورزىسود اضافىاز خداى متعال است كه بوسيله‌ى زمين و درخت عنايت مىفرمايد و به كارگر ربطى ندارد ، و به همين جهت سود اضافه بر كار زارع را نمىتوان به زارع نسبت داد و نسبت حقيقى آن به خداست ، و نسبت عرفى به خود زمين و باغ داده مىشود ، و ماشين هم همينطور است ، كار ماشينهاى فعلى با آلات و ادوات گذشته تفاوت چشمگيرى دارد ، اگر سابقا صحيح بود كه گفته شود كشاورز در هشت ساعت هزار متر زمين را شخم زد ، اكنون بايد گفت تراكتور در يكاسعت هزار متر شخم نمود . اگر در گذشته گفته مىشد كارگر در هشت ساعت با ابزاردستى توانست 2 متر پارچه ببافد ، هم‌اكنون بايد گفت ماشين در يكساعت هزار متر پارچه مىبافد و بهيچ‌وجه درست نيست كه بگويند كارگر در يكساعت هزار متر پارچه بافت .\r\nماشين فعلا بجاى انسان نشسته و جاى انسان را گرفته است و فعل را به آن نسبت مىدهند نه به كارگر ، بنابراين سود اضافه بر مزد كار ، به كارگر مربوط نيست به « رانت » و سخاء ماشين ارتباط دارداگر رانت در اين موارد صحيح باشد -\r\n\r\n\r\n","description":"","footnote":"\r\n( 1 ) - سوره‌ى بقره آيه‌ى 261 و 265\r\n","page_name":" 59 ","page_number":59},
  {"content":"\r\n\r\nطماركس توجه نكرده است كه ارزش و ارزش اضافى از امور عقلى نيست تا براى آن استدلال عقلى و منطقى به كار رودهمان استدلالى كه ماركس از آن مىگريزد و در عين حال دچار آن است ، و همان وقتى كه استدلال منطقى را متافيزيكى و ذهن‌گرايى مىنامد خود دچار متافيزيك و ذهن‌گرائى است‌بلكه امرى عقلائى و عرفى و قراردادى است و در اين موارد عرف حاكم است ، و عرف همه‌ى مردم بر خلاف گفتار ماركس است ، و هم‌اكنون اگر حتّى به ميان مردم شوروى برويم ماشينى را كه با كار خود بدست آورده‌ايم يا زمينى را كه با زحمت خود آباد كرده‌ايم با مواد اوّليه براى آن ماشين و بذر براى آن زمين در اختيار چند نفر كارگر بگذاريم و براى آنان مزدى عادلانه تعيين كنيم و آنان آن زمين را كشت كنند يا آن موادّ اوّليه را با آن ماشين به كالا مبدّل سازند آيا نتيجه‌ى كار به ما تعلّق دارد يا به كارگر ؟ آيا اگر محصول و سود اضافى آن را به كارفرما بدهيم استثمار كرده‌ايم ؟ ! به گفته‌ى طلّاب « العرف ببابك » ، در اين‌گونه موارد مردم حاكم هستند نه ماركس و نه استدلال ، و قطعا مردم در قراردادهاى عقلائى عرفى خود سود اضافه را به كارفرما متعلّق مىدانند .\r\nشايد سرّ اين‌گونه قرارداد و اعتبارات عقلائى آن باشد كه آنچه در خارج موجود است و ما بإزاء دارد همان مواد اوّليه و حالتى كه پيدا كرده مىباشد ، و كار در خارج ما بازاء ندارد بلكه كار علّت آن حالت است ؛ به عبارت علمى كار علّت ارزش است نه مساوى باارزش ، كار علّت آن حالاتى است كه بر موادّ عارض شده نه آنكه خود آن حالات باشد . و اگر به آن حالات كار متجسّد و كار متجسّم مىگويند تسامحى بيش نيست يعنى مجازا اين گونه تعبير مىكنند و اسم مسبّب را بر سبب آن اطلاق مىنمايند ، و ما قبلا هم گفتيم كه اگر ماركس مىگويد واقعا كار مساوى باارزش است اشتباه كرده ، و اگر مراد آنست كه كار علت براى اثرى است كه آن اثر موجب ارزش است تسامح در تعبير خواهد بود و از تسامح و مجاز نمىتوان نتيجه‌يى\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nگرفت .\r\nآنان كه ارزش را اعتبار كرده‌اند ، ارزش اضافى را متعلّق به كارفرما مىدانند و براى كارگر مزد عادلانه ، مزدى كه حق او را ادا كند اعتبار نموده‌اند و بيش از آن براى او حقئى نمىبينند و اگر ارزش اضافى را كارگر ببرد او را سارق ، ظالم و استثمارگر مىدانند .\r\nبه همين جهت در فقه اسلام كه پايه‌ى آن فهم عرفى است ( خصوصا در مورد معاملات كه اعمال تعبّد در آن كم ، و شرع مقدّس همان بناء عرفى را امضا فرموده ) فروعاتى ذكر شده است كه گفتار ما را تأييد مىكند ، و به برخى از آنها اشاره مىكنيم :\r\n1 - در « مضاربه » همه‌ى فقهاء فرموده‌اند ( و هم‌اكنون در رساله‌ها نيز فتوى داده‌اند ) اگر معلوم شود عقد مضاربه باطل بوده ، همه‌ى منفعتى كه بدست آمده متعلّق به صاحب مال است ، و عامل اگر نمىدانسته كه عقد باطل بود حق گرفتن اجرت دارد ، و اگر مىدانسته هيچ حقى بر صاحب مال ندارد .\r\n2 - در « مزارعه » در صورتى كه بذر متعلّق به صاحب زمين باشد ، اگر معلوم شود عقد مزارعه باطل بوده ، عامل در صورتى كه مىدانسته عقد باطل است هيچ حقى بر مالك ندارد و اگر نمىدانسته فقط حق اجرت دارد ، و اگر بذرى كه كاشته شده متعلّق به عامل باشد در هر حال زراعت متعلئق به عامل است و بايد اجرت زمين را به مالك بپردازد .\r\n3 - در « مساقات » اگر عقد باطل باشد در صورتى كه عامل مىدانسته عقد باطل است حقى ندارد و اگر نمىدانسته فقط حق اجرت دارد .\r\n4 - در « شركت » اگر مثلا عامل گوسفندى را بدون اجازه‌ى مالك چاق كند ، در صورتى كه گوسفند را غصب كرده باشد هيچ حقى ندارد ، و اگر غصب نبوده فقط حق گرفتن مزد و علوفه دارد .\r\n5 - در مورد « غصب » اگر كارى روى چيزى كه غصب كرده انجام دهد مثلا طلا را گوشواره كند يا لباس را بدوزد يا رنگ كند و . . . . بايد آن شىء\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nغصبى را با كارى كه روى آن انجام داده به صاحبش ردّ كند و حقى هم بر صاحب مال ندارد ؛ ولى اگر گمان مىكرده آن چيز متعلّق به خود اوست و كارى بر روى آن انجام داده است فقط حق اجرت دارد .\r\nنظاير اين‌گونه مسائل در فقه بسيار است و همه بر يك امر مسلّم نزد فقهاء دلالت دارد و آن اينكه ارزش اضافى مربوط به مادّه است نه مربوط به كار ، و كارگر اگر غاصب و متجاوز نباشد حق گرفتن اجرت دارد .\r\nىايراد دهم آنكه ماركس گمان كرده ارزش اضافى تابع كار است ، و كار ارزش اضافى را در بر دارد و به مجرّد وجود كار بر چيزى ارزش و ارزش اضافى هر دو بوجود مىآيد ؛ به عبارت علمى ماركس ارزش اضافى را نظير امكان براى موجودات مىداند كه نيازى به علّت ماوراء علّت موجودات ندارد و در علم منطق به آن خارج محمول مىگويند ، و همچنانكه انسان وقتى موجود باشد امكان نيز با او هست و نيازى به علّت زائد ندارد ، ارزش اضافى نيز چنين است ، يعنى مىگويد كار مساوى باارزش است و ارزش اضافى تابع كار و از لوازم لا ينفكّ اوست . ولى اين تخيّل ماركس اشتباه است زيرا گرچه گاهى ارزش اضافى صرفا از كار برمىخيزد و با وقوع كار بر مادّه موجود مىشود ، نظير آنكه نجّار كارى بر روى چوب انجام مىدهد و قيمت آن بيش از مزد و مواد اوّليه مىشود ( و اين ارزش اضافى پيدا شده را ماركس متعلّق به كارگر و عرف متعلّق به كارفرما مىداند ) ، ولى بايد توجه داشت كه اين گونه ارزش اضافى كليّت ندارد و غالبا ارزش اضافى با علّت بوجود مىآيد و ما برخى از علل آن را قبلا برشمرديم ، و از جمله مواردى كه ارزش اضافى با علّتى مستقل از كار پيدا مىشود و شايد بتوان گفت 50 درصد از موارد ارزش اضافى را تشكيل مىدهد مهارت در خريدوفروش است . بينش و مهارت كارفرما در اينكه چه وقت مواد اوّليه را تأمين كند و كالا را چه وقت و كجا و به چه كسى بفروشد و چگونه و چقدر عرضه نمايد و . . . مىتواند از موجبات عمده‌ى ارزش اضافى باشد . بنابراين ارزش\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nاضافى منحصرا تابع كار نيست و نمىتوان آن را فقط خارج لازم ارزش برخاسته از كار دانست .\r\n* * * در پايان تذكّرى را نظير آنچه در خاتمه بحث قانون ارزش متذكّر شديم ، لازم مىدانيم :\r\nقرآن كريم بارها يادآور شده اگر صفتى از صفات رذيله بر آدمى چيره شود ديگر راه سعادت را نخواهد يافت ؛ اگر لجاجت و عصبيّت قومى يا گروهى بر كسى حكمفرما گردد ديگر در صدد يافتن حقيقت نخواهد بود و فقط مىكوشد ادّعاى خود را بقبولاند و حرف خود را بر كرسى بنشاند ، و در اين راه هر كارى مىكند و از هر درى كه بتواند وارد مىشود و چيزى كه برايش معنا و مفهومى ندارد تعقل و تفكّر و جستجو پيرامون حق و حقيقت است :  « سواء عليهم أأنذرتهم ام لم تنذرهم لا يؤمنون »  « 1 » ( براى آنان مساوى است چه تبليغ كنى و چه تبليغ نكنى ايمان نمىآورند ) .\r\nقرآن كريم با شيوائى ، صفات رذيله را به يوغهايى كه بر گردن نهاده باشند تشبيه مىفرمايد كه بر اثر آن نمىتوانند سر را بالا بياورند و نيز به ديوارهاى محكمى كه انسان در ميان آنها محصور شده باشد و جز خود چيزى نمىبيند و به هيچ‌چيز خود فكر نمىكند و چيزى جز انديشه‌ى خود را قبول ندارد :\r\n « انّا جعلنا فى اعناقهم اغلا لا فهى الى الاذقان فهم مقمحون و جعلنا من بين ايديهم سدّا و من خلفهم سدّا فاغشينا هم فهم لا يبصرون »  « 2 » قرآن در تقبيح چنين افرادى گاهى آنانرا به كسى كه بر زمين دوخته شده و گاهى به سگ و گاهى به حيوانات تشبيه مىكند و گاهى از آنان به پسترين جنبندگان تعبير مىفرمايد :\r\n « و لكنّه خلد الى الارض و اتّبع هويه فمثله كمثل الكلب ان تحمل عليه يلهث او تتركه يلهث »  « 3 »\r\n\r\n\r\n","description":"","footnote":"\r\n( 1 ) - سوره‌ى يس آيه‌ى 10\r\n( 2 ) - سوره‌ى يس آيه‌ى 8\r\n( 3 ) - سوره‌ى اعراف آيه‌ى 176\r\n","page_name":" 63 ","page_number":63},
  {"content":"\r\n\r\n( لكن او با هوى و هوس خود را بر زمين دوخت‌قابليت هدايت نداشت‌مثل او چون سگى است كه اگر به او رو كنى له مىزند و اگر او را واگذارى باز له مىزند ) .\r\n « و لقد ذرأنا لجهنّم كثيرا من الجنّ و الانس لهم قلوب لا يفقهون بها و لهم اعين لا يبصرون بها و لهم اذان لا يسمعون بها اولئك كالانعام بل هم اضلّ اولئك هم الغافلون »  « 1 » ( و همانا عاقبت بسيارى از آدميان و جنيّان دوزخ است زيرا دل دارند ولى تفهّم ندارند و چشم دارند و بصيرت ندارند و گوش دارند و با آن نمىشنوند ، آنان همانند چارپايان بلكه گمراهتر از چارپايانند ) .\r\n « انّ شرّ الدّوابّ عند اللّه الصّم البكم الّذين لا يعقلون »  « 2 » ( شرورترين جنبندگان نزد خداوند افرادى هستند كه گوش شنوا و زبان گوياى حق و تعقّل ندارند ) راستى چه زشت است كه لجاجت و عصبيت ، هوى و هوس ، حبّ جاه و مال و پيروى از لذتهاى زودگذر انسان را از حقيقت‌جوئى و حقيقت‌يابى بازدارد و بدست خويش گور حق و حقيقت را بكند كه در واقع گور خود را كنده است .\r\nقرآن در سوره‌ى مدّثر داستانى را نقل مىفرمايد كه لازم است هر خردمندى از آن متنبّه شود :\r\n« وليد بن مغيره » كه به جهت فصاحت و بلاغت در گفتار او را « ريحانة العرب » مىناميدند ، روزى به مسجد الحرام وارد شد ، پيامبر ( ص ) به تلاوت سوره‌ى « حم سجده » مشغول بود ، وليد چنان دلباخته‌ى كلام قرآن شد كه به ميان قريش آمد و كلام مشهور خود را در ستايش قرآن بيان داشت :\r\n« انّ له لحلاوة ، انّ له لطراوة و ان اعلاه لمثمر ، و انّ اسفله لمعزق و انّه يعلو و لا يعلى عليه » ( بسيار شيرين است ، بسيار باطراوات است ، بالاى آن شاخه‌هاى پرثمرى دارد ، و پايين آن ريشه‌هاى استوارى ، بر هر كلامى برترى دارد و هيچ كلامى نمىتواند برتر از آن قرار گيرد )\r\n\r\n\r\n","description":"","footnote":"\r\n( 1 ) - سوره‌ى اعراف آيه‌ى 179\r\n( 2 ) - سوره‌ى انفال آيه 22\r\n","page_name":" 64 ","page_number":64},
  {"content":"\r\n\r\nقريش كه خود فريفته‌ى قران بودند ولى لجاجت ، عصبيت ، خودخواهى ، تكبّر ، رياست‌طلبى و . . . مانع گرايششان بود ، با شنيدن ستايش وليد مرام خود را در خطر ديدند زيرا مسلمان شدن وليد تأثير چشمگيرى ميان مردم داشت ، لذا ابو جهل را كه مردى فريبكار و حرّاف بود نزد وليد فرستادند و ابو جهل با برانگيختن احساسات قومى وليد را از پيروى پيامبر ( ص ) منصرف ساخت . وليد به ميان آنان آمد و سخنانى گفت كه به روشنى تيرگى درون و اصرار او را بر گمراهى آشكار مىساخت ، وليد به قريشيان گفت :\r\nآيا گمان مىكنيد محمّد ديوانه است ؟\r\nهمه گفتند : به خدا سوگند نه .\r\nگفت : آيا گمان مىكنيد او كاهن است ؟\r\nگفتند : به خدا سوگند نه ، هرگز كهانت از او نديده‌ايم .\r\nگفت : گمان مىكنيد شاعر است ؟\r\nگفتند : به خدا سوگند نه ، هرگز نديده‌ايم شعرى بسرايد .\r\nگفت : گمان مىكنيد دروغگوست ؟\r\nگفتند : به خدا سوگند دروغگو نيست و در ميان عرب به محمد امين راستگو معروف است . وليد پس از مدّتى تفكّر گفت : بايد بگوييم او ساحر است ، زيرا اسلام او موجب تفرقه در ميان مردم شده است . « 1 » قرآن در تقبيح عمل وليد مىفرمايد :\r\n« انّه فكّر و قدّر فقتل كيف قدّر ثمّ قتل كيف قدّر ثمّ نظر ثمّ عبس و بسر ثمّ ادبر و استكبر فقال ان هذا الّا سحر يؤثر ان هذا الّا قول البشر ساصليه سقر » « 2 » ( همانا او انديشيد و اندازه گرفت ، مرده باد چگونه اندازه‌گيرى كرد ، باز مرده‌باد چگونه اندازه‌گيرى كرد ، باز دقّت كرد ، آنگاه چهره درهم كشيد و گشود ، آنگاه روى گرداند و تكبّر ورزيد و گفت اين‌قرآن‌جز سحرى آموخته شده نيست ، چيزى جز گفتار بشر نيست ؛ به زودى او راوليد را -\r\n\r\n\r\n","description":"","footnote":"\r\n( 1 ) - مجمع ابيان در ذيل آيات 11 تا 30 سوره‌ى مدّثر\r\n( 2 ) - سوره‌ى مدّثر آيه‌ى 18 - 27\r\n","page_name":" 65 ","page_number":65},
  {"content":"\r\n\r\nدر آتش در افكنم »\r\nبا آنكه قرآن كريم صريحا اسلام را دينى جهانى و براى همه‌ى افراد و همه‌ى زمانها مىداند :  « و ما ارسلناك الّا كافّة للنّاس »  « 1 » ( ترا براى همه‌ى مردمان فرستاديم ) ،  « هدى للنّاس و بيّنات من الهدى و الفرقان »  « 2 » ( هدايتى براى مردم با راهنمائى روشن و تميزدهنده‌ى ميان حق و باطل ) ، در عين حال در آيات ديگرى با صراحت مىفرمايد كه قرآن فقط پرهيزكاران و آزادگانى كه فطرت خويش را با صفات رذيله از دست نداده باشند هدايت مىكند :\r\n « ذلك الكتاب لا ريب فيه هدى للمتقين . . . انّ الّذين كفروا سواء عليهم أأنذرتهم ام لم تنذرهم لا يؤمنون ختم اللّه على قلوبهم و على سمعهم و على ابصارهم غشاوة »  « 3 » ( قرآن كه كتابى بىشك و ريب است براىآنانكه فطرت را از دست نداده‌اند پرهيزكاران هدايت است . . . آنان كه كافرند چون بر دل و گوش و چشمشان پرده افكنده‌ايم ، چه بيمشان دهى و چه بيم ندهى ايمان نمىآورند ) - اين گونه آيات بيان ديگرى نيز دارد كه چون خارج از بحث ماست صرفنظر مىكنيم -\r\nخلاصه آنكه تا ديو رذيلتها و صفات ناپسند از دل بيرون نرود ممكن نيست دل تسليم شود ، امكان دارد عقل تسليم شود يعنى بىدليل بماند و مجاب و ساكت گردد ، ولى پذيرش دل چيز ديگرى است ، همچنانكه ديديم ماركس و همفكران او بارها به بن‌بست مىرسند و با توجيه غلط از بن‌بست مىگذرند و بارها عقب‌نشينى مىكنند امّا به روى خود نياورده همان روش خود را دنبال مىنمايند .\r\n* * *\r\n\r\n\r\n","description":"","footnote":"\r\n( 1 ) - سوره‌ى سبا آيه 28\r\n( 2 ) - سوره‌ى بقره آيه‌ى 185\r\n( 3 ) - سوره‌ى بقره آيه‌ى 2 و 7\r\n","page_name":" 66 ","page_number":66},
  {"content":"\r\n\r\n\r\nيادآورى آنچه گفتيم\r\n1 - ارزشها دوگونه‌اند ، يك قسم از آنها كه مقام والاترى دارد و اصولا به حساب نيامده ارزشهاى معنوى است ، و اتفاقا همه‌ى مصيبتها از همين‌جا سرچشمه مىگيرد .\r\n2 - قانون عرضه و تقاضا اصولا براى ترقى و تنزّل قيمتها و چگونگى اين ترقى و تنزل وضع شده نه براى تعيين اصل ارزش ، و به كار گرفتن آن براى تعيين اصل ارزش بيجاست ، و به گفته‌ى طلّاب استعمال شيء در غير ما وضع له است .\r\n3 - ارزش يك امر اعتبارى است و خود آن خارجيت ندارد بلكه منشأ انتزاع آن خارجيت دارد ، و منشأ انتزاع آن كار و عرضه و تقاضا و مطلوبيت ذاتى و اغراض و دواعى عقلاء است .\r\nبنابراين كار مساوى با ارزش نيست بلكه علّت و منشأ ارزش است و نيز كار علت منحصر براى ارزش نيست بلكه از جمله علل آنست ، بنابراين كلام ماركس كه كار را مساوى باارزش مىداند از دو جهت ناتمام است .\r\n4 - ارزش دو قسم است ، ارزش حقيقى و صادق و ارزش غير حقيقى و كاذب ، چنان كه علل ارزش نيز گاهى صادق و گاهى كاذب است . ارزش\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nوقتى مىتواند موضوع اقتصاد سالم قرار گيرد كه صادق باشد ، و ارزشهاى كاذب و علل آن براى جامعه جز انحطاط و تيره‌روزى نتيجه‌يى ندارد ، كار زيانبخش براى جامعه ، عرضه و تقاضاى اشياء زيان‌آور يا غير ضرورى ، اغراض و دواعى خلاف عقل و شرع ، ارزشهاى كاذبى را در بر دارند ، و به همين جهت اسلام اوّلا آنها را علت نمىداند و ثانيا آن ارزشها را ارزش نمىشمارد ، و ثالثا ملّتى را كه به چنان ارزشهايى رو كند بشدّت تقبيح و مذمّت نموده و آن را از علل انحطاط جامعه دانسته است .\r\n5 - ماركس در تفسير قانون ارزش مدّعى است ارزش هرچيز را كميت كار انجام شده بر آن تعيين مىكن و كار مساوى باارزش است . اين نظريه اشكالات بسيارى دارد كه ما به ده اشكال اشاره كرديم .\r\n6 - مشهور ميان علماى اقتصاد آنست كه عرضه و تقاضا ارزش اشياء را تعيين مىكند ، و از نظر ما اين ادّعا نيز ناتمام است و 10 اشكال از اشكالات آن را بررسى كرديم و نتيجه آن شد كه قانون عرضه و تقاضا نمىتواند علت منحصر براى معين ارزشها باشد .\r\n7 - فرضيه ديگرى در كتاب مباحث اقتصاد ارائه شده كه از نظر ما جز تفسيرى بر قانون عرضه و تقاضا نبود و همان ايرادهاى عرضه و تقاضا بر اين فرضيه نيز وارد است .\r\n8 - از نظر ما ارزش علل متعدّدى دارد كه عبارتند از : كارعرضه و تقاضامطلوبيت ذاتىاغراض عقلائى .\r\n9 - چون مىتوان همين نظريه را از متون اسلامى نيز بدست آورد بنابراين مىتوانيم بگوييم نظريه‌ى ما همان نظريه‌ى اسلام است .\r\n10 - انسان بايد حقيقت‌جو و حقيقت‌خواه باشد و اگر فقط منظورش اثبات فكر خود و تحميل آن بر دليل باشد از حقيقت دور مىشود و از نظر اسلام بالاترين مصيبت همين است .\r\n11 - فصل دوّم در بيان قانون ارزش اضافى است ، و وضع اين قانون\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nو تفسيرى كه ماركس و بعدا ماركسيستها از آن نمودند چيزى جز واكنش و عكس العملى در برابر مظالم اقتصاد سرمايه‌دارى نيست .\r\n12 - ماركس گمان كرده مصيبتهاى جامعه بدانجهت است كه سود اضافه بر مزد به كارفرما تعلق دارد لذا آن را متعلّق به كارگر اعلام كرده است ، ولى اسلام مصيبتها را ناشى از اقتصاد منهاى معنويت مىداند و از بىعدالتى و اجحاف كارفرما بر كارگر و مصرف‌كننده و سرمايه‌داران جزء ، و نيز از استثمارها ، ظلمها خدعه‌ها ، تقلّبها و . . . و نيز از جامعه‌يى كه زير بار اجحاف و ظلم مىرود .\r\n13 - سود اضافه بر مزد از نظر اسلام متعلّق به كارفرماست به شرط آنكه به كارگر ظلمى نشود و از سود او ديگرى زيان نبيند و سود از راه حرام بدست نيامده باشد و ماليات اسلام را بپردازد و ضرورت فردى يا اجتماعى در بين نباشد و بداند كه ديگران در مال او حقّى دارند .\r\n14 - گرچه تفسير سرمايه‌دارى از سود اضافى غلط است ولى تفسير ماركس هم غلط است زيرا سود اضافه بر مزد را به دست گروهى بنام حزب سپردن نتيجه‌يى جز آنچه هم‌اكنون نيز شاهد آنيم‌جنايات شوروى در افغانستان‌در بر نخواهد داشت .\r\n15 - بشر در خيروشر نامتناهى است و اگر منحرف شود و صفات رذيله بر او حكمفرما گردد در شرارت نهايتى نخواهد داشت ، و رهبر انقلاب دام ظله نيز همين مطلب را يادآور شدند كه : بشر فطرتا خواستار حق است و انبياء براى نشان دادن راه آمدند ، و بشر گاهى راه را گم مىكند از اين جهت در شرارت غير متناهى است .\r\n16 - ماركس سود اضافه بر كار را متعلّق به كارگر مىداند و استدلالش اينست كه قيمت تبادلى مرهون كار است ، و ما به استدلال او پنج ايراد ذكر كرديم .\r\n17 - اجاره تمليك منفعت است نه واگذارى فائده‌كار متجسّم -\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nو فرضيه ماركس وقتى مىتواند مطرح شود كه اجاره تمليك كار باشد و اين از نظر ماركس نيز درست نيست به همين جهت ماركس خود را ردّ كرده است .\r\n18 - بر نظر ماركس ايرادهاى زيادى وارد است و ما ده ايراد را ذكر كرديم ، و اثبات نموديم سود اضافه بر مزد نبايد متعلّق به كارگر باشد و اگر كاگر ببرد ظالم و سارق و استثمارگر است .\r\n19 - نسل جوان ما براى نجات از خودباختگى و بيگانه‌زدگى بايد به اين موضوع توجّه كند كه اگر غرب در مادّيات و صنايع از شرق پيش‌افتاده است دليل آن نيست كه در ذوق و استدلال و فلسفه و دقت و . . . نيز مقدّم باشد - بسيارى از آنان الفباى فلسفه و استدلال و دقت را هم نمىدانند و قابل مقايسه با فلاسفه و متفكرّان ما نيستند .\r\n20 - اگر عصبيت و لجاجت و خودپسندى و ديگر صفات رذيله بر كسى حكمفرما شود قابل اصلاح نخواهد بود تا آن صفت را از خود رفع كند ، به همين جهت قرآن صريحا مىفرمايد چنين افرادى قابل هدايت نيستند و با آنكه قرآن براى همه‌ى مردم تا قيامت نازل شده ولى در ابتداى قرآن مىبينيم مىفرمايد اين كتابى روشن است كه پرهيزكاران را هدايت مىكند زيرا غير « متّقى » يعنى كسانى كه از هوىوهوس و غرايز آزاد نباشند قابليت هدايت ندارند .\r\nموفقيت و هدايت همه را از خداوند متعال و در ظلّ توجهات حضرت بقية الله الحجة بين الحسن المهدى عجل الله تعالى فرجه الشريف ، خواهانيم .\r\n( پايان )\r\n\r\n","description":"","footnote":"","page_name":" 70 ","page_number":70},
  {"content":"\r\n . \r\n","description":"","footnote":"","page_name":" 71 ","page_number":71},
  {"content":"\r\n . \r\n\r\n","description":"","footnote":"","page_name":" 72 ","page_number":72}
  ]