[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nهوالعليم\r\nدورهء علوم و معارف اسلام\r\n3\r\nجلد چهارم\r\nاز قسمت\r\nمعاد شناسى\r\nتأليف\r\nحضرت علامه آية الله حاج سيد محمد حسين حسينى طهرانى\r\nقدس الله نفسه الزكية\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nحسينى طهرانى ، سيد محمد حسين ، 1345 - 1416 ق .\r\nمعاد شناسى / تأليف سيد محمد حسين حسينى طهرانى . - مشهد : نور علامه طباطبائى ، 1417 - 1423 ق .\r\n10 ج . - ( دورهء علوم و معارف اسلام ؛ 3 )\r\nطبع اول : انتشارات حكمت ، 1402 - 1407 ق .\r\nاين مجموعه شامل مباحثى است دربارهء مرگ در ج 1 و 2 ، عالم قبر و برزخ در ج 2 و 3 ، قيامت در ج 4 و 5 و 2 ، نفخ صور در ج 4 ، معاد جسمانى و حشر در ج 6 ، نامه عمل در ج 6 و 7 ، شهادت در ج 7 ، صراط و ميزان و حساب در ج 8 ، شفاعت در ج 9 ، أعراف و بهشت و جهنم و خلود در ج 10 .\r\nكتابنامه به صورت زير نويس .\r\n1 . معاد . 2 . مرگ - جنبه هاى قرآنى . 3 . برزخ . 4 . رستاخيز . 5 . معاد جسمانى . الف . عنوان . ب . فروست : علوم و معارف اسلام .\r\nBP 222\r\n44 / 297\r\nشابك معمولى 8 - 24 - 6533 - 964 ( جلد 4 )\r\nشابك زركوب 5 - 34 - 6533 - 964 ( جلد 4 )\r\nشابك معمولى 5 - 03 - 6533 - 964 ( دورهء 10 جلدى )\r\nشابك زركوب 6 - 08 - 6533 - 964 ( دورهء 10 جلدى )\r\nISBN 964 - 6533 - 24 - 8 ( VOL . 4 )\r\nISBN 964 - 6533 - 34 - 5 ( VOL . 4 )\r\nISBN ( Paperback ) 964 - 6533 - 03 - 5 ( 10 VOL . SET )\r\nISBN SET ( Hardcover ) 964 - 6533 - 08 - 6 ( 10 VOL . SET )\r\nدورهء علوم و معارف اسلام ( 3 )\r\nمعاد شناسى جلد چهارم\r\nتأليف : حضرت علامه آية الله حاج سيد محمد حسين حسينى طهرانى قدس سره\r\nطبع ششم : شوال المكرم 1425 هجرى قمرى\r\nتعداد : 3000 نسخه\r\nچاپ و صحافى : چاپخانهء دانشگاه مشهد\r\nناشر : انتشارات علامه طباطبائى ، مشهد مقدس ، تلفن : 8543684\r\nاين كتاب تحت إشراف \" مؤسسه ترجمه و نشر دورهء علوم و معارف إسلام \" از تأليفات حضرت علامه آية الله حاج سيد محمد حسين حسينى طهرانى بطبع رسيده و كليهء حقوق آن محفوظ و مخصوص اين مؤسسه مى باشد .\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\nفهرست\r\n\r\n","description":"","footnote":"","page_name":" شناسنامه 5 ","page_number":5},
  {"content":"\r\n . \r\n","description":"","footnote":"","page_name":" شناسنامه 6 ","page_number":6},
  {"content":"\r\n . \r\n","description":"","footnote":"","page_name":" فهرست مطالب 1 ","page_number":7},
  {"content":"\r\n . \r\n","description":"","footnote":"","page_name":" فهرست مطالب 2 ","page_number":8},
  {"content":"\r\n . \r\n","description":"","footnote":"","page_name":" فهرست مطالب 3 ","page_number":9},
  {"content":"\r\n . \r\n","description":"","footnote":"","page_name":" فهرست مطالب 4 ","page_number":10},
  {"content":"\r\n . \r\n","description":"","footnote":"","page_name":" فهرست مطالب 5 ","page_number":11},
  {"content":"\r\n . \r\n","description":"","footnote":"","page_name":" فهرست مطالب 6 ","page_number":12},
  {"content":"\r\n . \r\n","description":"","footnote":"","page_name":" فهرست مطالب 7 ","page_number":13},
  {"content":"\r\n . \r\n","description":"","footnote":"","page_name":" فهرست مطالب 8 ","page_number":14},
  {"content":"\r\n\r\nهوالعليم\r\nدورهء\r\nعلوم و معارف اسلام\r\n( 3 )\r\nجلد چهارم\r\nاز قسمت\r\nمعاد شناسى\r\nلاقل خدمة العلم والدين\r\nسيد محمد حسين حسينى طهرانى\r\nعفى الله عن جرائمه\r\n\r\n","description":"","footnote":"","page_name":" فهرست مطالب 9 ","page_number":15},
  {"content":"\r\n . \r\n","description":"","footnote":"","page_name":" فهرست مطالب 10 ","page_number":16},
  {"content":"\r\n\r\n\r\n[ جلد چهارم 
  ]\r\n\r\nمجلس بيستم : علائم پيدايش قيامت\r\n\r\n","description":"","footnote":"","page_name":" 1 ","page_number":17},
  {"content":"\r\n . \r\n","description":"","footnote":"","page_name":" 2 ","page_number":18},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرينَ\r\nو لَعْنَةُ اللهِ عَلَى أعْدائِهِمْ أجْمَعينَ مِنَ الْآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم « 1 »\r\nقال اللهُ الحكيمُ فى كتابِه الكريم :\r\n فَهَلْ يَنْظُرُونَ إِلَّا السَّاعَةَ أَنْ تَأْتِيَهُمْ بَغْتَةً فَقَدْ جاءَ أَشْراطُها فَأَنَّى لَهُمْ إِذا جاءَتْهُمْ ذِكْراهُمْ . \r\n( هجدهمين آيه ، از سورهء محمّد : چهل و هفتمين سوره از قرآن كريم )\r\nللّه الحمدُ و المنّة بحث معادى را كه شروع كرديم ، مقدّمات حيات انسان را در دنيا و بعد خصوصيّات حال احتضار و سكرات موت و عالم قبر و برزخ را تمام كرديم ، و از حال بايد شروع كنيم در مقدّمات عالم قيامت كبرى و حضور انسان در پيشگاه پروردگار و شرح عوالمى را كه انسان در اين دورهء از حيات اخروى طىّ مىكند .\r\nدر اين آيه از قرآن مجيد ، خداوند ميفرمايد :\r\n\r\n\r\n","description":"","footnote":"\r\n( 1 ) مطالب گفته شده در روز بيستم ماه مبارك رمضان .\r\n","page_name":" 3 ","page_number":19},
  {"content":"\r\n\r\n« آيا اين كافران و مشركان اميد و انتظارى را دارند مگر انتظار ساعت قيامت كه ناگهان بيايد و آنها را در بر گيرد ؟ حقّاً كه علامات قيامت آمده است . در آن وقتى كه قيامت بيايد ، ياد قيامت و تذكّر آن چه سودى براى آنان خواهد داشت ؟ »\r\nسياق اين آيه سياق مؤاخذه و تهكّم است . مثل اينكه كافران در موقفى هستند كه يا بايد از حقّ تبعيّت كنند و بنابراين عاقبت آنها مقرون به خير و سعادت گردد ، و يا بايد انتظار ساعت قيامت را ببرند تا بواسطهء مشاهدهء تحقّق و وقوع و إشرافى كه بر آن پيدا كنند و خصوصيّاتى را كه از آن ببينند متذكّر گردند و ايمان آورند و از حقّ متابعت كنند .\r\nامّا پيروى از حقّ را امروز ننموده‌اند و بنابراين يك احتمال بيشتر نمىماند و آن آمدن خود قيامت است .\r\n\r\nعلائم قيامت و حضور انسان در آن\r\nامروز كه علائم قيامت از قسمت شدن انسان به افراد صالح و تبهكار ، كه لازمه‌اش وجود قيامت و رسيدگى به حساب است ، و پيدايش مرگ كه عبور براى وصول به آن است و يا ظهور پيامبر آخر الزّمان و انشقاق قمر و نزول قرآن كه آخرين كتاب آسمانى است براى آنها فائده‌اى ننموده و با مواعظ بليغه و بيّنات و حُجج واضحه و عبرت‌هاى پى در پى در مقابل حقّ خضوع نكردند ، و براى خود با ايمان به خدا و عمل صالح طرفى نبستند ؛ هيچ راه ديگرى براى اتّعاظ و هدايت و ايمان آنها نيست مگر وقوع خود قيامت ؛ و امّا در آن حال ديگر ايمان فائده‌اى ندارد ، چون كار يكسره شده و عالم عمل\r\n\r\n","description":"","footnote":"","page_name":" 4 ","page_number":20},
  {"content":"\r\n\r\nبسته و عالم جزا و حساب پيش آمده است .\r\n  يَوْمَئِذٍ يَتَذَكَّرُ الْإِنْسانُ وَ أَنَّى لَهُ الذِّكْرى * يَقُولُ يا لَيْتَنِي قَدَّمْتُ لِحَياتِي .   « 1 »\r\n« در آن روز انسان متذكّر ميگردد و متنبّه مىشود ، ولى تذكّر براى او چه فائده‌اى دارد ؟ انسان ميگويد : كاش براى حيات و زندگى خود ، از دنيا چيزى پيش فرستاده بودم . »\r\nآياتى كه در قرآن مجيد راجع به قيامت است همگى متّفقند بر اينكه در قيامت اين زمين از بين ميرود و ستارگان فرو ميريزند و خورشيد و ماه تيره و تاريك ميگردند و اين عالم به كلّى خراب و مندكّ مىشود .\r\nو پس از خرابى اين عالم ، خداوند ارواح را در قيامت براى حساب و كتاب و جزاء حاضر ميفرمايد ؛ چه ارواحى كه از دنيا رفته و در برزخ انتظار قيامت را دارند ، و چه ارواحى كه در دنيا بواسطهء صَعقهء موت دنيا را ترك كرده و ناگهان در قيامت حضور پيدا مىكنند .\r\nدو نفخه در صور دميده مىشود ، يكى نفخهء إماته كه بواسطهء آن همگى مىميرند ، و دوّم نفخهء إحياء كه بواسطهء آن همگى بعد از مردن زنده ميشوند .\r\n فَإِذا هُمْ قِيامٌ يَنْظُرُونَ  . « 2 »\r\n« ناگهان همه قيام مىكنند و مشاهدهء قيامت و بروز و ظهور\r\n\r\n\r\n","description":"","footnote":"\r\n( 1 ) قسمتى از آيه 23 و آيه 24 ، از سورهء 89 : الفجر\r\n( 2 ) ذيل آيه 68 ، از سورهء 39 : الزّمر\r\n","page_name":" 5 ","page_number":21},
  {"content":"\r\n\r\nقدرت كاملهء الهيّه را مىنمايند » .\r\n\r\nتحقّق ظهور حضرت مهدىّ أرواحنا فداه و رجعت ، قبل از قيامت حتمى است\r\nدر اخبار اهل بيت عليهم السّلام براى علائم قيامت مطالب بسيارى وارد شده است ، و اصولًا براى مقدّمات قيامت علاوه بر علائم خود آن بايد دو مرحلهء قبلى آن طىّ شود ؛ يكى ظهور حضرت قائم آل محمّد عليه السّلام حضرت مهدىّ محمّد بن الحسن العسكرىّ عجّل الله تعالى فرجه الشّريف و ديگر رَجْعت آل محمّد عليهم السّلام .\r\nبراى تحقّق اين دو موضوع هيچ جاى شبهه و ترديد نيست . موضوع ظهور حضرت مهدىّ أرواحنا فِداه متّفقٌ عليه جميع طوائف و مذاهب مسلمين است .\r\nو رجعت آل محمّد عليهم السّلام از مسلّمات شيعه مىباشد ، و در سابق الايّام وجه مائز شيعه را از غير شيعه به امامت و رجعت ميدانستند . و در اين زمينه در تاريخ و سِيَر و اخبار مطالب فراوانى است .\r\nو بطور كلّى براى تكامل عالم و بشريّت ، سه مرحلهء متناوب و متوالى بايد پيموده شود :\r\nاوّل : ظُهور حضرت مهدىّ أرواحنا فِداه كه در آن بشريّت راه سريعى را بسوى كمال طىّ مىكند .\r\nدوّم : رجعت كه در آن با پيدايش ظهورات و انوار و رجوع ائمّه عليهم السّلام به دنيا ، تمام مراحل استعداديّهء مردم كه در زمان آن بزرگواران به مرحلهء فعليّت نرسيده است به فعليّت و تحقّق ميرسد .\r\n\r\n","description":"","footnote":"","page_name":" 6 ","page_number":22},
  {"content":"\r\n\r\nسوّم : قيامت كه موجب تكامل دو دورهء سابق و از دست دادن إنّيّات و طلوع صفت جلال حضرت كبريائى و مندكّ شدن هويّات و شخصيّات به ظهور حقيقت در عوالم است .\r\nاين سه مرحله بر يكديگر مترتّب بوده و تا اوّلى طىّ نشود دويّمى نخواهد شد ، و تا دويّمى متحقّق نگردد سوّمى تحقّق نخواهد يافت .\r\nدربارهء علائم ظهور و علائم رجعت و قيامت ، اخبار بسيارى وارد شده است و بزرگان در كتب ضبط نموده‌اند ؛ گرچه اطمينان به صحّت همهء آنها نيست ، و در آنها اخبار ضِعاف بسيار است .\r\nولى از مجموع آنها اجمالًا استفاده مىشود كه هر يك از اين سه مرحله از ظهور و رجعت و قيامت داراى مشخّصات و علائم و آثارى مختصّ به خود هستند .\r\nعلاوه بعضى از آنها داراى سندهاى صحيح بوده و طبق قواعد اصوليّه ، از نقطهء نظر پذيرش قابل قبول است ؛ چه رواياتى كه از رسول اكرم صادر شده و چه از ائمّهء اهل بيت سلام الله عليهم أجمعين .\r\n\r\nحديث سلمان راجع به علائم قيامت\r\nمثلًا علىّ بن إبراهيم قمّى كه در بيش از هزار سال پيش ميزيسته است و تفسير او در نهايت اتقان و اعتبار و مورد مطالعه و مراجعهء علماء اعلام در اين مدّت طويل بوده و از مصادر كتب شيعه محسوب ميگردد ، روايتى را در آن از سلمان فارسى از رسول خدا صلّى الله عليه و آله و سلّم نقل مىكند كه در حِجّةُ الوداع ، رسول خدا در\r\n\r\n","description":"","footnote":"","page_name":" 7 ","page_number":23},
  {"content":"\r\n\r\nمسجد الحرام درحالىكه حلقه‌هاى درِ كعبه را به دست گرفته بودند بيان كرده‌اند .\r\nاين روايت بطورى است كه از مضمون آن هيچ احتمال خدشه و دسّى در آن نميرود . چون مطالبى را راجع به آخر زمان بيان مىكند كه در آن زمان اثرى از آن نبوده است و حتّى زمينه هم براى چنين وقايعى موجود نبوده تا بتوان احتمال داد كه بعداً بوجود مىآيد و بر اساس آن جعل چنين حديثى را نمود .\r\nبنابراين ، به اين روايت و أمثال آن در كتب متقنهء حديث و تفسير مىتوان اطمينان حاصل نمود و آنها را از روايات دالّهء بر ظهور و علائم قيامت شمرد .\r\nاين روايت را در ذيل آيه مورد عنوان از شواهد أشراطُ السّاعة آورده است .\r\nأشراط جمع شَرَط به معناى علامت است ، و روايت چنين است : علىّ بن إبراهيم ميگويد :\r\nحديث كرد براى من پدرم ( إبراهيم بن هاشم ) از سليمان بن مسلم خَشّاب از عبد الله بن جَريح مكّى از عطاء بن أبى رياح از عبد الله بن عبّاس كه او گفت : ما با رسول خدا صلّى الله عليه و آله و سلّم در حجّة الوداع به حجّ مشرّف شديم .\r\nرسول خدا حلقهء درِ خانهء خدا را گرفت و رو به ما نموده و با سيماى مباركش ما را مخاطب قرار داد .\r\nفَقَالَ : أَ لَا أُخْبِرُكُمْ بِأَشْرَاطِ السَّاعَةِ ؟\r\n\r\n","description":"","footnote":"","page_name":" 8 ","page_number":24},
  {"content":"\r\n\r\nوَ كَانَ أَدْنَى النَّاسِ مِنْهُ يَوْمَئِذٍ سَلْمَانُ رَضِىَ اللهُ عَنْهُ ، فَقَالَ : بَلَى يَا رَسُولَ اللهِ !\r\n« و گفت : آيا ميخواهيد من شما را به علائم و نشانه‌هاى قيامت با خبر كنم ؟\r\nو در آن هنگام نزديك‌ترين افراد به رسول خدا سلمان بود ، و گفت : اى رسول خدا ! بله ما ميخواهيم ما را با خبر كنى ! »\r\nفَقَالَ صَلَّى اللهُ عَلَيْهِ وَ ءَالِهِ وَ سَلَّمَ : إنَّ مِنْ أَشْرَاطِ الْقِيَامَةِ ، إضَاعَةَ الصَّلاةِ ، وَ اتِّبَاعَ الشَّهَوَاتِ ، وَ الْمَيْلَ مَعَ الْأَهْوَاءِ ، وَ تَعْظِيمَ الْمَالِ ، وَ بَيْعَ الدِّينِ بِالدُّنْيَا ؛ فَعِنْدَهَا يُذَابُ قَلْبُ الْمُؤْمِنِ وَ جَوْفُهُ كَمَا يَذُوبُ الْمِلْحُ فِى الْمَآءِ ، مِمَّا يَرَى مِنَ الْمُنْكَرِ فَلَا يَسْتَطِيعُ أَنْ يُغَيِّرَهُ .\r\n« پس از آن رسول خدا صلّى الله عليه و آله و سلّم فرمود : بدرستى كه از علامات قيامت آن است كه مردم نماز را خراب مىكنند ، و از شهوات پيروى مىنمايند ، و تمايلشان بسوى هواى نفسانى است ، مال را بزرگ مىشمرند ، و دين را به دنيا ميفروشند .\r\nو در چنين شرائط و موقعيّتى ، همانطور كه نمك در آب حلّ مىشود ، دل مؤمن و اندرون او آب مىشود و حلّ ميگردد ؛ چون منكرات را در برابر ديدگان خود مىبيند ، و قدرت تغيير و اصلاح آنها را ندارد . »\r\nقَالَ سَلْمَانُ : وَ إنَّ هَذَا لَكَآئِنٌ يَا رَسُولَ اللهِ ؟ قَالَ صَلَّى اللهُ عَلَيْهِ وَ ءَالِهِ وَ سَلَّمَ : إى وَ الَّذِى نَفْسِى بِيَدِهِ !\r\n\r\n","description":"","footnote":"","page_name":" 9 ","page_number":25},
  {"content":"\r\n\r\n« سلمان گفت : اينها از امورى است كه حتماً تحقّق مىيابد ؟ رسول خدا صلّى الله عليه و آله و سلّم فرمود : آرى ، سوگند به آن كسى كه جان من در دست اوست ! »\r\nيَا سَلْمَانُ ! إنَّ عِنْدَهَا يَلِيهِمْ أُمَرَآءُ جَوَرَةٌ ، وَ وُزَرَاءُ فَسَقَةٌ ، وَ عُرَفَآءُ ظَلَمَةٌ ، وَ أُمَنَآءُ خَوَنَةٌ .\r\n« اى سلمان ! در آن وقت افرادى كه بر مردم حكومت دارند و زمام آنها را در دست داشته و بر آنها ولايت و سيطره دارند عبارتند از حاكمانى كه همهء آنها ستمكار و ظالمند ، و وزرائى كه فاسقند ، و حكّام و استانداران و فرماندارانى كه همه اهل جور و ستم هستند ، و امين‌هائى كه همه اهل خيانتند . »\r\nفَقَالَ سَلْمَانُ : وَ إنَّ هَذَا لَكَآئِنٌ يَا رَسُولَ اللهِ ؟ قَالَ صَلَّى اللهُ عَلَيْهِ وَ ءَالِهِ وَ سَلَّمَ : إى وَ الَّذِى نَفْسِى بِيَدِهِ !\r\n« سلمان گفت : و اينها از امور مسلّمه‌اى است كه پيدا خواهد شد ؟ رسول خدا صلّى الله عليه و آله و سلّم فرمود : آرى سوگند بخدائى كه جان من در دست اوست ! »\r\nيَا سَلْمَانُ ! إنَّ عِنْدَهَا يَكُونُ الْمُنْكَرُ مَعْرُوفًا ؛ وَ الْمَعْرُوفُ مُنْكَراً ، وَ ائْتُمِنَ الْخَائِنُ ؛ وَ يُخَوَّنُ الْأَمِينُ ، وَ يُصَدَّقُ الْكَاذِبُ ؛ وَ يُكَذَّبُ الصَّادِقُ .\r\n« اى سلمان ! در آن موقعيّت كارهاى بد و ناپسند در بين مردم به صورت كارهاى شايسته و پسنديده درآيد ؛ و كارهاى پسنديده و نيكو به صورت كارهاى نكوهيده و ناپسند جلوه كند . و مردمان\r\n\r\n","description":"","footnote":"","page_name":" 10 ","page_number":26},
  {"content":"\r\n\r\nخيانت پيشه مورد وثوق و امانت واقع شوند ؛ و به افراد امين و درستكار نسبت خيانت داده شود . و مرد دروغگو را تصديق كنند و به دروغ‌هاى او مُهر صحّت و درستى بنهند ؛ و مرد راستگو و درست را دروغگو شمارند و به گفتار او ترتيب اثر ندهند . »\r\nقَالَ سَلْمَانُ : وَ إنَّ هَذَا لَكَآئِنٌ يَا رَسُولَ اللهِ ؟ قَالَ صَلَّى اللهُ عَلَيْهِ وَ ءَالِهِ وَ سَلَّمَ : إى وَ الَّذِى نَفْسِى بِيَدِهِ !\r\n« سلمان گفت : و اينها مسلّماً واقع خواهد شد اى رسول خدا ؟ رسول خدا صلّى الله عليه و آله و سلّم فرمود : آرى سوگند به آن كسى كه جان من در دست اوست ! »\r\nيَا سَلْمَانُ ! فَعِنْدَهَا إمَارَةُ النِّسَآءٍ ، وَ مُشَاوَرَةُ الإمَآءِ ، وَ قُعُودُ الصِّبْيَانِ عَلَى الْمَنَابِرِ ، وَ يَكُونُ الْكِذْبُ طُرَفًا ، وَ الزَّكَاةُ مَغْرَمًا ، وَ الْفَيْئُ مَغْنَمًا ، وَ يَجْفُو الرَّجُلُ وَالِدَيْهِ ، وَ يَبِرُّ صَدِيقَهُ ، وَ يَطْلُعُ الْكَوْكَبُ الْمُذَنَّبُ .\r\n« اى سلمان ! در آن هنگام زنان بر مردان حكومت مىكنند ، و با كنيزان مشورت مىنمايند . ( يعنى در امور سياسى ، كنيزان كه در خانه‌هاى آنها هستند مورد مشورت قرار ميگيرند . ) و بچّه‌ها - كه كنايه از افراد بى بصيرت و بى دانش باشد - بر منبرها بالا ميروند و براى مردم خطبه ميخوانند ، و زمام امور تبليغاتى مردم را اين افراد كم تجربه و كم خرد در دست ميگيرند . و دروغگوئى و دروغپردازى از كارهاى طُرفه و فكاهى و ظريف شمرده مىشود . و دادن زكات مال را ضرر و غرامت مىپندارند ، و هر گونه دسترسى به بيت المال و ربودن\r\n\r\n","description":"","footnote":"","page_name":" 11 ","page_number":27},
  {"content":"\r\n\r\nاموال عامّه را غنيمت و بهره مىشمارند . مردم با پدر و مادر خود جفا مىكنند و به آنها بى اعتنائى نموده آنان را سبك مىشمرند و از اداء حقوق واجبه و مستحسنهء آنها بر نمىآيند و ليكن با دوستان خود احسان و نيكوئى مىنمايند . و ستارهء دنباله دار در آسمان طلوع مىكند . »\r\nقَالَ سَلْمَانُ : وَ إنَّ هَذَا لَكَآئِنٌ يَا رَسُولَ اللهِ ؟ قَالَ صَلَّى اللهُ عَلَيْهِ وَ ءَالِهِ وَ سَلَّمَ : إى وَ الَّذِى نَفْسِى بِيَدِهِ !\r\n« سلمان گفت : و اين امور مسلّماً به وقوع مىپيوندد اى رسول خدا ؟ رسول خدا صلّى الله عليه و آله و سلّم فرمود : آرى سوگند به آن خدائى كه جان من در دست قدرت اوست ! »\r\nيَا سَلْمَانُ ! وَ عِنْدَهَا تُشَارِكُ الْمَرْأَةُ زَوْجَهَا فِى التِّجَارَةِ ، وَ يَكُونُ الْمَطَرُ قَيْظاً ، وَ يُغَيَّظُ الْكِرَامُ غَيْظاً ، وَ يُحْتَقَرُ الرَّجُلُ الْمُعْسِرُ ، فَعِنْدَهَا يُقَارَبُ الاسْوَاقُ ، إذَا قَالَ هَذَا : لَمْ أَبِعْ شَيْئاً وَ قَالَ هَذَا : لَمْ أَرْبَحْ شَيْئاً ، فَلَا تَرَى إلَّا ذَآمًّا لِلَّهِ .\r\n« اى سلمان ! در آن زمان زنان با شوهرانشان در امور خارج از منزل مانند تجارت شركت مىكنند . و باران در تابستان مىبارد . و مردمان بزرگ و بزرگوار پيوسته مورد خشم و غضب و غيظ قرار ميگيرند . و مردم بى چيز و تنگدست مورد اهانت و تحقير قرار ميگيرند . در آن زمان بازارها به هم نزديك ميشوند « 1 » و در صورتى كه\r\n\r\n\r\n","description":"","footnote":"\r\n( 1 ) در « المنجد » مىنويسد : المُقارَبُ مِن المَتاع : الرَّخيصُ ، بنابراين ممكن است معنى اين باشد كه بازارها تنزّل مىكند .\r\n","page_name":" 12 ","page_number":28},
  {"content":"\r\n\r\nمحلّ خريد و فروش بسيار است همهء مردم از كار و كسب خود در گله و شكوه هستند ، يكى ميگويد : من چيزى نفروختم ، و ديگرى ميگويد : سودى نبردم ؛ و در آن وقت مىنگرى كه تمام مردم در مقام گلايهء از خدا و مذمّت او هستند . »\r\nقَالَ سَلْمَانُ : وَ إنَّ هَذَا لَكَآئِنٌ يَا رَسُولَ اللهِ ؟ قَالَ صَلَّى اللهُ عَلَيْهِ وَ ءَالِهِ وَ سَلَّمَ : إى وَ الَّذِى نَفْسِى بِيَدِهِ !\r\n« سلمان گفت : اى رسول خدا ! چنين امورى واقع مىشود ؟ رسول خدا صلّى الله عليه و آله و سلّم فرمود : آرى سوگند به آنكه جان من در دست اوست ! »\r\nيَا سَلْمَانُ ! فَعِنْدَهَا يَلِيهِمْ أَقْوَامٌ إنْ تَكَلَّمُوا قَتَلُوهُمْ ، وَ إنْ سَكَتُوا اسْتَبَاحُوهُمْ لِيَسْتَأْثِرُوا بِفَيْئِهِمْ ، وَ لِيَطَؤُنَّ حُرْمَتَهُمْ ، وَ لِيَسْفِكُنَّ دِمَآءَهُمْ ، وَ لِيَمْلَؤُنَّ قُلُوبَهُمْ رُعْبًا ، فَلَا تَرَاهُمْ إلَّا وَجِلِينَ خَآئِفِينَ مَرْعُوبِينَ مَرْهُوبِينَ .\r\n« اى سلمان ! در آن زمان بر مردم حكومت مىكنند كسانى كه اگر مردم براى دفاع از حقوق خود و براى حقّ اوّليّهء خود و كوچك‌ترين مطلبى كه در آن شائبهء سيادت و حرّيّت و آزادى فكر باشد ، سخن گويند ، آنها را مىكُشند ، و اگر مردم سكوت هم اختيار كنند آنان اموال و نفوس و أعراض ايشان را مباح مىشمرند ، و براى استفاده از كار و زحمت و دسترنج آنها از خوردن خون آنها دريغ نمىكنند ، و زنان و دختران ايشان را به بيگارى مىبرند و اعمال منافى عفّت انجام ميدهند و احترام آنها را پايمال مىكنند ، و خون مردم بيچاره و\r\n\r\n","description":"","footnote":"","page_name":" 13 ","page_number":29},
  {"content":"\r\n\r\nضعيف را بىمحابا و بدون پروا ميريزند ، و در دل‌هايشان از خوف و دهشت و هراس به اندازه‌اى وارد مىكنند كه هيچكس حقّ نفس كشيدن ندارد . اى سلمان ! در آن زمان تمام مردم رعيّت ترسناك و خائف و وحشت زده و هراسناك خواهند بود . »\r\nقَالَ سَلْمَانُ : وَ إنَّ هَذَا لَكَآئِنٌ يَا رَسُولَ اللهِ ؟ قَالَ صَلَّى اللهُ عَلَيْهِ وَ ءَالِهِ وَ سَلَّمَ : إى وَ الَّذِى نَفْسِى بِيَدِهِ !\r\n« سلمان گفت : اى رسول خدا ! آيا اين امور واقع شدنى است ؟ رسول خدا صلّى الله عليه و آله و سلّم فرمود : آرى ، سوگند به آن كسى كه نفس من در دست اوست ! »\r\nيَا سَلْمَانُ ! إنَّ عِنْدَهَا يُؤْتَى بِشَىْءٍ مِنَ الْمَشْرِقِ وَ شَىْءٍ مِنَ الْمَغْرِبِ يُلَوَّنُ أُمَّتِى ؛ فَالْوَيْلُ لِضُعَفَآءِ أُمَّتِى مِنْهُمْ ، وَ الْوَيْلُ لَهُمْ مِنَ اللهِ ؛ لَا يَرْحَمُونُ صَغِيرًا ، وَ لَا يُوَقِّرُونَ كَبيراً ، وَ لَا يَتَجَاوَزُونَ عَنْ مُسِىءٍ . أَخْبَارُهُمْ خَنَاءٌ . جُثَّتُهُمْ جُثَّةُ الآدَمِيِّينَ ، وَ قُلُوبُهُمْ قُلُوبُ الشَّيَاطِينَ\r\n« اى سلمان ! در آن زمان چيزى را از طرف مشرق براى مردم مىآورند و چيز دگرى را از طرف مغرب و بدين‌وسيله امّت مرا رنگ مىكنند ؛ پس اى واى بر ضعيفان امّت من از دست اين ستمگران ، و اى واى بر ايشان از خدا ؛ به افراد كوچك و زير دست رحم نمىآورند ، و بزرگان را توقير و احترام نمىكنند و از خطاكار و شخصى كه در امور شخصى بدى كند در نميگذرند و او را مورد عفو و اغماض خود قرار نميدهند . گفتار آنان همه فحش و زشتى است .\r\n\r\n","description":"","footnote":"","page_name":" 14 ","page_number":30},
  {"content":"\r\n\r\nهيكل آنان هيكل آدمى است ولى دلهاى آنها دلهاى شياطين است . »\r\nقَالَ سَلْمَانُ : وَ إنَّ هَذَا لَكَآئِنٌ يَا رَسُولَ اللهِ ؟ قَالَ رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ : إى وَ الَّذِى نَفْسِى بِيَدِهِ !\r\n« سلمان گفت : اى رسول خدا ! آيا اين از امور مسلّمهء واقع شدنى است ؟ رسول خدا صلّى الله عليه و آله و سلّم فرمود : آرى ، سوگند به آنكه جان من در دست اوست ! »\r\nيَا سَلْمَانُ ! وَ عِنْدَهَا يَكْتَفِى الرِّجَالُ بِالرِّجَالِ ، وَ النِّسَاءُ بِالنِّسَاءِ ، وَ يُغَارُ عَلَى الْغِلْمَانِ كَمَا يُغَارُ عَلَى الْجَارِيَةِ فِى بَيْتِ أَهْلِهَا . وَ تَشَبَّهُ الرِّجَالُ بِالنِّسَاءِ ، وَ النِّسَاءُ بِالرِّجَالِ ، وَ يَرْكَبْنَ ذَوَاتُ الْفُرُوجِ السُّرُوجَ ؛ فَعَلَيْهِنَّ مِنْ أُمَّتِى لَعْنَةُ اللهِ !\r\n« اى سلمان ! در آن وقت مردها به مردها اكتفا مىكنند ، و زنها به زنها اكتفا مىنمايند . و در آن زمان همانطور كه زن در خانهء شوهرش مورد حفظ و حراست واقع مىشود كه كسى به او تعدّى نكند و در استمتاعات اختصاص به مرد خود داشته باشد ، همينطور افرادى ، جوانان تازه به سنّ رسيده و أمرد را به خود اختصاص داده در اعمال نامشروع مورد حراست و حفظ خود قرار ميدهند تا كسى ديگر به آنها توجّهى نكند . مردها خود را شبيه به زنان مىكنند ، و زنان خود را شبيه به مردان مىنمايند . و افرادى كه داراى رَحِم هستند و براى توليد مثل آفريده شده‌اند كه منظور زنان مىباشند ، سوار بر زين‌ها ميشوند ؛ پس بر آن زنان از امّت من لعنت خدا باد . »\r\nقَالَ سَلْمَانُ : وَ إنَّ هَذَا لَكَآئِنٌ يَا رَسُولَ اللهِ ؟ فَقَالَ صَلَّى الله\r\n\r\n","description":"","footnote":"","page_name":" 15 ","page_number":31},
  {"content":"\r\n\r\nعَلَيْهِ وَ ءَالِهِ وَ سَلَّمَ : إى وَ الَّذِى نَفْسِى بِيَدِهِ !\r\n« سلمان گفت : اى رسول خدا ! اينها از امور واقع شدنى هستند ؟ رسول خدا صلّى الله عليه و آله و سلّم فرمود : آرى سوگند به آن كسى كه جان من در دست اوست ! »\r\nيَا سَلْمَانُ ! إنَّ عِنْدَهَا تُزَخْرَفُ الْمَسَاجِدُ كَمَا تُزَخْرَفُ الْبِيَعُ وَ الْكَنَآئِسُ ، وَ تُحَلَّى الْمَصَاحِفُ ، وَ تُطَوَّلُ الْمَنَارَاتُ ، وَ تَكْثُرُ الصُّفُوفُ بِقُلُوبٍ مُتَبَاغِضَةٍ وَ أَلْسُنٍ مُخْتَلِفَةٍ .\r\n« اى سلمان ! در آن وقت مساجد را زينت مىكنند همچنان كه معبدهاى نصارى و يهود را زينت مىكنند ، و قرآن‌ها را به زيور و شكل و نقّاشىها آراسته و پيراسته مىكنند ، و مناره‌ها و مأذنه‌هاى مساجد را بلند مىسازند تا إشراف بر خانه‌هاى اطراف پيدا مىكند ، و صف‌هاى نماز جماعت بسيار مىشود و مردم در اين نمازها زياد شركت مىكنند ولى با دلهائى پر از كين و حسد و عداوت با يكديگر ، و با زبانهائى منافقانه و سخن‌هائى مزوّرانه و آلوده به نيّت‌هاى فاسده . »\r\nقَالَ سَلْمَانُ : وَ إنَّ هَذَا لَكَآئِنٌ يَا رَسُولَ اللهِ ؟ قَالَ صَلَّى اللهُ عَلَيْهِ وَ ءَالِهِ وَ سَلَّمَ : إى وَ الَّذِى نَفْسِى بِيَدِهِ !\r\n« سلمان گفت : اى رسول خدا ! آيا اينها واقع ميشوند ؟ رسول خدا صلّى الله عليه و آله و سلّم فرمود : آرى سوگند به آنكه نفس من در دست قدرت اوست ! »\r\nوَ عِنْدَهَا تَحَلَّى ذُكُورُ أُمَّتِى بِالذَّهَبِ ، وَ يَلْبَسُونَ الْحَرِيرَ وَ\r\n\r\n","description":"","footnote":"","page_name":" 16 ","page_number":32},
  {"content":"\r\n\r\nالدِّيبَاجَ ، وَ يَتَّخِذُونَ جُلُودَ النُّمُورِ صَفَاقًا !\r\n« در آن وضعيّت ، مردان امّت من خود را به طلا زينت مىكنند ، و لباس حرير و ديبا مىپوشند ، و پوست پلنگ را براى خود جامه مىكنند . »\r\nقَالَ سَلْمَانُ : وَ إنَّ هَذَا لَكَآئِنٌ يَا رَسُولَ اللهِ ؟ قَالَ صَلَّى اللهُ عَلَيْهِ وَ ءَالِهِ وَ سَلَّمَ : إى وَ الَّذِى نَفْسِى بِيَدِهِ !\r\n« سلمان گفت : آيا اينها از امور واقع شدنى است اى رسول خدا ؟ رسول خدا صلّى الله عليه و آله و سلّم فرمود : آرى سوگند به آنكه جان من در دست قدرت اوست ! »\r\nيَا سَلْمَانُ ! وَ عِنْدَهَا يَظْهَرُ الرِّبَا ، وَ يَتَعَامَلُونَ بِالْغَيْبَةِ « 1 » وَ الرُّشَى . وَ يُوضَعُ الدِّينُ ، وَ يُرْفَعُ الدُّنْيَا .\r\n« اى سلمان ! در آن موقع رباخورى در بين مردم ظاهر و آشكارا ميگردد ، و مردم با يكدگر با غيبت و رشوه معامله مىكنند . و دين در نزد مردم ضعيف و به درجات نازلى پائين مىآيد ، و ليكن دنيا قوىّ و به درجات عالى در بين مردم بالا ميرود . »\r\nقَالَ سَلْمَانُ : وَ إنَّ هَذَا لَكَآئِنٌ يَا رَسُولَ اللهِ ؟ فَقَالَ صَلَّى اللهُ\r\n\r\n\r\n","description":"","footnote":"\r\n( 1 ) در « تفسير علىّ بن إبراهيم » بجاى بِالْغَيْبَةِ كلمهء بِالْعينَةِ آمده ، و در حاشيهء آن نوشته است : العينةُ بالكسر ، السَّلَفُ - ق . ولى عينه نوع خاصّى از سلف است و در كتب حديث بابى مربوط به آن است و اگرچه از طرق تخلّص از ربا است ولى چون صحّت آن شرائطى دارد و اگر رعايت نشود ربا مىشود لهذا در اين حديث شريف مورد مذمّت قرار گرفته است . و على أىّ حالٍ كلمهء الغيبة ظاهراً غلط است و مناسبتى با مورد كلام ندارد .\r\n","page_name":" 17 ","page_number":33},
  {"content":"\r\n\r\nعَلَيْهِ وَ ءَالِهِ وَ سَلَّمَ : إى وَ الَّذِى نَفْسِى بِيَدِهِ !\r\n« سلمان گفت : اى رسول خدا ! آيا اينها از امور واقع شدنى است ؟ رسول خدا صلّى الله عليه و آله و سلّم فرمود : آرى سوگند به آنكه جان من به دست اوست ! »\r\nيَا سَلْمَانُ ! وَ عِنْدَهَا يَكْثُرُ الطَّلَاقُ ، فَلَا يُقَامُ لِلَّهِ حَدٌّ ؛ وَ لَنْ يَضُرَّ اللهَ شَيْئاً .\r\n« اى سلمان ! در آن زمان طلاق زياد واقع مىشود ، و حدّ الهى جارى نميگردد ؛ و اينها ابداً به خداوند ضررى نميرساند . »\r\nفَقَالَ سَلْمَانُ : وَ إنَّ هَذَا لَكَآئِنٌ يَا رَسُولَ اللهِ ؟ قَالَ صَلَّى اللهُ عَلَيْهِ وَ ءَالِهِ وَ سَلَّمَ : إى وَ الَّذِى نَفْسِى بِيَدِهِ !\r\n« سلمان گفت : اى رسول خدا ! آيا اين مسلّماً واقع مىشود ؟ رسول خدا صلّى الله عليه و آله و سلّم فرمود : آرى سوگند به آنكه جان من در دست اوست ! »\r\nيَا سَلْمَانُ ! وَ عِنْدَهَا تَظْهَرُ الْقَيْنَاتُ وَ الْمَعَازِفُ ، وَ يَلِيهِمْ أَشْرَارُ أُمَّتِى .\r\n« اى سلمان ! در آن زمان زنان آوازه خوان در بين مردم به هم ميرسد ، و استعمال آلات موسيقى رواج پيدا مىكند ، و بر مردم شريرترين افراد از امّت من حكومت مىكنند . »\r\nقَالَ سَلْمَانُ : إنَّ هَذَا لَكَآئِنٌ يَا رَسُولَ اللهِ ؟ قَالَ صَلَّى اللهُ عَلَيْهِ وَ ءَالِهِ وَ سَلَّمَ : إى وَ الَّذِى نَفْسِى بِيَدِهِ !\r\n« سلمان گفت : اى رسول خدا ! آيا اين امر واقع مىشود ؟\r\n\r\n","description":"","footnote":"","page_name":" 18 ","page_number":34},
  {"content":"\r\n\r\nرسول خدا صلّى الله عليه و آله و سلّم فرمود : آرى سوگند به آنكه جان من در دست اوست ! »\r\nيَا سَلْمَانُ ! وَ عِنْدَهَا يَحُجُّ أَغْنِيَآءُ أُمَّتِى لِلنُّزْهَةِ ، وَ يَحُجُّ أَوْسَاطُهَا لِلتِّجَارَةِ ، وَ يَحُجُّ فُقَرَاؤُهُمْ لِلرِّئَآءِ وَ السُّمْعَةِ . فَعِنْدَهَا يَكُونُ أَقْوَامٌ يَتَعَلَّمُونَ الْقُرْءَانَ لِغَيْرِ اللهِ ، وَ يَتَّخِذُونَهُ مَزَامِيرَ . وَ يَكُونُ أَقْوَامٌ يَتَفَقَّهُونَ لِغَيْرِ اللهِ . وَ يَكْثُرُ أَوْلَادُ الزِّنَآءِ . وَ يَتَغَنَّوْنَ بِالْقُرْءَانِ . وَ يَتَهَافَتُونَ بِالدُّنْيَا .\r\n« اى سلمان ! در آن زمان ، اغنياء و ثروتمندان امّت من كه به حجّ ميروند براى تفريح و تفرّج است ، و حجّ متوسّطين از امّت براى تجارت و خريد و فروش است ، و حجّ فقراء از امّت من براى خودنمائى و صيت و شهرت است .\r\nدر آن هنگام بسيارى از افراد مردم قرآن را براى غير خدا ياد ميگيرند ، و قرآن را به صورت آهنگ موسيقى در مزمار و آلات موسيقى مىنوازند . و دستجات و گروه‌هائى هستند كه براى غير خدا به دنبال علوم دينيّهء اسلاميّه ميروند و براى فقاهت تلاش مىكنند . و اولاد زنا در بين مردم بسيار پديد مىآيد . و قرآن را به صورت لهو و با صوت تغنّى غير مشروع ميخوانند . و همگى مردم براى رسيدن به دنيا و شئون دنيا كوشش مىكنند و مسابقه ميدهند ، و سعى مىكنند تا بتوانند در امور دنيا از يكديگر پيشى گيرند . »\r\nقَالَ سَلْمَانُ : وَ إنَّ هَذَا لَكَآئِنٌ يَا رَسُولَ اللهِ ؟ قَالَ صَلَّى اللهُ عَلَيْهِ وَ ءَالِهِ وَ سَلَّمَ : إى وَ الَّذِى نَفْسِى بِيَدِهِ !\r\n\r\n","description":"","footnote":"","page_name":" 19 ","page_number":35},
  {"content":"\r\n\r\n« سلمان گفت : اى رسول خدا ! آيا اينها از امور حتميّه است ؟ رسول خدا صلّى الله عليه و آله و سلّم فرمود : آرى سوگند به آن كسى كه نفس من در دست اوست ! »\r\nيَا سَلْمَانُ ! ذَاكَ إذَا انْتُهِكَتِ الْمَحَارِمُ ، وَ اكْتُسِبَتِ الْمأَثِمُ ، وَ سُلِّطَ الاشْرَارُ عَلَى الْأَخْيَارِ ، وَ يَفْشُو الْكِذْبُ ، وَ تَظْهَرُ اللجَاجَةُ ، وَ تَفْشُو الْفَاقَةُ ، وَ يَتَبَاهَوْنَ فِى اللِبَاسِ ، وَ يُمْطَرُونَ فِى غَيْرِ أَوَانِ الْمَطَرِ ، وَ يَسْتَحْسِنُونَ الْكُوبَةَ وَ الْمَعَازِفَ وَ يُنْكِرُونَ الْأَمْرَ بِالْمَعْرُوفِ وَ النَّهْىَ عَنِ الْمُنْكَرِ ، حَتَّى يَكُونَ الْمُؤْمِنُ فِى ذَلِكَ الزَّمَانُ أَذَلَّ مَنْ فِى الْأُمَّةِ ، وَ يُظْهِرُ قُرَّآؤُهُمْ وَ عُبَّادُهُمْ فِيمَا بَيْنَهُمُ التَّلَاوُمَ .\r\nفَأُولَئِكَ يُدْعَوْنَ فِى مَلَكُوتِ السَّمَاواتِ : الْأَرْجَاسَ وَ الْأَنْجَاسَ .\r\n« اى سلمان ! در آن زمان پردهء عصمت مردم پاره مىشود ، و محرّمات الهيّه به جاى آورده مىشود ، و حريم عفاف دريده ميگردد ، و معصيت‌هاى خدا رائج ميگردد ، و بدان و اشرار بر اخيار و خوبان تسلّط پيدا مىكنند ، و دروغ علناً رائج و در بين تودهء مردم شايع مىشود ، و لجاج و خودسرى و استكبار ظاهر ميگردد ، و نيازمندى و احتياج ، همهء توده‌ها را فرا ميگيرد . مردم به لباس خود بر يكديگر فخريّه و مباهات مىكنند ، و باران‌هاى فراوان در غير فصل باران پيدا مىشود ، و اشتغال به لهو و لعب از قبيل بازى كردن با باطل و تار و آلات موسيقى را امرى پسنديده و نيكو مىشمرند و امر به معروف و\r\n\r\n","description":"","footnote":"","page_name":" 20 ","page_number":36},
  {"content":"\r\n\r\nنهى از منكر را گذشته از آنكه به جاى نمىآورند امر نكوهيده و ناپسند ميدانند .\r\nزمانه و وضعيّت محيط در آن زمان به قدرى انحطاط پيدا مىكند كه مردمان مؤمن و استوار با ايمان راستين در آن زمان از تمام افراد امّت پست‌تر و حقيرتر و ذليل‌تر خواهند بود .\r\nو در بين زهّاد و عبّاد و همچنين در بين علماء و قُرّائشان حسّ بدبينى و بدخواهى ظهور نموده و پيوسته در صدد عيب‌جوئى و ملامت از يكدگر بر مىآيند .\r\nاينچنين افرادى با چنين روحيّه و عادتى و با چنين ملكات و صفاتى در ملكوت آسمانها به أرجاس و أنجاس يعنى موجودات پليد و كثيف و نجس خوانده ميشوند . »\r\nقَالَ سَلْمَانُ : وَ إنَّ هَذَا لَكَآئِنٌ يَا رَسُولَ اللهِ ؟ فَقَالَ رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ : إى وَ الَّذِى نَفْسِى بِيَدِهِ !\r\n« سلمان گفت : اى رسول خدا ! آيا اينها واقع شدنى است ؟ رسول خدا صلّى الله عليه و آله و سلّم فرمود : آرى سوگند به آن خدائى كه جان من در دست اوست ! »\r\nيَا سَلْمَانُ ! فَعِنْدَهَا لَا يَخْشَى الْغَنِىُّ إلَّا الْفَقْرَ ، حَتَّى أَنَّ السَّائِلَ لَيَسْأَلُ فِيمَا بَيْنَ الْجُمُعَتَيْنِ ، لَا يُصِيبُ أَحَدًا يَضَعُ فِى يَدِهِ شَيْئاً .\r\n« اى سلمان ! در آن هنگام افراد ثروتمند و متموّل بيش از همه كس از فقر نگرانند ، به فقراء و ضعفاء كمكى نمىشود و كسى بر آنان رحمت نمىآورد ، حتّى افراد سائل در طول مدّت يك هفته كه از\r\n\r\n","description":"","footnote":"","page_name":" 21 ","page_number":37},
  {"content":"\r\n\r\nاين جمعه تا آن جمعه باشد سؤال مىكنند و كسى پيدا نمىشود كه در دست آنان چيزى گذارد . »\r\nقَالَ سَلْمَانُ : وَ إنَّ هَذَا لَكَآئِنٌ يَا رَسُولَ اللهِ ؟ قَالَ صَلَّى اللهُ عَلَيْهِ وَ ءَالِهِ وَ سَلَّمَ : إى وَ الَّذِى نَفْسِى بِيَدِهِ !\r\n« سلمان گفت : اى رسول خدا ! آيا اينها شدنى است ؟ رسول خدا صلّى الله عليه و آله و سلّم فرمود : آرى سوگند به خدائى كه نفس من در دست قدرت اوست ! »\r\nيَا سَلْمَانُ ! عِنْدَهَا يَتَكَلَّمُ الرُّوَيْبِضَةُ . فَقَالَ : وَ مَا الرُّوَيْبِضَةُ يَا رَسُولَ اللهِ فِدَاكَ أَبِى وَ أُمِّى ؟\r\nقَالَ صَلَّى اللهُ عَلَيْهِ وَ ءَالِهِ وَ سَلَّمَ : يَتَكَلَّمُ فِى أَمْرِ الْعَامَّةِ مَنْ لَمْ يَكُنْ يَتَكَلَّمُ . فَلَمْ يَلْبَثُوا إلَّا قَلِيلًا حَتَّى تَخُورَ الْأَرْضُ خَوْرَةً ، فَلَا يَظُنُّ كُلُّ قَوْمٍ إلَّا أَنَّهَا خَارَتْ فِى نَاحِيَتِهِمْ ، فَيَمْكُثُونَ مَا شَآءَ اللهُ ثُمَّ يُنْكَتُونَ فِى مَكْثِهِمْ ، فَتُلْقِى لَهُمُ الْأَرْضُ أَفْلَاذَ كَبِدِهَا .\r\nقَالَ : ذَهَبٌ وَ فِضَّةٌ ، ثُمَّ أَوْمَأَ بِيَدِهِ إلَى الْأَسَاطِينِ ، فَقَالَ : مِثْلُ هَذَا .\r\nفَيَوْمَئِذٍ لَا يَنْفَعُ ذَهَبٌ وَ لَا فِضَّةٌ . فَهَذَا مَعْنَى قَوْلِهِ :  فَقَدْ جاءَ أَشْراطُها . \r\n« اى سلمان ! و در آن موقعيّت « رويبضة » تكلّم مىكند و سخن ميگويد :\r\nسلمان گفت : فدايت شود پدرم و مادرم اى رسول خدا ! مراد از رويبضة چيست ؟\r\n\r\n","description":"","footnote":"","page_name":" 22 ","page_number":38},
  {"content":"\r\n\r\nرسول خدا صلّى الله عليه و آله و سلّم فرمود : در امور اجتماعى مردم و اوضاع عامّه كسى تكلّم مىكند و ارشادات مردم را به عهده دارد كه شأن او ارشاد و هدايت و ولايت بر مردم نيست .\r\nچون اين قضايا واقع گردد و اين علائم تحقّق يابد ديگر مدّت درازى به طول نمىانجامد ، بلكه درنگ نمىكنند مردم مگر زمان اندكى كه ناگهان زمين صيحهء عجيبى مىكشد ، و اين صدا و صيحه بطورى تمام بسيط زمين را فرا ميگيرد كه هر كس چنين مىپندارد كه اين صيحه در ناحيه و موطن او واقع شده است . و پس از صيحه به قدرى كه خداوند اراده‌اش تعلّق گيرد باز مردم در روى زمين درنگ مىكنند ، و در اين اقامت و درنگ دچار گرفتارىها و مشقّات و تكان‌ها ميگردند .\r\nو زمين پاره‌هاى جگر خود را بيرون ميريزد ، و منظور از پاره‌هاى جگر طلاها و نقره‌هاست .\r\nحضرت رسول اكرم در اين حال با دست خود اشاره كردند به ستون‌هائى كه در آنجا نصب شده بود و فرمودند : پاره‌هاى جگر زمين و قطعات طلا و نقره مثل اين ستون‌ها .\r\nامّا در آن روز ديگر طلا و نقره فائده‌اى ندارد ، و اينست معناى گفتار خداى تعالى :  فَقَدْ جاءَ أَشْراطُها  :\r\nپس به درستى كه حقّاً علائم قيامت بوقوع پيوسته است . » « 1 »\r\n\r\n\r\n","description":"","footnote":"\r\n( 1 ) « تفسير علىّ بن إبراهيم » طبع سنگى ، از ص 627 تا ص 629 ؛ و در تفسير « الميزان » ج 5 ، از ص 432 تا ص 435 در ذيل آيه 54 از سورهء 5 : مائدة از « تفسير علىّ بن إبراهيم » نقل كرده‌اند .\r\n","page_name":" 23 ","page_number":39},
  {"content":"\r\n\r\nدر بعضى از آيات قرآن آمده است :  وَ إِلَيْهِ تُقْلَبُونَ .  « 1 »\r\nيعنى شما براى حضور در قيامت در پيشگاه پروردگار ، قلب و واژگون ميشويد . و چون آن عالم ، عالم بيدارى محض و عالم صدق و واقعيّت است ، معلوم مىشود كه مردم در اين دنيا كه عالم اعتبار است بر اساس غفلت و خواب و بر پايهء كذب و اعتباريّات موهومه زندگى مىنمايند ، تا قلب و واژگونىاش بيدارى و صدق و واقعيّت باشد .\r\nپناه به خدا از نفس امّارهء به سوء كه تمام نكبت‌ها و بدبختىها را به سر انسان مىآورد ، و حقّاً اگر به خود واگذارده شود در سركشى و شِماسَت حدّ يَقِفى ندارد و با خيره سرى و عجلهء خاصّى بسوى سراشيب بدبختىها و شقاوت سرازير ميگردد ؛ و در اين صورت غير از آن جهنّم گداخته ، چيزى علاج وى را نخواهد نمود .\r\nحضرت أميرالمؤمنين عليه السّلام امّت را بر محور عزّت و شرف و ايمان حركت ميداد ، و طبق خبر رسول خدا صلّى الله عليه و آله و سلّم با ناكثين و قاسطين و مارقين نبرد نمود . مردم كوفه آن حضرت را بسيار آزار ميدادند ، و از اطاعت سرپيچى ميكردند ؛ و در تجهيز لشكر و حضور در صحنهء نبرد كوتاهى مىنمودند ، و استراحت در خانه‌هاى خود را با اهل و عيال بر جهاد در راه خدا مقدّم مىشمردند ، و هزاران اشكال و ايراد به آن حضرت داشتند . و هر يك\r\n\r\n\r\n","description":"","footnote":"\r\n( 1 ) ذيل آيه 21 ، از سورهء 29 : العنكبوت\r\n","page_name":" 24 ","page_number":40},
  {"content":"\r\n\r\nبراى خود رأيى و سليقه‌اى انتخاب نموده و در مقابل اوامر آن حضرت اظهار انانيّت و شخصيّت مىنمودند ؛ و آن امام قائم به حقّ و حاكم به عدل و دلسوز بر رعيّت و دعوت كنندهء به خدا را خسته و فرسوده و ملول و از زندگانى سير كردند .\r\n\r\nخطبهء أمير المؤمنين عليه السلام پس از جنگ نهروان\r\nدر كتاب « الغارات » با سند متّصل خود از أبى الوَدّاك روايت مىكند كه چون حضرت أمير المؤمنين عليه السّلام از جنگ با خوارج نهروان فارغ شدند ، در نهروان به خطبه پرداخته و پس از حمد و ثناى خداوند به آن‌طورى كه بايستهء اوست ، چنين فرمودند :\r\nامّا بعد ، خداوند عزّ و جلّ با شما به رحمت و نيكوئى رفتار نمود و به طريق نيكو شما را نصرتِ با عزّت و شرف عنايت فرمود ؛ پس در اين حال كه اين غائلهء هائله از بين رفته و مخالفين داخلى منكوب شده‌اند ، فوراً حركت كنيد بسوى دشمنان خودتان از اهل شام و تتمّهء جنگ صفّين را خاتمه دهيد و قبل از آنكه دشمن مجال و فرصتى بيابد ، معاويه را كه دشمن سرسخت اسلام بوده و از هتك حُرُمات خدا به‌هيچ‌وجه خوددارى نمىكند از پاى درآوريد و اين دشمنان خارجى خود را سركوب و منكوب نمائيد .\r\n\r\nمخالفت أشعث بن قيس با أمير المؤمنين عليه السلام\r\nأشعث بن قَيس برخاست و با جملاتى سرد مردم را به بازگشت به منازل خود و استراحت ، به چنين عبارتى دعوت كرد :\r\nيَا أَمِيرَ الْمُؤْمِنِين ! نَفِدَتْ نِبَالُنَا ، وَ كَلَّتْ سُيُوفُنَا ، وَ نَصَلَتْ أَسِنَّةُ رِمَاحِنَا وَ عَادَ أَكْثَرُهَا قِصَداً .\r\nارْجِعْ بِنَا إلَى مِصْرِنَا نَسْتَعِدَّ بِأَحْسَنِ عُدَّتِنَا ، وَ لَعَلَّ\r\n\r\n","description":"","footnote":"","page_name":" 25 ","page_number":41},
  {"content":"\r\n\r\nأَمِيرَ الْمُؤْمِنِين يَزِيدُ فِى عِدَّتِنَا عِدَّةَ مَنْ هَلَكَ مِنَّا ، فَإنَّهُ أَقْوَى لَنَا عَلَى عَدُوِّنَا .\r\nوَ كَانَ الَّذِى وَلِىَ كَلَامَ النَّاسِ يَوْمَئِذٍ الْأَشْعَثَ بْنَ قَيْسٍ . « 1 »\r\n« اى أمير المؤمنين ! تيرهاى ما همه تمام شده است ، و شمشيرهاى ما از كار افتاده ، و سرهاى نيزه‌ها و پيكان‌هاى نيزه‌ها همه از نيزه‌ها جدا شده و اكثر آنها شكسته شده است .\r\nما را به شهر خودمان كوفه برگردان تا به بهترين تجهيزاتى خود را مجهّز و آماده كنيم ، و اميد است كه أمير المؤمنين افرادى را به افراد ما اضافه كنند تا جاى افرادى را كه در اين جنگ از ما هلاك شده‌اند پُر كند و تدارك به عمل آيد ، چون اين عمل موجب تقويت ما بر دشمن خواهد شد .\r\nو آن كسى كه در آن روز از طرف مردم سخن مىگفت و اين پيشنهادها را مينمود ، أشعث بن قيس بود . »\r\nو اين خبر را طبرى نيز در ضمن بيان وقايع سنهء سى و هفتم آورده است .\r\nو نيز در « الغارات » با سند خود از مستظلّ بن حُصَين روايت كرده است كه أمير المؤمنين عليه السّلام در ضمن خطبه‌اى فرمود :\r\n\r\n\r\n","description":"","footnote":"\r\n( 1 ) « الغارات » ج 1 ، ص 23 تا ص 25 ، و در پاورقى گفته است : در « شرح نهج البلاغة » ابن أبى الحديد انْصَلَتَتْ وارد شده ، و شايد تصحيف انْتَصَلَتْ باشد چنان كه ميگويند : انتَصَلَ السّهمُ يعنى پيكان از تير خارج شد .\r\n","page_name":" 26 ","page_number":42},
  {"content":"\r\n\r\nيَا أَهْلَ الْكُوفَةِ ! وَ اللهِ لَتَجِدُنَّ فِى اللهِ وَ لَتُقَاتِلُنَّ عَلَى طَاعَتِهِ ، أَوْ لَيَسُوسَنَّكُمْ قَوْمٌ أَنْتُمْ أَقْرَبُ إلَى الْحَقِّ مِنْهُمْ ؛ فَلَيُعَذِّبَنَّكُمْ وَ لَيُعَذِّبَنَّهُمُ اللهُ . « 1 »\r\n« اى اهل كوفه ! بايد همهء شما در راه خدا كوشش و جدّيّت كنيد و بايد در راه اطاعت خدا كارزار كنيد ، و گرنه قومى بر شما سيادت و رياست خواهند كرد كه شما در راه حقّ از آنها به حقّ نزديكتر هستيد ؛ و بر اساس اين إهمال و عدم كارزار ، خداوند هم شما و هم آنها را عذاب مىنمايد » .\r\n\r\nاعتراض بعضى به أمير المؤمنين راجع به قبول حكميّت\r\nو نيز در « الغارات » با سند متّصل خود از نمير عبيسى روايت كرده است كه :\r\nمَرَّ عَلِىٌّ عَلَيْهِ السَّلَامُ عَلَى الشَّفَارِ مِنْ هَمْدَانَ ، فَاسْتَقْبَلَهُ قَوْمٌ فَقَالُوا :\r\nأَ قَتَلْتَ الْمُسْلِمِينَ بِغَيْرِ جُرْمٍ ، وَ دَاهَنْتَ فِى أَمْرِ اللهِ ، وَ طَلَبْتَ الْمُلْكَ وَ حَكَّمْتَ الرِّجَالَ فِى دِينِ اللهِ ؟ ! لَا حُكْمَ إلَّا لِلَّهِ .\r\nفَقَالَ عَلِىٌّ عَلَيْهِ السَّلَامُ : حُكْمُ اللهِ فِى رِقَابِكُمْ .\r\nمَا يَحْبِسُ أَشْقَاهَا أَنْ يَخْضِبَهَا مِنْ فَوْقِهَا بِدَمٍ ؟ إنِّى مَيِّتٌ أَوْ مَقْتُولٌ ، بَلْ قَتْلًا . ثُمَّ جَاءَ حَتَّى دَخَلَ الْقَصْرَ . « 2 »\r\n\r\n\r\n","description":"","footnote":"\r\n( 1 ) همان مصدر ، ص 32 ؛ و نيز مجلسى در « بحار الانوار » طبع كمپانى ج 8 ، ص 679 در باب جريان فتنه‌ها بيان كرده است .\r\n( 2 ) همان مصدر ، ص 30 ؛ و مجلسى در « بحار الانوار » ج 8 كمپانى ص 678 آورده است .\r\n","page_name":" 27 ","page_number":43},
  {"content":"\r\n\r\n« پس از جنگ نهروان و مقاتله با خوارج ، حضرت به جماعتى از اهل هَمْدان عبور فرمود .\r\nجماعتى از آنها به نزد آن حضرت آمده و گفتند : آيا مسلمانان را بدون جرم و جنايت كشتى ؟ و در امر خدا مُداهنه و سستى نمودى ؟ و طالب رياست و حكومت شدى ؟ و در دين خدا ، مردان را ذى اراده و سليقه شمردى و امور را به حكميّت واگذار نمودى ؟ ! حكم نيست و حكميّت نيست مگر براى خدا .\r\nحضرت فرمود : حكم خدا بر عهدهء شماست و ذمّه‌هاى شما متحمّل آن حكم خواهد بود .\r\nچه چيز نگه داشته است شقىترين امّت را كه بيايد و اين محاسن را از خون بالاى سرش خضاب كند ؟ اى مردم ! من خواهم مرد يا كشته خواهم شد ، بلكه كشته خواهم شد . و حضرت آمد تا داخل قصر دار الإماره شد . »\r\n\r\nاعتراض يكى از اصحاب و خطبهء حضرت دربارهء تكاهل أهل كوفه\r\nو در « نهج البلاغة » آمده است كه شخصى از اصحاب آن حضرت برخاست ، فَقَالَ :\r\nنَهَيْتَنَا عَنِ الْحُكُومَةِ ثُمَّ أَمَرْتَنَا بِهَا ! فَمَا نَدْرِى أَىُّ الْأَمْرَيْنِ أَرْشَدُ ؟\r\n« آن مرد گفت : اى علىّ ! تو ما را از حكومت در امر دين و احكام الهى نهى فرمودى و سپس ما را به حكومت و پذيرش آن امر فرمودى ! پس ما نفهميديم كداميك از اين دو كار تو مقرون به صواب و به راستى نزديكتر است ؟\r\n\r\n","description":"","footnote":"","page_name":" 28 ","page_number":44},
  {"content":"\r\n\r\nفَصَفَّقَ عَلَيْهِ السَّلَامُ إحْدَى يَدَيْهِ عَلَى الْأُخْرَى ثُمَّ قَالَ :\r\n« حضرت يكى از دست‌هاى خود را به ديگرى زدند و سپس فرمودند : » هَذَا جَزَآءُ مَنْ تَرَكَ الْعُقْدَةَ .\r\nأَمَا وَ اللهِ لَوْ أَنِّى حِينَ أَمَرْتُكُمْ بِمَا أَمَرْتُكُمْ بِهِ حَمَلْتُكُمْ عَلَى الْمَكْرُوهِ الَّذِى يَجْعَلُ اللهُ فِيهِ خَيْراً ، فَإن اسْتَقَمْتُمْ هَدَيْتُكُمْ ، وَ إنِ اعْوَجَجْتُمْ قَوَّمْتُكُمْ ، وَ إنْ أَبَيْتُمْ تَدَارَكْتُكُمْ ؛ لَكَانَتِ الْوُثْقَى . وَ لَكِنْ بِمَنْ وَ إلَى مَنْ ؟\r\nأُرِيدُ أَنْ أُدَاوِىَ بِكُمْ وَ أَنْتُمْ دَآئِى ، كَنَاقِشِ الشَّوْكَةِ بِالشَّوْكَةِ وَ هُوَ يَعْلَمُ أَنَّ ضَلْعَهَا مَعَهَا .\r\nاللَهُمَّ قَدْ مَلَّتْ أَطِبَّآءُ هَذَا الدَّاءِ الدَّوِىِّ ، وَ كَلَّتِ النَّزَعَةُ بِأَشْطَانِ الرَّكِىِّ . « 1 »\r\n( چون معاويه با خدعه و حيله قرآن‌ها را بر سر نيزه‌ها كرد و خود را تابع قرآن قلمداد نمود ، و كتاب خدا را حَكَم قرار داده و امر جنگ را به حكميّت ارجاع داد ، أمير المؤمنين عليه السّلام با خطبه و كلام‌هاى پياپى خود ، مردم را نسبت به سوء نيّت او هشدار دادند ، و فرمودند : اين يك خدعه‌اى بيش نيست .\r\nبه نام اينكه قرآن حاكم است ميخواهند جنگ را متوقّف كنند تا اوّلًا از شكست قطعى گريخته باشند و ثانياً با ارجاع به حكميّت ، خدشه و اشكالى عملًا در حكومت أمير المؤمنين عليه السّلام ايجاد\r\n\r\n\r\n","description":"","footnote":"\r\n( 1 ) خطبهء 119 از « نهج البلاغة » ؛ و از طبع عبده مصر ، مطبعهء عيسى البابى الحلبى : ج 1 ، ص 233 و 234\r\n","page_name":" 29 ","page_number":45},
  {"content":"\r\n\r\nكنند و على كُلّ تقدير از اين فرصت به نفع خود سوء استفاده نمايند .\r\nلذا أمير المؤمنين عليه السّلام به شدّت مردم را از پذيرش حكميّت منع ميكرد و تن زير بار اين حكميّت نميداد . ولى چون خود مردم فرياد برآوردند و تقاضاى حكميّت نمودند ، و در بين لشكر آن حضرت ايجاد تفرقه كردند و با بيست هزار شمشير كشيده اطراف آن حضرت را گرفتند كه اگر به حكم قرآن و حكميّت راضى نشوى هم اكنون تو را در زير اين شمشيرها قطعه قطعه مىكنيم ، حضرت هيچ چاره‌اى نداشت مگر قبول حكميّت ، و گرنه تمام لشكر آن حضرت به مخالفت بر مىخاستند و صد در صد به نفع معاويه تمام ميشد .\r\nلذا حضرت حكميّت را قبول فرمود و سپس كه حَكمَين خدعه كردند يعنى عمرو عاص ، أبو موسى اشعرى را گول زد و در حُكم حَكمين اعوجاج و انحراف حاصل شد حضرت تصميم ادامهء جنگ صفّين را داشت تا كار را با معاويهء مكّار و خدّاع يكسره كند ؛ در اين حال بود كه طائفهء خوارج به عنوان اعتراض به قبول حكميّت عليه آن حضرت قيام كردند و او را تكفير نمودند .\r\nحضرت براى خوابانيدن اين فتنهء داخلى قيام فرمود و به خوارج فهمانيد كه كار من صحيح بوده است ، و لذا اكثر آنان توبه نمودند و از درِ معذرت خواهى وارد شدند ، و بقيّه كه به سركشى و عناد خود ادامه ميدادند و دست به غارت اموال مسلمانان زده و به فتنه انگيزى اشتغال داشتند با جنگ نهروان كشته و متوارى شدند ؛ و اين فتنهء مهمّ\r\n\r\n","description":"","footnote":"","page_name":" 30 ","page_number":46},
  {"content":"\r\n\r\nاز ريشه از بين رفت .\r\nدر اين حال بود كه حضرت در صدد جمع‌آورى و تهيّهء لشكرى مجهّز براى حمله به اهل شام و معاويه عليه الهاويه بود كه شمشير نابكار ابن ملجم مرادى كار آن حضرت را ساخت و به مرحلهء شهادت رسانيد . در اينجا اين مردى كه برخاسته و اعتراض دارد به أمير المؤمنين عليه السّلام ، حضرت جواب او را بدين قسم دادند : )\r\n« اين گفتار شما جزاى كسى است كه بواسطهء گفتار جاهلان از قوم خود ، از آنچه را از رأى و فكر خود بر بقاى جنگ با معاويه استوار ساخته بود و تصميم ادامهء اين نبرد را داشت برگردد و ترك عزيمت كند .\r\n( و سپس اين مطلب را روشن ساخت كه ترك عزيمت بر جنگ و عمل بر گفتار جاهلان ، بر اساس قصور فهم و ادراك خود مردم بوده است كه مُصرّاً اين معنى را خواسته بودند ، و گرنه در پيش بينىهاى عاقلانه و روش معصومانهء آن امام هُمام هيچ تزلزلى حاصل نشده است ؛ ميفرمايد : )\r\nسوگند به خدا كه من در آن وقتى كه شما را به ادامهء كارزار كه بر شما ناگوار و ناپسند بود امر كردم ، اگر بر آن امر ايستادگى مينمودم ، و بر جنگ كه ناپسند شماست ولى خداى تعالى خير شما را در آن قرار داده است اصرار مىورزيدم ، بطورى كه اگر در جنگ استقامت مىورزيديد شما را هدايت مينمودم و راه راست را به شما نشان ميدادم ، و اگر به كجى و كاستى مىگرويديد شما را به تعزير و اقامهء\r\n\r\n","description":"","footnote":"","page_name":" 31 ","page_number":47},
  {"content":"\r\n\r\nحدود الهيّه راست مينمودم و استوار مىساختم ، و اگر از جنگ اباء و امتناع مينموديد به شما ميرسيدم و شما را به دست مىآوردم و رفع اباء و امتناع از شما مىنمودم ؛ هر آينه اين عمل كار محكم و استوار بود ، كه موجب فتح و ظفر اهل ايمان و منكوبيّت و مغلوبيّت اهل عدوان ميشد .\r\nو ليكن با معونت و كمك چه گروهى اين كار را مىكردم ؟ و در اين كارزار به چه كسانى التجاء مىبردم ؟ جز با قوم خودم و اصحاب خودم كه شما بوديد ؟\r\nمن ميخواهم كه با شما و به كمك شما مداوا و معالجه نمايم ؛ درحالىكه خود شما درد من هستيد . عيناً مانند كسى كه ميخواهد خارى را از بدن خود با خار ديگرى بيرون آورد ، و ميداند كه اين دو خار هر دو از يك جنس هستند و ميل و گرايش اين خار به آن خار است . ( پس من چگونه ميتوانم با شما كه درد من هستيد دردم را معالجه كنم ، و با بعضى از شما كه از جهت ميل و گرايش عيناً مانند بعضى ديگر و دستهء ديگريد آن دستهء ديگر را استوار سازم . )\r\nبار پروردگارا ! طبيبان و حاذقان معالجهء امراض از مداواى اين درد جانكاه عاجز شدند ، و آب كشندگان ماهر و زيرك كه آب را از أعماق چاه انديشه و فكر بالا مىآورند از بالا آوردن اين آب با ريسمان‌هاى انديشه و تفكّر درماندند . »\r\n\r\nاعتراض زنى از بنى عبس به أمير المؤمنين عليه السلام\r\nو در « الغارات » با سند متّصل خود روايت مىكند از أبو عَون الثّقَفىّ بن عُبيد الله :\r\n\r\n","description":"","footnote":"","page_name":" 32 ","page_number":48},
  {"content":"\r\n\r\nقَالَ : جَاءَتِ امْرَأَةٌ مِنْ بَنِى عَبَسٍ وَ عَلِىٌّ عَلَيْهِ السَّلَامُ عَلَى الْمِنْبَرِ ، فَقَالَتْ : يَا أَمِيرَ الْمُؤْمِنِين ! ثَلَاثٌ بَلْبَلْنَ الْقُلُوبَ . قَالَ : وَ مَا هُنَّ ؟\r\nقَالَتْ : رِضَاكَ بِالْقَضِيَّةِ ، وَ أَخْذُكَ بِالدَّنِيَّةِ ، وَ جَزَعُكَ عِنْدَ الْبَلِيَّةِ !\r\nقَالَ عَلَيْهِ السَّلَامُ : وَيْحَكِ ! إنَّمَا أَنْتِ امْرَأَةٌ ، انْطَلِقِى فَاجْلِسِى عَلَى ذَيْلِكِ ! قَالَتْ : لَا ! وَ اللهِ مَا مِنْ جُلُوسٍ إلَّا فِى ظِلَالِ السُّيُوفِ . « 1 »\r\n« أبو عون ميگويد : زنى از طائفهء بنى عبس درحالىكه أمير المؤمنين عليه السّلام بر منبر بودند در نزد آن حضرت آمده و گفت : اى امير مؤمنان ! سه چيزند كه دل‌ها را در اضطراب انداخته و آنها را در همّ و غمّ فرو برده است . حضرت فرمودند : آنها چيستند ؟\r\nزن گفت : رضايت دادن و تسليم شدن تو در امر حكميّت ، و اختيار كردن تو امر پست و زبونى را ، و فرياد و جزع برآوردن تو در مواقع ابتلائات و حوادث !\r\nحضرت فرمودند : اى واى بر تو ! ( تو را به اين مسائل چه‌كار ؟ ) تو\r\n\r\n\r\n","description":"","footnote":"\r\n( 1 ) « الغارات » ج 1 ، ص 38 و 39 ؛ و در تعليقهء آن گويد : اين حديث را مجلسى در هشتم « بحار الانوار » در باب ما جَرَى مِن الفِتَن ، ص 679 سطر 14 ، و ابن أبى الحديد در « شرح نهج البلاغة » بدون نسبتى به كتابى بدين عبارت نقل كرده است : روايت كرده است حافظ أبو نُعَيم كه گفت : أبو عاصم ثقفى ما را حديث كرد كه گفت : زنى آمد - تا آخر حديث . ( به « شرح نهج البلاغة » ج 1 ، ص 179 ، سطر 31 رجوع شود . )\r\n","page_name":" 33 ","page_number":49},
  {"content":"\r\n\r\nزن هستى ، برو در خانهء خود بنشين و به كار خود مشغول باش !\r\nزن گفت : نه ! سوگند به خدا كه هيچ نشستى نيست مگر در سايهء شمشيرها . »\r\n\r\nخطبهء أمير المؤمنين عليه السلام در ترغيب مردم به جهاد\r\nو در « الغارات » با سند متّصل خود از زيد بن وهب روايت مىكند كه أمير المؤمنين عليه السّلام بعد از فراغ از نهروان و امور خوارج در اوّلين سخنان خود چنين فرمودند :\r\nيَا أَيُّهَا النَّاسُ ! اسْتَعِدُّوا إلَى عَدُوٍّ فِى جِهَادِهِمُ الْقُرْبَةُ مِنَ اللهِ وَ طَلَبُ الْوَسِيلَةِ إلَيْهِ .\r\nاى مردم ! خود را مجهّز و آماده نمائيد براى نبرد با دشمنى كه در جهاد با آنها به خدا تقرّب ميجوئيد و دستاويزى براى وصول به لقاء او در مىيابيد .\r\nدشمنان شما گروهى هستند كه دستشان از حقّ خالى است ، حَيارَى و سرگردان زيست مىكنند ، و ابداً ديدهء بصيرت حقّ را ندارند و حقّ را نمىبينند . و به ظلم و عدوان خو گرفته‌اند ، و ستم و جور در دل آنان وارد شده و از آن عدول نمىكنند ؛ از كتاب خدا دور بوده و با آن آشنائى و ملائمتى ندارند ؛ و از طريق مستوى در راه مستقيم عدول نموده به كج‌روى و انحراف اشتغال ورزيده‌اند ؛ در وادى طغيان و سركشى و تجاوز ، رسوخ نموده و فرو رفته‌اند ، و به نادانى و نابينائى گرفتار آمده‌اند ، و در گرداب‌هاى ضلالت و غمرات غوايت بطور دائم و مداوم غوطه‌ور شده‌اند .\r\nپس براى دفاع از ايشان آماده سازيد آنچه را كه استطاعت داريد\r\n\r\n","description":"","footnote":"","page_name":" 34 ","page_number":50},
  {"content":"\r\n\r\nو در توان شماست از قوّه و استعداد و از اسبان بسته ، و بر خدا توكّل كنيد ؛ و خدا از جهت سپردن امور به او و از جهت يارى و نصرت كفايت است .\r\nبا اين خطبه ، براى جهاد حركت نكردند و براى دفع دشمن كوچ ننمودند ، و از خانه‌ها بيرون نيامدند . و حضرت چندين روز آنان را به همين منوال رها گذارد ، و چون از حركت و كوچ آنها نااميد شد ، رؤسا و بزرگان آنان را طلبيد و از نظريّهء آنان تفحّص و جستجو فرمود ، و از علّت كندى و نشست و سنگينى در حركت استفسار نمود .\r\nبعضى از آنان به بهانهء مرض از آمدن خوددارى نموده و بعضى ديگر جدّاً از آمدن استنكار داشتند ، و افراد كمى از آنان بودند كه آمادهء حركت و خروج و جهاد بودند .\r\n\r\nشكوهء أمير المؤمنين عليه السّلام از مردم\r\nحضرت براى بار دوّم به خطبه ايستاد و فرمود :\r\nعِبَادَ اللهِ ! مَا لَكُمْ إذَا أَمَرْتُكُمْ أَنْ تَنْفِرُوا اثَّاقَلْتُمْ إلَى الْأَرْضِ ؟ أَ رَضِيتُمْ بِالْحَيَوةِ الدُّنْيَا مِنَ الْأَخِرَةِ ثَوَابا ؟ وَ بِالذُّلِّ وَ الْهَوَانِ مِنَ الْعِزِّ خَلَفاً ؟\r\nأَوْ كُلَّمَا نَادَيْتُكُمْ إلَى الْجِهَادِ دَارَتْ أَعْيُنُكُمْ كَأَنَّكُمْ مِنَ الْمَوْتِ فِى سَكْرَةٍ ! يَرْتَجُّ عَلَيْكُمْ فَتَبْكُمُونَ ؛ فَكَأَنَّ قُلُوبَكُمْ مَأْلُوسَةٌ فَأَنْتُمْ لَا تَعْقِلُونَ ؛ وَ كَأَنَّ أَبْصَارَكُمْ كُمْهٌ فَأَنْتُمْ لَا تُبْصِرُونَ !\r\nلِلَّهِ أَنْتُمْ ! مَا أَنْتُمْ إلَّا أُسُودُ الشَّرَى فِى الدَّعَةِ ، وَ ثَعَالِبُ رَوَّاغَةٌ حِينَ تُدْعَوْنَ .\r\nمَا أَنْتُمْ بِرُكْنٍ يُصَالُ بِهِ ، وَ لَا زَوَافِرَ عِزٍّ يُعْتَصَمُ إلَيْهَا . لَعَمْرُ اللهِ\r\n\r\n","description":"","footnote":"","page_name":" 35 ","page_number":51},
  {"content":"\r\n\r\nلَبِئْسَ حُشَاشُ نَارِ الْحَرْبِ أَنْتُمْ ؛ إنَّكُمْ تُكَادُونَ وَ لَا تَكِيدُونَ ، وَ تَنْتَقِصُ أَطْرَافُكُمْ وَ لَا تَتَحَاشُونَ ، وَ لَا يُنَامُ عَنْكُمْ وَ أَنْتُمْ فِى غَفْلَةٍ سَاهُونَ .\r\nإنَّ أَخَا الْحَرْبِ الْيَقْظَانُ ؛ أَوْدَى مَنْ غَفَلَ ، وَ يَأْتِى الذُّلُّ مِنْ وَادِعٍ . غُلِبَ الْمُتَخَاذِلُونَ ، وَ الْمَغْلُوبُ مَقْهُورٌ وَ مَسْلُوبٌ - الحديث . « 1 »\r\n« اى بندگان خدا ! چه شده است كه چون شما را امر به خروج ميكنم به زمين مىچسبيد ؟ آيا شما به عوض حيات سرمدى و زندگى جاودانى حقيقى در پاداش خود به حيات و زندگى دنيا اكتفا نموده و راضى شده ايد ؟ و پستى و ذلّت را جانشين عزّت پنداشتيد ؟ هر وقت كه شما را به جهاد در راه خدا ميخوانم چشم‌هاى شما به دَوَران و گردش مىافتد و از شدّت ترس و نگرانى گويا در سكرات مرگ افتاده ايد ! و راه‌هاى فهم و ادراك بر شما بسته شده و زبان شما لال و از كار افتاده شده است ؛ و گويا دل‌هاى شما به جنون و ديوانگى آميخته شده و تعقّل نمىكنيد ، و گويا چشم‌هاى شما نابيناست و اصلًا چيزى را نمىبينيد !\r\nآفرين بر شما كه مال خدا هستيد ! « 2 » در حال آرامش در ادّعا ، چون شيران شرزهء بيشهء فرات بوده ، و در حال جنگ و كارزار چون روباهان دروغ زن و حيله‌گر از اين سوراخ به آن سوراخ پنهان ميشويد .\r\n\r\n\r\n","description":"","footnote":"\r\n( 1 ) « الغارات » ج 1 ، از ص 33 تا ص 37\r\n( 2 ) معناى لِلَّهِ أنْتُمْ اينست كه : آفرين بر شما ؛ البتّه بر وجه استهزاء و تهكّم است و شبيه لِلّه دَرُّكُم است ، يعنى از بس شما خوب هستيد مال خدا هستيد !\r\n","page_name":" 36 ","page_number":52},
  {"content":"\r\n\r\nنيستيد مانند ستون محكمى كه در صولت و شدّت به دو پناه برند ، و نه مانند پايه‌هاى عزّت و شرف كه بدانها دستاويز شوند .\r\nسوگند به خدا كه براى آتش جنگ ، بد آتش‌گيرانه‌هائى هستيد ؛ مورد كيد و حيله واقع ميشويد ولى خود براى دشمن حيله‌اى نمىانديشيد . و پيوسته از بزرگانِ شما كم ميشوند و كشته ميشوند و ابداً تحاشى و باكى نداريد . و دشمن در غيبت شما نخوابيده است و بيدار و در كمين است و شما در سكرات غفلت فرو رفته‌ايد .\r\nمرد جنگ كسى است كه بيدار است ؛ كسى كه غفلت ورزد دستخوش بوار و هلاكت خواهد شد ، و كسى كه با دشمن بسازد و مصالحه كند گرفتار ذلّت و زبونى خواهد گشت . و افرادى كه يكديگر را تنها گذارند و با هم تعاون و كمك نكنند مغلوب ميشوند ؛ و مغلوب ، مقهور و مسلوب ميگردد . ( يعنى مورد قهر و سطوت دشمن قرار ميگيرد و جان و مال و عِرض و ناموس او در معرض تعدّى و تجاوز واقع ميگردد . ) - تا آخر حديث . »\r\nاين خطبه را سيّد رضىّ رحمة الله عليه در « نهج البلاغة » با اختلاف الفاظ آورده است و از جمله ، جملهء مَا أَنْتُمْ إلَّا أُسُودُ الشَّرَى فِى الدَّعَةِ را به جملهء مَا أَنْتُمْ إلَّا كَإبِلٍ ضَلَّ رُعَاتُهَا ، فَكُلَّمَا جُمِعَتْ مِنْ جَانِبٍ انْتَشَرَتْ مِنْ ءَاخَرَ تبديل نموده است . يعنى نيستيد شما مردم مگر مانند گلّه‌هاى شترى كه ساربانانش گم شده‌اند و آنها در بيابان متفرّق و پراكنده شده و از هر طرف جمع شوند از طرف ديگر پراكنده ميشوند .\r\n\r\n","description":"","footnote":"","page_name":" 37 ","page_number":53},
  {"content":"\r\n\r\n\r\nخطبهء أمير المؤمنين عليه السلام در تحريص بر جهاد\r\nو اين جملات را نيز اضافه دارد :\r\nوَ أَيْمُ اللهِ إنِّى لَاظُنُّ بِكُمْ أَنْ لَوْ حَمِسَ الْوَغَى وَ اسْتَحَرَّ الْمَوْتُ قَدِ انْفَرَجْتُمْ عَنِ ابْنِ أَبِى طَالِبٍ انْفِرَاجَ الرَّأْسِ .\r\nوَ اللهِ إنَّ امْرَأً يُمَكِّنُ عَدُوَّهُ مِنْ نَفْسِهِ يَعْرُقُ لَحْمَهُ ، وَ يَهْشِمُ عَظْمَهُ ، وَ يَفْرِى جِلْدَهُ ؛ لَعَظِيمٌ عَجْزُهُ ، ضَعِيفٌ مَا ضُمَّتْ عَلَيْهِ جَوَانِحُ صَدْرِهِ .\r\nأَنْتَ فَكُنْ ذَاكَ إنْ شِئْتَ ، فَأَمَّا أَنَا فَوَ اللهِ دُونَ أَنْ أُعْطِىَ ذَلِكَ ضَرْبٌ بِالْمَشْرَفِيَّةِ تَطِيرُ مِنْهُ فَرَاشُ الْهَامِ ، وَ تَطِيحُ السَّوَاعِدُ وَ الاقْدَامُ ؛ وَ يَفْعَلُ اللهُ بَعْدَ ذَلِكَ مَا يَشَآءُ . « 1 »\r\n« سوگند به خدا كه من دربارهء شما چنين ميدانم كه اگر آتش جنگ افروخته گردد و تنور كارزار تفته شود ، و مرگ با نهايت حدّت خود گريبان نبرد كنندگان را بگيرد ؛ حقّاً كه شما در آن‌وقت مانند سرى كه جدا شود ، از فرزند أبى طالب جدا خواهيد شد . ( و ديگر با او پيوندى نخواهيد داشت ، همچون سرى كه از بدن جدا شود ديگر به بدن ملحق نمىشود ، و يا سرى كه منشقّ شود و دو پاره گردد ديگر به هم نمىچسبد . )\r\nسوگند به خدا آن كسى كه دشمن را به خود تمكين دهد تا گوشت بدنش را تا به استخوان بخورد ، و استخوانش را خرد كند و بشكند ، و پوستش را پاره كند و از بدن جدا كند ؛ عجز و ناتوانى او بسيار شديد است ، و آنچه را كه استخوان‌هاى سينه و اضلاعش\r\n\r\n\r\n","description":"","footnote":"\r\n( 1 ) « نهج البلاغة » خطبهء 34 ؛ و از طبع عبده مصر : ج 1 ، ص 82 تا ص 84\r\n","page_name":" 38 ","page_number":54},
  {"content":"\r\n\r\nدر بر گرفته و احاطه كرده - كه كنايه از قلب است - بسيار ضعيف است . ( اى أشعث ! ) تو چنين باش اگر دوست دارى ! « 1 » و امّا من سوگند به خدا پيش از آنكه به چنين مرتبه‌اى سقوط كنم ، با شمشيرهاى بُرندهء مَشرَفىّ چنان بر سر دشمن فرود آورم كه ريزه استخوان‌هاى جمجمه‌ها را به هوا پرتاب كند ، و دست‌ها و پاها جدا شود ؛ و خداوند هر چه اراده كند بعد از آن خواهد شد . »\r\nو سپس فرمودند :\r\nاى مردم من بر شما حقّى دارم ، و شما نيز بر من حقّى داريد . امّا حقّ شما بر من اينست كه شما را نصيحت و راهنمائى كنم ، و حقّ شما\r\n\r\n\r\n","description":"","footnote":"\r\n( 1 ) در « أمالى » مفيد ص 87 آمده است كه : چون حضرت خطبه را به اينجا رسانيد كه همه از دور ابن أبى طالب پراكنده ميشويد ، أشعث بن قيس برخاست و گفت : اى أمير المؤمنين ! چرا مانند عثمان عمل نمىكنى ؟ حضرت فرمود : يا عُرْفَ النّارِ وَيْلَكَ ! إنَّ فِعْلَ ابْنِ عَفّانَ لَمِخْزاةٌ عَلَى مَنْ لا دينَ لَهُ وَ لا حُجَّةَ مَعَهُ ، فَكَيْفَ وَ أنَا عَلَى بَيِّنَةٍ مِنْ رَبّى وَ الْحَقُّ فى يَدى ؟ ! و سپس فرمود : اى أشعث تو چنين باش و امّا من چنانم .\r\nو در « الغارات » ج 2 ، ص 495 آمده است كه « تو چنين باش كه ميخواهى و امّا من چنانم » در جواب أشعث بن قيس بوده است . و در تعليقهء آن گويد : ابن أبى الحديد در « شرح نهج » ج 1 ، ص 178 سطر 21 گفته است :\r\nممكن است قول أمير المؤمنين عليه السّلام : تو چنين باش ، خطاب به دشمن باشد ، هر كه باشد بدون تعيين ، و ليكن روايت وارد شده است كه خطاب به أشعث بوده است . و ممكن است كه در عين اينكه روايت صحيح باشد و مراد أشعث باشد ليكن خطاب عامّ باشد و شامل هر كس شود كه دشمن را به خود تمكين دهد .\r\n","page_name":" 39 ","page_number":55},
  {"content":"\r\n\r\nرا از خراج و بيت المال بطور وافر برسانم ، و شما را به معالم دين آشنا كنم تا اينكه در جهل نمانيد ، و شما را ادب كنم براى اينكه بفهميد ؛ و امّا حقّ من بر شما اينست كه به بيعتى كه با من نموده‌ايد وفا كنيد ، و در حضور و غيبت من از خيرخواهى و نصيحت دريغ نكنيد ، و هر وقت شما را ميخوانم اجابت كنيد ، و هر وقت امر ميكنم اطاعت بنمائيد . « 1 »\r\nو نيز در « نهج البلاغة » وارد است كه در مذمّت اصحاب خود فرموده است :\r\nكَمْ أُدَارِيكُمْ كَمَا تُدَارَى البِكَارُ الْعَمِدَةُ ، وَ الثِّيَابُ الْمُتَدَاعِيَةُ ؛ كُلَّمَا حِيصَتْ مِنْ جَانِبٍ تَهَتَّكَتْ مِنْ ءَاخَرَ .\r\nأَ كُلَّمَا أَطَلَّ عَلَيْكُمْ مَنْسِرٌ مِنْ مَنَاسِرِ أَهْلِ الشَّامِ أَغْلَقَ كُلُّ رَجُلٍ مِنْكُمْ بَابَهُ ، وَ انْحَجَرَ انْحِجَارَ الضَّبَّةِ فِى جُحْرِهَا ، وَ الضَّبُعِ فِى وِجَارِهَا ؟\r\nالذَّلِيلُ وَ اللهِ مَنْ نَصَرْتُمُوهُ ، وَ مَنْ رَمَى بِكُمْ فَقَدْ رَمَى بِأَفْوَقَ نَاصِلٍ . وَ إنَّكُمْ وَ اللهِ لَكَثِيرٌ فِى الْبَاحَاتِ ، قَلِيلٌ تَحْتَ الرَّايَاتِ .\r\nوَ إنِّى لَعَالِمٌ بِمَا يُصْلِحُكُمْ وَ يُقيِمُ أَوَدَكُمْ ، وَ لَكِنِّى لَا أَرَى إصْلَاحَكُمْ بِإفْسَادِ نَفْسِى .\r\n\r\n\r\n","description":"","footnote":"\r\n( 1 ) اين خطبه را طبرى در تاريخ خود ضمن بيان وقايع سنهء سى و هفتم ج 5 ، ص 90 از طبع دوّم به تحقيق محمّد أبو الفضل إبراهيم آورده است . و مفيد در « مجالس » خود در ضمن مجلس هجدهم طبع نجف ، ص 87 غالب فقرات اين خطبه را آورده است . و ابن أبى الحديد در « شرح نهج البلاغة » در ضمن شرح اين خطبه در ج 2 ، ص 189 آورده است .\r\n","page_name":" 40 ","page_number":56},
  {"content":"\r\n\r\nأَضْرَعَ اللهُ خُدُودَكُمْ ، وَ أَتْعَسَ جُدُودَكُمْ . لَا تَعْرِفُونَ الْحَقَّ كَمَعْرِفَتِكُمُ الْبَاطِلَ ، وَ لَا تُبْطِلُونَ الْبَاطِلَ كَإبْطَالِكُمُ الْحَقَّ . « 1 »\r\n« چقدر مدارا كنم با شما مانند مدارا كردن با شتران جوانى كه كوهان آنها به علّت گرانى بار از داخل آسيب ديده و از ظاهر سالم مىنمايد ( و بواسطهء آن آسيب از بار كشيدن ميگريزند ، و بدين جهت ساربانان از ترس گريختن با آنها مدارا مىكنند ) .\r\nو چقدر مدارا كنم با شما مانند مدارا كردن با جامه‌هاى كهنه كه پى در پى پاره ميشوند ؛ بطورى كه از هر طرف دوخته شوند ، از طرف ديگر پاره و دريده ميشوند .\r\nآيا هر بار كه طليعهء سپاهى از سپاهيان شام ظاهر شود و بر شما مُشرف گردد ، هر كدام از مردان شما در خانهء خود ميرود و در را به روى خود قفل مىكند ، و مانند سوسمار در سوراخ خود مىخزد و مانند كفتار در لانهء خود پنهان ميگردد ؟\r\nسوگند به خدا ، ذليل آن كسى است كه شما او را يارى مىكنيد ، و كسى كه تير مىاندازد به كمك و معاونت شما ( به جانب دشمنان ) تير مىاندازد با تير شكستهء بدون پيكان .\r\nسوگند به خدا كه شما ( اهل عيش و عشرتيد ! ) در ساحت‌هاى خانه‌ها و باغها و مجامع مجتمع ميگرديد و بسيار ظاهر ميشويد ، ولى در زير پرچمهاى عزّ و شرفِ كارزار اندكيد .\r\n\r\n\r\n","description":"","footnote":"\r\n( 1 ) خطبهء 67 از « نهج البلاغة » ؛ و از طبع عبده مصر : ج 1 ، ص 117 و 118\r\n","page_name":" 41 ","page_number":57},
  {"content":"\r\n\r\nو حقّاً و تحقيقاً كه من علم دارم به آنچه شما را اصلاح كند ، و اعوجاج و انحراف شما را تبديل به راستى و استقامت نمايد ؛ و ليكن نظر من آن نيست كه شما را اصلاح كنم گرچه مستلزم خراب نمودن و ضايع و فاسد كردن خودم باشد .\r\nخوار و ذليل گرداند خداوند چهره‌هاى شما را ، و نابود و هلاك سازد نصيب‌ها و بهره‌هاى شما را ؛ شما آن‌طورى كه به باطل معرفت داريد ، به حقّ معرفت نداريد ، و آن حدّى كه در صدد ابطال حقّ و اضمحلال آن هستيد ، در صدد ابطال باطل و محو آن نيستيد ! »\r\nو نيز در « نهج البلاغة » وارد است :\r\n« أمّا بعد ، جهاد در راه خدا درى از درهاى بهشت است كه خداوند براى خواصّ از اولياى خود باز كرده است . جهاد لباس تقوى و جوشن محكم و نگاهدارندهء خداست ، و سپر متين و مستحكم الهى است .\r\nكسى كه از جهاد اعراض نموده و آن را ترك كند ، خداوند بر پيكر او لباس ذلّت و جامهء بلا و نكبت خواهد پوشانيد ، و به مذلّت و خوارى و زبونى و بى مقدارى مبتلا خواهد شد ، و بر دل او مُهر زده مىشود و راه كشف حقائق و معارف بر او بسته ميگردد ، و دولت حقّ از وى روى تافته و حقّ در مقرّ خود قرار ميگيرد ، و به تضييع جهاد ، علائم مذلّت و مشقّت در او به ظهور ميرسد و از نَصَفت و عدالت محروم مىماند .\r\nآگاه باشيد كه من كراراً و مراراً شما را به جهاد اين قوم در شب و\r\n\r\n","description":"","footnote":"","page_name":" 42 ","page_number":58},
  {"content":"\r\n\r\nروز ، و در پنهان و آشكارا دعوت كردم و گفتم :\r\nقبل از اينكه آنان با شما جنگ كنند شما به جنگ آنان بشتابيد ، كه سوگند به خدا با هيچ قومى و دسته‌اى در وسط خانه شان جنگ نمىكنند مگر آنكه آن قوم و دسته به خاك مذلّت خواهند نشست . ( اغْزُوهُمْ قَبْلَ أَنْ يَغْزُوكُمْ ، فَوَ اللهِ مَا غُزِىَ قَوْمٌ فِى عُقْرِ دَارِهِمْ إلَّا ذَلُّوا . )\r\nو هر يك از شما بار مسؤوليّت را به دوش ديگرى انداختيد و يكديگر را تنها گذارديد و خوار و ذليل نموديد و با هم تعاون و كمك نكرديد و در زير بار خذلان و ذلّت رفتيد ، تا حدّى كه غارت‌هاى پياپى از طرف دشمن از هر سو به شما روى آورد ، و سرزمين‌هاى شما را ربودند .\r\nو اينك أخو غامِد با سپاهيان خود در شهر انبار وارد شده ، حسّان بن حسّان بَكرى را كشته و لشكريان شما را از سرحدّاتشان بيرون كرده‌اند .\r\nو چنين به من خبر رسيده است كه يك مرد از ايشان بر خانهء زن مسلمان داخل شده و نيز بر خانهء زن مُعاهده ( ذمّيّه ) وارد شده و خلخال پاى آن زن و دستبند و گردن‌بند و گوشوارهء آن زن را بيرون مىكشيده و مىربوده است ، و آن زن هيچ قدرت و توانى بر دفع آن مرد متجاوز نداشته مگر به گريه‌هاى پياپى و سوگند دادن آن مرد را به رَحِم !\r\nو سپس تمام آن جماعت از انبار برگشتند با تمام افرادشان ،\r\n\r\n","description":"","footnote":"","page_name":" 43 ","page_number":59},
  {"content":"\r\n\r\nبدون آنكه از عدد آنها كم شود و يا يك نفر از آنها جراحتى بردارد و يا خونى از آنها ريخته شود .\r\nپس از اين واقعه و وقوع اين حادثه اگر از شدّت تأسّف ، مرد مسلمان بميرد سزاوار ملامت نيست ؛ بلكه در نزد من مردن او سزاوار است .\r\nفَيَا عَجَبًا ! سوگند به خدا كه دل را مىكُشد و غصّه را براى انسان پيش مىآورد اينكه چگونه اين قوم ستم پيشه در باطلشان با يكدگر اتّفاق و اجتماع دارند و شما در حقّتان با يكديگر اتّحاد و اتّفاق نداريد .\r\nپس قُبح و زشتى بر شما باد ، و اندوه و غصّه شما را در خود فرو برد كه خود را هدف قرار داده و از هر طرف بسوى شما تيراندازى مىشود ؛ شما را غارت مىكنند و شما نشسته‌ايد و آنها را غارت نمىنمائيد ؛ و با شما جنگ مىكنند و شما آسوده‌ايد ؛ و خدا را عصيان مىكنند و شما راضى هستيد .\r\nاگر شما را امر به جهاد نموده و در ايّام گرما به حركت و سير بسوى آنان گسيل سازم ، ميگوئيد : اين وقت شدّت گرماست ، قدرى به ما مهلت ده تا گرما كاهش يابد .\r\nو اگر در ايّام سرما به شما امر كنم كه بسوى دشمنان كوچ كنيد ، ميگوئيد : اينك موسم شدّت سرماست به ما قدرى مهلت بده تا سرما از بين برود .\r\nو تمام اين بهانه‌ها به داعيهء اين است كه از گرما و سرما فرار كنيد ؛\r\n\r\n","description":"","footnote":"","page_name":" 44 ","page_number":60},
  {"content":"\r\n\r\nپس شما كه از گرما و سرما بدين گونه فرار مىكنيد ، سوگند به خدا كه فرارتان از شمشير بيشتر خواهد بود .\r\nيَا أَشْبَاهَ الرِّجَالِ وَ لَا رِجَالَ ؛ حُلُومُ الْأَطْفَالِ ، وَ عُقُولُ رَبَّاتِ الْحِجَالِ ! لَوَدَدْتُ أَنِّى لَمْ أَرَكُمْ وَ لَمْ أَعْرِفْكُمْ ؛ مَعْرِفَةٌ وَ اللهِ جَرَّتْ نَدَماً وَ أَعْقَبَتْ سَدَماً .\r\nاى كسانى كه شبيه به مردانيد امّا مرد نيستيد ؛ افكار شما انديشه‌هاى كودكان است ، و عقل‌هاى شما عقل‌هاى نو عروسان در حجله نشسته ! اى كاش من شما را نديده بودم و شما را نشناخته بودم .\r\nسوگند به خدا كه معرفت و شناسائى شما موجب ندامت و پشيمانى است ، و غصّه و اندوه را به دنبال دارد .\r\nخدا شما را هلاك كند ! دل مرا از چرك و خون پر كرديد ، و سينهء مرا كانون غيظ و غضب ساختيد ، و جرعه‌هاى اندوه و غصّه را يكى پس از ديگرى به من خورانيديد ؛ و به علّت عصيان و مخالفت‌هاى خود ، رأى مرا فاسد ساختيد ، تا جائى كه قريش گفتند : پسر أبى طالب مرد شجاعى است و ليكن علم كارزار ندارد .\r\nجزاى پدرانشان با خدا باد ! آيا ممارست احدى از قريش در فنّ رزم‌آزمائى از من بيشتر است ؟ و گام احدى از آنان در اين صحنه‌ها از من جلوتر بوده است ؟ من براى دفاع از دين خدا قدم در ميدان نبرد نهاده و بر اين امر نهضت كردم در وقتى كه هنوز عمر من به بيست سال نرسيده بود ، و الآن سنّ من از شصت سال تجاوز كرده است ؛\r\n\r\n","description":"","footnote":"","page_name":" 45 ","page_number":61},
  {"content":"\r\n\r\nو ليكن رأى و انديشهء كسى متّبع نيست كه مورد اطاعت قرار نگيرد . » « 1 »\r\n\r\nشكوهء أمير المؤمنين عليه السّلام از اصحاب خود\r\nو نيز در مقام شكوه از اصحاب خود در « نهج البلاغة » وارد است :\r\nأَيُّهَا النَّاسُ الْمُجْتَمِعَةُ أَبْدَانُهُمْ ، الْمُخْتَلِفَةُ أَهْوَآؤُهُمْ ! كَلَامُكُمْ يُوهِى الصُّمَّ الصِّلَابَ ، وَ فِعْلُكُمْ يُطْمِعُ فِيكُمُ الْأَعْدَاءَ . تَقُولُونَ فِى الْمَجَالِسِ كَيْتَ وَ كَيْتَ ، فَإذَا جَاءَ الْقِتَالُ قُلْتُمْ حِيدِى حَيَادِ .\r\nمَا عَزَّتْ دَعْوَةُ مَنْ دَعَاكُمْ ، وَ لَا اسْتَرَاحَ قَلْبُ مَنْ قَاسَاكُمْ ؛ أَعَالِيلُ بِأَضَالِيلَ ، دِفَاعَ ذِى الدِّينِ الْمَطُولِ . لَا يَمْنَعُ الضَّيْمَ الذَّلِيلُ ، وَ لَا يُدْرَكُ الْحَقُّ إلَّا بِالْجِدِّ .\r\nأَىَّ دَارٍ بَعْدَ دَارِكُمْ تَمْنَعُونَ ؟ وَ مَعَ أَىِّ إمَامٍ بَعْدِى تُقَاتِلُونَ ؟\r\nالْمَغْرُورُ وَ اللهِ مَنْ غَرَرْتُمُوهُ ، وَ مَنْ فَازَ بِكُمْ فَقَدْ فَازَ وَ اللهِ بِالسَّهْمِ الاخْيَبِ ، وَ مَنْ رَمَى بِكُمْ فَقَدْ رَمَى بِأَفْوَقَ نَاصِلٍ .\r\nأَصْبَحْتُ وَ اللهِ لَا أُصَدِّقُ قَوْلَكُمْ ، وَ لَا أَطْمَعُ فِى نَصْرِكُمْ ، وَ لَا أُوعِدُ الْعَدُوَّ بِكُمْ .\r\nمَا بَالُكُمْ ؟ مَا دَوَآؤُكُمْ ؟ مَا طِبُّكُمْ ؟ الْقَوْمُ رِجَالٌ أَمْثَالُكُمْ !\r\nأَ قَوْلًا بِغَيْرِ عَمَلٍ ، وَ غَفْلَةً مِنْ غَيْرِ وَرَعٍ ، وَ طَمَعًا فِى غَيْرِ حَقٍّ ؟ « 2 »\r\n« اى مردمانى كه بدنهايشان با هم مجتمع است ، و آراء و افكارشان با هم مختلف ! در گفتار چنان سخت و محكميد كه سخنانتان سنگهاى سخت و شديد را مىشكند و خرد مىكند ، و امّا\r\n\r\n\r\n","description":"","footnote":"\r\n( 1 ) « نهج البلاغة » خطبهء 27 ؛ و از طبع عبده مصر : ج 1 ، ص 67 تا ص 70\r\n( 2 ) همان مصدر خطبهء 29 ؛ و از طبع عبده مصر : ج 1 ، ص 73 تا ص 75\r\n","page_name":" 46 ","page_number":62},
  {"content":"\r\n\r\nكردارتان به قدرى ضعيف است كه دشمنانتان را به طمع در شما مىافكند . در مجالس و محافل چنين و چنان ميگوئيد ، و چون زمان جنگ در ميرسد ، سرود فرار ميخوانيد .\r\nخواندن كسى كه شما را به كارزار ميخواند مقرون به عزّت نيست ، چون او را دستخوش مذلّت و خذلان ميداريد . و دل كسى كه شما را به قهر و عنف به حركت در مىآورد پيوسته در اضطراب و نگرانى است . بهانه‌هائى به گمراهىها داريد . ( بهانه‌هاى شما همه گمراهى و اباطيل است . ) شما اين جنگى را كه بر شما لازم است هر چه زودتر انجام دهيد ، مانند شخص مديونى كه بدون عذر اداء دين را به تأخير مىاندازد به تأخير مىاندازيد . شخص ذليل نمىتواند از خود دفاع كند و رفع ظلم بنمايد ، و حقّ را نمىتوان بدست آورد مگر با جِدّ و استحكام .\r\nشما اگر از خانهء خود دفاع نمىكنيد از كدام خانه از اين پس دفاع مىكنيد ؟ و بعد از من با معيّت و ولايت كدام امامى ميخواهيد جنگ كنيد ؟\r\nسوگند به خدا كه مغرور و فريب خورده كسى است كه شما او را فريب داده باشيد ، و كسى كه به معونه و مساعدت شما ناجح و فائز و برنده شود ، سهميّه و بهرهء او سهمى خواهد بود كه پوچ است و نصيبى ندارد ؛ و كسى كه تير مىاندازد به كمك و معاونت شما ، تير مىاندازد با تير شكستهء بدون پيكان .\r\nحال من فعلًا چنين است كه روزگار را ميگذرانم درحالىكه گفتار\r\n\r\n","description":"","footnote":"","page_name":" 47 ","page_number":63},
  {"content":"\r\n\r\nشما را تصديق ندارم ، و در يارى شما طمعى نمىبندم ، و با مساعدت شما نمىتوانم دشمنان را بترسانم .\r\nادراكات دل شما چگونه است ؟ دواى شما كدام است ؟ علاج شما چيست ؟\r\nآخر اين دشمنان هم افرادى هستند مثل شما !\r\nآيا گفتار بدون كردار نتيجه‌اى دارد ؟ شما در گفتار چيره هستيد بدون كردار ، و غفلت داريد بدون ذرّه‌اى پاكى و ورع ، و طمع مىورزيد در غير حقّ . »\r\nو در ضمن خطبهء ديگرى ميفرمايد :\r\nوَ لَقَدْ أَصْبَحَتِ الْأٌمَمُ تَخَافُ ظُلْمَ رُعَاتِهَا وَ أَصْبَحْتُ أَخَافُ ظُلْمَ رَعِيَّتِى .\r\n« امّت‌ها و ملّت‌ها همه از ظلم واليان خود در هراسند ، و من از ظلم رعيّت خودم . »\r\nتا آنجا كه ميفرمايد :\r\nأَيُّهَا الشَّاهِدَةُ أَبْدَانُهُمْ ، الْغَائِبَةُ عُقُولُهُمْ ، الْمُخْتَلِفَةُ أَهْوَآؤُهُمْ ، الْمُبْتَلَى بِهِمْ أُمَرَآؤُهُمْ ! صَاحِبُكُمْ يُطِيعُ اللهَ وَ أَنْتُمْ تَعْصُونَهُ ؛ وَ صَاحِبُ أَهْلِ الشَّامِ يَعْصِى اللهَ وَ هُمْ يُطِيعُونَهُ .\r\nلَوَدَدْتُ وَ اللهِ أَنَّ مُعَاوِيَةَ صَارَفَنِى بِكُمْ صَرْفَ الدِّينَارِ بِالدِّرْهَمِ ، فَأَخَذَ مِنِّى عَشْرَةً مِنْكُمْ وَ أَعْطَانِى رَجُلًا مِنْهُمْ . « 1 »\r\n« اى گروه مردمانى كه از جهت بدن حاضريد و از جهت عقل\r\n\r\n\r\n","description":"","footnote":"\r\n( 1 ) « نهج البلاغة » خطبهء 95 ، و از طبع عبده مصر : ج 1 ، ص 187 و 188\r\n","page_name":" 48 ","page_number":64},
  {"content":"\r\n\r\nغائب ! افرادى كه در آراء و افكار مختلفيد ، و امراء و رؤساى شما مبتلا به شما شده‌اند . صاحب شما اطاعت خدا مىكند و شما با او مخالفت مىكنيد ؛ و صاحب مردمان شام عصيان خدا مىكند و آنها از او اطاعت مىنمايند .\r\nسوگند به خدا كه چقدر دوست دارم كه معاويه با من نسبت به شما معاملهء صرفِ دينار به درهم كند ؛ و بنابراين ده نفر از شما را از من بگيرد و يك مرد از آنان را به من بدهد » .\r\n\r\nخطب أمير المؤمنين عليه السلام درس ادب و اخلاق و عزّت و شرف است\r\nأمير المؤمنين با اين خطبه‌ها و سخن‌هاى عميق ميخواهد با جان آنها تكلّم كند و حسّ باطن آنان را زنده بنمايد ، و با اين لطائف از اشارات و كنايات و استعارات به طرق مختلفى حقيقت مطلب را به آنان بفهماند . در اوّل جنگ صفّين كه معاويه آب را بر لشكر آن حضرت بست ، در ضمن خطبه‌اى ميفرمايد :\r\nفَالْمَوْتُ فِى حَيَاتِكُمْ مَقْهُورِينَ ، وَ الْحَيَاةُ فِى مَوْتِكُمْ قَاهِرِينَ . « 1 »\r\nحقيقةً يك دنيا درس ادب و اخلاق و عزّت و شرف است و اگر در شرح و تفسير آن كتاب‌ها تدوين گردد سزاوار است .\r\nميفرمايد : « اگر زنده باشيد و مقهور و مغلوب دست دشمن ، مرده‌ايد ؛ و اگر بميريد در راه غلبه و سيطرهء بر دشمن ، زنده‌ايد . »\r\nآن‌قدر در اثر تكاهل و تساهل ، آن حضرت را خسته و ملول\r\n\r\n\r\n","description":"","footnote":"\r\n( 1 ) همان مصدر ، خطبهء 51 ؛ و از طبع عبده مصر : ج 1 ، ص 100\r\n","page_name":" 49 ","page_number":65},
  {"content":"\r\n\r\nنمودند كه حقّاً انتظار مرگ مىكشيد ، و چون ضربت ابن ملجم مرادى به يافوخ « 1 » سرش رسيد نداى فُزْتُ وَ رَبِّ الْكَعْبَةِ در داد و خاك محراب بر سرش مىنهاد و مىگفت :  مِنْها خَلَقْناكُمْ وَ فِيها نُعِيدُكُمْ وَ مِنْها نُخْرِجُكُمْ تارَةً أُخْرى  . « 2 »\r\nصَلَواتُ اللهِ عَلَيْكَ وَ صَلَواتُ مَلائِكَتِهِ الْمُقَرَّبينَ وَ أنْبيآئِهِ الْمُرْسَلينَ وَ عِبادِهِ الصّالِحينَ يا أميرَ الْمُؤْمِنينَ\r\n\r\n\r\n","description":"","footnote":"\r\n( 1 ) يافوخ ، ملاذ سر را گويند ، و آن قسمتى از مقدّم سر است كه در اطفال تازه متولّد نرم است . و از اينجا استفاده مىشود كه شمشير ابن ملجم از پيشانى حضرت نگذشته بود بلكه از عرض سر ، بين دو گوش عبور نموده و در ملاذ و از آنجا به مغز سر نشسته بود .\r\n( 2 ) آيه 55 ، از سورهء 20 : طه\r\n","page_name":" 50 ","page_number":66},
  {"content":"\r\n\r\n\r\nمجلس بيست و يكم : علائم قيامت\r\n\r\n","description":"","footnote":"","page_name":" 51 ","page_number":67},
  {"content":"\r\n . \r\n","description":"","footnote":"","page_name":" 52 ","page_number":68},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرينَ\r\nو لَعْنَةُ اللهِ عَلَى أعْدائِهِمْ أجْمَعينَ مِنَ الآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم « 1 »\r\nقال اللهُ الحكيمُ فى كتابِه الكريم :\r\n فَهَلْ يَنْظُرُونَ إِلَّا السَّاعَةَ أَنْ تَأْتِيَهُمْ بَغْتَةً فَقَدْ جاءَ أَشْراطُها .  « 2 »\r\n( هجدهمين آيه ، از سورهء محمّد : چهل و هفتمين سوره از قرآن كريم )\r\nگفتار در مقدّمات شروع ورود به عالم قيامت بود . ذكر شد كه اخبار ، اجمالًا تواتر معنوى دارد بر اينكه وقتى ميخواهد قيامت بر پا شود مردم دگرگون ميشوند و حالت انسانيّت خود را از دست ميدهند . فسق و فجور و فساد در روى زمين زياد مىشود ، رحم و انصاف و مروّت از بين ميرود ، نواميس مردم محترم شمرده نمىشود ، بر زير دستان كمك نمىگردد ، و احترام بزرگان رعايت\r\n\r\n\r\n","description":"","footnote":"\r\n( 1 ) مطالب گفته شده در روز بيست و يكم ماه مبارك رمضان .\r\n( 2 ) « آيا اين كافران و مشركان اميد و انتظارى را دارند مگر انتظار ساعت قيامت كه ناگهان بيايد و آنها را در بر گيرد ؟ حقّاً كه علامات قيامت آمده است . »\r\n","page_name":" 53 ","page_number":69},
  {"content":"\r\n\r\nنمىشود ، و قانون عدالت در ميان افراد بشر حكومت نمىكند .\r\nدر مجلس سابق روايت شريفه‌اى از رسول الله صلّى الله عليه و آله و سلّم در حِجّةُ « 1 » الوَداع هنگامى كه دستهاى خود را به خانهء كعبه گرفته بودند و نزديكترين افراد به رسول خدا سلمان فارسى بود ، با سند متّصل از عبد الله بن عبّاس از « تفسير علىّ بن إبراهيم » نقل شد ، و حقّاً داراى محتوائى عالى بود\r\n\r\nحديث حضرت صادق عليه السلام در موكب منصور\r\nاينك روايت ديگرى را كه محمّد بن يعقوب كلينى در كتاب شريف « روضهء كافى » با سند خود از حمران بن أعيَن نقل كرده است در اينجا ذكر مىكنيم .\r\n( حمران بن أعين برادر زُرارة و عبد الملك و بكر بن أعين است ، و تمام اين افراد از رُوات هستند . )\r\nحمران ميگويد : روزى در محضر حضرت صادق عليه السّلام بوديم و سخن از وضع زمان پيش آمد و گرفتاريهاى شيعيان و ملالت و خستگى آنها ، و شوكت و عظمت دولت بنى عبّاس و ستمى كه آنها به شيعيان روا ميداشتند .\r\nحضرت فرمودند : من يك روز با أبوجعفر منصور دوانيقى ميرفتم ، و منصور با موكب خود حركت مىنمود و بر روى اسبى\r\n\r\n\r\n","description":"","footnote":"\r\n( 1 ) وزن فَعْلَة به فتح براى مرّه آيد ، يعنى يك بار ؛ مثل ضرَبتُه ضَربةً . و امّا وزن فِعلَة به كسر براى كيفيّت و هيئت آيد ؛ مثل جلَستُ جِلسَة العبدِ يعنى به كيفيّت نشستن غلامان نشستم . و از اينجا استفاده مىشود كه حِجّة الوَداع به كسر صحيح است نه به فتح ، يعنى آن كيفيّت خاصّى از حجّ كه داراى وصف وداع بود .\r\n","page_name":" 54 ","page_number":70},
  {"content":"\r\n\r\nنشسته بود و در مقابلش يك دسته از اسب سواران و در پشت سرش يك دستهء ديگر از اسب سواران او را احاطه كرده بودند ، و منصور در نهايت ابَّهت و جلال و شوكت حركت ميكرد و من هم بر روى يك الاغى نشسته و در كنار منصور ميرفتم .\r\nدر حال حركت منصور روى به من نموده گفت : اى أبا عبد الله ! سزاوار است كه از اين جلال و قدرتى كه خدا به ما عنايت فرموده ، و از اين درِ عزّت و شوكتى را كه به روى ما گشوده است ، تو هم بسيار خوشحال و مسرور باشى ؛ و ليكن مردم را از اين امر آگاه مكن و به مردم مگو كه تو و اهل بيت تو در اين رياست و حكومت و ولايت بر مردم از ما سزاوارتريد ، زيرا بدين گفتار ، ما را بر ضرر خودت و اهل بيتت تحريص ، و بر اقدام عليه خود و آنها ترغيب مىنمائى !\r\nحضرت فرمود : من به منصور گفتم : هر كس چنين خبرى به تو داده و از قول من به تو چنين سخنى گفته است حقّاً دروغ گفته و كذب محض بوده است .\r\nمنصور گفت : آيا بر اين مدّعى و گفتارت سوگند ميخورى ؟ !\r\nمن گفتم : مردم سخنى را مىشنوند و آن را تحريف نموده و تغيير ميدهند و سپس آن گفتار مُحرَّف را نقل مىكنند ؛ يعنى دوست دارند كه نيّت و نظريّهء تو را بر من تغيير دهند و طرز تفكّرت را نسبت به من خراب و فاسد كنند .\r\nگوش به سخن آنها مده ، و گفتار آنان را به جان و دلت مپذير ، چون ما فعلًا به تو نياز بيشترى داريم از آنچه تو به ما نيازمندى !\r\n\r\n","description":"","footnote":"","page_name":" 55 ","page_number":71},
  {"content":"\r\n\r\nمنصور گفت : آيا به خاطر دارى كه قبل از اينكه من به خلافت برسم ، روزى از تو سؤال كردم كه دولت و حكومت نصيب ما خواهد شد ؟ و تو در جواب گفتى : بله دولت و حكومت عريض و طويلى ، و قدرت و مَلِكيّت شديدى نصيب شما خواهد شد و پيوسته خدا به شما مهلت ميدهد ، و در امر حكومت و رياست مجال واسع پيدا مىكنيد ، و دنيا بر شما فراخ و گشاده خواهد شد تا جائى كه دست به ريختن خونى از ما ، كه حرام است در ماه حرام و در بلد حرام خواهيد زد . ( خون حرام يعنى خون محترم در ماه محترم و در شهر محترم . )\r\nمنصور چون اين مطالب را ذكر كرد ، دانستم كه آن حديثى را كه براى او نقل كرده بودم در حفظ دارد .\r\nمن در پاسخ منصور گفتم : من در آن حديث ، تو را به خصوص در اين جنايت مشخّص نكردم ، و شايد كه خداوند عزّ و جلّ تو را كفايت كند ، و آن عمل به دست تو انجام نگيرد !\r\nاز همهء اينها گذشته ، آن فقط حديثى بود كه من روايت كردم و ممكن است كه كسى غير از تو از اهل بيت تو متصدّى اين عمل شود .\r\nمنصور در مقابل سخنان من ساكت شد .\r\nو چون از موكب منصور به منزل بازگشتم ، بعضى از دوستان و مُواليان كه مرا در موكب منصور ديده بودند به منزل من آمده و گفتند : فدايت شوم ! سوگند به خدا كه ما ترا امروز در موكب منصور به وضع عجيبى ديديم ، تو روى الاغى سوار بودى و او بر روى اسب ، و در پهلوى او راه ميرفتى و او نيز گهگاه از روى اسب نظرى به تو نموده و با\r\n\r\n","description":"","footnote":"","page_name":" 56 ","page_number":72},
  {"content":"\r\n\r\nإشرافى كه پيدا مىنمود با تو به سخن مىپرداخت ، بطورى كه چنين مىنمود كه گويا تو در زير او قرار گرفته‌اى . و من با خود گفتم : اين حجّت خداست در روى زمين و بر تمام افراد مردم ، و صاحب اين امر و مقام ولايت است كه مقتدى و پيشواى مردم بوده و بايد همه به او اقتدا كنند ؛ و امّا آن ديگرى با مردم به جور و ستم رفتار مىكند و فرزندان پيامبران را به قتل مىرساند و خون‌هاى بى گناهان را كه خدا دوست ندارد به روى زمين ميريزد . و با اين حال او با موكب و با جلال و عظمت حركت مىنمود ، و تو روى الاغى سوار بودى !\r\nاز اين منظره شكّى در دل من وارد شد ، بطورى كه من بر دين خودم و بر نفس خودم ترسيدم .\r\nحضرت فرمودند : من به آن شخص گفتم : اگر تو آن صفوف فرشتگان الهى را كه در گرداگرد من حركت ميكردند ميديدى ! و آن ملائكه‌اى را كه در اطراف من بودند ، در جلوى من و در پشت سر من و از طرف راست من و از طرف چپ من ، مىنگريستى ، هر آينه منصور را با آن عظمت بسيار حقير و كوچك مىشمردى ! و آن موكب و اسب تازان را كه با آن كيفيّت همراه او بودند نيز كوچك و حقير مىشمردى !\r\nآن مرد گفت : اينك دل من آرام گرفت . و سپس گفت : دولت اين دسته تا به كى به طول مىانجامد و مردم چه وقت از دست اينها راحت ميشوند ؟\r\nمن گفتم : آيا نميدانى كه هر چيزى يك مدّت و زمان خاصّى\r\n\r\n","description":"","footnote":"","page_name":" 57 ","page_number":73},
  {"content":"\r\n\r\nدارد ؟\r\nگفت : آرى .\r\nگفتم : آيا ميدانى كه اين امر ( امر ما كه همان ظهور و قيام است ) اگر فرا رسد ، از يك چشم به هم زدن سريع‌تر است ؟ اگر تو بدانى كه حال آنها در نزد خداوند عزّ و جلّ چگونه است و چگونه در سختى و عذاب و نكبت بسر مىبرند ، هر آينه بغض و عداوت تو نسبت به آنها افزون خواهد شد ؛ و اگر تو و تمام افراد روى زمين كوشش كنيد كه آنها را در حالى خراب‌تر و شديدتر و بدتر از آن گناهانى كه آنها فعلًا بدان دست به گريبانند درآوريد ، نمىتوانيد !\r\nفَلَا يَسْتَفِزَّنَّكَ الشَّيْطَانُ ؛ « 1 » فَإنَّ الْعِزَّةَ لِلَّهِ وَ لِرَسُولِهِ وَ لِلْمُؤْمِنِينَ وَ لَكِنَّ الْمُنَافِقِينَ لَا يَعْلَمُونَ . « 2 »\r\n« شيطان تو را نلغزاند ؛ چون حقّاً عزّت اختصاص به خدا و به رسول خدا و به مؤمنان دارد و ليكن منافقان نميدانند . »\r\nآيا تو نميدانى كسى كه انتظار ظهور امر ما و فرج ما را بكشد و بر مراتب و درجات خوف و اذيّتى كه بر او وارد مىشود شكيبائى كند ، فرداى قيامت در گروه و دستهء ما خواهد بود ؟\r\nآن وقت حضرت شروع مىكنند به بيان علائمى كه در\r\n\r\n\r\n","description":"","footnote":"\r\n( 1 ) اقتباس از آيه 64 ، از سورهء 17 : الإسراء است :  وَ اسْتَفْزِزْ مَنِ اسْتَطَعْتَ مِنْهُمْ بِصَوْتِكَ . \r\n( 2 ) اقتباس از آيه 8 ، از سورهء 63 : المنافقون است :  وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ وَ لكِنَّ الْمُنافِقِينَ لا يَعْلَمُونَ . \r\n","page_name":" 58 ","page_number":74},
  {"content":"\r\n\r\nآخر الزّمان براى ظهور حضرت ولىّ عصر و مقدّمهء رجعت و قيامت بايد اتّفاق بيفتد ؛ مفصّلًا بيان ميفرمايند كه در آخر زمان چه اتّفاق خواهد افتاد ؛ تمام جزئيّات اخلاق و رفتار مردم و بدبختى و بيچارگى آنها و ظلمى كه به آنها وارد مىشود و معاصى كه بدانها مبتلا ميگردند يك يك بيان ميكنند كه به همين صفحه‌هاى معمولى كتاب‌هاى خشتى از چهار صفحه متجاوز است .\r\nو سپس حضرت او را دلدارى ميدهند كه خدا هميشه با ماست ؛ إن‌شاءالله فرج ما را خداوند عزّ و جلّ نزديك خواهد نمود .\r\nوَ اعْلَمْ أَنَّ اللهَ لَا يُضِيعُ أَجْرَ الْمُحْسِنِينَ ، « 1 » وَ أَنَّ رَحْمَة اللهِ قَرِيبٌ مِنَ الْمُحْسِنِين « 2 » « 3 »\r\n\r\nبيان علائم آخر الزّمان در حديث حضرت صادق عليه السّلام\r\nصدوق رحمة الله عليه در كتاب « خصال » از أبو الطُّفَيل از حُذَيفة ابن أسيد روايت كرده است كه او گفت : ما جماعتى بوديم كه از شرائط و علامات قيام قيامت بحث و مذاكره ميكرديم . رسول خدا صلّى الله عليه و آله و سلّم كه در غرفه‌اى نزديك به ما بود ، بر ما اشراف نموده و از بحث ما مطّلع شد و سپس فرمود :\r\nلَا تَقُومُ السَّاعَةُ حَتَّى تَكُونَ عَشْرُ ءَايَاتٍ : الدَّجَّالُ ، وَ\r\n\r\n\r\n","description":"","footnote":"\r\n( 1 ) اقتباس است از آيه‌اى كه در سه جاى قرآن بدين ألفاظ وارد است : اوّل : آيه 120 ، از سورهء 9 : التّوبة :  إِنَّ اللَّهَ لا يُضِيعُ أَجْرَ الْمُحْسِنِينَ  . دوّم : آيه 115 ، از سورهء 11 : هود :  وَ اصْبِرْ فَإِنَّ اللَّهَ لا يُضِيعُ أَجْرَ الْمُحْسِنِينَ  . سوّم : آيه 90 ، از سورهء 12 : يوسف :  إِنَّهُ مَنْ يَتَّقِ وَ يَصْبِرْ فَإِنَّ اللَّهَ لا يُضِيعُ أَجْرَ الْمُحْسِنِينَ  .\r\n( 2 ) اقتباس از آيه 56 ، از سورهء 7 : الاعراف است .\r\n( 3 ) « روضهء كافى » طبع مطبعهء حيدرى ، ص 36 تا ص 42\r\n","page_name":" 59 ","page_number":75},
  {"content":"\r\n\r\nالدُّخَانُ ، وَ طُلُوعُ الشَّمْسِ مِنْ مَغْرِبِهَا ، وَ دَآبَّةُ الْأَرْضِ ، وَ يَأْجُوجُ وَ مَأْجُوجُ وَ ثَلَاثُ خُسُوفٍ : خَسْفٌ بِالْمَشْرِقِ وَ خَسْفٌ بِالْمَغْرِبِ وَ خَسْفٌ بِجَزِيرَةِ الْعَرَبِ ، وَ نَارٌ تَخْرُجُ مِنْ قَعْرِ عَدَنٍ تَسُوقُ النَّاسَ إلَى الْمَحْشَرِ ، تَنْزِلُ مَعَهُمْ إذَا نَزَلُوا وَ تَقِيلُ مَعَهُمْ إذَا قَالُوا . « 1 »\r\n« ساعت قيامت فرا نميرسد مگر آنكه ده آيه از آيات الهيّه به ظهور مىپيوندد : دجّال ، و پيدايش دودى در آسمان ، و طلوع خورشيد از مغرب ، و پيدا شدن دابّة الارض ، و خروج يأجوج و مأجوج ، و سه شكاف و فرو رفتگى در زمين : يك فرو رفتگى در ناحيهء مشرق و يك فرو رفتگى در ناحيهء مغرب و يك فرو رفتگى در جزيرة العرب ، و آتشى از آخر و نهايت عدن پيدا مىشود كه مردم را بسوى محشر سوق ميدهد ؛ هر جا كه مردم پائين آيند آن هم با مردم پائين مىآيد ، و هر جا كه مردم قيلوله كنند ( يعنى براى استراحت قبل از ظهر بيارمند ) آن هم با آنان قيلوله مىنمايد . »\r\nاين حديث در « خصال » مطبوع به طبع سنگى ، افتاده است . ولى مجلسى در « بحار » در باب أشراط السّاعة از « خصال » با سند متّصل خود از أبوالطّفيل از حذيفة بن أسيد آورده است . و ليكن به جاى جملهء آخر ، اين جمله را آورده است : وَ تُقْبِلُ مَعَهُمْ إذَا أَقْبَلُوا . يعنى « هر جا كه مردم روى آورند آن آتش هم با ايشان روى مىآورد . » « 2 »\r\n\r\n\r\n","description":"","footnote":"\r\n( 1 ) « خصال » باب العشرة ، حديث 13 و از طبع حيدرى : ص 431 و 432\r\n( 2 ) « بحار الانوار » طبع حروفى ، ج 6 ، ص 303\r\n","page_name":" 60 ","page_number":76},
  {"content":"\r\n\r\nبارى ، از علائم ظهور قيامت در اين حديث 9 عدد بيان شده است ، و البتّه دهمى نزول حضرت عيسى بن مريم على نبيّنا و آله و عليهما السّلام است . و شاهد بر اين گفتار آنكه اين حديث را در « صحيح مسلم » از أبوالطّفيل از حذيفة بن أسيد غِفارى آورده است و علاوه بر نُه فقره‌اى كه ما در اينجا ذكر كرديم نزول عيسى بن مريم را ذكر كرده است . « 1 »\r\n\r\nظهور ده حادثه از علائم قيامت\r\nو شاهد ديگر آنكه در « خصال » صدوق با سند متّصل خود روايت مىكند از حذيفة بن أسيد يَقُولُ : سَمِعْتُ النَّبِىَّ صلَّى اللهُ عَلَيْهِ وَ ءَالِهِ يَقُولُ : عَشْرُ ءَايَاتٍ بَيْنَ يَدَىِ السَّاعَةِ : خَمْسٌ بِالْمَشْرِقِ وَ خَمْسٌ بِالْمَغْرِبِ . فَذَكَرَ الدَّابَّةَ ، وَ الدَّجَّالَ ، وَ طُلُوعَ الشَّمْسِ مِنْ مَغْرِبِهَا ، وَ عِيسَى بْنَ مَرْيَمَ عَلَيْهِ السَّلَامُ ، وَ يَأْجُوجَ وَ مَأْجُوجَ ، وَ أَنَّهُ يَغْلِبُهُمْ وَ يُغْرِقُهُمْ فِى الْبَحْرِ ؛ وَ لَمْ يَذْكُرْ تَمَامَ الآيَاتِ . « 2 »\r\n« حذيفه ميگويد : از رسول خدا صلّى الله عليه و إله و سلّم شنيدم كه ميفرمود : ده آيه قبل از قيامت به وقوع خواهد پيوست : پنج آيه در جانب مشرق ، و پنج آيه در جانب مغرب . و سپس رسول\r\n\r\n\r\n","description":"","footnote":"\r\n( 1 ) « صحيح مسلم » طبع محمّد فؤاد عبد الباقى بيروت ، ج 4 ، كتاب الفتن و أشراط السّاعة ، صفحهء مسلسل 2225 و 2226\r\n( 2 ) « خصال » باب العشرة ، حديث 46 و از طبع حيدرى : ص 446 و 447 ؛ و نيز در حديث 52 از همين باب ، همين روايت را با مختصر اختلافى در لفظ و با سند متّصل از أبى الطّفيل از حذيفه آورده و در آن خروج عيسى بن مريم عليهما السّلام را هم بيان نموده است ؛ مگر اينكه در آن دخان را ذكر نكرده است .\r\n","page_name":" 61 ","page_number":77},
  {"content":"\r\n\r\nخدا قضيّهء دابّه ، و قضيّهء دجّال ، و طلوع خورشيد از سمت مغرب ، و قضيّهء عيسى بن مريم عليه السّلام و يأجوج و مأجوج را و اينكه بر ايشان غلبه پيدا مىكند و آنها را در دريا غرق ميسازد را ذكر فرمود ؛ و بقيّهء آيات را ذكر نفرمود . »\r\nاين روايتى را كه با اين إسناد ذكر كرديم ، راجع به فقرات مختلفهء آن دربارهء دجّال و نزول عيسى بن مريم و آمدن يأجوج و مأجوج و انحلال زمين و غيرها ، روايات بسيارى وارد شده است ، با سندهاى مختلف و مضامين متفاوت ، و مىتوان اجمالًا آنها را از آيات قرآن كريم نيز استنتاج كرد :\r\n\r\nاستفادهء علائم قيامت از آيات قرآن كريم\r\n هَلْ يَنْظُرُونَ إِلَّا أَنْ تَأْتِيَهُمُ الْمَلائِكَةُ أَوْ يَأْتِيَ رَبُّكَ أَوْ يَأْتِيَ بَعْضُ آياتِ رَبِّكَ يَوْمَ يَأْتِي بَعْضُ آياتِ رَبِّكَ لا يَنْفَعُ نَفْساً إِيمانُها لَمْ تَكُنْ آمَنَتْ مِنْ قَبْلُ أَوْ كَسَبَتْ فِي إِيمانِها خَيْراً قُلِ انْتَظِرُوا إِنَّا مُنْتَظِرُونَ  . « 1 »\r\n« چرا اين مردم ايمان نمىآورند و منتظرند كه فرشتگان آسمانى بسوى آنان فرود آيد ، و يا آنكه پروردگار تو بسوى آنان بيايد ، و يا پاره‌اى از آيات پروردگار تو بسوى آنها بيايد و مشاهدهء اين غرائب را بنمايند ؟\r\nدر روزى كه برخى از آيات پروردگار تو بيايد و بر مردم ظهور كند ، در آن وقت كه به علّت مشاهدهء آن آيات خود را مضطرّ و مجبور به ايمان و اذعان و اعتراف مينگرند ؛ در آن روز ، براى نفوسى كه سابقاً\r\n\r\n\r\n","description":"","footnote":"\r\n( 1 ) آيه 158 ، از سورهء 6 : الانعام\r\n","page_name":" 62 ","page_number":78},
  {"content":"\r\n\r\nايمان نياورده‌اند و يا ايمان آورده ولى با ايمان خود كسب فضيلت ننموده و كار خيرى نكرده‌اند ، ايمان هيچ فائده و اثرى ندارد ؛ ايمان اضطرارى مثمر ثمر و مفيد فائده نخواهد بود .\r\nاى پيامبر ! به اين دسته از مردم بگو : شما به انتظار آمدن چنين روزى باشيد ؛ ما هم در انتظار مواعيد پروردگار و مشاهدهء آمدن چنين روزى كه ايمان براى شما دردى را دوا نمىكند هستيم . »\r\nدر اين آيه شريفه پيدا شدن آيات پروردگار منحصر در اين آيات ظاهريّه كه فعلًا پيدا شده است از زمين و آسمان و باد و ابر و نزول باران و امثالها نيست ؛ زيرا كه اينها و مشابه اينها را مردم ديده و مىبينند و ايمان نمىآورند ، بلكه دنبال مشاهدهء يك نوع آيات خاصّهء خارق عادت ميروند ، و در جستجوى يك نوع عجائب و غرائبى هستند كه آنها و أمثال آنها را به چشم نديده‌اند .\r\nبنابراين ، آن آيات يك نوع آيات استثنائى است كه قدرت حضرت پروردگار را در زاويه‌هاى خرق عادات و امور غير متعارف و نامأنوس نشان ميدهد ، و ديگر در برابر ظهور چنين آياتى ، منكران و كافران و مشركان و معاندان نمىتوانند سرپيچى كنند .\r\nميتوان اين آيه شريفه را بر نزول حضرت عيسى على نبيّنا و آله و عليه السّلام و طلوع شمس از ناحيهء مغرب و يا بعضى از نشانه‌ها و علائم خارق‌العاده تطبيق كرد .\r\nدر سورهء كهف ميفرمايد :\r\n قالَ هذا رَحْمَةٌ مِنْ رَبِّي فَإِذا جاءَ وَعْدُ رَبِّي جَعَلَهُ دَكَّاءَ وَ كانَ \r\n\r\n","description":"","footnote":"","page_name":" 63 ","page_number":79},
  {"content":"\r\n\r\n  وَعْدُ رَبِّي حَقًّا * وَ تَرَكْنا بَعْضَهُمْ يَوْمَئِذٍ يَمُوجُ فِي بَعْضٍ وَ نُفِخَ فِي الصُّورِ فَجَمَعْناهُمْ جَمْعاً   . « 1 »\r\n« ( ذو القرنين كه سدّ را براى آن قوم در مقابل هجوم و آزار يأجوج و مأجوج بنا كرد ) بدان قوم چنين گفت : بناى اين سدّ رحمتى است از جانب پروردگار من كه به من عنايت فرموده است . و اين سدّ پايدار و استوار خواهد بود تا زماني كه وعدهء پروردگار من راجع به قيام قيامت برسد . و چون وعدهء پروردگار من در رسد آن را خُرد و بى مقدار و ارزش خواهد نمود ؛ و البتّه وعدهء پروردگار من حقّ است .\r\nو ما مردم را در آن زمان چنان به حال خود وامىگذاريم كه از شدّت تحيّر و اضطراب گوئى مانند موج دريا بعضى به روى بعضى دگر ميريزند . و در آن هنگام در صور دميده خواهد شد و ما تمام افراد بشر را بدون استثناء در محشر گرد مىآوريم . »\r\nو به دنبال آن فرمايد :\r\n  وَ عَرَضْنا جَهَنَّمَ يَوْمَئِذٍ لِلْكافِرِينَ عَرْضاً * الَّذِينَ كانَتْ أَعْيُنُهُمْ فِي غِطاءٍ عَنْ ذِكْرِي وَ كانُوا لا يَسْتَطِيعُونَ سَمْعاً   . « 2 »\r\n« و ما در آن هنگام جهنّم را به مردمان كافر عرضه خواهيم نمود عرضه داشتن هر چه بيشتر و كامل‌تر .\r\nو كافران آن گروهى هستند كه چشم‌هاى بصيرتشان در پرده و پوشش از ياد من و ذكر من فرو رفته و اين غطاء و پرده چون سدّى بين آنها و معارفشان حائل شده ، بطورى كه ابداً قدرت و استطاعت\r\n\r\n\r\n","description":"","footnote":"\r\n( 1 ) آيات 98 تا 101 ، از سورهء 18 : الكهف\r\n( 2 ) همان\r\n","page_name":" 64 ","page_number":80},
  {"content":"\r\n\r\nشنيدن آيات مرا ندارند ، و تحمّل استماع حقائق و مواعظ را نمىنمايند . »\r\nو براى آنكه معنى آيه شريفه - كه از علائم قيامت و از مَلاحِم قرآن شمرده شده است - كاملًا مشخّص گردد بايد در سه موضوع بحث نمائيم : اوّل ذو القرنين ، دوّم طائفهء يأجوج و مأجوج ، سوّم سدّ .\r\n\r\nقصّهء ذو القرنين و سدّ يأجوج و مأجوج\r\nامّا ذو القرنين در قرآن مجيد فقط يك جا از آن ياد شده و آن در سورهء كهف است ، و مطالبى كه از آن ياد شده چند چيز است :\r\n1 - ما او را در روى زمين تمكّن و استقرار داديم ، و از تمام وسائل و اسباب در اختيارش قرار داديم .\r\n2 - از آن اسباب استفاده نموده يك بار حركت به سمت مغرب نمود تا جائى كه ( چون به آخر معموره رسيد در كنار درياى بيكران ) چنين به نظر مىآمد كه خورشيد در چشمه اى از گِل و لاى فرو ميرود . و در آنجا جماعتى را يافت و ما به او گفتيم : در چنين موقعيّت و وضعيّتى كه با آنها دارى ، اختيار دارى آنها را عذاب كنى و به سزاى خود برسانى ، و يا طريقهء نيكوئى دربارهء آنها اتّخاذ كنى !\r\nذو القرنين به آنها گفت : كسى كه ستم ورزد ، ما او را به زودى در اين دنيا به عذاب خود پاداش داده و سپس بسوى پروردگارش ميرود و خداوند او را به عذاب غير مأنوس و غير منتظر و غير معهودى معذّب ميفرمايد . و كسى كه عمل صالح انجام دهد ، جزا و پاداش او نيكو خواهد بود و ما از امر خود با او به آسانى گفتگو خواهيم نمود .\r\n\r\n","description":"","footnote":"","page_name":" 65 ","page_number":81},
  {"content":"\r\n\r\n3 - باز از آن اسباب استفاده نموده و به سمت مشرق آفتاب حركت كرد تا به مردمى رسيد كه در بيابان زندگى ميكرده و از طلوع و تابش خورشيد پرده و پوششى نداشتند و ستر و حفاظى براى آنان نبود ؛ برهنگان و عريانانى بودند كه ساتر و لباس نداشتند .\r\n4 - همچنين از آن اسباب استفاده نموده و حركت كرد تا رسيد به بين دو سدّى كه در آنجا جماعتى بودند كه از تمدّن و انسانيّت بهره‌اى نداشته و گفتارى را به‌هيچ‌وجه تعقّل نمىنمودند .\r\nآن جماعت به ذو القرنين گفتند : يأجوج و مأجوج در روى زمين فساد مىكنند ؛ آيا قبول ميكنى كه ما مخارج سدّى را به تو بدهيم كه بين ما و بين آنها سدّ محكمى بنا كنى ؟\r\nذو القرنين گفت : آنچه پروردگار من از اموال و عُدّه به من داده بسيار پسنديده و نيكوست ؛ فقط شما با افراد و عِدّهء خود به من كمك دهيد تا من سدّى محكم و استوار براى شما بكشم . شما قطعات بزرگ آهن را بياوريد و بين اين دو كوه بچينيد تا بر فراز دو كوه ، اين فرجه و شكاف را پر كند . و چون چنين كردند گفت : اينك با دم‌هاى آهنگرى قطعات آهن را داغ و تفته كنيد .\r\nو در اين حال گفت قطعات مس را ذوب نموده و در خُلل و فُرج قطعات آهن بريزند تا همهء شكافها پر شود و يك سدّ محكم و يكپارچه تشكيل گردد و بين دو كوه كاملًا مسدود شود .\r\nو در اين صورت ديگر يأجوج و مأجوج نتوانستند از فراز آن سدّ بيايند و آن قوم را آزار كنند ، و نيز نتوانستند كه آن سدّ را سوراخ كنند\r\n\r\n","description":"","footnote":"","page_name":" 66 ","page_number":82},
  {"content":"\r\n\r\nو بواسطهء نقبى كه در زير آن ايجاد كنند باز براى خود امكان رفت و آمد داشته باشند .\r\nدر اين حال ذو القرنين گفت : اين رحمت از پروردگار من است كه به من عنايت فرمود و من توانستم براى شما چنين سدّى بسازم ، امّا در آن زمانى كه وعدهء پروردگار من براى قيامت برسد ، ديگر اين سدّ ، خراب و مندكّ و بدون ارزش و اثر خواهد شد .\r\nاين است آنچه قرآن كريم دربارهء ذو القرنين بيان فرموده است .\r\n\r\nاحتمالات بسيار در اينكه ذو القرنين كيست\r\nامّا ذوالقرنين كيست و آيا در كتب سماوى ديگر و يا در تواريخ از او نامى به ميان آمده است ؟\r\nاحتمالات بسيار است . مورّخين و مفسّرين بحث‌هاى طولانى دربارهء اين موضوع نموده‌اند و نهايت كوشش خود را با استمداد از رواياتى كه دربارهء ذو القرنين آمده است مبذول داشته و هر يك براى خود آيه را به نحوه‌اى تفسير و بعضى از مُلوك را مورد و مسمّاى لقب « ذو القرنين » دانسته و اين عنوان را بر او منطبق نموده‌اند .\r\nدربارهء تعيين ذو القرنين و علّت تسميهء او بدين لقب در « مجمع البحرين » در مادهء « ق ر ن » و در خامس « بحار الانوار » در احوالات ذوالقرنين مفصّلًا بياناتى شده است .\r\n\r\nبيانات علّامهء طباطبائى دربارهء ذو القرنين\r\nعلّامهء طباطبائى مدّ ظلّه در تفسير اين آيه شريفه ميفرمايد :\r\nروايات مرويّه از طريق شيعه و سنّى از رسول الله صلّى الله عليه و آله و سلّم ، و از طريق شيعه از ائمّهء اهل بيت عليهم السّلام و اقوال صحابه و تابعين در قضيّهء ذو القرنين به قدرى مختلف است كه\r\n\r\n","description":"","footnote":"","page_name":" 67 ","page_number":83},
  {"content":"\r\n\r\nحقيقةً موجب شگفت است . چون علاوه بر آنكه آنها با هم معارضند مشتمل بر غرائب و عجائبى است كه عقل آنها را محال مىشمرد و ذوق سليم آنها را باطل مىكند و عالم وجود و هستى آنها را انكار دارد .\r\nو چون شخص باحثِ ناقد بعضى از آنها را با بعضى ديگر قياس كند و پس از آن در آنها تدبّر نمايد ، مىيابد كه از وضع و دسّ و جعل سالم نمانده ، و مبالغات و غرائبى كه در آنها آمده است در اثر جعل راويان صورت گرفته است . و غريب‌ترين رواياتى كه در اين مقام آمده است آنهائى هستند كه از علماء يهود تازه مسلمان شده مانند وهب ابن مُنبِّه و كعب الاحبار روايت شده است ، و يا آنهائى كه از قرائن استفاده مىشود كه أنظار و آراء اين تازه مسلمانان در وضع و دسّ آنها مؤثّر و دخيل بوده است . « 1 »\r\nو ما مختصراً در اينجا آنچه را ايشان در تفسير « الميزان » آورده‌اند ذكر مىكنيم :\r\nدر قرآن مجيد ذكرى از اسم ذو القرنين و تاريخ ولادت و حياتش و نيز از نسبش و سائر مشخّصاتش برده نشده ، كما اينكه دأب قرآن دربارهء قصص گذشتگان بطور كلّى اينچنين است ، بلكه قرآن كريم فقط از سه سفر او ذكرى به ميان آورده است .\r\nو آنچه از خصوصيّات و جهات جوهريّهء اين داستان استفاده مىشود آنست كه صاحب اين قضيّه قبل از نزول قصّه در قرآن ، بلكه\r\n\r\n\r\n","description":"","footnote":"\r\n( 1 ) تفسير « الميزان » طبع سنهء 1386 ه ق ، ج 13 ، ص 397\r\n","page_name":" 68 ","page_number":84},
  {"content":"\r\n\r\nحتّى در زمان حيات خود به ذى القرنين معروف بوده است ، چون قرآن ميفرمايد :\r\n وَ يَسْئَلُونَكَ عَنْ ذِي الْقَرْنَيْنِ .  « 1 »  قُلْنا يا ذَا الْقَرْنَيْنِ  « 2 » .  قالُوا يا ذَا الْقَرْنَيْنِ  . « 3 »\r\nو ديگر آنكه مؤمن به خدا و روز قيامت بوده و متديّن به دين حقّ بوده است .\r\nو سوّم آنكه از كسانى بوده كه براى او خير دنيا و آخرت جمع شده بود . امّا خير دنيا ، همان حكومت عظيمى كه بين مشرق تا مغرب خورشيد امتداد داشته و عالمگير بوده است و چيزى در مقابل او مانع و سدّ راه نبود ، و اسباب پيشرفت را خداوند عزّ و جلّ به او عنايت كرده بود ؛ و امّا خير آخرت همان بسط عدل و اقامهء حقّ و صَفح و عفو و رفق و كرامت نفس و بثّ خير و دفع شرّ بود .\r\nپس او از دو نقطهء نظر جسمانيّت و روحانيّت سيطره داشت .\r\nو چهارم آنكه با بعضى از مردمان ستمگر در مغرب برخورد نموده و آنان را عذاب كرد . و سفرى به مشرق نموده ، و در سفر ديگرش سدّ محكمى بنا كرد ، و اين سدّ در مغرب يا مشرق آفتاب نبود ، چون بعد از آنكه سفر مغرب و مشرق را طىّ كرد ، حركت كرد بسوى قومى كه از تمدّن دور بودند و براى آنان سدّ را بنا كرد .\r\nو از مشخّصات سدّ او علاوه بر آنكه محلّش در مشرق و مغرب\r\n\r\n\r\n","description":"","footnote":"\r\n( 1 و 2 و 3 ) در آيات 83 ، 86 و 94 از سورهء 18 : الكهف\r\n","page_name":" 69 ","page_number":85},
  {"content":"\r\n\r\nنيست آنست كه در بين دو كوه كه مثل دو حائط و ديوارند قرار دارد . و ذو القرنين بين شكاف آن دو كوه را بست و در بناء آن از قطعات آهن و مس گداخته به كار برد ، و بنابراين لا محاله بايد آن سدّ در مضيق و تنگه‌اى باشد كه بين دو ناحيه از نواحى ارض مسكونه را ربط دهد .\r\nبارى ، در أخبار سابقين و تواريخ قدماءِ از مورّخين نيامده است كه پادشاهى در عهد خود به نام ذو القرنين ناميده شده باشد و نه آنكه اسمش در غير زبان عرب معناى ذو القرنين دهد ، و نه خصوص لفظ يأجوج و مأجوج و نه بناى سدّى به او نسبت داده شده باشد .\r\nبلى به بعضى از ملوك حِمْيَر از يمنيّين أشعارى در مقام مباهات نسبت داده شده است كه در آنها ذو القرنين را از أسلاف خود كه تَبابِعَه بوده‌اند شمرده و سفر او به مشرق و مغرب و سدّ يأجوج و مأجوج را بيان كرده است .\r\n\r\nمطالب كتاب « كيهان شناخت » و تفسير « روح المعانى » دربارهء ذو القرنين\r\nاز كتاب « كيهان شناخت » للحسن بن قطّان مروزى - طبيب منجّم متوفّى 548 هجرى - وارد است كه آن كسى كه سدّ را بنا كرده يكى از ملوك آشور بوده به نام بلينس و او را ايضاً اسكندر ناميده است .\r\nچون در حَوالاى « 1 » قرن هفتم قبل از ميلاد اقوامى ، كه در نزد\r\n\r\n\r\n","description":"","footnote":"\r\n( 1 ) لفظ حَوالى كه در لغت عامّهء فارسى زبانان به معناى اطراف و جوانب استعمال مىشود غلط است ، چون در لغت عرب حَوالىّ به كسر لام و تشديد ياء ، جمع حَولىّ است و حَولىّ يعنى گاو و گوسفندى كه يك حَول ( يك سال ) از آن گذشته است ؛ و صحيحش حَوالَى به فتح لام است چون حَول و حَولَى و حَوال و حَوالَى به معناى جهات مكتنفه است ولى چون حَولَى و حَوالَى را اضافه كنند ألف تبديل به ياء مىشود و ميگويند : حَولَيْه و حَوالَيْه ، و بعضى گويند\r\n","page_name":" 70 ","page_number":86},
  {"content":"\r\n\r\nغربىها به نام سِيت و در بين يونانىها به نام ميگاك ناميده ميشوند ، از تنگهء كوههاى قفقاز به ارمنستان و به نقاط غربى ايران حمله مىنمودند ، و چه بسا به بلاد آشور و پايتخت آن كه نينوا بود ميرسيدند و مىكشتند و اسير مىبردند و غارت ميكردند ؛ پادشاه آشور براى دفع آنان سدّ را بنا نمود .\r\nو ليكن إشكال اين كلام در انطباق خصوصيّات داستان بر اوست .\r\nو در « روح المعانى » آورده است كه چنين گفته شده است كه ذو القرنين ، فريدون ، فرزند اثفيان ، فرزند جمشيد ، پنجمين پادشاه از سلسلهء پيشداديان مىباشد ؛ و او پادشاهى عادل و مطيع خدا بوده است ، و در كتاب « صُوَر أقاليم » أبى زيد بلخى آمده است كه مؤيّد به وحى الهى بوده است .\r\nو اشكال اين گفتار آنست كه تاريخ اعتراف به چنين مطلبى ندارد .\r\nو بعضى گفته‌اند كه ذو القرنين إسكندر مقدونى بوده است و اوست كه سدّ را بنا كرده است ؛ و سدّ إسكندر مَثَل معروف و مشهور در زبانها شده است . و در « قرب الأسناد » روايتى از موسى بن جعفر عليه السّلام و نيز در « الدّرّ المنثور » دو روايت از عُقْبة بن عامر و وهب بن منبّه از رسول خدا صلّى الله عليه و آله و سلّم در اين موضوع\r\n\r\n\r\n","description":"","footnote":"\r\nياءِ تثنيه است و جوهرى گويد قلب است . بنابراين در لغت عرب حَولَه و حَولَيْه و حَوالَه و حَوالَيْه گويند و در لغت فارسى بايد « حَولِ آن » و « حَوالاىِ آن » استعمال شود .\r\n","page_name":" 71 ","page_number":87},
  {"content":"\r\n\r\nوارد است .\r\nو بعضى از قدماء مفسّران از صحابه و تابعين مثل مَعاذ بن جبل بنا به نقل « مجمع البيان » و قَتادة بنا به نقل « الدّرّ المنثور » به اين قول قائل شده‌اند .\r\nو بر اين مطلب بوعلى سينا در كتاب « شفاء » - كه سخن از ارسطو كه استاد اسكندر بوده به ميان آورده است و او را ذو القرنين دانسته است - تصريح نموده ؛ و امام فخر رازى در تفسير كبير خود بر اين معنى اصرار ورزيده است .\r\nليكن اين معنى با لسان قرآن سازش ندارد . چون اوّلًا قرآن ميگويد ذو القرنين مؤمن به خدا و روز قيامت بوده است و دين او دين توحيد بوده است ؛ ولى ما ميدانيم كه إسكندر مشرك بوده و از وَثَنىها و از صابئين بوده است ، و در تاريخ آمده است كه ذبيحهء خود را براى ستارهء مشترى ذبح نموده است .\r\nو ثانياً قرآن ذو القرنين را مرد صالح از عباد خدا و صاحب عدل و رفق مىشمارد ؛ و تاريخ براى إسكندر خلاف آن را بيان مىكند .\r\nو ثالثاً در هيچيك از تواريخ نيامده است كه إسكندر مقدونى سدّ يأجوج و مأجوج را بنا كرده باشد .\r\n\r\nذو القرنين يكى از ملوك حمير و يا اسكندر مقدونى نبوده است\r\nو جمعى از مورّخين گفته‌اند كه ذو القرنين يكى از ملوك تبابعهء أذواء يمن بوده است ، از ملوك حِميَر . و از قائلين به اين معنى أصمَعى است در تاريخ « عرب قبل از اسلام » و ابن هشام در « سيره » و « تيجان الملوك » و أبوريحان بيرونى در « الآثار الباقية » و نَشوان بن\r\n\r\n","description":"","footnote":"","page_name":" 72 ","page_number":88},
  {"content":"\r\n\r\nسعيد حِميَرى در « شمس العلوم » .\r\nو مَقريزى در « خُطَط » بحث مفصّلى در اين موضوع نموده كه از مجموعش استفاده مىشود كه : اوّلًا لقب ذو القرنين به بسيارى از ملوك حِمير اطلاق ميشده است ، و ثانياً آن ذوالقرنين اوّل كه سدّ يأجوج و مأجوج را بنا كرده است قبل از إسكندر مقدونى به چندين قرن بوده است .\r\nو ليكن در كلام او دو اشكال است : يكى آنكه موضع سدّى كه تُبّع حِميرى بنا كرد كجاست ؟ و دوّم اينكه اين امّت مُفسد فى الارض كه يأجوج و مأجوج هستند كيانند كه ملوك حمير براى دفع آنان سدّ بنا كرده اند ؟\r\nآيا اين سدّ در يمن و اطراف آن بنا شده مثل سدّ مآرِب ؟ اين صحيح نيست ، چون سدّ مآرب براى جمع‌آورى آب ساخته شده ، نه براى دفع دشمن . و ديگر آنكه در سدّ مآرب قطعات آهن و مس گداخته به كار نرفته است . و سوّم آنكه اطراف تُبّع از حِمير ، أمثال قبط و آشور و كلدان از اهل تمدّن بوده‌اند نه از قبائل وحشى كه نياز به سدّ داشته باشند .\r\n\r\nنظريّهء علّامهء شهرستانى دربارهء ذو القرنين\r\nو علّامه سيّد هبة الدّين شهرستانى در تأييد اين گفتار فرموده است : ذو القرنين كه در قرآن مجيد آمده است به چندين قرن قبل از إسكندر مقدونى منتهى مىشود . و او يكى از پادشاهان صالح از تبابعهء أذواء يمن بوده ، و عادت طائفه‌اى از آنان اين بوده است كه خود را به لقب « ذى » مُسمّى كنند مثل ذى همدان ، ذى غمدان ، ذى المَنار ،\r\n\r\n","description":"","footnote":"","page_name":" 73 ","page_number":89},
  {"content":"\r\n\r\nذى الاذعار ، و ذى يَزَن .\r\nو اين مرد ، مسلمان و موحّد و عادل و حسن السّيره بوده و سفرى به جانب مغرب نموده و به بحر أبيض رسيد و سفرى به مشرق نموده و سپس به جانب شمال رفت تا به مدار سرطان رسيد . و شايد آنچه در زبانها رائج است كه داخل در ظلمات شد همين باشد . و اهل آن بلاد از او تقاضاى سدّ كردند و او ساخت . پس اگر اين سدّ ، ديوار بزرگ چين باشد كه بين چين و طائفهء مغول كشيده شده است پس بايد گفت كه ذو القرنين تعمير و مرمّت قسمتهائى از آن را نموده است كه به مرور ايّام خراب شده و نياز به مرمّت داشته ، چون اشكالى نيست در آن كه اصل ديوار چين را پادشاهان چين قبل از اين تاريخ بنا كرده‌اند ، و اگر سدّ ديگرى باشد كه اشكالى در آن نيست .\r\nو سيّد هبة الدّين براى تأييد مطلب خود شاهدى آورده است و آن اينكه : بودن ذو القرنين پادشاه صالحى از عرب كه اعراب از رسول خدا صلّى الله عليه و آله و سلّم دربارهء چنين مرد عرب سؤال كنند ، و قرآن براى تذكّر و اعتبار ، آن را ذكر كند ، اين قابل قبول‌تر است و به مذاق عرب و سؤال آنها نزديكتر است تا سؤال از ملوك روم و عجم و چين كه از امّت‌هاى دورى هستند كه با تاريخ عرب تماسّى نداشته و اعراب ميل و هواى شنيدن اخبار و عبرت گرفتن از آثار آنان را نداشته‌اند و لذا قرآن كريم متعرّض ذكر اخبار جماعت‌هاى دور و طوائفى كه با اعراب سر و كارى ندارند نشده است . - انتهى ملخّص كلام شهرستانى .\r\n\r\n","description":"","footnote":"","page_name":" 74 ","page_number":90},
  {"content":"\r\n\r\nليكن اشكالى كه بر اين نظريّه هست آنست كه به‌هيچ‌وجه نمىتوان سدّ ذو القرنين را منطبق بر ديوار چين نمود چون ذو القرنين چندين قرن قبل از إسكندر بوده ، و ديوار چين را بعد از نيم قرن از زمان اسكندر بنا نموده‌اند . و امّا از ديوار چين گذشته ، در ناحيهء شمال غربى چين سدهاى ديگرى وجود دارد ليكن آنها را از سنگ ساخته‌اند و اثرى از آهن و مس در آنها نيست .\r\nو در تفسير « جواهر » گفته است كه با شواهد تاريخى كه از نقوش خرابه‌هاى يمن در آثار باستانى آنجا بدست آمده است استفاده مىشود كه در يمن سه دولت حكومت كرده است :\r\n1 - دولت مُعين و پايتختش قَرْناء بوده است ، و زمان حكومتشان از 14 قرن قبل از ميلاد تا 7 قرن و يا 8 قرن قبل از ميلاد مسيح بوده است .\r\n2 - دولت سَبا و ايشان از قَحطانيّين هستند و ابتداء دولتشان از 850 قبل از ميلاد تا 115 سال قبل از ميلاد بوده است .\r\n3 - دولت حِميَريّين و آنها دو دسته هستند :\r\nاوّل ملوك سَباوريدان كه از 115 سال قبل از ميلاد تا 275 سال بعد از ميلاد بوده‌اند .\r\nدوّم ملوك سَباوريدان و حَضْرَموت و غيرها ، و حكومت آنها از 275 ميلادى تا 525 ميلادى بوده است .\r\nو پس از توضيحاتى گفته است :\r\nو از آنچه ذكر شد استفاده مىشود كه لقب داشتن به ذى ، مثل\r\n\r\n","description":"","footnote":"","page_name":" 75 ","page_number":91},
  {"content":"\r\n\r\nذى القرنين راجع به ملوك يمن بوده و در غير آنها مانند ملوك روم ديده نشده است ؛ پس ذو القرنين از ملوك يمن است ؛ و در تاريخ ، بعضى از ملوك يمن را به نام ذى القرنين ياد كرده ولى آيا ذو القرنينى كه در قرآن بيان شده است همان ذو القرنين است يا نه ؟ جواب ميگوئيم : نه .\r\nچون اين ذى القرنين را كه در تاريخ از او ياد مىكنند ، قريب العهد به زمان رسول الله و قرآن بوده و نامى از سدّ با چنين خصوصيّاتى و نيز نامى از سفرهاى او در تاريخ نيامده است مگر در أخبارى كه قصّه پردازان ذكر كرده‌اند ؛ و ابن خَلدون تمام اين اخبار را تكذيب كرده و آنها را به نشانه‌هاى مبالغه و گزاف گوئى متّهم ساخته است و با ادلّهء جغرافيائى و تاريخى آنها را نقض نموده است . - انتهى ملخّص آنچه را كه در « جواهر » آورده است .\r\n\r\nنظريّهء سِر أحمد خان هندى دربارهء ذو القرنين\r\nو اخيراً سِر أحمد خان هندى گفته است كه ذو القرنين ، كورش كه يكى از پادشاهان هخامنشى بوده و تاريخش از 560 سال قبل از ميلاد تا 539 سال قبل از ميلاد است مىباشد .\r\nو اوست كه تأسيس امپراطورى ايرانى نموده و بين مملكت فارس و ماد را جمع كرد ؛ و بابِل را به تصرّف در آورد . و يهود را اجازه داد تا از بابل به اورشَليم بازگشت كنند ، و در بناى هَيكَل يهود مساعدت كرد . و مصر و يونان را تسخير نمود ؛ و تا مغرب پيش تاخت و سپس بسوى مشرق سير نمود تا به آخرين نقاط معموره رسيد .\r\n\r\n","description":"","footnote":"","page_name":" 76 ","page_number":92},
  {"content":"\r\n\r\n\r\nشواهدى از أبو الكلام آزاد دربارهء نظريّهء سِر أحمد خان هندى\r\nو اين مدّعى را محقّق خبيرِ باحث أبو الكلام آزاد پذيرفته و براى تبيين و توضيح آن نهايت كوشش را به عمل آورده است : « 1 »\r\nاوّلًا اوصافى كه در قرآن مجيد دربارهء ذو القرنين بيان فرموده همه بر اين ملك عظيم منطبق است ، از ايمان به خدا و به توحيد ، و عدالت در بين رعيّت و با رأفت و رفق و احسان با آنان رفتار كردن ، و با اهل ظلم و ستم به مجازات و سياست رفتار كردن . و خداوند سر رشتهء همهء امور را به دو سپرده ، و او جامع بين كمالات دين و عقل و فضائل اخلاق ، و بين عِدّه و قوّه و شوكت و ثروت و مطاوعهء مردم و پذيرش اسباب و امور بوده است .\r\nو او يك بار همانطور كه قرآن بيان كرده است به سمت مغرب حركت كرد تا بر ليديا و حوالاى آن استيلا يافت . و براى بار دوّم به سمت مشرق رفت و تا به مطلع الشّمس رسيد و در آنجا گروهى از مردم وحشى و بيابانى را يافت كه در صحراها و بيابان‌ها زيست ميكردند ، و پس از آن به بناى سدّ همّت گماشت .\r\nو اين سدّ همانطور كه شواهد گواه است سدّى است كه در تنگهء دارْيال بين كوههاى قفقاز در نزديك شهر تَفليس بنا شده است .\r\nامّا ايمانش به خدا و روز قيامت ، در كتب عهد عتيق مثل كتاب عِزْرا ( إصحاح 1 ) و كتاب دانيال ( إصحاح 6 ) و كتاب أشعياء ( إصحاح 44 و 45 ) آمده است\r\n\r\n\r\n","description":"","footnote":"\r\n( 1 ) . شمارهء اوّل و دوّم و سوّم نشريّهء « ثقافة الهند »\r\n","page_name":" 77 ","page_number":93},
  {"content":"\r\n\r\nو با قطع نظر از وحى الهى ، يهود با همان عصبيّت مذهبى كه دارند ، مرد مشرك مجوسى و يا وثنى را نمىستايند ؛ و اگر كورش چنين مردى بود ، او را مسيح خدا و مهدى مؤيّد و راعى پروردگار نمىگفتند .\r\nعلاوه بر اينها ، نقش‌ها و نوشتجاتى كه از زمان داريوش به خطّ ميخى كشف شده است - و بين كورش و داريوش به قدر هشت سال فاصله بوده است - دلالت دارد بر آنكه كورش مشرك نبوده است ؛ و معنى ندارد كه بگوئيم در اين زمان كوتاه عقيده دربارهء كورش تغيير كرده و بعداً او را بعنوان مردى مؤمن و موحّد ستوده‌اند .\r\nو امّا فضائل نفسانيّهء او : كافى است كه به أخبار و سيرهء او رجوع شود كه چگونه با طاغيان و جبابره كه بر او خروج كرده بودند يا او با آنها محاربه نمود مانند پادشاهان ماد و ليديا و بابل و مصر و طاغيان بيابان در اطراف بَكْتريا كه بلخ است جنگيد ؛ و چون بر قومى غلبه مىيافت از مجرمين آنها ميگذشت و عفو مىنمود و كريم آنان را اكرام ميكرد و بر ضعيفشان رحمت مىآورد و مفسد و خائن را سياست مىنمود .\r\nكتب عهد قديم از او تجليل مىكند ، و طائفهء يهود او را با شديدترين درجات احترام محترم ميدارند ؛ چون آنها را از اسارت بابل كه توسّط بُخت‌نَصّر ( نبوكد نضر ) « 1 » انجام گرفته بود و معبدشان را\r\n\r\n\r\n","description":"","footnote":"\r\n( 1 ) در « شرح قاموس » در مادّهء « بخت » گويد : « بُخْت‌ُنَصَّر بضمّ اوّل و فتح نون و تشديد صاد مهمله ، اسم پادشاه جابر معروف است . »\r\n","page_name":" 78 ","page_number":94},
  {"content":"\r\n\r\nخراب كرده بود آزاد ساخت و به شهرهاى خودشان عودت داد ، و اموال بسيارى براى تجديد بناى هَيكَل به آنها داد ، و نفائس غارت‌شدهء هَيكل را كه در خزائن شاهان بابل بود به آنها ردّ كرد .\r\nو اين نيز شاهدى است بر آنكه ذو القرنين همان كورش است . چون سؤال از ذو القرنين در قرآن كريم همانطور كه در روايات آمده است به تلقين يهود بوده است ؛ و قَرْن در لغت عبرى و عربى به يك معنى آمده است .\r\nو مورّخين يونان قديم مثل هِرُدوت و غيره با آنكه دشمن ايران و پادشاهان ايران هستند او را به مروّت و فتوّت و سماحت و كرم و صَفح و قلّت حرص و رحمت و رأفت ياد كرده و وى را ثناء و تمجيد نموده‌اند .\r\nو امّا ناميدن كورش را به ذو القرنين ، گرچه تواريخ از اين معنى خالى است ليكن مجسّمهء سنگى او كه اخيراً در مشهد مُرغاب در\r\n\r\n\r\n","description":"","footnote":"\r\nو در « سفينة البحار » طبع سنگى ، ج 1 ، ص 60 آورده است : رُوىَ أنّه سُمّى بذلك ، بدين اسم ناميده شده است چون با شير سگى در طفوليّت ، شير خورد و اسم آن سگ بُخْت ، و اسم صاحبش نَصَّر بوده است . و بخت نصّر مردى مجوسى بود كه ختنه هم نشده بود و بيت المقدّس را غارت كرد و با ششصد هزار سرباز در آنجا وارد شد . - إلخ .\r\nو در « مجمع البحرين » گويد : و بخت نصّر با تشديد ؛ اصل آن بوخت است ، به معناى پسر ، و نصّر بر وزن بَقَّم است ؛ و وجه تسميه‌اش اينست كه چون پدرش شناخته نشد و هنگامى كه از مادرش متولّد شد او را در كنار بُتى يافتند كه اسم آن بت نصَّر بود لذا به او پسر آن بت گفتند . اين‌طور در « قاموس » گفته است . - انتهى .\r\n","page_name":" 79 ","page_number":95},
  {"content":"\r\n\r\nجنوب ايران بدست آمد تمام دريچه‌هاى شكّ و ترديد را بر انسان مسدود مىسازد كه كورش همان ذو القرنين است .\r\nاين مجسّمه بنا بر گفتار دى لافواى نمونهء بسيار پر ارزش و گرانبهائى از حجّارى قديم است كه با بهترين مجسّمه‌هاى يونانى برابرى مىكند ، و يگانه نمونه از هنر آسيائىها است . اين مجسّمه كه در زمان اردشير ساخته و نصب شده است و چندين بار علماى بزرگ آلمان فقط به قصد تماشاى آن به ايران آمده‌اند ، در قرن نوزدهم ميلادى در مرغاب كشف شد .\r\nاين مجسّمه به قدر قامت انسان است و كورش را در وضعى نشان ميدهد كه دو بال بزرگ مانند دو بال عقاب از دو جانبش گشوده شده است ، و دو شاخ به صورت شاخ‌هاى قوچ روى سر دارد ، و شاخ‌ها در دو طرف سر نيست بلكه در وسط سر و پشت سر هم قرار دارند ؛ و با همان لباسى كه شاهان بابل مىپوشيدند .\r\nاين مجسّمه بدون ترديد ثابت مىكند كه تصوّر معناى صاحب دو شاخ بودن ( ذو القرنين ) در نزد كورش و در تفكّر وى وجود داشته است و بدين جهت در تصوير مجسّمه به صورت دو شاخ حكّاكى شده است .\r\nدو شاخ در وسط سر روئيده شده و از رستنگاه واحد ، يكى از شاخ‌ها به طرف جلو و ديگرى به طرف پشت سر رفته است . « 1 »\r\n\r\n\r\n","description":"","footnote":"\r\n( 1 ) دانشمند معظّم آقاى سيّد صدر الدّين بلاغى در « فرهنگ قصص قرآن » از ص 359 تا ص 374 ( از طبع ششم انتشارات أميركبير ) در پيرامون نظريّهء\r\n","page_name":" 80 ","page_number":96},
  {"content":"\r\n\r\nو اين تقريب به گفتار بعضى از قدماء كه مىگفتند : ذو القرنين را بدين لقب ناميده‌اند چونكه در سر او تاج يا كلاه‌خودى بوده كه دو شاخ داشته است ، نزديك است .\r\nبارى ، معناى دو شاخ كه در مجسّمهء كورش است و لقب او به ذو القرنين ، همان تشكيل دولت واحده از فارس و ماد بوده است كه تا آن زمان دو حكومت مستقلّ بود و هر كدام يك حاكمى داشت ولى كورش بر هر دو غلبه كرد و تشكيل حكومت واحدى داد ؛ و همين معناست كه در رؤياى دانيال پيغمبر آمده است :\r\n\r\nرؤياى حضرت دانيال دربارهء ذو القرنين\r\nدر كتاب دانيال ( إصحاح هشتم از ص 1 تا ص 9 ) آمده است كه :\r\nدر سال سوّم از سلطنت بيلْشاصَّر پادشاه ، به من كه دانيال هستم رؤيائى نمايانده شد ، بعد از رؤيائى كه اوّلًا به من نمايانيده شده بود .\r\nمن در رؤيا ديدم مثل اينكه گوئى من در قصر شوشان كه در كشور ايلام است مىباشم ، و در خواب ديدم كه من در كنار نهر اولاى هستم . پس چشمان خود را بلند كردم كه ناگهان ديدم قوچى در برابر نهر ايستاده و دو شاخ دارد ، و شاخ‌هايش بلند بود ليكن يكى از ديگرى بلندتر بود ، و آن شاخ بلندتر عقب‌تر بر آمده بود .\r\nو ديدم كه آن قوچ به جانب مغرب و شمال و جنوب شاخ ميزد و هيچ حيوانى در برابر او ايستادگى نمىنمود و از دست او راه رهائى\r\n\r\n\r\n","description":"","footnote":"\r\nأبو الكلام آزاد بحث بليغى نموده و در ص 364 گراور مجسّمه را تصوير نموده است كه شايان ملاحظه و دقّت است .\r\n","page_name":" 81 ","page_number":97},
  {"content":"\r\n\r\nنبود ، لهذا آن قوچ طبق ميل و ارادهء خود عمل ميكرد و بزرگ ميشد .\r\nو در اين حال كه من در تأمّل و تفكّر بودم ناگهان ديدم يك بُز نَرى از جانب مغرب آمد و بر روى تمام زمين استيلا يافت بطورى كه زمين را مسّ نمىنمود ؛ و اين بز نر يك شاخ معتبرى در پيشانيش و ميان دو چشمش بود .\r\nو اين بز نر آمد بسوى آن قوچى كه داراى شاخ بود و من آن را در كنار نهر ، ايستاده ديده بودم ؛ و با شدّت قوّتى كه داشت بسوى او ميدويد . و ديدم كه به آن قوچ رسيد و به حال غضب بر او بر آمد و قوچ را زد و دو شاخش را شكست ، و براى آن قوچ هيچ قدرتى براى مقاومت در برابر او نماند ؛ و لذا او را بر روى زمين انداخته و پايمالش كرد و براى آن قوچ هيچ گريزگاهى از دست آن نبود ؛ و بنابراين آن بز نر جدّاً بزرگ شد .\r\nو سپس دانيال بعد از تماميّت اين رؤيا ذكر مىكند كه جبرائيل به او نمايانيده شد و رؤياى او را تعبير نموده به تعبيرى كه در آن ، قوچ صاحب دو شاخ ، منطبق بر كورش ميشد و دو شاخش دو كشور فارس و ماد بود و آن بز نر كه صاحب يك شاخ بود إسكندر مقدونى بود .\r\nدر رؤياى دانيال آمده است كه قوچى كه به نظر او آمده ، دو شاخ داشته ولى نه مانند شاخ سائر قوچ‌ها ، بلكه يكى از آن دو شاخ در پشت ديگرى بوده است و اين معنى بعينه همان است كه در صورت مجسّمهء باستانى كورش مشاهده مىشود .\r\n\r\n","description":"","footnote":"","page_name":" 82 ","page_number":98},
  {"content":"\r\n\r\nو امّا آن دو بالى كه مانند بال‌هاى عقاب در مجسّمهء كورش است ، آن تصوير خواب أشعياء است كه كورش را در رؤيا ، عقاب شرق خوانده است ، و به همين مناسبت مجسّمهء كورش به مرغ شهرت يافته ؛ و رودى كه در زير پاى كورش در مجسّمه تصوير شده است مرغاب ناميده مىشود .\r\nيهود از بشارت دانيال چنين دريافتند كه پايان اسارت آنها در بابل منوط به همان پادشاه صاحب دو شاخ است كه بر مملكت فارس و ماد استيلا خواهد يافت كه بر ملوك بابل چيره مىشود و بالنّتيجه آنان را از اسارت بيرون مىآورد .\r\nچند سال پس از رؤياى دانيال ، كورش كه يهود او را خورس و يونانيان سائرس مىنامند ظهور نمود و بر دو مملكت فارس و ماد مسلّط شد و حكومتى عظيم پيدا كرد . و همانطور كه در رؤياى دانيال آمده كه به مغرب و شمال و جنوب شاخ ميزد ، كورش نيز فارس و ماد را تسخير كرد و در جنوب كه همان بابل بود پيشرفت كرد و يهود را آزاد ساخت . و لذا وقتى يهود كورش را در بابل بعد از تسخير آن ملاقات كردند و رؤياى دانيال را براى او بيان كردند خوشحال شد و بنا بر مساعدت و مهربانى با يهود گذارد و آنان را به اورشليم عودت داد و معبدشان را تعمير نمود .\r\nبارى ، اينها همه شواهد صدقى است بر اينكه كورش نيز خود را ذو القرنين ميدانسته ( يعنى صاحب دو كشور فارس و ماد ، كه در رؤيا به صورت دو شاخ متّصل به هم بر مغز سرش روئيده بود ) و لذا در\r\n\r\n","description":"","footnote":"","page_name":" 83 ","page_number":99},
  {"content":"\r\n\r\nتاج يا كلاه‌خودش اين دو شاخ را كه علامت و نشانهء دو كشور است مىنهاده و در مجسّمه‌اش نيز منعكس شده است .\r\nو امّا سير و مسافرتش به مغرب براى رفع طغيان ليديا بوده است . ليديا علىرغم قرابت و پيمانى كه با كورش داشت بدون هيچ مجوّزى ، از روى ظلم و عدوان به طرف كورش لشكركشى نمود و سلاطين اروپا را نيز عليه او تحريك كرد . كورش با او جنگ نموده و او را فرارى داد و سپس او را تعقيب نمود و پايتختش را محاصره نمود و پس از محاصره فتح كرد و ليديا را اسير نموده و پس از اسارت او را عفو كرد و سائر هميارانش را نيز عفو كرد و اكرام نمود و به آنها نيكوئى نمود ، با آنكه ميتوانست آنها را سياست نموده و نابود كند ؛ و اين قصّه منطبقٌ عليه اين آيه است :\r\n حَتَّى إِذا بَلَغَ مَغْرِبَ الشَّمْسِ وَجَدَها تَغْرُبُ فِي عَيْنٍ حَمِئَةٍ  ( و شايد مراد ساحل غربى از آسياى صغير باشد )  وَ وَجَدَ عِنْدَها قَوْماً قُلْنا يا ذَا الْقَرْنَيْنِ إِمَّا أَنْ تُعَذِّبَ وَ إِمَّا أَنْ تَتَّخِذَ فِيهِمْ حُسْناً .  « 1 »\r\nما در اينجا به ذو القرنين گفتيم : نسبت بدين جماعت كه ستم كرده و فعلًا در دست تو گرفتارند ، اختيار دارى آنان را به پاداش خود عذاب كنى ، يا از آنها درگذرى و طريقهء نيكوئى دربارهء آنان اتّخاذ كنى !\r\nذو القرنين گفت : آن كسانى كه از اين به بعد ستم كنند ، آنها را مجازات نموده و عذاب مىكنيم ؛ و امّا كسانى كه ايمان بياورند و\r\n\r\n\r\n","description":"","footnote":"\r\n( 1 ) آيه 86 ، از سورهء 18 : الكهف\r\n","page_name":" 84 ","page_number":100},
  {"content":"\r\n\r\nعمل صالح انجام دهند گذشته از جزاى اخروى آنان ، ما به طريق نيكو با آنان رفتار خواهيم نمود .\r\nو پس از سفر مغرب ، به سمت صحراى بزرگ در مشرق در حوالاى بكتريا براى خوابانيدن غائلهء قبائل بدوى و بيابانى كه پيوسته هجوم نموده و فساد ميكردند حركت كرد :\r\n حَتَّى إِذا بَلَغَ مَطْلِعَ الشَّمْسِ وَجَدَها تَطْلُعُ عَلى قَوْمٍ لَمْ نَجْعَلْ لَهُمْ مِنْ دُونِها سِتْراً  .\r\n\r\nبحث در پيرامون طائفهء يأجوج و مأجوج\r\nو امّا طائفهء يأجوج و مأجوج در دو مورد در قرآن كريم آمده است .\r\nاوّل : در سورهء كهف كه داستان ذو القرنين را بيان مىكند و شرحش گذشت .\r\nدوّم : در سورهء أنبياء ، آيه 96 و 97 :\r\n  حَتَّى إِذا فُتِحَتْ يَأْجُوجُ وَ مَأْجُوجُ وَ هُمْ مِنْ كُلِّ حَدَبٍ يَنْسِلُونَ * وَ اقْتَرَبَ الْوَعْدُ الْحَقُّ فَإِذا هِيَ شاخِصَةٌ أَبْصارُ الَّذِينَ كَفَرُوا يا وَيْلَنا قَدْ كُنَّا فِي غَفْلَةٍ مِنْ هذا بَلْ كُنَّا ظالِمِينَ .  \r\nدر مواضعى از كتب عهد عتيق ، نامى از اين دو طائفه برده شده است . در توراة به « مأجوج » و « جوج و مأجوج » ذكر شده‌اند .\r\nدر إصحاح دهم از سِفر تكوين و كتاب حَزقيّال ، إصحاح 38 و 39 ، و در رؤياى يوحنّا در إصحاح 20 مطالبى آمده است كه دلالت دارد بر آنكه مأجوج يا جوج و مأجوج يك امّت يا امّت‌هائى بوده‌اند كه در شمال آسيا در اراضى معموره ساكن و قاطن بوده‌اند ، و آنان\r\n\r\n","description":"","footnote":"","page_name":" 85 ","page_number":101},
  {"content":"\r\n\r\nافرادى بودند كه اهل جنگ و حرب بوده و به جنگ و فتنه و غارت اشتغال داشته‌اند .\r\nو بنابراين ، چنين به نظر ميرسد كه كلمهء يأجوج و مأجوج عبرى باشد و ليكن اصل اين دو كلمه عبرى نيست بلكه از لغات خارج به عبرى وارد شده است ، زيرا اين دو كلمه در يونانى به گاگ و ماگاگ تلفّظ مىشود و در ترجمهء سبعينى تورات و سائر لغات اروپائى نيز بدين قسم آمده است .\r\nو از مسلّمات تاريخ است كه ناحيهء شمال شرقى آسيا كه دشت‌ها و مرتفعات شمال چين است ، محلّ توطّن طوائف بزرگى از بيابانىهاى وحشى بوده كه پيوسته بر عددشان اضافه ميشده و بر نفراتشان افزوده مىگشته است . و آنگاه بر امّت‌هاى مجاور خود مثل چينىها حمله ميكردند و چه بسا از چين گذشته و به كشورهاى وسط آسيا و كشورهاى نزديك آسيا ميرسيدند و از آنجا به شمال اروپا ميرفتند . و بعضى از آنان در همان اراضى غارت شده توطّن مىنمودند مانند اغلب ساكنين اروپاى شمالى كه آنجا را شهر خود انتخاب نموده و كم كم متمدّن شده و به زراعت و صناعت مشغول ميشدند ، و برخى ديگر پس از غارت مراجعت نموده و سپس حمله و غارت ميكردند .\r\nو بعضى گفته‌اند : يأجوج و مأجوج امّتى هستند كه در جزء شمالى از آسيا ساكن بوده‌اند ، و شهرهاى آنان از تبّت و چين تا اقيانوس منجمد شمالى ادامه داشته و غرباً تا بلاد تركستان ميرسيده\r\n\r\n","description":"","footnote":"","page_name":" 86 ","page_number":102},
  {"content":"\r\n\r\nاست .\r\nو اين قول از « فاكهة الخُلفاء » و « تهذيب الأخلاق » ابن مِسكويه و « رسائل إخوان الصّفا » نقل شده است .\r\nامّا از نقطهء نظر بحث در تطوّرات الفاظ مىتوان گفت كه اصل چينى آن ، مُنگوك يا مُنچوگ بوده است و سپس به عبرانى و عربى به يأجوج و مأجوج درآمده و در يونانى به گوك و ماگوگ آمده است .\r\nو از مشابهت كامل بين ماگوگ و منگوگ مىتوان حكم كرد كه اين كلمه از لفظ چينى منگوگ تطوّر يافته است ، همچنان كه منغول و مغول از تطوّرات آنست .\r\n\r\nيأجوج و مأجوج همان طائفهء مغول هستند\r\nپس يأجوج و مأجوج همانا طائفهء مغول هستند كه از روزگاران قديم در شمال شرقى آسيا سكونت داشته و اين امّت بزرگ گاهى بر چين هجوم مىبردند و گاهى از طريق داريال قفقاز به ارمنستان و شمال ايران حمله مىآوردند ، و گاهى بعد از بناى سدّ به شمال اروپا حمله ور ميشدند و در نزد آنها به سِيت معروفند . و از ايشانند جماعتى كه به روم حمله مىبردند و در اين مرتبه دولت رومان ساقط شد و يونانيان آنها را سِىتِهين ميگويند و همين نام در كتيبهء داريوش در استخر فارس ذكر شده است .\r\nو سابقاً گفتيم كه از كتب عهد عتيق استفاده مىشود كه اين امّت مفسد از سكنهء دورترين نواحى شمالى بوده‌اند . « 1 » و « 2 »\r\n\r\n\r\n","description":"","footnote":"\r\n( 1 ) تفسير « الميزان » ج 13 ، از ص 387 تا ص 426 ؛ و در اينجا علّامه فرموده‌اند : اين ملخّص كلام أبو الكلام آزاد بود كه ما آورديم ، و اگرچه از\r\n","page_name":" 87 ","page_number":103},
  {"content":"\r\n\r\nو امّا سدّ كجاست ؟\r\nدر تفسير « الدّرّ المنثور » از ابن عبّاس ، در تفسير  حَتَّى إِذا بَلَغَ بَيْنَ السَّدَّيْنِ  وارد است كه مراد دو كوه ارمنستان و آذربايجان است . « 1 »\r\nو در پيدا كردن اين سدّ بايد دو جهت را در نظر داشت : يكى آنكه سدّ در جائى ساخته شده است كه كوه‌ها از اطراف آن مانند ديوار بلندى بالا رفته‌اند ؛ يعنى سدّ در تنگهء كوهستانى واقع شده است . ديگر آنكه در ساختمان اين سدّ ، قطعات آهن و مس گداخته به كار رفته است . زيرا قرآن كريم اين خصوصيّات را در مشخّصات سدّ ذكر مىكند .\r\n\r\nسدّ ذو القرنين ديوار چين يا ديوار دربند نيست\r\nو بنابراين ، آنچه به بعضى نسبت داده شده كه گفته‌اند اين سدّ ذو القرنين ديوار چين است صحيح نيست .\r\nديوار چين ديوارى است طولانى كه بين چين و بين منغوليا ( مغولستان ) بنا شده است ، و بنا كنندهء آن شين هوانگ تى يكى از خاقانهاى چين است كه آن را براى دفع طائفهء مغول و جلوگيرى از هجوم آنها بنا كرده است . طول اين ديوار سه هزار كيلومتر و عرضش نه متر و ارتفاعش پانزده متر است و با سنگ ساخته شده است .\r\nشين هوانگ تى حاكم چين ، ساختن آن را در سنهء 264 قبل از\r\n\r\n\r\n","description":"","footnote":"\r\nفىالجمله اشكال و ايرادى در بعضى از گوشه‌هاى مطلب خالى نيست ، ولى انطباقش با آيات قرآن بهتر از ديگر اقوال بوده و بيشتر قابل قبول است .\r\nبخشى از مطالب گذشته از « فرهنگ قصص قرآن » نقل شده است .\r\n( 1 ) « الميزان » ج 13 ، ص 406\r\n","page_name":" 88 ","page_number":104},
  {"content":"\r\n\r\nميلاد مسيح شروع كرد و در مدّت ده سال يا بيست سال خاتمه يافت .\r\nو بنابراين ، سدّ ذو القرنين نمىتواند ديوار چين بوده باشد . زيرا اوّلًا در تاريخ چين نيامده است كه اين خاقان سفرى به مغرب زمين نموده است . و ثانياً ديوار چين بين دو كوه قرار ندارد بلكه ديوارى است به طول سه هزار كيلومتر كه در مسير آن از كوه‌ها و دشت‌ها عبور مىكند . و ثالثاً از سنگ ساخته شده و در ساختمان آن ابداً آهن و مس به كار نرفته است . « 1 »\r\nو بعضى گفته‌اند كه ديوار دربند است و در عربى باب الابواب ناميده شده است . بيضاوى در تفسير خود اين قول را اختيار كرده است و گويد : انوشيروان او را تعمير و مرمّت كرد ولى اصل بناى آن به دست ذو القرنين بوده است .\r\nباب الابواب ديوار بلند و طويلى است كه در ساحل بحر خزر بنا شد ، و با سدّ تنگهء داريال در جوار هم قرار دارند .\r\nاين قول نيز صحيح نيست ، چون هيچيك از اوصافى كه قرآن مجيد دربارهء سدّ ذو القرنين ذكر مىكند در آن نيست .\r\nو برخى از مورّخين معاصر نيز دچار اين اشتباه گرديده و ديوار دربند را سدّ ذو القرنين پنداشته‌اند . و از طرف مورّخين اسلام ثابت شده است كه اصل ديوار دربند در زمان ساسانيان و به دستور انوشيروان ساخته شده است ، و معنى ندارد كه يوسف يهودى\r\n\r\n\r\n","description":"","footnote":"\r\n( 1 ) همان مصدر ، ص 411\r\n","page_name":" 89 ","page_number":105},
  {"content":"\r\n\r\nجهانگرد معروف اسرائيلى كه قرن‌ها قبل از انوشيروان ميزيسته است از آن ديدن كرده باشد ، زيرا مسلّم است كه اين جهانگرد در سفرهاى خود از سدّ ذو القرنين ديدن كرده و خصوصيّات آن را بيان كرده است .\r\n\r\nمحلّ بناى سدّ ذو القرنين\r\nبنابراين سدّ ذو القرنين همان سدّ موجود در تنگهء كوههاى قفقاز است كه اين كوه‌ها از بحر خزر تا بحر اسود امتداد دارد و تنگه ، داريال ناميده مىشود .\r\n( داريال محرّف داريول است كه به زبان تركى به معناى تنگه است ، و اين سدّ را به لغت محلّى دميرقاپو كه به معناى در آهنين است مىنامند . )\r\nاين تنگه واقع است بين تفليس و بين ولادى كيوكز ، و اين سدّ در بين دو كوه بلند واقع است كه آن دو كوه از دو طرف امتداد دارند و فقط اين تنگه فاصلهء بين آن سلسله جبال است . تنها راهى كه رابطهء بين نواحى شمالى و نواحى جنوبى است همين تنگه است . چون آن سلسلهء جبال به همراه بحر خزر و بحر اسود ، خود به خود يك مانع و حاجز طبيعى هستند كه هزاران كيلومتر ادامه داشته و جنوب آسيا را از شمال آن جدا مىكنند .\r\nو در آن اعصار اقوام شرورى از سكنهء شمال شرقى آسيا از اين تنگهء قفقاز وارد قسمت‌هاى جنوبى آن از ارمنستان و سپس وارد ايران شده و حتّى به آشور و كلده ميرفتند و غارت ميكردند و در هجوم‌هاى خود از هيچ قتل و سبى و نَهب « 1 » دريغ نمىنمودند . و يك بار در\r\n\r\n\r\n","description":"","footnote":"\r\n( 1 ) سَبْى : اسير گرفتن ؛ نَهْب : غارت نمودن .\r\n","page_name":" 90 ","page_number":106},
  {"content":"\r\n\r\nحوالاى قرن هفتم قبل از ميلاد هجوم آورده و تا به نينوا كه پايتخت آشور است رسيدند . و اين واقعه تقريباً در قرن سابق بر عهد كورش است .\r\nمورّخين يونانى مثل هردوت مسافرت كورش را به شمال ايران براى خاموش نمودن نائره‌اى كه مشتعل بود ذكر كرده‌اند . و ظاهراً در همين سفر بود كه كورش سدّ را در تنگهء داريال در مسيرش به استدعاى اهل شمال و تظلّم آنها ساخت و آن را با سنگ و مس و آهن بنا نمود ؛ و آن يگانه سدّ محكمى است كه در آن آهن به كار رفته است ؛ و آن سدّى است بين دو كوه كه منطبق مىشود بر آن گفتار خداى تعالى :\r\n  فَأَعِينُونِي بِقُوَّةٍ أَجْعَلْ بَيْنَكُمْ وَ بَيْنَهُمْ رَدْماً * آتُونِي زُبَرَ الْحَدِيدِ .  \r\nو از شواهدى كه اين امر را مسلّماً به كورش منتسب مىسازد ، يكى نهرى است در نزديكى اين سدّ كه سايروس ناميده شده است و سايروس در نزد غربىها كورش است ؛ و ديگر اينكه در آثار باستانى ارمنىها ، اين ديوار هاگ گورائى ناميده شده و معناى اين لفظ تنگهء كورش يا معبر كورش است . و معلوم است كه نوشتجات ارمنىها در اين موضوع از نظر قرب ارمنستان به محلّ تنگه ، به منزلهء شهادت محلّى محسوب ميگردد .\r\nو همانطور كه گفتيم ، يوسف يهودى از آن ديدار كرده و پس از او مورّخ معروف ، پروكوپِيُس در قرن ششم ميلادى آن را ديده و\r\n\r\n","description":"","footnote":"","page_name":" 91 ","page_number":107},
  {"content":"\r\n\r\nشرحى دربارهء آن نوشته است . « 1 »\r\nتا اينجا بحث ما راجع به ذو القرنين و يأجوج و مأجوج و بناى سدّ به پايان ميرسد .\r\n\r\nمعنى خرد شدن سدّ ذو القرنين\r\nحال بايد ببينيم معناى دَكّ چيست كه در قرآن كريم دكّ سدّ ذو القرنين را از علائم قيامت شمرده است :\r\n فَإِذا جاءَ وَعْدُ رَبِّي جَعَلَهُ دَكَّاءَ . \r\nو ديگر آنكه باز شدن راه يأجوج و مأجوج از هر جانب و سرازير شدن آنها را بسوى شهرها و بلاد از علائم مىشمرد ؛ و شكستن سدّ و سرازير شدن آنها ، از مَلاحِم و اخبار غيبيّهء قرآن است .\r\n  حَتَّى إِذا فُتِحَتْ يَأْجُوجُ وَ مَأْجُوجُ وَ هُمْ مِنْ كُلِّ حَدَبٍ يَنْسِلُونَ * وَ اقْتَرَبَ الْوَعْدُ الْحَقُّ فَإِذا هِيَ شاخِصَةٌ أَبْصارُ الَّذِينَ كَفَرُوا يا وَيْلَنا قَدْ كُنَّا فِي غَفْلَةٍ مِنْ هذا بَلْ كُنَّا ظالِمِينَ   . « 2 »\r\n« تا زمانى كه يأجوج و مأجوج گشوده ميشوند ، و آنها از هر مكان مرتفع كوه و تپّه‌اى با سرعت سرازير ميشوند و وعدهء حقّ پروردگار نزديك ميگردد . پس در آن هنگام ديدگان كسانى كه كفر ورزيده‌اند از شدّت خوف و وحشت به بالا گرائيده مىشود ؛ و ميگويند : اى واى بر ما ! ما از بروز چنين حادثه‌اى در غفلت بوديم ، و حقّاً ما از ستمكاران بوده‌ايم » .\r\n\r\nكلام علّامهء طباطبائى در تفسير :\r\n جَعَلَهُ دَكَّاءَ \r\nعلّامهء طباطبائى مُدّ ظلّه فرمايد :\r\n\r\n\r\n","description":"","footnote":"\r\n( 1 ) « الميزان » ج 13 ، ص 425 و « فرهنگ قصص قرآن » ص 374 ؛ هر دو از قول أبو الكلام آزاد\r\n( 2 ) آيه 96 و 97 ، از سورهء 21 : الانبياء\r\n","page_name":" 92 ","page_number":108},
  {"content":"\r\n\r\nاهل تفسير و تاريخ در اطراف داستان ذو القرنين و يأجوج و مأجوج با دقّت ، نظر نموده و سخن را در بحث در اطراف و جوانب آن به سرحدّ إشباع رسانيده‌اند ، و اكثريّت آنان بر آنند كه يأجوج و مأجوج امّت بسيار بزرگى هستند كه در شمال آسيا زندگى دارند ؛ و بسيارى از آنان متّحد الكلمه برآنند كه آنچه را كه قرآن كريم از خروجشان در آخر الزّمان خبر داده است ، همان حملهء تاتار در نصف اوّل از قرن هفتم هجرى بر مغرب آسيا است كه در اين حمله از هيچ نوع قتل و غارت و از ريشه كندن نسل و خراب كردن شهرها خوددارى ننموده و در اين جهت به قدرى افراط كردند كه تا آن زمان بى سابقه بوده است .\r\nدر هجوم خود در مرحلهء اوّل چين را تسخير كردند و از آنجا به تركستان حمله بردند ، و به ايران و عراق و شام و قفقاز تا آسياى صغير روانه شدند ؛ و هر شهر و قريه و هر حصن و قلعه‌اى كه در برابر آنها مقاومت كرد ، مانند سمرقند ، بخارا ، خوارزم ، مرو ، نيشابور ، رى و غيرها ، را بكلّى خراب و با خاك يكسان نمودند . شهرهائى بود كه صبحگاه صدها هزار نفر از نفوس بشرى در آنجا زندگى ميكردند ، و در يك روز چنان كشتند و خراب كردند كه شبانگاه در آنجا يك نفر نبود كه در آتش بدمد ، و نه از بناها و ساختمان‌ها يك سنگ روى سنگ ديگرى باقى مانده بود .\r\nپس از اين به شهرهاى خود مراجعت كردند ، و سپس بر روس هجوم آوردند ، و اهالى بولونيا ( لهستان ) و مجارستان را هلاك\r\n\r\n","description":"","footnote":"","page_name":" 93 ","page_number":109},
  {"content":"\r\n\r\nكردند ، و بر روم حمله بردند و آنان را مجبور به پرداختن خراج و ماليات نمودند ؛ اينها فجايعى بود كه شرح و تفصيلش به طول مىانجامد .\r\nليكن مورّخين و مفسّرين ، بحث در امر سدّ را مهمل گذارده‌اند كه چگونه آنها از سدّ خارج شدند ، و در اين ابحاث خود مشكلهء سدّ را حلّ نكرده‌اند ؛ چون در قرآن كه آمده است :\r\n   فَمَا اسْطاعُوا أَنْ يَظْهَرُوهُ وَ مَا اسْتَطاعُوا لَهُ نَقْباً * قالَ هذا رَحْمَةٌ مِنْ رَبِّي فَإِذا جاءَ وَعْدُ رَبِّي جَعَلَهُ دَكَّاءَ وَ كانَ وَعْدُ رَبِّي حَقًّا * وَ تَرَكْنا بَعْضَهُمْ يَوْمَئِذٍ يَمُوجُ فِي بَعْضٍ    . « 1 »\r\n« يأجوج و مأجوج نمىتوانند از اين سدّ بالا آيند و از فراز آن حمله كنند و نيز نمىتوانند آن را سوراخ نموده و از نقب آن وارد شوند .\r\nذو القرنين گفت : اين رحمتى است از جانب پروردگار من . امّا چون وعدهء پروردگار من در رسد ، اين سدّ را خُرد و با خاك يكسان خواهد ساخت ؛ و در آن هنگام كه سدّ شكست و اين دو طائفه خارج شدند ، ما بعضى را مانند موج بر روى بعضى ديگر خواهيم ريخت . »\r\nاز اين آيات همانطور كه در تفاسير آمده استفاده مىشود كه اين امّت مفسد فى الارض در پشت سدّ محبوس شده‌اند ، و هيچ راهى براى خروج به سائر نقاط زمين تا وقتى كه سدّ باقى است ندارند ؛ ولى چون وعدهء خدا برسد ، خداوند آن سدّ را منهدم نموده و يا سوراخ و\r\n\r\n\r\n","description":"","footnote":"\r\n( 1 ) آيه 97 و 98 و صدر آيه 99 از سورهء 18 : الكهف\r\n","page_name":" 94 ","page_number":110},
  {"content":"\r\n\r\nشكافى در آن ايجاد مىكند و بدين‌وسيله اين قوم از زندان خارج و به روى مردم براى فساد و شرّ گسيل خواهند شد .\r\nبنابر آنچه ذكر شد بر عهدهء باحثين و مورّخين است كه بيان كنند كه اين قوم مغول كه از شمال چين بسوى ايران و عراق و شام و قفقاز و آسياى صغير آمده‌اند ، كجاست آن سدّى كه داراى چنان اوصافى است كه از روى آن عبور كردند ؟ و چگونه آن را خُرد كردند تا توانستند از آن بگذرند و شهرها را واژگون و زير و زبر كنند ؟\r\nاگر مراد از يأجوج و مأجوج ، قوم مغول و تاتار هستند اين اشكال باقى است ؛ و اگر تاتار و غير تاتار از امّت‌هاى مهاجم نبوده‌اند ، پس اين سدّى كه مشيّد به آهن است و در پشت آن از هزاران سال پيش ، اين امّت مفسد زندانى هستند كه نتوانند هجوم آورده و بشر را دستخوش هلاك و تبار سازند كجاست ؟\r\nو ما امروز ميدانيم كه تمام نقاط زمين بواسطهء خطوط زمينى و هوائى و دريائى به هم پيوسته است و هيچ سدّ و مانع طبيعى چون كوه‌ها و درياها يا مانع صناعى چون سدّها و ديوارهاى بلند قلعه‌ها و خندق‌ها نمىتواند امّتى را از امّت ديگر جدا سازد ؛ پس معناى منسدّ بودن و جدا بودن قومى چون يأجوج و مأجوج از دنيا بواسطهء تنگه‌اى كه مسدود به سدّى شده باشد چه خواهد بود ؟\r\nو آنچه را كه من براى دفع اين اشكال ميدانم - و اللهُ أعلَم - آنست كه قول خدا كه ميفرمايد دَكَّآءَ ، از دَكّ است به معناى ذلّت ؛ چنانچه در « لسان العرب » آمده است : و جَبَلٌ دَكٌّ يعنى ذليلٌ .\r\n\r\n","description":"","footnote":"","page_name":" 95 ","page_number":111},
  {"content":"\r\n\r\nو مراد از اينكه ما سدّ را دكّاء قرار ميدهيم آنست كه آن را ذليل يعنى غير مقاوم مىنمائيم بطورى كه ديگر به آن اعتنائى نمىشود ، و از جهت اتّساع راهها و طرق ارتباط و تنوّع وسائل حركت برّى و بحرى و جوّى از آن استفاده‌اى نمىشود .\r\nپس در حقيقت وعدهء خدا به دكّاء قرار دادن سدّ ، وعدهء خدا به ترقّى مجتمع بشرى و نزديك شدن امّت‌ها و ملّتهاست بطورى كه سدّى نمىتواند بين آنان حائل شود و ديوارى آنان را از يكدگر پنهان دارد و مانع انتقالشان از هر ناحيه از نواحى دنيا به غيرش بوده باشد . و اين نيز يكى از ملاحم قرآن است .\r\nو مؤيّد اين معنى آنكه در آيه ديگر  حَتَّى إِذا فُتِحَتْ يَأْجُوجُ وَ مَأْجُوجُ  ( يعنى زمانى كه يأجوج و مأجوج گشوده شوند ) از هجوم يأجوج و مأجوج ياد كرده و ذكرى از سدّ در آن هنگام به ميان نياورده است .\r\nو از براى دكّ معناى ديگرى هست و آن دفن كردن در زير خاك است . در « صحاح اللغة » آمده است : دَكَكْتُ الرَّكىَّ ، يعنى چاه را به خاك انباشتم .\r\nو معناى ديگرى نيز دارد و آن اين است كه كوه به صورت تَلّى از گل و لاى درآيد . در « صحاح » گفته است : تَدَكْدَكَتِ الْجِبالُ أىْ صارَتْ رَوابىَ مِنْ طِينٍ ، واحِدَتُها دَكّآءُ . « تَدَكْدَكَتِ الْجِبالُ يعنى كوه‌ها به صورت تل‌ّهائى از گل و لاى در آمد ، و مفردش دكّاء است . »\r\nبنابراين ممكن است كه اين سدّ ذو القرنين از جمله بناهاى\r\n\r\n","description":"","footnote":"","page_name":" 96 ","page_number":112},
  {"content":"\r\n\r\nقديمى باشد كه در اثر سالها و قرن‌ها بواسطهء وزش بادها و طوفانهاى شديد در زير زمين مدفون شده ، و يا به علّت تغيير محلّ درياها يا گشادى بعضى از آنها بنا بر آنچه ابحاث ژئولوژى امروز ثابت كرده است در زير آنها غرق شده باشد .\r\nو با اين بيان اشكال سدّ بكلّى مرتفع خواهد شد ؛ ليكن وجه اوّل از دو وجه اخير كه بيان شد بهتر است . « 1 »\r\nو اين كلام علّامهء طباطبائى ناظر است به ابحاث أبوالكلام و سِر أحمد خان كه با آنكه تحقيق در امر سدّ نموده و با شواهد تاريخى و قرآنى و آثار باستانى نشان داده‌اند كه بانى آن كورش بوده است و ليكن مع‌ذلك مشكلهء اندكاك سدّ را كه از علائم قيامت است حلّ نكردند ، و به فضل خدا با اين بيان حلّ شد .\r\n\r\nروايات دالّه بر اينكه أمير المؤمنين عليه السلام ذو القرنين امّت هستند\r\nدر بسيارى از روايات كه از طريق شيعه و سنّى روايت شده است ، أمير المؤمنين عليه السّلام را « ذو القرنين امّت » خوانده است . اين روايات به حدّ استفاضه ميرسد ، اگر نگوئيم كه به حدّ تواتر رسيده است .\r\nصدوق در « إكمال الدّين » با سند متّصل خود روايت مىكند از أبو بصير از حضرت امام محمّد باقر عليه السّلام كه :\r\nقَالَ : إنَّ ذَا الْقَرْنَيْنِ لَمْ يَكُنْ نَبِيًّا وَ لَكِنْ كَانَ عَبْدًا صَالِحاً ؛ أَحَبَّ اللهَ فَأَحَبَّهُ اللهُ ، وَ نَاصَحَ لِلَّهِ فَنَاصَحَهُ . أَمَرَ قَوْمَهُ بِتَقْوَى اللهِ فَضَرَبُوهُ عَلَى قَرْنِهِ فَغَابَ عَنْهُمْ زَمَاناً ، ثُمَّ رَجَعَ إلَيْهِمْ فَضَرَبُوهُ عَلَى قَرْنِهِ\r\n\r\n\r\n","description":"","footnote":"\r\n( 1 ) « الميزان » ج 13 ، ص 426 تا ص 428\r\n","page_name":" 97 ","page_number":113},
  {"content":"\r\n\r\nالآخر . وَ فِيكُمْ مَنْ هُوَ عَلَى سُنَّتِهِ . « 1 »\r\n« حضرت فرمود : ذو القرنين پيغمبر نبود ، ليكن بندهء صالح خدا بود ؛ خدا را دوست داشت ، پس خدا هم او را دوست داشت . براى تقرّب به خدا با مردم به پند و نصيحت رفتار ميكرد ، و خداوند هم او را پاكيزه و خالص گردانيد . قوم خود را به تقواى پروردگار امر نمود ، قوم بر قرن سرش زدند ؛ مدّتى از آنها غيبت كرد . و سپس رجوع به آنها نمود و قوم بر طرف ديگر سرش زدند . و در ميان شما كسى هست كه بر آن سنّت و روش باشد . »\r\nو نيز با سند متّصل خود از أصبغ بن نُباته روايت كرده است كه :\r\nقَامَ ابْنُ الْكَوَّا إلَى أَمِيرِ الْمُؤْمِنِي عَلِىِّ بْنِ أَبِى طَالِبٍ عَلَيْهِ السَّلَامُ وَ هُوَ عَلَى الْمِنْبَرِ فَقَالَ : يَا أَمِيرَ الْمُؤْمِنِينَ ! أَخْبِرْنِى عَنْ ذِى الْقَرْنَيْنِ أَ نَبِيًّا كَانَ أَوْ مَلَكاً ؟ وَ أَخْبِرْنِى عَنْ قَرْنَيْهِ ، أَ ذَهَبًا كَانَ أَوْ فِضَّةً ؟\r\nفَقَالَ لَهُ عَلَيْهِ السَّلَامُ : لَمْ يَكُنْ نَبِيًّا وَ لَا مَلَكاً ، وَ لَا قَرْنَاهُ مِنْ ذَهَبٍ وَ لَا فِضَّةٍ ؛ وَ لَكِنَّهُ كَانَ عَبْدًا أَحَبَّ اللهَ فَأَحَبَّهُ اللهُ وَ نَصَحَ اللهَ فَنَصَحَهُ اللهُ ، وَ إنَّمَا سُمِّىَ ذَا الْقَرْنَيْنِ لأَنّهُ دَعَا قَوْمَهُ فَضَرَبُوهُ عَلَى قَرْنِهِ فَغَابَ عَنْهُمْ حِيناً ، ثُمَّ عَادَ إلَيْهِمْ فَضُرِبَ عَلَى قَرْنِهِ الْآخَرِ . وَ فِيكُمْ مِثْلُهُ . « 2 » « 3 »\r\n\r\n\r\n","description":"","footnote":"\r\n( 1 ) « إكمال الدّين » طبع سنگى ، باب 40 ، ص 220\r\n( 2 ) علّامهء امينى در « الغدير » ج 6 ، ص 313 در تحت شمارهء 7 در ردّ عمر كه پنداشته است ذو القرنين از اسماء ملائكه است ميگويد :\r\n","page_name":" 98 ","page_number":114},
  {"content":"\r\n\r\n« درحالىكه أمير المؤمنين عليه السّلام بر فراز منبر خطبه ميخواندند ، ابن كوّا برخاست و عرض كرد : اى أمير المؤمنين ! مرا از حالات ذو القرنين خبر بده ؛ آيا او پيغمبر بود يا فرشته ؟ و نيز از شاخ‌هايش مرا خبر كن ؛ آيا از طلا بود يا از نقره ؟\r\nحضرت فرمود : نه پيغمبر بود و نه فرشته ، و نه شاخ‌هايش از طلا بود و نه از نقره ؛ و ليكن بندهء دوستدار خدا بود كه خدا هم او را دوست ميداشت ، و خود را براى خدا خالص نموده بود و خدا هم او را پاك و خالص نموده بود .\r\nو او را ذو القرنين گويند به علّت آنكه قوم خود را به خدا خواند ، قوم او بر قَرن او زدند ( يعنى بر كنار سر از پهلو ) و از آنان غيبت كرد زمانى ، و سپس بسوى آنها مراجعت نمود ، آنگاه بر قرن ديگرش\r\n\r\n\r\n","description":"","footnote":"\r\nدر خاطر او نبوده است كه بنا بر نقل طبرى ، ذو القرنين غلام رومى بوده است كه به او سلطنت داده شده است . و در روايت صحيحه وارد است كه حضرت أمير المؤمنين عليه السّلام گفته‌اند : إنَّهُ كانَ رَجُلًا أحَبَّ اللهَ فَأحَبَّهُ ، وَ ناصَحَ اللهَ فَناصَحَهُ ؛ لَمْ يَكُنْ نَبيّاً وَ لا مَلَكاً . ( « فتح البارى » ج 6 ، ص 295 ؛ و « كنز العمّال » ج 1 ، ص 254 ) و در قرآن كريم ، آيات كريمه‌اى دربارهء ذى القرنين وارد است كه گويا همگى آنها از ذهن خليفه دور بوده است . و نيز از ذهن او دور بوده است كه رسول خدا صلّى الله عليه و آله و سلّم ، علىّ أمير المؤمنين عليه السّلام را ذو القرنين ناميده‌اند و در ملا عامّ و على رؤوس الاشهاد فرموده‌اند : يا أيُّها النّاسُ ! اوصيكُمْ بِحُبِّ ذى قَرْنَيْها : أخى وَ ابْنِ عَمّى عَلىِّ بْنِ أبِى طالِبٍ ؛ فَإنَّهُ لا يُحِبُّهُ إلّا مُؤْمِنٌ وَ لا يُبْغِضُهُ إلّا مُنافِقٌ . مَنْ أحَبَّهُ فَقَدْ أحَبَّنى ؛ وَ مَنْ أبْغَضَهُ فَقَدْ أبْغَضَنى . ( « الرّياض النّضرة » ج 2 ، ص 214 ؛ « تذكرة السّبط » ص 17 ؛ « شرح ابن أبى الحديد » ج 2 ، ص 451 )\r\nهمان\r\n","page_name":" 99 ","page_number":115},
  {"content":"\r\n\r\nزدند . و در ميان شما مثل او هست . » و مراد نفس شريف اوست كه يك بار عمرو بن عَبدَوَدّ بر قرنش شمشير زد ، و براى بار ديگر خبر ميدهد كه ابن ملجم مرادى بر قرنش شمشير خواهد زد ؛ و اين از ملاحم آن حضرت است صلوات الله عليه .\r\nاين حديث را در « علل الشّرائع » با سند ديگر و در تفسير « برهان » از صدوق با سند « علل الشّرائع » و در « تفسير علىّ بن إبراهيم » بدون ذكر سند روايت كرده‌اند . « 1 »\r\nو در كتاب « الغارات » ( ج 1 ، ص 182 ) ضمن حديث طويلى كه ابن كوّا از أميرالمؤمنين عليه السّلام سؤال مىكند آورده است .\r\nو اين حديث را مجلسى در رابع « بحار » ( در باب ما تَفضّلَ علىٌّ عليه السّلام به على النّاس ، ص 120 ، س 19 ) از « الغارات » آورده ، و نيز حسن بن سليمان حلّى شاگرد شهيد اوّل در كتاب « مختصر البصآئر » ( ص 204 ) از « الغارات » نقل كرده ، و نيز مجلسى در سيزدهم « بحار » در باب رجعت ( ص 227 ، س 21 ) از « مختصر البصآئر » آورده است . « 2 »\r\nو در تعليقه 31 از كتاب « الغارات » گويد :\r\nاين حديث را ابن عَساكر در تاريخ خود ( ج 7 ، ص 300 ) با مختصر اختلافى در لفظ آورده ، و مجلسى ( ره ) در پنجم « بحار\r\n\r\n\r\n","description":"","footnote":"\r\n( 1 ) » تفسير « برهان » ج 1 ، طبع سنگى ، ص 641 ؛ و « علل الشّرائع » ص 39 و 40 ؛ و « تفسير قمّى » طبع سنگى ، ص 402\r\n( 2 ) « الغارات » ج 1 ، تعليقهء اوّل از ص 182\r\n","page_name":" 100 ","page_number":116},
  {"content":"\r\n\r\nص 160 از علىّ بن إبراهيم به إسناد خود از أبوبصير از حضرت صادق عليه السّلام آورده است .\r\nو محمّد بن علىّ بن شهرآشوب در كتاب « مناقب » در فصل اينكه أميرالمؤمنين شاهد و شهيد ( مشهود ) و ذو القرنين هستند ( در جزء 3 ، از طبع بمبئى ، ص 63 ) از أبوعُبيد در كتاب « غريب الحديث » آورده است كه رسول خدا صلّى الله عليه و آله و سلّم به أمير المؤمنين عليه السّلام فرمودند :\r\nإنَّ لَكَ بَيْتًا فِى الْجَنَّةِ ؛ وَ إنَّكَ لَذُو قَرْنَيْهَا .\r\n« از براى تو خانه‌اى است در بهشت ؛ و بدرستى كه تو ذو القرنين آن هستى . »\r\nو سپس حديثى آورده است كه سُوَيد بن غَفَلة و أبوالطّفيل همان روايتى را كه ما از ابن كوّا آورديم از أمير المؤمنين عليه السّلام با مختصر اختلاف لفظى روايت كرده‌اند .\r\nو اين روايت را محمّد بن مسعود عيّاشى در تفسيرش در تفسير آيه  يَسْئَلُونَكَ عَنْ ذِي الْقَرْنَيْنِ  آورده ، و أحمد بن أبى طالب طَبَرسى در كتاب « احتجاج » روايت كرده است .\r\nأبوعُبيد قاسم بن سَّلام هَروى ( متوفّى در 224 هجرى ) در كتاب « غريب الحديث » ج 3 ، ص 78 و 79 چنين گفته است كه : بعضى از اهل علم ميگويند : اينكه رسول خدا به علىّ فرموده است كه إنَّكَ لَذُو قَرْنَيْهَا ( بدرستى كه تو ذو القرنين آن هستى ) ، مراد دو جانب بهشت است ؛ و اين تفسير به جهت آن آمده است كه در اوّلِ حديث\r\n\r\n","description":"","footnote":"","page_name":" 101 ","page_number":117},
  {"content":"\r\n\r\nذكرى از جنّت شده است و ضمير ذُو قَرْنَيْهَا را به بهشت ارجاع داده‌اند ، و ليكن من چنين نمىپندارم - و اللهُ أعلَم - بلكه رسول الله اراده فرموده است إنَّكَ ذو قَرْنَىْ هَذِهِ الامَّةِ يعنى تو ذو القرنين اين امّت هستى . پس امّت در نيّت گرفته شده و ضمير به آن ارجاع ميگردد ، و اين نحوه از ارجاع ضمير در قرآن مجيد بسيار است .\r\nو پس از آن كه چند مثال از قرآن مىزند « 1 » ميفرمايد :\r\nمن اين تفسير را بر تفسير اوّل مقدّم داشتم چون حديثى از علىّ رسيده است كه در نزد من مفسّر آن روايت است ؛ و آن حديث اين است كه چون ذو القرنين را ذكر كردند فرمودند :\r\nكسى بود كه قوم خود را به عبادت خدا خواند ، قومش در دو بار ، دو ضربه بر دو قرنش زدند . و فِيكُمْ مِثْلُهُ ، و در بين شما مثل او\r\n\r\n\r\n","description":"","footnote":"\r\n( 1 ) مثل آيه شريفهء :  وَ لَوْ يُؤاخِذُ اللَّهُ النَّاسَ بِما كَسَبُوا ما تَرَكَ عَلى ظَهْرِها مِنْ دَابَّةٍ .  ( صدر آيه 45 ، از سورهء 35 : فاطر ) و در جاى ديگر فرمايد :  ما تَرَكَ عَلَيْها  . ( قسمتى از آيه 61 ، از سورهء 16 : النّحل ) كه در هر دو جا ضمير به « ارض » بر مىگردد با آنكه ذكر نشده ؛ و مانند آيه شريفهء :  إِنِّي أَحْبَبْتُ حُبَّ الْخَيْرِ عَنْ ذِكْرِ رَبِّي حَتَّى تَوارَتْ بِالْحِجابِ .  ( قسمتى از آيه 32 ، از سورهء 38 : ص ) يعنى تَوارَتِ الشَّمْسُ با آنكه شمس ذكر نشده است . و نظير اين در گفتار عامّه بسيار است مثل اينكه كسى ميگويد : ما بِها أعلَمُ مِنْ فُلانٍ ، يعنى در آن قريه يا بلده و يا مدينه ؛ و نظير اين ، قول حاتم طائى [ طويل 
  ] است :\r\n أ ماوىَّ ما يُغنى الثّراءُ عن الفَتَى * إذا حَشْرَجتْ يومًا و ضاق بها الصّدر \r\nكه ضمير حَشرَجتْ به نفس بر ميگردد با آنكه ذكر نشده است .\r\n","page_name":" 102 ","page_number":118},
  {"content":"\r\n\r\nوجود دارد .\r\nما از اين حديث چنين ميدانيم كه مرادش خود نفس شريفش بوده است ؛ يعنى من مردم را به حقّ ميخوانم تا سرحدّى كه بر سر من دو ضربت وارد مىشود و كشته شدن من در آن خواهد بود .\r\nو زمخشرى در « فائق » در مادّهء قَرَنَ ( ج 2 ، ص 327 ) نيز ضمير را به امّت برگردانيده است .\r\nو ابن أثير در « نهاية » در مادّهء « ق ر ن » از أبوعبيد ، مطلب سابق را نقل كرده و سپس ميگويد : مراد آن حضرت از دو ضربه‌اى كه بر فرقش چون ذو القرنين وارد مىشود يكى ضربه‌اى است كه در روز خندق وارد شد و ديگر ضربهء ابن ملجم مرادى است .\r\nو ابن منظور در « لسان العرب » در مادّهء قَرَنَ نظير همين مفاد كلام ابن أثير را آورده است .\r\nو زُبَيدى در « تاج العروس » بعد از بحث مفصّل نيز اين حديث را ذكر كرده و تفسير أبو عبيد را آورده است . و سپس مطلب لطيفى از أبوالكمال السّيّد أحمد عاصم در « اقيانوس بسيط » در ترجمهء « قاموس محيط » راجع به قول رسول الله به أمير المؤمنين عليهما صلوات الله : إنَّ لَكَ فِى الْجَنَّةِ بَيْتًا وَ إنَّكَ لَذُو قَرْنَيْهَا بيان كرده است . « 1 »\r\nو بنابراين ، بر مبناى مفاد اين روايات مستفيضه بلكه متواتره كه قسمتى از آن را در اينجا ذكر كرديم و شيعه و سنّى روايت كرده‌اند و در آنها ذو القرنين را به معناى كسى كه به دو قرن او ضربت خورده است\r\n\r\n\r\n","description":"","footnote":"\r\n( 1 ) خلاصهء تعليقهء 31 از تعليقات « الغارات » ج 2 ، ص 740 تا ص 745\r\n","page_name":" 103 ","page_number":119},
  {"content":"\r\n\r\nتفسير نموده ، و مثالش را در اين امّت أمير المؤمنين عليه السّلام معيّن فرموده است ؛ تطبيق آيات وارده دربارهء ذو القرنين به كورش مشكل است .\r\n\r\nاز علائم قيامت ، پيدايش دود در آسمان و خروج دابّة الارض است\r\nيكى از علائم قيامت پيدايش دودى است بر فراز آسمان ، اين دود آشكار است و علامت عذاب .\r\n    فَارْتَقِبْ يَوْمَ تَأْتِي السَّماءُ بِدُخانٍ مُبِينٍ * يَغْشَى النَّاسَ هذا عَذابٌ أَلِيمٌ * رَبَّنَا اكْشِفْ عَنَّا الْعَذابَ إِنَّا مُؤْمِنُونَ * أَنَّى لَهُمُ الذِّكْرى وَ قَدْ جاءَهُمْ رَسُولٌ مُبِينٌ .     « 1 »\r\n« پس در انتظار باش كه آسمان در خود دود آشكارى پديد آورد . اين دود تمام افراد مردم را فرا ميگيرد ، و اين عذاب دردناكى براى آنها خواهد بود . ميگويند : اى پروردگار ما اين عذاب را از ما برگردان ، ما از مؤمنان به تو خواهيم بود . اين يادآورىها و تذكّرها كجا براى آنان فائده دارد در صورتى كه پيامبر آشكارى بسوى آنها آمد ، او را نپذيرفتند و از وى روى تافتند و گفتند : ديوانه‌اى است كه اين مطالبى كه ميگويد به او تعليم داده شده است . »\r\nيكى از علائم قيامت خروج دابّة الارض است ، يعنى جنبندهء زمين .\r\n وَ إِذا وَقَعَ الْقَوْلُ عَلَيْهِمْ أَخْرَجْنا لَهُمْ دَابَّةً مِنَ الْأَرْضِ تُكَلِّمُهُمْ أَنَّ النَّاسَ كانُوا بِآياتِنا لا يُوقِنُونَ .  « 2 »\r\n\r\n\r\n","description":"","footnote":"\r\n( 1 ) آيات 10 تا 13 ، از سورهء 44 : الدّخان\r\n( 2 ) آيه 82 ، از سورهء 27 : النّمل\r\n","page_name":" 104 ","page_number":120},
  {"content":"\r\n\r\n« و چون گفتار بر آنها واقع شود و حجّت تمام گردد ، ما جنبنده‌اى را از زمين بيرون مىآوريم كه با آنها به سخن بپردازد ؛ كه بدرستى كه حقّاً اين مردم افرادى هستند كه هيچگاه به آيات ما ايمان نمىآوردند . »\r\nدر اين آيه مراد از دابّة الارض كه يكى از علائم قيامت است و رسول اكرم صلّى الله عليه و آله و سلّم در آن روايت شريفه بيان كرده و اخبار بسيار در اين باره وارد شده است چيست ؟\r\nجنبنده‌اى كه از زمين بر مىخيزد ، و با مردم تكلّم مىكند ، و مردم معاند و معارض و كافران را نشان ميدهد ، و مردم مؤمن و متعهّد را نشان ميدهد ، و آنها را از هم جدا مىكند و در دو صفّ متمايز قرار ميدهد كدام است ؟\r\nدر اينكه قرآن كريم اسم او را نبرده نكته‌اى است ، مانند اينكه در تمام قرآن مجيد اسم علىّ برده نشده است ؛ اين نكته‌اى دارد . با آنكه در تمام قرآن از اوّل تا به آخر راجع به مقامات أمير المؤمنين و صفات و اخلاق او كه همان مقام ولايت است گفتگو شده است ، ولى ولايت در باطن نبوّت است ، و نبوّت ظاهر ولايت است ، و قرآن مجيد كتاب نبوّت يعنى ظاهر ولايت است .\r\nولايت ، تفسير و تأويل قرآن است ، و تفسير و تأويل در باطن است ، چون بنا به فرض تفسير و تأويل است . بنابراين اسم علىّ اصولًا در قرآن نمىتواند بوده باشد ، و لذا در اخبار و آثار بسيار وارد شده است كه تفسير و تأويل آيات قرآن راجع به أمير المؤمنين\r\n\r\n","description":"","footnote":"","page_name":" 105 ","page_number":121},
  {"content":"\r\n\r\nعليه السّلام است . و لذا اگر ديديم در بعضى از تفاسير از ائمّه عليهم السّلام آيه‌اى را به گونه‌اى تفسير مىكنند كه مفاد و معنايش به خود آنها و يا راجع به دشمنان آنها ميگردد اين راجع به تأويل قرآن است نه بيان ظاهر ، و هيچ تنافى بين اين دو مقام و مرحله نيست .\r\n\r\nمراد از دابّة الارض أمير المؤمنين عليه السلام هستند\r\nاز جمله اين آيه شريفه است كه در اخبار بسيارى ، كه اغلب آنها را در تفسير « برهان » در ذيل اين آيه شريفه آورده است ، ذكر شده است . در « مجمع البيان » از محمّد بن كعب قرظى روايت كرده است كه از علىّ صلوات الرّحمن عليه سؤال شد كه مراد از دابّه چيست ؟ حضرت فرمود :\r\nأَمَا وَ اللهِ مَا لَهَا ذَنَبٌ وَ إنَّ لَهَا لَلِحْيَةٌ . « 1 »\r\n« سوگند به خدا كه دابّة الارض جنبنده‌اى است كه دُم ندارد بلكه ريش و محاسن دارد . »\r\nعلىّ بن إبراهيم قمّى در تفسيرش از پدرش از ابن أبى عُمير از أبوبصير از حضرت صادق عليه السّلام روايت كرده است كه : رسول خدا صلّى الله عليه و آله و سلّم ميرفتند تا به أمير المؤمنين عليه السّلام رسيدند و ديدند كه ريگ‌ها و شن‌ها را در مسجد زير سر خود جمع نموده و سر بر آن گذارده و خوابيده است .\r\nرسول خدا با پاى خود او را حركت دادند و فرمودند : قُمْ يَا دَآبَّةَ اللهِ ! « اى جنبندهء خدا برخيز . »\r\nيكى از صحابهء حضرت كه حضور داشت عرض كرد : يا\r\n\r\n\r\n","description":"","footnote":"\r\n( 1 ) « مجمع البيان » طبع صيدا ، مجلّد چهارم ، ص 234\r\n","page_name":" 106 ","page_number":122},
  {"content":"\r\n\r\nرسول الله ! آيا ما اجازه داريم كه بعضى از ما ديگرى را بدين نام كه شما علىّ را صدا زديد نام بنهد ؟\r\nرسول خدا فرمود : لَا وَ اللهِ ، نه سوگند به خدا ! اين لقب اختصاص به او دارد ، و او دابّه‌اى است كه خداوند در كتاب خود ذكر آن را نموده است :\r\n وَ إِذا وَقَعَ الْقَوْلُ عَلَيْهِمْ أَخْرَجْنا لَهُمْ دَابَّةً مِنَ الْأَرْضِ تُكَلِّمُهُمْ أَنَّ النَّاسَ كانُوا بِآياتِنا لا يُوقِنُونَ . \r\nو سپس فرمود : يا علىّ ! در آخر الزّمان خداوند تو را به بهترين صورتى خارج مىكند و با تو آلتى است كه با آن دشمنان خود را نشان ميگذارى و داغ ميكنى . ( وَ مَعَكَ مِيسَمٌ تَسِمَ بِهِ أَعْدَآءَكَ . )\r\nدر اين حال مردى به حضرت صادق عليه السّلام عرض كرد :\r\nإِنَّ الْعَامَّةَ يَقُولُونَ هَذِهِ الدَّابَّةُ إنَّمَا تَكْلِمُهُمْ . فَقَالَ أَبُو عَبْدِ اللهِ عَلَيْهِ السَّلَامُ : كَلَمَهُمُ اللهُ فِى نَارِ جَهَنَّمَ ؛ إنَّمَا هُوَ يُكَلِّمُهُمْ مِنَ الْكَلَامِ .\r\n« عامّه ميگويند : معناى اين آيه اين است كه آن دابّة الارض مردم را زخم مىزند و جريحه‌دار مىكند .\r\nحضرت فرمودند : خداوند ايشان را در جهنّم جريحه‌دار كند ؛ آن دابّه با مردم سخن ميگويد و كلمهء يُكَلِّمُهُمْ از مادّهء كلام است . »\r\nو اين آيه دربارهء رجعت است . و دليل آن اين است كه به دنبال اين آيه ميفرمايد :\r\n وَ يَوْمَ نَحْشُرُ مِنْ كُلِّ أُمَّةٍ فَوْجاً مِمَّنْ يُكَذِّبُ بِآياتِنا فَهُمْ \r\n\r\n","description":"","footnote":"","page_name":" 107 ","page_number":123},
  {"content":"\r\n\r\n  يُوزَعُونَ * حَتَّى إِذا جاؤُ قالَ أَ كَذَّبْتُمْ بِآياتِي وَ لَمْ تُحِيطُوا بِها عِلْماً أَمَّا ذا كُنْتُمْ تَعْمَلُونَ .   « 1 »\r\n« و روزى ميرسد كه ما از هر امّتى يك گروه و دسته‌اى را بر مىانگيزانيم از آنهائى كه آيات ما را تكذيب مىكنند ، و آنها نگاه داشته ميشوند . تا زمانى كه مىآيند خداوند به آنها ميفرمايد : آيا شما آيات مرا تكذيب نموديد درحالىكه علم و دانش شما به آن آيات نرسيده و احاطهء علمى به آنها نداشتيد ؛ شما با اينها چه‌كار ميكرديد ؟ »\r\nسپس حضرت فرمودند : مراد از آيات الهيّه كه تكذيبشان مىكنند أمير المؤمنين و ائمّه عليهم السّلام هستند .\r\nآن مرد به حضرت صادق عليه السّلام عرض كرد : عامّه چنين مىپندارند كه اين راجع به قيامت است و نه رجعت .\r\nحضرت فرمودند : مفاد اين آيه اين است كه خداوند از هر امّتى ، دسته‌اى را بر مىانگيزاند و بقيّه را رها مىكند ، و البتّه اين در رجعت است ؛ و امّا دربارهء قيامت ، اين آيه وارد است :\r\n وَ حَشَرْناهُمْ فَلَمْ نُغادِرْ مِنْهُمْ أَحَداً  . « 2 »\r\n« ما تمام افراد مردم را محشور مىنمائيم و از آوردن و برانگيختن يك تن از آنها خوددارى نمىكنيم . »\r\nعلىّ بن إبراهيم ميگويد : پدرم مرا حديث كرد از ابن أبى عمير از\r\n\r\n\r\n","description":"","footnote":"\r\n( 1 ) آيه 83 و 84 ، از سورهء 27 : النّمل\r\n( 2 ) ذيل آيه 47 ، از سورهء 18 : الكهف\r\n","page_name":" 108 ","page_number":124},
  {"content":"\r\n\r\nمفضَّل از حضرت صادق عليه السّلام كه در تفسير قول خداوند متعال :  وَ يَوْمَ نَحْشُرُ مِنْ كُلِّ أُمَّةٍ فَوْجاً  فرمود : هيچ فرد از افراد مؤمنين نيستند كه كشته شده باشند مگر اينكه رجعت مىكنند و پس از زندگى مجدّد دوباره مىميرند . و رجعت نمىكنند مگر دو دسته : اوّل آنهائى كه به ايمان خالص رسيده باشند ، دوّم آنان كه در كفر مُمحَّض شده باشند كه آنها نيز رجعت مىكنند .\r\n\r\nسؤال نمودن مردى از عمّار بن ياسر دربارهء دابّة الارض\r\nحضرت صادق عليه السّلام فرمودند : مردى به عمّار بن ياسر گفت يا أبا اليَقْظان ! يك آيه‌اى در كتاب خدا آمده است كه افكار مرا پريشان نموده و مرا به شكّ انداخته است !\r\nعمّار گفت : آن آيه كدام است ؟ آن مرد گفت : اين آيه :\r\n وَ إِذا وَقَعَ الْقَوْلُ عَلَيْهِمْ أَخْرَجْنا لَهُمْ دَابَّةً مِنَ الْأَرْضِ تُكَلِّمُهُمْ أَنَّ النَّاسَ كانُوا بِآياتِنا لا يُوقِنُونَ . \r\nآن جنبنده كدام است ؟ و اوصافش چيست ؟\r\nعمّار گفت : سوگند به خدا نمىنشينم و نمىخورم و نمىآشامم مگر آنكه آن دابّة الارض را به تو نشان دهم .\r\nعمّار با آن مرد به نزد أمير المؤمنين عليه السّلام آمدند ، و حضرت مشغول خوردن خرما با كَره بود . فرمود : اى أبا يقظان ! بفرما بنشين و بخور !\r\nعمّار نشست و با آن حضرت شروع به خوردن كرد ؛ آن مرد تعجّب نمود و از عمل عمّار در حيرت آمد . چون عمّار برخاست ، گفت : سبحان الله ! مگر تو سوگند ياد نكردى كه نخورى و نياشامى\r\n\r\n","description":"","footnote":"","page_name":" 109 ","page_number":125},
  {"content":"\r\n\r\nمگر آنكه دابّة الارض را به من نشان دهى ؟\r\nعمّار گفت : من او را به تو نشان دادم ، اگر فهم نموده و تعقّل ميكردى ! « 1 »\r\nاين روايت را در « مجمع البيان » و تفسير « برهان » از علىّ بن إبراهيم آورده‌اند . « 2 »\r\nو در تفسير « برهان » با سند متّصل از أصبغ بن نُباته آورده است كه او ميگويد : روزى بر أمير المؤمنين عليه السّلام وارد شدم و آن حضرت مشغول خوردن نان با سركه و روغن زيتون بود ، و اين آيه را بر آن حضرت قرائت كردم و سؤال كردم : اين دابّه كدام است ؟\r\nحضرت فرمود : دابّه ايست كه نان و سركه و روغن زيتون مىخورد . « 3 »\r\nو نيز با سند متّصل خود از رسول الله صلّى الله عليه و آله و سلّم روايت كرده است كه فرمود :\r\nتَخْرُجُ دَآبَّةُ الارْضِ وَ مَعَهَا عَصَا مُوسَى وَ خَاتَمُ سُلَيْمَانَ بْنِ دَاوُدَ ؛ تَجْلُو وَجْهَ الْمُؤْمِنِ بِعَصَا مُوسَى ، وَ تَسِمُ وَجْهَ الْكَافِرِ بِخَاتَمِ سُلَيْمَانَ عَلَيْهِ السَّلَامُ . « 4 »\r\n« دابّة الارض خروج مىكند و با اوست عصاى موسى و انگشترى سليمان بن داود ؛ با عصاى موسى چهرهء مؤمن را\r\n\r\n\r\n","description":"","footnote":"\r\n( 1 ) « تفسير علىّ بن إبراهيم » طبع سنگى ، ص 479 و 480\r\n( 2 ) « مجمع البيان » مجلّد 4 ، ص 234 ؛ و تفسير « برهان » ج 2 ، ص 781\r\n( 3 ) تفسير « برهان » ج 2 ، ص 781 و ص 772\r\n( 4 ) همان\r\n","page_name":" 110 ","page_number":126},
  {"content":"\r\n\r\nجلا ميدهد و روشن مىكند ، و با انگشتر سليمان چهرهء كافر را نشانه مىزند و داغ مىنهد » .\r\n\r\nمراد از روايات دربارهء دابّة الارض و نظائر آنها ، ظهور ولايت است\r\nاين مقام ظهور ولايت است . چون ولايت مطلقهء أمير المؤمنين عليه السّلام مُلك و ملكوت را گرفته است ولى وقتىكه مقدّمات قيامت بر پا مىشود ، آن ولايت ظهور مىكند و بروز مىنمايد ، و از خفاء و كمون به عالم شهادت تجلّى مىكند .\r\n\r\nولايت مطلقهء أمير المؤمنين عليه السلام براى عامّهء مردم ظهور ندارد\r\nالآن هم آن ولايت هست ولى براى عامّهء مردم ظهور ندارد ، مختفى است و مردم او را حسّ نمىكنند و ادراك نمىنمايند ؛ بلى براى خواصّ از مردم كه به جهاد اكبر رفته‌اند و منازل اخلاص را طىّ نموده و از بندگان مقرّب و مُخلَص پروردگار شده‌اند ظهور دارد ، آنان تمام حركات و سكنات در عوالم را تحت سيطره و هيمنهء ولايت مىبينند ؛ امّا در رجعت ، ظهور ولايت براى عموم مردم است .\r\n\r\nعلوّ مقام أمير المؤمنين عليه السلام\r\nدر روايات بسيار داريم كه : عَلِىٌّ قَسِيمُ الْجَنَّةِ وَ النَّارِ . « على قسمت كنندهء بهشت و آتش است . » و لَا يَجُوزُ أَحَدٌ عَلَى الصِّرَاطِ إلَّا وَ كَتَبَ عَلِىٌّ لَهُ الْجَوَازَ . « هيچكس از صراط عبور نمىكند مگر آنكه علىّ براى او پروانهء عبور نوشته باشد . »\r\nعلىّ دابّة الارض است ، و با عصاى موسى چهرهء مؤمنان را جلا ميدهد و روشن مىكند ، و با ميسَم خود صورت كافران را داغ مىنهد ، و يكايك از افراد مؤمن را از كافر و منافق جدا مىكند . حقّ را از باطل متميّز ميگرداند ، بهشتى و دوزخى را مشخّص مىكند .\r\nيك جلوهء مختصر در اين دنيا نموده همه را مبهوت و متحيّر كرده\r\n\r\n","description":"","footnote":"","page_name":" 111 ","page_number":127},
  {"content":"\r\n\r\n؛ گبر و ترسا و يهودى بر عظمتش معترف ، و كاروان وجود براى پيدا كردن مقام و منزلتش در حركت .\r\nجُبران خليل جُبران ميگويد : وَ فى عَقيدَتى أنَّ عَلىَّ بْنَ أبى طالِبٍ أوَّلُ عَرَبىٍّ جاوَرَ الرّوحَ الْكُلّيَّةَ وَ سامَرَها .\r\n« و در عقيدهء من علىّ بن أبىطالب اوّلين عربى است كه با روح كلّى و ولايت مطلقهء عالم مجاورت كرد و با او به خلوت نشست . »\r\nو نيز ميگويد : عَلىٌّ ماتَ وَ الصَّلَاةُ بَيْنَ شَفَتَيْهِ . « علىّ جان داد درحالىكه نماز در ميان دو لبش بود . »\r\nو نيز ميگويد : علىّ بن أبى طالب عليه السّلام فوق زمان خودش بود ، و من از اين رمز آگاه نيستم كه چرا روزگار گاهى از اوقات افرادى را به وجود مىآورد كه متعلّق به آن زمان نيستند . « 1 »\r\nخود أمير المؤمنين عليه السّلام در وقتى كه ضربت خورده و در فراش افتاده ضمن وصيّت كوتاهى به اين امر اشاره مىكند ؛ آنجا كه ميفرمايد :\r\nغَداً تَرَوْنَ أَيَّامِى ، وَ يُكْشَفُ لَكُمْ عَنْ سَرَائِرِى ، وَ تَعْرِفُونَنِى بَعْدَ خُلُوِّ مَكَانِى وَ قِيَامِ غَيْرِى مَقَامِى . « 2 »\r\n« فردا خواهيد ديد روزهاى زندگانى مرا ، و سرائر نيّات من بر\r\n\r\n\r\n","description":"","footnote":"\r\n( 1 ) مضمون اين مطالب را در كتاب « علىٌّ صوتُ العدالة الانسانيّة » از جبران خليل جبران نقل كرده است .\r\n( 2 ) « نهج البلاغة » خطبهء 147 ، ج 1 ، ص 269 از طبع عبده مصر ، مطبعهء عيسى البابى الحلبى\r\n","page_name":" 112 ","page_number":128},
  {"content":"\r\n\r\nشما مكشوف خواهد شد ، و مرا خواهيد شناخت پس از آنكه جاى من خالى شود و غير من بر جاى من بنشيند . »\r\nو نيز ميفرمايد : وَ اللهِ مَا فَجِئَنِى مِنَ الْمَوْتِ وَارِدٌ كَرِهْتُهُ ، وَ لَا طَالِعٌ أَنْكَرْتُهُ ؛ وَ مَا كُنْتُ إلَّا كَقَارِبٍ وَرَدَ ، وَ طَالِبٍ وَجَدَ ، وَ مَا عِندَ اللهِ خَيْرٌ لِلابْرَارِ . « 1 »\r\nقبل از رحلت خود در وقتى كه ضربت خورده ضمن كلامى فرموده است :\r\n« سوگند به خدا كه از ناحيهء مرگ چيز ناگهانى به من وارد نشده است كه او را ناپسند دارم و مكروه شمارم ، و چيز تازه‌اى بر من ظهور ننموده و پيدا نشده كه او را غير مأنوس بدانم . و من نبودم مگر مثل جويندهء آبى كه به دنبال آب در بيابان خشك به اين طرف و آن طرف ميگردد پس آب را مىيابد و در آبشخوار وارد مىشود . و نبودم من مگر مانند طالبى كه به دنبال گمشده و مطلوب خود ميدود و آن را مىيابد ، و آنچه در نزد خداست مورد اختيار و پسند است براى ابرار . »\r\nآرى آن امامى كه يك جا ميفرمايد : وَ لَألْفَيْتُمْ دُنْيَاكُمْ هَذِهِ أَزْهَدَ عِنْدِى مِنْ عَفْطَةِ عَنْزٍ . « 2 » « و سوگند به خدا كه هر آينه مىيافتيد كه اين دنياى شما در نزد من از آب بينى بُز بىارزش‌تر است . »\r\nو در يك جا ميفرمايد : وَ إنَّ دُنْيَاكُمْ عِنْدِى لَاهْوَنُ مِنْ وَرَقَةٍ فِى فَمِ\r\n\r\n\r\n","description":"","footnote":"\r\n( 1 ) همان مصدر ، كلام 23 ، ج 2 ، ص 21\r\n( 2 ) همان مصدر ، خطبهء 3 ، ج 1 ، ص 37 از طبع عبده مصر\r\n","page_name":" 113 ","page_number":129},
  {"content":"\r\n\r\nجَرَادَةٍ تَقْضِمُهَا . « 1 » « و بدرستى كه دنياى شما در نزد من پست‌تر است از يك برگى كه در دهان ملخى مشغول جويدن آن است . »\r\nو در يك جا ميفرمايد : وَ اللهِ لَدُنْيَاكُمْ هَذِهِ أَهْوَنُ فِى عَيْنِى مِنْ عَرَاق « 2 » خِنْزِيرٍ فِى يَدِ مَجْذُوم . « 3 » « و سوگند به خدا كه هر آينه دنياى شما اين دنيا ، در چشم من پست‌تر است از امعاء و احشاء خوكى كه در دست شخصى كه مبتلا به مرض خوره است ، بوده باشد . »\r\nو آن امامى كه يك جا از رسول الله صلّى الله عليه و آله و سلّم روايت مىكند كه : مَوْتَةٌ عَلَى الْفِرَاشِ أَشَدُّ مِنْ ضَرْبَةِ أَلْفِ سَيْفٍ . « 4 » « مردن بر روى رختخواب سخت‌تر است از هزار بار ضربه از دم شمشير خوردن . »\r\nو خودش در اين مكتب الهى چنان تربيت شده است كه سوگند ياد مىكند : وَ الَّذِى نَفْسُ ابْنِ أَبِى طَالِبٍ بِيَدِهِ لَأَلْفُ ضَرْبَةٍ بِالسَّيْفِ أَهْوَنُ عَلَىَّ مِنْ مِيتَةٌ عَلَى الْفِرَاشِ ! « 5 » « سوگند به آن كسى كه جان پسر أبو طالب در دست اوست هر آينه هزار بار با شمشير برّان ضربت خوردن در نزد من آسان‌تر است از مردن در رختخواب ! »\r\nجا دارد كه عاشق مرگ و لقاى خدا باشد ، و جا دارد كه افراد بشر را\r\n\r\n\r\n","description":"","footnote":"\r\n( 1 ) « نهج البلاغة » خطبهء 222 ، ج 1 ، ص 453\r\n( 2 ) در بعضى از نسخ « نهج البلاغة » عُراق به ضمّ عين آورده‌اند و معناى آن استخوانى است كه گوشت آن را خورده باشند .\r\n( 3 ) « نهج البلاغة » حكمت 236 ، ج 2 ، ص 188\r\n( 4 ) « الغارات » ج 1 ، ص 43\r\n( 5 ) « نهج البلاغة » خطبهء 121 ، ج 1 ، ص 237\r\n","page_name":" 114 ","page_number":130},
  {"content":"\r\n\r\nمتحيّر و بشريّت را در مقابل عظمتش كه همان عظمت خداست خاضع و خاشع سازد .\r\nصَلَّى اللهُ عَلَيْكَ يا أبا الْحَسَنِ وَ عَلَى روحِكَ الطَّيِّبِ وَ بَدَنِكَ الطّاهِرِ وَ رَحْمَةُ اللهِ وَ بَرَكاتُهُ .\r\n داديم به يك جلوهء رويت دل و دين را * تسليم تو كرديم همان را و همين را\r\nمن سير نخواهم شدن از وصل تو آرى * لب تشنه قناعت نكند ماء معين را\r\nميديد اگر لعل ترا چشم سليمان * ميداد در اوّل نظر از دست نگين را\r\nدر دائرهء تاج‌وران راه ندارد * هر سر كه به پاى تو نسائيد جبين را « 1 » \r\n\r\nكلمات خليل بن أحمد در علوّ مقام أمير المؤمنين عليه السلام\r\nاز خليل بن أحمد عروضى وارد است كه :\r\nإنَّهُ سُئِلَ لِمَ يَهْجُرُ النّاسُ عَليًّا ؛ وَ قُرْبُهُ مِنْ رَسولِ اللهِ صَلَّى اللهُ عَلَيْهِ وَ ءَالِهِ وَ سَلَّمَ قُرْبُهُ ، وَ مَوْضِعُهُ مِنَ الْمُسْلِمينَ مَوْضِعُهُ ، وَ عياذُهُ فى الإسلامِ عياذُهُ ؟\r\n« از او سؤال شد كه چرا مردم از علىّ دورى كردند و او را مهجور گذاشتند ، درحالىكه تقرّب و نزديكى او به رسول خدا آن قرب و نزديكى بوده است ، و موضع و موقعيّتش در ميان مسلمانان آن موضع و موقعيّت بوده است ، و اعتصام و پناهش در اسلام آن\r\n\r\n\r\n","description":"","footnote":"\r\n( 1 ) « ديوان فروغى » طبع انتشارات صفى على شاه ، ص 20 و 21\r\n","page_name":" 115 ","page_number":131},
  {"content":"\r\n\r\nاعتصام بوده است » ؟\r\nفَقالَ : بَهَرَ وَ اللهِ نورُهُ أنْوارَهُمْ ، وَ غَلَبَهُمْ عَلَى صَفْوِ كُلِّ مَنْهَلٍ ؛ وَ النّاسُ عَلَى أشْكالِهِمْ أمْيَلُ .\r\n« خليل در پاسخ گفت : سوگند به خدا كه نور علىّ بر تمامى انوار آنان غلبه يافت ، و براى بدست آوردن آب حيات و زندگى حقيقى در تمام آبشخوارها ، علىّ بر آنان استيلا نموده و آن آب حيات پاك و پاكيزه و خالص را حائز شد ؛ امّا مردم ميل به هم شكلان و همقطاران خود دارند . »\r\nسپس گفت : آيا نشنيده‌اى كه اوّل چنين گفت :\r\n وَ كلُّ شَكْلٍ إلَى شَكْلِهِ ءَالِفٌ * أ ما تَرَى الْفيلَ يَأْلَفُ الْفيلَا \r\n« و هر شكلى بسوى هم شكل خودش ميرود و الفت ميگيرد ؛ آيا نمىبينى كه فيل با فيل انس ميگيرد و الفت مىورزد ؟ »\r\nو در همين مضمون رياسى براى ما از عبّاس بن أحنف انشاد كرده است :\r\n وَ قآئِلٍ كَيْفَ تَهاجَرْتُما * فَقُلْتُ قَوْلًا فيهِ أصنافُ « 1 »\r\nلَمْ يَكُ مِنْ شَكْلى فَهاجَرْتُهُ * وَ النّاسُ أشْكالٌ وَ ءَالافُ \r\n« و چه بسا گوينده‌اى به من مىگفت : چگونه شما دو نفر از يكديگر دورى جستيد ؟ من جوابى به او دادم كه در آن انواع معانى\r\n\r\n\r\n","description":"","footnote":"\r\n( 1 ) ظاهراً إنصاف باشد ، كما اينكه مرحوم محدّث قمّى در « الكنى و الالقاب » ج 1 ، ص 346 اين دو بيت را به ابن عقده نسبت داده و در آن انصاف آمده است .\r\n","page_name":" 116 ","page_number":132},
  {"content":"\r\n\r\nگنجانده بود : او از شكل و رديف من نبود ، بنابراين از او دورى جستم ؛ چون مردم به اشكال مختلفه بوده و هر دسته ، اليف و همنشينى مختصّ به خود دارد » .\r\nوَ سُئِلَ أيْضًا : ما هُوَ الدَّليلُ عَلَى أنَّ عَليًّا إمامُ الْكُلِّ فى الْكُلِّ ؟\r\nفَقالَ : احْتياجُ الْكُلِّ إلَيْهِ وَ غِناهُ عَنِ الْكُلِّ .\r\n« و نيز از خليل سؤال شد : دليل آنكه علىّ بن أبى طالب امام بر همه است در همهء امور چيست ؟\r\nدر پاسخ گفت : نيازمندى همه به او و بى نيازى او از همه كس . »\r\nو نيز از خليل دربارهء فضائل علىّ بن أبى طالب سؤال شد .\r\nفَقالَ : ما أقولُ فى حَقِّ مَنْ أخْفَى الاحِبّاءُ فَضائِلَهُ مِنْ خَوْفِ الْأعْداءِ ، وَ سَعَى أعْدآؤُهُ فى إخْفآئِها مِنَ الْحَسَدِ وَ الْبَغْضاءِ ؛ وَ ظَهَرَ مِنْ فَضائِلِهِ مَعَ ذَلِكَ كُلِّهِ ما مَلَأ الْمَشْرِقَ وَ الْمَغْرِبَ . « 1 »\r\n« در پاسخ گفت : چه گويم در حقّ كسى كه دوستانش فضائل او را از ترس دشمنان مخفى داشتند ، و دشمنانش از روى حسد و عداوت در پنهان داشتن فضائل او كوشيدند ؛ و مع‌ذلك فضائل او مشرق و مغرب عالم را پر كرده است . »\r\nو چه عالى صاحب بن عَبّاد در اين معنى سروده است :\r\n\r\n\r\n","description":"","footnote":"\r\n( 1 ) « : روضات الجنّات » طبع سنگى ، ص 275 ؛ و طبع حروفى ، ج 3 ، ص 299 و 300 ؛ و مؤلّف آن گفته است : از جمله افرادى كه تصريح به تشيّع خليل نموده‌اند قاضى نور الله شوشترى در « مجالس المؤمنين » است . و به وجوهى استدلال كرده از جمله مطالبى است كه ما در اينجا آورديم تا گفتارش كه ميگويد : احتياجُ الكُلّ إليه و غِناه عن الكُلّ .\r\n","page_name":" 117 ","page_number":133},
  {"content":"\r\n\r\n ما لِعَلىّ الْعُلَى أشْباهُ * لا وَ الَّذى لا إلَهَ إلَّا هُو ( 1 )\r\nمَبْناهُ مَبْنَى النَّبىِّ تَعْرِفُهُ * وَ ابْناهُ عِنْدَ التَّفاخُرِ ابْناهُ ( 2 )\r\nإنَّ عَليًّا عَلَا عَلَى شَرَف * لَوْ رامَهُ الْوَهمُ زَلَّ مَرْقاهُ ( 3 ) « 1 » \r\n1 - براى علىّ بن أبىطالب كه حائز تمام مراتب علوّ و بلندى است ، هيچ شبيه و نظيرى نيست . سوگند به ذات اقدس حضرت احديّت كه هيچ معبودى و مقصودى جز او نيست ، على هيچ شبيه و نظيرى ندارد .\r\n2 - مبنى و ريشهء او مبنى و ريشهء رسول خداست ، و دو پسر او در هنگام تفاخر ميدانى كه دو پسر رسول خدا هستند .\r\n3 - بدرستى كه علىّ بر پايه‌اى و مرتبه‌اى از شرف بالا رفته است كه اگر قواى وهميّه و متخيّله بخواهد خود را به آن مقام برساند و درجات او را در فكر و وهم خود پيدا كند ، نردبان صعودش لغزيده و در ركاب عجز و زبونى سقوط خواهد نمود .\r\n\r\n\r\n","description":"","footnote":"\r\n( 1 ) « الكُنَى و الالقاب » ج 1 ، ص 301 از طبع صيدا\r\n","page_name":" 118 ","page_number":134},
  {"content":"\r\n\r\n\r\nمجلس بيست و دوم : نفخ صور و زنده شدن مردگان\r\n\r\n","description":"","footnote":"","page_name":" 119 ","page_number":135},
  {"content":"\r\n . \r\n","description":"","footnote":"","page_name":" 120 ","page_number":136},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرينَ\r\nو لَعْنَةُ اللهِ عَلَى أعْدآئِهِمْ أجْمَعينَ مِنَ الْآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم « 1 »\r\n\r\nدميده شدن در صور و پيدايش قيامت\r\nقال اللهُ الحكيمُ فى كتابِه الكريم :\r\n    وَ يَوْمَ يُنْفَخُ فِي الصُّورِ فَفَزِعَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ وَ كُلٌّ أَتَوْهُ داخِرِينَ * وَ تَرَى الْجِبالَ تَحْسَبُها جامِدَةً وَ هِيَ تَمُرُّ مَرَّ السَّحابِ صُنْعَ اللَّهِ الَّذِي أَتْقَنَ كُلَّ شَيْءٍ إِنَّهُ خَبِيرٌ بِما تَفْعَلُونَ * مَنْ جاءَ بِالْحَسَنَةِ فَلَهُ خَيْرٌ مِنْها وَ هُمْ مِنْ فَزَعٍ يَوْمَئِذٍ آمِنُونَ * وَ مَنْ جاءَ بِالسَّيِّئَةِ فَكُبَّتْ وُجُوهُهُمْ فِي النَّارِ هَلْ تُجْزَوْنَ إِلَّا ما كُنْتُمْ تَعْمَلُونَ .     ( آيات 87 تا 90 ، از سورهء نمل : بيست و هفتمين سوره از قرآن كريم )\r\n« و در روزى كه در صور دميده شود ، تمام كسانى كه در آسمانها و\r\n\r\n\r\n","description":"","footnote":"\r\n( 1 ) مطالب گفته شده در روز بيست و دوّم ماه مبارك رمضان .\r\n","page_name":" 121 ","page_number":137},
  {"content":"\r\n\r\nكسانى كه در زمين هستند به فزع و هراس و ترس مىافتند ، مگر افرادى را كه خداوند بخواهد . و همه با حال ذلّت و انكسار بر خداوند وارد ميشوند .\r\nو در آن حال مىبينى كه كوه‌ها جامدند ، و چنين گمان ميكنى كه آرام و بدون حركت در جاى خود ايستاده‌اند ، ولى چنين نيست و آنها مانند ابرهاى سريع السّير در گردش و حركت هستند . و اين صنع و حكمت خداست كه هر موجودى را متقن و مستحكم نموده و بر اساسى راستين و استوار قرار داده است ، و حقّاً كه پروردگار به آنچه شما بجا مىآوريد خبير و داناست .\r\nهر كس كار پسنديده و نيكوئى انجام دهد آن عمل از او مقبول و مورد پسند و اختيار بوده و در پاداش ، از آن كردار بهتر و والاتر به او داده خواهد شد ؛ و اين گروه از فزع و هراس آن روز ايمن خواهند بود .\r\nكسانى كه كار زشت و نكوهيده‌اى انجام دهند ، با چهره و سيماى خود به رو در آتش مىافتند و چنين خطاب به آنها مىشود كه : اين جزا و پاداش مگر غير از كردار و افعالى است كه خود شما در دنيا انجام ميداده ايد ؟ »\r\nاين آيه مباركه به آيه نفخِ فَزَع معروف است ؛ يعنى بواسطهء دميده شدن در صور ، تمام افرادى كه در آسمانها و در زمين هستند در خوف و هراس و خشيت و ترس مىافتند .\r\nدر سورهء زُمر داريم :\r\n\r\n","description":"","footnote":"","page_name":" 122 ","page_number":138},
  {"content":"\r\n\r\n  وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ ثُمَّ نُفِخَ فِيهِ أُخْرى فَإِذا هُمْ قِيامٌ يَنْظُرُونَ * وَ أَشْرَقَتِ الْأَرْضُ بِنُورِ رَبِّها وَ وُضِعَ الْكِتابُ وَ جِيءَ بِالنَّبِيِّينَ وَ الشُّهَداءِ وَ قُضِيَ بَيْنَهُمْ بِالْحَقِّ وَ هُمْ لا يُظْلَمُونَ   . « 1 »\r\n« و در صور دميده مىشود و تمام كسانى كه در آسمانها و در زمين هستند هلاك ميشوند مگر افرادى را كه خداوند بخواهد . پس بار ديگر در صور دميده مىشود ، در اين هنگام تمام موجوداتِ هلاك شده زنده ميشوند و به حال قيام و وقوف در آمده ، در انتظار امر پروردگار هستند .\r\nدر آن وقت زمين به نور پروردگار خود روشن مىشود ، و كتاب و نامهء عمل حاضر و قرار داده مىشود ، و پيغمبران و گواهان را براى اداى شهادت مىآورند ، و در ميان آنها به حقّ قضاوت و داورى خواهد شد ، و ايشان مورد ظلم و ستم واقع نمىشوند . »\r\nاين آيه مباركه به آيه نفخِ صَعْق معروف است . صورِ صعق يعنى در بوقى دميده مىشود كه بدان جهت همه هلاك ميگردند ، چون صعق به معناى هلاكت است .\r\nولى از اين آيه اخيره استفاده مىشود كه دو صور داريم ، يعنى به دو گونه نفخ ، در آن دميده مىشود :\r\nيك نفخى كه تمام زندگان آسمانها و زمين بواسطهء آن نفخ و دميدن مىميرند . دوّم نفخى كه تمام مردگان آسمانها و زمين بواسطهء\r\n\r\n\r\n","description":"","footnote":"\r\n( 1 ) آيه 68 و 69 ، از سورهء 39 : الزّمر\r\n","page_name":" 123 ","page_number":139},
  {"content":"\r\n\r\nآن پس از مردن زنده ميشوند .\r\nچون ميفرمايد :  ثُمَّ نُفِخَ فِيهِ أُخْرى  ، پس از نفخ اوّل نفخ ديگرى در صور به وجود مىآيد .\r\nامّا صعق و فزع ظاهراً هر دو يك معنى دارد و هر دو براى ارائهء يك حالت خاصّ آمده‌اند . فزع آن خوف و خشيتى را گويند كه غالباً منتهى به مرگ است ، و صعق هم به معناى هلاكت است كه از ترس و دهشتى خاصّ ناگهان بر انسان وارد گردد .\r\nپس مفاد صدر دو آيه : آيه وارده در سورهء نمل و آيه وارده در سورهء زمر ، همان دميدن در صور است كه بواسطهء آن همهء زندگان در خوف و هراس افتاده و هلاك ميشوند .\r\nو مفاد ذيل آيه دوّم : آيه وارده در سورهء زمر ، زنده شدن مردگان است بعد از هلاك شدن و فانى شدن .\r\nشيخ طَبْرِسى در « مجمع البيان » گويد :\r\nو گفته شده است كه إسرافيل در صور سه مرتبه ميدمد : نفخهء اولى نفخهء فزع است ، و نفخهء ثانيه نفخهء صعق است كه بواسطهء آن تمام افراد آسمانها و زمين هلاك ميشوند ، و نفخهء ثالثه نفخهء قيام و حضور در پيشگاه ربّ العالمين است و در اين حال همهء مردم از قبور خود بر مىخيزند . « 1 »\r\nولى ما به خواست خداوند متعال بيان خواهيم نمود كه از آن خوف و ترسى كه مردمِ در دنيا بواسطهء نفخ در صور پيدا مىكنند\r\n\r\n\r\n","description":"","footnote":"\r\n( 1 ) « مجمع البيان » در تفسير آيه نفخ فزع در سورهء نمل ، مجلّد 4 ، ص 236\r\n","page_name":" 124 ","page_number":140},
  {"content":"\r\n\r\nبه « صيحه » تعبير شده است :\r\n\r\nوقوع صيحهء آسمانى و خمود مردم\r\n إِنْ كانَتْ إِلَّا صَيْحَةً واحِدَةً فَإِذا هُمْ خامِدُونَ  . « 1 »\r\n« يك صيحهء واحد بيش نخواهد بود كه ناگهان بر اثر آن تمامى مردم خاموش و پژمرده و بى حركت و بى اثر خواهند شد . »\r\nو در آيه ديگر وارد است :\r\n  ما يَنْظُرُونَ إِلَّا صَيْحَةً واحِدَةً تَأْخُذُهُمْ وَ هُمْ يَخِصِّمُونَ * فَلا يَسْتَطِيعُونَ تَوْصِيَةً وَ لا إِلى أَهْلِهِمْ يَرْجِعُونَ   . « 2 »\r\n« يك صيحهء واحد بيش نيست كه ناگهان بر اثر آن تمام افراد در نزد ما حضور پيدا مىكنند ، پس در آن هنگام هيچكس قادر بر وصيّت نيست و نمىتواند بسوى اهل خود برگردد . »\r\nحتّى در روايت وارد است كه : در وقتىكه ساعت قيام قيامت فرا ميرسد ، چنان ناگهانى و دفعى است كه دو مرد فروشنده و خريدار مشغول مبايعه هستند ؛ فروشنده مثلًا پارچه و لباس را براى خريدار باز كرده است ، آنان مهلت جمع كردن و پيچيدن را نداشته و قيامت بغتةً فرا ميرسد . و مردى لقمه را برداشته تا به دهان خود گذارد ، هنوز لقمه به دهانش نرسيده كه قيامت ميرسد . و مردى حوض منزل خود را كه سوراخ شده و آب از آن ميرود مشغول سدّ ثغور و گرفتن روزنه‌هاى آن است كه مواشى خود را از آن آب دهد ، هنوز مواشى را\r\n\r\n\r\n","description":"","footnote":"\r\n( 1 ) آيه 29 ، از سورهء 36 : يس ؛ و اين آيه گرچه دربارهء هلاك كردن اهل انطاكيّه است ، ولى مىتوان از آن استفادهء عموم نمود\r\n( 2 ) آيه 49 و 50 ، از سورهء 36 : يس\r\n","page_name":" 125 ","page_number":141},
  {"content":"\r\n\r\nآب نداده قيامت در ميرسد . « 1 »\r\nشايد مراد از گفتار كسى كه طبرسى قول او را نقل كرده است از نفخ فزع همان صيحه‌اى باشد كه در دنيا زده مىشود ، و مردم در اثر آن هلاك ميشوند .\r\nامّا صيحه‌اى كه در هنگام قيامت زده مىشود دو صيحه بيشتر نيست : يك صيحه كه مردم برزخى را براى ورود به قيامت مىميراند ، و يك صيحه براى خود مردم برزخى است كه پس از مردن بواسطهء آن زنده ميشوند .\r\nو بنابراين نفخ فزع و نفخ صعق راجع به مردمان برزخى است نه اهل دنيا ، و يك نفخ بيشتر نيست ؛ و امّا نفخ ديگر راجع به إحياء و زنده شدن مردگان است .\r\nو علَى كُلّ تقدير ، نفخى كه به علّت آن مردم مىميرند و زنده ميشوند دو نفخ بيشتر نيست : يك نفخ إماته و ديگر نفخ إحياءِ ؛ دميدن براى ميراندن ، و دميدن براى زنده كردن .\r\n\r\nمعناى صور و نفخ در صور\r\nحال بايد ديد « صور » چيست ؟\r\nصور به معناى شاخ است ، شاخ گاو يا بُز يا حيوانات ديگر كه يك طرف آن باز و طرف ديگرش بسته و جمع است و چه بسا در آن سوراخى مىكنند و از آن جا ميدمند و از طرف ديگر كه باز است صدا بلند و منتشر ميگردد ، اين را ميگويند صور كه در لسان فارسى به آن بوق ميگويند .\r\n\r\n\r\n","description":"","footnote":"\r\n( 1 ) « مجمع البيان » مجلّد چهارم ، ص 427\r\n","page_name":" 126 ","page_number":142},
  {"content":"\r\n\r\nو با اين بوق اعلام مرگ ، و اعلام آماده باش و زندگى مىنمايند .\r\nدر قرآن كريم در ده جا نفخهء صور آمده و در سيزده جا صَيحه استعمال شده است .\r\nو امّا آن صورى كه با آن مىميرانند ، فقط در همين دو آيه است : آيه فزع و آيه صعق كه در سورهء نمل و زُمر است ؛ و در جاهاى ديگر نفخ در صور براى احياء و زنده كردن است .\r\nمرحوم شيخ طبرسى و قبل از او شيخ مفيد رضوان الله عليهما احتمال داده‌اند كه صور در اين آيات جمع « صورت » باشد ،  وَ نُفِخَ فِي الصُّورِ  يعنى دميده مىشود در صورت‌ها و بواسطهء آن دميدن ، صورت‌ها زنده ميشوند . همانطور كه در رحم مادر جنين را صورت بندى ميكنند و بعد از صورت بندى در آن ميدمند و آن صورت حيات ميگيرد و زنده مىشود و حركت مىكند ؛ خداوند عزّ و جلّ در ميان قبر ، مردگان را صورت بندى مىنمايد و در آن صورتها ميدمد و آنان را زنده مىكند ؛ پس صور جمع صورت است .\r\nيا اينكه ميتوان گفت : صورتهائى كه در عالم برزخ متعلّق به افرادى است كه از دنيا رفته‌اند و آن افراد داراى صُوَر برزخى هستند ، در آن صورتها دميده مىشود و آدم‌ها زنده ميگردند .\r\nبنابراين احتمال ، صور به معناى بوق و اعلام و اعلان موت و حيات نيست .\r\nولى اين احتمال صحيح نيست . زيرا اوّلًا مخالف ظواهر آيات قرآن بلكه صريح آيات است ، چون در نفخهء اولى صورت‌هائى\r\n\r\n","description":"","footnote":"","page_name":" 127 ","page_number":143},
  {"content":"\r\n\r\nنيست كه در آن بدمند . و ثانياً اين احتمال منافات دارد با مفرد آوردن ضمير در قول خداى تعالى  ثُمَّ نُفِخَ فِيهِ أُخْرى  ؛ چرا كه در صورت صحّت اين احتمال بايد گفت :  ثُمَّ نُفِخَ فِيهِ أُخْرى  يعنى در آن « صورت‌ها » دميده مىشود . و ثالثاً اين احتمال ايجاب مىكند كه نصوص صريحهء صحيحهء وارده از ائمّهء معصومين عليهم السّلام را كه در آن صور به معناى بوق است بدون جهت و بدون حاجت طرح كنيم .\r\n\r\nمعناى دميدن إسرافيل در صور چيست ؟\r\nو ما ميدانيم كه حضرت سيّد السّاجدين صلوات الله عليه در سوّمين دعاى خود از ادعيهء « صحيفهء كاملهء سجّاديّه » فرموده است :\r\nوَ إسْرَافِيلُ صَاحِبُ الصُّورِ الشَّاخِصُ الَّذِى يَنْتَظِرُ مِنْكَ الْإذْنَ وَ حُلُولَ الْأَمْرِ ، فَيُنَبِّهُ بِالنَّفْخَةِ صَرْعَى رَهَآئِنِ الْقُبُور . « 1 »\r\n« و اى پروردگار ! درود و تحيّات خود را بفرست بر إسرافيل كه داراى صور است ، و چشم گشوده آماده است و در انتظار اذن و فرود آمدن فرمان تست ؛ تا بدين‌وسيله افتادگان گِرو قبرها را آگاه كند و بيدار و زنده گرداند . »\r\nبنابراين ، صور در اين آيات به معناى بوق است . و آن همان آلتى است كه براى بلندى و انتشار صدا از آن استفاده مىكنند ، و در ميان جادّه‌ها و كوهستان‌ها و بيابان‌ها و در مواقع نبرد و جنگ كه همهمه زياد است و صدا به همهء نقاط نمىرسد از آن استفاده مىكنند .\r\n\r\n\r\n","description":"","footnote":"\r\n( 1 ) « بحار الانوار » ج 6 ، ص 336 طبع حروفى ، با توضيحى كه پيرامون آن داده‌ايم .\r\n","page_name":" 128 ","page_number":144},
  {"content":"\r\n\r\nولى يك مطلب را بايد تذكّر داد ، و آن اينست كه چرا اين آلت ، معروف به صور و بوق شده است ؟ و آيا صور و بوقى كه در دست إسرافيل است و در آن ميدمد ، همين بوق‌هاى معمولى است كه يك طرف آن كوچك و طرف ديگر بزرگ است ؟ و آيا از جسمى مادّى متشكّل شده كه آن ملك مقرّب مانند سربازان حكّام و ملوك در دست ميگيرد ، و در آن با حنجره و نفس كه از شُش بيرون مىآيد ميدمد ، و بادى چون نفس انسان كه موجب به صدا در آمدن است از إسرافيل بيرون آمده و موجب تصويت آن ميگردد و تمام فضاى عالم دنيا و برزخ را پُر مىكند ، و آن موج به هر كسى اصابت كند از موجودات عالم برزخ هلاك مىشود و در وهلهء ديگر زنده مىشود ؟ يا نه چنين نيست ؛ مطلب ، مطلب ديگرى است ؟\r\n\r\nبيان معانى عوالم غيبى ، از باب تشبيه معقول به محسوس است\r\nبراى توضيح و روشن شدن حقيقت امر ناچار از ذكر مقدّمه‌اى هستيم ؛ و آن اينكه تمام موجوداتى كه در عالم برزخ‌اند و يا در عالم قيامت‌اند ، به‌هيچ‌وجه من الوجوه مشابهتى با موجودات اين عالم كه سراى طبع و مادّه است ندارند ، و با اعتباريّات و توهّمات و محجوبيّت‌هاى اين عالم مشابه نيستند .\r\nشخصى كه از اين عالم ميرود ، تمام مصلحت انديشىها و اعتبارات اين عالم را زمين گذارده و در پشت سر به خاك نسيان مىسپارد ، و در يك عالم ديگر كه هيچ شباهتى با اين عالم ندارد وارد مىشود . و نيز موجودات برزخيّه چون ميخواهند وارد قيامت گردند ، خصوصيّات عالم برزخ را رها نموده عارياً عَنها و عن لَوازِمها وارد\r\n\r\n","description":"","footnote":"","page_name":" 129 ","page_number":145},
  {"content":"\r\n\r\nعالم قيامت ميگردند .\r\nولى چون از عالم برزخ و يا قيامت براى ما كه هيچ آشنائى و انسى با آن عوالم نداريم بيان شود ، و آيات قرآن كريم و روايات وارده از معصومين سلام الله عليهم أجمعين چون بخواهند آن معانى براى ما قابل تفهّم و ادراك شود ، ناچار از باب تشبيه معقول به محسوس وارد شده و آن معانى عاليه و دقائق سنيّه را در لباس محسوسات درآورده و در قالب آنها ريخته و قالب گيرى مىكنند .\r\nمثلًا در عالم رؤيا و خواب ، انسان خواب مىبيند كه دارد به او رزق معنوى ميرسد ؛ ولى چون آن رزق پاك و طاهر كه در عالم بيدارى براى او مفيد است و بسيار سهل التّناول است و همهء افراد از زن و مرد و پير و جوان و صغير و كبير و سالم و مريض از آن استفاده مىكنند شير است ، در عالم رؤيا آن روزى معنوى روحانى را به صورت شير مىبيند و چنين براى او مصوّر ميگردد كه شير مىخورد .\r\nچون نزد معبّر ميرود و ميگويد : من خواب ديده‌ام كه شير ميخورم ، و از تعبيرش استعلام مىكند ، معبّر به او ميگويد : به تو روزى معنوى و روحانى ميرسد .\r\nاين از باب آشنا بودن ذهن معبّر است به روابط غذاى معنوى و روحانى با غذاى مادّى لطيف ، و ادراك حالات خواب بيننده و كيفيّت تداعى معانى در نفس او .\r\nچون ذهن خواب بيننده به علّت انس و الفت با عالم مادّه از\r\n\r\n","description":"","footnote":"","page_name":" 130 ","page_number":146},
  {"content":"\r\n\r\nادراك حقائق مجرّده محروم شده است ، و هر غذاى لطيف و بى ضرر و مفيدى را در قالب شير و مفهوم آن تصوّر مىنموده است ، لذا در عالم خواب آن غذاى معنوى به صورت شير مجسّم و ممثّل و مصوّر خواهد شد ، و گرنه در عالم برزخ شير مادّى نيست .\r\nيا انسان در رؤيا مىبيند كه در دريائى شنا مىكند ، چون به معبّر رجوع مىكند معبّر ميگويد : در علوم پاك وارد خواهى شد و از آن استفاده خواهى نمود . چون علم بدون غشّ و بدون جهل در دنيا به صورت آب زلال بدون گرد و غبار و بدون لِرد و گل و لاى ممثّل مىشود ؛ اين از باب تنزّل معقول به محسوس است .\r\n\r\nموارد تشبيه معقول به محسوس در آيات و روايات بسيار است\r\nدر آيات قرآن مجيد از اين قبيل مسائل بسيار داريم :\r\n الرَّحْمنُ عَلَى الْعَرْشِ اسْتَوى  . « 1 »\r\n« خداوند بر روى اريكه و تخت قرار گرفت . »\r\n وَسِعَ كُرْسِيُّهُ السَّماواتِ وَ الْأَرْضَ  . « 2 »\r\n« كرسى و تخت خدا تمام آسمانها و زمين را فرا گرفته است . »\r\nآيا خداوند جسم است و بدنى محسوس دارد كه محتاج است بر روى كرسى و تخت بنشيند ؟ تخت سلطنت دارد كه بر فراز آن رود و امر و نهى كند ؟\r\nخداوند جسم نيست ، و حدّ ندارد . ابتداء و انتهاء ندارد . مكانىّ و زمانىّ نيست . بسيط و مجرّد و محض الوجود و وجود محض بدون\r\n\r\n\r\n","description":"","footnote":"\r\n( 1 ) آيه 5 ، از سورهء 20 : طه\r\n( 2 ) قسمتى از آيه 255 ، از سورهء 2 : البقرة\r\n","page_name":" 131 ","page_number":147},
  {"content":"\r\n\r\nكمّيّت و كيفيّت به هر عنوان است . تمام آسمانها و زمين در حضور اوست ، و در مُشت او و در تحت قدرت او ؛  وَ السَّماواتُ مَطْوِيَّاتٌ بِيَمِينِهِ  . « 1 »\r\n« آسمانها پيچيده در دست جلال و عظمت او هستند . »\r\nامّا در اين عالم طبع و سراى اعتباريّات ، چون پادشاهى بخواهد امر و نهى كند ، حكم دهد و فرمان دهد ، در جائى ميرود كه مظهر قدرت اوست ، بر تخت مىنشيند ، بر تختى كه با جواهرات - كه نمايشگر تعيّن و اعتبار اوست - زينت شده مىنشيند و از فراز اين تخت فرمان ميدهد و حكم صادر مىكند ، درحالىكه تمام اجزاء دولت و افسران در دو طرف ، صفّ كشيده و آمادهء انجام فرمان او هستند ؛ از باب تشبيه معقول به محسوس ، فرمان و امر و نهى و احكام صادره از حضرت ذوالجلال نيز به همين مضامين و با همين الفاظى كه نمايندهء اين معانى هستند براى ما بيان شده است .\r\nامّا تخت و كرسى خدا جسم نيست ، و جهت ندارد ؛ و خداوند جسم نيست كه بر آن محلّ قرار گيرد . كرسى خداوند محيط بر تمام آسمان و زمين است ، و عرش خداوند محيط بر كاخ وجود و تمام عالم امكان و همگىِ مخلوقات و بلكه اسماء و صفات اوست ؛ يعنى با اراده و اختيار و مشيّت مطلقهء خود ، بر تمامى آنها مسيطر و مهيمن و مسلّط گشته و بر تمام كاخ آفرينش سيطره دارد و حكم مىكند ، و يگانه حاكم و پادشاه عالم وجود است .\r\n\r\n\r\n","description":"","footnote":"\r\n( 1 ) قسمتى از آيه 67 ، از سورهء 39 : الزّمر\r\n","page_name":" 132 ","page_number":148},
  {"content":"\r\n\r\nتمام موجودات عالم طبع زير كرسى خداست كه ملكوت أسفل است ، و همه در تحت عرش خداست كه ملكوت أعلى است .\r\nپس عرش خدا يعنى مشيّت و قدرت خدا ، و كرسى خدا يعنى تمام موجوداتى كه در تحت آن قدرت و مشيّت قاهره ظهور پيدا كرده و به لباس وجود ملبّس شده‌اند .\r\n وَ جاءَ رَبُّكَ وَ الْمَلَكُ صَفًّا صَفًّا  . « 1 »\r\n« در روز بازپسين پروردگار تو مىآيد ، و فرشتگان نيز صفّ در صفّ با صفوف مرتّب و منظّم مىآيند . »\r\nاگر كسى از اين آيه مباركه چنين بپندارد كه آمدن پروردگار مانند آمدن حُكّام و سلاطين است كه در روز بُروز قدرت ، با طنطنه و طمطراق مىآيند ، و افسران و سربازان نيز با هيئتى مخصوص در دو طرف صفّ مىكشند ؛ اين مسلّماً پندارى غلط و دور از حقيقت است .\r\nبلكه چون عظمت و جلال شاهان در عالم اعتبار بدين كيفيّت آمدن و اظهار جلال و قدرت نمودن است ، قدرت و عظمت پروردگار جلّ شأنُه و علا قدرُه در روز قيامت بدين صورت براى ما تشبيه شده است ، از باب تشبيه معقول به محسوس ؛ و الّا ورود ملائكه ورود مادّى نيست ، و آنان در جهت مادّى و مكان مادّى نيستند ؛ فرشتگان موجودات مقرّبى هستند كه تمام عوالم را فرا گرفته‌اند . « 2 »\r\n\r\n\r\n","description":"","footnote":"\r\n( 1 ) آيه 22 ، از سورهء 89 : الفجر\r\n( 2 ) مراد از مادّى نبودن ملائكه اينست كه اصل خلقت آنها از زمين نيست ، و همچون انسان كه آفرينش او از خاك است و همچون جنّ كه آفرينش او از\r\nآتش و دود و گاز است نمىباشند ؛ نه آنكه آنان از آثار و خواصّ مادّه چون كمّ و كيف بهرمند نمىشوند ، و گرنه تلبّس فرشتگان به لباس صورت و تشكّل آنها به أشكال مختلف جاى ترديد نيست .\r\n","page_name":" 133 ","page_number":149},
  {"content":"\r\n\r\nصفّ در صفّ بودن آنها قدرت در پشت قدرت ، و علم در پشت علم ، و حيات در پشت حيات است . و آمدن فرشتگان با پاى مادّى نيست ، بلكه نزديك شدن تدريجى و ظهور نمودن است . آمدن پروردگار با جسم و هيكل نيست ، و خدا پا ندارد ؛ آمدن خداوند ظهور تجلّيات جمال و جلال اوست كه در قيامت چون به تدريج صورت ميگيرد و لقاى حضرت احديّتش به وقوع مىپيوندد ، از آن به « آمدن » كه در لغت عرب « مَجىء » است تعبير شده است .\r\nبارى ، از اين نوع تعبيرات در كتاب خدا و بيانات رسول الله و ائمّهء طاهرين صلوات الله عليهم أجمعين بسيار زياد است .\r\nو بنابر آنكه الفاظ براى معانى عامّه و كلّيّه وضع شده باشند كما هو الحقُّ المُحقّقُ فى محلّه ، اين مطلب مسلّم و جاى ترديد نيست ، و براى رساندن و فهماندن معانى نيز احتياج به تشبيهات و استعارات و كنايات نداريم ، بلكه خود الفاظ به خودى خود متكفّل ايفاء اين معانى هستند .\r\nو آنچه اين إشكال را حلّ مىكند ، و اين معمّا را مىگشايد ، روايتى است كه از حضرت رسول صلّى الله عليه و آله و سلّم وارد شده است مبنىّ بر اينكه پيغمبران پيوسته با مردم به ميزان عقل‌ها و ادراكاتشان گفتگو دارند\r\n\r\n","description":"","footnote":"","page_name":" 134 ","page_number":150},
  {"content":"\r\n\r\n\r\nپيامبران به قدر عقول مردم با آنها گفتگو دارند\r\nدر « اصول كافى » از جماعتى از اصحاب ، و در « روضهء كافى » از محمّد بن يحيى ، و در هر دو سند از أحمد بن محمّد بن عيسى از حسن بن علىّ بن فضّال از بعضى از اصحاب از حضرت صادق عليه السّلام روايت مىكند كه :\r\nقَالَ عَلَيْهِ السَّلَامُ : مَا كَلَّمَ رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ الْعِبَادَ بِكُنْهِ عَقْلِهِ قَطُّ . وَ قَالَ : قَالَ رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ : إنَّا مَعَاشِرَ الْأَنْبِيَاءِ أُمِرْنَا أَنْ نُكَلِّمَ النَّاسَ عَلَى قَدْرِ عُقُولِهِمْ . « 1 »\r\n« حضرت صادق عليه السّلام فرمودند كه : رسول خدا صلّى الله عليه و آله و سلّم هيچگاه با مردم با كُنه عقل خود و با حقيقت و واقعيّت ادراكات خود تكلّم ننموده‌اند . و رسول خدا صلّى الله عليه و آله و سلّم فرموده است : بدرستى كه ما جماعت پيغمبران مأموريم كه با مردم به ميزان عقل‌ها و ادراكات خودشان سخن گوئيم\r\n\r\n\r\n","description":"","footnote":"\r\n( 1 ) « » . اصول كافى » ج 1 ، ص 23 ؛ و « روضهء كافى » ص 268 ؛ و در « تحف العقول » ص 37 ؛ و در « بحار الأنوار » طبع كمپانى ، جلد هفدهم ( روضه ) ص 41 از « تحف العقول » آورده است كه : قالَ رَسولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ : إنّا مَعاشِرَ الْأَنْبِيَاءِ أُمِرْنَا أنْ نُكَلِّمَ النّاسَ عَلَى قَدْرِ عُقولِهِمْ . و در طبع حروفى از « بحار » در ج 77 ، ص 140 مىباشد .\r\nدر « محاسن » برقى ، ج 1 ، ص 195 ، با إسناد خود از سليمان بن جعفر بن إبراهيم الجعفرى مرفوعاً روايت كرده است كه : قالَ رَسولُ اللهِ صَلَّى اللهُ عَلَيْهِ وَ ءَالِهِ [ وَ سَلَّمَ 
  ] : إنّا مَعاشِرَ الانْبياءِ نُكَلِّمُ النّاسَ عَلَى قَدْرِ عُقولِهِمْ\r\n","page_name":" 135 ","page_number":151},
  {"content":"\r\n\r\nإسرافيل از ملائكهء مقرّب پروردگار است و فرشتهء مأمور حيات و زنده كردن . وجود او تمام عوالم امكان را كه نياز به حيات دارند فراگرفته ، و بوق او قدرت اوست ، و صور او بال‌هاى ملكوتى و معنوى اوست . بوق او قابليّت و استعدادى است كه حضرت ربّ جلّ و علا به او عنايت فرموده است ، و او را بدين تجهيزات خاصّ مجهّز نموده و امكان احياء و زنده كردن را به او داده است .\r\nبوق او سرمايهء علمى و قدرت است كه در تحت اختيار او بوده ، و اختيار او در تحت اختيار خداست .\r\nإسرافيل در بوق خاصّ خود ميدمد ، و تمام موجودات هلاك ميشوند ، چون فرشتهء مقرّب است .\r\nو نيز پس از آن در بوق خاصّ خود ميدمد و تمام مردگان را و هلاك‌شدگان را زنده مىكند .\r\nبوق او جسم نيست ، و صورت ندارد ؛ شرقى و غربى نيست ؛ تمام آسمانها و زمين و ما بينهما را فرا گرفته ؛ و صاحب چنين قدرتى كه از طرف پروردگار به او افاضه شده است بر تمام عوالم عِلوى و سِفلى استيلا و احاطه دارد ، و هر لحظه به امر پروردگار خود به مأموريّت خود عمل مىكند .\r\nدر « تفسير علىّ بن إبراهيم » در ذيل آيه  وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ  از ثُوَير بن أبى فاخته از حضرت سجّاد عليه السّلام روايت شده و در ضمن روايت حضرت ميفرمايند :\r\nوَ لِلصُّورِ رَأْسٌ وَاحِدٌ وَ طَرَفَانِ ، وَ بَيْنَ طَرَفِ كُلِّ رَأْسٍ مِنْهُمَا\r\n\r\n","description":"","footnote":"","page_name":" 136 ","page_number":152},
  {"content":"\r\n\r\nمَا بَيْنَ السَّمَاءِ وَ الارْض . « 1 »\r\n« و از براى صور يك سر و دو طرف است ، و ميان طرف هر سرى از آن دو طرف به اندازهء بزرگى آسمانها و زمين است » .\r\n\r\nتعبير ديگر قرآن از نفخ صور ، به نداى مُنادى\r\nاز اين صور در بعضى از آيات قرآن به الفاظ ديگرى نيز تعبير شده است . يك جا به « نداى منادى » تعبير مىكند :\r\n  وَ اسْتَمِعْ يَوْمَ يُنادِ الْمُنادِ مِنْ مَكانٍ قَرِيبٍ * يَوْمَ يَسْمَعُونَ الصَّيْحَةَ بِالْحَقِّ ذلِكَ يَوْمُ الْخُرُوجِ   . « 2 »\r\n« استماع كن در آن روزى كه منادى به حقّ ندا مىكند از فاصلهء نزديكى . در آن روزى كه صيحهء آسمانى را به حقّ مىشنوند آن روز ، روز خروج است . »\r\nدر آن روز از قبرها خارج ميشوند ، و از عالم برزخ به قيامت رهسپار ميگردند . آن روز ، روز حشر است .\r\n« نداء » داراى معناى اصيلى است ، و استماع آن نيز داراى حقيقت و واقعيّتى است . كسى ميتواند استماع كند و از سماع ندا بهرمند شود كه زنده باشد ؛ مرده كه نمىتواند استماع كند و چيزى را بشنود .\r\nو از طرفى ميدانيم كه اين ندا به مردمان مرده مىشود و بواسطهء آن زنده ميگردند .\r\nاز اينجا بدست مىآيد كه ندا همان كلمهء إحياء است ، و\r\n\r\n\r\n","description":"","footnote":"\r\n( 1 ) « تفسير قمّى » طبع سنگى ، ص 580\r\n( 2 ) آيه 41 و 42 ، از سورهء 50 : ق\r\n","page_name":" 137 ","page_number":153},
  {"content":"\r\n\r\nإسرافيل بواسطهء اسم مُحيى كه زنده كننده است ندا در ميدهد ، و آن حيات و زندگى عين استماع و شنيدن است .\r\nپس در آن صورى كه دميده مىشود و مردم مىميرند ، كلمهء مُميت است و در آن صورى كه دميده مىشود و مردم زنده ميشوند كلمهء مُحيى است كه به دست إسرافيل صورت ميگيرد .\r\n هُوَ الَّذِي يُحْيِي وَ يُمِيتُ فَإِذا قَضى أَمْراً فَإِنَّما يَقُولُ لَهُ كُنْ فَيَكُونُ  . « 1 »\r\n« اوست خدائى كه زنده مىكند و مىميراند ؛ پس زمانى كه بخواهد امرى را اجرا كند فقط ميگويد به او : باش ! پس او خواهد بود . »\r\nارادهء خدا بر احياى موجودات ، احياى آنهاست ؛ و ارادهء خدا بر اماتهء موجودات اماتهء آنهاست .\r\n\r\nعلّت آنكه از نفخ صور تعبير به « موت » نشده است\r\nولى در اينجا يك نكته را نبايد فراموش كرد ، و آن اينست كه چرا در اين آيه مباركهء صعق ، موت را به لفظ موت نگفته و به لفظ صعق آورده است :\r\n وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ . \r\n« و در صور دميده مىشود و همهء زندگان آسمانها و زمين هلاك و فانى ميشوند . »\r\nچرا نگفت : فَماتَ أو فَيَموتُ مَنْ فى السَّمَاواتِ وَ مَنْ فى الْأرْضِ ( همهء زندگان آسمانها و زمين مىميرند ؟ )\r\n\r\n\r\n","description":"","footnote":"\r\n( 1 ) آيه 68 ، از سورهء 40 : غافر\r\n","page_name":" 138 ","page_number":154},
  {"content":"\r\n\r\nبراى آنكه موت ، خروج روح است از بدن ؛ و موجوداتى كه در عالم برزخ هستند بدن ندارند كه روح از آن بدن خارج گردد ، و لذا تعبير به موت نكرده است .\r\nامّا فناء و هلاكت اختصاص به خروج روح از بدن ندارد ، بلكه شامل اين مورد و موارد ديگر كه موجودات زنده‌اى هستند و بدن ندارند مىشود . و بر همين اساس خداوند دربارهء افراد بهشتى ميفرمايد :\r\n لا يَذُوقُونَ فِيهَا الْمَوْتَ إِلَّا الْمَوْتَةَ الْأُولى  . « 1 »\r\n« هيچگاه طعم مرگ را نمىچشند ، مگر همان مرگ دفعهء اوّل كه بر آنان وارد شده است . »\r\nاين مرگ همان مرگى است كه در دنيا بدانها رسيده است . با آنكه بهشتىها نيز از برزخ به قيامت رهسپار ميشوند ، و در اينجا خلع و لبس صورت ميگيرد بلكه فقط خلعى به وجود مىآيد ؛ و ليكن اين خلع تعبير به موت نشده است ، و گرنه بايد بهشتىها نيز دو موت داشته باشند .\r\nو علّت آنست كه نفس آنها در عالم برزخ گرفتار صورت نبوده و مقيّد و محبوس در آن نيست تا براى اخراج و رهائى آن نيازى به زحمت و نگرانى و فزع و ترس و تحمّل آلام و لوازم اين خلع شود ؛ نفس آنها خود به خود از صورت خارج شده و به قيامت ميروند ؛  يَدْخُلُونَ الْجَنَّةَ يُرْزَقُونَ فِيها بِغَيْرِ حِسابٍ  . « 2 »\r\n\r\n\r\n","description":"","footnote":"\r\n( 1 ) صدر آيه 56 ، از سورهء 44 : الدّخان\r\n( 2 ) ذيل آيه 40 ، از سورهء 40 : غافر\r\n","page_name":" 139 ","page_number":155},
  {"content":"\r\n\r\nامّا غير بهشتيان دو مرگ دارند و دو حيات : اوّل مرگ از دنيا و عالم طبع و مادّه ، و خلع بدن و لبس صورت و ورود در عالم برزخ .\r\nدوّم : مرگ از عالم برزخ و صورت ، و خلع صورت و لبس معناى مجرّد نفسىّ و ورود در عالم قيامت .\r\nاوّل ، مرگ دنيوى است و زندگى برزخى ؛ و دوّم مرگ برزخى است و زندگى قيامتى .\r\nجهنّمىها در ميان جهنّم بدين ندا فرياد مىآورند :\r\n قالُوا رَبَّنا أَمَتَّنَا اثْنَتَيْنِ وَ أَحْيَيْتَنَا اثْنَتَيْنِ فَاعْتَرَفْنا بِذُنُوبِنا فَهَلْ إِلى خُرُوجٍ مِنْ سَبِيلٍ  . « 1 »\r\n« بار پروردگار ما ! دو مرتبه ما را ميرانيدى و دو مرتبه ما را زنده كردى ، و ما به گناهان خود اعتراف نموديم ، پس با وجود اين جريان اينك براى ما راه خروجى از اين آتش هست ؟ »\r\nاين دو مرگ و دو حيات ، همان مرگهاى دنيوى و برزخى و حياتهاى برزخى و قيامتى است .\r\nو ليكن چون در صور دميده شود و هلاك تمام زندگان به مرحلهء اجرا درآيد ، نه تنها افراد زندهء روى زمين كه داراى بدن و مادّه هستند مىميرند و دربارهء خصوص آنان تعبير به موت اشكال ندارد بلكه تمام موجودات زنده در عالم برزخ و فرشتگان مقرّب و ارواح طيّبه و سكّان ملا أعلى از نفوس صدّيقين و قِدّيسين و مقدّسين و مُخلِصين و نفوس شريفهء عباد الله الصّالحين ، كه يا اصلًا بدن ندارند و خلقت\r\n\r\n\r\n","description":"","footnote":"\r\n( 1 ) آيه 11 ، از سورهء 40 : غافر\r\n","page_name":" 140 ","page_number":156},
  {"content":"\r\n\r\nاوّليهء آنها مجرّد از مادّه است و يا بدن داشته و خلع نموده‌اند ، مورد خطاب فناء و هلاك واقع ميشوند .\r\nو لذا تعبير به موت نشده است بلكه به صعق كه اختصاص به ذوى الأبدان ندارد آمده است .\r\n\r\nروايت وارده در « تفسير قمّى » در ذيل آيه صعق\r\nدر « تفسير علىّ بن إبراهيم » در ذيل آيه صعق با إسناد خود از پدرش از حسن بن محبوب از محمّد بن نُعمان أحْوَل از سلام بن مُستنير از ثُوَير بن أبى فاخِتَه از حضرت سجّاد علىّ بن الحسين عليهما السّلام روايت كرده است كه :\r\nاز آن حضرت سؤال شد : فاصلهء زمانى ما بين دو نفخهء صور ( نفخهء اماته و نفخهء احياء ) چقدر است ؟ حضرت فرمود : به قدرى كه خداوند اراده كند .\r\n\r\nكيفيّت نفخ صور اسرافيل و مردن و زنده شدن\r\nبه آن حضرت گفته شد : اى فرزند رسول خدا ! به ما خبر ده چگونه در صور دميده مىشود ؟\r\nفرمود : امّا در نفخ اوّل ، خداوند به إسرافيل امر مىكند كه به دنيا فرود آيد . و با إسرافيل صورى است ، و آن صور يك سر و دو طرف دارد ؛ و فاصلهء بين هر طرفى از سر آن صور تا طرف ديگر به اندازهء دورى آسمان و زمين است .\r\nملائكهء آسمان چون ببينند كه إسرافيل به دنيا فرود آمده است و با او صور است ميگويند : اينك خداوند در مرگ و هلاكت و فناى اهل آسمانها و اهل زمين اذن و اجازه داده است .\r\nإسرافيل از آسمان به زمين فرود مىآيد ، و در حظيرة القدس\r\n\r\n","description":"","footnote":"","page_name":" 141 ","page_number":157},
  {"content":"\r\n\r\nبيت المقدّس رو به كعبه مىايستد . و چون مردم روى زمين نظرشان به إسرافيل افتد با خود ميگويند : خداوند همين اكنون اجازهء فنا و هلاكت اهل دنيا را داده است .\r\nدر اين حال إسرافيل در صور ميدمد ، و از آن طرفى كه بسوى زمين است صدائى خارج مىشود كه هيچ زنده و ذىروحى در زمين نمىماند مگر آنكه هلاك ميشوند و مىميرند .\r\nو از آن طرفى كه بسوى آسمانهاست صدائى خارج مىشود بطورى كه هيچ زنده و ذىروحى نمىماند مگر آنكه هلاك ميشوند و مىميرند ؛ مگر إسرافيل .\r\nآن‌وقت به قدرى كه خداوند اراده كند ، مكث و درنگ مىكنند . در اين حال خداوند به إسرافيل خطاب مىكند : مُتْ ؛ بمير ، إسرافيل هم مىميرد .\r\nآن‌وقت به قدرى كه خداوند اراده كند مكث و درنگ مىكنند . و سپس خداوند به آسمانها امر مىكند و آنها به تموّج و اضطراب مىافتند ، و به كوه‌ها فرمان ميدهد و آنها به حركت در مىآيند ؛ و اين است مفاد كريمهء شريفهء :\r\n  يَوْمَ تَمُورُ السَّماءُ مَوْراً * وَ تَسِيرُ الْجِبالُ سَيْراً   . « 1 »\r\nيعنى تَبْسُطُ ، باز و منبسط ميگردد ؛ و مفاد كريمهء شريفهء :\r\n تُبَدَّلُ الْأَرْضُ غَيْرَ الْأَرْضِ  . « 2 »\r\n\r\n\r\n","description":"","footnote":"\r\n( 1 ) آيه 9 و 10 ، از سورهء 52 : الطّور\r\n( 2 ) قسمتى از آيه 48 ، از سورهء 14 : إبراهيم\r\n","page_name":" 142 ","page_number":158},
  {"content":"\r\n\r\nزمين تبديل مىشود به زمين ديگرى ، يعنى زمينى كه بر روى آن گناه نشده است ، زمينى مسطّح و يكپارچه كه در آن نه كوهى است و نه گياهى ، همانطور كه خداوند در اوّلين مرحله زمين را آفريد و گستراند . و در اين حال عرش خدا بر آب عودت مىكند و عالم مشيّت و ارادهء خدا بر وجود منبسط و مجرّد كه از هر لون و شكلى منزّه است بر ميگردد ؛ و پروردگار در كاخ عظمت و قدرت مستقرّ خواهد شد .\r\nدر اين هنگام خداوند جبّار جلّ جلاله با صداى بلندِ جَهوَرىّ بطورى كه تمام اقطار آسمانها و زمين‌ها بشنوند ندا مىكند :\r\n لِمَنِ الْمُلْكُ الْيَوْمَ  ؟ « 1 » « امروز سلطنت و فرمانروائى حقّهء مطلقه براى كيست ؟ »\r\nهيچكس نيست كه در پاسخ خدا چيزى گويد . و خداوند جبّار جلّ جلاله در اين وقت خود ، به خود پاسخ ميدهد :  لِلَّهِ الْواحِدِ الْقَهَّارِ  . « 2 » « سلطنت و حكومت اختصاص به خداوند واحد قهّار دارد . »\r\nمنم كه با قدرت قهريّه و با اسم القهّارِ خود بر جميع مخلوقات چيره شدم و همه را ميراندم .\r\nإنِّى أَنَا اللهُ ، لَا إلَهَ إلَّا أَنَا وَحْدِى ؛ لَا شَرِيكَ لِى وَ لَا وَزِيرَ لِى . أَنَا خَلَقْتُ خَلْقِى بِيَدِى ، وَ أَنَا أَمَتُّهُمْ بِمَشِيَّتِى ، وَ أَنَا أُحْيِيهِمْ بِقُدْرَتِى .\r\n« بدرستى كه حقّاً منم خدا ، هيچ معبودى در هيچيك از عوالم جز من نيست . من در كار خود و در اسم و صفت خود و در ذات خود\r\n\r\n\r\n","description":"","footnote":"\r\n( 1 ) ذيل آيه 16 ، از سورهء 40 : غافر\r\n( 2 ) همان\r\n","page_name":" 143 ","page_number":159},
  {"content":"\r\n\r\nشريك و معاونى ندارم . و من مخلوقات را تنها به دست قدرت خود آفريدم ، و من تنها آنها را به مشيّت و ارادهء خود ميراندم ، و من تنها به قدرت خودم آنان را زنده ميگردانم . »\r\nخداوند جبّار ، خود در صور يك نفخه ميدمد ، و از آن طرفى كه به سمت آسمانهاست صدائى خارج مىشود كه هيچكس در آسمانها نمىماند مگر آنكه زنده مىشود و بر پا مىايستد و مانند وَهَلاتِ اوّلين قيام مىكند ، و فرشتگانِ حاملينِ عرش همه بر ميگردند ، و بهشت و دوزخ حاضر ميشوند ، و جميع خلائق براى حساب محشور ميشوند .\r\nراوى اين روايت ثُوَير بن أبى فاخِته ميگويد : چون سخن حضرت علىّ بن الحسين صلوات الله عليهما بدينجا رسيد ، گريهء شديدى نمودند . « 1 »\r\nدر « كافى » از محمّد بن يحيى از أحمد بن محمّد بن عيسى از حسين بن سعيد از فَضالة بن أيّوب از أبى المغراء روايت كرده است كه او گفت : يعقوب أحمر براى من حديث كرد و گفت كه : ما بر حضرت امام جعفر صادق عليه السّلام وارد شديم كه آن حضرت را بر رحلت فرزندش إسمعيل تعزيت و تسليت گوئيم .\r\nحضرت براى إسمعيل طلب رحمت كرد . و پس از آن گفت : پروردگار تبارك و تعالى خبر مرگ پيغمبرش را به او داد ، و گفت :  إِنَّكَ مَيِّتٌ وَ إِنَّهُمْ مَيِّتُونَ  . « 2 » و نيز فرمود :  كُلُّ نَفْسٍ ذائِقَةُ الْمَوْتِ  « 3 »\r\n\r\n\r\n","description":"","footnote":"\r\n( 1 ) « تفسير قمّى » طبع سنگى ، ص 580 و 581\r\n( 2 ) آيه 30 ، از سورهء 39 : الزّمر\r\n","page_name":" 144 ","page_number":160},
  {"content":"\r\n\r\n\r\nقبض روح جميع فرشتگان و تنها بقاءِ ذات خدا عزّ و جلّ\r\nو سپس حضرت شروع به سخنانى نمود و فرمود : تمام اهل زمين مىميرند بطورى كه يك تن در روى زمين باقى نمىماند . و اهل آسمان مىميرند حتّى يك نفر از آنها باقى نمىماند مگر ملكُ الموت و حَمَلهء عرش و جبرائيل و ميكائيل .\r\nحضرت فرمود : در اين حال ملك الموت مىآيد تا در نزد پروردگار عزّ و جلّ حضور پيدا نموده مىايستد و به او گفته مىشود - درحالىكه خدا داناتر است - : كه باقى مانده است ؟\r\nملك الموت ميگويد : اى پروردگار من ! هيچكس باقى نمانده است مگر ملك الموت و حملهء عرش و جبرئيل و ميكائيل .\r\nبه او گفته مىشود كه : به جبرئيل و ميكائيل هم بگو بميرند .\r\nفرشتگان در اين حال ميگويند : اى پروردگار ! اينان دو رسول تو و دو امين تو هستند .\r\nخداوند ميفرمايد : من حكم مردن را بر هر كه داراى نفس باشد كه زنده و داراى روح است نوشته‌ام .\r\nملك الموت پس از انجام مأموريّت خود مىآيد تا در نزد پروردگار خود حضور يافته و مىايستد .\r\nبه او گفته مىشود - درحالىكه خدا داناتر است - : كه باقى مانده است ؟\r\nملك الموت ميگويد : اى پروردگار من ! باقى نمانده است مگر\r\n\r\n\r\n","description":"","footnote":"\r\nصدر آيه 185 ، از سورهء 3 : ءَال عمران ؛ و صدر آيه 35 ، از سورهء 21 : الانبياء ؛ و صدر آيه 57 ، از سورهء 29 : العنكبوت\r\n","page_name":" 145 ","page_number":161},
  {"content":"\r\n\r\nملك الموت و حملهء عرش .\r\nخداوند ميفرمايد : بگو حملهء عرش نيز بميرند .\r\nدر اين حال ملك الموت با حالت اندوه و غصّه مىآيد ، و درحالىكه سر خود را پائين انداخته و چشمان خود را بر نمىگرداند در نزد خدا حضور مىيابد .\r\nبه او گفته مىشود : كه باقى مانده است ؟\r\nميگويد : اى پروردگار من ! غير از ملك الموت كسى باقى نمانده است !\r\nبه او گفته مىشود : بمير اى ملك الموت ! پس مىميرد .\r\nدر اين حال خداوند زمين را بدست قدرت خود ميگيرد ، و آسمانها را بدست قدرت خود ميگيرد ؛ و ميگويد :\r\nأَيْنَ الَّذِينَ كَانُوا يَدْعُونَ مَعِى شَرِيكًا ؟ أَيْنَ الَّذِينَ كَانُوا يَجْعَلُونَ مَعِى إلَهًا ءَاخَرَ ؟ « 1 »\r\n« كجا هستند آن كسانى كه با من در كارهاى من شريك مىپنداشتند ؟ كجا هستند آن كسانى كه با من خداى دگرى قرار ميدادند ؟ »\r\n\r\nوصايا و مواعظ أمير المؤمنين عليه السلام براى بيدار باش مردم است\r\nأمير المؤمنين عليه السّلام ميفرمايد :\r\nوَ يُنْفَخُ فِى الصُّورِ فَتَزْهَقُ كُلُّ مُهْجَةٍ ، وَ تَبْكَمُ كُلُّ لَهْجَةٍ ، وَ تُدَكُّ الشُّمُّ الشَّوَامِخُ ، وَ الصُّمُّ الرَّوَاسِخُ ؛ فَيَصِيرُ صَلْدُهَا سَرَاباً رَقْرَقًا ، وَ\r\n\r\n\r\n","description":"","footnote":"\r\n( 1 ) « كافى » طبع حروفى ، ج 3 ، كتاب جنائز ، ص 256 و 257 ؛ و طبع سنگى ج 1 ، ص 70 و 71\r\n","page_name":" 146 ","page_number":162},
  {"content":"\r\n\r\nمَعْهَدُهَا قَاعاً سَمْلَقاً ؛ فَلَا شَفِيعٌ يَشْفَعُ ، وَ لَا حَمِيمٌ يَدْفَعُ ، وَ لَا مَعْذِرَةٌ تَنْفَعُ . « 1 »\r\n« و در صور دميده مىشود ، و به پيرو آن هر صاحب نفسى مىميرد ، و هر زبان گويائى لال ميگردد ، و بناهاى عظيم و رفيع فروميريزند ، و چيزهاى صُلب و سخت بى بنيان و پوچ ميگردند ؛ امور محكمه و مستحكمه و واقعيّات اين عالم چون سرابِ بى اعتبار واهى جلوه مىكنند ، و محلّ و موطن اين امور هموار و مستوى ميگردد ؛ در آن هنگام هيچ شفيعى نيست كه به دردِ انسان خورد و شفاعت كند ، و هيچ يار مهربانى نيست كه از انسان دفاع كند ، و هيچ پوزش و عذرخواهىاى نيست كه به كار آيد . »\r\nخداوند به بركات أمير المؤمنين عليه السّلام همهء ما را بيدار كند كه در اين چند روزهء دنيا بدانيم كه چه عواقبى را در پيش داريم .\r\nحضرت در خطبه‌هاى خود ، در نشست‌ها و جلسه‌ها ، در سرّ و علن مردم را بيدار باش ميدهد : اى مردم ! اين روزگار دراز ، اين ساعات دهر ، اين طلوع‌ها و غروب‌ها ، براى شما فقط همين چند لحظهء زندگى است ؛ اگر در اين لحظات كارى از پيش برديد فبِها ، و گرنه خسران دائم دامنگير شما خواهد بود !\r\nوصيّتى ، در حاضِرين براى فرزندش امام حسن عليه السّلام مينويسد كه حقّاً از عجائب و غرائب اندرزها و پندها را در بردارد و با\r\n\r\n\r\n","description":"","footnote":"\r\n( 1 ) « نهج البلاغة » خطبهء 193 ، ص 404 و 405 از جلد اوّل عبده مصر ، مطبعهء عيسى البابى الحلبى\r\n","page_name":" 147 ","page_number":163},
  {"content":"\r\n\r\nنكات دقيق و عميق بيان شده كه در صفحهء روزگار و در امتداد تاريخ‌ها و گذشت زمان‌ها از اعاظم دهر ، نظير و يا مشابه آن را نمىتوان يافت . « 1 »\r\n\r\nموعظهء أمير المؤمنين عليه السلام پس از ضربت خوردن\r\nو در ضمن موعظهء خود پس از ضربت خوردن ميفرمايد :\r\nوَ أَنَا بِالْأَمْسِ صَاحِبُكُمْ ، وَ أَنَا الْيَوْمَ عِبْرَةٌ لَكُمْ ، وَ غَداً مُفَارِقُكُمْ ؛ غَفَرَ اللهُ لِى وَ لَكُمْ .\r\n« و من ديروز مصاحب و همنشين با شما بودم ، و امروز عبرت براى شما هستم ، و فردا از ميان شما مفارقت ميكنم ؛ خداوند مرا و شما را بيامرزد . »\r\nإنْ تَثْبُتِ الْوَطْأَةُ فِى هَذِهِ الْمَزَلَّةِ فَذَاكَ ، وَ إنْ تَدْحَضِ الْقَدَمُ فَإنَّمَا كُنَّا فِى أَفْيَآءِ أَغْصَانٍ وَ مَهَبِّ رِيَاحٍ ، وَ تَحْتَ ظِلِّ غَمَامٍ اضْمَحَلَّ فِى الْجَوِّ مُتَلَفِّقُهَا ، وَ عَفَا فِى الْأَرْضِ مَخَطُّهَا .\r\n« اگر در اين لغزشگاه ، قدم استوار بماند ( و از اين جراحت بهبود يابم ) پس امر همان است ، و اگر قدم بلغزد ( و از اين دنيا بروم ) پس جز اين نيست كه در سايه‌هاى شاخه‌هاى درختان سر سبز و محلّ وزش نسيم‌هاى جانفزا و در زير سايهء ابرهائى نشسته‌ايم كه در جوّ آسمان آن ابرهاى به هم چسبيده از بين رفته و اثرى از آن نمانده است ، و محلّ عبور و مخطّ آن بادها در روى زمين نمانده و مندرس شده است . »\r\nوَ إنَّمَا كُنْتُ جَاراً جَاوَرَكُمْ بَدَنِى أَيَّامًا ، وَ سَتُعْقَبُونَ مِنِّى جُثَّةً\r\n\r\n\r\n","description":"","footnote":"\r\n( 1 ) « نهج البلاغة » رسالهء 31 ؛ و از طبع عبده مصر : ج 2 ، ص 37 تا ص 57\r\n","page_name":" 148 ","page_number":164},
  {"content":"\r\n\r\nخَلَاءً ، سَاكِنَةً بَعْدَ حَرَاكٍ ، وَ صَامِتَةً بَعْدَ نُطْقٍ . لِيَعِظَكُمْ هُدُوِّى ، وَ خُفُوتُ أَطْرَافِى ، وَ سُكُونُ أَطْرَافِى .\r\n« و بدرستى كه من فقط همسايه‌اى بودم كه بدن من چند روزى با شما همسايه شد ، و از اين پس از من چيزى جز بدنى بدون روح ، و جسمى ساكن بعد از حركت ، و جثّه‌اى ساكت پس از سخن گفتن نخواهيد يافت . بايد اين فروكش كردن من شما را پند دهد و موعظه كند ، و اين به هم افتادن و سكون چشم‌هاى من ، و بدون حركت در آمدن دست و پا و جوارح من براى شما عبرتى عظيم و اندرزى بزرگ باشد . »\r\nفَإنَّهُ أَوْعَظُ لِلْمُعْتَبِرِينَ مِنَ الْمَنْطِقِ الْبَلِيغِ ، وَ الْقَوْلِ الْمَسْمُوع . « 1 »\r\n« و بنابراين ، اين حالت من براى عبرت‌گيرندگان ، از هر سخن بليغ و رسائى و از هر گفتار شنوائى مؤثّرتر و اندرزدهنده‌تر است . »\r\nفرزندان آن حضرت پس از آنكه جسد مطهّرش را در نجف اشرف دفن كردند ، گردآلود ، با چهره‌هاى پريشان به كوفه بازگشتند .\r\n\r\nخطبهء امام حسن عليه السّلام بعد از شهادت پدر\r\nو حضرت امام حسن عليه السّلام به مسجد كوفه آمد و بر فراز منبر رفت ، و درحالىكه جمعيّت در مسجد موج ميزد خطبهء مفصّلى ايراد فرمود . در ابتداى خطبه گريه گلويش را گرفت . « 2 » و سپس بعد از درنگ ، و حمد بر خداوند فرمود : اى مردم ! بدانيد كه ديشب پدر من از دنيا رفت ؛ همان شبى كه وصىّ حضرت عيسى ، يوشَع بن نون از\r\n\r\n\r\n","description":"","footnote":"\r\n( 1 ) همان مصدر ، خطبهء 147 ، ج 1 ، ص 268 و 269 از طبع عبده مصر\r\n( 2 ) « مقاتل الطّالبيّين » ص 52\r\n","page_name":" 149 ","page_number":165},
  {"content":"\r\n\r\nدنيا رفت .\r\nپدر من از دنيا رفت نه درهمى باقى گذاشت و نه دينارى ؛ لَا صَفْرَاءَ وَ لَا بَيْضَآءَ ( نه زردى و نه سپيدى ) جز هفتصد درهم كه ميخواست براى اهل خود خادمى بخرد . « 1 »\r\nحاكم در « مستدرَك » چنين آورده است كه :\r\nخَطَبَ الْحَسَنُ بْنُ عَلِىٍّ النَّاسَ حِينَ قُتِلَ عَلِىٌّ ، فَحَمِدَ اللهَ وَ أَثْنَى عَلَيْهِ ، ثُمَّ قَالَ : لَقَدْ قُبِضَ فِى هَذِهِ اللَيْلَةِ رَجُلٌ لَا يَسْبِقُهُ الاوَّلُونَ بِعَمَلٍ ، وَ لَا يُدْرِكُهُ الآخِرُونَ .\r\nوَ قَدْ كَانَ رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ يُعْطِيهِ رَايَتَهُ ، فَيُقَاتِلُ وَ جِبْرِيلُ عَنْ يَمِينِهِ وَ مِيكَائِيلُ عَنْ يَسَارِهِ ، فَمَا يَرْجِعُ حَتَّى يَفْتَحُ اللهُ عَلَيْهِ .\r\nوَ مَا تَرَكَ عَلَى أَهْلِ الْأَرْضِ صَفْرَاءَ وَ لَا بَيْضَآءَ إلَّا سَبْعَ مِئَةِ دِرْهَمٍ فَضُلَتْ مِنْ عَطَايَاهُ أَرَادَ أَنْ يَبْتَاعَ بِهَا خَادِماً لِاهْلِهِ . « 2 »\r\nثُمَّ قَالَ : أَيُّهَا النَّاسُ ! مَنْ عَرَفَنِى فَقَدْ عَرَفَنِى ؛ وَ مَنْ لَمْ يَعْرِفْنِى فَأَنَا الْحَسَنُ بْنُ عَلِىٍّ ، وَ أَنَا ابْنُ النَّبِىِّ ، وَ أَنَا ابْنُ الْوَصِىِّ ، وَ أَنَا ابْنُ الْبَشِيرِ ، وَ أَنَا ابْنُ النَّذِيرِ ، وَ أَنَا ابْنُ الدَّاعِى إلَى اللهِ بِإذْنِهِ ، وَ أَنَا ابْنُ السِّرَاجِ الْمُنِيرِ ، وَ أَنَا مِنْ أَهْلِ الْبَيْتِ الَّذِى كَانَ جِبْرِيلُ يَنْزِلُ إلَيْنَا وَ\r\n\r\n\r\n","description":"","footnote":"\r\n( 1 ) تلخيص از روايت وارده در « أمالى » صدوق ، طبع سنگى ، ص 192\r\n( 2 ) « طبقات » ابن سعد ، ج 3 ، ص 38 ؛ و « تاريخ طبرى » ج 5 ، ص 157 ، دار المعارف مصر . و نيز همين مضمون را در « أمالى » صدوق ، مجلس پنجاه و دوّم ص 192 از طبع سنگى ؛ و در « اصول كافى » ج 1 ، ص 457 ؛ و در « بحار » ج 9 ، ص 649 از طبع كمپانى به نقل از « أمالى » صدوق آورده‌اند .\r\n","page_name":" 150 ","page_number":166},
  {"content":"\r\n\r\nيَصْعَدُ مِنْ عِنْدِنَا ، وَ أَنَا مِنْ أَهْلِ الْبَيْتِ الَّذِى أَذْهَبَ اللهُ عَنْهُمُ الرِّجْسَ وَ طَهَّرَهُمْ تَطْهِيرًا ، وَ أَنَا مِنْ أَهْلِ الْبَيْتِ الَّذِى افْتَرَضَ اللهُ مَوَدَّتَهُمْ عَلَى كُلِّ مُسْلِمٍ فَقَالَ تَبَارَكَ وَ تَعَالَى لِنَبِيِّهِ صَلَّى اللهُ عَلَيْهِ وَ ءَالِهِ وَ سَلَّمَ :  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى وَ مَنْ يَقْتَرِفْ حَسَنَةً نَزِدْ لَهُ فِيها حُسْناً  ؛ فَاقْتِرَافُ الْحَسَنَةِ مَوَدَّتُنَا أَهْلَ الْبَيْتِ . « 1 »\r\n« بعد از شهادت أمير المؤمنين عليه السّلام امام حسن مجتبى عليه السّلام خطبه‌اى ايراد فرمودند و پس از حمد و ثناى حضرت بارى تعالى شأنه چنين به سخن پرداختند :\r\nبه تحقيق كه در اين شب گذشته ، روح مردى به سراى جاودانى شتافت كه هيچيك از پيشينيان به كردار و عمل او نرسيده‌اند ، و در ميدان مسابقهء تقوى و عمل صالح از برابرى و پيشى گيرى بر او عاجز و فرو مانده‌اند ؛ و نيز هيچيك از پسينيان در اين مضمار سبق به او نخواهند رسيد .\r\nمردى بود كه رسول الله صلّى الله عليه و آله و سلّم رايت جنگ را به او ميداد ، و در ميدان كارزار با دشمنان خدا مىجنگيد درحالىكه جبرائيل از طرف راستش و ميكائيل از جانب چپش او را مدد مىنمودند ؛ و هيچگاه پشت به جنگ نمىنمود و از نبرد بازنمىگشت مگر وقتىكه خداوند به دست او فتح ميكرد .\r\n\r\n\r\n","description":"","footnote":"\r\n( 1 ) « مستدرك حاكم » بابُ فضائلِ حسنِ بنِ علىٍّ عليهما السّلام ، ج 3 ، ص 172 ؛ و « مقاتل الطّالبيّين » ص 52\r\n","page_name":" 151 ","page_number":167},
  {"content":"\r\n\r\nو براى مردم روى زمين به عنوان ارثيه چيزى نگذاشت نه سفيدى و نه زردى مگر هفتصد درهم كه از عطايا و بخشش‌هاى او زياد آمده بود و ميخواست با آن براى اهل خود خادمى بخرد .\r\nسپس فرمود : اى مردم ! هر كه مرا مىشناسد كه مىشناسد ؛ و كسى كه مرا نمىشناسد پس من حسن بن علىّ هستم ، و من فرزند پيغمبر خدايم ، و من فرزند وصىّ رسول الله‌ام ، و من فرزند بشارت دهندهء به بهشت هستم ، و من فرزند ترسانندهء از عذاب خدا هستم ، و من فرزند دعوت كنندهء مردم بسوى خدا به اذن او هستم ، و من فرزند چراغ تابناك و مشعل فروزان هدايتم ، و من از اهل بيتى هستم كه جبرائيل در خانهء ما هبوط مىكند و از منزل ما از نزد ما صعود مىنمايد ، و من از اهل بيتى هستم كه خداوند اراده كرده است هر گونه رجس و پليدى را از آنان بردارد و آنها را به مقام طهارت مطلقه برساند ، و من از اهل بيتى هستم كه خداوند مودّت آنها را بر هر مسلمانى واجب كرده است و خداوند تبارك و تعالى به پيامبرش چنين خطاب فرموده است : بگو من از شما هيچ مُزدى را نمىخواهم مگر مودّت به ذوى القُرباى من ، و كسى كه مرتكب حسنه‌اى گردد ، ما نيكوئى را دربارهء او زياد ميگردانيم ؛ ارتكاب حسنه مودّت ما اهل بيت است . »\r\nنظير اين استشهاد را نسبت به مقام طهارت ، هَيتَمى در « مجمع الزّوائد » از حضرت مجتبى عليه السّلام آورده است . « 1 » و در\r\n\r\n\r\n","description":"","footnote":"\r\n( 1 ) « مجمع الزّوائد » بابُ فضائلِ أهلِ البيت ، ج 9 ، ص 172\r\n","page_name":" 152 ","page_number":168},
  {"content":"\r\n\r\n« غاية المرام » و « فرائد السِّمْطين » و « ينابيع المودّة » نيز روايت كرده‌اند . « 1 »\r\n\r\nكشتن حضرت مجتبى عليه السلام ابن ملجم را\r\nبعد از خطبه ، حضرت مجتبى عليه السّلام يكسره به سراغ ابن ملجم آمدند ؛ چون حضرت امّ كلثوم آن حضرت را سوگند داده بود كه بعد از شهادت پدرم ، به آن خدائى كه عالم را خلق كرده است راضى نيستم يك ساعت در قتل ابن ملجم درنگ كنى .\r\nامام فرمود : اى ابن ملجم كه ترا وادار كرد كه دست به چنين كارى زدى ؟\r\nگفت : عهدى كه با خدا كرده بودم ! حالا اگر مرا اجازه دهى به شام ميروم و معاويه را هم مىكشم و به نزد تو بر ميگردم ، اگر خواهى مرا قصاص كن و اگر خواهى عفو نما !\r\nحضرت فرمود : سوگند به خدا كه هيچ مهلت ندارى تا به دوزخ و اصل شوى ! در اين حال فقط با يك شمشير او را كشتند ، و سپس مردم جثّه‌اش را برداشته و در مغاك انداختند .\r\nرواياتى كه در عذاب برزخى ابن ملجم وارد شده ، از عذابهاى برزخى بسيار شديد است و علماء اسلام در كتب مفصّلهء خود نوشته‌اند .\r\n\r\n\r\n","description":"","footnote":"\r\n( 1 ) « غاية المرام » طبع سنگى ، ص 295 ، حديث شانزدهم ؛ و حَمْوينى در « فرائد السّمطين » بنا به نقل « غاية المرام » ص 291 ، حديث سى و پنجم ؛ و « ينابيع المودّة » باب 90 ، ص 479 از حافظ جمال الدّين زَرَندى در نظم « دُرر السِّمطين » نقل كرده است .\r\n","page_name":" 153 ","page_number":169},
  {"content":"\r\n\r\nدر اينجا در دو موضوع بايد بحث نمود :\r\n\r\nچرا أمير المؤمنين عليه السلام قاتل خود را نكشتند\r\nاوّل آنكه : چرا أمير المؤمنين عليه السّلام در زمان حيات خود ، قاتل خود ابن ملجم را نكشتند ، با آنكه كراراً خود آن حضرت خبر داده بود كه عبد الرّحمن بن مُلجم مُرادى قاتل من است ؛ و بسيارى از اصحاب به آن حضرت عرض كرده بودند كه شما او را بكشيد « 1 » و\r\n\r\n\r\n","description":"","footnote":"\r\n( 1 ) در « بحار الأنوار » طبع حروفى ، ج 42 ، ص 196 به نقل از « بصآئر الدّرجات » ص 24 با سند متّصل خود از بعضى از اصحاب أمير المؤمنين عليه السّلام نقل كرده است كه : عبدالرّحمن بن ملجم مرادى با جماعتى از مسافرين و وافدين مصر در كوفه وارد شد ، و آنها را محمّد بن أبى بكر ( ره ) فرستاده ، و نامهء معرّفى آن مسافرين و وافدين در دست عبد الرّحمن بود . چون آن حضرت نامه را قرائت ميكرد و مرورش به نام عبد الرّحمن بن ملجم افتاد ، فرمود : تو عبدالرّحمانى ؟ خدا لعنت كند عبد الرّحمن را ! عرض كرد : بلى اى امير مؤمنان ! من عبد الرّحمن هستم ! سوگند به خدا اى اميرمؤمنان من تو را دوست دارم !\r\nحضرت فرمود : سوگند به خدا كه مرا دوست ندارى ! حضرت اين عبارت را سه بار تكرار كرد .\r\nابن ملجم گفت : اى امير مؤمنان ! من سه بار سوگند ميخورم كه تو را دوست دارم ؛ آيا تو هم سه مرتبه سوگند ياد ميكنى كه من تو را دوست ندارم ؟\r\nحضرت فرمود : واى بر تو ! خداوند ارواح را دو هزار سال قبل از اجساد خلق كرده است ، و قبل از خلق اجساد ، ارواح را در هوا مسكن داده است . آن ارواحى كه در آنجا با هم آشنا بودند در دنيا هم با هم انس و الفت دارند ، و آن ارواحى كه در آنجا از هم بيگانه بودند در اينجا هم اختلاف دارند ؛ و روح من روح تو را اصلًا نمىشناسد !\r\nو چون ابن ملجم بيرون رفت حضرت فرمود : اگر دوست داريد قاتل مرا ببينيد ، او را ببينيد . بعضى از مردم گفتند : آيا او را نمىكشى ؟ يا آيا ما او را\r\n","page_name":" 154 ","page_number":170},
  {"content":"\r\n\r\nحتّى خود عبد الرّحمن نيز به آن حضرت پيشنهاد كشتن خود را نموده بود .\r\nجواب آنكه : اوّلًا أمير المؤمنين عليه السّلام كه خود مصدر عدالت و محور داد و قسط است ، به چه جرم و جنايتى عبد الرّحمن را كه تا آن هنگام مرتكب گناهى نشده است بكشد ؟ آيا اين خود جرم و جنايت نيست ؟ در اين صورت حضرت به جاى ابن ملجم ، جانى و ابن ملجم به جاى حضرت ، معصوم و بى گناه نِمود مىنمود . و بر كسى كه خود ميزان قسط و عدالت است ، اين عمل صحيح نيست .\r\n\r\nعلّت عدم امكان كشتن كسى قاتل خودش را\r\nبلكه قصاص قبل از جنايت ، خود جنايتى است . زيرا ميدانيم كه قصاص فقط در صورت قتل است ، نه نيّت و ارادهء قتل ، و نه ميل و اشتياق به قتل ؛ و در صورت عدم تحقّق قتل ، گرچه نيّت و ميل و اراده‌اش نيز تحقّق يافته باشد قصاصى نيست .\r\nثانياً اينكه تا علّت تامّهء قتل تحقّق نپذيرد ، قتل واقع نخواهد شد ، و يكى از علل كشتن أمير المؤمنين عليه السّلام ابن ملجم را اينست كه آن حضرت ارادهء كشتن او را بنمايند ، و چون اين كشتن غير مشروع است به علّت آنكه جنايتى هنوز از او سر نزده است ، لذا كشتن ابن ملجم محال است .\r\nثالثاً اينكه اگر واقعاً و حقيقةً در علم خداوند بر اساس سلسلهء اسباب و مسبّبات و علل و معلولات چنين معيّن و مقدّر است كه\r\n\r\n\r\n","description":"","footnote":"\r\nنكشيم ؟ فرمود : سخن از اين كلام شما شگفت انگيزتر نيست ؛ آيا شما مرا امر مىكنيد كه قاتل خود را بكشم ؟ !\r\n","page_name":" 155 ","page_number":171},
  {"content":"\r\n\r\nابن ملجم قاتل و حضرت أمير المؤمنين عليه السّلام مقتول باشند ، بنابراين چگونه به عكس گردد و أمير المؤمنين قاتل و ابن ملجم مقتول واقع شود ؟ ! و اين جز خرابى علم خدا چيزى نيست نعوذُ بالله .\r\nو مُحصَّل مطلب آنكه اگر اين علم صحيح باشد ، ابن ملجم قاتل خواهد بود گرچه ثَقَلَين جمع شوند و مانع گردند ؛ و اگر صحيح نباشد در اين صورت كشتن ابن ملجم بى مورد بوده و شخص بى گناه و بدون جريره‌اى را كشته‌اند .\r\nنظير اين اشتباه بزرگ ، به فرعون نسبت داده شده است كه چون كاهنان به او گفتند كه از بنى إسرائيل و سِبطيان پسرى متولّد مىشود كه تاج و تخت تو را بر هم مىزند ، او شروع به كشتن پسران نمود ، و هر پسرى كه از هر زن سبطى متولّد ميشد سر مىبريد .\r\nمسكين نميدانست كه اگر واقعاً اخبار كَهَنه صحيح باشد بالاخره آن پسرى كه تاج و تخت را بر هم مىزند خواهد آمد ، و او در بين اين پسران جان سالم بدر خواهد برد ، و در اين صورت پسرانى كه كشته شده‌اند همگى غير از آن پسر معهود بوده و همه بى گناه ذبح شده‌اند .\r\nو اگر اخبار كهنه غلط باشد ، در اين صورت نيز همگى آن پسران را بى گناه ذبح نموده است .\r\nو بر همين اساس است كه چون آن حضرت إخبار از شهادت خود به دست ابن ملجم داد ، و اصحاب گفتند : أَ وَ لَا تَقْتُلُهُ ؟ أَوْ قَالَ : نَقْتُلُهُ ؟ آيا نمىكشى او را ؟ يا آيا ما او را نكشيم ؟\r\nحضرت در پاسخ فرمود : مَا أَعْجَبُ مِنْ هَذَا ؟ تَأْمُرُونِّى أَنْ\r\n\r\n","description":"","footnote":"","page_name":" 156 ","page_number":172},
  {"content":"\r\n\r\nأَقْتُلَ قَاتِلِى ؟ « 1 »\r\n« چقدر اين كلام شما براى من موجب شگفت است ؟ آيا شما مرا امر مىكنيد كه قاتل خود را بكشم » ؟\r\nدوّم آنكه : حضرت دربارهء عبدالرّحمن سفارش نمودند كه از غذا و خوراك و آشاميدنى او كم نگذارند ؛ و خود پس از نوشيدن جرعه‌اى از شير ، ظرف شير را براى او فرستاد . و به حضرت امام حسن عليه السّلام وصيّت كرد كه او را مُثلَه « 2 » نكنند ، چشم و گوش و\r\n\r\n\r\n","description":"","footnote":"\r\n( 1 ) « بحار » طبع حروفى ، ج 42 ، ص 196 به نقل از « بصائر الدّرجات » ص 24 ؛ و بنا به نقل « بحار الأنوار » طبع كمپانى ، ج 9 ، ص 646 و 647 از « كشف الغُمّة » از « مناقب » خوارزمى در يك جا كه به أمير المؤمنين عرض كردند : أ فَلا تَقْتُلُهُ ؟ قالَ : لا ؛ فَمَنْ يَقْتُلُنى إذًا ؟ « اگر من او را بكشم پس چه كسى مرا مىكشد ؟ »\r\n( 2 ) در رسالهء 47 از « نهج البلاغة » ج 2 ، ص 77 از طبع عبده مصر ، وارد است كه آن حضرت در ضمن وصيّت‌هاى خود فرمودند : انْظُروا إذا أنَا مُتُّ مِنْ ضَرْبَتِهِ هَذِهِ فَاضْرِبوهُ ضَرْبَةً بِضَرْبَةٍ ، وَ لا يُمَثَّلْ بِالرَّجُلِ ؛ فَإنّى سَمِعْتُ رَسولَ اللهِ صَلَّى اللهُ عَلَيْهِ وَ ءَالِهِ يَقولُ : إيّاكُمْ وَ الْمُثْلَةَ وَ لَوْ بِالْكَلْبِ الْعَقورِ .\r\nو در « بحار الانوار » طبع كمپانى ، ج 9 ، ص 663 به همين الفاظ از « نهج البلاغة » آورده است ، و در ص 660 از « مناقب » خوارزمى نقل كرده است . و در « تاريخ طبرى » به تحقيق محمّد أبو الفضل إبراهيم ج 5 ، ص 148 آورده كه :\r\nوَ قَدْ كانَ عَلىٌّ نَهَى الْحَسَنَ عَنِ الْمُثْلَةِ . وَ قالَ يا بَنى عَبْدِ الْمُطَلِّبِ ! لا الْفيَنَّكُمْ تَخوضونَ دِماءَ الْمُسْلِمينَ تَقولونَ : قُتِلَ أميرُ الْمُؤْمِنينَ ، قُتِلَ أميرُ الْمُؤْمِنينَ ! ألا لا يُقْتَلَنَّ إلّا قاتِلى . انْظُرْ يا حَسَنُ ! إنْ أَنَا مُتُّ مِنْ ضَرْبَتِهِ هَذِهِ فَاضْرِبْهُ ضَرْبَةً بِضَرْبَةٍ ؛ وَ لا تُمَثِّلْ بِالرَّجُلِ فَإنّى سَمِعْتُ رَسولَ اللهِ صَلَّى اللهُ عَلَيْه [ وَ ءَالِهِ 
  ] وَ سَلَّمَ يَقولُ : إيّاكُمْ\r\n","page_name":" 157 ","page_number":173},
  {"content":"\r\n\r\nبينى و زبان و دست و پاى او را نبرند ، و او را زنده نسوزانند ؛ بلكه چون يك شمشير زده است فقط يك ضربه از شمشير بر سر او فرود آورند ، و اگر نيز او را عفو كنند بهتر است .\r\n\r\nميل أمير المؤمنين عليه السّلام به عفو قاتل خود\r\nدر وصيّت خود ميفرمايد :\r\nإنْ أَبْقَ فَأَنا وَلِىُّ دَمِى ، وَ إنْ أَفْنَ فَالْفَنَاءُ مِيعَادِى ، وَ إنْ أَعْفُ فَالْعَفْوُ لِى قُرْبَةٌ ، وَ لَكُمْ حَسَنَةٌ ؛ فَاعْفُوا وَ اصْفَحُوا ، أَ لَا تُحِبُّونَ أَن يَغْفِرَ اللهُ لَكُمْ ؟\r\nفَيَا لَهَا حَسْرَةً عَلَى كُلِّ ذِى غَفْلَةٍ أَنْ يَكُونَ عُمْرُهُ عَلَيْهِ حُجَّةً ، أَوْ يُؤَدِّيهِ أَيَّامُهُ إلَى شَقْوَةٍ . جَعَلَنَا اللهُ وَ إيَّاكُمْ مِمَّنْ لَا يَقْصُرُ بِهِ عَنْ طَاعَةِ اللهِ رَغْبَةٌ ، أَوْ يُحْمَلُ عَلَيْهِ بَعْدَ الْمَوْتِ نِقْمَةٌ ، فَإنَّمَا نَحْنُ لَهُ وَ بِهِ .\r\nثُمَّ أَقْبَلَ عَلَى الْحَسَنِ عَلَيْهِ السَّلَامُ فَقَالَ : يَا بُنَىَّ ! ضَرْبَةً مَكَانَ ضَرْبَةٍ ، وَ لَا تَأْثِمْ . « 1 »\r\n« اگر من زنده بمانم خود صاحب اختيار و ولىّ خون خود هستم ، و اگر بميرم و فانى گردم ، فناء ميعاد و ميقات من است ، و اگر ضارب\r\n\r\n\r\n","description":"","footnote":"\r\nوَ الْمُثْلَةَ وَ لَوْ أنَّها بِالْكَلْبِ الْعَقورِ .\r\nو عين اين حديث را ابن أثير در « كامل » ج 3 ، ص 391 آورده است .\r\n( 1 ) « بحار الأنوار » طبع كمپانى ، ج 9 ، ص 651 به نقل از « كافى » ؛ و « بحار » طبع حروفى ، ج 42 ، ص 207 ؛ و در « بحار » ج 9 ، ص 661 به نقل از « مَن لا يحضُره الفقيه » آورده است كه : ثُمَّ أقْبَلَ عَلَى ابْنِهِ الْحَسَنِ عَلَيْهِ السَّلامُ فَقالَ : يا بُنَىَّ ! أنْتَ وَلىُّ الامْرِ بَعْدى وَ وَلىُّ الدَّمِ ؛ فَإنْ عَفَوْتَ فَلَكَ ، وَ إنْ قَتَلْتَ فَضَرْبَةً مَكانَ ضَرْبَةٍ ، وَ لا تَأْثِمْ\r\n","page_name":" 158 ","page_number":174},
  {"content":"\r\n\r\nرا عفو كنم اين عفو براى من موجب تقرّب و براى شما حسنه‌اى است . پس بنابراين عفو كنيد و از جرم ضارب چشم بپوشيد ، آيا دوست نداريد كه خداوند نيز از خطاها و گناهان شما درگذرد ؟\r\nپس چه بسيار حسرت است براى كسى كه در غفلت بسر مىبرد اينكه عُمرش ، حجّت خدا عليه او باشد ، يا آنكه روزگار و ايامّش او را به شقاوت بكشاند .\r\nخداوند ما را و شما را از افرادى قرار دهد كه هيچ رغبت و ميلى آنها را از اطاعت خداى تعالى باز ندارد ، و بعد از مردن هيچ نقمت و گرفتارى و عقوبتى بر آنها بار نشود ، پس حقّاً و صرفاً ما براى خدا هستيم و به خدا هستيم .\r\nپس رو به حضرت امام حسن عليه السّلام نموده و فرمودند : اى نور چشم و اى فرزند من ! فقط يك ضربه در مقابل يك ضربه ؛ و در زياده روى گناه است ، و گناه مكن . »\r\nاوّلًا چرا أمير المؤمنين عليه السّلام نسبت به قاتل خود تا اين سرحدّ ، شفقت و مدارا داشتند ؟\r\nو ثانياً چرا حضرت امام حسن عليه السّلام قاتل را عفو ننمودند ، و او را به قصاص كشتند ؟\r\nبراى حلّ اين موضوع بايد گفت :\r\nميدانيم كه كارهاى أمير المؤمنين عليه السّلام بر محور تشفّىِ خاطرِ شهوى يا غضبى ، و يا بر اساس حسد و كينه و طمع و بخل دور نميزده است ، بلكه تمام افعال آن امامِ راستين طبق عدل و تقوى و\r\n\r\n","description":"","footnote":"","page_name":" 159 ","page_number":175},
  {"content":"\r\n\r\nطهارت باطن بوده است و بلكه بهترين و عالىترين نمونهء كتاب الهى و معلّم بشريّت است .\r\nجائى كه در قرآن كريم وارد است :\r\n وَ إِنْ عاقَبْتُمْ فَعاقِبُوا بِمِثْلِ ما عُوقِبْتُمْ بِهِ وَ لَئِنْ صَبَرْتُمْ لَهُوَ خَيْرٌ لِلصَّابِرِينَ  . « 1 »\r\n« اگر بخواهيد پاداش عقوبتى را كه بر شما وارد شده است بدهيد ، پس به همان مقدار و همان كيفيّتى كه عقوبت شده‌ايد پاداش دهيد . و اگر صبر كنيد و از گناه عقوبت كننده درگذريد ، هر آينه اين صبر براى شكيبايان مورد پسند و اختيار است ! »\r\nبنابراين ، أمير المؤمنين كه امير و پيشواى مؤمنان است ، خود در عمل بدين آيه مباركه يگانه الگو و نمونهء بارز و برنامهء راستين است . « 2 »\r\n\r\n\r\n","description":"","footnote":"\r\n( 1 ) آيه 126 ، از سورهء 16 : النّحل\r\n( 2 ) در جائى كه ابن عبّاس از رسول الله صلّى الله عليه و آله و سلّم روايت مىكند كه فرمود : ما أنْزَلَ اللهُ ءَايَةً فِيها «  يا أَيُّهَا الَّذِينَ آمَنُوا  » إلّا وَ عَلىٌّ رَأْسُها وَ أميرُها . « هيچ آيه‌اى از قرآن كريم نيامده است كه در آن  يا أَيُّهَا الَّذِينَ آمَنُوا  باشد ، مگر آنكه على رأس آن و امير آنست . » يعنى أمير المؤمنين بر تمام مؤمنان در خطابات و تكاليف وارده نسبت به آنان رياست و امارت دارد . و اين رياست عنوان اعتبارى نيست ، بلكه بر اساس ملكات شريفهء موجوده در نفس آن حضرت است ، بنابراين در اين مفاد آيه شريفهء  وَ إِنْ عاقَبْتُمْ فَعاقِبُوا بِمِثْلِ ما عُوقِبْتُمْ بِهِ  نيز امير مؤمنان رياست و امارت دارد . يعنى در تحقّق به اين مقام امير عفو كنندگان و صبر كنندگان است ؛ و گرنه اگر ايشان عفو را مقدّم نميداشتند و بتّاً حكم به قصاص مىنمودند ، اگر از زمان رسول خدا تا روز قيامت يك فرد از افراد امّت پيدا ميشد كه در چنين موقعيّتى عفو را مقدّم دارد ، تحقيقاً در عمل\r\n","page_name":" 160 ","page_number":176},
  {"content":"\r\n\r\n\r\nعلّت عدم عفو حضرت مجتبى عليه السلام قاتل أمير المؤمنين را\r\nو امّا عدم عفو حضرت مجتبى به علّت عدم مساعدت جوّ و منطقهء اسلام در آن روز بوده است . چون با وجود توطئه‌هاى معاويه ، و تمرّد اهالى كوفه از ادامهء جنگ ، و اضطراب و تشويش دولت و حكومت اسلام ؛ عفو عبد الرّحمن بن ملجم دليل بر شكست و ضعف دولت حضرت مجتبى محسوب ميشد ، فلذا حضرت بر اساس مصلحت عامّهء مسلمانان قصاص را مقدّم داشتند .\r\nميل أميرالمؤمنين عليه السّلام به عفو بر اساس كرامت نفس و گذشت شخصى خود بوده ، و قصاص حضرت مجتبى بر اساس صلاح عامّه و حفظ دولت اسلام بوده است .\r\nاين است كه عامّهء مسلمين در مرگ آن حضرت در سوگ نشستند ، چون چنين امام متحقّق به حقّ و عادلى را از دست دادند ، و اين مصيبت تمام شهر مكّه و مدينه و خانه‌هاى آنجا را گرفت .\r\nأميرالمؤمنين عليه السّلام در شب ضربت خوردن ، رؤيا و خواب مُوحش و مُدهش خود را براى امام حسن عليه السّلام نقل كردند و فرمودند : من ديدم مثل اينكه جبرائيل عليه السّلام از آسمان نزول كرد و بر روى كوه أبوقبيس قرار گرفت ، و از آن كوه دو پاره سنگ\r\n\r\n\r\n","description":"","footnote":"\r\nبه اين آيه و انجام اين تكليف ، او امام ، و أمير المؤمنين مأموم قرار ميگرفت و چنين نيست .\r\nروايت وارده از ابن عبّاس را در « حلية الأوليآء » ج 1 ، ص 64 ؛ و در « مطالب السَّئول » طبع سنگى ، ص 21 از « حلية الاولياء » ؛ و در « ينابيع المودّة » باب 56 ، ص 212 آورده‌اند .\r\n","page_name":" 161 ","page_number":177},
  {"content":"\r\n\r\nبرداشت و آنها را در كعبه آورد ، و بر بام كعبه رها كرد و آن دو سنگ را چنان به هم كوفت كه مانند خاكستر نرم شد ، و آن گردها را به باد داد ، و هيچ خانه‌اى در مكّه و در مدينه نماند مگر آنكه در آن از آن گرد و خاكستر داخل شد .\r\nحضرت مجتبى عليه السّلام عرض كرد : اى پدر جان ! تعبير اين رؤيا چيست ؟\r\nحضرت فرمود : اى نور ديدهء من ! اگر اين رؤيا صادق باشد تعبيرش آنست كه لا محاله پدرت كشته خواهد شد ، و هيچ خانه‌اى در مكّه و مدينه نمىماند مگر آنكه از مصيبت شهادت من ، در آن غم و اندوهى وارد مىشود . « 1 »\r\n\r\nمكارم اخلاق و معالى درجات أمير المؤمنين عليه السلام\r\nاين مكارم اخلاق و معالى درجات و مقامات روحى أميرالمؤمنين بوده است كه او را امام بشريّت كرده است .\r\nاو وصىّ رسول الله است و دربارهء رسول الله آمده است :  وَ إِنَّكَ لَعَلى خُلُقٍ عَظِيمٍ .  « 2 »\r\nچه خوب امام شافعى بنا به نقل « ينابيع المودّة » سروده است :\r\n قيلَ لى قُلْ فى عَلىٍّ مَدَحاً * ذِكْرُهُ يُخْمِدُ ناراً مُؤْصَدَهْ ( 1 )\r\nقُلْتُ لا اقْدِمُ فى مَدْحِ امْرِىٍ * ضَلَّ ذُو اللُبِّ إلَى أنْ عَبَدَهْ ( 2 )\r\nوَ النَّبىُّ الْمُصْطَفَى قالَ لَنا * لَيْلَةَ الْمِعْراجِ لَمَّا صَعَّدَهْ ( 3 )\r\nوَضَعَ اللهُ بِظَهْرى يَدَهُ * فَأحَسَّ الْقَلْبُ أنْ قَدْ بَرَّدَهْ ( 4 ) \r\n\r\n\r\n","description":"","footnote":"\r\n( 1 ) « بحار الأنوار » طبع كمپانى ، ج 9 ، ص 670\r\n( 2 ) آيه 4 ، از سورهء 68 : القلم\r\n","page_name":" 162 ","page_number":178},
  {"content":"\r\n\r\n وَ عَلىٌّ واضِعٌ أقْدامَهُ * فى مَحَلٍّ وَضَعَ اللهُ يَدَهْ ( 5 ) « 1 » \r\n1 - به من گفته شده است كه دربارهء علىّ بن أبىطالب مدحى بگو كه ياد نمودن از آن مدح ، آتشى را كه از هر طرف احاطه كرده است ساكن و خاموش نمايد .\r\n2 - من گفتم : من هيچگاه در توان خود نمىبينم كه مدح كسى را بگويم كه عقلاء دربارهء او چنان گمراه شدند تا سرحدّى كه او را معبود خود دانسته و به پرستش او قيام كردند .\r\n3 - و پيامبر اسلام حضرت مصطفى به ما چنين فرمود : در شب معراج كه به آسمانها بالا رفتم ،\r\n4 - خداوند دست خود را در كتف من گذارد ، بطورى كه دل من احساس خُنكى و طراوت از دست خدا مىنمود .\r\n5 - و علىّ مرتضى پاهاى خود را گذارده است در همان محلّى كه خداوند دست خود را قرار داده بود .\r\n\r\n\r\n","description":"","footnote":"\r\n( 1 ) « ينابيع المودّة » باب 48 ، ص 140\r\n","page_name":" 163 ","page_number":179},
  {"content":"\r\n . \r\n","description":"","footnote":"","page_name":" 164 ","page_number":180},
  {"content":"\r\n\r\n\r\nمجلس بيست و سوم : مراد از زنده‌شدگان به صور و افراد مورد استثناء\r\n\r\n","description":"","footnote":"","page_name":" 165 ","page_number":181},
  {"content":"\r\n . \r\n","description":"","footnote":"","page_name":" 166 ","page_number":182},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرينَ\r\nو لَعْنَةُ اللهِ عَلَى أعْدائِهِمْ أجْمَعينَ مِنَ الْآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم « 1 »\r\nقال اللهُ الحكيمُ فى كتابِه الكريم :\r\n  وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ ثُمَّ نُفِخَ فِيهِ أُخْرى فَإِذا هُمْ قِيامٌ يَنْظُرُونَ * وَ أَشْرَقَتِ الْأَرْضُ بِنُورِ رَبِّها وَ وُضِعَ الْكِتابُ وَ جِيءَ بِالنَّبِيِّينَ وَ الشُّهَداءِ وَ قُضِيَ بَيْنَهُمْ بِالْحَقِّ وَ هُمْ لا يُظْلَمُونَ   . ( دو آيه 68 و 69 ، از سورهء زُمر : سى و نهمين سوره از قرآن كريم )\r\n« و در صور دميده مىشود ، پس تمام كسانى كه در آسمانها هستند و تمام كسانى كه در زمين هستند از شدّت خوف و وحشت هلاك ميشوند ؛ مگر كسانى كه خداوند بخواهد و مشيّت او مردن آنها را مقدّر ننموده باشد . و پس از آن بار ديگر در صور دميده مىشود ، پس ناگهان\r\n\r\n\r\n","description":"","footnote":"\r\n( 1 ) مطالب گفته شده در روز بيستم و سوّم ماه مبارك رمضان .\r\n","page_name":" 167 ","page_number":183},
  {"content":"\r\n\r\nو بدون فاصله همه زنده ، و بى درنگ ايستاده و در انتظار امر و فرمان خدا مىباشند .\r\nو زمين به نور پروردگارش روشن ميگردد ، و كتاب قرار داده مىشود ، و پيامبران و شهيدان را مىآورند و بين آنان به حقّ حكم مىشود ؛ و ايشان ابداً مورد ستم و ظلم واقع نخواهند شد . »\r\nهمانطور كه سابقاً ذكر شد اين دو بار دميده شدن در صور ، از باب تشبيه مطالب عاليهء عقليّه و معانى كلّيّهء تجرّديّه به مطالب محسوسه و جزئيّه است .\r\nچون معمولًا زماني كه سلاطين بخواهند افواج خود را براى نبرد حركت دهند ، اوّل بوق تَهيُّؤ و آماده باش ميزنند ، و پس از آن براى بار دويّم بوق حركت به طرف مقصدى كه منظور است .\r\n\r\nفناء فى الله در نفخ إماته ، و بقاء بالله در نفخ إحياء\r\nنفخ اوّلى كه در صور دميده مىشود و همهء مردم مىميرند ، همان فناء در ذات خداست ؛ زيرا كه تمام موجودات بدون استثناء بايد به خدا رجوع كنند .\r\n وَ إِلَى اللَّهِ الْمَصِيرُ  . « 1 »\r\n« و تمام بازگشتن‌ها منحصراً بسوى خداست . »\r\n أَلا إِلَى اللَّهِ تَصِيرُ الْأُمُورُ  . « 2 »\r\n« آگاه باشيد كه منحصراً امور بسوى خدا بازگشت مىكند » .\r\n\r\n\r\n","description":"","footnote":"\r\n( 1 ) ذيل آيه 28 ، از سورهء 3 : ءَال عمران ؛ و ذيل آيه 42 ، از سورهء 24 : النّور ؛ و ذيل آيه 18 ، از سورهء 35 : فاطر\r\n( 2 ) ذيل آيه 53 ، از سورهء 42 : الشّورى\r\n","page_name":" 168 ","page_number":184},
  {"content":"\r\n\r\n وَ لِلَّهِ غَيْبُ السَّماواتِ وَ الْأَرْضِ وَ إِلَيْهِ يُرْجَعُ الْأَمْرُ كُلُّهُ  . « 1 »\r\n« و عوالم غيب آسمانها و زمين اختصاص به خدا دارد ؛ و تمام امور بازگشتنش بسوى اوست . »\r\n يا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيهِ  . « 2 »\r\n« اى انسان ! تو حقّاً با سعى و كوشش و زحمت بسوى پروردگارت رهسپار هستى و به شرف ملاقات او خواهى رسيد . »\r\n وَ أَنَّ إِلى رَبِّكَ الْمُنْتَهى  . « 3 »\r\n« و محلّ انتهاى جميع ، بسوى پروردگار تو مىباشد . »\r\nو أمثال اين آيات كريمه كه در قرآن مجيد بسيار است ، و دلالت دارند بر آنكه تمام موجودات بايد فانى در ذات خدا گردند .\r\nو بواسطهء صور دوّم كه صور إحياء است بقاء بالله پيدا مىكنند ، و بشر و نفوس عاليهء فرشتگان سماويّه بعد از نيل به فناء مشرّف به مقام بقاء شده و به بقاى ذات مقدّس حضرت احديّت باقى خواهند بود .\r\nحال بايد ديد مراد از  مَنْ فِي السَّماواتِ وَ مَنْ فِي الْأَرْضِ  چه كسانند ، و مصداق افراد مورد استثناء  إِلَّا مَنْ شاءَ اللَّهُ  كيستند .\r\n\r\nمراد از « وَ مَنْ فِي الْأَرْضِ » در آيه صعق ، اهل برزخ هستند\r\nمراد از  مَنْ فِي الْأَرْضِ  افرادى هستند كه از اين دنيا رفته و در عالم برزخ‌اند ، نه كسانى كه الآن روى زمين زنده‌اند ؛ زيرا اگر با صور\r\n\r\n\r\n","description":"","footnote":"\r\n( 1 ) صدر آيه 123 ، از سورهء 11 : هود\r\n( 2 ) آيه 6 ، از سورهء 84 : الانشقاق\r\n( 3 ) آيه 42 ، از سورهء 53 : النّجم\r\n","page_name":" 169 ","page_number":185},
  {"content":"\r\n\r\nاوّل موجودات روى زمين هلاك گردند و با صور ديگر در قيامت حاضر شوند ، اينها يك موت و حيات بيشتر پيدا نكرده و عالم برزخ را طىّ نكرده‌اند .\r\nدرحالىكه طبق تصريح آيه مباركهء :\r\n وَ مِنْ وَرائِهِمْ بَرْزَخٌ إِلى يَوْمِ يُبْعَثُونَ  . « 1 »\r\nتمام موجودات بايد برزخ را طىّ كنند ، يا طولانى يا كوتاه ؛ و على كِلا التّقديرَين طىّ عالم برزخ ضرورى است .\r\nبنابراين اگر با آن نفخى كه دميده مىشود ، موجودات روى زمين نيز هلاك شوند و سپس در قيامت حاضر گردند ، برزخ آنها از دست ميرود و « طفره » پيدا مىشود ؛ و اين خلاف مفاد قرآن كريم است كه براى تمام افراد انسان عبور از برزخ را  إِلى يَوْمِ يُبْعَثُونَ  مقرّر داشته است .\r\nروى اين بيان بايد گفت : مراد از  وَ مَنْ فِي الْأَرْضِ  كسانى هستند كه از دنيا رفته و در برزخ در انتظار عالم قيامت هستند . زيرا همانطور كه در سابق گفته شد عالم برزخ از تتمّهء دنياست ، و عالم برزخ را عالم زمين گويند و عالم قبر نيز گويند ، و برزخ را جنّةُ الدّنيا ( بهشت دنيا ) نيز نامند ، و عالم آخرِ دنيا و دنبالهء دنيا نيز گويند ؛ و بر اين اساس به عالم برزخ در اين آيه شريفه تعبير به ارْض شده و به ساكنان آن تعبير به  مَنْ فِي الْأَرْضِ  گرديده است .\r\nپس افرادى كه از دنيا رفته و در عالم برزخ در صورت‌هاى مثالى\r\n\r\n\r\n","description":"","footnote":"\r\n( 1 ) ذيل آيه 100 ، از سورهء 23 : المؤمنون\r\n","page_name":" 170 ","page_number":186},
  {"content":"\r\n\r\nهستند ، بواسطهء نفخ اوّل در صور همه هلاك ميشوند ، يعنى صورت‌هاى مثالى و قالب‌هاى برزخى را خلع مىكنند و ميريزند .\r\nداستان مردم برزخى را خداوند عزّ و جلّ در قرآن مجيد بيان ميفرمايد :\r\n  وَ يَوْمَ تَقُومُ السَّاعَةُ يُقْسِمُ الْمُجْرِمُونَ ما لَبِثُوا غَيْرَ ساعَةٍ كَذلِكَ كانُوا يُؤْفَكُونَ * وَ قالَ الَّذِينَ أُوتُوا الْعِلْمَ وَ الْإِيمانَ لَقَدْ لَبِثْتُمْ فِي كِتابِ اللَّهِ إِلى يَوْمِ الْبَعْثِ فَهذا يَوْمُ الْبَعْثِ وَ لكِنَّكُمْ كُنْتُمْ لا تَعْلَمُونَ .   « 1 »\r\n« و روزى كه ساعت قيامت بر پا شود ، مجرمين سوگند ياد مىكنند كه غير از يك ساعت در برزخ درنگ نكرده‌اند ؛ همين گونه عادتشان در دنيا چنين بود كه از راستى به دروغ مىپرداختند ، و از حقّ به باطل متمايل ميشدند .\r\nو آن كسانى كه از طرف خدا داراى مقام علم و ايمان شده‌اند ، به آن مردم مجرم گويند : شما تا روز قيامت كه امروز است درنگ كرده‌ايد و ليكن بر اين درنگ آگاه نبوده ايد ! »\r\nو نيز ميفرمايد :\r\n   قالَ كَمْ لَبِثْتُمْ فِي الْأَرْضِ عَدَدَ سِنِينَ * قالُوا لَبِثْنا يَوْماً أَوْ بَعْضَ يَوْمٍ فَسْئَلِ الْعادِّينَ * قالَ إِنْ لَبِثْتُمْ إِلَّا قَلِيلًا لَوْ أَنَّكُمْ كُنْتُمْ تَعْلَمُونَ    . « 2 »\r\n\r\n\r\n","description":"","footnote":"\r\n( 1 ) آيه 55 و 56 ، از سورهء 30 : الرّوم\r\n( 2 ) آيات 112 تا 114 ، از سورهء 23 : المؤمنون\r\n","page_name":" 171 ","page_number":187},
  {"content":"\r\n\r\n« خداوند ( به كسانى كه در روز بازپسين ميزان اعمالشان سبك است ) ميفرمايد : چه مقدار شما در روى زمين درنگ كرديد ؟ ميگويند : ما يك روز يا مقدارى از يك روز را درنگ كرديم ؛ حسابگران را بياور و از آنان پرسش نما !\r\nخداوند ميفرمايد : شما درنگ نكرده‌ايد مگر مقدار اندكى ؛ اگر چنين باشيد كه بدانيد . »\r\n\r\nمراد از « مَنْ فِي السَّماواتِ » در آيه صعق ، اهل عالم تجرّد هستند\r\nامّا آن كسانى كه در آسمانها هستند :  فَصَعِقَ مَنْ فِي السَّماواتِ  ، مراد ارواح سُعداء و مقرّبين و ارواح ملائكه و ارواح موجودات مُجرّدهء قُدسيّه و جواهر متلألئ عوالم بالاست كه يا اصلًا عبور از برزخ را نداشته‌اند و يا از برزخ عبور نموده و به علّت عدم گرفتارى در برزخ و مُحدَّد شدن به عالم صورت ، در عالم نفس وارد و ارواح آنها در آسمانها قرار گرفته است .\r\nآيات قرآن كريم بر اين معنى دلالت دارد :\r\n وَ فِي السَّماءِ رِزْقُكُمْ وَ ما تُوعَدُونَ .  « 1 »\r\n« و روزىِ شما و آنچه به شما وعده داده شده است در آسمان است . »\r\n قُلْ لَكُمْ مِيعادُ يَوْمٍ لا تَسْتَأْخِرُونَ عَنْهُ ساعَةً وَ لا تَسْتَقْدِمُونَ  . « 2 »\r\n« و بگو براى شماست وعده گاه روزى كه يك ساعت نمىتوانيد از آن عقب بيفتيد و يا از آن جلو بيفتيد » .\r\n\r\n\r\n","description":"","footnote":"\r\n( 1 ) آيه 22 ، از سورهء 51 : الذّاريات\r\n( 2 ) آيه 30 ، از سورهء 34 : سبأ\r\n","page_name":" 172 ","page_number":188},
  {"content":"\r\n\r\n وَعَدَ اللَّهُ الْمُؤْمِنِينَ وَ الْمُؤْمِناتِ جَنَّاتٍ تَجْرِي مِنْ تَحْتِهَا الْأَنْهارُ .  « 1 »\r\n« وعده داده است خدا به مردان و زنان با ايمان بهشت‌هائى را كه در زير درختان سربه‌هم‌آوردهء آن نهرهائى جارى است . »\r\n إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ  . « 2 »\r\n« كلام پاك و پاكيزه ( كه همان نفس مجرّد انسان مؤمن است ) بسوى خدا بالا ميرود ، و عمل صالح موجب بالا رفتن آن مىشود . »\r\n يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ  . « 3 »\r\n« خداوند افرادى را كه از شما ايمان آورده‌اند و افرادى را كه به آنان علم داده شده است به درجاتى بالا مىبرد . »\r\n تَعْرُجُ الْمَلائِكَةُ وَ الرُّوحُ إِلَيْهِ  . « 4 »\r\n« روح و فرشتگان بسوى خدا صعود و عروج مىكنند . »\r\nو آيه شريفهء :\r\n هُوَ الَّذِي خَلَقَكُمْ مِنْ طِينٍ ثُمَّ قَضى أَجَلًا وَ أَجَلٌ مُسَمًّى عِنْدَهُ .  « 5 »\r\n« خداوند آن كسى است كه شما را از گل آفريد و سپس براى شما مدّتى مقرّر فرمود ، و اجل مسمّى در نزد اوست ؛ تمام اين امور را در تحت اجل و مدّت ، مقرّر ميدارد » .\r\n\r\n\r\n","description":"","footnote":"\r\n( 1 ) صدر آيه 72 ، از سورهء 9 : التّوبة\r\n( 2 ) قسمتى از آيه 10 ، از سورهء 35 : فاطر\r\n( 3 ) قسمتى از آيه 11 ، از سورهء 58 : المجادلة\r\n( 4 ) صدر آيه 4 ، از سورهء 70 : المعارج\r\n( 5 ) صدر آيه 2 ، از سورهء 6 : الانعام\r\n","page_name":" 173 ","page_number":189},
  {"content":"\r\n\r\nو نيز بسيارى ديگر از آيات قرآن كه دلالت بر زندگانى انفسى در عالم تجرّد نفس و عند الله دارد .\r\n\r\nصيحه براى مردم دنيا و نفخ صور براى اهل برزخ است\r\nو أمّا آن صَعْقَه كه بر مردم زده مىشود و بناى دنيا برچيده مىشود و دنيا مضمحلّ ميگردد ، آن را نفخ در صور نمىگويند ؛ بلكه در بعضى از آيات قرآن به صَيْحَه تعبير شده است و ليكن نه صيحهء برزخى :\r\n إِنْ كانَتْ إِلَّا صَيْحَةً واحِدَةً فَإِذا هُمْ خامِدُونَ  . « 1 »\r\n« براى برچيدن اساس دنيا غير از يك صيحه چيز دگرى نيست ؛ كه بلافاصله و درنگ ، همه افسرده و ساكت و خمود و مرده‌اند . »\r\n  ما يَنْظُرُونَ إِلَّا صَيْحَةً واحِدَةً تَأْخُذُهُمْ وَ هُمْ يَخِصِّمُونَ * فَلا يَسْتَطِيعُونَ تَوْصِيَةً وَ لا إِلى أَهْلِهِمْ يَرْجِعُونَ   . « 2 »\r\n« هيچ ترقّب و انتظارى را ندارند مگر يك صيحهء واحده كه درحالىكه آنها با يكديگر خصومت مىكنند آنها را فرا گيرد ؛ بطورى كه قدرت بر وصيّت كردن و يا رجوع و ملاقات خانوادهء خود را نيز نداشته باشند . »\r\nپس بنابراين ، سه صيحه زده مىشود : يك صيحهء دنيوى و دو نفخ صور : نفخ إماته و نفخ إحياء .\r\nامّا آن صيحهء دنيوى كه در اثر آن مردم روى زمين مىميرند ، در قرآن مجيد تعبير به صاخَّه شده است :\r\n\r\n\r\n","description":"","footnote":"\r\n( 1 ) آيه 29 ، از سورهء 36 : يس\r\n( 2 ) آيه 49 و 50 ، از سورهء 36 : يس\r\n","page_name":" 174 ","page_number":190},
  {"content":"\r\n\r\n    فَإِذا جاءَتِ الصَّاخَّةُ * يَوْمَ يَفِرُّ الْمَرْءُ مِنْ أَخِيهِ * وَ أُمِّهِ وَ أَبِيهِ * وَ صاحِبَتِهِ وَ بَنِيهِ     . « 1 »\r\n« پس زمانى كه صداى كوبنده ( صاخّة ) پديدار شود ، روزى است كه مرد از برادرش فرار مىكند ، و از مادرش و پدرش ميگريزد ، و نيز از زن و فرزندانش گريزان است . »\r\nو نيز از آن تعبير به نَقْر و زَجْر شده است :\r\n   فَإِذا نُقِرَ فِي النَّاقُورِ * فَذلِكَ يَوْمَئِذٍ يَوْمٌ عَسِيرٌ * عَلَى الْكافِرِينَ غَيْرُ يَسِيرٍ    . « 2 »\r\n« پس چون در ناقور ( بوق ) دميده شود ، پس آن روز ، روز مشكل و سختى است ، و بر كافران آسان نيست . »\r\n فَإِنَّما هِيَ زَجْرَةٌ واحِدَةٌ فَإِذا هُمْ يَنْظُرُونَ  . « 3 »\r\n« پس غير از يك زجره‌اى نيست كه همه زنده شده و نگاه مىكنند . »\r\nو نيز به نداى منادى از آن سخن رفته است :\r\n وَ اسْتَمِعْ يَوْمَ يُنادِ الْمُنادِ مِنْ مَكانٍ قَرِيبٍ  . « 4 »\r\n« و استماع كن در روزى كه منادى از مكان نزديك ندا مىكند . »\r\nبارى ، اين مطالب تا اينجا راجع به تفسير  مَنْ فِي السَّماواتِ وَ مَنْ فِي الْأَرْضِ  بود ، و دانستيم كه موجودات برزخيّه و فرشتگان و ارواح سماويّهء از مؤمنان هستند . و نيز دانستيم كه صيحه‌اى كه با آن\r\n\r\n\r\n","description":"","footnote":"\r\n( 1 ) آيات 33 تا 36 ، از سورهء 80 : عبس\r\n( 2 ) آيات 8 تا 10 ، از سورهء 74 : المدّثّر\r\n( 3 ) آيه 19 ، از سورهء 37 : الصّافّات\r\n( 4 ) آيه 41 ، از سورهء 50 : ق\r\n","page_name":" 175 ","page_number":191},
  {"content":"\r\n\r\nمردم دنيا مىميرند غير از دو نفخ صور است .\r\nو مُحصَّل كلام را ميتوان بدين نحو خلاصه نمود كه مراد از  مَنْ فِي الْأَرْضِ  برزخيانى هستند كه در عالم صورت محبوسند ، و نتوانسته‌اند خود را از عالم برزخ خارج كنند ، و اينان أصحاب شِمال هستند .\r\nو مراد از  مَنْ فِي السَّماواتِ  فرشتگان و ارواح شهداء و سُعدائى است كه از برزخ گذشته ولى هنوز فناى در ذات احديّت پيدا ننموده‌اند ، و اينان أصحاب يمين هستند .\r\n\r\nمراد از استثناء در آيه فزع و صعق\r\nحال بايد ديد كه مراد از استثناء چيست ؟ و افراد مستثنى چه كسانى هستند ؟\r\nهمه مىميرند  إِلَّا مَنْ شاءَ اللَّهُ .  ( مگر آن كسانى را كه خدا بخواهد . )\r\nلا بُدّ بايد آنها كسانى باشند كه از فرشتگان و از ارواح اصحاب يمين و خوبان بالاتر و برتر بوده ، و بايد آن‌قدر تاب و توان داشته باشند تا صيحهء شديدى كه از صور بر مىخيزد و مردم برزخ را مىكُشد در قلب و گوش آنها هيچ اثر نگذارد ؛ آن صيحه‌اى كه ملك الموت را مىميراند و جبرائيل و ميكائيل و تمام فرشتگان مقرّب را هلاك مىكند در آنان بلا أثر باشد ؛ نه آنها را بكشد و نه به وحشت و فزع اندازد .\r\nهمانطور كه گفتيم ، اين استثناء در دو آيه از سورهء نمل و زمر آمده است .\r\n\r\n","description":"","footnote":"","page_name":" 176 ","page_number":192},
  {"content":"\r\n\r\nحال در هر يك از اين دو آيه جداگانه بحث ، و مراد از استثناء را از قرائن و أمارات محفوفه به حول و قوّهء خدا نشان خواهيم داد . امّا در آيه سورهء نمل :\r\n وَ يَوْمَ يُنْفَخُ فِي الصُّورِ فَفَزِعَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ وَ كُلٌّ أَتَوْهُ داخِرِينَ  . « 1 »\r\n\r\nمراد از « إِلَّا مَنْ شاءَ اللَّهُ » در آيه فزع\r\nمعناى  إِلَّا مَنْ شاءَ اللَّهُ  از آيات بعد استفاده مىشود ، چون بعد از ذكر يك آيه ديگر ميفرمايد :\r\n  مَنْ جاءَ بِالْحَسَنَةِ فَلَهُ خَيْرٌ مِنْها وَ هُمْ مِنْ فَزَعٍ يَوْمَئِذٍ آمِنُونَ * وَ مَنْ جاءَ بِالسَّيِّئَةِ فَكُبَّتْ وُجُوهُهُمْ فِي النَّارِ هَلْ تُجْزَوْنَ إِلَّا ما كُنْتُمْ تَعْمَلُونَ   . « 2 »\r\n« كسى كه حسنه بياورد ، براى او پاداش و جزائى بهتر از آن حسنه خواهد بود ، و ايشان از فزع و هراس آن روز در أمانند ؛ و كسى كه سيّئه بياورد پس با صورت و چهرهء خود به رو در آتش افكنده مىشود ، و به آنها خطاب ميرسد : اين جزا و پاداش مگر غير از نفس عمل شماست ؟ »\r\nدر اين آيات ميفرمايد كسى كه حسنه انجام دهد از فزع و هراس در ايمنى است ، پس كسانى كه در تحت استثناء  إِلَّا مَنْ شاءَ اللَّهُ  واقع شوند و فزع آنها را شامل نگردد ، افرادى هستند كه حسنه آورده باشند\r\n\r\n\r\n","description":"","footnote":"\r\n( 1 ) . آيه 87 ، از سورهء 27 : النّمل\r\n( 2 ) آيه 89 و 90 ، از سورهء 27 : النّمل\r\n","page_name":" 177 ","page_number":193},
  {"content":"\r\n\r\nو مراد از حسنه در اين جا ، مطلق حسنه است نه يك كار خوب و يا يك صفت و اخلاق خوب . چون اوّلًا اگر مراد از حسنه ، فىالجمله خوبى باشد ، ديگر استثناء در آيه فزع معنى ندارد و همه بايد از فزع در امان باشند ، زيرا كه احدى از افراد بشر نيست مگر آنكه فىالجمله حسنه و عمل خيرى از او سر زده باشد .\r\nو ثانياً در اينجا حسنه در مقابل سيّئه قرار داده شده است ، و خداوند بر سيّئه وعدهء جهنّم داده ؛ پس كسى كه حسنه را با سيّئه توأم نمايد و نيكى و بدى را با هم درآميزد از فزع آن روز در امان نمىباشد .\r\nو ايمنى را كه خداوند مختصّ اهل حسنه قرار داده است حتماً بايد اختصاص به افرادى داشته باشد كه حسنه را بطور مطلق انجام داده باشند ؛ يعنى كسانى كه ذاتشان نيكو و پاكيزه و كردار و صفات و اخلاقشان بطور كلّى پاك و طيّب بوده باشد ؛ و اينان مورد استثناء از فزع در نفخ صور هستند .\r\nو از طرفى ميدانيم خداوند سيّئه و زشتى از اعمال را خبيث شمرده و محلّش را دوزخ مقدّر نموده است :\r\n وَ يَجْعَلَ الْخَبِيثَ بَعْضَهُ عَلى بَعْضٍ فَيَرْكُمَهُ جَمِيعاً فَيَجْعَلَهُ فِي جَهَنَّمَ  . « 1 »\r\n« خداوند بعضى از خبيث را روى بعضى ديگر ميگذارد و انباشته و متراكم مىكند ، و يك جا و يكپارچه در دوزخ مىاندازد . »\r\nو نيز فرموده است\r\n\r\n\r\n","description":"","footnote":"\r\n( 1 ) : قسمتى از آيه 37 ، از سورهء 8 : الانفال\r\n","page_name":" 178 ","page_number":194},
  {"content":"\r\n\r\n الْخَبِيثاتُ لِلْخَبِيثِينَ وَ الْخَبِيثُونَ لِلْخَبِيثاتِ وَ الطَّيِّباتُ لِلطَّيِّبِينَ وَ الطَّيِّبُونَ لِلطَّيِّباتِ  . « 1 »\r\n« زنهاى خبيثه براى مردان خبيث ، و مردان خبيث براى زنهاى خبيثه هستند ؛ و زنهاى طيّبه براى مردان طيّب ، و مردان طيّب براى زنهاى طيّبه هستند . »\r\nيعنى تمام سيّئات و خبيثات حكم واحدى دارند .\r\nو نيز هر كفر و نفاق و شركى را پليدى و رجس و نجاست شمرده است :\r\n وَ أَمَّا الَّذِينَ فِي قُلُوبِهِمْ مَرَضٌ فَزادَتْهُمْ رِجْساً إِلَى رِجْسِهِمْ وَ ماتُوا وَ هُمْ كافِرُونَ  . « 2 »\r\n« و امّا افرادى كه در دلهاى آنان از امراض روحى است ، پس پليدى به پليدى آنان افزوده مىشود و در حال كفر ، از دنيا ميروند . »\r\n إِنَّمَا الْمُشْرِكُونَ نَجَسٌ .  « 3 »\r\n« حقّاً اين است و جز اين نيست كه مشركين نجس مىباشند . »\r\nو نيز بعضى از مراتب ايمان را شرك شمرده است :\r\n وَ ما يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ  . « 4 »\r\n\r\n\r\n","description":"","footnote":"\r\n( 1 ) صدر آيه 26 ، از سورهء 24 : النّور\r\n( 2 ) آيه 125 ، از سورهء 9 : التّوبة\r\n( 3 ) قسمتى از آيه 28 ، از سورهء 9 : التّوبة\r\n( 4 ) آيه 106 ، از سورهء 12 : يوسف\r\n","page_name":" 179 ","page_number":195},
  {"content":"\r\n\r\n« اكثريّت اين افرادى كه ايمان مىآورند در حقيقت شرك به خداى دارند . »\r\nو بنابراين ، اكثريّت مؤمنان از قذارت و نجاست شركِ خفىّ در مصونيّت نخواهند بود .\r\nپس آن كسانى كه به تمام معنى الكلمه از شرك خالص شده‌اند افرادى هستند كه ابداً دل به غير خدا نداده ، و سكونت و آرامشى غير از حضرت او ندارند ، و براى ذات مقدّس كبريائى جلّ و عزّ هيچ شريكى در ذات و اسماء و صفات و أفعالش قرار نميدهند ؛ و اينست معناى ولايت .\r\nافرادى كه چنين باشند ، طيّب الذّات و طيّب الفعل ميشوند ؛ يعنى سرّ و حقيقت آنها از دستبرد شيطان و نفس امّاره پاك و پاكيزه گشته و در حرم امن و امان الهى ، بدون هيچ دغدغه و اضطراب ، خوش و خرّم آرميده‌اند .\r\nو بازگشت كريمهء شريفهء :\r\n الَّذِينَ تَتَوَفَّاهُمُ الْمَلائِكَةُ طَيِّبِينَ يَقُولُونَ سَلامٌ عَلَيْكُمْ ادْخُلُوا الْجَنَّةَ بِما كُنْتُمْ تَعْمَلُونَ  . « 1 »\r\nراجع به اين كسان مىباشد . چون طيّبين به معناى طيّب الذّات و پاكيزه نهاد است ؛ يعنى به ولايت كه همان سپردن تمام امور جزءاً و كلّا به خداست ، آنان پاك و پاكيزه شده‌اند . و سلام فرشتگان بر آنها همان معناى امان و امنيّت است كه در آيه فزع آمده است .\r\n\r\n\r\n","description":"","footnote":"\r\n( 1 ) آيه 32 ، از سورهء 16 : النّحل\r\n","page_name":" 180 ","page_number":196},
  {"content":"\r\n\r\n\r\nمراد از مستثنى در آيه فزع صاحبان ولايت‌اند\r\nبنابر آنچه ذكر شد به دست آمد كه مراد از  مَنْ شاءَ اللَّهُ  كسانى هستند كه تمام امور خود را به خدا سپرده و به مقام توكّل و تفويض و تسليم رسيده ، و از آنها عبور نموده ذات خود را فانى در ذات حضرت احديّت نموده و هيچ شائبه‌اى از استكبار و فرعونيّت و اظهار هستى در بقايا و زواياى نفس خود باقى نگذارده‌اند ؛ و اينست معناى ولايت .\r\nو چه لطيف و شيرين « آيه مودّت » بدين معنى إشعار دارد :\r\n قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى وَ مَنْ يَقْتَرِفْ حَسَنَةً نَزِدْ لَهُ فِيها حُسْناً إِنَّ اللَّهَ غَفُورٌ شَكُورٌ  . « 1 »\r\n« اى پيامبر ! بگو : من از شما در مقابل زحمت رسالت و پيامبرى ، هيچ پاداش و اجر و مزدى نمىخواهم ، مگر آنكه به ذوى القربى مودّت نمائيد . و كسى كه مرتكب حسنه‌اى گردد ، ما حُسن و نيكوئى را براى او در آن حسنه زياد خواهيم نمود ؛ و خداوند غفور و شكور است . »\r\nيعنى كسى كه خود را به ولايت بسپارد ، ما اين حسنهء او را پاداش حسنه خواهيم داد ؛ و پيوسته اين حسنه در تزايد و تضاعف مىباشد تا به سرحدّ ولايت برسد و از آن كانون رحمت و منبع فيض كامياب گردد .\r\nعلىّ بن إبراهيم قُمّى در ذيل آيه فزع در تفسير حسنه و سيّئه چنين آورده است كه\r\n\r\n\r\n","description":"","footnote":"\r\n( 1 ) : ذيل آيه 23 ، از سورهء 42 : الشّورى\r\n","page_name":" 181 ","page_number":197},
  {"content":"\r\n\r\nالْحَسَنَةُ وَ اللهِ وَلايَةُ أميرِ الْمُؤْمِنينَ ؛ وَ السَّيِّئَةُ عَداوَتُهُ . « 1 »\r\n« حسنه سوگند به خدا كه ولايت أمير المؤمنين است ؛ و سيّئه دشمنى با آن حضرت است . »\r\nولايت أمير المؤمنين همان ولاية الله است كه آثار و خواصّش ذكر شد .\r\nو در « كافى » با سند خود روايت مىكند از حضرت صادق عليه السّلام از پدرش از أمير المؤمنين عليه السّلام تا ميرسد به اينجا كه :\r\nفَقَالَ عَلَيْهِ السَّلَامُ : الْحَسَنَةُ مَعْرِفَةُ الْوَلَايَةِ وَ حُبُّنَا أَهْلَ الْبَيْتِ ؛ وَ السَّيِّئَةُ إنْكَارُ الْوَلَايَةِ وَ بُغْضُنَا أَهْلَ الْبَيْتِ . ثُمَّ قَرَأَ عَلَيْهِ هَذِهِ الآيَةَ « 2 »\r\n« مراد از حسنه معرفت ولايت ما و دوستى ما كه اهل بيت هستيم مىباشد ؛ و مراد از سيّئه انكار ولايت ما و دشمنى با ماست . »\r\nآنچه تا به حال بيان شد راجع به استثناء در آيه فزع بود ، و امّا استثناء در آيه صعق :\r\n وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ ثُمَّ نُفِخَ فِيهِ أُخْرى فَإِذا هُمْ قِيامٌ يَنْظُرُونَ \r\n\r\nمراد از « إِلَّا مَنْ شاءَ اللَّهُ » در آيه صعق\r\nبايد ديد كه مراد از  مَنْ شاءَ اللَّهُ  در اين آيه چيست ؟ و افرادى را كه خداوند نمىخواهد صعق و هلاكت آنها را فرا گيرد كدامند ؟\r\n\r\n\r\n","description":"","footnote":"\r\n( 1 ) « تفسير قمّى » طبع سنگى ، ص 480\r\n( 2 ) « كافى » ج 1 ، ص 185\r\n","page_name":" 182 ","page_number":198},
  {"content":"\r\n\r\nميدانيم كه ظاهر اين آيه دلالت دارد بر آنكه افرادى كه صعقه آنها را ميگيرد و هلاك ميشوند همان كسانى هستند كه بعداً زنده ميشوند و در محضر خداوند تبارك و تعالى قيام مىنمايند . و همان كسانى هستند كه به مفاد :\r\n إِنْ كانَتْ إِلَّا صَيْحَةً واحِدَةً فَإِذا هُمْ جَمِيعٌ لَدَيْنا مُحْضَرُونَ .  « 1 »\r\nدر پيشگاه پروردگار احضار شده و حضور پيدا مىكنند . و چون از طرفى از احضارشدگان به مفاد :\r\n  فَإِنَّهُمْ لَمُحْضَرُونَ * إِلَّا عِبادَ اللَّهِ الْمُخْلَصِينَ   . « 2 »\r\nبندگان مُخلَص خدا استثناء شده و از حضور معاف هستند ، بنابراين مراد از  مَنْ شاءَ اللَّهُ  كه در آيه صَعق استثناء شده‌اند بندگان مُخلَص خدا هستند .\r\nو از طرف ديگر خداوند بندگان مُخلَص خود را در كتاب عزيزش چنين توصيف نموده است كه از دستبرد إبليس - در هنگامى كه رانده و دور شد - محفوظ مىباشند .\r\n  قالَ فَبِعِزَّتِكَ لَأُغْوِيَنَّهُمْ أَجْمَعِينَ * إِلَّا عِبادَكَ مِنْهُمُ الْمُخْلَصِينَ   « 3 »\r\n« إبليس به پروردگار چنين گفت : به عزّت تو سوگند كه همهء افراد بشر را إغوا ميكنم ، مگر بندگان مُخلَصين تو را » .\r\n\r\n\r\n","description":"","footnote":"\r\n( 1 ) آيه 53 ، از سورهء 36 : يس\r\n( 2 ) قسمتى از آيه 127 و آيه 128 ، از سورهء 37 : الصّافّات\r\n( 3 ) آيه 82 و 83 ، از سورهء 38 : ص\r\n","page_name":" 183 ","page_number":199},
  {"content":"\r\n\r\nو نيز خداوند در قرآن مجيد بيان كرده است كه اغواى شيطان بواسطهء وعده‌هاى دروغ مىباشد كه به آنها ميدهد و آنان مىپذيرند ، و به مقتضاى شرك به خداوند عزّ و جلّ و شقاوت ذاتى خود كه عين ظلم و عدوان است رهسپار جهنّم شده و به عذاب سخت و دردناك مبتلا مىگردند .\r\n وَ قالَ الشَّيْطانُ لَمَّا قُضِيَ الْأَمْرُ إِنَّ اللَّهَ وَعَدَكُمْ وَعْدَ الْحَقِّ وَ وَعَدْتُكُمْ فَأَخْلَفْتُكُمْ وَ ما كانَ لِي عَلَيْكُمْ مِنْ سُلْطانٍ إِلَّا أَنْ دَعَوْتُكُمْ فَاسْتَجَبْتُمْ لِي فَلا تَلُومُونِي وَ لُومُوا أَنْفُسَكُمْ ما أَنَا بِمُصْرِخِكُمْ وَ ما أَنْتُمْ بِمُصْرِخِيَّ إِنِّي كَفَرْتُ بِما أَشْرَكْتُمُونِ مِنْ قَبْلُ إِنَّ الظَّالِمِينَ لَهُمْ عَذابٌ أَلِيمٌ .  « 1 »\r\n« چون حكم پروردگار براى به جهنّم رفتن متمرّدين و مستكبرين و تابعين آنها در روز قيامت جارى شود ، در اين حال شيطان به جهنّميان ميگويد : خداوند به شما وعدهء حقّ نمود ، و من نيز به شما وعده‌هائى دادم ليكن مخالفت آنها را نمودم ؛ و من در دنيا عليه شما هيچگونه إعمال قدرت و سلطنتى نداشتم مگر آنكه فقط شما را به گناه خواندم و شما از من پيروى نموديد ، بنابراين شما مرا سرزنش و ملامت نكنيد بلكه خود را سرزنش و ملامت نمائيد !\r\nمن امروز فريادرس شما نيستم ؛ و شما نيز فريادرس من نيستيد ! در آن زمان كه شما در دنيا به من ميل مىنموديد و مرا براى خداى خود شريك قرار ميداديد ، من به اين طرز عمل شما كافر بودم ؛\r\n\r\n\r\n","description":"","footnote":"\r\n( 1 ) آيه 22 ، از سورهء 14 : إبراهيم\r\n","page_name":" 184 ","page_number":200},
  {"content":"\r\n\r\nبدرستى كه ظالمان و ستمكاران در عذابى دردناك واقع ميشوند . »\r\nاز اين آيه مباركه استفاده مىشود كه سرزنش و ملامت راجع به خود آنها بوده نه به شيطان ؛ و آن گناه و معصيتى كه انجام داده‌اند بازگشتش به شرك بوده ، و آنان به مقتضاى شقاوت ذاتى خود شرك آورده و راه معصيت و گناه پيمودند .\r\n\r\nمراد از مستثنى در آيه فزع و صعق ، مخلَصين هستند\r\nو امّا بندگان مُخلَصين خدا افرادى هستند كه از شرك به تمام اقسام آن به ذات خود پاك و خالص شده ، و براى غير پروردگار در هيچيك از عوالم اثرى نمىبينند ، و وجودى استقلالى قائل نمىشوند . و براى غير خدا احساس اسم و رسمى نمىكنند ، و براى خود هيچ نفعى و ضررى و مرگى و حياتى و رجوع و بازگشتى را به عنوان تملّك نمىبينند ، يعنى مالك هيچ قدرت و حيات و علم و عين و اثرى نيستند ؛ و اينست معناى ولايت .\r\nو بالجمله أولياء الله كه در دو آيه فزع و صعق استثناء شده‌اند و موت و هلاكت ندارند ، كسانى هستند كه در دنيا طريق خلوص را پيموده و تمام افعال خود را براى حضرت معبود جلّ اسمُه قرار داده ، و فعلًا و صِفةً و ذاتاً از شرك بيرون جسته و در عالم خلوص وارد شده‌اند ، و از تمام درجات مُخلِصين ( به كسر لام ) گذشته و عين خلوص شده‌اند .\r\nبراى آنها در اين حال وجودى باقى نمانده است كه نياز به قبض روح داشته باشند . وجودشان و سرّشان و حقيقتشان مندكّ و فانى در ذات خدا شده ، در درجات محبّت پيوسته با نوافل و بجاى آوردن\r\n\r\n","description":"","footnote":"","page_name":" 185 ","page_number":201},
  {"content":"\r\n\r\nآنچه مورد محبّت و رضاى محبوب است ، مورد محبّت خدا قرار گرفته و محبوب حضرت حقّ جلّ و عزّ واقع ميگردند . گوششان گوش خدا ، چشمشان چشم خدا ، و دستشان دست خدا مىشود ؛ رَزَقَنا اللهُ وَ كُلَّ مَنْ أحَبَّ ، بِمُحَمَّدٍ وَ ءَالِهِ الطّاهِرينَ .\r\nولايت أمير المؤمنين و اولاد طيّبين آن حضرت يعنى به مقام فناى مطلق در ذات خدا رسيدن و بقاءِ بالله پس از فنا پيدا نمودن ؛ و در اين صورت به مقام عبوديّت مطلقه نائل آمدن ، و والى و حكمران عالم امكان به اذن خدا بودن ، و واجد مقام عصمت و طهارت و علوم لدنّيّه و أعلا مقامات تفويض و تسليم شدن ، و متخلّق به جميع اسماءِ عُليا و صفات حُسناى الهى گرديدن ، همه و همه از آثار و لوازم آن ولايت است . و لذا در روايت اخيرى كه ذكر شد ، معرفت ولايت آنان را حسنه ؛ و انكار ولايت آنها را سيّئه قرار داده است .\r\n\r\nلحوق متابعان به افراد مورد استثناء در ورود به بهشت\r\nما خشنوديم كه معرفت به ولايت آنها داريم نه آنكه خود داراى مقام ولايتيم ، و اين نيز خود بسيار موجب مسرّت و ابتهاج است . چون بواسطهء معرفت به ولايت طبعاً ربط واقعى به حقيقت ولايت پيدا مىشود ، و بالاخره اين ربط و ارتباط موجب لحوق و پيوستگى و به هم بستگى ميگردد ، و لازمه‌اش طلوع و ظهور و بروز آثار متبوع در تابع است . دربارهء فرعون ، در قرآن كريم وارد است كه در روز قيامت پيشاپيش قوم خود حركت مىكند و آنان را وارد در آتش مىسازد :\r\n يَقْدُمُ قَوْمَهُ يَوْمَ الْقِيامَةِ فَأَوْرَدَهُمُ النَّارَ  . « 1 »\r\n\r\n\r\n","description":"","footnote":"\r\n( 1 ) صدر آيه 98 ، از سورهء 11 : هود\r\n","page_name":" 186 ","page_number":202},
  {"content":"\r\n\r\nاين لحوق بر اثر محبّت و متابعت است كه تجاذب مغناطيسى بين حبيب و محبوب ، ايجابِ اتّحاد مىكند .\r\nهر گروه و دسته‌اى در روز قيامت ملحق به امامشان ميشوند و به بهشت و يا جهنّم ميروند .\r\nشيعيان و تابعان و محبّان ولايت أمير المؤمنين عليه السّلام با اساس محبّت و مودّت و متابعت ، به آن حضرت ملحق ميگردند و با آن حضرت به بهشت ميروند .\r\nو اين مطلب بسيار مهمّ بوده و براى پيروان آن حضرت بسيار جاى دلگرمى و اميدوارى است كه گرچه در دنيا نتوانستند با كَدح و سعى به مقام عبوديّت مطلقه و ولايت كلّيّه درآيند ، ليكن بر اساس اقرار و اعتراف به ولايت حقيقيّهء آن حضرت و پيروى از اين خطّ مشى ، خود را به آن حضرت رسانيده و در سايهء الطاف و مراحم او و بر كانون مغناطيس محبّت و جذبهء ولايت و مودّت با آن حضرت به بهشت بروند .\r\nأمير المؤمنين و اولاد طاهرين او ، وجودشان از آلايش اهواء و افكار شهوانى و از كدورت هواجس شيطانى پاك و طاهر است ؛ و لذا تراوشات از آن منبع پيوسته امور صافيه و طاهره مىباشد .\r\nاز نفوس قُدسيّه ، ترشّح كدورات و بدىها معقول نيست ؛ از كوزه برون همان تراود كه در اوست .\r\nاگر شما در يك كوزهء خالى گلاب بريزيد پيوسته از منافذ آن گلاب بيرون مىتراود نه سركه شيره ؛ لذا بعضى از مردم هنگامى كه\r\n\r\n","description":"","footnote":"","page_name":" 187 ","page_number":203},
  {"content":"\r\n\r\nكوزهء سفال آب نديده را خريدارى مىكنند ، هنوز كه در آن آب نريخته‌اند آن را پر از گلاب نموده و خالى مىكنند و سپس در آن آب ميريزند . اين كوزه پيوسته بوى گلاب ميدهد ، و هر چند از آب آن بهره بردارى كنند باز آب آن بوى گلاب دارد .\r\nخاندان عصمت ذاتشان و سرّشان طاهر است . و از افراد مستثنى در آيه فزع و صعق هستند كه هيچگاه گَردِ آلايشِ هستى دامان وجود آنان را ملوّث ننموده است ، و بوق جلال و صور جمال و نفخ إماته و إحياء در صماخ گوش و در رگ وتينِ قلب آنان اثرى نمىگذارد ؛ آنان از اين مراحل عبور نموده و موت و حياتى جز به بقاءِ حضرت ربّ ودود ندارند ، و مشيّت خدا بر فزع و صعق آنان قرار نگرفته است .\r\n\r\nلحوق متابعان در اثر اتّحادى است كه از محبّت و متابعت ناشى مىشود\r\nمحبّت و پيروى از آنان دلالت بر نحوى از اتّحاد مىكند و الّا بدون جهت ، مودّت و محبّت درونى به چيزى تعلّق نمىگيرد .\r\n كبوتر با كبوتر باز با باز * كند هم‌جنس با هم‌جنس پرواز \r\nدر كسى كه پيروى از آثار و منهاج خاندان عصمت دارد و محبّتِ طىّ طريق بر آن منهج قويم و راه راستين را در وجود خود احساس مىكند ، بدون شكّ و ترديد بايد يك نوع طهارت و پاكى وجود داشته باشد ، و حتماً بايد يك اثرى گرچه جزئى باشد از آن متبوع و محبوب در اين حبيب و تابع موجود باشد ؛ و الّا اگر چنين نباشد لازم مىآيد كه هر موجودى به هر موجودى محبّت ورزد و طرح مودّت و دوستى استوار كند ؛ و اينچنين نيست .\r\n\r\n","description":"","footnote":"","page_name":" 188 ","page_number":204},
  {"content":"\r\n\r\nمرحوم ملّا صدرا رحمة الله عليه و فلاسفه اثبات كرده‌اند كه : لا يَعْرِفُ شَىْءٌ شَيْئاً إلّا بِما هُوَ فيهِ مِنْهُ . « هيچ چيزى چيز ديگر را نمىشناسد مگر به قدر آنچه از آن چيز در اين چيز ديگر موجود است . » و انصافاً مطلب دقيق و لطيفى را بيان كرده‌اند .\r\nدر اين صورت بايد به همين مقدار از محبّت و متابعتى كه موجود است بسيار دلخوش بود ؛ زيرا اين ربط حكم نور را دارد ، در هر جا وارد شود ظلمت را دفع مىكند .\r\nنور گرچه كوچك و حقير باشد ، قدرت دفع تاريكى را دارد ؛ بخلاف ظلمت كه نمىتواند نور را بيرون كند . و نور بالاخره متّصل به كانون نور است ، و شعاع خورشيد از آن جدائى ندارد ؛ نور جزئى به كلّىتر و نور ضعيف به قوىتر متّصل شده و بالاخره به كانون نور كلّى و قوىّ ربط و ارتباط دارد .\r\nأمير المؤمنين عليه السّلام را كشتند ، خبر شهادت آن حضرت منتشر شد ؛ هر كس با آن حضرت ربط داشت در ماتم نشست و در سوگ آن امام راستين از ديده اشك ريخت و دلش سوخت .\r\nافرادى هم خوشحال شدند و از اين خبر اسف بار اظهار مسرّت و شادى كردند .\r\n\r\nسرور معاويه و عائشه از شهادت أمير المؤمنين عليه السلام\r\n\r\nتمثّل جستن عائشه به اشعارى بعد از شهادت أمير المؤمنين عليه السّلام\r\nچون خبر شهادت آن حضرت را براى معاويه بردند گفت :\r\nإنَّ الْأَسَدَ الَّذى كانَ يَفْتَرِشُ ذِراعَيْهِ فى الْحَرْبِ قَدْ قَضَى نَحْبَهُ .\r\n« آن شير بيشهء كارزار كه در ميدان نبرد دو ذراع خود را مىگشود و صحنهء جنگ را قبضه مىنمود ، اجلش در رسيد و مدّتش سپرى\r\n\r\n","description":"","footnote":"","page_name":" 189 ","page_number":205},
  {"content":"\r\n\r\nشد . » و پس از آن اين شعر را بيان كرد :\r\n قُلْ لأرانِبِ تَرْعَى أيْنَما سَرَحَتْ * وَ لِلظَّبآءِ بِلا خَوفٍ وَ لا وَجَلِ « 1 » \r\n« به خرگوش‌ها و آهوها بگو هر جا ميخواهند بچرند كه ديگر براى آنها هيچ خوف و ترس نيست . »\r\nخبر رحلت وصىّ رسول الله به مدينهء طيّبه رسيد ، تمام خانه‌ها را غم و اندوه فرا گرفت ، امّا ببينيد عائشه چه ميگويد ؛ چون اين خبر به او رسيد سجدهء شكر بجاى آورد « 2 » و پس از آن بدين شعر متمثّل شد :\r\n فَألْقَتْ عَصاها وَ اسْتَقَرَّ بِها النَّوَى * كَما قَرَّ عَيْنًا بِالْإِيابِ الْمُسافِرُ « 3 » \r\n\r\n\r\n","description":"","footnote":"\r\n( 1 ) « منتهى الآمال » طبع رحلى علميّهء اسلاميّه ، ج 1 ، ص 134\r\n( 2 ) « مقاتل الطّالبيّين » طبع دار المعرفة - بيروت ، ص 43\r\n( 3 ) در اين بيت ، عائشه تمثّل نموده است به أبيات مُعقَّر بارقى و آن ابيات اينست :\r\n أَ مِن ءَالِ شَعْثاءَ الحُمولُ البَواكرُ * مع الصّبحِ أم زَالَت قُبَيلُ الأباعرُ\r\nو حَلّت سُلَيمَى فى هِضابٍ و أيْكَةٍ * فلَيس عليها يومَ ذلك قادرُ\r\nفألقت عصاها و استَقَرَّ بها النّوى * كما قَرّ عَينًا بالإِيابِ المُسافِرُ\r\nفصَبّحَها أملاكُها بِكَتيبةٍ * عليها إذا أمْسَت مِنَ اللهِ ناظرُ \r\nبا شانزده بيت ديگر . و اين ابيات متعلّق به يوم شعب جبلة لعامر و عبس بر ذبيان و تميم است . أبو عبيدة گويد :\r\n« يوم شعب جبلة » اعظم ايّام عرب است و اين به جهت آنست كه چون واقعهء رحرحان تمام شد ، لقيط بن زرارة عليه بنى عامر سپاهى را جمع كرد و\r\n","page_name":" 190 ","page_number":206},
  {"content":"\r\n\r\n« عصاى خود را انداخت و در آنجا اقامت كرد ، و چنان چشم را تازه و روشن ساخت همچنان كه مسافر به سبب بازگشت خود از سفر چشم اهل خانه را تازه و روشن مىسازد . »\r\nكنايه از آنكه كار علىّ تمام شد و در اقامتگاه مرگ چنان بخفت كه ديگر سر بر نميدارد ؛ و مانند اهل خانه كه به آمدن مسافرشان از سفر شاد و مسرور ميگردند ، از اين واقعه در لذّت و مسرّت واقع شديم .\r\nو سپس پرسيد : چه كسى علىّ را كشته است ؟ گفتند : مردى از طائفهء مراد . گفت :\r\n فَإنْ يَكُ نائِياً فَلَقَدْ نَعاهُ * غُلامٌ لَيْسَ فى فيهِ التُّرابُ \r\n« گرچه اين مردِ مُرادى ، مردِ غريب و دورى است ليكن خبر مرگ علىّ را براى ما جوانى آورده است كه هيچگاه خاك در دهان او نرود . »\r\nميخواهد بگويد سزاوار بود علىّ را از طائفهء قريش و از بزرگان عرب مىكشتند تا اين افتخار از آنِ آنان باشد ، نه مرد گمنام از طائفهء\r\n\r\n\r\n","description":"","footnote":"\r\nبر ايشان حمله آورد . و بين ايّام رحرحان و يوم جبلة يك سال تمام طول كشيد . و روز شعب جبلة چهل سال قبل از اسلام بود ، و همان سال تولّد حضرت رسول خدا صلّى الله عليه و آله و سلّم بود .\r\nو سپس اين داستان را شرح ميدهد تا ميرسد به شعرائى كه در اين باره شعرى سروده‌اند از جمله جرير و دختنوس خواهر لقيط كه در مرثيهء لقيط سه بيت سرود ، و بعد اين بيست بيت را مجموعاً از معقر بارقى ذكر مىكند . ( « عقد الفريد » طبع اوّل ، سنهء 1331 هجرى ، ج 3 ، ص 309 )\r\n","page_name":" 191 ","page_number":207},
  {"content":"\r\n\r\nدور و غير معروف عرب ؛ ولى ما خوشحاليم كه خبر مرگ او را جوانى از عرب آورده است كه پيوسته زنده باشد و هيچگاه خاك درون قبر دهان وى را انباشته نكند . « 1 »\r\n\r\n\r\n","description":"","footnote":"\r\n( 1 ) در ميان عرب ننگ است كسى كه از جهت شرافت نسب پست‌تر است ، يكى از افراد قبيلهء آنها را بكشد گرچه مقتول با آنها دشمن باشد . فلهذا قريش كه خود را اشرف عرب ميدانستند ، اگر غير قُرشى آنها را مىكشت ، براى آنها عار بود . و از همين لحاظ عائشه پرسيد : قاتل علىّ كيست ؟ اگر از قريش است كه عيبى ندارد ؛ و اگر از غير آنهاست اين ننگ است براى قريش ! در « نفس المهموم » ص 277 گويد : شيخ مفيد و ابن شهرآشوب روايت كرده‌اند كه : چون سرهاى شهداء كربلا را در نزد يزيد گذاردند و در ميان آنها سر حسين عليه السّلام بود ، شروع كرد با چوبدستى خود بر دندان‌هاى پيشين او زدن ، و گفت : يومٌ بيوم بدرٍ ! و شروع كرد به خواندن اين ابيات :\r\n نُفَلِّقُ هاماً مِن رجالٍ أعِزّةٍ * علينا و هم كانوا أعَقَّ و أظْلَما \r\nبرادر مروان بن حكم كه يحيى نام داشت و پهلوى يزيد نشسته بود گفت :\r\n لَهامٌ بِأدْنَى الطَّفِّ أدْنَى قَرابةً * مِنِ ابنِ زيادِ العبدِ ذى الحَسَبِ الرَّذل\r\nامَيّةُ أمسَى نَسلُها عَددَ الحَصَى * و بِنتُ رسولِ اللهِ ليسَ لها نَسل * \r\nيزيد بر سينهء يحيى بن حكم زد و گفت : اسكُتْ لا امَّ لك !\r\nمرحوم آية الله شعرانى در ترجمهء « نفس المهموم » كه به نام « دمع السّجوم » است ، اين بيت را « سُميّة أمسى » ضبط نموده است . و از خود اين مطلب را اضافه كرده است كه :\r\nپيش از اين گفتيم كه : زياد فرزند سمّية را معاويه ملحق به خويش كرد ؛ و شوهر سميّه بندهء بنى ثقيف بود ، و يحيى بن حكم همان هنگام از اين الحاق راضى نبود و مىگفت : بنى اميّه از شرفاى قريش‌اند و زياد بنده زاده است ، نبايد داخل قبيلهء ما شود . در اينجا نيز اشارت به همان عقيده مىكند كه ابن زياد از ما نيست ، و حسين عليه السّلام و اولاد پيغمبر با ما خويش‌اند ؛ ما نبايد بيگانه\r\n","page_name":" 192 ","page_number":208},
  {"content":"\r\n\r\nزينب دختر امّ سَلَمه گفت : أ لِعَلىٍّ تَقولينَ هَذا ؟ آيا دربارهء علىّ چنين سخنى ميگوئى ؟ »\r\nدر پاسخ گفت : إنّى أنْسَى ، فَإذا نَسيتُ فَذَكِّرونى . « من فراموشكار شده‌ام ، هر وقت فراموش نمودم و چنين سخنى گفتم مرا به ياد آوريد . » « 1 »\r\nو آن مردى كه خبر مرگ أمير مؤمنان را براى عائشه آورد سُفيان بن أبى اميّة بن عبد شمس بن أبى وقّاص بود . « 2 »\r\nأبو الفرج اصفهانى در « مقاتل الطّالبيّين » ميگويد : عائشه بعد از\r\n\r\n\r\n","description":"","footnote":"\r\nرا بر خويش مسلّط كنيم .\r\nو نيز گوئيم : در جنگ صفّين يكى از مردان سپاه معاويه كه نسب عالى نداشت ، به مبارزت أمير المؤمنين عليه السّلام آمد . معاويه ميترسيد كه آن حضرت بدست آن مرد كشته شود ؛ و اين ننگ است كه قُرشى را غير قرشى بكشد . و عرب در آن وقت تعصّب خويشى داشتند كه راضى نبودند خويشان آنها را هر چند دشمن باشند ، بيگانه بكشد . و اينكه مروان در مدينه با وليد مىگفت : حسين را در همين مجلس به قتل رسان ، براى اين بود كه وليد هم از بنى اميّه بود ، و او را هم شأن حسين ميدانست . ( « دمع السّجوم » ص 248 و 249 ) * - اين دو بيت را در « مناقب » ابن شهرآشوب ( ج 4 ، ص 114 ) به اين صورت آورده است :\r\n لَهامٌ بِجَنْبِ الطَّفِّ أدنَى قرابةً * مِنِ ابنِ زيادِ العبدِ ذى الحسَبِ الوَغْل\r\nسُمَيَّةُ أمسَى نسلُها عَددَ الحَصَى * و بِنتُ رسولِ اللهِ أمْست بِلا نَسْلِ \r\n( 1 ) « مقاتل الطّالبيّين » ص 42 ؛ و « الكامل فى التّاريخ » ابن أثير ، طبع دار صادر - دار بيروت ( 1385 ه ) ج 3 ، ص 394 ؛ و « تاريخ طبرى » تحقيق محمّد أبو الفضل إبراهيم ج 5 ، ص 150 ؛ و « طبقات » ابن سعد ج 3 ، ص 40\r\n( 2 ) « مقاتل الطّالبيّين » ص 42\r\n","page_name":" 193 ","page_number":209},
  {"content":"\r\n\r\nاين سخنان بدين رباعى تمثّل جست :\r\n ما زالَ إهْدآءُ الْقَصآئِدِ بَيْنَنا * بِاسْم الصَّديقِ وَ كَثْرَةِ الالْقابِ\r\nحَتَّى تَرَكْتُ وَ كانَ قَوْلُكَ فيهِمُ * فى كُلِّ مُجْتَمَعٍ طَنينَ ذُبابِ « 1 » \r\n« پيوسته در ميان ما ، قصائد و اشعار و خطابات به نامهاى صديق و لقب‌هاى بسيار خوب بود ، تا كار به جائى رسيد كه من ترك كردم و از صداقت دست برداشتم ؛ و در اين صورت گفتار تو در ميان مردم در هر مجتمع و مجلسى مانند صداى مگس بود » .\r\n\r\nبغض و عداوت عائشه و أتباع او نسبت به أهل بيت عليهم السّلام\r\nعائشه بعد از جنگ جمل به ابن عبّاس كه از جانب أمير المؤمنين عليه السّلام مأمور شده بود با او سخن گويد ، گفت : إنَّ أبْغَضَ الْبُلْدانِ إلَىَّ بَلَدٌ أنْتُمْ فيهِ ! « 2 » « مبغوض‌ترين شهرها در نزد من آن شهرى است كه شما در آن زيست مىكنيد ! »\r\nعبد الله بن زُبَير خواهر زادهء عائشه كه در مقام مودّت و دوستى مىتوان گفت كه تا سرحدّ عشق ، عائشه او را دوست ميداشت ، يك روز به عبد الله بن عبّاس گفت : إنّى لَاكْتُمُ بُغْضَكُمْ أَهْلَ هَذَا الْبَيْتِ مُنْذُ أرْبَعينَ سَنَةً . « 3 »\r\n\r\n\r\n","description":"","footnote":"\r\n( 1 ) « مقاتل الطّالبيّين » ص 42\r\n( 2 ) « أحاديث امّ المؤمنين عائشه » ج 1 ، ص 185\r\n( 3 ) همان مصدر ، ج 1 ، ص 195 ، از مسعودى و « شرح نهج » ابن أبى الحديد ؛ و اين گفتار را ابن أبى الحديد در « شرح نهج البلاغة » طبع مصر ، دار إحياء الكتب العربيّة ، ج 4 ، ص 62 از سعيد بن جبير آورده است كه : عبد الله ابن زبير به ابن عبّاس گفت : ما حديثٌ أسمَعه عنك ؟ ! قال : و ما هو ؟ قال : تأنيبى و ذمّى ! فقال : إنّى سمعت رسول الله صلّى الله عليه و ءَاله يقول : بئس المرءُ\r\n","page_name":" 194 ","page_number":210},
  {"content":"\r\n\r\n\r\nخون گريستن جمادات در قتل أمير المؤمنين عليه السلام\r\nدرحالىكه در شهادت أمير المؤمنين عليه السّلام سنگ‌ها خون گريستند . آن‌قدر از اين اخبار ، گذشته از مصنّفات شيعه در كتب عامّه آمده است كه استقصاء آن نياز به زمان دراز دارد .\r\nحاكم در « مستدرك » خود با سند متّصل روايت مىكند از ابن شهاب زُهْرىّ كه او ميگويد : در زمان عبد الملك بن مروان در هنگامى كه نيّت جنگ داشتم در بين راه وارد دمشق شدم تا بر او سلام كنم .\r\nعبد الملك را در قُبّه‌اى يافتم كه در روى فرشى گسترده در نزديكى قائم بود و در زير دست او مردم در دو صفّ منظّم بودند .\r\nمن بر او سلام كردم و پس از آن نزد او نشستم .\r\nگفت : اى پسر شهاب ! چاشتگاه روزى كه علىّ بن أبى طالب كشته شد ، آيا ميدانى كه در بيت المقدس چه اتّفاق افتاده بود ؟\r\nگفتم : آرى !\r\nگفت : برخيز با من بيا !\r\n\r\n\r\n","description":"","footnote":"\r\nالمسلمُ يَشبعُ و يجوع جارُه ! فقال ابن الزّبير : إنّى لاكتم بغضكم أهلَ هذا البيت منذُ أربعين سنةً - و ذَكرَ تمامَ الحديث . و در ص 79 از همين جلد گويد : و از منحرفين از علىّ عليه السّلام و از مبغضين او عبد الله بن زبير بود . علىّ عليه السّلام كراراً مىگفت : ما زال الزّبير منّا أهلَ البيت حتّى نشأ ابنه عبد الله فأفسده . آنگاه ابن أبى الحديد گويد : عبد الله بود كه زبير را وادار به جنگ نمود . و او بود كه عائشه را براى حركت بسوى بصره ترغيب و تحريص كرد . و كان سَبّاباً فاحشاً يبغض بنى هاشمٍ و يلعن و يسبّ علىَّ بنَ أبى طالبٍ عليه السّلام .\r\n","page_name":" 195 ","page_number":211},
  {"content":"\r\n\r\nمن برخاستم و از پشت مردم ميرفتم تا اينكه به پشت قبّه رسيدم . عبد الملك درحالىكه از روى مهر و عطوفت ، صورت خود را به طرف من نموده بود گفت : بگو ببينم چه واقعه‌اى حادث شده بود ؟\r\nمن گفتم : هيچ سنگى را از زمين بيت المقدس بر نميداشتند مگر آنكه در زير آن خون بود .\r\nاو به من گفت : از افرادى كه از اين واقعه خبر دارند غير از من و تو كسى باقى نمانده است ؛ ديگر از اين پس نبايد كسى اين قضيّه را از تو بشنود .\r\nمن نيز اين داستان را تا وقتى كه عبد الملك زنده بود براى كسى نقل نكردم . « 1 »\r\nو نيز حاكم با سند خود روايت مىكند از زُهرىّ كه إنَّ أسْماءَ الْأنْصاريَّةَ قالَتْ : ما رُفِعَ حَجَرٌ بِإيلياءَ لَيْلَةَ قَتْلِ عَلىٍّ إلّا وَ وُجِدَ تَحْتَهُ دَمٌ عَبيطٌ . « 2 »\r\n« اسماء انصاريّه ميگويد : در شبى كه علىّ را كشتند ، در ايلياء هيچ سنگى را از زمين بر نميداشتند مگر آنكه در زير آن خون تازه بود . »\r\nدر « قصص الْأنبيآء » قطب الدّين راوندى با سند خود از صدوق و او با سند متّصل خود از أبو بصير از حضرت صادق روايت مىكند كه آن حضرت فرمودند :\r\n\r\n\r\n","description":"","footnote":"\r\n( 1 ) « مستدرك حاكم » ج 3 ، ص 113 و ص 144\r\n( 2 ) همان\r\n","page_name":" 196 ","page_number":212},
  {"content":"\r\n\r\nهِشام بن عبد الملك از پدرم پرسيد : به من خبر ده كه در آن شبى كه علىّ كشته شد ، مردمان دور دست از شهرى كه علىّ در آن بود ، چگونه كشته شدن او را فهميدند ؟ و علامت كشته شدن علىّ براى مردم چه بود ؟ آيا عبرت و علامتى در كشته شدن او بود ؟\r\nپدرم به هشام فرمود : در آن شبى كه علىّ به شهادت رسيد ، هيچ سنگى را از روى زمين بر نميداشتند مگر آنكه در زير آن خون تازه يافت ميشد ، تا هنگامى كه فجر طلوع كرد و صبح صادق ظاهر شد . و نيز همينطور بود شبى كه هارون برادر حضرت موسى مفقود الأثر شد ، و همچنين شبى كه يُوشَع بن نون كشته شد ، و نيز شبى كه در آن عيسى بن مريم به آسمان برده شد صلوات الله عليه ، و همچنين شبى كه در آن حسين صلوات الله عليه كشته شد . « 1 »\r\nدر « مناقب » ابن شهرآشوب آمده است از ابن عبّاس كه رسول خدا صلّى الله عليه و آله و سلّم فرمود : چون مؤمن بميرد ، آسمان و زمين تا چهل روز بر او گريه مىكنند ، و چون عالم بميرد چهل ماه بر او ميگريند ، و بر پيغمبر چون بميرد ، آسمان و زمين چهل سال گريه مىكنند ؛ و بر تو اى علىّ چون كشته شوى ، آسمان و زمين چهل سال گريه مىكنند . « 2 »\r\n\r\n\r\n","description":"","footnote":"\r\n( 1 ) « بحار الانوار » طبع كمپانى ، ج 9 ، ص 677\r\n( 2 ) اين روايت را محدّث عظيم الشّأن سيّد هاشم بحرانى در « مدينة المَعاجز » ، طبع سنگى ، ص 179 آورده و به جاى چهل سال گريه دربارهء أمير المؤمنين ، چهل خريف يعنى چهل پائيز آورده است .\r\n","page_name":" 197 ","page_number":213},
  {"content":"\r\n\r\nابن عبّاس ميگويد : چون أمير المؤمنين عليه السّلام شهادت يافت و در زمين كوفه بود ، آسمان تا سه روز خون باريد .\r\nو أبو حمزه از حضرت صادق عليه السّلام روايت مىكند و از سعيد بن مُسيَّب هم روايت شده كه : چون اميرمؤمنان به شهادت رسيد ، هيچ سنگى از روى زمين برداشته نشد مگر آنكه در زير آن خون تازه بود .\r\nو نيز خطيب در « أربعين » و نَسَوىّ در تاريخ خود آورده‌اند كه عبد الملك مروان از زُهْرىّ سؤال كرد كه علامت كشته شدن علىّ در روز شهادتش چه بود ؟\r\nزُهرىّ گفت : هيچ ريگى را از زمين بيت المقدس بر نداشتند مگر آنكه در زير آن خون تازه بود . « 1 »\r\nمرحوم مجلسى نقل مىكند از حضرت صادق عليه السّلام كه ميفرمود : سوگند به خدا در سوگ جدّم حسين آسمان گريست ، مرغها گريستند ، حيوانات گريستند ، وحوش بيابان گريستند ، فرشتگان گريستند .\r\nدر سوگ جدّم حسين تا چهل روز آسمان خون گريست ، زمين گريست ، خورشيد گريست . و گريهء آسمان اين بود كه خورشيد در سرخى طلوع ميكرد و در سرخى غروب مينمود . « 2 »\r\nمحدّث قمّى از « تذكرة سبط » نقل مىكند كه هلال بن ذكوان گفت :\r\n\r\n\r\n","description":"","footnote":"\r\n( 1 ) « بحار الأنوار » طبع كمپانى ، ج 9 ، ص 679\r\n( 2 ) همان مصدر ، ج 10 ، باب 40 ، ص 244 تا 249 در ضمن چند روايت\r\n","page_name":" 198 ","page_number":214},
  {"content":"\r\n\r\nچون حسين عليه السّلام شهيد شد تا دو ماه يا سه ماه خورشيد كه طلوع ميكرد و به ديوارها مىافتاد ، مثل اين بود كه به ديوارها خون ماليده‌اند . « 1 »\r\nاين روح ولايت است كه در جمادات اثر مىكند . امّا اين انسان از سنگ سخت‌تر است ؛ سجده مىكند كه علىّ را كشتند .\r\nمگر دربارهء عائشه و حفصه آيه سورهء تحريم نازل نشد ؟ و خداوند آن دو زن را به زوجهء نوح و لوط كه عصيان كردند و خيانت ورزيدند تشبيه نفرمود ؟\r\n\r\nآيه سورهء تحريم دربارهء عائشه و حفصه نازل شده است\r\nزمخشرى در « كشّاف » آورده است :\r\n إِنْ تَتُوبا [ إِلَى اللَّهِ  
  ] خِطابٌ لِحَفْصَةَ وَ عائِشَةَ عَلَى طَريقَةِ الالْتِفاتِ ، لِيَكونَ أبْلَغَ فى مُعاتَبَتِهِما .\r\nوَ عَنِ ابْنِ عَبّاسٍ : لَمْ أزَلْ حَريصاً عَلَى أنْ أسْأَلَ عُمَرَ عَنْهُما . حَتَّى حَجَّ وَ حَجَجْتُ مَعَهُ . فَلَمّا كانَ بِبَعْضِ الطَّريقِ عَدَلَ وَ عَدَلْتُ مَعَهُ بِالإِدَاوَةِ ، فَسَكِبْتُ الْمآءَ عَلَى يَدِهِ فَتَوَضَّأَ ؛ فَقُلْتُ : مَنْ هُما ؟\r\nفَقالَ : عَجَبًا يَا بْنَ عَبّاسٍ ! كَأنَّهُ كَرِهَ ما سَأَلْتُهُ عَنْهُ .\r\nثُمَّ قالَ : هُما حَفْصَةُ وَ عائِشَةُ . « 2 »\r\n\r\n\r\n","description":"","footnote":"\r\n( 1 ) « نفس المهموم » طبع إسلاميّه ( سنهء 1368 ه . ق ) ، ص 311\r\n( 2 ) تفسير « كشّاف » جلد دوّم از طبع كلكتّه در سنهء 1276 هجريّه كه قديمىترين طبع « كشّاف » است ( در مطبعهء ليسى ) ص 1501 ؛ و در اوّلين طبع از مطبعهء شرفيّه ( در 1307 هجريّه ) ص 471 ؛ و از طبع دار الكتاب العربىّ - بيروت لبنان ( طبع سنهء 1366 هجريّه ) ج 4 ، ص 566 ؛ و در ذيلش ابن حَجر عَسقلانى در كتاب « الكافى الشّاف فى تخريج أحاديث كشّاف » گفته است : اين حديث متّفقٌ عليه است .\r\n","page_name":" 199 ","page_number":215},
  {"content":"\r\n\r\n« زمخشرى ميگويد : آيه مباركهء قرآن  إِنْ تَتُوبا إِلَى اللَّهِ  خطاب به حفصه دختر عمر و عائشه دختر أبى بكر است ، بر طريق التفات و برگردانيدن وجههء سخن از غيبت به تكلّم ؛ براى آنكه در معاتبه و سرزنش آنان به نحو بليغ بلكه به نحو ابلغ دلالت كند .\r\nو از ابن عبّاس مروى است كه او مىگفت : من پيوسته بر اين حريص بودم و اصرار داشتم كه از خود عمر سؤال كنم كه مخاطَب در خطاب  إِنْ تَتُوبا إِلَى اللَّهِ  چه كسانند ؟ و اين دو زن كيانند ؟\r\nتا آنكه موسم حجّ بيت الله الحرام پيش آمد و عمر آمادهء حجّ شد و حركت كرد . من نيز رهسپار حجّ شدم . در ميان راه عمر براى قضاء حاجت از جادّه كناره گرفت ، و من نيز آفتابه برداشته و از جادّه كنار رفتم .\r\nعمر مشغول وضو گرفتن شد و من موقع را مغتنم شمرده و آب وضو به روى دست او ميريختم ؛ و در اين حال پرسيدم : مراد از اين دو زن كه مخاطب اين آيه هستند كيستند ؟\r\nعمر گفت : عجبا اى ابن عبّاس ! و مثل اينكه اين سؤال من بر او سنگين بود و ناگوار .\r\nو پس از آن گفت : اين دو زن حفصه و عائشه هستند . »\r\nعائشه از دو نور ديدهء رسول خدا رو ميگرفت و با حجاب در برابر آنان بود ، و راضى نبود آنها او را ببينند يا او آنان را ببيند ؛ و ابن عبّاس گفته بود كه دخول حسنين عليهما السّلام بر او بدون\r\n\r\n","description":"","footnote":"","page_name":" 200 ","page_number":216},
  {"content":"\r\n\r\nحجاب حلال است .\r\nابن سعد در « طبقات » بعد از ذكر اين قضيّه ميگويد : زن پدر زن جدّ پدرى يا مادرى بر انسان مَحرَم است . و أبوحنيفه و مالك بن أنَس گفته‌اند كه نكاح زن پدر و زن جدّ براى فرزند و فرزندِ فرزند چه پسرى باشد و چه دخترى حلال نيست ؛ و زن پدر و جدّ با فرزند محرم است . و اين حكم إجماعى است و در آن خلاف نيست . و اين مسأله بر امّ المؤمنين عائشه مخفى نبوده است ، الّا آنكه منظور و مقصود عائشه از اين احتجاب و روگيرى چيز ديگرى بوده است . « 1 »\r\nدر عزاى سيّد الشّهداء ساكنين آسمانها گريستند .\r\nسه روز بدن انورش به روى زمين افتاده ، بدون غسل و بدون كفن انداختند و رفتند .\r\nاگر به حضرت سجّاد عليه السّلام اجازه ميدادند دفن مىنمود ، ولى اجازه نميدادند .\r\nحضرت سجّاد عليه السّلام ميفرمايد : به ما اجازه نميدادند به قدر يك وجب به آن بدنها نزديك شويم . اگر كسى نزديك ميشد ، پاداشش تازيانه بود ؛ وانگهى او را از روى بدن به قوّهء قهريّه دور ميكردند .\r\n\r\nگريستن حيوانات در شهادت سيّد الشّهداء عليه السّلام\r\nروايت است كه وحوش مىآمدند و دور آن بدن حلقه ميزدند ، روى پا ايستاده و دستها را بلند ميكردند و قطره قطره اشك ميريختند .\r\n\r\n\r\n","description":"","footnote":"\r\n( 1 ) « طبقات » ابن سعد ، ج 8 ، ص 73\r\n","page_name":" 201 ","page_number":217},
  {"content":"\r\n\r\nو مرغان آسمان گرداگرد آن ابدان طيّبه به پرواز در مىآمدند ، و بالهاى خود را روى بدن مطهّر سيّد الشّهداء عليه السّلام پهن ميكردند كه آفتاب بر آن نتابد .\r\n\r\nاشعار مرحوم نيّر تبريزى در رثاى سيّد الشّهداء عليه السلام\r\n چون صبا ديد به صحرا بدن بى كفنش * خاك ميريخت بجاى كفنش بر بدنش\r\nچونكه از مركب خود شاه به گودال افتاد * عهد يزدان به لبش بود و شفاعت سخنش\r\nآخرين بار كه شه جانب ميدان ميرفت * خواهرش داد به او كهنه‌ترين پيرهنش\r\nتا كه دشمن نكند خواهش تن پوش حسين * كهنه پيراهن او بود بجاى كفنش\r\nگشت آغشته به خونِ دل او پيكر او * از سم اسب سواران به بدن تاختنش \r\nو در اين باب مرحوم نيّر تبريزى چه خوب سروده است :\r\n شهيد عشق كه تنگست پوست بر بدنش * تو خصم بين كه به يغما زره بَرَد ز تنش\r\nزِره به غارت اگر بُرد خصم خيره چه غم * كه بود جوشن تن زلف‌هاى پرشكنش\r\nشهى كه سندس فردوس بود پوشش او * روا نديد به تن خصم جامهء كهنش « 1 » \r\n\r\n\r\n","description":"","footnote":"\r\n( 1 ) « آتشكده » نيّر ، ص 122\r\n","page_name":" 202 ","page_number":218},
  {"content":"\r\n\r\nو شافعى در اين باب گفته است :\r\n تَزَلْزَلَتِ الدُّنْيا لِآلِ مُحَمَّدٍ * وَ كادَتْ لَهُمْ صُمُّ الْجِبالِ تَذوبُ\r\nوَ غارَتْ نُجومٌ و اقْشَعَرَّتْ كَواكِبُ * وَ هُتِّكَ أسْتارٌ وَ شُقَّ جُيوبُ « 1 » \r\n\r\n\r\n","description":"","footnote":"\r\n( 1 ) اوّل اين اشعار چنين است :\r\n تَأَوَّهَ قَلْبى وَ الْفُؤادُ كَئيبُ * وَ أرَّقَ نَوْمى فَالسُّهادُ عَجيبُ\r\nفَمَنْ مُبْلِغٌ عَنّى الْحُسَيْنَ رِسالَةً * وَ إنْ كَرِهَتْها أنْفُسٌ وَ قُلوبُ\r\nذَبيحٌ بِلا جُرْمٍ كَأنَّ قَميصَهُ * صَبيغٌ بِمآءِ الارْجُوانِ خَضيبُ\r\nفَلِلسَّيْفِ أعْوالٌ وَ لِلرُّمْحِ رَنَّةٌ * وَ لِلْخَيْلِ مِنْ بَعْدِ الصَّهيلِ نَحيبُ \r\nبعد مىگويد : « تَزَلْزَلَتِ الدُّنْيَا لِآلِ مُحَمَّدٍ » و پس از اين دو بيت مىگويد :\r\n يُصَلَّى عَلَى الْمَبْعوثِ مِن ءَالِ هاشِمٍ * وَ يُغْزَى بَنوهُ إنَّ ذا لَعَجيبُ\r\nلَئِنْ كانَ ذَنْبى حُبُّ ءَالِ مُحَمَّدٍ * فَذَلِكَ ذَنْبٌ لَسْتُ مِنْهُ أتوبُ\r\nهُمُ شُفَعائى يَوْمَ حَشْرى وَ مَوْقِفى * إذا ما بَدَتْ لِلنّاظِرينَ خُطوبُ \r\nاين ابيات در « مناقب » طبع سنگى ، ج 2 ، ص 232 و 233 آمده است .\r\n","page_name":" 203 ","page_number":219},
  {"content":"\r\n . \r\n","description":"","footnote":"","page_name":" 204 ","page_number":220},
  {"content":"\r\n\r\n\r\nمجلس بيست و چهارم : كسانى كه در اثر نفخ صور نمىميرند مُخلَصين هستند\r\n\r\n","description":"","footnote":"","page_name":" 205 ","page_number":221},
  {"content":"\r\n . \r\n","description":"","footnote":"","page_name":" 206 ","page_number":222},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرينَ\r\nو لَعْنَةُ اللهِ عَلَى أعْدآئِهِمْ أجْمَعينَ مِنَ الْآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم « 1 »\r\nقال اللهُ الحكيمُ فى كتابِه الكريم :\r\n وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ . \r\n وَ يَوْمَ يُنْفَخُ فِي الصُّورِ فَفَزِعَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ . \r\n( آيه 68 از سورهء زمر : سى و نهمين سوره ، و آيه 87 از سورهء نمل : بيست و هفتمين سوره از قرآن كريم )\r\nمفاد و مُحصَّل اين دو آيه اينست كه چون در صور دميده شود ، همهء موجودات آسمانها و زمين مىميرند مگر كسانى كه خدا بخواهد . پس اوّلًا موت براى تمام مخلوقات حتمى است و ثانياً\r\n\r\n\r\n","description":"","footnote":"\r\n( 1 ) مطالب گفته شده در روز بيست و چهارم ماه مبارك رمضان .\r\n","page_name":" 207 ","page_number":223},
  {"content":"\r\n\r\nافرادى هستند كه مورد مشيّت خدا واقع شده و فَزَع و صَعْقه آنها را نمىگيرد ، و در ماهيّت آنان اثرى نمىگذارد و لباس مرگ نمىپوشند .\r\nبايد ديد اين افراد چه كسانند و چه مزيّت و خصوصيّتى دارند كه حيات آنها تبديل به مرگ نمىگردد و پيوسته زنده و جاودانند ؟ درحالىكه ميدانيم تمام موجودات آسمان از فرشتگان و ملائكهء مقرّب و ارواح قدسيان و حوريان و ارواح صلحاء و شهدائى كه از برزخ گذشته و به آسمان رسيده‌اند ، و نيز تمام موجودات برزخيّه از مؤمنان و كافران ، بدون استثناء همه بايد در اثر صعقه شربت مرگ را بنوشند و فانى شوند .\r\n\r\nمراد از افراد مورد استثناء از مردن در نفخ صور\r\nپس مسلّماً افراد مورد استثناء داراى هويّتى خاصّ و شاكلهء مخصوصى هستند كه از اين حكم كلّى الهى معاف شده و اين وقايع و حوادث كوبنده و خرد كننده و هلاك كننده كه سراسر عالم زندگان را از مُلكى و ملكوتى ميگيرد ، در آنها اثر نمىگذارد .\r\nپس آن نشان الهى و صبغهء رحمانيّه نسبت به آنان بسيار عالى و ارجمند است كه آنها را از ميان جميع خلائق ممتاز گردانيده است .\r\nاز طرفى در قرآن كريم آمده است :\r\n لا إِلهَ إِلَّا هُوَ كُلُّ شَيْءٍ هالِكٌ إِلَّا وَجْهَهُ  . « 1 »\r\n« هيچ معبود و مقصودى جز ذات مقدّس حضرت احديّت نيست ؛ تمام اشياء هلاك شونده هستند ، مگر وجه او . »\r\nدر اينجا مىيابيم كه آنچه از دستبرد هلاك مصون است ،\r\n\r\n\r\n","description":"","footnote":"\r\n( 1 ) قسمتى از آيه 88 ، از سورهء 28 : القصص\r\n","page_name":" 208 ","page_number":224},
  {"content":"\r\n\r\nوجهُ الله است ، وجه خدا .\r\nو نيز در قرآن مجيد آمده است :\r\n  كُلُّ مَنْ عَلَيْها فانٍ * وَ يَبْقى وَجْهُ رَبِّكَ ذُو الْجَلالِ وَ الْإِكْرامِ .   « 1 »\r\n« تمام افرادى كه روى زمين هستند بدون استثناء فانى ميشوند ؛ و وجه پروردگار تو كه داراى جلال و عظمت و احسان و نعمت است باقى خواهد ماند . »\r\nدر اينجا نيز وجهُ الرّبّ را كه همان وجهُ الله است استثناء فرموده و نيز دو صفت جلال و اكرام را براى آن وجه مقرّر داشته است .\r\nو در واقع وجهُ الله داراى دو صفت جلال و جمال است زيرا كه مرجع اكرام به احسان و نعمت دادن است كه از صفات جمال است ؛ و جلال ، عظمت و ابّهت است كه در مقابل جمال ذكر مىشود .\r\nو در اين آيه مباركه دو صفت جلال و إكرام را صفت وجه قرار داده است ، نه صفت ربّ . يعنى وجه ربّ تو داراى جلال و جمال است . و نمىخواهد بگويد : ربّ تو اين دو صفت را دارد زيرا  ذُو الْجَلالِ  مرفوع است و صفت وجه قرار ميگيرد ، و گرنه مىبايست گفت : ذِى الْجَلالِ كه صفت ربّ قرار گيرد .\r\nبنابراين علاوه بر آنكه از اين آيه استفاده مىشود كه وجهُ الرّبّ كه همان وجه خداست پيوسته باقى و جاودان است ، نيز از آن بدست مىآيد كه اين وجه خدا داراى دو صفت جلال و جمال\r\n\r\n\r\n","description":"","footnote":"\r\n( 1 ) آيه 26 و 27 ، از سورهء 55 : الرّحمن\r\n","page_name":" 209 ","page_number":225},
  {"content":"\r\n\r\nاست .\r\nو نيز ميدانيم كه دو صفت جلال و اكرام ، صفت اسم خدا نيست بلكه صفت خود خداست .\r\n تَبارَكَ اسْمُ رَبِّكَ ذِي الْجَلالِ وَ الْإِكْرامِ  . « 1 »\r\n« بلند پايه و مبارك است اسم پروردگار تو ، آن پروردگارى كه داراى مقام جلال و اكرام است . »\r\nو از ضمّ اين دو آيه اخير به هم ، استفاده مىشود كه وجه خدا از اسم خدا برتر و والاتر است چون  ذِي الْجَلالِ وَ الْإِكْرامِ  صفت براى اسم واقع نشده است بلكه صفت براى ربّ قرار گرفته ؛ و چون وجه هر چيز در حقيقت نشان دهندهء خود آن چيز است پس وجه الله و وجه الرّبّ همان ربّ است كه در يك جا او را ، و در جاى ديگر ربّ را بدين دو صفت موصوف گردانيده است .\r\nحال كه اين مطلب معلوم شد ، اگر آيات نفخ صور را ملاحظه نموده و مورد استثناء را در نظر بگيريم و با اين آيات ملاحظه و تطبيق نمائيم ، بدست مىآيد كه مراد از  مَنْ شاءَ اللَّهُ  ( آن افرادى كه خداوند ارادهء مردن آنها را نكرده است ) همان وجه الله است .\r\nزيرا از تطبيق و مقارنهء آيات نفخ صور كه دلالت بر مرگ همهء موجودات ،  إِلَّا مَنْ شاءَ اللَّهُ  دارد و آيات سورهء قصص و رحمن كه دلالت بر فناء و هلاكت هر چيز مىكند  إِلَّا وَجْهَهُ  و  وَجْهُ رَبِّكَ  ، بدون تأمّل استفاده مىشود كه مَنْ شاءَ اللَّهُ ، وجهُ الله است .\r\n\r\n\r\n","description":"","footnote":"\r\n( 1 ) آيه 78 ، از سورهء 55 : الرّحمن\r\n","page_name":" 210 ","page_number":226},
  {"content":"\r\n\r\nو چون از آيه شريفهء :\r\n وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ ثُمَّ نُفِخَ فِيهِ أُخْرى فَإِذا هُمْ قِيامٌ يَنْظُرُونَ .  « 1 »\r\nدانستيم كه قيام و حضور در نزد پروردگار اختصاص به كسانى دارد كه در نفخ صور اوّل مرده‌اند ، و اينانند كه بواسطهء نفخ صور دوّم كه نفخ احياء و زندگى است ، زنده ميشوند و در برابر پروردگار حضور پيدا مىكنند ؛ و نيز از آيه شريفهء :\r\n  فَإِنَّهُمْ لَمُحْضَرُونَ إِلَّا عِبادَ اللَّهِ الْمُخْلَصِينَ .   « 2 »\r\nدانستيم كه بندگان مُخلَصين ، حشر و حضور ندارند ؛ بنابراين  مَنْ شاءَ اللَّهُ  كه نمىميرند ، همان كسانى هستند كه قيام و حضور ندارند ؛ و آنان همان بندگان مُخلَصين خدا هستند .\r\n\r\nبندگان مخلص خدا ، وجه خدا هستند\r\nو با تطبيق و قياس اين آيات با آياتى كه در سورهء رحمن و قصص بيان شده و همهء موجودات را مژدهء مرگ ميدهد و فقط وجه خدا را باقى ميداند ، استفاده مىشود كه وجه خدا كه باقى است و بَوار و هلاك بر او عارض نمىشود همان بندگان مُخلَص خدا هستند .\r\nبندگان مُخلَص خدا پس از آنكه از دنيا رفتند ، در برزخ توقّف ندارند . در قيامت نيز حشر و حضور ندارند . صيحهء برزخى اوّل كه صور إماته است و صيحهء دوّم كه صور إحياء است هيچكدام در آنها اثر ندارد ، چون از اين مراتب و درجات عبور كرده‌اند و در عالمى\r\n\r\n\r\n","description":"","footnote":"\r\n( 1 ) آيه 68 ، از سورهء 39 : الزّمر\r\n( 2 ) ذيل آيه 127 و آيه 128 ، از سورهء 37 : الصّافّات\r\n","page_name":" 211 ","page_number":227},
  {"content":"\r\n\r\nما فوق عالم برزخ و عالم حشر و نشر و حساب و كتاب و عَرْض و سؤال وارد شده ، و وجودشان و سرّشان به حقيقت وجه اللهىّ متحقّق گرديده است كه مرگ و بوار و فناء و نيستى در آنجا راه ندارد .\r\nالبتّه اين مقامات و درجات متعلّق به مُخلَصين است ( به فتح لام كه اسم مفعول است ) نه مُخلِصين ( به كسر لام كه اسم فاعل است ) ؛ زيرا كه مخلِصين ( به كسر ) افرادى هستند كه در مقام مجاهدهء با نفسِ امّاره و در طىّ طريق قرب و خلوص و فناء ، قدم بر ميدارند ولى هنوز وجودشان و سرّشان خالص نشده و مجاهدهء آنها تمام نشده ؛ در گيرودار و كشمكش با نفس امّاره و شخصيّت و أنانيّت هستند و در كلاس‌هاى مختلفهء اين وادى در سير و سلوك‌اند .\r\n\r\nمُخلَصين به مقام فناء در ذات حضرت احديّت رسيده‌اند\r\nولى مخلَصين ( به فتح ) كلاسهاى مجاهدهء آنان به پايان رسيده و به مقام طهارت و پاكى رسيده‌اند ، چه پاكى در مقام فعل و چه در مقام اخلاق و مَلكات و صفات و چه در مقام سرّ و ذات . از تمام مراحل عبور نموده ، پاك و پاكيزه در حرم خدا رفته و به مقام فناءِ در ذات حضرت احديّت رسيده و مسّ و لمس نموده‌اند كه :  لا يَمْلِكُونَ لِأَنْفُسِهِمْ ضَرًّا وَ لا نَفْعاً وَ لا يَمْلِكُونَ مَوْتاً وَ لا حَياةً وَ لا نُشُوراً  .\r\nپس ديگر وجودى ندارند تا دچار صعقه و فزع مرگ گردد . و چيزى از خود ندارند كه محتاج به حساب و كتاب باشند . آنها حساب و كتاب خود را در دنيا بواسطهء قدم راستين نهادن در راه لقاى حضرت معبود پس داده‌اند و پس از مرگ طبيعى دنيوى يكسره به بهشت خُلد و جنّة الذّات قدم گذارده و از نعمت‌هاى لقاء و شهود جمال و جلال\r\n\r\n","description":"","footnote":"","page_name":" 212 ","page_number":228},
  {"content":"\r\n\r\nحضرت احديّت متنعّم و بهره‌مند هستند .\r\n فَأُولئِكَ يَدْخُلُونَ الْجَنَّةَ يُرْزَقُونَ فِيها بِغَيْرِ حِسابٍ .  « 1 »\r\nيكسره در بهشت ميروند و در آنجا بدون حساب مورد روزىهاى پروردگارشان قرار ميگيرند .\r\nبارى ، احوالات و مقامات مخلَصين خارج از حوصلهء غير آنها از افراد بشر است . زيرا پاداش و نتائج اعمال آنان به فكر و انديشهء كسى نمىگذرد و در خور شاه‌باز بلند پرواز عقل و افكار عقلاء و دانشمندان نيست . و عقاب‌هاى فكر و هوش و درايت ، با تمام قدرتِ بال‌هاى متين و استوار خود ، اگر بخواهند بوئى از آن حالات و مقامات را استشمام كنند نمىتوانند .\r\nغير از ذات مقدّس حضرت معبود چيزى جزاى آنها نيست . در اين صورت درجات آنها چگونه در خور فهم و دانش بشر و در حوصلهء انديشه و فكر قرار گيرد ؟\r\nاز تفسير صغير فضل بن حسن طبرسى نقل است كه گفته است :\r\nدر حديث وارد شده است كه :\r\nيَقُولُ اللهُ : أَعْدَدْتُ لِعِبَادِىَ الصَّالِحِينَ مَا لَا عَيْنٌ رَأَتْ ، وَ لَا أُذُنٌ سَمِعَتْ ، وَ لَا خَطَرَ عَلَى قَلْبِ بَشَرٍ ؛ فَلَهُ مَا أَطْلَعْتُكُمْ عَلَيْهِ اقْرَءُوا إنْ شِئْتُمْ :  فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ  « 2 » « 3 »\r\n\r\n\r\n","description":"","footnote":"\r\n( 1 ) ذيل آيه 40 ، از سورهء 40 : غافر\r\n( 2 ) اين آيه ، آيه 17 ، از سورهء 32 : السّجدة است .\r\n( 3 ) « كلمة الله » ص 134\r\n","page_name":" 213 ","page_number":229},
  {"content":"\r\n\r\n« خداوند ميفرمايد : من براى بندگان صالح خود چيزهائى مهيّا كرده‌ام كه هيچ چشمى نديده است و هيچ گوشى نشنيده است و بر انديشه و خاطرهء هيچ انسانى خطور نكرده است .\r\nپس براى اوست آنچه من شما را از آن آگاه ميكنم ؛ اگر ميخواهيد اين آيه قرآن را بخوانيد كه ميفرمايد :\r\nهيچ نفسى نميداند آنچه را كه من براى بندگان صالح خود ( از انديشه‌ها و فكرها ) مخفى نموده‌ام ؛ از چيزهائى كه موجب ترى و تازگى چشم‌ها گردد . »\r\nو نيز از « أسرار الصّلاة » شهيد ثانى : علىّ بن أحمد عامِلى از حضرت صادق عليه السّلام نقل است كه رسول خدا صلّى الله عليه و آله و سلّم ميفرمايد :\r\nقَالَ اللهُ : لَا أَطَّلِعُ عَلَى قَلْبِ عَبْدٍ ، فَأَعْلَمُ فِيهِ حُبَّ الإخْلَاصِ لِطَاعَتِى وَ ابْتِغَاءِ وَجْهِى ، إلَّا تَوَلَّيْتُ تَقْوِيْمَهُ وَ سِيَاسَتَهُ . « 1 »\r\n« خداوند ميفرمايد : من بر انديشه و افكار هيچ يك از بندگان خود مطّلع نشدم كه در آن محبّت اخلاص در اطاعت من ، و جستجوى وجه من بوده باشد ، مگر آنكه من خودم بشخصه اصلاح امور او و تدبير و سياست او را به دست گرفتم . »\r\n\r\nمواهب الهيّه براى مخلَصين\r\nبارى ، به نصّ و تصريح آيات قرآن كريم ، مخلَصين داراى آثار و خصوصيّاتى هستند كه ديگران از آن نصيبى ندارند .\r\nأوّل : آنكه به نصّ كريمهء قرآنيّه ، ديگر شيطان را به‌هيچ‌وجه\r\n\r\n\r\n","description":"","footnote":"\r\n( 1 ) « كلمة الله » ص 138\r\n","page_name":" 214 ","page_number":230},
  {"content":"\r\n\r\nمن الوجوه بر ايشان تسلّط و اقتدارى نيست .\r\n  فَبِعِزَّتِكَ لَأُغْوِيَنَّهُمْ أَجْمَعِينَ * إِلَّا عِبادَكَ مِنْهُمُ الْمُخْلَصِينَ   . « 1 »\r\nبديهى است كه اين استثناء تشريعى نيست ، بلكه بواسطهء اقتدار ذاتى مخلَصين در مقام توحيد ، ديگر براى شيطان قدرتى نبوده ، و به علّت ضعف و ناتوانى خود نمىتواند در اين مرحله به آنان دست يابد .\r\nبارى ، چون مخلَصين خود را براى خدا خالص نموده ، به هر چيزى كه مينگرند ، خدا را مىبينند و شيطان به هر قسم و كيفيّتى بر ايشان ظهور كند آنان با نظر الهى در آن چيز مينگرند و استفادهء الهيّه مىكنند ؛ لذا شيطان از اوّل امر ، نزد اين طائفه اعتراف به عجز و مسكنت خود نموده و سپر مىاندازد ؛ و گرنه شيطان ذاتش براى اغواء بنى آدم است و كسى نيست كه بخواهد به كسى ترحّم نموده و دست از إضلال او بردارد .\r\nدوّم : اين طائفه از محاسبهء محشر آفاقى و حضور در آن عرصه معاف و فارغ هستند .\r\nدر قرآن كريم است :  وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ . \r\nزيرا همانطور كه گفتيم چون اين آيه با آيه شريفهء   * فَإِنَّهُمْ لَمُحْضَرُونَ إِلَّا عِبادَ اللَّهِ الْمُخْلَصِينَ   ضميمه گردد معلوم مىشود كه اين طائفه كه از صعقهء قيامت در امانند ، عبارتند از بندگان مُخلَص\r\n\r\n\r\n","description":"","footnote":"\r\n( 1 ) قسمتى از آيه 82 و آيه 83 ، از سورهء 38 : ص .\r\n","page_name":" 215 ","page_number":231},
  {"content":"\r\n\r\nخدا .\r\nزيرا آنان بواسطهء مراقبت و رياضات شرعيّه در جهاد انفسيّه كشته شده و به حيات ابدى پيوسته‌اند و از قيامت عظماى انفسيّه عبور كرده‌اند ؛ و در دوران مجاهده به حساب آنان رسيدگى شده و حال بواسطهء قتل فى سبيل الله در نزد خداى خود به خلعت حيات ابدى مخلّع و از روزىهاى خاصّهء خزانهء ربوبى متنعّمند .\r\nقالَ عَزَّ مِن قآئِل :  وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ .  « 1 »\r\nعلاوه بر اين ميدانيم كه احضار ، فرع بر عدم حضور است ؛ و بندگان مخلَص خدا قبل از پيدايش طليعهء قيامت در همه جا حاضر بوده و بر همهء احوال مطّلع بوده‌اند چون ميفرمايد :  عِنْدَ رَبِّهِمْ يُرْزَقُونَ . \r\nسوّم : آنچه از پاداش و ثواب به هر كس برسد و در روز قيامت به او عطا شود ، در مقابل عمل او خواهد بود ، مگر اين صنف از بندگان كه كرامت الهيّه بر ايشان ماوراء طور و پاداش عمل است .\r\n  وَ ما تُجْزَوْنَ إِلَّا ما كُنْتُمْ تَعْمَلُونَ إِلَّا عِبادَ اللَّهِ الْمُخْلَصِينَ .   « 2 »\r\nو اگر گفته شود كه مفاد اين آيه آنست كه گروه معذّبين طبق اعمالشان به پاداش ميرسند مگر بندگان نيك خدا كه براى ايشان جزا در مقابل عمل نبوده ، بلكه پروردگار منّان با ايشان به فضل و كرم خود\r\n\r\n\r\n","description":"","footnote":"\r\n( 1 ) آيه 169 ، از سورهء 3 : ءَال عمران\r\n( 2 ) آيه 39 و 40 ، از سورهء 37 : الصّافّات\r\n","page_name":" 216 ","page_number":232},
  {"content":"\r\n\r\nجزا خواهد داد ؛ در پاسخ ميگوئيم : مفاد آيه مطلق بوده و مخاطب آن اختصاصى به گروه معذّبين ندارد .\r\nعلاوه آنكه جزاى بندگان به فضل و كرم ، منافات با جزا در مقابل عمل ندارد . چه معناى فضل اينست كه در مقابل عمل كوچك ، پروردگار منّان جزاى بزرگ عنايت ميفرمايد و در واقع عمل كوچك را بزرگ مىشمارد ولى با اين همه باز جزا در مقابل عمل واقع گرديده است .\r\nدرحالىكه مفاد كريمهء شريفه غير از اين است . مفاد آيه اينست كه به بندگان مخلَص خدا ، پاداش اصلًا در مقابل عمل داده نمىشود .\r\nو نيز در آيه ديگر ميفرمايد :\r\n لَهُمْ ما يَشاؤُنَ فِيها وَ لَدَيْنا مَزِيدٌ  . « 1 »\r\n« براى اين گروه هر چه اراده و مشيّت آنان تعلّق گيرد خواهد بود ؛ و در نزد ما نيز چيزى زياده از مقدار اراده و مشيّت آنان براى آنها خواهد بود . »\r\nپس معلوم مىشود كه از كرامات الهيّه چيزهائى كه فوق اراده و مشيّت و بالاتر از سطح فكر و ميزان طيران مرغ اختيار و ارادهء آنها است داده خواهد شد ؛ و اين نكته شايان دقّت و قابل توجّه است .\r\nچهارم : آنان داراى مقامى منيع و منصبى رفيع و مرتبه‌اى عظيمند كه بتوانند حمد و سپاس ذات احديّت و ثناى الهى را كما هُو حَقّه ( همانطور كه سزاوار آن ذات اقدس است ) بجا آورند .\r\n\r\n\r\n","description":"","footnote":"\r\n( 1 ) . آيه 35 ، از سورهء 50 : ق\r\n","page_name":" 217 ","page_number":233},
  {"content":"\r\n\r\nقالَ عَزّ وَ جلَّ :\r\n  سُبْحانَ اللَّهِ عَمَّا يَصِفُونَ * إِلَّا عِبادَ اللَّهِ الْمُخْلَصِينَ .   « 1 »\r\nو اين غايت كمال مخلوق و نهايت منصب ممكن است .\r\nاين چهار مزيّت را ما در رسالهء خود كه به نام « لُبُّ اللُباب در سير و سلوك اولى الالباب » مىباشد و از تقريرات درس عرفانى حضرت علّامهء طباطبائى مُدّ ظلّه العالى است بيان كرده‌ايم و در اينجا بمناسبت ذكر نموديم .\r\nراجع به مقامات مخلَصين و درجات آنها در اخبار وارده از معصومين صلوات الله عليهم أجمعين تفاصيل عجيب و شگفت انگيزى وارد شده است :\r\nدر كتاب « محاسن » أحمد بن محمّد بن خالد برقى روايت مىكند از عبد الرّحمن بن حَمّاد از حنان بن سَدير از حضرت أبى عبد الله امام جعفر صادق عليه السّلام از رسول الله صلّى الله عليه و آله و سلّم كه :\r\nقَالَ اللهُ : مَا تَحَبَّبَ إلَىَّ عَبْدِى بِشَىْءٍ أَحَبَّ إلَىَّ مِمَّا افْتَرَضْتُهُ عَلَيْهِ . وَ إنَّهُ لَيَتَحَبَّبُ إلَىَّ بِالنَّافِلَةِ حَتَّى أُحِبَّهُ ؛ فَإذَا أَحْبَبْتُهُ ، كُنْتُ سَمْعَهُ الَّذِى يَسْمَعُ بِهِ ، وَ بَصَرَهُ الَّذِى يَبصُرُ بِهِ ، وَ لِسَانَهُ الَّذِى يَنْطِقُ بِهِ ، وَ يَدَهُ الَّتِى يَبْطِشُ بِهَا ، وَ رِجْلَهُ الَّتِى يَمْشِى بِهَا . إذَا دَعَانِى أَجَبْتُهُ ، وَ إذَا سَأَلَنِى أَعْطَيْتُهُ . وَ مَا تَرَدَّدْتُ فِى شَىْءٍ أَنَا فَاعِلُهُ كَتَرَدُّدِى فِى مَوْتِ مُؤْمِنٍ يَكْرَهُ الْمَوْتَ وَ أَنَا أَكْرَهُ مَسَآءَتَه . « 2 »\r\n\r\n\r\n","description":"","footnote":"\r\n( 1 ) آيه 159 و 160 ، از سورهء 37 : الصّافّات\r\n( 2 ) « محاسن » ج 1 ، كتاب مصابيح الظُّلَم ، باب 47 : المحبوبات ، ص 291\r\n","page_name":" 218 ","page_number":234},
  {"content":"\r\n\r\n« خداوند عزّ و جلّ ميفرمايد : بندهء من هيچگونه محبّتش را در دل من جاى نميدهد و موجبات محبّت مرا فراهم نمىكند كه در نزد من محبوب‌تر باشد از آنچه من بر او لازم و واجب گردانيده‌ام .\r\nو او پيوسته با بجا آوردن نوافل و مستحبّاتى كه او را بدانها تكليف نكرده‌ام محبّت خود را در دل من بيشتر مىكند تا جائى ميرسد كه من محبّ او ميشوم ؛ و در اين صورت كه من محبّ او شدم ، من گوش او ميشوم كه با آن مىشنود ، و چشم او ميشوم كه با آن مىبيند ، و زبان او ميشوم كه با آن سخن ميگويد ، و دست او ميشوم كه با آن اخذ مىكند ، و پاى او ميشوم كه با آن راه ميرود .\r\nزمانى كه مرا بخواند ، اجابت ميكنم و هنگامى كه چيزى از من مسألت كند به او عطا مىنمايم .\r\nو هيچگاه من در كارى كه خود بدون واسطه و اسباب فاعل آن كار بوده‌ام ، برايم درنگ و ترديد حاصل نشده است مانند وقتى كه خود ميخواهم روح بندهء مؤمنى را قبض كنم كه او از مرگ كراهت دارد و من از آزار و ناراحتى او كراهت دارم . »\r\n\r\nحديث قدسى : عَبْدِى أَطِعْنِى أَجْعَلْكَ مِثْلِى\r\nاين روايت را مجلسى در « بحار الأنوار » جلد پانزدهم ، جزء دوّم ، بابُ حبّ الله تعالى ، در صفحهء 29 آورده است .\r\nابن فهد حلّى در « عُدّة الدّاعى » ميگويد : فِى الْحَدِيثِ الْقُدْسِىِّ :\r\nيَا بْنَ ءَادَمَ ! أَنَا غَنِىٌّ لَا أَفْتَقِرُ ؛ أَطِعْنِى فِيمَا أَمَرْتُكَ ، أَجْعَلْكَ غَنِيّاً لا تَفْتَقِرُ . يَا بْنَ ءَادَمَ ! أَنَا حَىٌّ لَا أَمُوتُ ؛ أَطِعْنِى فِيمَا أَمَرْتُكَ ، أَجْعَلْكَ حَيًّا لَا تَمُوتُ . يَا بْنَ ءَادَمَ ! أَنَا أَقُولُ لِلشَّىْءِ كُنْ فَيَكُونُ ؛ أَطِعْنِى فِيمَا أَمَرْتُكَ ، أَجْعَلْكَ تَقُولُ لِلشَّىْءِ كُنْ فَيَكُونُ . « 1 »\r\n\r\n\r\n","description":"","footnote":"\r\n( 1 ) « عدّة الدّاعى » طبع سنگى ، ص 233\r\n","page_name":" 219 ","page_number":235},
  {"content":"\r\n\r\n« در حديث قدسى وارد است كه خداوند عزّ و جلّ خطاب به بندهء خود ميفرمايد :\r\nاى پسر آدم ! من بى نيازى هستم كه هيچگاه نيازمند نمىشوم ؛ مرا اطاعت نما در آنچه تو را امر كرده‌ام ، تا در نتيجه تو را بى نيازى قرار دهم كه نيازمند نشوى .\r\nاى پسر آدم ! من زنده‌اى هستم كه هيچگاه نمىميرم ؛ مرا اطاعت كن در آنچه ترا امر كرده‌ام ، تا در نتيجه ترا زنده‌اى قرار دهم كه نميرى .\r\nاى پسر آدم ! من به چيزها ميگويم : بشو ، مىشود ؛ مرا اطاعت كن در آنچه ترا امر كرده‌ام ، تا در نتيجه ترا قرار دهم بطورى كه به چيزها بگوئى بشو ، مىشود . »\r\nو حافظ رجب بُرْسى در « مَشارق أنوار اليقين » گويد :\r\nوَرَدَ فِى الْحَدِيثِ الْقُدْسِىِّ : إنَّ لِلَّهِ عِبَادًا أَطَاعُوهُ فِيمَا أَرَادَ ، فَأَطَاعَهُمْ فِيمَا أَرَادُوا ؛ يَقُولُونَ لِلشَّىْءِ : كُنْ فَيَكُونُ . « 1 »\r\n« در حديث قدسى وارد است كه خداوند عزّ و جلّ ميفرمايد :\r\nحقّاً براى خدا بندگانى هستند كه او را در آنچه بخواهد اطاعت مىكنند ، پس خدا نيز آنها را در آنچه بخواهند اطاعت مىكند ؛ آنها به چيزهائى كه بخواهند تحقّق پيدا كند ميگويند : بشو مىشود . »\r\n\r\nاحوالات و مقامات مُخلَصين\r\n\r\nبندگان مخلَص خدا به‌هيچ‌وجه براى خود علم و حيات و قدرتى نمىبينند\r\nآرى ! چون اينان قدم راستين در مجاهدهء با نفس امّاره نهاده و از\r\n\r\n\r\n","description":"","footnote":"\r\n( 1 ) « كلمة الله » ص 143\r\n","page_name":" 220 ","page_number":236},
  {"content":"\r\n\r\nنفس گذشته‌اند و به مقام معرفت نفس و بالنّتيجه به ملازم آن - طبق اخبار وارده ، به مقام معرفت خداوند تبارك و تعالى - رسيده‌اند و تمام شراشر وجودشان از لوث كدورت‌هاى شيطانى پاك و مطهّر گشته و از رذائل اخلاقى و وجودى يكسره بيرون رفته‌اند و جز ذات حضرت احديّت و رضاى او مقصد و مقصودى نداشته و خيمه و خرگاه خود را از دنيا و ما فيها و از آخرت و ما فيها يعنى از تمام لذائذ دو جهان برون زده‌اند و جز تحصيل مقام قرب معنوى و خلوص راهى را نپيموده‌اند ، بنابراين ديگر براى آنها اراده و خواهشى غير از اراده و اختيار خدا نيست .\r\nآنها در تمام عوالم ، ظهورات و تجلّيات حقّ متعال را ملاحظه نموده ، و در مقام شهود اراده و اختيار خدا ، غير از  وَ ما تَشاؤُنَ إِلَّا أَنْ يَشاءَ اللَّهُ  را لمس و مسّ نكرده‌اند .\r\nوجود آنان آئينهء خدا نما شده و تمام مراتب خودنمائى را به خاك نسيان مدفون ساخته‌اند . و نه آنكه عياذاً بالله در مقابل خدا دكّان باز كرده‌اند و داراى قدرت و علم و حياتى جداگانه شده‌اند .\r\nاين فرعونيّت است .\r\nبلكه قدرت و علم و حيات خود را مندكّ و فانى در قدرت و علم و حيات خدا نموده و به‌هيچ‌وجه من الوجوه براى خود حيات و علم و قدرتى نمىبينند . و خداوند جلّ و عزّ را يگانه مصدر حيات و علم و قدرت ديده و در مقابل ذات لا يتناهى و أزلى و أبدى و سرمدى او ، سفرهء خود را بكلّى جمع نموده و از انتساب اين صفات به خود با\r\n\r\n","description":"","footnote":"","page_name":" 221 ","page_number":237},
  {"content":"\r\n\r\nتوبه و اعتذار و خجلت و شرمندگى مواجه و براى مدّت غير محدود از خوديّت برون آمده و به حقّ پيوسته‌اند .\r\nچه خوب شاعر حكيم و پارسى زبان ما سعدى شيرازى اين معنى را بازگو كرده است :\r\n ره عقل جز پيچ در پيچ نيست * برِ عارفان جز خدا هيچ نيست\r\nتوان گفت اين نكته با حق‌شناس * ولى خرده گيرند اهل قياس\r\nكه پس آسمان و زمين چيستند * بنى آدم و ديو و دَد كيستند\r\nهمه هر چه هستند از آن كمترند * كه با هستيش نام هستى برند\r\nعظيم است پيش تو دريا به موج * بلند است خورشيد تابان ، به اوج\r\nولى اهل صورت كجا پى برند * كه ارباب معنى به مُلكى درند\r\nكه گر آفتابست ، يك ذرّه نيست * و گر هفت درياست ، يك قطره نيست\r\nچو سلطان عزّت ، علَم دركشد * جهان سر به جيب عدم دركشد « 1 » \r\n\r\n\r\n","description":"","footnote":"\r\n( 1 ) « بوستان سعدى » در ص 113 و 114 از چاپ محمّد على فروغى ،\r\n","page_name":" 222 ","page_number":238},
  {"content":"\r\n\r\nآنان عالم اعتبارات را جز سرابى نمىپندارند و غير از اصالت حقّ در تمام عوالم وجود ، اصلى را پابند نيستند . در توصيف آنان ، عارف عرب زبان چه خوب آورده است :\r\n ألا إنَّ الْوُجودَ بِلا مُحالٍ * خَيالٌ فى خَيالٍ فى خَيالِ ( 1 )\r\nوَ لا يَقْظانَ إلّا أهْلُ حَقٍّ * مَعَ الرَّحْمَنِ هُمْ فى كُلِّ حالِ ( 2 )\r\nوَ هُمْ مَتَفاوِتونَ بِلا خِلافٍ * فَيَقْظَتُهُمْ عَلَى قَدْرِ الْكَمالِ ( 3 )\r\nهُمُ النّاسُ الْمُشارُ إلَى عُلاهُمْ * لَهُمْ دونَ الْوَرَى كُلُّ التَّعالِى ( 4 )\r\nحَظوا بِالذّاتِ وَ الْأوْصافِ طُرًّا * تَعاظَمَ شَأْنُهُمْ فى ذى الْجَلالِ ( 5 )\r\nفَطَوْراً بِالْجَلالِ عَلَى الْتِذاذٍ * وَ طَوْرًا بِالتَّلَذُّذِ بِالْجَمالِ ( 6 )\r\nسَرَتْ لَذّاتُ وَصْفِ اللهِ فيهِمْ * لَهُمْ فى الذّاتِ لَذّاتٌ عَوالِى ( 7 ) « 1 » \r\n1 - آگاه باشيد كه نظر استقلالى به عالم موجودات نمودن ، بدون شكّ خيال در خيال در خيال است .\r\n2 - و در عالَم جز اهل حقّ ، كسى بيدار نيست . آنان هستند كه با خداوند رحمن در هر حال معيّت دارند .\r\n3 - و بدون إشكال ، اهل حقّ نيز در درجات مختلفه‌اى هستند و مقدار بيدارى آنها بر حسب و مقدار كمال آنهاست .\r\n4 - ايشانند آن مردمى كه به علوّ مقامات آنها اشاره مىشود . از براى آنان در نزد عالم آفرينش تمام درجات و مقامات عاليه هست .\r\n5 - آنها تدريجاً و رفته رفته در عالم صفات الهيّه گام برداشته و به\r\n\r\n\r\n","description":"","footnote":"\r\nضمن كلّيّات آورده است .\r\n( 1 ) « الإنسان الكامل » عبد الكريم جيلى ، ج 2 ، ص 26\r\n","page_name":" 223 ","page_number":239},
  {"content":"\r\n\r\nذات مقدّس رسيده و شأن و منزلت ايشان دربارهء مسائل مربوط به خداوند ذىالجلال ، بزرگ و ارزشمند شده است .\r\n6 - گاهى با صفات جلاليّهء خدا در لذّت بسر مىبرند و گاهى با صفات جماليّه در التذاذند .\r\n7 - لذّتهاى اوصاف حقّ متعال در وجودشان سارى شده و از براى ايشان در ذات مقدّس لذّتهاى بلند پايه است .\r\nدرجات و مقامات اين‌گونه افراد ، و ارزش و احترام آنان در نزد خداوند متعال تا حدّى است كه به بركت وجود آنان ، خداوند عذاب را از روى زمين نسبت به مردم متمرّد و گنهكار بر ميدارد .\r\n\r\nرفع عذاب از گنهكاران زمين به بركت اولياء خدا\r\nدر « كافى » با سند متّصل خود از أبوحمزهء ثمالى از حضرت باقر العلوم عليه السّلام روايت مىكند كه :\r\nدر كتاب تورات اصلى كه تحريف نشده است چنين وارد است كه :\r\nإنَّ مُوسَى سَأَلَ رَبَّهُ ، فَقَالَ : يَا رَبِّ ! أَ قَرِيبٌ أَنْتَ مِنِّى فَأُنَاجِيَكَ ؟ أَمْ بَعِيدٌ فَأُنَادِيَكَ ؟ فَأَوْحَى اللهُ عَزّ وَ جَلَّ إلَيْهِ : يَا مُوسَى أَنَا جَلِيسُ مَنْ ذَكَرَنِى .\r\n« حضرت موسى از پروردگارش سؤال كرد و گفت : اى پروردگار من ! آيا تو به من نزديك هستى كه با تو بطور نَجوَى و آهسته سخن گويم ، يا دور هستى كه با تو بطور ندا و فرياد گفتگو كنم ؟\r\nخداوند عزّ و جلّ بسوى او وحى فرستاد : اى موسى ! من همنشين هستم با هر كس كه ياد من كند . »\r\n\r\n","description":"","footnote":"","page_name":" 224 ","page_number":240},
  {"content":"\r\n\r\nفَقَالَ مُوسَى : فَمَنْ فِى سِتْرِكَ يَوْمَ لَا سِتْرَ إلَّا سِتْرُكَ ؟\r\nفَقَالَ : الَّذِينَ يَذْكُرُونَنِى فَأَذْكُرُهُمْ ، وَ يَتَحَآبُّونَ فِىَّ فَأُحِبُّهُمْ ؛ فَأُولَئِكَ الَّذِينَ إذَا أَرَدْتُ أَنْ أُصِيبَ أَهْلَ الْأَرْضِ بِسُوءٍ ، ذَكَرْتُهُمْ ؛ فَدَفَعْتُ عَنْهُمْ بِهِمْ . « 1 »\r\n« حضرت موسى عرض كرد : در پناه و امان تو كيست ، در آن روزى كه پناه و امانى غير از امان و پناه تو نيست ؟\r\nخداوند وحى فرستاد كه : آن كسانى كه مرا ياد مىكنند پس من هم آنها را ياد ميكنم ؛ و براى ميل و تقرّب به من با يكديگر اساس دوستى و محبّت برقرار مىكنند ، پس من هم به آنها محبّت مىورزم .\r\nايشان كسانى هستند كه چون من بخواهم مردم روى زمين را به جهت كارهاى ناپسندشان عذاب كنم همين كه آنها را به ياد مىآورم از عذاب اينان صرف نظر ميكنم » .\r\n\r\nشرح حالات و مقامات مُخلَصين در احاديث قدسيّه\r\nو نيز در « عُدّة الدّاعى » از رسول اكرم صلّى الله عليه و آله و سلّم روايت كرده است كه :\r\nقَالَ اللهُ سُبْحَانَهُ : إذَا عَلِمْتُ أَنَّ الْغَالِبَ عَلَى عَبْدِىَ الاشْتِغَالُ بِى نَقَلْتُ شَهْوَتَهُ فِى مَسْأَلَتِى وَ مُنَاجَاتِى ؛ فَإذَا كَانَ عَبْدِى كَذَلِكَ فَأَرَادَ أَنْ يَسْهُو حُلْتُ بَيْنَهُ وَ بَيْنَ أَنْ يَسْهُو .\r\nأُولَئِكَ أَوْلِيَآئِى حَقّاً ؛ أُولَئِكَ الْأَبْطَالُ حَقّاً ؛ أُولَئِكَ الَّذِينَ إذَا أَرَدْتُ أَنْ أَهْلِكَ [ أَهْلَ 
  ] الْأرْضِ عُقُوبَةً ، زَوَيْتُهَا عَنْهُمْ مِنْ أَجْلِ\r\n\r\n\r\n","description":"","footnote":"\r\n( 1 ) « اصول كافى » ج 2 ، ص 496 ؛ و نيز اين روايت را در « عدّة الدّاعى » طبع سنگى ، ص 184 آورده است .\r\n","page_name":" 225 ","page_number":241},
  {"content":"\r\n\r\nأُولَئِكَ الابْطَال . « 1 » و « 2 »\r\n« خداوند سبحانه ميفرمايد : من زمانى كه از انديشه و افكار بندهء خودم چنين بدانم كه آنچه بر او غالب است اشتغال با من است ، من ميل و خواست او را به دعا و مناجات با خودم بر ميگردانم .\r\nو در اين صورت كه بندهء من چنين شود اگر أحياناً بخواهد سهو كند و خطائى از او سر زند ، من خودم بين او و بين آن ارادهء خطا حائل ميگردم ، و مانع از چنين اراده‌اى ميشوم .\r\nحقّاً ايشانند اولياى من ؛ ايشانند حقّاً شجاعان و شيران بيشهء معرفت ؛ ايشانند كسانى كه چون بخواهم به عقوبت ، اهل روى زمين را هلاك گردانم ، به خاطر اين شجاعان عذاب را از آنان دور مىنمايم . »\r\nو نيز در « عدّة الدّاعى » وارد است كه در بعضى از احاديث قدسيّه آمده است كه خداوند ميفرمايد :\r\nأَيُّمَا عَبْدٍ اطَّلَعْتُ عَلَى قَلْبِهِ فَرَأَيْتُ الْغَالِبَ عَلَيْهِ التَّمَسُّكَ\r\n\r\n\r\n","description":"","footnote":"\r\n( 1 ) اين حديث شريف را در « عَوارف المعارف » سُهرَوردى ( ص 84 ) به اين الفاظ بيان مىكند كه : رسول خدا صلّى الله عليه و آله و سلّم فرمود : خداوند ميفرمايد : إذا كانَ الْغالِبُ عَلَى عَبْدِىَ الْاشْتِغالُ بى جَعَلْتُ هِمَّتَهُ وَ لَذَّتَهُ فى ذِكْرى ؛ فَإذا جَعَلْتُ هِمَّتَهُ وَ لَذَّتَهُ فى ذِكْرى عَشِقَنى وَ عَشِقْتُهُ وَ رَفَعْتُ الْحِجابَ فيما بَيْنى وَ بَيْنَهُ ، لا يَسْهو إذا سَها النّاسُ . أُولَئِكَ كَلامُهُمْ كَلامُ الْأنْبياءِ ، أُولَئِكَ الابْطالُ حَقّاً ، أُولَئِكَ الَّذينَ إذا أرَدْتُ بِأهْلِ الْأرْضِ عُقوبَةً أوْ عَذابًا ذَكَرْتُهُمْ فيها فَصَرَفْتُهُ عَنْهُمْ - انتهى .\r\n( 2 ) « . عدّة الدّاعى » ص 184\r\n","page_name":" 226 ","page_number":242},
  {"content":"\r\n\r\nبِذِكْرِى ، تَوَلَّيْتُ سِيَاسَتَهُ وَ كُنْتُ جَلِيسَهُ وَ مُحَادِثَهُ وَ أَنِيسَهُ . « 1 »\r\n« چون من بر دل و انديشهء بندهء خودم مطّلع گردم و ببينم كه آنچه بر او غلبه دارد تمسّك به ذكر و ياد من است ، من خود بنفسه و بشخصه زمام تدبير امور او را بدست ميگيرم و متولّى انجام مَهامّ او ميشوم ؛ و من خودم همنشين و همزبان ، و هم صحبت و انيس او خواهم بود . »\r\nو نيز در « عدّة الدّاعى » از حسن بن أبى الحسن دَيلمى در كتابش از وهب بن منبَّه حديثى را كه خطابِ خداوند عزّ و جلّ به حضرت داود است بيان مىكند ؛ و از جملهء فقراتش اين است :\r\nيَا دَاوُدُ ! ذِكْرِى لِلذَّاكِرِينَ ، وَ جَنَّتِى لِلْمُطِيعِينَ ، وَ حُبِّى لِلْمُشْتَاقِينَ ؛ وَ أَنَا خَاصَّةٌ لِلْمُحِبِّينَ . « 2 »\r\n« اى داود ! ياد من براى كسانى است كه مرا ياد مىكنند ؛ و بهشت من براى كسانى است كه مرا اطاعت مىكنند ، و محبّت من نسبت به كسانى است كه به زيارت و لقاى من اشتياق دارند ؛ و امّا من خودم دربست اختصاص به محبّان خودم دارم . »\r\nبا بيان اين مطالب كه شرح مختصرى از حالات مخلَصين بود دانسته شد كه خداوند در تمام امور مخلَصين كفيل و وكيل و ولىّ آنهاست ، و آنها از همهء درجات و مقامات و لذائذ شهويّه و غضبيّه و حبّ جاه و مال و رياست گذشته و صرفاً و محضاً براى معبود أزل و أبد عمل مىكنند ؛ و در اين صورت زنده هستند به زندگى خداوند\r\n\r\n\r\n","description":"","footnote":"\r\n( 1 ) همان مصدر ، ص 183 و 184 و ص 186\r\n( 2 ) همان\r\n","page_name":" 227 ","page_number":243},
  {"content":"\r\n\r\nعزّ و جلّ و باقى هستند به بقاء آن ذات متعال .\r\nنفخ صور در آنها اثر نمىگذارد ؛ نه نفخ اوّل كه نفخ إماته و ميرانيدن است و در اينجا  إِلَّا مَنْ شاءَ اللَّهُ  آمده و استثناى آنان صريحاً بيان شده است ، و نه نفخ دوّم كه نفخ إحياء است ؛ زيرا براى آنها مرگى نبوده است تا بدين نفخ زنده شوند ؛ بلكه آنها پيوسته زنده و با حيات جاودانى حقّ تبارك و تعالى حىّ و باقى مىباشند .\r\nدر آن وقتى كه آسمانها در هم پيچيده مىشود ، و عالم از شكل و تركيب به همان صورت خلقت اوّليّهء خود بر ميگردد :\r\n يَوْمَ نَطْوِي السَّماءَ كَطَيِّ السِّجِلِّ لِلْكُتُبِ كَما بَدَأْنا أَوَّلَ خَلْقٍ نُعِيدُهُ  . « 1 » « روزى كه آسمان را درهم مىپيچيم مانند درهم پيچيدن نامه‌هاى احكام و دعاوى ؛ و همچنان كه آفرينش را ابتدا كرديم به همان نحو اعاده ميدهيم . »\r\n وَ السَّماواتُ مَطْوِيَّاتٌ بِيَمِينِهِ  . « 2 » « و آسمانها پيچيده‌شدگانند به دست قدرت پروردگار . »\r\n\r\nمُخلَصين وجه خدا هستند و حقيقت آنان در ملك و ملكوت سيطره دارد\r\nچيزى كه باقى است وجه خداست ، و مخلَصينِ از بندگان خدا وجه خدا هستند ؛ و لذا بوار و هلاك ندارند .\r\nوجه خدا همه جاست ؛ تمام عالم آفرينش از نقطهء نظر ارتباط با خدا ، وجه خداست ؛ وجه خدا تمام عالم مُلك و ملكوت را فراگرفته ، و هيچ ذرّه‌اى را نمىيابيم مگر آنكه وجود مقدّس خدا با او\r\n\r\n\r\n","description":"","footnote":"\r\n( 1 ) قسمتى از آيه 104 ، از سورهء 21 : الأنبيآء\r\n( 2 ) قسمتى از آيه 67 ، از سورهء 39 : الزّمر\r\n","page_name":" 228 ","page_number":244},
  {"content":"\r\n\r\nبوده و معيّت دارد .\r\n وَ لِلَّهِ الْمَشْرِقُ وَ الْمَغْرِبُ فَأَيْنَما تُوَلُّوا فَثَمَّ وَجْهُ اللَّهِ  . « 1 »\r\n« مشرق و مغرب مِلك طِلق خداست ؛ پس به هر طرف روى خود را بگردانيد و نظر كنيد پس آنجا وجه خداست . »\r\nاولياى خدا گرچه بدنشان داراى همين كمّيّت و كيفيّت مشهود است ، ليكن واقعيّت و حقيقت آنها كه وجه خداست همه جا را گرفته و در مُلك و ملكوت سيطره دارد ؛ با همه كس و در همه جا بوده و چيزى از آنها پنهان نيست ؛ چون از جزئيّت گذشته و به كلّيّت پيوسته‌اند . و از زمان و مكان ، مدّ شعاع فكرى و بينش حقيقى آنان عبور نموده و در افقى وسيع‌تر و با ديدى عميق‌تر به جهان مينگرند .\r\nمعجزات انبياء و كرامات اولياء و ائمّهء طاهرين سلام الله عليهم أجمعين همه از اين قبيل است كه در اثر اتّساع نِطاق وجودىِ خود ، قادر بر أعمال و افعالى هستند كه از افق مردم محدود و مقيّدِ در سجن عالم طبيعتْ خارج ، و از انديشهء متفكّران عالم بيرون است . آنها از عالم بالا به صورتهاى عالم طبيعت مينگرند ، و در مصدر قضا و قدر و احكام كلّيّهء الهيّه قرار گرفته و جانشان از آبشخوار معدن مشيّت سيراب ، و از درياى بيكران معارف و حقائق الهيّه إشباع ميشوند . و با اين كيفيّت ، كجا عقول عاديّه كه از قبض و تصرّف عالم طبع و مادّه خارج نشده است ميتواند از أسرار آنان مطّلع شود ؟\r\n\r\nعلم و قدرت اولياى خدا ، علم و قدرت خداست\r\nميدانيم كه علم خدا و قدرت خدا و حيات خدا و سائر أسماء و\r\n\r\n\r\n","description":"","footnote":"\r\n( 1 ) قسمتى از آيه 115 ، از سورهء 2 : البقرة\r\n","page_name":" 229 ","page_number":245},
  {"content":"\r\n\r\nصفاتى كه از اينها متفرّع ميشوند كلّى و واسع است ، محدود و مقيّد نيست .\r\n وَ عَنَتِ الْوُجُوهُ لِلْحَيِّ الْقَيُّومِ وَ قَدْ خابَ مَنْ حَمَلَ ظُلْماً  . « 1 »\r\n« تمام چهره‌ها و سيماها در برابر عظمت خداوندِ زنده و قيّوم همهء موجودات ، ذليل و خوارند ؛ و كسى كه ستم روا داشته و ظلم نموده باشد دست خالى و زيانكار است . »\r\n وَ لا يُحِيطُونَ بِشَيْءٍ مِنْ عِلْمِهِ إِلَّا بِما شاءَ وَسِعَ كُرْسِيُّهُ السَّماواتِ وَ الْأَرْضَ  . « 2 »\r\n« به چيزى از علم خدا سيطره و احاطه پيدا نمىكنند مگر به مقدارى كه خدا بخواهد ؛ و كاخ فرمانروائى او تمام آسمانها و زمين را فرا گرفته است . »\r\nاولياء خدا و مخلَصينِ از هواى نفس ، كه در صفات و اسماء ، متحقّق به صفات و اسماء خدا شده‌اند و چون آئينهء صافى بدون كدورت و غشّ ، جمال و جلال خدا را حكايت مىكنند ؛ از علومى كه خدا بخواهد دانا هستند ، و به هر كارى كه خدا بخواهد توانا هستند .\r\nعالم طبع و مادّه و زمان و مكان ، حاجب و مانع آنها نيست\r\n\r\n\r\n","description":"","footnote":"\r\n( 1 ) . آيه 111 ، از سورهء 20 : طه\r\n( 2 ) قسمتى از آيه 255 ، از سورهء 2 : البقرة أمير المؤمنين عليه السّلام در ضمن خطبهء مختصرى كه پس از ضربت خوردن بيان فرمود گفت :\r\n","page_name":" 230 ","page_number":246},
  {"content":"\r\n\r\nوَ إنَّمَا كُنْتُ جَاراً جَاوَرَكُمْ بَدَنِى أَيَّامًا . « 1 »\r\n« من فقط همسايه‌اى بودم كه بدن من چند روزى با شما همسايه شد و مجاورت اختيار كرد . »\r\nيعنى چه ؟ يعنى آنچه شما از من احساس كرديد همين بدن بود ، ولى حقيقت من و نفس من از طور ادراك شما خارج ، و ابداً در عالم شما نبود ، و شما را بدان دسترس نبود .\r\nبنابراين آنچه در بعضى از خطب و روايات به أمير المؤمنين عليه السّلام از كرامات و إخبار به مغيبات و شفاى امراض و إحياء موتى و تصرّف در موادّ كائنات نسبت داده شده است ، نبايد مورد تعجّب يا انكار واقع شود .\r\nاين امور مسائلى هستند كه هم مسائل فلسفيّه ، و هم عرفانيّه ، و هم روايات و سنن شرعيّه بر آنها تطابق دارند و امكان و تحقّق آن را اثبات مىكنند .\r\nانسان منصف هميشه در امورى كه در آن تخصّص و خبرويّت ندارد بايد علم آن را به اهلش واگذار كند ، و از تسريع و عجله در نتيجه گيرى و حكم به نفى يا اثبات خوددارى نمايد .\r\n پشّه كى داند كه اين باغ از كِى است * كو بهاران زاد و مرگش در دِى است \r\n\r\n\r\n","description":"","footnote":"\r\n( 1 ) « نهج البلاغة » خطبهء 147 ؛ و از طبع عبده مصر : ج 1 ، ص 269 اهتمام اولياى خدا از پيامبران و امامان به تكاليف شرعيّه موضوعيّت دارد ، زيرا اين امور براى تقرّب به خدا و حصول ملكهء\r\n","page_name":" 231 ","page_number":247},
  {"content":"\r\n\r\nتقوى و صفاى باطن و اتّصاف به اسماء و صفات الهيّه است .\r\nو اين همه اصرار آن بزرگواران ، براى تزكيه و تهذيب نفس و تخلّق به اخلاق حميده و پيدايش عبوديّت تامّه است نه آنكه صرفاً عملى بدون محتواى معنوى و اخلاص بجا آورده شود و انسان نيز بدان دلخوش باشد . پس عمل با اخلاص لازم است .\r\n فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً  . « 1 »\r\n« كسى كه اميد زيارت و ملاقات پروردگار خود را دارد بايد عمل صالح انجام دهد ، و در عبادت پروردگارش شريك و انبازى قرار ندهد . »\r\nأمير المؤمنين عليه السّلام علاوه بر آنكه پيوسته در خطبه‌ها و مواعظ ، در سرّ و علَن ، دعوت به اخلاص در عمل مىنمود ؛ پس از ضربت خوردن خود ، چندين وصيّت فرمود كه همه دلالت بر نهايت اهتمام به عمل صالح دارد .\r\nيك وصيّت معروف و مشهور دارند كه مرحوم كلينى و ابن شُعبهء حَرّانى و مجلسى و غيرهم ، و طبرى نيز در تاريخ خود ذكر كرده ، « 2 » و انصافاً جامع جميع دستورات و مواعظ است كه حضرت يك يك از\r\n\r\n\r\n","description":"","footnote":"\r\n( 1 ) قسمتى از آيه 110 ، از سورهء 18 : الكهف\r\n( 2 ) « فروع كافى ج 7 ، ص 51 ، در باب وصايا ؛ و « تحف العقول » ص 197 ؛ و « بحار الأنوار » طبع كمپانى ، ج 9 ، ص 661 ؛ و « تاريخ طبرى » با تحقيق محمّد أبو الفضل إبراهيم ، طبع دار المعارف - مصر ج 5 ص 147 و 148\r\n","page_name":" 232 ","page_number":248},
  {"content":"\r\n\r\nتكاليف شرعيّه را توصيه مىكند ، و با « اللهَ اللهَ » آن را تأكيد و ترغيب مىنمايد كه خدا را در اين امر مدّ نظر داشته باشيد .\r\n\r\nوصاياى أمير المؤمنين عليه السلام پس از ضربت خوردن\r\nمثل آنكه ميفرمايد : اللهَ اللهَ فِى ذُرِّيَّةِ نَبِيِّكُمْ ؛ فَلَا يُظْلَمَنَّ بِحَضْرَتِكُمْ وَ بَيْنَ ظَهْرَانَيْكُمْ وَ أَنْتُمْ تَقْدِرُونَ عَلَى الدَّفْعِ عَنْهُمْ .\r\n« خدا را خدا را در نظر بگيريد دربارهء ذرّيّهء پيغمبرتان ؛ مبادا در حضور شما و در دسترس شما مورد ستم و ظلم قرار گيرند و شما بتوانيد از آنها دفاع كنيد . »\r\nو در آخر اين وصيّت مفصّله وارد است :\r\nحَفِظَكُمُ اللهُ مِنْ أَهْلِ بَيْتٍ ، وَ حَفِظَ فِيكُمْ نَبِيَّكُمْ . أَسْتَوْدِعُكُمُ اللهَ ، وَ أَقْرَأُ عَلَيْكُمُ السَّلَامَ وَ رَحْمَةَ اللهِ .\r\n« خداوند شما اهل بيت را حفظ كند ، و پيغمبرتان را در شما حفظ فرمايد . خدا را براى شما ميگذارم ، و سلام و رحمت خدا را براى شما ميخوانم و درود ميفرستم . »\r\nوصيّت ديگرى نيز براى حضرت امام حسن عليه السّلام انشاء نمودند كه آن نيز جامع محاسن حِكم و آداب است ، و عمل به آن كافى است كه انسان را از جميع خطرات دنيوى و مهالك اخروى مصون دارد .\r\nاين وصيّت را شيخ مفيد در « مجالس » و شيخ طوسى در « أمالى » آورده و مجلسى در « بحار الأنوار » از آن دو بزرگوار روايت كرده است ، و در فقرات و جملات اين كتب اختلافى نيست .\r\nاين روايت را شيخ مفيد محمّد بن محمّد بن نُعمان در سنهء\r\n\r\n","description":"","footnote":"","page_name":" 233 ","page_number":249},
  {"content":"\r\n\r\nچهارصد و نه هجريّهء قمريّه در ماه مبارك رمضان با سند متّصل خود از أبى بكر بن عَيّاش از فجيع عقيلى آورده است كه او ميگويد :\r\n\r\nوصيّت أمير المؤمنين به امام حسن عليهما السّلام\r\nحضرت امام حسن عليه السّلام براى من بيان فرمود كه : چون وفات پدرم نزديك شد ، به ما رو كرد و بدين گونه وصيّت نمود : هَذَا مَا أَوْصَى بِهِ عَلِىُّ بْنُ أَبِى طَالِبٍ أَخُو مُحَمَّدٍ رَسُولِ اللهِ ، وَ ابْنُ عَمِّهِ وَ صَاحِبُهُ .\r\nاوّل وصيّت من آنست كه شهادت مىدهم كه هيچ معبودى جز ذات مقدّس خدا نيست ، و اينكه محمّد صلّى الله عليه و آله و سلّم رسول خدا و برگزيدهء اوست ؛ خداوند او را به علم خود انتخاب كرد و براى مقام رسالت براى بندگان خود پسنديد .\r\nو شهادت مىدهم كه خداوند مردگان را از ميان قبرها برخواهد انگيخت ، و از كردار و رفتارشان پرسش خواهد نمود . و خداوند عالِمُ السّرِّ و الْخَفيّات است و بدانچه در سينه‌هاى مردم پنهان است داناست .\r\nاى فرزند من حسن ! تو را وصيّت ميكنم بدانچه رسول خدا صلّى الله عليه و آله و سلّم مرا بدان وصيّت فرمود ؛ تو كافى هستى براى وصيّت من !\r\nچون از دنيا رخت بر بستم امّت با تو به مخالفت برخيزند ! ملازم خانهء خود باش . و بر خطيئهء خود گريه كن . و دنيا را مقصد و مقصود بزرگ خود مشمار !\r\nو وصيّت ميكنم تو را اى نور ديده‌ام كه نماز را در اوّل وقت\r\n\r\n","description":"","footnote":"","page_name":" 234 ","page_number":250},
  {"content":"\r\n\r\nبپاى دار . و زكات را در وقت خود به اهلش برسان . و در كارهاى شبهه ناك توقّف كن و سكوت اختيار كن . و در هر دو حال رضا و غضب به ميانه روى و عدل رفتار كن . و با همسايگان مهربان باش . ميهمان را محترم و گرامى بدار . و بر كسانى كه دچار رنج و بلا هستند و مشكلاتى بدانها روى آورده ترحّم كن . و صلهء رحم بجاى آور . بر مسكينان و تهيدستان رحمت‌آور و آنها را دوست بدار و با آنها همنشينى كن .\r\nپيوسته با خلق خدا به تواضع و فروتنى رفتار كن كه آن أفضل عبادات است . آرزوهاى خود را كوتاه كن ؛ و مرگ را به ياد داشته باش ، و در امور دنيوى بى رغبت باش ، زيرا كه تو گروگان مرگى ، و در اين جهان هدف آماج بلا و گرفتار مصائب ، و افكندهء رنج و ناملايمات .\r\nترا وصيّت ميكنم كه در پنهان و آشكار پيوسته از خداوند قهّار در ترس و خشيت باشى ، و از ساحت جلال و عظمتش غافل نشوى . ترا نهى ميكنم از آنكه بدون تفكّر و انديشه سخن گوئى ، و در گفتار و كردارت سرعت كنى .\r\nچون كارى از امور آخرت پيش آيد بلادرنگ بجاى بياور ؛ و چون كارى از امور دنيا پيش آيد در آن تأمّل و درنگ كن تا اينكه صلاح آن بر تو آشكار شود .\r\nاز رفتن به جاهائى كه محلّ تهمت است بپرهيز ، و از مجلسى كه گمان بد به افراد آن برده مىشود دورى كن ! زيرا كه همنشين بد براى رفيقش ضرر دارد ، و اخلاق او را تغيير ميدهد .\r\n\r\n","description":"","footnote":"","page_name":" 235 ","page_number":251},
  {"content":"\r\n\r\nاى پسر من ! كردارت براى خدا باشد . از فحش و هرزه‌گوئى فرارى باش . مردم را به كارهاى نيك و ستوده دعوت كن ؛ و از كارهاى ناپسند و زشت باز دار !\r\nبا برادران دينى خود براى رضاى خدا برادر باش . مردم نيكوكار و صالح العمل را به جهت صلاح و خوبى آنها دوست بدار ؛ و با فاسقان كه مرام و عقيدهء دينى تو را ندارند مدارا كن كه ضرر به دين تو نرسانند ، امّا در دلت آنها را دشمن بدار ، و در عمل از آنان جدا باش تا مثل آنان نباشى .\r\nدر راهها و معابر منشين . با جاهلان و سفيهان مجادله و گفتگو مكن !\r\nاى پسر من ! در امور زندگى و معيشت خود ميانه روى كن ؛ و در أمر عبادت نيز ميانه و اقتصاد را رعايت بنما ؛ و در عبادات خود به عبادتى بپرداز كه بتوانى در انجام آن مداومت نمائى و قدرت آن را داشته باشى . خاموشى را پيشه ساز تا از مفاسد و عواقب سخن ناسنجيدهء زبان در سلامت بمانى . براى روز بازپسين خود ، اعمال صالحه را از پيش بفرست تا بهرمند گردى ؛ و در مقام تعلّم و ياد گرفتنِ امور خيريّه و خوبىها باش تا دانا باشى .\r\nدر همهء احوال ياد خدا باش . بر كوچكان از اهل خود رحمت‌آور ؛ و بزرگان آنها را تعظيم و توقير كن .\r\nهيچ غذائى را مخور مگر آنكه قبل از خوردن قدرى از آن را\r\n\r\n","description":"","footnote":"","page_name":" 236 ","page_number":252},
  {"content":"\r\n\r\nتصدّق كنى !\r\nبر تو باد به روزه داشتن ، كه روزه زكات و صحّت بدن و سپر از آتش جهنّم است !\r\nبا نفس خود مجاهده كن . و از همنشينت بپرهيز ؛ و از دشمنت اجتناب كن . و بر تو باد به مجالس ذكر خدا ، و از رفتن به آنها دريغ مكن ! و تا ميتوانى دعا بسيار كن !\r\nواى پسر من ! من در پند و اندرز با تو كوتاهى نكردم ؛ و اينك هنگام جدائى و فراق است .\r\nو نيز دربارهء برادرت محمّد به تو وصيّت ميكنم ، چون برادر پدرى تست و ميدانى كه من او را دوست دارم ؛ و امّا برادرت حسين پس او برادر مادرى تست و برادر أعيانى تست .\r\nو زياده بر اين سفارش نمىكنم . خداوند خليفه و جانشين من براى شما باشد . و از او مسألت دارم اينكه امور شما را اصلاح فرمايد ، و شرّ طاغيان و ستمكاران را از سر شما بگرداند .\r\nو بر شما باد به صبر ، صبر ! تا زمانى كه خداوند امرش را نازل فرمايد : وَ لَا حَوْلَ وَ لَا قُوَّةَ إلَّا بِاللهِ الْعَلِىِّ الْعَظِيمِ . « 1 »\r\nابن أبى الحديد در « رائيّه » كه از « علَويّات سبع » اوست چنين گفته است :\r\n\r\n\r\n","description":"","footnote":"\r\n( 1 ) « مجالس » مفيد ، مجلس 26 ، ص 129 و 130 ؛ « أمالى » طوسى ، مجلس اوّل طبع سنگى ، ص 4 و 5 ؛ و طبع نجف ص 6 و 7 ؛ و « بحار الأنوار » طبع كمپانى ج 9 ، ص 649\r\n","page_name":" 237 ","page_number":253},
  {"content":"\r\n\r\n وَ وارِثُ عِلْمِ الْمُصْطَفَى وَ شَقيقُهُ * أخاً وَ نَظيراً فى الْعُلَى وَ الْأواصِرِ ( 1 ) « 1 »\r\nهُوَ الآيَةُ الْعُظْمَى وَ مُسْتَنْبِطُ الْهُدَى * وَ حَيْرَةُ أرْبابِ النُّهَى وَ الْبَصائِرِ ( 2 ) « 2 »\r\nتَعالَيْتَ عَنْ مَدْحٍ فَأبْلَغُ خاطِبٍ * بِمَدْحِكَ بَيْنَ النّاسِ أقْصَرُ قاصِرِ ( 3 ) \r\n1 - علىّ وارث علوم محمّد مصطفى است . و هم تراز و هم ميزان اوست . و در معالى كمالات و روابط جمال و جلال ، برادر و نظير اوست .\r\n2 - او آيت عظماى الهى و مقام نَبع و جوشش هدايت ، و موجب تحيّر و سرگردانى صاحبان عقل و انديشه‌هاست .\r\n3 - از مدحِ مدح كنندگان برترى ؛ و بليغ‌ترين خطيبى كه بخواهد به مدح تو در ميان مردم زبان بگشايد ، قاصرترين آنها خواهد بود .\r\n\r\n\r\n","description":"","footnote":"\r\n( 1 ) ءَاصِرَة : روابطى كه در اثر قرابت يا كار خوبى بين انسان و ديگرى پيدا مىشود ؛ جمع : أواصر .\r\n( 2 ) « ديوان معلّقات سبع » كه ضمن آن قصائد ابن أبى الحديد نيز طبع شده است . و اين قصيده نامش « رائيّه » و اوّلش اينست :\r\n لمَن ظَعنٌ بينَ الغميم و حاجرِ * بَزَغْنَ شُموساً فى ظَلام الدَّياجر \r\n","page_name":" 238 ","page_number":254},
  {"content":"\r\n\r\n\r\nمجلس بيست و پنجم : انبياء و ائمّه متحقّق به اسمآء الله الحُسنى هستند\r\n\r\n","description":"","footnote":"","page_name":" 239 ","page_number":255},
  {"content":"\r\n . \r\n","description":"","footnote":"","page_name":" 240 ","page_number":256},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرينَ\r\nو لَعْنَةُ اللهِ عَلَى أعْدآئِهِمْ أجْمَعينَ مِنَ الْآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم « 1 »\r\nقال اللهُ الحكيمُ فى كتابِه الكريم :\r\n  كُلُّ مَنْ عَلَيْها فانٍ * وَ يَبْقى وَجْهُ رَبِّكَ ذُو الْجَلالِ وَ الْإِكْرامِ .  \r\n( بيست و ششمين و بيست و هفتمين آيه ، از سورهء الرّحمن : پنجاه و پنجمين سوره از قرآن كريم )\r\nبحث به اينجا منتهى شد كه تمام موجودات آسمانها و زمين بواسطهء نفخ صور مىميرند ، مگر بندگان مقرّب پروردگار كه آنها از پاكيزگان و مطهّرين شمرده شده‌اند ، و به لسان قرآن بندگان مُخلَصين خدا كه براى آنان مرگ نيست .\r\nدر قرآن كريم بندگان به سه دسته تقسيم شده‌اند : أصحاب يمين و أصحاب شِمال و مُقرَّبين .\r\n\r\n\r\n","description":"","footnote":"\r\n( 1 ) مطالب گفته شده در روز بيست و پنجم ماه مبارك رمضان\r\n","page_name":" 241 ","page_number":257},
  {"content":"\r\n\r\nاصحاب شِمال ، افراد منحرف و متعدّى چون كفّار و مشركين و منافقين هستند . و اصحاب يمين ، مردمان مؤمن كه داراى عمل صالح هستند مىباشند . و مقرّبين كه آنان را سابقين نيز خوانند ، كسانى هستند كه از مقامات و درجات اصحاب يمين عبور كرده ، و در ذات و سرّ خود پاك و تطهير شده‌اند ؛ و با زبان دل و با گوش دل و با چشم دل ، مىشنوند و ميگويند و مىبينند ؛ و تمام شئون وجودى خود را به خدا سپرده‌اند و خدا در وجود آنها به جاى اراده و اختيار آنان اراده و اختيار دارد ، يعنى نفس اراده و اختيار آنان عيناً همان اراده و اختيار خداست .\r\nمقرّبين درگاه حضرت ذوالجلال همين افرادى هستند كه بندگان مُخلَص شمرده شده و در آيه مباركهء نفخ صور استثناء شده‌اند ؛ و اين استثناء در ظاهر تركيب عبارت ، استثناء است ولى در حقيقت استثنائى نيست .\r\nهمه مىميرند ، يعنى هر صاحب نفسى مىميرد ؛ ولى آنها داراى نفس نيستند .\r\nهر كس نفسش به خود او متعلّق باشد مىميرد ؛ آنها افرادى هستند كه به شهود و عيان دريافته‌اند كه نفوس آنان متعلّق به خود آنها نيست ، بلكه متعلّق به خداست . و تجلّيات اسماء و صفات پروردگار كه از صُقع نفوس آنها پديدار ميگردد ، همه جانبه و همگانى است ؛ و از وجود و حضور عالم طبع و عالم صورت و عالم نفس بيرون آمده و ديگر آنها زمينى و آسمانى نيستند ، بلكه فوق آسمان و زمين هستند ؛\r\n\r\n","description":"","footnote":"","page_name":" 242 ","page_number":258},
  {"content":"\r\n\r\nيعنى در حيطهء قدرت پروردگار بدون حجاب طبع و صورت و نفس زندگى مىكنند ؛ و مندكّ در اسماء و صفات و ذات حضرت بارى تعالى شأنه هستند .\r\nبراى آنها مرگى نيست ؛ آنها وجه خدا هستند ؛  كُلُّ شَيْءٍ هالِكٌ إِلَّا وَجْهَهُ  ، وجه خدا نمىميرد .\r\nتمام اسماء و صفات ذات مقدّس الهيّه ، در مرحلهء تعيّن است و در مقام اسم واحديّت ؛ و امّا اسم احديّتِ او از هر تعيّن گرچه تعيّن اسماء و صفات باشد مُبرّى ، و در آنجا هيچ اسم و رسمى راه ندارد .\r\n عنقا شكار كس نشود دام باز چين * كانجا هميشه باد به دست است دام را \r\nبنابراين صفت جلال و إكرام كه در اين آيه مباركه به « وجه خدا » نسبت داده شده است :  وَ يَبْقى وَجْهُ رَبِّكَ ذُو الْجَلالِ وَ الْإِكْرامِ  ، بايد دانست كه جميع صفات جماليّه و جلاليّه از علم لا يتناهى ، حيات لا يتناهى ، و قدرت لا يتناهى ، ظهور و تجلّياتش در همين أسماء حُسنى است .\r\n\r\nمقرّبين و مُخلَصين ، وجه خدا و اسماى حُسنى هستند\r\nو از « كافى » روايت است كه با إسناد خود به معاوية بن عمّار از حضرت صادق عليه السّلام حديث مىكند كه در قول خداى عزّ و جلّ :\r\n وَ لِلَّهِ الْأَسْماءُ الْحُسْنى فَادْعُوهُ بِها  ، قَالَ : نَحْنُ وَ اللهِ الْأَسْمَاءُ الْحُسْنَى الَّتِى لَا يَقْبَلُ اللهُ مِنَ الْعِبَادِ إلَّا بِمَعْرِفَتِنَا .\r\n« و از براى خداست اسماء حُسنى پس خدا را به آن اسماء\r\n\r\n","description":"","footnote":"","page_name":" 243 ","page_number":259},
  {"content":"\r\n\r\nبخوانيد ، حضرت فرمود : سوگند به خدا كه ما اسماء حُسنى هستيم ، آن‌چنان اسمائى كه خداوند از بندگانش هيچ عملى را قبول نمىكند مگر به معرفت ما . » « 1 »\r\nو نيز از « بصائر الدّرجات » روايت است كه با إسناد خود از حضرت باقر عليه السّلام روايت مىكند كه فرمود :\r\nإنَّ اسْمَ اللهِ الْأعْظَمَ عَلَى ثَلَاثَةٍ وَ سَبْعِينَ حَرْفاً ، وَ إنَّمَا عِنْدَ ءَاصِفَ مِنْهَا حَرْفٌ وَاحِدٌ ، فَتَكَلَّمَ بِهِ فَخَسَفَ بِالارْضِ فِيمَا بَيْنَهُ وَ بَيْنَ سَرِيرِ بِلْقَيْسَ ، ثُمَّ تَنَاوَلَ السَّرِيرَ بِيَدِهِ ، ثُمَّ عَادَتِ الْأرْضُ كَمَا كَانَتْ أَسْرَعَ مِنْ طَرْفَةِ عَيْنٍ .\r\nوَ عِنْدَنَا نَحْنُ مِنَ الاسْمِ اثْنَانِ وَ سَبْعُونَ حَرْفاً ، وَ حَرْفٌ عِنْدَ اللهِ اسْتَأْثَرَ بِهِ فِى عِلْمِ الْغَيْبِ عِنْدَهُ ، وَ لَا حَوْلَ وَ لَا قُوَّةَ إلَّا بِاللهِ الْعَلِىِّ الْعَظِيمِ .\r\n« اسم اعظم خداوند از هفتاد و سه حرف بوجود آمده است ، و از اين حروف در نزد آصف بن برخيا فقط يك حرف بود ، كه با آن حرف تكلّم كرد و بدين جهت زمين فيما بين او و بين تخت بلقيس فرو رفت . و پس از آن تخت را بدست خود گرفت و در نزد سليمان گذاشت و سپس زمين به حال اوّليّهء خود برگشت ، و تمام اين كارها از يك چشم بر هم نهادن كمتر بود .\r\nو در نزد ما از آن اسم هفتاد و دو حرف است ، و يك حرف از آن حروف اختصاص به خدا دارد كه به علم غيب خود مختصّ گردانيده\r\n\r\n\r\n","description":"","footnote":"\r\n( 1 ) تفسير « الميزان » ج 8 ، ص 384\r\n","page_name":" 244 ","page_number":260},
  {"content":"\r\n\r\nاست ؛ و لا حَوْلَ وَ لا قُوَّةَ إلّا بِاللهِ الْعَلىِّ الْعَظيمِ . » « 1 »\r\nمعناى اين روايات و دستهء عظيمى از روايات ديگر كه غالباً در « اصول كافى » باب الحجّة آورده شده است اينست كه حقيقت اسم قادِر ، اسم عالِم ، اسم قيّوم ، اسم رحيم ، اسم رؤوف و سائر اسماء پروردگار را اگر بخواهيم بدانيم ، بايد آنها را در اينها پيدا كنيم .\r\nچون وجودشان مندكّ در ذات شده و آن اسماء در اينان تجلّى نموده ، و بنابراين در عالم وجود هر جا تماشا كنيم اينها هستند ، زيرا وجه خدا هستند ؛  فَأَيْنَما تُوَلُّوا فَثَمَّ وَجْهُ اللَّهِ  . « به هر جا روى خود را بگردانيد آنجا وجه خداست . »\r\nو علّت اين حقيقت آنست كه در هيچيك از عوالم ملك و ملكوت ، هيچ موجودى لباس وجود در تن نمىكند مگر آنكه از جنبهء وجه‌ُاللهى بايد به او افاضه شود . و ربط هر موجود با پروردگار خود بوسيلهء همان جنبهء وجه اللهى است ، و اگر آن وجه نباشد همهء موجودات معدومند .\r\n\r\nاگر امام نباشد زمين فرو مىرود\r\nو بر همين اساس رواياتى داريم كه دلالت دارد بر آنكه : لَوْ لَا الْحُجَّةُ لَسَاخَتِ الْأرْضُ بِأَهْلِهَا . « اگر امام و حجّت نباشد ، زمين مردم روى خود را در كام خود فرو مىبرد . »\r\nدر اين باره مرحوم كلينىّ در « كافى » رواياتى با إسناد متّصل خود از ائمّهء طاهرين صلوات الله عليهم أجمعين روايت مىكند . « 2 »\r\n\r\n\r\n","description":"","footnote":"\r\n( 1 ) همان مصدر ، ص 382\r\n( 2 ) « اصول كافى » ج 1 ، ص 178 و 179\r\n","page_name":" 245 ","page_number":261},
  {"content":"\r\n\r\nو مفاد اين روايات اينست كه در صورت نبودن امام ، عالَم ، عالَم نيستى و عدم است .\r\nاگر امام نباشد ، نه تنها انسان بلكه حيوان و جنّ و ملائكه و زمين و زمان عدمند ؛ نه اينكه خاكسترند ، چون خاكستر هم موجودى است و قوامش به وجه الله است ، بلكه عدم محضند .\r\nعلّت اينكه خداوند وجه الله را هلاك نفرموده و در آيه نفخ صور به صورت استثناء بيان نموده است ، نه يك عنوان تشريفاتى و اعتبارى است ، بلكه بر اساس يك حقيقت عالى است .\r\nكلمات قرآن مجيد ، متين و استوار و قاطع است ، نه مزاح و شوخى ؛   إِنَّهُ لَقَوْلٌ فَصْلٌ * وَ ما هُوَ بِالْهَزْلِ .   « 1 »\r\nو إن إن‌شاءالله بحث أعراف خواهيم گفت كه بعد از آنكه خداوند مفصّلًا حالت بهشتىها را بيان مىكند و گفتگوى آنها را با جهنّمىها و عذابهاى آنان ، و گفتگوى جهنّمىها را با بهشتىها بيان ميفرمايد ، سپس ميگويد يك حجابى بين اين دو دسته مىباشد كه بر روى آن مردانى قرار دارند :\r\n وَ بَيْنَهُما حِجابٌ وَ عَلَى الْأَعْرافِ رِجالٌ يَعْرِفُونَ كُلًّا بِسِيماهُمْ  . « 2 »\r\n« بين بهشتىها و جهنّمىها ديوارى ( و كوهى چنانچه در روايات وارد است ) كشيده مىشود ، و آن حجاب همان أعراف است كه در\r\n\r\n\r\n","description":"","footnote":"\r\n( 1 ) آيه 13 و 14 ، از سورهء 86 : الطّارق\r\n( 2 ) قسمتى از آيه 46 ، از سورهء 7 : الاعراف\r\n","page_name":" 246 ","page_number":262},
  {"content":"\r\n\r\nروى آن مردانى قرار گرفته‌اند كه تمام اهل بهشت و اهل جهنّم را از سيمايشان مىشناسند . »\r\nچشمه‌هاى آب بهشت كه از چشمهء آب خالص و شير و عسل مصفّى و شراب لذيذ است از زير آن كوه جارى است . و اين چهار نهر از چهار چشمه ، و آنها از چشمهء تسنيم جدا مىشود ؛ و چشمهء تسنيم از زير قدم‌هاى أمير المؤمنين و معصومين ديگر كه بر فراز آن كوه استقرار دارند جارى ميگردد .\r\n\r\nافرادى كه در أعراف هستند مسلّط و مسيطر بر همهء عوالم هستند\r\nوِزان اين افرادى كه در أعراف تمكين دارند ، وزان حَكم بين بهشتىها و جهنّمىها است . يعنى حاكم بر بهشت و دوزخند ، و مسيطر و مسلّط بر هر دو عالمند .\r\nدر روايات داريم كه آن كسانى كه بر أعراف قرار دارند چهارده نفرند : حضرت محمّد بن عبد الله و فاطمهء زهراء و أمير المؤمنين و يازده فرزندش تا حضرت بقيّة الله الاعظم محمّد بن الحسن عليهم صلوات الله ؛ و مقامات آنان ما فوق بهشت است .\r\nو عجيب اينجاست كه در اين آيه مباركهء أعراف ، به حضرت فاطمهء زهراء سلام الله عليها به عنوان رَجُل تعبير شده است ؛ كما اينكه در آيه مباركهء نور :\r\n رِجالٌ لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ  . « 1 »\r\n« مردانى هستند كه تجارت و خريد و فروش آنان را از ياد خدا باز نميدارد . »\r\n\r\n\r\n","description":"","footnote":"\r\n( 1 ) صدر آيه 37 ، از سورهء 24 : النّور\r\n","page_name":" 247 ","page_number":263},
  {"content":"\r\n\r\nنيز از آن حضرت به عنوان رَجُل تعبير شده است .\r\nو إن‌شاءالله تعالى در بحث أعراف روشن خواهد شد كه آنجا عالَمى است كه مرد و زن معنى ندارد . در آن عالم كه عالم فعليّتِ محضه است نه انفعال ، ذكوريّت و اناثيّت نيست ؛ كما اينكه در عوالم ربوبى و جبروت ، هيچيك از دو عنوان ذكوريّت و اناثيّت نيست .\r\nاين عناوين متعلّق به عالم طبع و برزخ و نفس است كه دنيا و مثال و قيامت باشد .\r\n\r\nمقام إبراهيم خليل عليه السلام و أسماء الله تعالى\r\nاز جمله كسانى كه به مقام وجهُ اللهىّ رسيده و متحقّق به حقيقت ملكوت آسمانها و زمين شده است ، حضرت إبراهيم خليل الرّحمن عليه الصّلاة و السّلام است .\r\nآن پيامبر بزرگ كه بنياد گذار توحيد اسلام و آورندهء دين حنيف است ، در ميان جميع پيغمبران غير از پيغمبر اسلام ، داراى تشخّص و مزايائى است كه مقام و مرتبه‌اش را از سائر پيامبران بالاتر برده است .\r\n وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ  . « 1 »\r\n« و اينچنين ما به إبراهيم ملكوت آسمانها و زمين را مىنمايانيم ، و براى اينكه از صاحبان يقين باشد . »\r\nخداوند تبارك و تعالى به دست حضرت إبراهيم عليه السّلام مرده زنده كرد ، بواسطهء همان جنبهء وجهُ اللهىّ كه در او بود و تحقّق آن حضرت به اسم مُحيىِ خداوند عزّ و جلّ\r\n\r\n\r\n","description":"","footnote":"\r\n( 1 ) . آيه 75 ، از سورهء 6 : الانعام\r\n","page_name":" 248 ","page_number":264},
  {"content":"\r\n\r\nدر هر كس هر اسم از اسماء خداوند ظهور و تجلّى كند ، به اذن خدا و امر خدا ، مفاد و مصداق آن اسم را ميتواند در خارج تحقّق بخشد .\r\nآيات شريفهء قرآن صراحت دارد بر آنكه حضرت عيسى بن مريم مىگفت : من به اذن خدا مردگان را زنده ميكنم ، و به اذن خدا كور مادرزاد را بينا ميكنم ، و كسى كه به مرض پيسى دچار است شفا مىبخشم .\r\n وَ أُبْرِئُ الْأَكْمَهَ وَ الْأَبْرَصَ وَ أُحْيِ الْمَوْتى بِإِذْنِ اللَّهِ  . « 1 »\r\nحضرت إبراهيم عليه السّلام از خدا خواست كه كيفيّت زنده كردن مردگان را بدست خدا بداند . خداوند اين عمل را به افاضهء اسم المُحيى ( زنده كننده ) بدست خود او انجام داد .\r\nبه خلاف حضرت إرميا كه او از خدا براى سكون خاطر خود ، زنده شدن مردگان را خواست ؛ و خداوند ، خود زنده فرمود و او تماشا ميكرد .\r\nبين اين دو درخواست و اين دو مقام فرق بزرگى است .\r\n أَوْ كَالَّذِي مَرَّ عَلى قَرْيَةٍ وَ هِيَ خاوِيَةٌ عَلى عُرُوشِها قالَ أَنَّى يُحْيِي هذِهِ اللَّهُ بَعْدَ مَوْتِها فَأَماتَهُ اللَّهُ مِائَةَ عامٍ ثُمَّ بَعَثَهُ قالَ كَمْ لَبِثْتَ قالَ لَبِثْتُ يَوْماً أَوْ بَعْضَ يَوْمٍ قالَ بَلْ لَبِثْتَ مِائَةَ عامٍ .  « 2 »\r\nبراى آنكه علوّ مقام و مرتبهء حضرت إبراهيم عليه السّلام روشن\r\n\r\n\r\n","description":"","footnote":"\r\n( 1 ) قسمتى از آيه 49 ، از سورهء 3 : ءَال عمران\r\n( 2 ) قسمتى از آيه 259 ، از سورهء 2 : البقرة\r\n","page_name":" 249 ","page_number":265},
  {"content":"\r\n\r\nشود ، قبلًا خداوند در قرآن داستان حضرت إرميا على نبيّنا و آله و عليه السّلام را بيان مىكند و به دنبال آن قضيّهء حضرت إبراهيم را بيان مىنمايد .\r\n\r\nمردن و زنده شدن إرمياى پيغمبر\r\nحضرت إرميا از پيغمبران است و با وجودى كه همهء پيغمبران بر توحيد دعوت مىكنند و همه داراى درجهء عصمتند ، ولى در مقامات و مراتب متفاوتند .\r\nبعد از آنكه بُخت‌ُنَصَّر « 1 » بيت المقدس را خراب كرد و هفتاد هزار نفر را در آنجا كشت و تمام آن نواحى را به تصرّف در آورد و قراء و قصبات را با خاك يكسان نمود ، و بعد از آنكه سقف‌هاى قريه پائين آمده و مردگان به صورت استخوانهاى از هم متلاشى شده درآمده بودند ؛ إرميا از كنار قريه حركت ميكرد . ( و در بعضى از روايات كه اين قضيّه را به عُزَير نسبت ميدهد صحيح نيست ، اين روايات سندى ندارد و از روايات آحاد است ، و اين قضيّه مسلّماً متعلّق به إرميا است . )\r\nإرميا كه حركت ميكرد ، عبورش در ميان بيابان به قريه‌اى افتاد . ديد كه سقف‌هاى اين قريه فرود آمده و خراب شده ، و اهل قريه همه مرده‌اند ، و استخوانهايشان از هم متفرّق و جداجدا شده ، و بدنهاى آنان در اين قريه افتاده است .\r\n قالَ أَنَّى يُحْيِي هذِهِ اللَّهُ بَعْدَ مَوْتِها  ؟ از روى تعجّب و بزرگ\r\n\r\n\r\n","description":"","footnote":"\r\n( 1 ) وجه ضبط بُخت‌ُنَصَّر را و وجه تسميهء او را بدين نام ، قبلًا در همين كتاب ، ضمن مجلس 21 ، آورده‌ايم .\r\n","page_name":" 250 ","page_number":266},
  {"content":"\r\n\r\nشمردن مطلب گفت : چگونه خداوند اين افراد كثير را كه بدين صورت درآمده‌اند بعد از مردنشان زنده مىكند و حيات جديد مىبخشد ؟\r\nإرميا انكار زنده شدن نمىكند ؛ چون پيغمبر است ؛ ولى مطلب مهمّ است كه واقعاً انسان را در حيرت مىاندازد .\r\nاين قضيّهء زنده شدن براى إرميا از دو نقطه نظر جاى تحيّر داشت :\r\nيكى از نقطهء نظر اينكه استخوانها از هم جدا شده و در شُرف پوسيدن است ؛ اين ذرّات مختلفه را خداوند چطور گرد مىآورد و در آنها روح و زندگى ميدمد ؟\r\nديگرى از نقطهء نظر طول مدّت ؛ چون تا زمانى كه قيامت بر پا گردد و خدا بخواهد اين مردگان را زنده كند ، هر يك از ذرّات آنها در گوشه‌اى از دنيا افتاده ، و باد آنها را پراكنده مىكند .\r\nاين دو نقطهء نظر موجب تعجّب و استعلام إرميا شد ، و اين گفتگوئى بود كه با خود داشت ، و خطورى بود كه بر قلبش نشست .\r\n فَأَماتَهُ اللَّهُ مِائَةَ عامٍ  . خداوند او را صد سال ميرانيد ؛ همان جائى كه اين تعجّب را نمود ، خدا به او گفت : مُتْ ، بمير !\r\nصد سال مُرد . الاغش هم كه با او بود مُرد . جسد خود او و جسد الاغش به روى زمين افتاده است ، و مقدارى انجير يا انگور و مقدارى عصير : آب انگور چون مسافر بود از شهر با خود آورده بود ، توشهء راهش همان انجير يا انگور و عصير بود .\r\n\r\n","description":"","footnote":"","page_name":" 251 ","page_number":267},
  {"content":"\r\n\r\n ثُمَّ بَعَثَهُ قالَ كَمْ لَبِثْتَ قالَ لَبِثْتُ يَوْماً أَوْ بَعْضَ يَوْمٍ قالَ بَلْ لَبِثْتَ مِائَةَ عامٍ . \r\nخداوند جلّ و عزّ پس از صد سال او را زنده كرد و به او خطاب فرمود : چقدر در اينجا درنگ كردى ؟\r\nإرميا نگاهى به اين‌طرف و آن طرف كرد و گفت : يك روز يا مقدارى از يك روز !\r\nچون وقتى خداوند او را ميرانيد صبح بود ، و حالا كه پس از صد سال زنده‌اش نموده بعد از ظهر است ؛ إرميا پنداشت خسته بوده و يك شب در اينجا خوابيده است و بنابراين توقّفش يك روز بوده است . و سپس گفت : شايد شب نخوابيده باشم و از صبح تا عصر در اينجا به خواب رفته باشم ، و در اين صورت توقّفش مقدارى از روز بوده است .\r\nخداوند به او خطاب كرد : بلكه درنگ تو در اينجا صد سال است ، صد سال .\r\n فَانْظُرْ إِلى طَعامِكَ وَ شَرابِكَ لَمْ يَتَسَنَّهْ  . « 1 »\r\nنگاهى به خوراكى و آشاميدنى كه با خود آورده بودى بينداز و ببين ابداً تغيير نكرده است !\r\nبا آنكه زودترين چيزى كه خراب مىشود و متعفّن ميگردد همان انگور يا انجير و آب انگور است كه بسيار لطيف بوده و تحمّل گرما و تغييرات جوّى را ندارد .\r\n\r\n\r\n","description":"","footnote":"\r\n( 1 ) قسمتى از آيه 259 ، از سورهء 2 : البقرة\r\n","page_name":" 252 ","page_number":268},
  {"content":"\r\n\r\n وَ انْظُرْ إِلى حِمارِكَ وَ لِنَجْعَلَكَ آيَةً لِلنَّاسِ  . « 1 »\r\nحالا نگاهى به الاغت بكن ، و بدانكه ما تو را يك آيت الهيّه براى مردم قرار داده‌ايم ؛ يك آيه و علامت براى قدرت و عظمت و جلال خود .\r\n وَ انْظُرْ إِلَى الْعِظامِ كَيْفَ نُنْشِزُها ثُمَّ نَكْسُوها لَحْماً  . « 2 »\r\nو نگاهى به استخوانها بنما ، و ببين چگونه ما آنها را از زمين بلند كرده و به هم متّصل نموده و سپس گوشت به روى آنها مىپوشانيم .\r\nنگاه كن به الاغ ! نگاه كرد و ديد خداوند در يك لحظه تمام اين ذرّات را به هم پيوسته و ذرّات استخوانها از اين‌طرف و آن طرف جمع شدند ، و روى آن گوشت و پوست آمد ؛ الاغ برخاست و ايستاد .\r\nببين چگونه ما تو را زنده كرديم و استخوانهايت را به هم پيوستيم و به روى آن گوشت پوشانيديم ؛ و تو را درست و مستوى نموديم . ( ظاهراً اوّلين جائى كه از خود إرميا زنده شد چشم او بود درحالىكه مانند غِرقِئ البِيض « 3 » : سفيدهء تخم مرغ بود . )\r\nآيا اينها مورد تعجّب نيست كه در يك طرفة العين خدا چنين كند ؟ إرميا را با استخوانهاى پوسيده و شكسته و خرد شده و نيز الاغش را\r\n\r\n\r\n","description":"","footnote":"\r\n( 1 ) قسمتهائى از آيه 259 ، از سورهء 2 : البقرة\r\n( 2 ) همان\r\n( 3 ) غِرقِئ البيض در لغت هم به معنى سفيدهء تخم مرغ آمده است و هم به معنى پوست نازك و لطيف سفيده كه در زير قشر سخت تخم مرغ قرار دارد .\r\n","page_name":" 253 ","page_number":269},
  {"content":"\r\n\r\nكه درهم متشتّت و متفتّت بود گرد آورده ، و زنده و سالم و مستوى القامه در برابر نظر خود او قرار دهد .\r\nجواب به دو استبعادى كه إرميا نموده بود داده شد . هم جواب طول مدّت كه صد سال گذشته است ، و هم جواب تشتّت و تفرّق اجزاى مردگان كه خداوند در مقابل ديدگان إرميا اجزاء را جمع نموده و ذرّات مختلفه را به هم پيوسته و حيات داده است .\r\nو علاوه بر اين دو نقطهء نظر ، ما اين عمل را براى آنكه آيتى براى مردم باشد انجام داديم .\r\nجملات  فَانْظُرْ إِلى طَعامِكَ وَ شَرابِكَ لَمْ يَتَسَنَّهْ وَ انْظُرْ إِلى حِمارِكَ  براى رفع استبعاد طول مدّت است ؛ كه انگور و عصير خراب نشده و الاغِ پوسيده زنده مىشود .\r\n وَ لِنَجْعَلَكَ آيَةً لِلنَّاسِ  براى عبرت مردم و مشاهدهء مردم و تاريخ است ، كه صد سال گذشته و نسل عوض شده و إرميائى كه يك زمان زنده بود و در روى زمين حركت ميكرد و داراى اثر بود و تبديل به خبر شده و در صفحات تاريخ جاى گرفته است ، هم اكنون دوباره تبديل به اثر شده و از لابلاى كتاب‌ها و ورق‌ها در مقابل چشم مردم به روى زمين حركت مىكند .\r\nو جملهء  وَ انْظُرْ إِلَى الْعِظامِ كَيْفَ نُنْشِزُها ثُمَّ نَكْسُوها لَحْماً  براى رفع استبعاد تفرّق و تشتّت اعضاء و اجزاى مردگان است ، كه براى خداوند قدير و عليم ، اين امور موجب سنگينى و سختى و صعوبت نيست .\r\n\r\n","description":"","footnote":"","page_name":" 254 ","page_number":270},
  {"content":"\r\n\r\n فَلَمَّا تَبَيَّنَ لَهُ قالَ أَعْلَمُ أَنَّ اللَّهَ عَلى كُلِّ شَيْءٍ قَدِيرٌ .  « 1 »\r\nچون زنده شدن مردگان بدين طرز براى او واضح و روشن شد ، گفت : ميدانم كه خداوند بر هر چيز تواناست . نفرمود : الآن دانستم ، زيرا كه إرميا پيغمبر است و از اوّل ميدانسته است كه خدا قادر است ، و ليكن اين دانش سابق ، بواسطهء تبيّن و وضوح فعلى موجب سكون خاطر او شد .\r\n\r\nبين سؤال إرميا و ابراهيم دربارهء زنده شدن مردگان فرق بسيار بود\r\nاين قضيّهء إرميا است ، و ليكن حضرت إبراهيم به همين طرز زنده شدن مردگان ، به سؤالش پاسخ داده نمىشود ؛ او ميخواهد كيفيّت إعمال قدرت فاعليّهء خدا را در زنده كردن مردگان بداند .\r\n وَ إِذْ قالَ إِبْراهِيمُ رَبِّ أَرِنِي كَيْفَ تُحْيِ الْمَوْتى قالَ أَ وَ لَمْ تُؤْمِنْ قالَ بَلى وَ لكِنْ لِيَطْمَئِنَّ قَلْبِي قالَ فَخُذْ أَرْبَعَةً مِنَ الطَّيْرِ فَصُرْهُنَّ إِلَيْكَ ثُمَّ اجْعَلْ عَلى كُلِّ جَبَلٍ مِنْهُنَّ جُزْءاً ثُمَّ ادْعُهُنَّ يَأْتِينَكَ سَعْياً وَ اعْلَمْ أَنَّ اللَّهَ عَزِيزٌ حَكِيمٌ .  « 2 »\r\nحضرت إبراهيم مانند إرميا سؤال از زنده شدن مردگان نمىكند ، بلكه از كيفيّت قوّهء فاعليّهء پروردگار و تأثير آن در روى مردگان پرسش مىكند ؛ او كسى است كه خداوند به او ملكوت آسمانها و زمين را نشان داده است و از موقِنين است .\r\nخداوند به إبراهيم ملكوت را نشان داد ، يعنى او را در مركز ملكوت قرار داد و قلب او را حاوى اسرار ملكوتى قرار داد\r\n\r\n\r\n","description":"","footnote":"\r\n( 1 ) . ذيل آيه 259 ، از سورهء 2 : البقرة\r\n( 2 ) آيه 260 ، از سورهء 2 : البقرة\r\n","page_name":" 255 ","page_number":271},
  {"content":"\r\n\r\nتقاضا مىكند كه :  رَبِّ أَرِنِي كَيْفَ تُحْيِ الْمَوْتى  ، به من نشان بده چگونه زنده ميكنى تو ! نمىگويد : كَيْف تُحْيَى الْمَوْتَى ؛ چگونه زنده ميشوند مردگان ؟ و همانطور كه ذكر شد بين اين دو سؤال فرق بسيار است .\r\nفرض كنيد يك وقت كسى كه پنير را نديده است از شما مىپرسد پنير چيست ؟\r\nشما به فرزند خود ميگوئيد : قدرى پنير بخر و بياور .\r\nاو مىبيند مادّه‌اى است سفيد و چرب و به شكل قالب در آمده و از لبنيّات است ، وضع ساختمانى او را مىبيند و ميداند .\r\nولى يك وقت ميخواهد بفهمد پنير را چگونه درست مىكنند ؟\r\nبه او ميگوئيد : شير را در حرارت معيّنى گرم كن ، و بعد مايهء پنير را به مقدار معيّن به آن داخل كن و صبر كن تا زمانى بگذرد و خود را ببندد و سرد شود ، و سپس آن را در كيسه‌اى بريز تا آب‌هاى جدا شده از شير خارج گردد ، اين است كيفيّت ساختن پنير .\r\nاين دو مطلب با هم فرق دارد . اوّل نشان دادن پنير است به كسى كه ماهيّت آن را نميداند ، و دوّم ساختن پنير و اطّلاع از كيفيّت پيدايش آن است .\r\nخداوند در پاسخ پرسش إبراهيم ميگويد :  أَ وَ لَمْ تُؤْمِنْ  ؛ آيا تو به اين معنى ايمان ندارى و نرسيده‌اى ؟\r\n قالَ بَلى وَ لكِنْ لِيَطْمَئِنَّ قَلْبِي  ؛ گفت بلى ايمان دارم و رسيده‌ام ولى براى آرامش و سكون نفس خود تقاضا دارم .\r\n\r\n","description":"","footnote":"","page_name":" 256 ","page_number":272},
  {"content":"\r\n\r\nميخواهم آن‌طور درياى دل من آرام بگيرد كه در آن هيچ موجى مشاهده نشود ، و هيچ اضطرابى نباشد .\r\nافرادى كه داراى سكينه و اطمينان نيستند گرچه موحّد هم باشند ، دائماً يك نوسان و حركتى بر دل آنها هست و آنان را آزار ميدهد ؛ خطرات ، دل آنها را مضطرب مىكند گرچه در درياى توحيد غوطه‌ورند .\r\nشما اگر به كسى بگوئيد : برو در ميان قبرستان ، در ميان قبرى مرده‌اى است كفن شده ، ولى روى قبر را نپوشانده‌اند و فردا بناست روى آن را بپوشانند ، در دست آن مرده يك انگشترى است ، آن را بياور ، و اين عمل را در همين امشب بايد انجام دهى و تنها به قبرستان به روى ؛ غالب افراد از اين عمل ترس و وحشت دارند ؛ با آنكه به علم اليقين ميدانند در قبرستان خبرى نيست ، و مرده به كسى كارى ندارد . و اگر أحياناً وارد قبرستان شوند ، قلب شروع مىكند به زياده زدن ، و كم كم هر چه نزديكتر رود ضربانش بيشتر ميگردد ، و دست و پا شروع ميكنند به لرزيدن ؛ كمى اگر جلوتر رود ممكنست هنوز به قبر معهود نرسيده از حركت باز ايستد و روى زمين بيفتد ، و أحياناً ممكن است از شدّت دهشت بميرد .\r\nاين عمل براى افراد غير مأنوس مشكل است ؛ با وجود يقين و علم .\r\n\r\nسؤال ابراهيم عليه السلام براى رسيدن به سكينه و اطمينان بود\r\nإبراهيم خليل عليه السّلام به خدا ميگويد : من ميدانم كه تو با اسم المُحيى و با اسم القدير زنده ميكنى ؛ ميخواهم به اندازه‌اى اين\r\n\r\n","description":"","footnote":"","page_name":" 257 ","page_number":273},
  {"content":"\r\n\r\nحقيقت را لمس كنم كه ابداً اضطرابى نباشد ، بلكه سكون خاطر باشد . يعنى من ميخواهم آن اسم را چنان مسّ كنم كه به علم اليقين و عين اليقين و حقّ اليقين اين مطلب براى من مكشوف افتد .\r\n\r\nزنده كردن إبراهيم خليل ، مرغان كشته را ، به ظهور اسم « المُحيى » و « المُميت » پروردگار\r\nخطاب رسيد :\r\n قالَ فَخُذْ أَرْبَعَةً مِنَ الطَّيْرِ فَصُرْهُنَّ إِلَيْكَ ثُمَّ اجْعَلْ عَلى كُلِّ جَبَلٍ مِنْهُنَّ جُزْءاً ثُمَّ ادْعُهُنَّ يَأْتِينَكَ سَعْياً وَ اعْلَمْ أَنَّ اللَّهَ عَزِيزٌ حَكِيمٌ . \r\n« برو چهار مرغ پرنده بگير و آنها را بياور در خانه كه با تو انس بگيرند ، و بعد آنها را بكُش و قطعه قطعه كن و در يك هاون چنان بكوب كه همهء اجزاء و ذرّات آنها در هم داخل شود ، و سپس در بالاى هر يك از اين كوه‌ها يك جزء از آن را بگذار ! و پس از آن آنها را يك يك صدا بزن ، مىبينى كه آنها با شتاب بسوى تو مىآيند ؛ و بدانكه خداوند عزيز و حكيم است . »\r\nبه روايت علىّ بن إبراهيم قمّى در تفسيرش ، اين پرندگان عبارت بودند از طاووس و خروس و كبوتر و كلاغ . « 1 »\r\nإبراهيم به فرمان و اذن خدا مرغها را كشته و درهم آميخته و از مخلوطشدهء آنها هر عُشرى را بر فراز كوهى قرار داد . و سپس منقار طاووس را به دست گرفت و گفت : اى طاووس بيا !\r\nحالِ إبراهيم در اين حال ، حال عادى نبود بلكه فانى در ذات خدا و اسماء حُسناى او بود ؛ فانى بود در اسم عزيز و حكيم و قدير و محيى\r\n\r\n\r\n","description":"","footnote":"\r\n( 1 ) « تفسير قمّى » طبع سنگى ، ص 81\r\n","page_name":" 258 ","page_number":274},
  {"content":"\r\n\r\nپس در حقيقت إبراهيمى نبود تا بگويد : طاووس بيا ؛ خدا بود ، و خدا فرمود : طاووس بيا !\r\nإبراهيم ديد ذرّات بسيارى از بالاى دَه كوه به سمت او با شتاب در حركتند . آمدند و آمدند و به منقار طاووس كه در دست او بود چسبيدند ، و بدن و پيكرهء طاووس و دست و پا درست شد ، اسكلت بدن ساخته شد . اين ذرّات استخوان بود كه اوّل اصل هيكل طاووس را تشكيل دادند .\r\nو پس از آن ذرّات گوشت آمدند و ذرّات چشم و زبان و سائر اعضاء و أمعاء و أحشاء همينطور مىآمدند و با سرعت و بلادرنگ اجزاء طاووس را مىساختند .\r\nبعد نوبت رسيد به پرها ، ذرّات پر هم بدون انحراف و اعوجاج از فراز كوه‌ها با شتاب آمدند ، بالها و پرهاى طاووس نيز تمام شد . در اين حال طاووس تكانى خورد ؛ يك طاووس زنده و زيبا در مقابل إبراهيم .\r\nبه همين طريق حضرت إبراهيم منقار خروس و كبوتر و كلاغ را در دست گرفت و هر يك از آنها را صدا زد و ذرّات هر يك از آنها از فراز هر يك از كوه‌ها با سرعت آمده و به منقارها پيوستند ، و آن مرغها نيز زنده شده و در مقابل حضرت إبراهيم قرار گرفتند .\r\nاين كارها به دست حضرت إبراهيم به اذن خدا انجام گرفت ؛ و نداى « بيا » كه از حضرت إبراهيم به امر خدا  : ثُمَّ ادْعُهُنَّ  - برخاست ،\r\n\r\n","description":"","footnote":"","page_name":" 259 ","page_number":275},
  {"content":"\r\n\r\nإنشاء حيات و إعمال قوّهء فاعليّه براى زنده نمودن بود .\r\nو لذا چون إبراهيم اين عمل را انجام داد خطاب رسيد :  وَ اعْلَمْ أَنَّ اللَّهَ عَزِيزٌ حَكِيمٌ  ؛ و بدان كه خداوند قيّوم موجودات است و مقام عزّت او اقتضاى فاعليّت دارد ، و داراى مقام حكمت است يعنى فتور و سستى و انفعال در او نيست و كارهاى او بر اساس استحكام استوار است .\r\nولى دربارهء حضرت إرميا ميفرمايد :  فَلَمَّا تَبَيَّنَ لَهُ قالَ أَعْلَمُ أَنَّ اللَّهَ عَلى كُلِّ شَيْءٍ قَدِيرٌ . \r\nإرميا كه آن منظره را ديد گفت : ميدانم كه خداوند به هر كارى تواناست .\r\nاگر شنيديد أمير المؤمنين عليه السّلام مرده زنده نموده است ، جاى تعجّب نيست ؛ أمير المؤمنين داراى اسم است و متحقّق به اسم است .\r\n كار پاكان را قياس از خود مگير * گرچه باشد در نوشتن شير شير \r\nشيرى كه روى كاغذ نوشته مىشود شيرى است كه دست بازى اطفال و كودكان است و آن را با دست خود پاره مىكنند ؛ و شيرى هم كه در بيشه خفته است شيرى است كه از نزديك آن اگر كسى بگذرد و صداى تنفّس آن را بشنود زهره‌اش آب مىشود .\r\nطفل شيرخوار كه قدرت پراندن مگس را از روى بينى خود ندارد ، كجا ميتواند ادراك كند كه پهلوانى هم در دنيا هست كه\r\n\r\n","description":"","footnote":"","page_name":" 260 ","page_number":276},
  {"content":"\r\n\r\nهالتِر چهارصد كيلوگرمى بر ميدارد ؟\r\nاشارهء حضرت موسى بن جعفر عليه السّلام به نقش شيرى كه در روى پرده بود ، و زنده شدن و دريدن مرد مسخره چى و ساحر را در مجلس هارون ؛ و اشارهء حضرت علىّ بن موسى الرّضا عليه السّلام به دو نقش شيرى كه روى مسند مأمون كشيده بودند ، و زنده شدن و دريدن آنها حاجب مأمون را كه مأمور بود در مجلس حضرت رضا عليه السّلام را تحقير كند ، در كتب معتبره ضبط و ثبت است . « 1 »\r\n\r\nداستان زنده شدن كبوتر مرده به دست ولىّ خدا\r\nحقير خودم اين داستان را از مرحوم آية الحقّ و سند العلم آية الله حاج ميرزا محمّد جواد انصارى همدانى رضوان الله عليه شنيدم كه ميفرمود : يكى از بزرگان همدان كه با ما سابقهء دوستى و آشنائىِ خيلى قديمى داشت براى ما نقل كرد كه :\r\nمن براى كشف حقيقت و فتح باب معنويّات ، متجاوز از بيست سال در خانقاهها تردّد و رفت و آمد كرده بودم ، و در نزد أقطاب و دراويش رفته و دستوراتى گرفته بودم . ولى هيچ نتيجه‌اى حاصل نشد ، و هيچ روزنه‌اى از كمال و معارف پيدا نشده و هيچ بابى مفتوح\r\n\r\n\r\n","description":"","footnote":"\r\n( 1 ) داستان زنده شدن شير به امر حضرت موسى بن جعفر عليهما السّلام را ابن شهرآشوب در كتاب « مناقب » خود از علىّ بن يَقْطين ، ضمن حالات آن حضرت آورده است . ( ج 2 ، ص 364 و 365 از طبع سنگى ) و داستان زنده كردن شير به دست حضرت امام رضا عليه السّلام را در « عيون أخبار الرّضا » ( باب 40 ، ص 345 از طبع سنگى ) و نيز كتاب « إثبات الهداة » ( ج 6 ، ص 55 و 56 آورده‌اند و ما اين دو داستان را در جلد اوّل از همين كتاب ص 228 تا ص 230 نقل كرده‌ايم .\r\n","page_name":" 261 ","page_number":277},
  {"content":"\r\n\r\nنگشت بطورى كه دچار يأس و سرگردانى شدم و چنين پنداشتم كه اصلًا خبرى نيست ، حتّى آنچه از ائمّه عليهم السّلام نقل شده است شايد گزاف گوئى باشد .\r\nشايد مطالب جزئى از پيامبران و امامان نقل شده و سپس در اثر مرور زمان در بين مريدان و تابعان آنها بزرگ شده و ورم كرده است ، و بالنّتيجه حالا مردم براى آنان معجزات و كرامات و خارق عادات ذكر مىكنند .\r\nگفت : مشرّف شده بودم به اعتاب عاليات ، زيارت كربلا را نمودم ، به نجف اشرف مشرّف شدم و زيارت كردم ، و يك روز به كوفه آمدم و در مسجد كوفه اعمالى كه وارد شده است را انجام دادم ؛ و قريب يك ساعت به غروب مانده بود كه از مسجد كوفه بيرون آمدم و در جلوى مسجد منتظر رِيْل بودم كه سوار شوم و مرا به نجف بياورد .\r\nدر آن زمان بين نجف و كوفه كه دو فرسخ است ، واگن اسبى كار ميكرد و آن را ريل مىگفتند .\r\nهر چه منتظر شدم نيامد . و در اين حال ديدم مردى از طرف بالا به سمت من مىآيد و او هم به سمت نجف ميرفت . او يك مرد عادى بود ، كوله پشتى هم داشت . سلام كرد و گفت : چرا اينجا ايستاده‌اى ؟\r\nگفتم : منتظر واگن هستم ، ميخواهم به نجف بروم !\r\nگفت : بيا حالا با هم يواش يواش ميرويم تا ببينيم چه مىشود ! با هم صحبت مىكنيم و ميرويم تا ببينيم چه مىشود !\r\nبا او به صحبت پرداخته و به راه افتاديم . در بين راه بدون مقدّمه\r\n\r\n","description":"","footnote":"","page_name":" 262 ","page_number":278},
  {"content":"\r\n\r\nبه من گفت : آقا جان ! اين سخنها كه تو ميگوئى كه هيچ خبرى نيست ، كرامات و معجزه اصلى ندارد ، اين حرف‌ها درست نيست !\r\nمن گفتم : چشم و گوش من از اين حرف‌ها پر شده ، از بس كه شنيدم و اثرى نديدم ؛ اين حرف‌ها را ديگر با من نزن ؛ من به اين امور بى اعتقاد شده‌ام !\r\nچيزى نگفت . كمى كه راه آمديم دوباره شروع كرد به سخن گفتن ؛ گفت : بعضى از مطالب را بايد انسان توجّه داشته باشد . اين عالَم داراى ملكوت است ، داراى روح است ؛ مگر خودت داراى روح نيستى ؟ چگونه هم اكنون بدنت راه ميرود ، اين به ارادهء تو و به ارادهء روح تست ؛ اين عالم هم روح دارد ، روح كلّى دارد .\r\nروح كلّى عالم امام است ؛ از دست امام همه چيز بر مىآيد .\r\nافرادى كه آمدند و دكّان دارى نموده و مردم را به باطل خوانده‌اند ، دليل نمىشود كه اصلًا در عالم خبرى نيست ؛ و بدين جهت نبايد انسان دست از كار خود بردارد و از مسلّمات منحرف شود !\r\nمن گفتم : من از اين حرف‌ها زياد شنيده‌ام ، گوشم سنگين شده ، خسته‌ام ؛ حالا قدرى در موضوعات ديگر با هم سخن گوئيم ! شما چه‌كار داريد به اين كارها ؟ !\r\nگفت : نمىشود ، جانم نمىشود !\r\nگفتم : من بيست سال تمام در خانقاهها بوده‌ام ، با مراشد و اقطاب برخورد كرده‌ام ؛ هيچ دستگير من نشده است !\r\n\r\n","description":"","footnote":"","page_name":" 263 ","page_number":279},
  {"content":"\r\n\r\nگفت : اين دليل نمىشود كه امام هم چيزى ندارد . چه چيز اگر ببينى باور ميكنى ؟ !\r\nدر اين حال ما رسيده بوديم به خندق كوفه - سابقاً بين كوفه و نجف خندقى حفر كرده بودند كه هم اكنون آثار آن معلوم است - گفتم : اگر كسى يك مرده زنده كند من حرف او را قبول دارم ؛ و هر چه از امام و پيغمبر و از معجزات و كرامات آنها بگويد قبول دارم .\r\nايستاد و گفت : آنجا چيست ؟ من نگاه كردم ديدم يك كبوتر خشك شده در خندق افتاده است .\r\nگفت : برو بردار و بياور ! من رفتم و آن كبوتر مردهء خشك شده را آوردم .\r\nگفت : درست ببين مرده است ؟ !\r\nگفتم : مرده و خشك شده و مقدارى از پرهايش هم كنده شده است .\r\nگفت : اگر اين را زنده كنم باور ميكنى ؟ !\r\nگفتم : نه تنها اين را باور ميكنم ؛ از اين پس تمام گفتار تو را باور دارم ، و تمام معجزات و كرامات امامان را باور دارم .\r\nكبوتر را به روى دست گرفت ، و اندك توجّهى كرد و دعائى خواند و سپس به كبوتر گفت : به إذن خدا بپر ؛ اين را گفت و كبوتر به پرواز در آمد و رفت .\r\nمن در عالمى از بُهت و حيرت فرو رفتم .\r\nگفت : بيا ! ديدى ؟ باور كردى ؟ حركت كرديم به طرف نجف\r\n\r\n","description":"","footnote":"","page_name":" 264 ","page_number":280},
  {"content":"\r\n\r\nولى من حالم عادى نبود و حال ديگرى بود سراسر تعجّب و حيرت . گفت : آقا جانِ من ! اين كار را ديدى كه به اذن خدا من كردم ؛ اين كارِ بچّه مكتبىهاست ! عبارت خود اوست : اين كار بچّه مكتبىهاست .\r\nچه ميگوئى من اگر چيزى نبينم قبول نمىكنم ! مگر امام و پيغمبر آمده‌اند كه هر روز براى من و تو سفره‌اى پهن كنند و از اين كرامات به حلقوم مردم فرو كنند ؟ آنها همه گونه قدرت دارند ، و به إذن خدا هر وقت حكمت اقتضا كند انجام ميدهند ؛ و بدون اذن خدا محال است از آنان كارى سر زند .\r\nاين كار بچّه مكتبىهاست و تا سر منزل مقصود بسى راه است .\r\nبا هم مرتّباً سخن مىگفتيم و من از او سؤالاتى كردم كه به همهء آنها پاسخ داد ؛ تا رسيديم به نزديك نجف اشرف .\r\nسابقاً كه از كوفه به نجف مىآمدند اوّل قبرستان معروف وادى السّلام بود ، بعد وارد نجف ميشدند . چون به وادى السّلام رسيديم خواست خداحافظى كند و برود ، من گفتم : بعد از بيست سال زحمت و رنج امروز به نتيجه رسيدم ، من دست از شما برنميدارم ! تو مىخواهى بگذارى و به روى ! من از اين به بعد با شما ملازم هستم .\r\nگفت : فردا اوّل طلوع آفتاب همين جا بيا ، با همديگر ملاقات مىكنيم !\r\nشب تا به صبح من از شوق ديدار او به خواب نرفتم و هر ساعت بلكه هر دقيقه اشتياق بالا ميرفت ، كه فردا صبح براى ديدار او بروم .\r\n\r\n","description":"","footnote":"","page_name":" 265 ","page_number":281},
  {"content":"\r\n\r\nاوّل طلوع صبح در وادى السّلام حاضر شدم ، ديدم جنازه‌اى را آوردند و چند نفر با او بودند ، و همين كه خواستند دفن كنند معلوم شد جنازهء همان مرد است .\r\nاينها داستان‌سرائى نيست ، و از لابلاى كتب عتيقه و قديمه نيامده است ؛ مال اين زمان است ، راوى آن سلمان زمان مرحوم انصارى ( ره ) و از رحلت ايشان تا به حال هفده سال گذشته است . « 1 »\r\n تو علىّ را به تارى ديده‌اى * زين سبب غيرى بر او بگزيده‌اى\r\nحقّ را چو به خلق شد جلوه‌گرى * پوشيد علىّ را به لباس بشرى\r\nاز عالم لا مكان به امكان آورد * تا بيخبران را دهد از خود خبرى \r\nعجيب اينست كه در زمان خود علىّ هم كسى نفهميد علىّ چه ميگويد . خودش فرمود : إنَّمَا كُنْتُ جَاراً جَاوَرَكُمْ بَدَنِى أَيَّامًا . « من همسايهء شما بودم ، كه بدن من چند روزى با شما مجاورت نمود . »\r\n\r\nتوحيد الصّرافهء ذات حقّ ، در خطب « نهج البلاغة »\r\nخطبه‌هاى أمير المؤمنين عليه السّلام در كتاب‌ها نوشته شد ، دست به دست گشت و براى مردم قرائت شد ؛ در هر زمان چه كسى فهميد علىّ چه ميگويد ؟\r\n\r\n\r\n","description":"","footnote":"\r\n( 1 ) رحلت آن مرحوم در دوّم ذوالقعدة 1379 هجريّهء قمريّه است و تا زمان اين ابحاث كه ماه رمضان 1396 بود هفده سال گذشته بود ، ولى تا زمان طبع اوّل اين جلد از دورهء « معادشناسى » كه ربيع الاوّل 1403 مىباشد تقريباً بيست و چهار سال ميگذرد .\r\n","page_name":" 266 ","page_number":282},
  {"content":"\r\n\r\nاستاد ما حضرت علّامهء طباطبائى مُدّ ظلّه چند خطبه از « نهج البلاغة » راجع به توحيد در جلد ششم تفسير « الميزان » از صفحهء 96 تا صفحهء 104 آورده‌اند كه بسيار شايان دقّت است .\r\nاوّل ، خطبهء اوّل : الْحَمْدُ لِلَّهِ الَّذِى لَا يَبْلُغُ مِدْحَتَهُ الْقَآئِلُونَ - تا آخر خطبه .\r\nدوّم ، خطبهء شصت و سوّم : الْحَمْدُ لِلَّهِ الَّذِى لَمْ يَسْبِقْ لَهُ حَالٌ حَالًا - تا آخر خطبه .\r\nسوّم ، خطبهء صد و پنجاهم : الْحَمْدُ لِلَّهِ الدَّالِّ عَلَى وُجُودِهِ بِخَلْقِه - تا آخر خطبه .\r\nچهارم ، خطبهء صد و شصت و يكم : الْحَمْدُ لِلَّهِ خَالِقِ الْعِبَادِ وَ سَاطِحِ الْمِهَادِ - تا آخر خطبه .\r\nپنجم ، خطبهء صد و هشتاد و چهارم : مَا وَحَّدَهُ مَنْ كَيَّفَهُ ، وَ لَا حَقِيقَتَهُ أَصَابَ مَنْ مَثَّلَهُ - تا آخر خطبه .\r\nسپس حضرت استاد فرموده‌اند : مطالبى را كه در اين خطبه‌ها أمير المؤمنين عليه السّلام بيان فرموده‌اند دربارهء توحيد بالصّرافة ذات حقّ تعالى ، احدى از علماء معناى آن را تا هزار سال ادراك نكرده است و حتّى بو على سينا نيز اين معنى را تفهّم ننموده و توحيد حقّ را توحيد عددى ميدانسته است . و نيز مطالب نفيسى در پاورقى ص 110 آورده‌اند كه شايان ملاحظه است .\r\nأقول : ظاهراً مراد استاد از علماء بعد از هزار سال مرحوم\r\n\r\n","description":"","footnote":"","page_name":" 267 ","page_number":283},
  {"content":"\r\n\r\nصدر المُتألّهين است كه قائل به توحيد بالصّرافه است .\r\nبارى ، ما به احترام بدن آن حضرت و به احترام تعلّق نفس به آن بدن براى زيارت و دعا و توسّل به نجف اشرف ميرويم ، و گرنه روح و نفس آن حضرت همه جا را گرفته ؛  لا شَرْقِيَّةٍ وَ لا غَرْبِيَّةٍ  . « 1 »\r\nهمه جا هست ، و با همه چيز هست . ولىّ اعظم كارخانهء صنع ربوبى است جلّ و عزّ .\r\nحضرت آدم أبو البشر براى نجات و وصول به مقصود ، به او متوسّل شد . حضرت نوح و حضرت موسى و حضرت عيسى و سائر انبياء على نبيّنا و آله و عليهم الصّلاة و السّلام به او متوسّل شدند .\r\nما مفصّلًا در بعضى از بيانات خود آورده‌ايم كه حضرت إبراهيم با آنكه از همهء پيامبران غير از پيامبر اسلام ، افضل و اشرف است ، و با وجود آنكه از مُخلَصين بوده است ؛ ولى براى وصول به مقام صَلوح كه از خدا تقاضا مىكند ، خداوند وعدهء وصول به آن را در آخرت به او ميدهد :\r\n وَ لَقَدِ اصْطَفَيْناهُ فِي الدُّنْيا وَ إِنَّهُ فِي الْآخِرَةِ لَمِنَ الصَّالِحِينَ .  « 2 »\r\nو حضرت يوسف كه از خداوند اين مقام را تقاضا مىنمايد ، ابداً در قرآن مجيد جوابى براى او نيامده است كه در دنيا يا آخرت به\r\n\r\n\r\n","description":"","footnote":"\r\n( 1 ) قسمتى از آيه نور : آيه 35 ، از سورهء 24 : النّور\r\n( 2 ) قسمتى از آيه 130 ، از سورهء 2 : البقرة\r\n","page_name":" 268 ","page_number":284},
  {"content":"\r\n\r\nاو داده مىشود ، و فقط دعا و درخواست او ذكر شده است :\r\n أَنْتَ وَلِيِّي فِي الدُّنْيا وَ الْآخِرَةِ تَوَفَّنِي مُسْلِماً وَ أَلْحِقْنِي بِالصَّالِحِينَ  . « 1 »\r\n\r\nعلوّ مقامات أمير المؤمنين عليه السلام\r\nولى در قرآن مجيد از آن حضرت يعنى از أمير المؤمنين عليه السّلام به « صالح المؤمنين » تعبير شده است .\r\n إِنْ تَتُوبا إِلَى اللَّهِ فَقَدْ صَغَتْ قُلُوبُكُما وَ إِنْ تَظاهَرا عَلَيْهِ فَإِنَّ اللَّهَ هُوَ مَوْلاهُ وَ جِبْرِيلُ وَ صالِحُ الْمُؤْمِنِينَ وَ الْمَلائِكَةُ بَعْدَ ذلِكَ ظَهِيرٌ  . « 2 »\r\nبر اساس سعهء روحى و عظمت و علوّ آن حضرت در مقام توحيد ذاتى و فناء و بقاء بالله در ذات حضرت احديّت بر اساس شاگردى رسول الله صلّى الله عليه و آله و سلّم بود كه همهء انبياء به آن حضرت و انوار خمسهء طاهره متوسّل ميشدند و به بركت آنها ميخواستند نقصان كمالى خود را ترميم و تتميم و تكميل نمايند .\r\n كى رفته‌اى ز دل كه تمنّا كنم ترا * كى بوده‌اى نهفته كه پيدا كنم ترا\r\nغيبت نكرده‌اى كه شوم طالب حضور * پنهان نگشته‌اى كه هويدا كنم ترا\r\nبا صد هزار جلوه برون آمدى كه من * با صد هزار ديده تماشا كنم ترا \r\n\r\n\r\n","description":"","footnote":"\r\n( 1 ) ذيل آيه 101 ، از سورهء 12 : يوسف\r\n( 2 ) آيه 4 ، از سورهء 66 : التّحريم\r\n","page_name":" 269 ","page_number":285},
  {"content":"\r\n\r\n مستانه كاش در حرم و دير بگذرى * تا قبله گاه مؤمن و ترسا كنم ترا\r\nطوبى و سِدره گر به قيامت به من دهند * يك جا فداى قامت رعنا كنم ترا « 1 » \r\nأمير المؤمنين عليه السّلام يك جلوه نداشت ، در هر آن هزار و هزاران جلوه ! كجا انسان ميتواند با اين چشم‌هاى رمدآلود جلوه‌هاى او را تماشا كند ! بايد صد هزار ديده داشت تا جلَوات او را ديد ؛ پس بايد با چشم علىّ ، علىّ را نگريست .\r\n ديده‌اى وام كنم از تو به رويت نگرم * زانكه شايستهء ديدار تو نبوَد نظرم « 2 » \r\nخدا كند كار ما در همهء عوالم با أمير المؤمنين باشد . با يك ندا ما را زنده كند ، همانطور كه إبراهيم مرغان را ندا كرد و زنده كرد . أمير المؤمنين است كه ميتواند با نظرهء ملكوتى خود ، مسِ وجود ما را كيمياوار طلا كند و از عوالم بهيميّت به اوج انسانيّت برساند ؛ و اين انسان ظلمانى محبوس در سجن هوى و هوس را ملكوتى نموده ، و به توحيد صرف هدايت نمايد .\r\n به ذرّه گر نظر لطف بو تراب كند * به آسمان رود و كار آفتاب كند \r\n\r\nروايات وارده در فضيلت زيارت أمير المؤمنين عليه السلام\r\nدر باب زيارت آن حضرت از رسول الله صلّى الله عليه و آله و\r\n\r\n\r\n","description":"","footnote":"\r\n( 1 ) « ديوان فروغى بسطامى » طبع انتشارات صفى على شاه ، ص 4\r\n( 2 ) « ديوان مغربى » طبع اسلاميّه ، ص 86\r\n","page_name":" 270 ","page_number":286},
  {"content":"\r\n\r\nسلّم وارد است كه : مَنْ زَارَ عَلِيًّا بَعْدَ وَفَاتِهِ فَلَهُ الْجَنَّةُ . « 1 » « كسى كه علىّ را بعد از وفاتش زيارت كند ، براى او بهشت است . »\r\nو از حضرت صادق عليه السّلام وارد است :\r\nمَنْ تَرَكَ زِيَارَةَ أَمِيرِ الْمُؤْمِنِين ، لَمْ يَنْظُرِ اللهُ إلَيهِ . أَ لَا تَزُورُونَ مَنْ تَزُورُهُ الْمَلَآئِكَةُ وَ النَّبِيُّونَ ؟ « 2 »\r\n« كسى كه زيارت أمير المؤمنين را ترك كند خداوند به او نظر نمىكند . آيا زيارت نمىكنيد كسى را كه ملائكه و پيغمبران زيارت او را مىكنند ؟ »\r\nو نيز از آن حضرت روايت است كه فرمود :\r\nإنَّ أَبْوَابَ السَّمَاءِ لَتُفْتَحُ عِنْدَ دُعَآءِ الزَّائِرِ لِأَمِيرِ الْمُؤْمِنِينَ ؛ فَلَا تَكُنْ عِنْدَ الْخَيْرِ نَوَّامًا . « 3 »\r\n« بدرستى كه درهاى آسمان در وقت دعاى زيارت كنندهء أمير المؤمنين عليه السّلام گشوده مىشود ؛ پس براى اكتساب خير و رحمت در خواب نباش ! »\r\nمجلسى رضوان الله عليه روايت مىكند از « مناقب » از كتاب « أخبار الطّالبيّين » كه : روميان جماعتى از مسلمانان را اسير كردند ، و آنها را به نزد سلطان روم بردند . سلطان بر آنها كفر را عرضه كرد ، آنان امتناع كردند .\r\nسلطان دستور داد همه را در ديگ روغن زيتون كه جوش آمده بود انداختند ، و فقط يك نفر از آنها را باقى گذارد كه خبر اين داستان\r\n\r\n\r\n","description":"","footnote":"\r\n( 1 ) « مناقب » ابن شهرآشوب ، طبع سنگى ، ج 2 ، ص 84\r\n( 2 ) همان\r\n( 3 ) همان\r\n","page_name":" 271 ","page_number":287},
  {"content":"\r\n\r\nرا براى مسلمانان ببرد .\r\nاين مرد كه بسوى كشور اسلام حركت ميكرد ، در ميان شب صداى سمّ اسبانى به گوشش رسيد . ايستاد ديد كه اين اسب سواران همان اصحاب و ياران او هستند كه در ديگ جوشيده شده‌اند .\r\nاز حركت و موقعيّت آنان سؤال كرد . در پاسخ گفتند : چون أمير المؤمنين دار فانى را وداع گفت ، يك منادى از آسمان در ميان شهيدانى كه در خشكى و در دريا شهيد شده‌اند ندا كرد : أمير المؤمنين علىّ بن أبى طالب عليه السّلام به درجهء شهادت رسيده است ؛ شما بر او نماز بخوانيد !\r\nما از قبرهاى خود حركت كرديم و بر او نماز خوانديم ، و اينك بازگشتيم و عازم مراجعت به خوابگاه‌هاى خود هستيم . « 1 »\r\nالبتّه بايد دانست كه اين داستان عالم برزخ است و براى اين مرد بطور مكاشفه معلوم شده است .\r\n\r\nلعن فرشتگان بر قاتلين أمير المؤمنين و سيّد الشّهداء\r\nاز صَفوان جَمّال روايت است كه ميگويد : در خدمت حضرت صادق عليه السّلام به حجّ مشرّف شديم . در ميان راه ، حضرت بسيار متأثّر بود .\r\nاز علّت اين اندوه پرسش كردم ، فرمودند : مگر مؤمن ميتواند ببيند و غمگين نشود !\r\nبه خدا قسم اگر آنچه را كه من مىشنوم تو هم مىشنيدى متأثّر ميشدى !\r\n\r\n\r\n","description":"","footnote":"\r\n( 1 ) « بحار الأنوار » ج 9 ، ص 679\r\n","page_name":" 272 ","page_number":288},
  {"content":"\r\n\r\nعرض كردم : بفرمائيد علّت تأثّر شما چه بوده و واقعه‌اى را كه مشاهده كرده‌ايد چيست ؟\r\nحضرت فرمودند : تمام فرشتگان پروردگار به عرش خدا ملتجى شده ، و ميگويند : خدايا عذاب قاتلان أميرالمؤمنين و قاتلان حسين را زياد كن . و تمام ملائكه و طوائف جنّ در آنجا گريه ميكنند براى مصيبت جدّم أميرالمؤمنين ، و مصيبت جدّم حسين .\r\nآدم مگر ميتواند اين مناظر را ببيند و خواب راحت كند ، و فكر طعام و آشاميدنى باشد . « 1 »\r\nابن قولويه قمّى روايت مىكند از پدرش از سعد بن عبد الله از بعضى از اصحابش از أحمد بن قتيبة همدانى از إسحق بن عمّار كه مىگويد : من به حضرت امام جعفر صادق عليه السّلام عرض كردم كه : من شب عرفه را در حائر حضرت امام حسين عليه السّلام بيتوته كردم و پيوسته مشغول به نماز بودم ، و در آنجا قريب پنجاه هزار نفر بودند كه همگى داراى صورت‌هاى زيبا بوده و به بوهاى عطر معطّر شده بودند ، و آنها نيز تمام طول شب را به نماز مشغول بودند .\r\nو ليكن همين كه صبح طالع شد ، سجده كردم و چون سر از سجده برداشتم از آن جمعيّت كسى را نديدم .\r\nحضرت فرمودند : پنجاه هزار نفر از فرشتگان براى نصرت امام حسين عليه السّلام به كربلا فرود آمدند ، ولى وقتى رسيدند كه آن حضرت به درجهء شهادت رسيده بود ؛ و آنها به آسمان بالا رفتند . .\r\n\r\n\r\n","description":"","footnote":"\r\n( 1 ) « نفس المهموم » ص 313 ، از ابن قولويه\r\n","page_name":" 273 ","page_number":289},
  {"content":"\r\n\r\nخداوند به آنها وحى فرستاد : شما براى نصرت فرزند حبيب من به زمين كربلا رفتيد ، ولى او كشته شده بود و نتوانستيد او را يارى كنيد ؛ حال به زمين پائين رويد و در اطراف قبر حسين مقيم باشيد با حالت پريشان ، ژوليده و گردآلود باشيد تا روز قيامت ! « 1 »\r\n\r\n\r\n","description":"","footnote":"\r\n( 1 ) « كامل الزّيارات » طبع سنگى ، باب 39 ، ص 115\r\n","page_name":" 274 ","page_number":290},
  {"content":"\r\n\r\n\r\nمجلس بيست و ششم : معناى وجه الله و وجه موجودات\r\n\r\n","description":"","footnote":"","page_name":" 275 ","page_number":291},
  {"content":"\r\n . \r\n","description":"","footnote":"","page_name":" 276 ","page_number":292},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرينَ\r\nو لَعْنَةُ اللهِ عَلَى أعْدآئِهِمْ أجْمَعينَ مِنَ الْآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم « 1 »\r\nقال اللهُ الحكيمُ فى كتابِه الكريم :\r\n  كُلُّ مَنْ عَلَيْها فانٍ * وَ يَبْقى وَجْهُ رَبِّكَ ذُو الْجَلالِ وَ الْإِكْرامِ .  \r\n( بيست و ششمين و بيست و هفتمين آيه ، از سورهء الرّحمن : پنجاه و پنجمين سوره از قرآن كريم )\r\nعالم خلقت و جهان آفرينش ظاهرى دارد و باطنى . ظاهر آن همين موجودات متكثّرهء مادّيّه و طبيعيّه مىباشند كه هر يك از آنان داراى تشخّص و أنانيّت است ، و هر كدام به اندازهء وسعت و گشايش ماهيّت خود از نعمت وجود و علم و قدرت برخوردارند ؛ و اين ماهيّات مختلفه و هويّات متفاوته ، خود را ميزان ارزش و حيات قرار داده و دعوت به خويش مىكنند و از موجوديّت و شخصيّت خود\r\n\r\n\r\n","description":"","footnote":"\r\n( 1 ) مطالب گفته شده در روز بيست و ششم ماه مبارك رمضان .\r\n","page_name":" 277 ","page_number":293},
  {"content":"\r\n\r\nدفاع مىنمايند .\r\nچون خود را در معرض نقص ببينند ، براى ترميم و تتميم موجوديّت خود از موجودات ديگر استفاده مىكنند ؛ و آنان را براى رفع نقصان خود استخدام مىكنند . و براى جلب منفعت و دفع ضرر از هر گونه تلاش دريغ ندارند ؛ و اگر أحياناً اصل زندگى و حيات خود را در معرض مخاطره مشاهده نمايند ، با تمام قُوى به دفع آن بر مىخيزند ، و براى دفاع از حيات تا سرحدّ مرگ و نيستى پيش ميروند .\r\nاين موجودات داراى نفوس و شخصيّت‌هاى متفاوتى هستند ، و هر يك از آنان نداى استقلال در داده و عَلَم موجوديّتِ خاصّهء خود را به دوش مىكشد .\r\n\r\nمعناى وجه الله در بين موجودات\r\nو باطن اين عالم آفرينش همان ربط محض اين موجودات با عوالم مجرّدهء لاهوتيّه و جبروتيّه ، و ربط محض با حضرت بارى تعالى شأنه العزيز مىباشد كه از عالم ربوبى و صُقع جبروتى به آنها افاضهء وجود و علم و قدرت و حيات مىكند ، و دائماً گل بوستان اين ماهيّات را شاداب و با طراوت ميدارد ، بطورى كه اگر يك لحظه آن ربط قطع گردد ، تمام اين عالم با اين گسترش عجيب و اين پهناورى مُحيّر العقول ، با عدم محض يكسان و بلادرنگ مُهر باطل شد كه همان نيستى مطلق از حيات و وجود و آثار و لوازم آن است بر پيشانى آن زده مىشود .\r\nاين عالم ظاهر را وِجههء آفرينش و وَجه خلقت گويند و آن عالم\r\n\r\n","description":"","footnote":"","page_name":" 278 ","page_number":294},
  {"content":"\r\n\r\nباطن را وجههء الهيّه و وجه الله گويند .\r\n« وجه » به معناى نشان دهنده و ارائه دهندهء ذات موجود است . مثلًا وجه انسان بهترين و عالىترين عضو اوست كه نمايشگر و نشان دهندهء اوست كه از آن به سيما و صورت نيز تعبير مىكنند . و وجه عمارت نماى جلو ساختمان است كه با مشخّصاتى از سائر ساختمانها امتياز دارد . و وجه مَركب‌ها و سيّارات و سائر چيزها نيز بهترين عضو از اعضاء نشان دهندهء آن مركب و سيّاره است .\r\nو وجوه اين موجودات از انسان‌ها و حيوان‌ها مختلف است ؛ زيرا بر اساس و زيربناى اختلاف آفريده شده‌اند ، و معيار و ميزان اختلاف نيز در وجوه آنان مشهود است .\r\n\r\nدر حقيقت وجه الله\r\nو وجهُ الله كه اين موجودات را به وجود آورده و لباس هستى در تن آنها كرده است واحد است ، چون خدا واحد است . و حيات و علم و قدرتى كه افاضه مىكند واحد است ، و كيفيّت ربط اين موجودات با عالم باطن واحد است .\r\nمقدار حيات و علم و قدرت در موجودات مختلف است ، ولى إعمال قدرت و علم و حيات در ذات الهيّه براى ايجاد موجودات مختلفه مختلف نيست . خداوند براى آفرينش خورشيد قدرت بيشترى إعمال نكرد تا براى آفرينش يك قطعه از كرات بسيار كوچكتر ، و براى خلقت كوه الوند علم و قوّهء بيشترى به كار نبرد تا براى خلقت يك قطعه سنگ ، و نيز براى خلقت فيل و پشّه ، و براى آفرينش اوّلين و عالىترينِ موجودات امكانيّه حضرت محمّد بن\r\n\r\n","description":"","footnote":"","page_name":" 279 ","page_number":295},
  {"content":"\r\n\r\nعبد الله صلّى الله عليه و آله و سلّم تا براى آفرينش ضعيف‌ترين فرد از صنف انسان يا انواع حيوان . « 1 »\r\nقدرت و علم و سائر صفات و أسماء الهيّه واحد است ، و به يك نهج خاصّ و طريق واحد مخصوص ، به موجودات تعلّق ميگيرد . از ناحيهء حضرت ربوبى شدّت و ضعف ، و زياده و نقصان ، و كمّ و كيف ندارد ، زمانى و مكانى نيست .\r\n وَ ما أَمْرُنا إِلَّا واحِدَةٌ كَلَمْحٍ بِالْبَصَرِ  . « 2 »\r\n« امر ما نيست مگر يكى ، مانند يك چشم بر هم زدن . »\r\n وَ ما أَمْرُ السَّاعَةِ إِلَّا كَلَمْحِ الْبَصَرِ أَوْ هُوَ أَقْرَبُ  . « 3 »\r\n« و امر وقوع ساعت قيامت نيست مگر به قدر يك چشم بر هم زدن يا نزديكتر از آن . »\r\nو ليكن از ناحيهء موجوداتِ اين عالم و ظروف مختلفه و ماهيّات متكثّره مختلف مىشود : ضعف و شدّت ، و زياده و نقصان ، و مقيّد بودن به زمان و مكان و سائر أعراض پديد مىآيد .\r\n\r\n\r\n","description":"","footnote":"\r\n( 1 ) در « أسفار اربعه » طبع سنگى ج 1 ، ص 26 ؛ و طبع حروفى ج 1 ، ص 114 از فيلسوف عرب يعقوب بن إسحق كِنْدى نقل مىكند كه : إذا كانت العلّة الاولى متّصلةً بنا لفيضه علينا و كنّا غيرَ متّصلين به إلّا من جهته ، فقد يُمكن فينا مُلاحَظته على قدر ما يمكن للمُفاض عليه أن يُلاحظ المُفيض ؛ فيجب أن لا ينسبَ قدر إحاطته بنا إلى قدر مُلاحظتنا له ، لانّها أغزر و أوفر و أشدّ استغراقًا .\r\n( 2 ) آيه 50 ، از سورهء 54 : القمر\r\n( 3 ) قسمتى از آيه 77 ، از سورهء 16 : النّحل\r\n","page_name":" 280 ","page_number":296},
  {"content":"\r\n\r\nآن جنبهء الهيّه را وجهُ الله ، و اين جنبهء خلقيّه را وجهُ الخلق گويند .\r\nو نيز آن را عالم ملكوت يا باطن و غيب ، و اين را عالم مُلك يا شهادت و ظاهر گويند .\r\nو نيز آن را عالم أمر ، و اين را عالم خلق گويند كه از آياتى استخراج شده است ؛ مانند :\r\n أَلا لَهُ الْخَلْقُ وَ الْأَمْرُ تَبارَكَ اللَّهُ رَبُّ الْعالَمِينَ  . « 1 »\r\n« آگاه باشيد كه خلق و أمر اختصاص به خدا دارد ، و بلند پايه و مبارك است خدائى كه پروردگار جهانهاست . »\r\n فَسُبْحانَ الَّذِي بِيَدِهِ مَلَكُوتُ كُلِّ شَيْءٍ وَ إِلَيْهِ تُرْجَعُونَ  . « 2 »\r\n« پس منزّه و مقدّس است آن كسى كه ملكوت هر چيزى به دست اوست ؛ و بسوى او بازگشت مىكنيد . »\r\n قُلْ مَنْ بِيَدِهِ مَلَكُوتُ كُلِّ شَيْءٍ وَ هُوَ يُجِيرُ وَ لا يُجارُ عَلَيْهِ  . « 3 »\r\n« بگو : كيست آنكه در دست او ملكوت هر چيزى است ، و او پناه ميدهد و در پناه كسى در نمىآيد ؟ »\r\n عالِمُ الْغَيْبِ وَ الشَّهادَةِ  . « 4 »\r\n وَ ما الْوَجْهُ إلّا واحِدٌ غَيْرَ أنَّهُ * إذا أنْتَ عَدَّدْتَ الْمَرايا تَعَدَّدا \r\n\r\n\r\n","description":"","footnote":"\r\n( 1 ) ذيل آيه 54 ، از سورهء 7 : الاعراف\r\n( 2 ) آيه 83 ، از سورهء 36 : يس\r\n( 3 ) قسمتى از آيه 88 ، از سورهء 23 : المؤمنون\r\n( 4 ) ( اين جمله در ده جاى قرآن آمده است ، از جمله : ) قسمتى از آيه 73 ، از سورهء 6 : الانعام\r\n","page_name":" 281 ","page_number":297},
  {"content":"\r\n\r\nآرى اختلاف و تعدّد وجه در اين عالم از جهت اين است كه موجودات كه هر يك آيت و آينهء جمال الهى هستند متكثّرند ؛ و اين موجودات از جهت وجود خود متكثّر ، و از جهت نشان دادن ذو الآية كه همان ذات بارى تعالى شأنه العزيز است واحدند .\r\nعيناً مانند شخصى كه در اطاقى ايستاده و آئينه‌هاى مختلفى در مقابل او به زواياى مختلف قرار داده شده است ، معلوم است كه در هر آئينه شكلى مخصوص افتاده و هر آئينه وضعيّت خاصّى از او را حكايت مىكند ، ولى در عين حال صاحب اين صورت‌ها ، بلكه نفس سيما و صورت او يكى بيش نيست .\r\nعالم امر كه عالم وجه الله و جنبهء الهيّهء و وِجههء ربّى موجودات است نيز يكى بيش نيست . و اين تكثّر و غوغاى عجيبِ اختلاف را در اين عالم ، آئينه‌هاى لا تُعدّ و لَا تُحصى به تعداد أعداد آحاد موجودات عالم آفرينش ، عالم آفرينش با خود آورده است .\r\nزوال و نيستى ، مردن و هلاكت متعلّق به وجههء خلقى موجودات است كه در عالم مادّه و طبع كه عالم كَون و فَساد است مىباشد . چون اصل فلزّ اين عالم و مادّهء اوّليّهء آن را از تغيير و تبديل ساخته‌اند ، و نيستى و تجدّد و حدوث را در اوّلين قالب از خشت‌هاى موجودات اين عالم زده‌اند .\r\n\r\nوجههء الهيّهء موجودات ، بسيط و مجرّد و زوال ناپذير است\r\nامّا وجههء إلهيّهء اين عالم ، نيستى ندارد ؛ هست محض است . چون مادّى نيست و طبع ندارد ، كون و فساد ندارد ، زمانى و مكانى نيست ، مُكيَّف به كيفيّت و مُكمَّم به كمّ و معروض سائر عوارض\r\n\r\n","description":"","footnote":"","page_name":" 282 ","page_number":298},
  {"content":"\r\n\r\nنيست .\r\nاو بسيط است ، مجرّد است ، ربط محض است ، نفس تعلّق است .\r\n كُلُّ شَيْءٍ هالِكٌ إِلَّا وَجْهَهُ . \r\n« هر چيز نيست و هلاك شونده و نابود شونده است ، مگر وجه آن چيز » ؛ و معلوم است كه وجه الهىِ هر چيز ثابت است نه متغيّر ، مجرّد است نه مادّى ، ربط محض است نه ارتباط .\r\nبنابر آنچه ذكر شد معناى آيه كريمهء :\r\n فَأَيْنَما تُوَلُّوا فَثَمَّ وَجْهُ اللَّهِ  . « 1 »\r\n« به هر جا روى خود را بگردانيد پس آنجا وجه خداست . »\r\nخوب روشن ميگردد ؛ زيرا وجه خدا جنبهء ربطِ هر موجود با خدا است ، و معلوم است كه خدا با هر موجود هست و با آن معيّت دارد . پس آن وجه الله كه واحد است و بسيط و مجرّد است ، با هر يك از موجودات هست ، و آنجا وجه خداست .\r\nچقدر عارف عاليقدر پارسى زبان باباطاهر عريان عالى سروده است :\r\n به صحرا بنگرُم صحرا ته وينُم * به دريا بنگرُم دريا ته وينُم\r\nبه هر جا بنگرُم كوه و در و دشت * نشان از روى زيباى ته وينُم \r\n\r\n\r\n","description":"","footnote":"\r\n( 1 ) قسمتى از آيه 115 ، از سورهء 2 : البقرة\r\n","page_name":" 283 ","page_number":299},
  {"content":"\r\n\r\nو حضرت امام سجّاد زين العابدين عليه السّلام در مناجات خود به درگاه حضرت ربّ العزّه عرض مىكند :\r\nأُنَاجِيكَ يَا مَوْجُودُ فِى كُلِّ مَكَانٍ ، لَعَلَّكَ تَسْمَعُ نِدَائِى الدّعاء . « 1 »\r\nمن با تو در سرّ و نهان مناجات دارم اى خدائى كه در هر مكانى موجود هستى !\r\nمعلوم است كه مكان ، ظرفِ وجود خدا نيست ؛ بلكه مراد همان وجه خداست كه در هر مكانى موجود است و با هر موجودى معيّت دارد و حقيقت و باطن آن است .\r\nو بنا بر آنچه سابقاً در آيات نفخ صور ذكر كرديم :\r\n فَصَعِقَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ . \r\n فَفَزِعَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ . \r\nو با تطبيق و مقارنهء آنها با اين آيات كه وجه خدا را كه همان جنبهء باطنى و ملكوت هر چيز است استثناء فرموده ، معلوم و روشن مىشود كه مراد از  مَنْ شاءَ اللَّهُ  وجه الله است و وجه خدا مرگ و بوار ندارد ، و هر كس به مقام وجه اللهى برسد يعنى از خوديّت خود كه جنبهء خلقى و دعوت به نفس و أنانيّت و استكبار اوست بيرون آيد و در ذات و صفات خدا فانى شود ، او متحقّق به وجهُ الله شده و براى او هلاكت و مرگ نيست .\r\n\r\n\r\n","description":"","footnote":"\r\n( 1 ) اين فقره ، صدر دعاء حزين است كه شيخ در « مصباح المتهجّد » طبع سنگى ، ص 116 در ضمن ادعيهء بعد از نماز وتر آورده است .\r\n","page_name":" 284 ","page_number":300},
  {"content":"\r\n\r\n\r\nائمّه وَ مخلَصين وجه الله بوده و با همهء موجودات هستند\r\n\r\nدر معيّت وجه الله با تمام موجودات عالم آفرينش\r\nيكى از القاب مباركهء حضرت بقيّة الله تعالى ، مُحمّد بن الحسن العسكرىّ عجّل اللهُ تعالى فرجَه ، وجهُ الله است ، و در زيارت آن حضرت ميخوانيم :\r\nالسَّلَامُ عَلَى وَجْهِ اللهِ الْمُتَلَقِّبِ بَيْنَ أَظْهُرِ عِبَادِهِ . « 1 »\r\n« سلام بر وجهُ الله كه در ميان بندگان متين و راستين خدا بدين لقب ملقّب شده است . »\r\nو در دعاى ندبه « 2 » ميخوانيم :\r\nأَيْنَ وَجْهُ اللهِ الَّذِى يَتَوَجَّهُ إلَيْهِ الْأوْلِياءُ . « 3 »\r\n« كجاست وجهُ الله ، آن كسى كه اولياء خدا بسوى او متوجّه ميشوند ؟ »\r\nو از حضرت صادق عليه السّلام روايت است كه :\r\nمَنْ زَعَمَ أَنَّ لِلَّهِ وَجْهاً كَالْوُجُوهِ فَقَدْ أَشْرَكَ ، وَ مَنْ زَعَمَ أَنَّ لِلَّهِ جَوَارِحَ كَجَوَارِحِ الْمَخْلُوقِينَ فَهُوَ كَافِرٌ بِاللهِ فَلَا تَقْبَلُوا شَهَادَتَهُ وَ لَا تَأْكُلُوا ذَبِيحَتَهُ ! تَعَالَى اللهُ عَمَّا يَصِفُهُ الْمُشَبِّهُونَ بِصِفَةِ الْمَخْلُوقِينَ ؛ فَوَجْهُ اللهِ أَنْبِيَآؤُهُ وَ أَوْلِيَآؤُه . « 4 »\r\n« كسى كه گمان كند كه خداوند مانند مخلوقين صورت و سيمائى\r\n\r\n\r\n","description":"","footnote":"\r\n( 1 ) « نجم الثّاقب » طبع سنگى ، لقب 175 ، ص 46\r\n( 2 ) دعاى ندبه را مرحوم سيّد ابن طاووس در « مصباح الزّائر » بعد از ذكر شش زيارتى كه براى حضرت صاحب الزّمان در سرداب مطهّر نقل كرده است ، آورده است .\r\n( 3 ) « مصباح الزّائر » سيّد ابن طاووس\r\n( 4 ) « سفينة البحار » ج 2 ، ص 635\r\n","page_name":" 285 ","page_number":301},
  {"content":"\r\n\r\nدارد و وجه دارد ، به خدا شرك آورده است . و كسى كه بپندارد از براى خدا اعضاء و جوارحى است مانند اعضاء و جوارح مخلوقات ، به خدا كفر ورزيده است ؛ شهادت او را قبول نكنيد و ذبيحهء او را نخوريد !\r\nبلند مرتبه و عالى درجه است خداوند از آن صفات مخلوقات كه مُشبِّهون به او نسبت ميدهند و به صفات مخلوقات تشبيه مىكنند ؛ وجه خدا أنبياى او و أولياى او هستند . »\r\nافرادى كه متحقّق به وجه اللهى شوند هميشه با خدا بوده و هيچ موجودى حاجب و مانع آنها از حضور نيست .\r\n تَجَلَّى لىَ الْمَحْبوبُ فى كُلِّ وِجْهَةٍ * فَشاهَدْتُهُ فى كُلِّ مَعْنًى وَ صَوْرَةِ « 1 » \r\n« حضرت محبوب در هر صورت و سيمائى براى من تجلّى نمود ، پس من او را در هر معنى و صورتى مشاهده نمودم . »\r\n به هر چه مينگرم صورت تو مىبينم * از آنكه در نظرم جملگى تو مىآئى \r\n جَلَتْ فى تَجَلِّيهَا الْوُجودُ لِناظِرى * فَفى كُلِّ مَرْئِىٍّ أراها بِرُؤْيَةِ « 2 » \r\n« ذات مقدّس خداوندى در عالم وجود بر چشم من تجلّى كرد\r\n\r\n\r\n","description":"","footnote":"\r\n( 1 ) « ؛ طبقات الأخيار » شعرانى ، ص 182 ، از ج 1 ؛ و اين شعر از شيخ إبراهيم دَسوقى است .\r\n( 2 ) « ديوان ابن فارض » از تائيّهء كبرى ، ص 66\r\n","page_name":" 286 ","page_number":302},
  {"content":"\r\n\r\nو بر اين اساس ، من در هر چيزِ مرئىّ او را به ديدنى مختصّ به خود ديدم » .\r\n گفت نوح اى سركشان من من نيم * من ز جان مُردم به جانان ميزيم\r\nچون ز جان مردم به جانان زنده‌ام * نيست مرگم ، تا ابد پاينده‌ام\r\nچون بمُردم از حواسات بشر * حقّ مرا شد سمع و ادراك و بصر\r\nچونكه من من نيستم اين دم ز هوست * پيش اين دم هر كه دم زد كافر اوست\r\nگر نبودى نوح را از حقّ يدى * پس جهانى را چسان بر هم زدى « 1 » \r\nاز حضرت رسول اكرم صلّى الله عليه و آله و سلّم وارد است كه فرمود :\r\nلَوْ دُلِّيْتُمْ بِالْأَرْضِ السُّفْلَى ، لَهَبَطْتُمْ عَلَى اللهِ تَعَالَى . « 2 »\r\n« اگر به پائين‌ترين و گودترين نقاط زمين فرود آورده شويد ، هر آينه بر خدا فرود خواهيد آمد . »\r\nو در تعليقهء « أسفار » مُعلِّق گويد : و در نسخهء ديگرى چنين وارد شده است كه :\r\n\r\n\r\n","description":"","footnote":"\r\n( 1 ) « مثنوى » ميرخانى ج 1 ، ص 82\r\n( 2 ) « أسفار » طبع سنگى ج 1 ، ص 26 ؛ و طبع حروفى ج 1 ، ص 114\r\n","page_name":" 287 ","page_number":303},
  {"content":"\r\n\r\nلَوْ أُدْلِيتُمْ بِحَبْلٍ إلَى الْأرْضِ السُّفْلَى ، لَهَبَطْتُمْ عَلَى اللهِ تَعَالَى .\r\n« اگر بوسيلهء ريسمانى به پائين‌ترين و گودترين نقاط زمين فرود آورده شويد ، هر آينه بر خداوند تعالى فرود خواهيد آمد . »\r\nالبتّه مفاد اين حديث همان مفاد دعاى حزين است كه حضرت سجّاد عليه السّلام عرض مىكند : أُنَاجِيكَ يَا مَوْجُودُ فِى كُلِّ مَكَانٍ . يعنى با همهء موجودات گرچه پست‌ترين نقاط روى زمين باشد ، وجه خدا موجود است ، و خداوند تبارك و تعالى با هر موجودى بدون استثناء معيّت دارد . جنبهء موجوديّت موجود را وجه خلقى ، و جنبهء معيّت خداوند تبارك و تعالى را با آن وجه إلهى گويند .\r\nبارى ، همانطور كه توضيح داده شد بندگان مُقرَّب و مُخلَص خدا مرگ ندارند ، و به دنبال آن ، حيات بعد از مرگ نيز ندارند . و تمام عقبات و كريوه راههائى را كه غير آنان بايد طىّ كنند ، از فزع و ترس و شنيدن صيحهء دنيوى و نگرانىهاى حال سكَرات مرگ و عذاب‌ها و سؤال‌هاى قبر و صيحه‌اى كه در قبر زده مىشود و لباس برزخى و مثالى را در قبر مىكَنند و اين را نفخ صور إماته گويند - و آياتى كه بعد از آن صيحه به وقوع مىپيوندد تا نفخ صور دوّم - كه آن را نفخ صور إحياء گويند - و اين مجموعه را آيات واقعه در بين النّفختين نامند ؛ تمام اين راهها از آنان برداشته شده است . يعنى اين صعوبت‌ها و عقبات را خود در دنيا به پاى مجاهدهء با نفس امّاره طىّ كرده و پاك و پاكيزه به بهشت وارد شده و با خوبان در آنجا به نعمت‌هاى بى زوال الهى متنعّمند .\r\nچون بالاخره هيچ چاره‌اى نيست براى پيمودن اين راهها ؛ زيرا\r\n\r\n","description":"","footnote":"","page_name":" 288 ","page_number":304},
  {"content":"\r\n\r\nصعود انسان به مقام نفس و طلوع قيامت انفسيّه از ضروريّات است ، و اين صعود بدون طىّ درجات و مراتب ما دون صورت نمىگيرد ، و گرنه طفره لازم مىآيد و طفره محال است .\r\n\r\nاگر انسان راه خدا را به اختيار و مجاهده طىّ نكند ، او را اضطراراً عبور ميدهند\r\nپس اگر مانند مقرّبين و مُخلَصين و السّابقين ، اين راهها به همّت والاى انسانى و به پاى توفيق الهى و اصطبار و جهاد با نفس كه جهاد اكبر است طىّ شد فَبها الْمَطْلوبُ و الّا بدون اختيار پس از مرگ بلكه از قبل از مرگ اضطراراً و كُرهاً انسان را از اين عقبات عبور ميدهند . و اين انسان مستكبر و خود بين كه چشم خدا بينش رمدآلود شده ، خواهى نخواهى بايد در مقام عبوديّت حقّ تعالى شأنه به مقام اقرار و اعتراف درآيد .\r\n\r\nآيات دالّه بر انقراض دنيا و رجوع انسان به خدا\r\n   إِنْ كُلُّ مَنْ فِي السَّماواتِ وَ الْأَرْضِ إِلَّا آتِي الرَّحْمنِ عَبْداً * لَقَدْ أَحْصاهُمْ وَ عَدَّهُمْ عَدًّا * وَ كُلُّهُمْ آتِيهِ يَوْمَ الْقِيامَةِ فَرْداً    « 1 »\r\n« هيچيك از صاحبان نفوسى كه در آسمان و زمين هستند چاره‌اى ندارند مگر آنكه با حال عبوديّت به خداوند رحمن وارد شوند . خداوند تعداد يكايك آنها را ميداند و شمارش صحيح و دقيق نموده است ، و تمام آنها بايد در روز قيامت منفرداً بدون هيچ تعيّن و واسطه بر خدا وارد شوند . »\r\nبراى مردم دنيا صيحه زده مىشود :\r\n وَ ما يَنْظُرُ هؤُلاءِ إِلَّا صَيْحَةً واحِدَةً ما لَها مِنْ فَواقٍ  « 2 » « 3 »\r\n\r\n\r\n","description":"","footnote":"\r\n( 1 ) آيات 93 تا 95 ، از سورهء 19 : مريم\r\n( 2 ) زمانى كه شتر را ميدوشند ، پس از آن قدرى صبر ميكنند تا بچّهء شتر شير بخورد و سپس دوباره ميدوشند ؛ فاصلهء بين دو بار دوشيدن را فواق گويند .\r\n( 3 ) آيه 15 ، از سورهء 38 ص\r\n","page_name":" 289 ","page_number":305},
  {"content":"\r\n\r\nاين مردم متمرّد و متجاوز و مشرك به‌هيچ‌وجه تسليم حقّ نمىشوند و در انتظار و ترقّب چيزى نيستند ، مگر يك صيحه كه به گوش آنها بخورد و آنان را از اينجا ببرد ؛ و براى حركت آنان ، به اندازهء فاصلهء زمان دوشيدن شتر تا دوشيدن بار ديگر آن ، مهلت داده نمىشود .\r\n  يَوْمَ يَكُونُ النَّاسُ كَالْفَراشِ الْمَبْثُوثِ * وَ تَكُونُ الْجِبالُ كَالْعِهْنِ الْمَنْفُوشِ   . « 1 »\r\n« آن روز ، روزى است كه مردم مانند پروانه‌هاى پراكندهء در فضا پراكنده ميشوند ، و كوه‌ها مانند پشمِ زده شده ، خُرد و بى اعتبار ميگردند . »\r\n         يَوْمَ تَرْجُفُ الرَّاجِفَةُ * تَتْبَعُهَا الرَّادِفَةُ * قُلُوبٌ يَوْمَئِذٍ واجِفَةٌ * أَبْصارُها خاشِعَةٌ * يَقُولُونَ أَ إِنَّا لَمَرْدُودُونَ فِي الْحافِرَةِ * أَ إِذا كُنَّا عِظاماً نَخِرَةً * قالُوا تِلْكَ إِذاً كَرَّةٌ خاسِرَةٌ * فَإِنَّما هِيَ زَجْرَةٌ واحِدَةٌ * فَإِذا هُمْ بِالسَّاهِرَةِ .          « 2 »\r\n« روزى ميرسد كه يك لرزه و تكان سخت عالم را فرا ميگيرد ؛ و بدنبال آن يك لرزه و تكان ديگر . دل‌ها در آن روز همه ترسان و در اضطراب است ؛ چشم‌ها به حال انكسار و ذلّت ؛ و كسى قدرت ندارد\r\n\r\n\r\n","description":"","footnote":"\r\n( 1 ) آيه 4 و 5 ، از سورهء 101 : القارعة\r\n( 2 ) آيات 6 تا 14 ، از سورهء 79 : النّازعات\r\n","page_name":" 290 ","page_number":306},
  {"content":"\r\n\r\nبا آن هول و خشيت سر خود را بلند نمايد .\r\n( منكرين معاد و بعث ) ميگويند : آيا ما بازگردانده ميشويم به حالت اوّليّهء خود و بعد از مردن دوباره زنده ميشويم و خدا ما را از قبرها براى حساب و كتاب بيرون مىآورد ؟\r\nآيا در صورتى كه ما ( در ميان قبرها ) به صورت استخوانهاى پوسيده درآئيم ، باز خدا ما را زنده و براى حساب حاضر مىكند ؟ و بنابراين ، اين حضور ما يك حضور توأم با شرمندگى و خسران و زيان خواهد بود !\r\nيك زجره و يك تكان به آنها زده مىشود ، كه ناگهان همه از ميان قبرها بيرون ريخته و در صحراى قيامت حاضر ميشوند ؛ در آن زمينى كه مسطّح و مستوى است ، كوه و تپّه ندارد ، پستى و بلندى ندارد ، در آنجا كه هيچ چيز روئيده نشده است ، همه حاضر ميشوند . »\r\n يَوْمَ تَرْجُفُ الْأَرْضُ وَ الْجِبالُ وَ كانَتِ الْجِبالُ كَثِيباً مَهِيلًا .  « 1 »\r\n« روزى كه زمين و كوه‌ها به لرزه در مىآيد ؛ و اين كوههاى سخت و صُلب كه مانند ميخ در زمين فرو رفته است ، چنان در هم كوفته و خرد خواهد شد كه به صورت شن روان در مىآيد . »\r\n       إِذَا السَّماءُ انْشَقَّتْ * وَ أَذِنَتْ لِرَبِّها وَ حُقَّتْ * وَ إِذَا الْأَرْضُ مُدَّتْ * وَ أَلْقَتْ ما فِيها وَ تَخَلَّتْ * وَ أَذِنَتْ لِرَبِّها وَ حُقَّتْ * يا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيهِ        . « 2 »\r\n\r\n\r\n","description":"","footnote":"\r\n( 1 ) آيه 14 ، از سورهء 73 : المزّمّل\r\n( 2 ) آيات 1 تا 6 ، از سورهء 84 : الانشقاق\r\n","page_name":" 291 ","page_number":307},
  {"content":"\r\n\r\n« خواهيد ديد آن زمانى را كه آسمان شكافته شود ، و فرمان پروردگار خود را بپذيرد و استماع كند و مطيع و منقاد گردد ؛ و حقّ است كه فرمان خداى خود را بپذيرد و بدان تسليم شود .\r\nو آن زمانى را كه زمين كشيده شود ، و آنچه در درون خود دارد بيرون بريزد و از همه چيز خالى شود ، و به فرمان پروردگار خود گوش فرا دهد ؛ و حقّ است كه فرمان خداى خود را بپذيرد و مطيع و منقاد آن گردد .\r\nاى انسان ! تو با سعى و زحمت بسوى پروردگار خودت كوشا و در حركت هستى ! و به شرف لقاى او ميرسى ! »\r\n        إِذَا السَّماءُ انْفَطَرَتْ * وَ إِذَا الْكَواكِبُ انْتَثَرَتْ * وَ إِذَا الْبِحارُ فُجِّرَتْ * وَ إِذَا الْقُبُورُ بُعْثِرَتْ * عَلِمَتْ نَفْسٌ ما قَدَّمَتْ وَ أَخَّرَتْ * يا أَيُّهَا الْإِنْسانُ ما غَرَّكَ بِرَبِّكَ الْكَرِيمِ * الَّذِي خَلَقَكَ فَسَوَّاكَ فَعَدَلَكَ         . « 1 »\r\n« خواهيد ديد آن زمانى را كه آسمان پاره شود ، و آن زمانى را كه ستاره‌ها پراكنده گردند و فرو ريزند ، و آن زمانى را كه درياها شكافته شود ، و آن زمانى را كه قبرها شكافته گردد و آنچه در ميان آنهاست بيرون آيد ؛ در آن وقت مردم ميدانند براى خود چه پيش فرستاده‌اند ، و از اين به بعد چه ميفرستند !\r\nاى انسان ! چه تو را به پروردگار كريم خودت غَرّه نمود ؟ آن خدائى كه ترا آفريد ، و سپس ترا به چنين شكل و شمائل آراست ، و\r\n\r\n\r\n","description":"","footnote":"\r\n( 1 ) آيات 1 تا 7 ، از سورهء 82 : الانفطار\r\n","page_name":" 292 ","page_number":308},
  {"content":"\r\n\r\nاز علم و كمال و سائر مواهب تو را بهرمند گردانيد . »\r\n               إِذَا الشَّمْسُ كُوِّرَتْ * وَ إِذَا النُّجُومُ انْكَدَرَتْ * وَ إِذَا الْجِبالُ سُيِّرَتْ * وَ إِذَا الْعِشارُ عُطِّلَتْ * وَ إِذَا الْوُحُوشُ حُشِرَتْ * وَ إِذَا الْبِحارُ سُجِّرَتْ * وَ إِذَا النُّفُوسُ زُوِّجَتْ * وَ إِذَا الْمَوْؤُدَةُ سُئِلَتْ * بِأَيِّ ذَنْبٍ قُتِلَتْ * وَ إِذَا الصُّحُفُ نُشِرَتْ * وَ إِذَا السَّماءُ كُشِطَتْ * وَ إِذَا الْجَحِيمُ سُعِّرَتْ * وَ إِذَا الْجَنَّةُ أُزْلِفَتْ * عَلِمَتْ نَفْسٌ ما أَحْضَرَتْ .                « 1 »\r\n« در آن وقتى كه آفتاب بگيرد و تاريك شود ، و در آن وقتى كه ستارگان تيره و كَدِر گردند ، و در آن وقتى كه كوه‌ها به سير و حركت در آيند ، و در آن وقتى كه شترهاى مادهء آبستن به بچّهء ده‌ماهه‌اى كه در شكم دارند رها شوند و با وجود نفاست و ارزش به آنها اعتنائى نشده و معطّل بمانند ، و در آن وقتى كه حيوانات درنده و وحشى محشور شوند ، و در آن وقتى كه درياها و اقيانوس‌ها به صورت فلزّ گداخته به جوش درآيد ، و در آن وقتى كه نفوس با يكديگر تزويج كنند ، و در آن وقتى كه از دختران زنده‌به‌گورشدهء معصوم پرسيده شود كه به چه گناهى كشته شده‌اند ، و در آن وقتى كه پرونده‌ها و ديوان‌هاى نامهء عمل را باز مىكنند و در معرض ميگذارند ، و در آن وقتى كه آسمان را برميدارند و كنار ميگذارند ( و در يك عالم ديگرى به حساب و جزاى انسان ميرسند ) ، و در آن وقتى كه تنور دوزخ را برافروزند و آتش آن مشتعل گردد ، و در آن وقتى كه بهشت را نزديك نموده آماده و مهيّا\r\n\r\n\r\n","description":"","footnote":"\r\n( 1 ) آيات 1 تا 14 ، از سورهء 81 : التّكوير\r\n","page_name":" 293 ","page_number":309},
  {"content":"\r\n\r\nسازند ؛ نفس انسان ميداند كه چه با خود آورده و در آنجا حاضر كرده است . »\r\nبعد ميفرمايد :\r\n     فَلا أُقْسِمُ بِالْخُنَّسِ * الْجَوارِ الْكُنَّسِ * وَ اللَّيْلِ إِذا عَسْعَسَ * وَ الصُّبْحِ إِذا تَنَفَّسَ * إِنَّهُ لَقَوْلُ رَسُولٍ كَرِيمٍ      . « 1 »\r\n« پس سوگند به آن ستارگانى كه مختفى هستند ، و در آسمان سير و حركت نموده و سپس در جايگاه خود پنهان ميشوند ، و سوگند به شب تار در آن هنگامى كه جهان را تاريك كند ، و به روز روشن و سپيدهء صبح در آن هنگامى كه دم زند و تنفّس نموده ظهور كند ؛ كه اين قرآن گفتار رسولى از طرف خداست كه آن ، جبرائيل امين و بسيار بزرگوار است . »\r\n   يا أَيُّهَا النَّاسُ اتَّقُوا رَبَّكُمْ إِنَّ زَلْزَلَةَ السَّاعَةِ شَيْءٌ عَظِيمٌ * يَوْمَ تَرَوْنَها تَذْهَلُ كُلُّ مُرْضِعَةٍ عَمَّا أَرْضَعَتْ وَ تَضَعُ كُلُّ ذاتِ حَمْلٍ حَمْلَها وَ تَرَى النَّاسَ سُكارى وَ ما هُمْ بِسُكارى وَ لكِنَّ عَذابَ اللَّهِ شَدِيدٌ    « 2 »\r\n« اى مردم ! از پروردگار خود بپرهيزيد كه تكان و زلزلهء ساعتِ پيدايش قيامت چيز بزرگى است ؛ در آن روز مىبينى كه هر زن شيرده‌اى از شدّت ترس و دهشت طفل شيرخوار خود را فراموش مىكند ، و هر زن آبستنى جنين خود را سقط مىنمايد ، و مىبينى\r\n\r\n\r\n","description":"","footnote":"\r\n( 1 ) آيات 15 تا 19 ، از سورهء 81 : التّكوير\r\n( 2 ) آيه 1 و 2 ، از سورهء 22 : الحجّ\r\n","page_name":" 294 ","page_number":310},
  {"content":"\r\n\r\nكه مردم همه مستند ، و حال آنكه آنها مست نيستند و ليكن عذاب خدا شديد است . »\r\n         فَإِذا بَرِقَ الْبَصَرُ * وَ خَسَفَ الْقَمَرُ * وَ جُمِعَ الشَّمْسُ وَ الْقَمَرُ * يَقُولُ الْإِنْسانُ يَوْمَئِذٍ أَيْنَ الْمَفَرُّ * كَلَّا لا وَزَرَ * إِلى رَبِّكَ يَوْمَئِذٍ الْمُسْتَقَرُّ * يُنَبَّؤُا الْإِنْسانُ يَوْمَئِذٍ بِما قَدَّمَ وَ أَخَّرَ * بَلِ الْإِنْسانُ عَلى نَفْسِهِ بَصِيرَةٌ * وَ لَوْ أَلْقى مَعاذِيرَهُ          . « 1 »\r\n« در آن زمانى كه چشم‌ها از وحشت و اضطراب خيره بماند ، و ماه تابان منخسف و تاريك شود ، و خورشيد و ماه به هم بچسبند و در هم فرو روند ؛ در آن زمان انسان ميگويد راه فرار از كجاست ؟\r\nنه چنين نيست ، ابداً ابداً ، هيچ راه فرار و خلاصى نيست ! در آن زمان ، محلّ اقامت و درنگ ، در نزد پروردگار تست ؛ در آن زمان به انسان مىآگاهانند كه چه پيش فرستاده است ، و چه از اين به بعد ميفرستد . آرى ! و اگرچه انسان عذر تراشىهاى خود را كنار نگذارد باز بر نفس خود بصير و داناست و از اعمالى كه انجام داده مطّلع است . »\r\n   فَإِذا نُفِخَ فِي الصُّورِ نَفْخَةٌ واحِدَةٌ * وَ حُمِلَتِ الْأَرْضُ وَ الْجِبالُ فَدُكَّتا دَكَّةً واحِدَةً * فَيَوْمَئِذٍ وَقَعَتِ الْواقِعَةُ    . « 2 »\r\n« در آن وقتى كه در صور با يك دم دميده شود ، و زمين و كوه‌ها چنان به حركت و گردش درآيند و چنان يكباره در هم كوفته گردند كه\r\n\r\n\r\n","description":"","footnote":"\r\n( 1 ) آيات 7 تا 15 ، از سورهء 75 : القيامة\r\n( 2 ) آيات 13 تا 15 ، از سورهء 69 : الحاقّة\r\n","page_name":" 295 ","page_number":311},
  {"content":"\r\n\r\nهيچ تميزى بين زمين و كوه نباشد و همه با هم يكسان شوند ؛ در آن روز واقعهء قيامت پديد خواهد آمد . »\r\nاولياء خدا كه همان مقرّبين و سابقين و مُخلَصين هستند ، از تمامى اين منازل و مراحل فارغند ، چون همهء اينها را طىّ كرده‌اند . صيحهء دنيوى و تكوير شمس و خسوف قمر و اندكاك آنها درهم و انكدار نجوم و تسيير جبال و تعطيل عِشار و تسجير بحار و نشر صُحف و تسعير نار و إزلاف جنّت و علم بما قدَّم و ما أخَّر و . . . همه را طىّ نموده و عبور كرده‌اند .\r\n\r\nدر كيفيّت عبور اولياى خدا از مراحل و عقبات پس از مرگ\r\nحال بايد ديد كه چگونه عبور كرده‌اند ؛ با وجود آنكه اين منازل و مراحل بعد از اين عالم و در دنبال آن پيدا مىشود ، و همه در ترقّب و انتظار آن هستند ؟ و چگونه براى خصوص اين افراد طىّ اين مراتب دست داده ، به خلاف ديگران .\r\nبراى روشن شدن اين مطلب بايد مقدّمه‌اى ذكر كنيم :\r\nما افراد بشر ، بدنى داريم كه همين جسم مادّى و طبيعى است ، و در دنيائى زيست مىكند كه از جهت آثار و خواصّ مادّى و طبيعى همانند خود اوست .\r\nو ذهنى داريم كه محلّ خواطر و افكار ماست ؛ و بدن ما و جسم ما با تصوّرات ذهنيّه كار مىكند و هر چه را كه بخواهد بجا مىآورد . مثلًا اگر كارى بخواهيم انجام دهيم ، اوّلًا ذهن ما صورت تصوّريّه آن عمل را در خود ترسيم مىكند ، و پس از آن منافع و مضارّ آن را مىسنجد ، و پس از تشخيص مصلحت فعل ، ميل به بجا آوردن\r\n\r\n","description":"","footnote":"","page_name":" 296 ","page_number":312},
  {"content":"\r\n\r\nپيدا مىشود و ذهن بدن را امر به فعل مىكند و در اين حال بدن كه مأمور ذهن است مشغول كار مىشود .\r\nبدن ما هر حركت و سكونى انجام دهد : بخوابد ، بيدار شود ، نماز بخواند ، گناه كند ، ثواب كند ؛ همه و همه بر طبق آن ترسيم و نقشهء قبلى ذهن است .\r\nو يك خوديّتى هم داريم كه نفس ماست .\r\nآن ذهن ما در داخل بدن ما نيست ؛ خارج از آن هم نيست ؛ قبل از بدن ما نيست ؛ بعد از آن هم نيست ؛ پهلوى بدن ما در كنار آن هم نيست ؛ بلكه احاطه بر بدن ما دارد كما اينكه نفس ما احاطه بر آن ذهن و بر بدن ما دارد . و ميتوانيم بگوئيم همه يكى است و ميتوانيم هم بگوئيم آنها از هم جدا هستند ، امّا هر كدام احاطه بر ديگرى دارد ؛ نفس بر ذهن ، و ذهن بر بدن . و مانند يك عدّه‌اى كه با هم مجتمع شوند نيستند .\r\nنفس ما پهلوى مثال ما ، و مثال ما پهلوى بدن ما نيست .\r\nما مىبينيم كه نفس ما احاطه بر بدن ما دارد ، و وقتى نفس اراده مىكند ، بدن را با خود حركت ميدهد . و عالم مثال و ذهن ما نيز احاطه بر بدن دارد ، و وقتى به بدن امر به حركت مىكند مثل اينكه بدن آلتى است در دست او كه به اين طرف و آن طرف مىبرد . و نيز از بدن خارج نيستند بلكه احاطه دارند ؛ به خلاف بدن كه بر آنها احاطه ندارد . بدن بر ذهن ما احاطه ندارد ، و ذهن ما بر نفس ما احاطه ندارد ؛ و بالنّتيجه ذهن و بدن بر نفس احاطه ندارند .\r\n\r\n","description":"","footnote":"","page_name":" 297 ","page_number":313},
  {"content":"\r\n\r\nعالم مثال و قيامت هم نسبت به عالم دنيا به همين مناسبت است .\r\nيك دنيائى داريم كه همين عالم طبع است ؛ عالم مثال و برزخ در اين دنيا نيست ، خارج از اين هم نيست ، پنجاه هزار سال بعد ، صد هزار سال بعد نيست ، در امتداد اين عالم نيست ؛ هم اكنون عالم برزخ و عالم قيامت موجود است و احاطه بر اين عالم دارد . عالم قيامت موجود است ، و احاطه بر عالم برزخ و عالم طبع دارد .\r\nپس اين عالم در شكم عالم برزخ است ، و عالم برزخ در شكم عالم قيامت است ؛ امّا نه مانند طبقات مغز پياز و پوست‌هاى روى آن ، زيرا همهء آنها از يك سنخ و از يك جنس‌اند ، همه مادّه‌اند ؛ بلكه مانند احاطهء تجرّدِ از صورت و مادّه بر صورت و مادّه ، و تجرّدِ از مادّه بر مادّه كه هيچيك عَرْضى نيستند .\r\nاگر از اينجا به طول و امتداد زمان حركت كنيم چنين نيست كه مثلًا صد سال ديگر به برزخ برسيم ، و بعداً نيز مثلًا صد سال ديگر جلو برويم و به قيامت برسيم ، اين سير را سيرِ عَرْضى گويند ، و چنين نيست ؛ بلكه طولى است . يعنى در درجات و مراتب عوالم از پائين به بالا و از دانى به عالى ، و از غير مجرّد به مجرّد بايد حركت كنيم ؛ حركت هم حركتِ عَرْضى نيست بلكه طولى است ، و محتاج به پيمودن زمان و مكان نيست بلكه سير در اطوار و آثار نفس است .\r\nآياتى كه از قرآن مجيد ذكر شد كه در دنيا صيحه زده مىشود ، زلزله پديد مىآيد ، خورشيد تاريك ميگردد و غير ذلك ؛ عقباتى\r\n\r\n","description":"","footnote":"","page_name":" 298 ","page_number":314},
  {"content":"\r\n\r\nاست كه در ورود به برزخ بايد طىّ شود ، يعنى چون اين حوادث پديدار شود ، ورود در برزخ بر انسان منكشف ميگردد .\r\nانسان در اين صورت برزخ را ادراك مىكند و مىفهمد كه در برزخ رفته است ، نه اينكه برزخ حالا نيست و بعداً به دنبال اين حوادث وجود پيدا مىكند .\r\nو چون اطّلاع بر اين امور مترتّب بر موت اضطرارى و يا اختيارى است ، لذا ميگويند برزخ در عقب دنياست .\r\nدنباله بودن برزخ براى دنيا ، به اعتبار ادراك برزخ و انكشاف آن است بعد از مردن ؛ و گرنه برزخ الآن هست ، و شرط ادراك آن مردن است .\r\nمثال : جائزه‌اى كه براى طفل معيّن مىكنند كه اگر اين كلاس را تمام كنى و معدّل خوب بياورى به تو ميدهيم ، هم اكنون موجود است . به طفل ميگويند : زحمت بكش ، درس بخوان ، جائزه به تو داده خواهد شد .\r\nطفل فعلًا بر جائزه دسترسى ندارد ، و دسترسى بر آن مترتّب بر ارتقاء به رتبهء بالاتر است ؛ نه آنكه جائزه بعداً موجود مىشود ، و چون معدّل خوب بياورد پيدا مىشود .\r\nروايات بسيارى داريم و ما در مباحث سابقه به تفصيل آورديم كه اعمالى كه انسان انجام ميدهد از خير و شرّ ، هم اكنون صورت برزخى به خود ميگيرد و لباس مثالى مىپوشد . و هم اكنون صورت قيامتى به خود ميگيرد ، و براى انسان ذخيره است در عالم علم خدا\r\n\r\n","description":"","footnote":"","page_name":" 299 ","page_number":315},
  {"content":"\r\n\r\nكه در تعيّن نشآت به نام عالم برزخ و قيامت است ، تا پس از عبور انسان از عقباتِ مرگ به او برسد .\r\nاعمالى كه انسان انجام دهد فوراً صورت طبعى و برزخى و قيامتى به خود ميگيرد . صورت طبعى براى همه كس مشهود است ، و صورت برزخى و قيامتى آن در زير پرده و حجاب برزخ و قيامت است ، كه چون هر يك از آن پرده‌ها و حجاب‌ها كنار برود مُدرَك و مشهود مىشود .\r\nافرادى كه گرفتار عالم هوى و هوسند و از آثار و لوازم عالم طبع عبور نكرده‌اند و مسجون در سجن آرزوها و شهوات هستند ، آن را ادراك نمىكنند . آتش هست ولى ادراك سوخته شدن نمىنمايند ، در عين آنكه در ميان شعله‌هاى آن ميسوزند .\r\nعيناً مانند شخصى هستند كه در زير چاقوى جرّاحىِ جرّاح قرار گرفته ، دل و كليه‌اش را پاره مىكند و از بدن او خون جارى مىشود امّا چون حسّ ندارد و بيهوش است ادراك نمىكند ؛ وقتى كه به حال آمد مىفهمد چه كار بر سرش آمده است .\r\nآن وقت احساس درد را مىكند ، و شروع به گريه و فغان مىنمايد .\r\nدرد در حال به هوش آمدن پديد نيامده است ، بلكه در حال جرّاحى پيدا شده است ؛ و اينك احساس درد مىكند .\r\nبزرگان گفته‌اند كه مردم شهوت‌پرست دنيا چون مست آرزوها و تخيّلات هستند ادراك جهنّم نمىكنند . هر كس در هر غريزه‌اى مست\r\n\r\n","description":"","footnote":"","page_name":" 300 ","page_number":316},
  {"content":"\r\n\r\nشود ، چشم و گوش او از ادراك غير ، كور و كر مىشود و بنابراين ، ادراك ضرر و شرّ و نار و جهنّم نمىكند . حُبُّكَ الشَّىْءَ يُعْمِى وَ يُصِمُّ . چون غريزه از دست او رفت و مستى ناشى از آن نيز به دنبالش سپرى شد و چشم و گوش واقعش باز شد ، مىبيند چه زيانهائى نموده و در چه آتش غرور و نخوت و استكبارى مىسوخته است .\r\nو محصّل كلام آنكه آيات و رواياتى كه در ظاهر ، برزخ و قيامت را بدنبالِ زمانىِ دنيا ميگيرد ، به اعتبار آنست كه معرفت و ادراك اين عوالم پس از مرگ حاصل مىشود ؛ و به مقتضاى نصوصيّت آيات و اخبارى كه دلالت بر فعليّت تحقّق آن عوالم دارند بايد ظهور در تعقيب زمانى را به تعقيب در معرفت و انكشاف حمل نمود .\r\n عِبادَ اللَّهِ الْمُخْلَصِينَ  كه طبق آيات مذكوره وجهُ الله هستند و براى آنها بوار و هلاكتى نيست ، بوسيلهء مجاهده با نفس امّاره كه جهاد أكبر است ، « 1 » و بوسيلهء أعمال صالحه ؛ در دنيا و عالم طبع ، براى آنها كشف برزخ و قيامت شده است . يعنى از دنيا بر آمده ، وارد در عالم برزخ شده‌اند و نفخهء صور إماته و إحياء در برزخ به آنها زده شده ، و از برزخ خارج و به عالم قيامت وارد شده‌اند و عواقب عوالم قيامت را\r\n\r\n\r\n","description":"","footnote":"\r\n( 1 ) بنا به نقل « بحار الأنوار » طبع كمپانى ، ج 15 ، جزء 2 ، ص 42 از « جامع الأخبار » رسول خدا فرمود : رَجَعْنا مِنَ الْجِهادِ الاصْغَرِ إلَى الْجِهادِ الاكْبَرِ . و در « بحار » كمپانى ، ج 6 ، ص 443 از « كافى » نقل كرده كه او با إسناد خود از حضرت صادق عليه السّلام روايت مىكند كه : إنَّ النَّبىَّ صَلَّى اللهُ عَلَيْهِ وَ ءَالِهِ بَعَثَ بِسَريَّةٍ ، فَلَمّا رَجَعوا قالَ : مَرْحَبًا بِقَوْمٍ قَضَوُا الْجِهادَ الْأصْغَرَ وَ بَقىَ الْجِهادُ الْأكْبَرُ . قيلَ : يا رَسولَ اللهِ ! وَ ما الْجِهادُ الاكْبَرُ ؟ قالَ : جِهادُ النَّفْسِ\r\n","page_name":" 301 ","page_number":317},
  {"content":"\r\n\r\nنيز ادراك كرده‌اند .\r\nآنان به مرگ اختيارى مرده‌اند و به حيات الهى زنده‌اند ، و در عالمى ما فوق عالم نفس كه در آنجا زمان و مكان نيست بلكه احاطهء تامّه و كلّيّه بر زمان و مكان دارد رفته‌اند . همه چيز براى آنها حاضر ، و زمان ماضى و حال و استقبال و وقايع حادثهء در آنها براى آنان مشهود ، و علم بَلايا و مَنايا براى آنان امر عادى است .\r\nبراى مخلَصين چون زمان برداشته شده است ، ديگر ماضى و مضارع مطرح نيست ؛ و آنان بر علوم اوّلين و آخرين واقف ، و حركت كوه‌ها و صيحه‌ها و به جوش آمدن درياها و غيرها همه در برابر آنان حاضر و ايشان بر آنها ناظر و شاهدند . و در عالم ما فوق زمان و زمانيّات ، زمين و آسمان ، ثوابت و سيّارات ، وقايع زمين و آسمان همه براى آنها مشهود است ؛ همچنان كه در نزد پروردگار تبارك و تعالى مشهود است .\r\nبنابراين با آنكه آنها عمرى دراز ننموده‌اند بطورى كه نفخهء صور را ببينند و بشنوند و زلزلهء قيامت را مشاهده نمايند ، و ليكن به علّت ارتقاء آنان به عالم تجرّد از مادّه و طبع ، بر تمام زمانيّات مستولى بوده و سيطره دارند و همه در مرأى و مَسمَع آنان است .\r\nالبتّه اين مقامات اختصاص به افرادى دارد كه به حيات خدا زنده شده باشند ، و در وجود آنان از بقاياى نفس و آثار آن به‌هيچ‌وجه من الوجوه نباشد ، و بطور كلّى پاك و مطهّر شده باشند .\r\nچون اگر از آثار نفس هنوز در ناحيه‌اى از وجودشان باقى باشد ،\r\n\r\n","description":"","footnote":"","page_name":" 302 ","page_number":318},
  {"content":"\r\n\r\nآنها محيط بر زمان نمىشوند ؛ و معلوم است كسى كه خود گرفتار زمان و محبوس و مقيّد در زمان است نمىتواند از افق بالاى زمان ، زمان و زمانى را بنگرد . « 1 »\r\n\r\nاحاطهء كلّيّهء مقام امامت به عوالم برزخ و قيامت\r\nائمّهء طاهرين صلوات الله و سلامه عليهم أجمعين كه از ماضى و آينده خبر داشتند و در آبشخوار تشريع قرار گرفته و بر معدن عظمت رسيده و از آب حيات سرمدى آشاميده بودند ، بواسطهء آن بود كه در فوق زمان بوده و ادراك حقيقت نفس خود را كه ملازم با معرفت ربّ است نموده و به درجات اخلاص و خلوص رسيده و در حرم امن و امان حضرت احديّت مقيم بودند .\r\nلذا ديده مىشود كه هيچگاه كمربند زمان آنان را مقيّد و محدود نساخت ، و از پرواز در سدرةُ المُنتهى مانع و رادع نگشت . و در برابر هر سؤالى در گذشته و آينده ، و احكام جزئيّه و علوم كلّيّه و معارف الهيّه ، جواب حاضر و پاسخ قاطع عنايت ميفرمودند .\r\nسؤالى كه از امام مىشود ، از بدنش مىشود يعنى از چشم و گوش و حواسّ ظاهرهء او ؛ حواسّ فوراً از مِثال امام استعلام مىكنند و مثال\r\n\r\n\r\n","description":"","footnote":"\r\n( 1 ) أمير المؤمنين عليه السّلام در ضمن حِكم « نهج البلاغة » ميفرمايد : إنَّ أوْليآءَ اللهِ هُمُ الَّذينَ نَظَروا إلَى باطِنِ الدُّنْيا إذا نَظَر النّاسُ إلَى ظاهِرِها ، وَ اشْتَغَلوا بَاجِلِها إذا اشْتَغَلَ النّاسُ بِعاجِلِها . فَأماتوا مِنْها ما خَشوا أنْ يُميتَهُمْ ، وَ تَرَكوا مِنْها ما عَلِموا أنَّهُ سَيَتْرُكُهُمْ . وَ رَأَوُا اسْتِكْثارَ غَيْرِهِمْ مِنْها اسْتِقْلالًا ، وَ دَرَكَهُمْ لَها فَوْتاً . أعْدآءُ ما سالَمَ النّاسُ ؛ وَ سِلْمُ ما عادَى النّاسُ . بِهِمْ عُلِمَ الْكِتابُ وَ بِهِ عُلِموا ، وَ بِهِمْ قامَ الْكِتابُ وَ بِهِ قاموا . لا يَرَوْنَ مَرْجُوًّا فَوْقَ ما يَرْجونَ ؛ وَ لا مَخوفًا فَوقَ ما يَخافونَ . ( « نهج البلاغة » ج 2 ، حكمت 432 ، از طبع عبده مصر ، ص 237 )\r\n","page_name":" 303 ","page_number":319},
  {"content":"\r\n\r\nامام با آن سعه و گشايشش از نفس امام ؛ و در يك طرفة العين از مُلك و ملكوت خبر ميدهد .\r\nكما اينكه ما نيز در مذاكرات و سخنان عادى روزمرّهء خود بوسيلهء جسم و حواسّ آن با يكديگر ربط پيدا مىكنيم . و حواسّ ما فوراً تلگرافى از مثال و ذهن ما ميگيرد و ذهن ما از نفس ما اخذ مىكند .\r\nچشم و گوش و زبان ، آلات استخدامِ ذهن ما ؛ و ذهن ، صفحهء منقّش در برابر ديدگان نفس ماست .\r\nچشم ، بينائى را به ذهن تحويل ميدهد و ذهن حقيقت و واقعيّت آن را بدون صورت به نفس مىرساند .\r\nو بالعكس نفس مطلب كلّيّه را به ذهن تنازل داده و به صورتْ قالب‌بندى مىكند و ذهن آن را بوسيلهء جسم و اعضاء آن به خارج منعكس مىكند .\r\nدر نفس مقدّس امام كه نفس كلّيّه ، و برزخ او كه مثال كلّيّه و در حقيقت قضاء و قدر كلّيّهء الهيّه هستند ، مطلب از اين طرز كه بيان داشتيم عالىتر و والاتر است ؛ و سعه و احاطه دقيق‌تر و عجيب‌تر و كلّىتر است .\r\nلازمهء ارتقاء به اين مقام ، سعه و كلّيّت است و نسيان جزئيّت . كما آنكه براى مردم عادى نيز لازمهء ارتقاء به قيامت ، رفض مناسبات اعتباريّه و روابط جزئيّهء متعلّقهء به اين عالم است .\r\n\r\nارتباط و اجتماع افراد در قيامت بر اساس واقعيّت است\r\n فَإِذا نُفِخَ فِي الصُّورِ فَلا أَنْسابَ بَيْنَهُمْ يَوْمَئِذٍ وَ لا يَتَساءَلُونَ  « 1 »\r\n\r\n\r\n","description":"","footnote":"\r\n( 1 ) آيه 101 ، از سورهء 23 : المؤمنون\r\n","page_name":" 304 ","page_number":320},
  {"content":"\r\n\r\n« چون در صور دميده شود و قيامت بر پا گردد ، در اين صورت بين مردم روابط نَسَبى نخواهد بود ؛ و بين افرادى كه خويشاوندى در دنيا دارند گفتگوئى نيست . »\r\nچون عالم عوض مىشود ، و روابط اين عالم از شئون اين عالم است ؛ آن عالم شئون ديگرى دارد ، عالم حقيقت است و اعتبار نيست ، عالم واقعيّت است و روابط بر اساس مادّه و طبع نيست .\r\nدر آنجا افرادى كه از نقطهء نظر معنى و واقعيّت و ارتباط نفوس روحانيّه با هم ارتباط دارند با همديگر مجتمع ميشوند ، گرچه از جهت مادّه و طبع و نيز از جهت روابط اعتباريّه با يكديگر بيگانه باشند .\r\nدر اين عالم حقّ و باطل درهم آميخته و روابط بر اساس جلب منافع مادّيّه و اعتباريّه است ؛ و در آن عالم ، حقّ از باطل جدا و روابط بر ميزان قُرب و بُعد نفوس از يكدگر است .\r\nدر اينجا احترام از بزرگان براى دفع ضرر و نيّات مختلفى است كه در همين جا نتيجه‌اش عائد انسان مىشود ؛ در آنجا بزرگى نيست ، انسان از پدرش و پسرش فرار مىكند ، و گرفتاريهاى خود او براى او مجال و حال برخورد با دگران را نمىگذارد .\r\n     فَإِذا جاءَتِ الصَّاخَّةُ * يَوْمَ يَفِرُّ الْمَرْءُ مِنْ أَخِيهِ * وَ أُمِّهِ وَ أَبِيهِ * وَ صاحِبَتِهِ وَ بَنِيهِ * لِكُلِّ امْرِئٍ مِنْهُمْ يَوْمَئِذٍ شَأْنٌ يُغْنِيهِ      . « 1 »\r\n« چون صداى كوبنده بلند شود و روز بازپسين برسد ، روزى\r\n\r\n\r\n","description":"","footnote":"\r\n( 1 ) آيات 33 تا 37 ، از سورهء 80 : عبس\r\n","page_name":" 305 ","page_number":321},
  {"content":"\r\n\r\nاست كه انسان از برادرش فرار مىكند ، و از مادرش و پدرش و از زوجه‌اش و فرزندانش فرار مىكند . و براى هر كس در آن روز شأن و كارى است كه او را به خود مشغول ساخته و مجال برخورد با ديگران را نميدهد . »\r\nدر آنجا هر كس به خدا آشناتر باشد و به رسول خدا آشناتر باشد نسبش شريف‌تر است .\r\nدر روايات داريم كه وقتى حضرت امام زمان عجّل الله فرجَه الشّريف ظهور كنند ، مردم از باب قرابت خويشاوندى و رحميّت ارث نميبرند ، بلكه مانند صدر اسلام بر اساس قرابت معنوى و اخوّت دينى ارث مىبرند . « 1 »\r\nبا اينكه گفتيم ظهور امام زمان مرتبهء نازله‌اى است از رجعت ، و رجعت مرتبهء نازله‌اى است از قيامت ؛ بنابراين در قيامت به‌هيچ‌وجه قرابت و خويشاوندى موجب نجات و دستگيرى از انسان نخواهد بود .\r\n\r\nدوستىهاى غير خدائى در قيامت تبديل به دشمنى مىشود\r\n الْأَخِلَّاءُ يَوْمَئِذٍ بَعْضُهُمْ لِبَعْضٍ عَدُوٌّ إِلَّا الْمُتَّقِينَ  . « 2 »\r\n« دوستان و موالى در آن روز ، بعضى با بعضى دشمنند مگر\r\n\r\n\r\n","description":"","footnote":"\r\n( 1 ) صدوق ( ره ) در « من لا يحضره الفقيه » در آخرين روايت از كتاب مواريث در باب نوادر آورده است كه : قالَ الصّادِقُ عَلَيْهِ السَّلامُ : إنَّ اللهَ تَبارَكَ وَ تَعالَى ءَاخَى بَيْنَ الْأرْواحِ فى الْأظِلَّةِ قَبْلَ أنْ يَخْلُقَ الْأجْسادَ بِألْفَىْ عامٍ ؛ فَلَوْ قَدْ قامَ قآئِمُنا أهْلَ الْبَيْتِ وَرَّثَ الاخَ الَّذى ءَاخَى بَيْنَهُما فى الاظِلَّةِ ، وَ لَمْ يُوَرِّثِ الاخَ فى الْوِلادَةِ . ( از طبع نجف ، ج 4 ، ص 254 )\r\n( 2 ) آيه 67 ، از سورهء 43 : الزّخرف\r\n","page_name":" 306 ","page_number":322},
  {"content":"\r\n\r\nپرهيزكاران . »\r\nدوستىهائى كه مردم در اين دنيا بر غير ميزان خدا و قرب و محبّت خدا با يكديگر دارند چون بر اساس حقّ نيست ، در آن عالمِ بروز و ظهور حقائق تبديل به دشمنى ميگردد و به صورت دشمنى ظهور دارد ، مگر روابطى كه بر ميزان حقّ و تقرّب حضرت بارى تعالى در بين مردم باشد ، كه آن در آن عالم نيز به صورت مودّت و دوستى است .\r\nاگر حقيقت دوستىهائى كه مردم دنيا با يكدگر دارند بررسى شود ملاحظه مىشود كه بر محور پيمان‌ها و تعهّدات و امور اعتباريّهء ديگر و يا بر اساس قرابت و خويشاوندى و اتّحاد خون بوجود مىآيد .\r\nو چون تمام اين امور براى تسكين خاطر و جلب منفعت دنيوى است ، بنابراين تا دم مرگ بيشتر باقى نمانده و تاب مقاومت نمىآورد . بچّه تربيت مىكند براى آنكه در هنگام پيرى از او دستگيرى كند ، از آقا احترام مىكند تا از او استفاده كند ، پسرش را دوست دارد براى آنكه فرمانش را ببرد ؛ امّا اگر بزرگ شد و فرمان نبرد ، و فرزند در حال پيرى از او دستگيرى نكرد ، به كسى كه سلام كرده امروز جواب سلامش را نداد ، زن حاضر براى توقّعات مرد نبود ، مرد حاضر براى خواهش‌هاى زن نبود ؛ در اين صورت باز هم محبّت باقى است ، يا تبديل به يك صحنه از آتش عداوت و جدائى مىشود ؟\r\n\r\nروابط و دوستىها در دنيا بر مبناى امور اعتباريّهء وهميّه است\r\nتمام دوستىهاى مردم دنيا چون بررسى شود ، و از ريشه‌اى كه\r\n\r\n","description":"","footnote":"","page_name":" 307 ","page_number":323},
  {"content":"\r\n\r\nدارد جستجو به عمل آيد ، و از علل و سبب پيدايش و از علل و اسباب فقدانش نيز تفحّص گردد معلوم مىشود غير از دوستىهائى كه اولياء خدا و متّقيان دارند بقيّه همگى بر اساس شهوت و غضب و مال‌پرستى و جان دوستى و لذائذ مادّى جنسى و خوراكى و حبّ جاه و رياست و سائر امور اعتباريّهء وهميّه است .\r\nچون قيامت بر پا شود و اصولًا اين اساس به هم بخورد و واژگون گردد  وَ إِلَيْهِ تُقْلَبُونَ  ، « 1 » اين دوستىها تبديل به عداوت مىشود ؛ دوستانى كه از شدّت محبّت بر سر هم قسم ميخوردند ، در روز بازپسين اگر به هم نزديك شوند مُشت بر سر هم ميكوبند ، و با ندائى كه از ته جان بر مىخيزد ميگويد : دور شو از من ! پدر مشت ميكوبد بر سر فرزند و فرزند بر سر پدر ، زن بر سر شوهر و شوهر بر سر زن ، شريك بر سر شريك ، راننده بر سر سرنشين و سرنشين بر سر راننده ، غلام بر سر مولى و مولى بر سر غلام .\r\nامّا متّقيان و أخِلّاء ايمانى بدون هيچ توقّع و ترقّب و انتظارى از هم ، همديگر را دوست دارند . سعى در قضاء حوائج هم مىكنند بدون انتظار پاداش ، پهلوى هم در مجالس نماز و مساجد و مجالس ذكر مىنشينند و ياد خدا مىكنند بدون هيچگونه توقّع و انتظارى ؛ اجتماع مىكنند نه اجتماع شيطانى ؛ مسجد مىسازند نه مسجد ضرار بلكه مسجد ايمان و تقوى .\r\n لَمَسْجِدٌ أُسِّسَ عَلَى التَّقْوى مِنْ أَوَّلِ يَوْمٍ أَحَقُّ أَنْ تَقُومَ فِيهِ \r\n\r\n\r\n","description":"","footnote":"\r\n( 1 ) ذيل آيه 21 ، از سورهء 29 : العنكبوت\r\n","page_name":" 308 ","page_number":324},
  {"content":"\r\n\r\n فِيهِ رِجالٌ يُحِبُّونَ أَنْ يَتَطَهَّرُوا  . « 1 »\r\n« آن مسجدى كه از اوّلين روز بنيادش بر اساس تقوى و پاكى و عصمت و مصونيّت از گناه پايه گذارى شده است سزاوارتر است اينكه در آن به عبادت قيام كنى ! در آن مسجد مردانى هستند كه دوست دارند پاك و پاكيزه گرديده و به مقام طهارت برسند . »\r\nدر چنين مساجدى دوستان خدا با هم اجتماع مىكنند ؛ يكدگر را تماشا مىكنند ، دادوستد معنوى و ردّ و مبادلهء حقائق و معارف مىكنند ، و چنان با يكدگر صميم و محبّ هستند كه هيچ چيز نمىتواند اساس محبّت آنها را بر هم زند . و چون براى خداست جاودانى است ، و زمان و مدّت آن در اثر انقراض دنيا پايان نمىپذيرد .\r\nبه خلاف دوستىهاى دنيوى كه آخرين مدّتش ، اوّلين مرحلهء مرگ است . و در هنگام جان دادن ، ملائكهء قبض روح ،  لَقَدْ تَقَطَّعَ بَيْنَكُمْ وَ ضَلَّ عَنْكُمْ ما كُنْتُمْ تَزْعُمُونَ  « 2 » را در گوش آنان مينوازند .\r\nابن ملجم مرادى سوگند ياد مىكند كه من أمير المؤمنين را دوست دارم .\r\nمسكين دروغ ميگويد ؛ دوست دارد براى عطا و هديّه‌اى كه از آن حضرت به او ميشده است ، دوست دارد براى اسب سوارى خوشرنگ كه به او داده شود ، دوست دارد كه سهميّهء او از بيت المال\r\n\r\n\r\n","description":"","footnote":"\r\n( 1 ) قسمتى از آيه 108 ، از سورهء 9 : التّوبة\r\n( 2 ) ذيل آيه 94 ، از سورهء 6 : الانعام\r\n","page_name":" 309 ","page_number":325},
  {"content":"\r\n\r\nافزون گردد .\r\n\r\nابن ملجم از أمير المؤمنين اسب سوارى درخواست مىكند\r\nدر « إرشاد » مفيد وارد است كه روايت كرده است جعفر بن سليمان ضَبَعى از مُعلَّى بن زياد كه گفت :\r\nجَاءَ عَبْدُ الرَّحْمَنِ بْنِ مُلْجَمٍ لَعَنَهُ اللهُ إلَى أَمِيرِ الْمُؤْمِنِين عَلَيْهِ السَّلَامُ يَسْتَحْمِلُهُ ، فَقَالَ : يَا أَمِيرَ الْمُؤْمِنِين ، احْمِلْنِى ! فَنَظَرَ إلَيْهِ أَمِيرُ الْمُؤْمِنِين عَلَيْهِ السَّلَامُ ثُمَّ\r\nقَالَ لَهُ : أَنْتَ عَبْدُ الرَّحْمَنِ بْنُ مُلْجَمٍ الْمُرَادِىُّ\r\n؟ قَالَ : نَعَمْ !\r\nقَالَ : أَنْتَ عَبْدُ الرَّحْمَنِ بْنُ مُلْجَمٍ الْمُرَادِىُّ ! ؟ قَالَ : نَعَمْ !\r\nقَالَ : يَا غَزْوَانُ ! احْمِلْهُ عَلَى الاشْقَرِ ! فَجَاءَ بِفَرَسٍ أَشْقَرَ فَرَكِبَهُ ابْنُ مُلْجَمٍ وَ أَخَذَ بِعِنَانِهِ . فَلَمَّا وَلَّى قَالَ أَمِيرُ الْمُؤْمِنِين عَلَيْهِ السَّلَامُ :\r\n أُرِيدُ حِبَاءَهُ وَ يُرِيدُ قَتْلِى * عَذِيرَكَ مِنْ خَلِيلِكَ مِنْ مُرادِ « 1 » \r\n« ابن ملجم مرادى نزد أمير المؤمنين عليه السّلام آمده و اسب سوارى ميخواست ، و به آن حضرت گفت : اى اميرمؤمنان ، به من مركبى بده ! حضرت نظرى به او نموده و گفتند : تو عبد الرّحمن بن ملجم مرادى هستى ؟\r\nگفت : آرى !\r\n\r\n\r\n","description":"","footnote":"\r\n( 1 ) « إرشاد » طبع سنگى ، ص 7\r\n","page_name":" 310 ","page_number":326},
  {"content":"\r\n\r\nحضرت فرمود : تو عبد الرّحمن بن ملجم مرادى هستى ؟ !\r\nگفت : آرى !\r\nحضرت گفتند : اى غزوان ! « 1 » يك اسب أشقر ( كه رنگ قرمز خوشى دارد ) به او بده !\r\nغزوان يك اسب خوشرنگ قرمز مائل به قهوه‌اى براى او آورد ، و ابن ملجم سوارش شد و عنان او را به دست گرفت . و چون پشت كرده و ميرفت حضرت فرمودند :\r\nمن ارادهء عنايت و عطا و بخشش به او دارم و او ارادهء كشتن مرا دارد ؛ حال بايد كسى كه به عُذر من در مقابل او قيام كند و دفاع از حقّ من كند بيايد . »\r\nو در « مناقب » ابن شهرآشوب وارد است كه :\r\nإنَّهُ جَاءَهُ لِيُبَايِعَهُ ، فَرَدَّهُ مَرَّتَيْنِ أَوْ ثَلَثا ؛ فَبَايَعَهُ وَ تَوَثَّقَ مِنْهُ أَلَّا يَغْدِرَ وَ لَا يَنْكُثَ .\r\nفَقَالَ : وَ اللهِ مَا رَأَيْتُكَ تَفْعَلُ هَذَا بِغَيْرِى !\r\nفَقَالَ : يَا غَزْوَانُ ! احْمِلْهُ عَلَى الاشْقَر ، فَأَرْكَبَهُ . فَتَمَثَّلَ أَمِيرُ الْمُؤْمِنِين عَلَيْهِ السَّلَامُ :\r\n أُرِيدُ حَيَوتَهُ وَ يُرِيدُ قَتْلِى * عَذِيرَكَ مِنْ خَلِيلِكَ مِنْ مُرَادِ \r\nامْضِ يَا بْنَ مُلْجَمٍ ! فَوَ اللهِ مَا أَرَى تَفِىَ بِمَا قُلْتَ ! « 2 »\r\n« چون ابن ملجم آمد با أميرالمؤمنين عليه السّلام بيعت كند حضرت او را دو بار يا سه بار ردّ نمود ، و پس از آن با او بيعت كرد و از او ميثاق گرفت كه مكر و خدعه نكند و بيعت را نشكند .\r\n\r\n\r\n","description":"","footnote":"\r\n( 1 ) . غزوان نام مأمور حضرت است .\r\n( 2 ) « مناقب » ابن شهرآشوب ، طبع سنگى ، ج 2 ، ص 79 و 80\r\n","page_name":" 311 ","page_number":327},
  {"content":"\r\n\r\nابن ملجم گفت : سوگند به خدا كه نديدم با كسى غير از من چنين رفتار كنى !\r\nسپس حضرت فرمود به غزوان و به او اسبى داد و سوار شد . و پس از آنكه حضرت تمثّل به آن بيت جست ، فرمود : برو اى ابن ملجم ! سوگند به خدا كه نمىبينم به آنچه گفته‌اى وفا كنى ! »\r\nو مجلسى در « بحار » از كتاب « تذكرة خواصّ الامّة » نقل كرده است كه او ميگويد : ابن سعد در « طبقات » گفته است كه :\r\nإنَّ أَمِيرَ الْمُؤْمِنِين علَيْهِ السَّلَامُ ، لَمَّا جَاءَ ابْنُ مُلْجَمٍ وَ طَلَب مِنْهُ الْبَيْعَةَ طَلَبَ مِنْهُ فَرَساً أَشْقَرَ ، فَحَمَلَهُ عَلَيْهِ فَرَكِبَهُ ، فَأَنْشَدَ أَمِيرُ الْمُؤْمِنِين عَلَيْهِ السَّلَامُ : أُرِيدُ حَيَوتَهُ - البيت . « 1 »\r\n« چون ابن ملجم نزد حضرت أمير المؤمنين عليه السّلام آمد و حضرت از او طلب بيعت كرد ، ابن ملجم از حضرت اسب قرمز خوشرنگ خواست و حضرت به او عنايت فرمود ، چون بر آن سوار شد حضرت آن بيت را انشاد كرد . »\r\nامّا آنچه حقير خود در « طبقات » ديدم حضرت فقط به آن بيت تمثّل جست و ليكن درخواست ابن ملجم را از آن حضرت نسبت به اسب أشقر ذكر ننموده است . « 2 »\r\nابن ملجم ادّعاى دوستى با أمير المؤمنين را مىنمود ، و او دروغ مىگفت ؛ و در پيش آمد امتحان و عشق به قطّام معلوم شد كه آن\r\n\r\n\r\n","description":"","footnote":"\r\n( 1 ) « بحار الأنوار » ج 9 ، ص 647\r\n( 2 ) « طبقات » ج 3 ، ص 34\r\n","page_name":" 312 ","page_number":328},
  {"content":"\r\n\r\nدوستى سطحى بوده ، و براى رسيدن به مقصود شهوى دست به ارتكاب چنين جنايتى زده است .\r\n\r\nعلامت دوستى واقعى بروز امتحان است\r\nامّا آن كسى كه دوست واقعى است اگر قطعه قطعه‌اش كنند دست از دوستى بر نميدارد .\r\nعِنْدَ الامْتِحان يُكْرَمُ الرَّجُلُ أوْ يُهانُ . « 1 »\r\nچون آزمايش پيش آيد ، ميزان بزرگوارى و شخصيّت و يا پستى و مذلّت افراد معلوم مىشود ؛ و درجه ميگيرند و يا از درجه ساقط ميشوند .\r\n\r\nحالات و مقامات عمّار بن ياسر\r\nأمير المؤمنين به افرادى كه از صحابهء بزرگوار رسول خدا بودند و با او هم نسبت خويشاوندى نداشتند ، برادر خطاب ميفرمود . در خطبه‌اش فرمود :\r\nأَيْنَ إخْوَانِىَ الَّذِينَ رَكِبُوا الطَّرِيقَ وَ مَضَوْا عَلَى الْحَقِّ ؟ « 2 »\r\n« كجا هستند آن برادران من كه سوار مركب راستين صراط مستقيم شدند و بر راه حقّ گذشتند ؟ »\r\nعمّار برادرم كجاست ؟ ذو الشّهادتَين كجاست ؟ ابن التّيِّهان كجاست ؟\r\nبه اين مؤمنان ثابت قدم ، برادر خطاب مىكند ؛ به عمّار ياسر برادر ميگويد .\r\nعمّار تاريخ عجيبى در اسلام دارد ، سراسر فهم و درايت و ايمان\r\n\r\n\r\n","description":"","footnote":"\r\n( 1 ) شرح « غرر و درر » آمدى ، ج 4 ، ص 321\r\n( 2 ) « نهج البلاغة » خطبهء 180 ، از طبع عبده مصر : ج 1 ، ص 344\r\n","page_name":" 313 ","page_number":329},
  {"content":"\r\n\r\nو ايثار ! عاشق رسول خدا بود . در مدينه با رسول خدا مشغول ساختن مسجد بود ، هر يك از اصحاب و خود رسول الله سهميّه اى براى آوردن خشت و گل داشتند ؛ سهميّهء رسول الله را عمّار تقبّل نموده و اين پيرمرد كه قريب شصت سال « 1 » دارد چنان با ذوق و شوق كار ميكرد كه موجب عبرت ديگران بود .\r\nرسول خدا گرد از صورت عمّار با دست و آستين مبارك پاك ميفرمود و مىگفت :\r\nوَيْحَ عَمَّارٍ ! تَقْتُلُهُ الْفِئَةُ الْبَاغِيَةُ . « 2 »\r\n« اى واى بر عمّار ! كه او را گروه ستمگر مىكشند . »\r\nو فرمود :\r\nأَبْشِرْ يَا أَبَا الْيَقْظَانِ ! فَإنَّكَ أَخُو عَلِىٍّ عَلَيْهِ السَّلَامُ فِى دِيَانَتِهِ ، وَ مِنْ أَفَاضِلِ أَهْلِ وِلَايَتِهِ ، وَ مِنَ الْمَقْتُولِينَ فِى مَحَبَّتِهِ ! تَقْتُلُكَ الْفِئَةُ الْبَاغِيَةُ . « 3 »\r\n« اى أبويقظان ! بشارت باد ترا ! چون تو برادر وصىّ من علىّ بن أبى طالب عليه السّلام مىباشى در ديانتش ، و از افاضل اهل ولايت او هستى ، و از كشته‌شدگان در راه محبّت او هستى ! تو را گروه ظالم\r\n\r\n\r\n","description":"","footnote":"\r\n( 1 ) چون عمّار ياسر در هنگام شهادت نود و چهار ساله بود ، بنابراين سنّش در وقت رحلت رسول الله قريب به شصت و هفت سال و در وقت ساختن مسجد كه در اوائل هجرت بوده است قريب به شصت سال ميشده است .\r\n( 2 ) « منتهى الآمال » طبع اسلاميّه ، ج 1 ، ص 92\r\n( 3 ) « سفينة البحار » طبع سنگى ، ج 2 ، ص 276\r\n","page_name":" 314 ","page_number":330},
  {"content":"\r\n\r\nمىكشند . »\r\nدر صفّين در ركاب أمير المؤمنين عليه السّلام به دست طاغيان : معاويه و تابعانش كشته شد .\r\nرسول خدا فرمود :\r\nكُلُّ سَبَبٍ وَ نَسَبٍ مُنْقَطِعٌ يَوْمَ الْقِيَمَةِ ، إلَّا سَبَبِى وَ نَسَبِى . « 1 »\r\n« روز قيامت تمام سبب‌ها و نسب‌ها بريده مىشود ، مگر سبب من و نسب من . »\r\n\r\n\r\n","description":"","footnote":"\r\n( 1 ) سيوطى در « جامع الصّغير » ص 93 از ج 2 ، از طبرانى در « معجم كبير » و از حاكم در « مستدرك » و از بيهقى در « سُنن » از عمر روايت مىكند ؛ و نيز از طبرانى در « معجم كبير » از ابن عبّاس و از مِسْوَر روايت مىكند و ميگويد : اين حديث صحيح است . و در تفسير « مجمع البيان » در ذيل آيه :  فَإِذا نُفِخَ فِي الصُّورِ فَلا أَنْسابَ بَيْنَهُمْ  فرمايد : وَ قالَ النَّبىُّ صَلَّى اللهُ عَلَيْهِ وَ ءَالِهِ وَ سَلَّمَ : كُلُّ حَسَبٍ وَ نَسَبٍ مُنْقَطِعٌ يَوْمَ الْقيَمَةِ ، إلّا حَسَبى وَ نَسَبى . ( مجلّد چهارم ، ص 119 )\r\n","page_name":" 315 ","page_number":331},
  {"content":"\r\n . \r\n","description":"","footnote":"","page_name":" 316 ","page_number":332},
  {"content":"\r\n . \r\n","description":"","footnote":"","page_name":" 317 ","page_number":333},
  {"content":"\r\n . \r\n","description":"","footnote":"","page_name":" 318 ","page_number":334},
  {"content":"\r\n . \r\n","description":"","footnote":"","page_name":" 319 ","page_number":335},
  {"content":"\r\n . \r\n","description":"","footnote":"","page_name":" 320 ","page_number":336},
  {"content":"\r\n . \r\n","description":"","footnote":"","page_name":" 321 ","page_number":337},
  {"content":"\r\n . \r\n","description":"","footnote":"","page_name":" 322 ","page_number":338},
  {"content":"\r\n . \r\n","description":"","footnote":"","page_name":" 323 ","page_number":339},
  {"content":"\r\n . \r\n\r\n","description":"","footnote":"","page_name":" 324 ","page_number":340}
  ]