[
  {"content":"\r\n\r\nايمان وكفر\r\nاز كتاب بحار الانوار\r\nترجمهء عزيزالله عطاردى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمجلس ، محمدباقر بن محمد ، 1037 - 111 ق .\r\n[ بحار الانوار ، فارسى ، برگزيده 
  ]\r\nترجمه جلد پانزدهم بحار الانوار / تاليف علامه مجلس ؛ مترجم عزيز الله عطاردى . - تهران ؛ عطارد ، - 1378 .\r\n2 ج .\r\nفهرست نويسى براساس اطلاعات فيپا .\r\n1 . احاديث شيعه - - قرن 12 ق . 2 . اخلاق اسلامى - . متون قديمى تا قرن 14 . 3 . ايمان ( اسلام ) - - احاديث . 4 . كفر - - احاديث . الف . عطاردى ، عزيز الله ، 1307 - ، مترجم . ب . عنوان . ج . عنوان : بحارالانوار . برگزيده . فارسى .\r\n4216 . 3 ب / 136 bp\r\n212 / 297\r\n1378\r\nكتابخانه ملى ايران\r\n17417 - 78 م\r\nمركز فرهنگى خراسان\r\n33\r\nانتشارات عطار\r\nنام كتاب : ترجمه جلد پانزدهم بحارالانوار ( ج 1 )\r\nمؤلف : علامه محمدباقر مجلسى .\r\nمترجم : عزيز الله عطاردى .\r\nچاپ اول : 1378\r\nتيراژ : 2000 مجلد\r\nليتوگرافى : سنا\r\nچاپ : جلوه پاك\r\nشابك 4 - 5 - 90288 - 964\r\nحق طبع محفوظ است\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nجلد اول\r\nبِسْمِ اللَّهِ الرَّحْمنِ الرَّحِيمِ\r\n\r\nمقدمه مترجم\r\nالْحَمْدُ لِلَّهِ رَبِّ الْعالَمِينَ ، الصلاة و السلام على سيدنا و نبينا محمد و آله الطيبين الطاهرين المعصومين المطهرين ، و اللعنة الدائمة على اعدائهم أجمعين الى قيام يوم الدين و السلام علينا و على عباد الله الصالحين .\r\nيكى از علوم اصلى در فرهنگ و معارف اسلامى ، علم حديث است كه مسلمانان از عصر حضرت رسول صلّى اللَّه عليه و إله به جمع آورى آن همت گماشتند ، ياران آن جناب كه شب و روز در خدمت او بودند ، سخنان ، گفته‌ها ، و خطابه‌هاى رسول خدا را حفظ كردند و سينه به سينه به يك ديگر انتقال دادند .\r\nاز طرف ديگر اعمال و رفتار و كردار و طرز زندگى و معاشرت آن حضرت در ميان جامعه و برخوردهائى كه با افراد گوناگون داشت ، به عنوان سيره نبى اكرم صلّى اللَّه عليه و إله مورد توجه و عنايت مسلمانان قرار گرفت ، جزئيات زندگى فردى ، خانوادگى و اجتماعى آن حضرت از طرف مسلمانان تدوين و تنظيم گرديد ، و به صورت كتابهاى مدون در اختيار جامعه اسلامى قرار گرفت .\r\nزندگى رسول اكرم صلّى اللَّه عليه و إله از تولد تا بعثت ، روابط آن حضرت با قبائل قريش ، عبادت و پرستش خداوند ، دورى گزيدن از جامعه شرك آلود ، مسافرت‌هاى بازرگانى و جريان سفر او به شام همراه عمويش ابو طالب ، خوش رفتارى با مردم ، اداء امانت ، ازدواج با خديجه و حوادثى كه براى او در مكه پيش آمد بطور مشروح در سيره‌ها آمده است .\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nجريان و حوادث بعد از بعثت ، دعوت مردم به اسلام ، مبارزه قريش و مشركان با حضرت رسول صلّى اللَّه عليه و إله ، ستم‌هائى كه در مكه در باره آن جناب انجام گرفت ، محاصره او در شعب ابى طالب ، توطئه قتل آن حضرت و مهاجرت به مدينه منوره بطور مبسوط ذكر شده است .\r\nبعد از مهاجرت و اقامت در مدينه ، تبليغ اسلام و بيعت مردم مدينه با او ، بناء نخستين مسجد ، دعوت قبائل به اسلام ، جنگ‌هاى متعدد با مشركان ، سران قريش ، قبائل گوناگون ، يهوديان خيبر و وادى القرى ، فتح مكه و تثبيت حاكميت اسلام در جزيرة العرب توسط سيره نويسان به تفصيل بيان گرديده است .\r\nزندگى حضرت رسول صلّى اللَّه عليه و إله در مدينه تا وفات آن بزرگوار ، زندگى خصوصى ، خانوادگى و عمومى آن جناب مورد بررسى قرار گرفته و اعمال عبادى او در شب و روز و روابطش با جامعه و افراد ، مورد توجه مسلمانان قرار گرفته و رفتار و كردار و گفتار نبى اكرم به رشته نگارش در آمده است .\r\nاحكام و دستورات خداوند كه به تدريج نازل مىگرديد و مسائل شرعى به مردم ابلاغ شد ، تا آن‌گاه كه در حجة الوداع آخرين حج پيامبر گرامى ، آيه شريفه  « الْيَوْمَ أَكْمَلْتُ لَكُمْ دِينَكُمْ »  فرود آمد ، اصول ، فروع و آداب و سنن دين براى مسلمان بيان گرديد و وظائف جامعه اسلامى معين شد .\r\n\r\nآغاز تدوين حديث\r\nاز منابع و مصادر به روشنى معلوم مىگردد كه گروهى از اصحاب و ياران خاص آن جناب گفته‌هاى او را مىنوشتند كه يكى از آنها امير المؤمنين عليه السّلام بود ، قبائل مختلفى كه از اطراف و اكناف در مدينه خدمت رسول اكرم صلّى اللَّه عليه و إله مىرسيدند و مسلمان مىشدند ، هنگام مراجعت دستور العمل‌هائى از او مىگرفتند .\r\nپيامبر گرامى اسلام افرادى را هم به عنوان سرپرست براى امور دينى قبائل مىفرستادند و توصيه‌هائى به آنها مىكردند و مسائل را به آنان تعليم مىدادند تا به مسلمانان بياموزند ، مسلمانان مدينه هم هر گاه به مشكلى برخورد مىكردند از آن\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nحضرت سؤال مىكردند ، و حضرت هم پاسخ آنان را مىدادند و آنها را ارشاد مىنمودند .\r\nبطور قطع و يقين در زمان حضرت رسول صلّى اللَّه عليه و إله تعدادى از ياران و نزديكان آن جناب مكتوباتى در حديث داشته‌اند كه از رسول خدا شنيده بودند ، و از آن‌ها استفاده مىكردند ، اين جريان تا هنگام وفات رسول خدا صلّى اللَّه عليه و إله ادامه داشت ، رسول اكرم از كتابت حديث و نقل آن منع نكرده است .\r\nاز طرف ديگر مخالفان و منافقان هم دست به كار شدند و رواياتى از زبان رسول خدا جعل كردند و در ميان مردم منتشر ساختند ، على عليه السّلام در يكى از خطبه‌هاى نهج البلاغه مىفرمايد : در عصر رسول اكرم صلّى اللَّه عليه و إله اخبار و احاديثى به نام آن جناب ساخته شد و در ميان مردم پخش گرديد و موجبات اضطراب را پديد آورد .\r\nدر اين هنگام پيامبر گرامى در برابر مسلمانان قرار گرفتند و فرمودند : هر كس بر من دروغ بندد و اخبارى به من نسبت دهد كه من آنها را نگفته‌ام خداوند جايگاه او را پر از آتش خواهد كرد ، و از عذاب خداوند رهائى پيدا نخواهد نمود ، اى مردم از فتنه و فساد دست باز داريد و از جعل اخبار خوددارى كنيد .\r\n\r\nممانعت از نقل حديث\r\nنخستين كسى كه از نقل حديث و روايت ممانعت كرد و گفت : « حسبنا كتاب الله » خليفه دوم عمر بن خطاب بود ، هنگامى كه رسول اكرم صلّى اللَّه عليه و إله در بستر بيمارى بودند فرمودند : كاغذ و دواتى بياوريد تا براى شما وصيتى بنويسم كه بعد از من گمراه نگرديد ، خليفه دوم در مجلس حاضر بود و گفت :\r\nاين مرد حواسش جمع نيست كتاب خدا ما را كفايت مىكند ، بار ديگر حضرت رسول صلّى اللَّه عليه و إله سخنان خود را تكرار كردند ، عمر نيز سخن خود را تكرار نمود ، در اين هنگام در مجلس سر و صدا شد ، پيامبر هم ناراحت گرديد و از وصيتى كه مىخواست انجام دهد منصرف شد .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nبطور كلى نقل حديث و روايت از رسول اكرم صلّى اللَّه عليه و إله در زمان ابو بكر و عمر ممنوع بود ، ذهبى در تذكرة الحفاظ گويد : ابو بكر پانصد حديث از رسول اكرم را نوشته بود ولى بعد آن‌ها را آتش زد ، عروة بن زبير گويد : عمر بن خطاب گفت : من اجازه نمىدهم كسى احاديث و روايات را جمع و تدوين كند ، زيرا با كتاب خدا مخلوط مىگردد .\r\nدر حالات ابو هريره صحابى معروف آمده كه وى اخبار و روايات رسول خدا صلّى اللَّه عليه و إله را در ميان مردم نقل مىكرد ، خليفه دوم از اين جريان مطلع شد ، او را احضار كرد و گفت : چرا حديث پيامبر را نقل مىكنى ، بعد از اين او را تازيانه زد و گفت :\r\nحق ندارى بعد از اين روايت‌هاى رسول الله را نقل نمائى ؟ ! اين‌ها نمونه‌هائى بود كه ما در اين مورد آورديم ، در كتب رجال و حديث از اين گونه مطالب فراوان است ، جلوگيرى از نقل احاديث رسول اكرم صلّى اللَّه عليه و إله علل و جهاتى داشت كه شرح و تفصيل آن در اين مقدمه مناسب نيست و موجب اطاله سخن مىگردد جويندگان مىتوانند به كتب رجال حديث مراجعه كنند .\r\n\r\nجعل احاديث و روايات\r\nبطورى كه تذكر داديم در زمان خليفه اول و دوم از نقل اخبار و روايات رسول خدا صلّى اللَّه عليه و إله جلوگيرى شد ، اما در زمان عثمان اندكى اين جوّ شكسته گرديد ، گروهى در مسجد جمع شدند و به نقل روايات مشغول گرديدند ، تا آنگاه كه موجب اختلاف و تفرقه در بين اصحاب شده و فتنه‌هائى پديد آمد .\r\nمعروف است كعب الاحبار ، تميم دارى و وهب بن منبه كه هر سه مذهب خود را رها كرده و مسلمان شده بودند ، در مسجد رسول خدا مجلس داشتند و اخبار و احاديث ملل و اقوام را براى مردم نقل مىكردند ، و قرآن مجيد را هم براى مسلمانان تفسير و شرح مىنمودند و خليفه هم آنان را آزاد گذاشته بود .\r\nكعب الاحبار يهودى بود و مىگفت : مسلمان شده‌ام ، تميم دارى مسيحى بود و ادعاى اسلام مىكرد ، وهب بن منبه يك ايرانى بود كه در يمن متولد شده بود ، او\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nهم اظهار مسلمانى مىنمود ، اين سه نفر ميدان دار تفسير قرآن بودند و رواياتى را هم از رسول خدا نقل مىكردند ، بطورى كه يكى از روزها بين كعب الاحبار و ابو ذر غفارى رحمة الله عليه گفتگوهائى شد .\r\nابو ذر هنگامى كه ديد كعب الاحبار اخبارى در تفسير قرآن نقل مىكند و مسلمانان را فريب مىدهد ، به او گفت : اى يهودى تو مىخواهى دين و شريعت به من بياموزى و احكام اسلام را به من تعليم دهى ، در اين جا بين آنها سخنانى رد و بدل گرديد ، و چون جريان روز از كعب الاحبار حمايت مىكرد اعتراضات ابو ذر به جايى نرسيد .\r\nدر زمان معاويه بازار جعل حديث بسيار رونق گرفت ، معاويه گروهى را وادار كرد تا احاديث و اخبارى را در فضائل خلفاء جعل كنند و در ميان مسلمانان پخش نمايند و رواياتى هم در نكوهش امير المؤمنين از زبان رسول خدا صلّى اللَّه عليه و إله وضع كنند و مردم را از آن حضرت دور سازند و از مقام و منزلت او بكاهند .\r\nجعل اخبار و وضع روايات كه در زمان معاويه آغاز شده بود ، در دوره خلفاى بنى مروان رو به فزونى نهاد ، اكثر روايات در فضائل و مناقب خلفاء و صحابه در زمان بنى اميه توسط گروهى بىايمان و جاه طلب وضع گرديد ، و اين جريان در زمان بنى عباس هم ادامه پيدا كرد و جماعتى به جعل احاديث پرداختند .\r\nمنافقان و منحرفان و اطرافيان خلفاء و امراء براى گروهى از اهل حديث رواياتى جعل كردند و در ميان اهل حديث رواج دادند ، براى همين جهت جماعتى از محققان و محدثان كتابهائى در احاديث موضوعه نوشتند و نام جعالان و وضاعان حديث را در كتاب‌هاى خود ذكر نمودند .\r\n\r\nتاليف كتب حديث و سيره در ميان اهل سنت\r\nبنا بر مشهور بين محدثان اهل سنت و جماعت تنظيم و تدوين حديث از زمان بنى مروان شروع شده است و تا عصر عمر بن عبد العزيز كتابى مدون در دست نبوده است ، احاديث و روايات سينه به سينه نقل مىشده ، اختلافات متون و الفاظ\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nاحاديث از همين جا ناشى شده و ضبط آنها متفاوت انجام گرفته است .\r\nابن سعد در طبقات گويد : نخستين كسى كه تصميم گرفت كتابى در حديث و سيره تاليف كند ، مروان بن حكم بود ، او دستور داد اخبار رسول خدا صلّى اللَّه عليه و إله را كه غير از طريق ابو هريره بود تدوين كنند ، از اين روايت معلوم مىگردد كه تا آن روز فقط اخبار ابو هريره در ميان مردم بوده است و از ساير صحابه حديثى نبوده .\r\nبعد از آن فرزندش عبد العزيز بن مروان به كثير بن مره حضرمى دستور داد نام كسانى را كه در جنگ بدر شركت داشتند بنويسد ، او هم هفتاد نفر از شركت‌كنندگان بدر را در آن كتاب نوشت و بعد از آن عمر بن عبد العزيز هنگامى كه به خلافت رسيد فرمانى صادر نمود تا اخبار و احاديث رسول اكرم را جمع آورى كنند و در كتابى ثبت نمايند .\r\nبا اين روايات معلوم مىگردد كه تدوين حديث و سيره از اواخر قرن اول هجرى آغاز شده است ، زبير بن به كار در موفقيات گويد : سليمان بن عبد الملك در سال 82 هجرى هنگامى كه وليعهد بود ، وارد مدينه شد ، او در مدينه از همه مساجد و مشاهد ديدن كرد و با گروهى از بزرگان در مدينه ملاقات نمود .\r\nيكى از كسانى كه در مدينه با سليمان ملاقات كرد ابان بن عثمان بود ، او در مسجد قبا با سليمان بن عبد الملك گفتگو كرد ، سليمان به او گفت : شما سيره پيامبر را بنويسيد ، ابان گفت من سيره او را نوشته‌ام و اينك در اختيار شما قرار مىدهم . سليمان كتاب سيره را از ابان گرفت و آن را مورد مطالعه قرار داد .\r\nسليمان كتاب را مطالعه كرد و موضوعات آن را بدقت بررسى نمود و بعد گفت : شما در اين جا از انصار بسيار سخن گفته‌ايد ، و از فضائل و مناقب آنان در اينجا آورده‌ايد و از ما چيزى در اين كتاب نيست ، ابان گفت : اى امير من در اين جا مطالب واقعى را آورده و هر چه حق بوده نوشته‌ام .\r\nسليمان گفت : من اين كتاب را به پدرم نمىدهم و بعد كتاب ابان را آتش زدند تا در دست مردم قرار نگيرد ، سليمان از مدينه به شام مراجعت كرد و جريان كتاب ابان را براى پدرش عبد الملك نقل نمود ، عبد الملك گفت : كتابى كه براى\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nما سودى ندارد و از ما در آن سخنى گفته نشده فائده ندارد ، ما نمىخواهيم اهل شام از آن كتاب چيزى بدانند .\r\nتاليف و تنظيم كتب حديث و سيره از قرن دوم بطور گسترده آغاز گرديد ، گروهى از علماء و محدثين در اين دو موضوع كتاب‌هائى نوشتند ، مشهورترين سيره نويسان در اين قرن ابن اسحاق و ابن هشام هستند ، و مشهورترين حديث نويسان هم مالك بن انس و ابن ابى شيبه و عبد الرزاق صنعانى مىباشند .\r\nكتاب‌هاى عبد الرزاق و ابن ابى شيبه كه مصنف نام دارند بسيار مشروح و مفصل مىباشند و در چندين مجلد چاپ شده‌اند ، در اين دو كتاب روايات حضرت رسول صلّى اللَّه عليه و إله و گفتار صحابه با هم در ابواب آمده است ، اين دو كتاب بسيار جامع و فراگير هستند و صاحبان صحاح و مسانيد از آن‌ها سود برده‌اند .\r\nاز قرن سوم گروه بىشمارى به تدوين حديث روى آوردند ، اكثر اين محدثان و مؤلفان صحاح و مسانيد خراسانى هستند ، نيشابور ، هرات ، بلخ ، مرو ، بخارا و سمرقند از مراكز بزرگ نشر حديث و تدوين كتب روائى بودند ، مانند بخارى ، مسلم ابو داود ، نسائى ، ابو عوانه ، اسحاق بن راهويه و ابن حنبل و گروهى ديگر .\r\nدر قرن چهارم نيز بيهقى صاحب سنن الكبرى ، و حاكم نيشابورى مؤلف مستدرك صحيحين پا به عرصه گذاشتند و اين دو كتاب را به عالم حديث ارائه دادند ، مخصوصا صاحب مستدرك كه كتاب خود را بر اساس شرائط و مبانى بخارى و مسلم تاليف كرد و اخبارى را كه آن‌ها نياورده بودند در مستدرك نقل كرد .\r\nدخالت خلفاى بنى عباس و نفوذ جريان‌هاى سياسى ، فكرى ، عقيدتى و فرقه‌اى در تاليف و تدوين اين كتابها بسيار مؤثر بوده ، تحقيق در اين موضوع نيازمند يك كتاب مستقل است و در اين مقدمه جاى بحث آنها نيست ، مطالعه و تحقيق در حالات محدثان ، تفاوت افكار و انديشه‌هاى آنان را به خوبى روشن مىسازد .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n\r\nتدوين حديث در مذهب اهل بيت ع\r\nجمع آورى حديث در مذهب اهل بيت عليهم السّلام و تدوين و تنظيم آن از امير المؤمنين عليه السّلام آغاز مىگردد ، على عليه السّلام از كودكى در دامن رسول خدا صلّى اللَّه عليه و إله بزرگ شد و در خانه آن بزرگوار نشو و نما يافت و در سفر و حضر همواره با رسول اكرم بود و اعمال و رفتار و اقوال و گفتار او را در مد نظر داشت .\r\nاو نخستين فردى بود كه دعوت پيامبر را پاسخ گفت و با آن جناب نماز گذارد در هنگامى كه جز آن دو در مكه نمازگزارى نبود و تا آن جا كه در توان داشت از آن حضرت دفاع كرد و مانع مىگرديد تا سفيهان و جاهلان گزندى به رسول خدا صلّى اللَّه عليه و إله برسانند .\r\nاو در مكه معظمه هرگز رسول اكرم را تنها نگذاشت و شب و روز در كنارش بود ، تا آنگاه كه شب هجرت فرا رسيد ، على عليه السّلام در بستر آن جناب خوابيد و با ايثار و فداكارى خود موجب گرديد تا پيامبر گرامى صلّى اللَّه عليه و إله از گزند دشمنان و مشركان با سلامتى از مكه بيرون گردد و خود را به مدينه برساند .\r\nعلى عليه السّلام بعد از چند روز از مهاجرت پيامبر صلّى اللَّه عليه و إله راهى مدينه شد و به آن حضرت پيوست ، امير المؤمنين در مدينه هم در كنار رسول خدا زندگى خود را آغاز نمود و همواره به عنوان يك وزير و مشاور دلسوز در خدمت پيامبر گرامى بود و در همه حوادث و وقايع حضور فعال داشت كه شرح آنها در كتب تاريخ و سيره آمده است .\r\n\r\nحديث در عصر امير المؤمنين ع\r\nبر اساس اخبار و رواياتى كه توسط امامان اهل بيت عليهم السّلام رسيده ، امير المؤمنين عليه السّلام نخستين كسى است كه روايات و احاديث رسول خدا صلّى اللَّه عليه و إله را جمع آورى نموده و كتاب مخصوصى در اين موضوع نوشته بودند ، در كتب حديثى شيعه مانند كافى ، من لا يحضر الفقيه ، تهذيب و بصائر الدرجات به اين موضوع اشاره شده\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nاست .\r\nدر موارد زيادى آمده كه ائمه اطهار عليهم السّلام در بيان يك مسأله شرعى به اين كتاب استناد كرده‌اند و فرموده‌اند : در كتاب على عليه السّلام حكم اين مسأله چنين است ، اين كتاب در نزد فرزندان آن حضرت بود كه امامان اهل بيت عليهم السّلام آن را از هم ارث مىبردند و در مواردى به آن استناد مىكردند .\r\nامير المؤمنين عليه السّلام با هوش و استعدادى كه خداوند به او عطا كرده بود ، حافظه‌اى قوى و فوق العاده داشت ، او هر چه از رسول خدا صلّى اللَّه عليه و إله مىشنيد حفظ مىكرد و در خاطره‌اش مىماند ، او همواره از پيامبر سؤال مىكرد و از تفسير آيات و تاويل آن تحقيق مىنمود و رسول اكرم نيز همه چيز را به او مىگفت .\r\nامير المؤمنين عليه السّلام علوم و معارف را از رسول خدا صلّى اللَّه عليه و إله به خوبى فرا گرفت تا آيه شريفه  « أُذُنٌ واعِيَةٌ »  فرود آمد ، و او را به صفت حفظ و نگهدارى نكات و رموز ستايش كرد ، يكى از روزها على عليه السّلام به منزل پيامبر گرامى صلّى اللَّه عليه و إله رفتند ، در اين هنگام مشاهد كردند فرشتگانى به آن جا رفت و آمد دارند .\r\nعلى عليه السّلام در آن جا توقف كردند تا فرشتگان خدمت حضرت رسول صلّى اللَّه عليه و إله برسند و بر آن حضرت سلام كنند ، بعد از اين جريان حضور پيامبر گرامى رسيدند و فرمودند : يا رسول الله امروز چهار صد هزار فرشته بر شما سلام كردند ، پيامبر فرمود : از كجا دانستى ، گفت : من سخنان آنها را كه هر كدام به زبانى تكلم مىكردند حفظ كرده‌ام .\r\nابن دأب كه يكى از بزرگان زمان خود بود گويد : مردم به على عليه السّلام نياز داشتند و او به كسى نياز نداشت ، هر گاه مسلمانان گرفتار مشكلى مىشدند و رهائى از آن امكان نداشت ، دنبال على عليه السّلام مىرفتند و راه چاره را از وى طلب مىكردند و او هم مشكلات و ناراحتيها را بر طرف مىكرد .\r\nهر گاه يهوديان و يا ساير فرق نزد مسلمانان مىآمدند و سؤالاتى از آنها مىكردند و مسلمانان پاسخى نداشتند به آنها بدهند ، ناگزير دنبال على عليه السّلام مىرفتند و او پاسخ همه مخالفان و معاندان را مىداد و همه را از ميدان بيرون\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nمىكرد و موجب پيروزى و قدرت مسلمانان مىشد .\r\nدر هيچ كتاب و ماخذى در اسلام ديده نشده كه على بن ابى طالب عليه السّلام نزد كسى رفته باشد و از وى سؤالى در موضوعات دينى و يا علمى كرده باشد ، تمام محدثان و مورّخان به اين سخن گواهى مىدهند ، او همواره مورد سؤال قرار مىگرفت و جز پيامبر صلّى اللَّه عليه و إله از هيچ كسى سؤال نكرده است .\r\nخليل بن احمد كه يكى از دانشمندان و علماء بزرگ است و شهرت او بىنياز از توصيف مىباشد گويد : احتياج مسلمانان به على عليه السّلام و بىنيازى او از همه مسلمانان دليل بر اعلميت و افضليت او مىباشد ، جامعه اسلامى بايد به دنبال او برود و از وى علم و دين فرا گيرد و به سخنان او گوش دهد تا حقائق را دريابد .\r\nيكى از فضائل على عليه السّلام كه مخالف و مؤالف به آن اعتراف دارند مراتب علم و فضل و معارف الهيه آن حضرت مىباشد كه سرچشمه همه علوم و معارف اسلامى است اين موضوع بسيار وسيع مىباشد و ما اگر در اين مورد تحقيق كنيم از مقصود خود در اين مقدمه باز خواهيم ماند .\r\nيكى از روايات مشهور در باب علوم و معارف آن حضرت حديث معروف و مشهور « انا مدينة العلم و على بابها » مىباشد كه محدثان و مورّخان اسلامى به طرق مختلف آن را روايت كرده‌اند و شعراء عرب و فارس در اشعار و آثار خود آن را آورده‌اند ، فردوسى طوسى عليه الرحمه در اين باره گويد :\r\n چه گفت : آن خداوند تنزيل و وحى * خداوند امر و خداوند نهى\r\nكه من شهر علمم عليم در است * درست اين سخن گفت پيغمبر است\r\nگواهى دهم كاين سخن راز اوست * تو گوئى دو گوشم بر آواز اوست \r\nسعيد بن مسيب گويد : جز على عليه السّلام كسى نگفت : اى مردم از من بپرسيد قبل از اينكه مرا از دست بدهيد .\r\nعبد الملك بن سليمان گويد : به عطا گفتم : آيا در ميان اصحاب رسول خدا صلّى اللَّه عليه و إله كسى داناتر از على عليه السّلام بود ؟ گفت : نه به خداوند سوگند من داناتر از على در ميان آنان نديدم ، ابن عباس گفت : على عليه السّلام نه دهم علم را دارا بود و در قسم دهم\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nنيز با مردم شريك است .\r\nسعيد بن عمرو بن سعيد به عبد الله بن عياش گفت : چرا مردم به سخنان على گوش مىدادند ، گفت : اى برادرزاده على در علوم و معارف متبحر و قاطع بود و هر چه از او سؤال مىكردند به خوبى جواب مىداد ، او در اسلام سابقه داشت و داماد رسول خدا بود و در فقه و آشنائى با سنت و شجاعت نظير نداشت .\r\nابو الطفيل گويد : على عليه السّلام مىگفت : از كتاب خداوند از من سؤال كنيد ، من بيش از همه با قرآن آشنا هستم و مىدانم در شب و يا روز ، در كوه و يا جلگه نازل شده است .\r\nعلى بن حسين مسعودى گويد : على عليه السّلام همه فضائل و مناقب اصحاب رسول خدا صلّى اللَّه عليه و إله را دارا بودند ، و آنها عبارت بودند از : ايمان ، مهاجرت يارى كردن پيامبر ، خويشاوندى ، قناعت ، فداكارى ، علم به كتاب و سنت ، جهاد در راه خدا ، زهد ، قضاء و فقه .\r\nابن عباس گويد : در يك شب مهتاب على عليه السّلام دست مرا گرفت و به طرف بقيع برد و گفت : اى عبد الله بخوان ،  بِسْمِ اللَّهِ الرَّحْمنِ الرَّحِيمِ  را قرائت كردم ، وى در اسرار  بِسْمِ اللَّهِ  سخن گفت ، تا هنگامى كه صبح شد و هوا روشن گرديد ، و فرمود : از من از اسرار كائنات سؤال كن ، ما وارث علوم پيامبران هستيم .\r\nاصبغ بن نباته روايت مىكند كه على عليه السّلام شنيدم فرمود : رسول خدا صلّى اللَّه عليه و إله هزار باب از علوم را به من تعليم داد كه از هر بابى هزار باب ديگر گشوده مىشود ، و من همه را فرا گرفتم ، حوادث گذشته و آن چه كه در آينده بيايد همه را مىدانم .\r\nابن ابى الحديد گويد : من در باره كسى كه همه فضائل را به او نسبت مىدهند و هر گروهى خود را به او وابسته‌اند ، چه بگويم ، امير المؤمنين منبع همه فضائل و سرچشمه همه علوم و معارف است ، هر كس در هر كارى نبوغ پيدا كند خود را به او نسبت مىدهد و از وى پيروى مىكند و خود را دنباله روى او مىداند .\r\nبالاترين و گرامىترين علم دانش خداشناسى است ، از آن جهت كه فضيلت هر علمى بستگى به موضوع آن علم دارد ، از آن جا كه خداوند متعال برترين\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nموجود است ، پس بنا بر اين علم خداشناسى برترين و گرامى علوم مىباشد ، علماى علم خداشناسى از سخنان و احاديث على عليه السّلام بسيار استفاده كرده‌اند .\r\nمعتزله پيروان و اصل بن عطاء هستند و عقائد خود را از او گرفته‌اند ، و اصل خود از شاگردان ابو هاشم عبد الله بن محمد بن حنيفه بود ، و ابو هاشم هم شاگرد پدرش محمد و او هم از پدرش على عليه السّلام گرفته بود ، اشعرىها از ابو الحسن اشعرى پيروى مىكنند و او هم شاگرد ابو على جبائى است كه خود از معتزله بود .\r\nيكى از علوم علم فقه مىباشد ، على عليه السّلام بنيان گذار اين علم است ، هر فقيهى در اسلام خود را شاگرد آن حضرت مىداند ، و از فقه او استفاده مىكنند ، اصحاب ابو حنيفه از ابو حنيفه فرا گرفتند ، و شافعى هم از محمد بن حسن فرا گرفت و محمد بن حسن از ابو حنيفه فرا گرفت .\r\nاحمد بن حنبل فقه را نزد ابو حنيفه خواند و ابو حنيفه هم فقه را از جعفر بن محمد عليهما السّلام فرا گرفت و جعفر هم از پدرش تا به على عليه السّلام رسيد ، اما مالك بن انس در نزد ربيعة الرأى فقه آموخت و ربيعه از عكرمه فرا گرفت و عكرمه از عبد الله بن عباس و عبد الله هم از على آموخت ، پس فقهاء چهارگانه همه از على فقه را گرفتند .\r\nفقهاء شيعه و زيديه هم معلوم است كه همه احكام آنها از طريق على عليه السّلام رسيده است اما علم تفسير قرآن اكثرش به عبد الله بن عباس مىرسد و معلوم است كه عبد الله بن عباس يكى از شاگردان مكتب على عليه السّلام بوده ، و هر چه داشت از آن جناب فرا گرفته بود .\r\nمتصوفه و ارباب طريقت هم خود را به او مىرسانند و على عليه السّلام را رهبر خود مىدانند ، بطورى كه معلوم است همه صوفيان در بلاد اسلامى خود را به او پيوند مىدهند و خرقه‌اى را كه شعار خود قرار داده‌اند به او نسبت مىدهند ، جنيد بغدادى ، ابو يزيد بسطامى معروف كرخى و ديگران در سخنان خود از او الهام مىگيرند .\r\nعلوم ادبيات و نحو كه انتساب آن به على عليه السّلام بسيار روشن است ، همه علماء\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nبر اين عقيده مىباشند كه على بن ابى طالب عليه السّلام اصول علم نحو و عربيت را به ابو الاسود تعليم داد و قواعد آن را برايش روشن ساخت ، اصول علم نحو كه توسط آن حضرت پايه‌گذارى شده به معجزه شباهت دارد .\r\n( نگارنده گويد : ) اگر چه فقهاى چهارگانه علوم و فقه خود را به واسطه از على عليه السّلام گرفتند ولى در عمل و هنگام فتوى بر خلاف نظريات آن حضرت فتوى دادند و همچنين متصوفه اگر چه خود را به او نسبت مىدهند ، اما در عقائد و گفته‌هاى آنها مطالبى هست كه روح شريعت اسلام از آن‌ها متنفر و ساحت مقدس على عليه السّلام از آن‌ها مبرا مىباشد .\r\nامتياز على عليه السّلام در علم ، معرفت ، زهد ، شجاعت ، ايثار و فداكارى بر همگان معلوم بود ، خلفاء هر گاه در مسأله‌اى گرفتار مشكل مىشدند از آن حضرت استمداد مىكردند ، و راه خروج از بن بست را از او مىخواستند ، در اين مورد مطالب زيادى در كتاب‌ها هست كه در اين مقدمه جاى بحث و تحقيق از آن‌ها نيست جويندگان بايد به كتب تاريخ و سيره مراجعه كنند .\r\nنوشته‌هاى على عليه السّلام در حديث و سيره نبى اكرم صلّى اللَّه عليه و إله از عصر پيامبر گرامى شروع شد ، امير المؤمنين جزوه‌ها و كتابى در اين مورد فراهم كرده بود ، اين نوشته‌ها به خط على عليه السّلام و املاء رسول خدا صلّى اللَّه عليه و إله بود و يا اينكه رسول اكرم بطور شفاهى مطالبى را به آن جناب مىفرمودند و در نوشته‌اى ثبت نمىشد .\r\n\r\n1 - كتاب على ع\r\nاز سيره امير المؤمنين عليه السّلام معلوم مىگردد كه او كتابى در احكام ، فرائض و سنن داشته ، اين كتاب به خط امير المؤمنين و املاء پيامبر گرامى بود ، مسائلى كه توسط آن حضرت از رسول اكرم سؤال شده بود ، على عليه السّلام پاسخ سؤالات و تقريرات حضرت رسول صلّى اللَّه عليه و إله را به خط خود نوشته بودند .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nاين كتاب در نزد فرزندان آن حضرات ائمه معصومين عليهم السّلام بوده كه از يك ديگر ارث مىبرده‌اند ، و بر اساس روايات زيادى كه در اين مورد هست اين كتاب يكى از ودائع امامت بوده كه در نزد آن بزرگواران محفوظ بود ، در مطاوى كتب اربعه شيعه و ساير آثار حديثى امامان شيعه از آن نام مىبرند و به آن استناد مىكنند و به عنوان « كتاب على » از آن تعبير مىنمايند .\r\n\r\n2 - جزوه در سنن و احكام\r\nدر حالات على عليه السّلام نوشته شده كه آن حضرت جزوه‌اى همواره با خود داشت كه در آن مسائلى از احكام ، آداب و سنن گرد آورى كرده بودند ، امير المؤمنين عليه السّلام اين مسائل را از حضرت رسول صلّى اللَّه عليه و إله فرا گرفته بودند و به خط خود آن را نوشته و در غلاف شمشير خود جاى داده و در سفر و حضر همواره با خود داشتند .\r\n\r\n3 - مسافرت به يمن\r\nشيخ مفيد در ارشاد مىنويسد : رسول اكرم صلّى اللَّه عليه و إله على عليه السّلام را براى كارهاى قضائى و فصل خصومت و داورى بين مردم به طرف يمن فرستادند ، هنگامى كه رسول خدا به امير المؤمنين پيشنهاد كردند به اين مسافرت برود ، گفتند : يا رسول الله من جوان هستم و امور قضائى را نمىتوانم انجام دهم و فصل خصومت كنم .\r\nرسول اكرم صلّى اللَّه عليه و إله فرمودند : نزديك من بيائيد ، او هم نزديك شد ، پيامبر بزرگ دست خود را به سينه على كشيدند و گفتند بار خدايا قلب على را به حق و عدالت و فصل خصومت بين مردم رهنمون باش و زبان او را بر حق ثابت بدار ، بعد از اين على عليه السّلام راهى يمن شد و ماموريت خود را به خوبى انجام داد .\r\nامير المؤمنين عليه السّلام فرمودند : بعد از اين دعا هرگز در امور قضائى گرفتار شك و ترديد نشدم و همواره در منازعات و مخاصمات مردم قاطعانه راى دادم و حقائق همواره براى من روشن بود ، در باره قضاوت‌هاى على عليه السّلام مطالبى در كتاب‌ها آمده\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nو حتى كتاب‌هائى در اين مورد تاليف شده است .\r\n\r\n4 - دستور العمل به محمد بن ابى بكر\r\nابو اسحاق ثقفى در كتاب غارات نقل مىكند ، محمد بن ابى بكر كه از طرف على بن ابى طالب عليه السّلام والى مصر بود ، براى آن حضرت نوشتند : ما در مصر با مسائل و مشكلاتى روبرو هستيم كه بايد آنها از طريق شرعى حل و فصل گردند و ما در اين جا مقررات و اصولى نداريم كه از آنها استفاده كنيم .\r\nاكنون براى رفع مشكلات ما را راهنمائى فرمائيد و دستور العمل‌هائى براى ما صادر كنيد تا ما بر طبق آنها كشور را اداره كنيم و امور مردم را سامان دهيم و منازعات و مخاصمات و اختلافات را بر طرف سازيم و امنيت و آسايش براى مسلمانان مصر فراهم نمائيم .\r\nعلى عليه السّلام در پاسخ او نامه‌اى نوشتند و دستوراتى در امور قضائى و احكام و مسائل شرعى براى او صادر كردند ، مسائلى در باره عبادات ، امامت و رهبرى بهشت و دوزخ ، امر به معروف و نهى از منكر و مسائل حقوقى در حل و فصل و داورى بين مردم در منازعات بود .\r\nمحمد بن ابى بكر مامور شد آن دستور العمل‌ها را به كار گيرد و قسط و عدل را در جامعه اسلامى مصر بر پا دارد ، بعد از شهادت محمد بن ابى بكر و سقوط مصر بدست عمرو بن عاص اين جزوه بدست او افتاد و عمرو آن را براى معاويه به شام فرستاد معاويه از ديدن اين جزوه در شگفت ماند ، و دستور داد آن را حفظ كنند .\r\nمشاوران و نزديكان معاويه گفتند : اين جزوه را بسوزانيد ، زيرا او از طرف على بن ابى طالب نوشته شده است ، معاويه گفت : واى بر شما اين جزوه همه‌اش علم است و بايد از آن استفاده شود و در كارها مورد عمل قرار گيرد ، مگر مىتوان آن را سوزانيد و يا دور انداخت ؟ ! ياران او گفتند : شما با على در حال جنگ مىباشيد و اينك چگونه مىخواهيد از گفته‌ها و دستورات او استفاده نمائيد ، معاويه گفت : ما نمىگوئيم\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nاين‌ها سخنان على بن ابى طالب هستند ، ما مىگوئيم اين جزوه از منزل محمد بن ابى بكر بدست ما افتاده و او هم از پدرش ابو بكر نقل كرده است ؟ !\r\n\r\n5 - بخشنامه به فرمانداران و فرماندهان\r\nعلى عليه السّلام در هنگام خلافت خود به واليان و حاكمان شهرها و ولايات و اميران لشكر و كارگذاران خود در امور صدقات و انفال دستوراتى صادر كرده‌اند ، و وظائف هر يك از آن‌ها را معين نموده و احكام و مقرراتى تدوين و تنظيم فرموده و براى اجرا به آنها ابلاغ نمودند كه اكنون تعدادى از آنها محفوظ و در مصادر نقل شده‌اند .\r\nاين دستورات بيشتر در ارشاد و راهنمائى حاكمان ، اميران ، مستوفيان و قضاة بوده است على عليه السّلام در اين نامه‌ها كارگذاران خود را موظف مىكند تا در جامعه به عدالت رفتار كرده و به فرياد مظلومان برسند و همواره حق را به حق دار بدهند ، و گرد مال و منال و متاع نروند و مواظب اعمال خود و افراد جامعه باشند .\r\n\r\n6 - تشكيل مجالس در مساجد\r\nعلى عليه السّلام قبل از خلافت و بعد از آن كه به خلافت رسيد و مردم با وى بيعت كردند همواره مورد سؤال بوده ، هر گاه مسأله‌اى مشكل براى خلفاء و يا افراد عادى پيش مىآمد از وى راه چاره را مىخواستند ، اگر در يك موضوع قضائى ، سياسى و يا اجتماعى و دينى در مورد احكام و سنت‌ها مشكلى بود راه حل آنها را از آن حضرت مىخواستند .\r\nگروهى از خواص و ياران امير المؤمنين عليه السّلام نيز با آن جناب جلسات علمى داشته‌اند و همواره در مذاكره و گفتگو بوده‌اند ، و در مورد احكام و مسائل دينى و تفسير قرآن و سيره نبى اكرم صلّى اللَّه عليه و إله با او بحث مىنمودند مخصوصا جوانانى كه حوادث زمان حضرت رسول را نديده بودند .\r\nسابقه على عليه السّلام در اسلام و ارتباط و نزديكى آن حضرت با پيامبر گرامى صلّى اللَّه عليه و إله\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nو آشنائى او با همه خطوط سياسى و فكرى و جريان‌هاى روز و افراد خوش سابقه و بد سابقه ، متفكران و انديشمندان را وادار مىكرد تا از آن حضرت سؤال كنند و از حقائق و واقعيات آگاه گردند .\r\nامير المؤمنين عليه السّلام همواره مىگفتند : اى مردم نزد من علوم و اطلاعات زيادى هست ، من به راه‌هاى آسمان بيشتر آشنا هستم تا به راه‌هاى زمين ، اكنون تا زنده هستم از من سؤال كنيد ، در اين ميان گروهى بودند كه از او سؤال مىكردند و از حقائق عالم خلقت و آفرينش تا مسائل عبادى و تجارتى از او استفاده مىنمودند .\r\nاكنون روايات و احاديث آن حضرت در كتب فريقين آمده است نامه‌هاى او به حاكمان ، اميران ، دبيران ، كارگذاران و فرماندهان لشكر در كتابها نقل گرديده ، خطابه‌هاى او توسط راويان و ناقلان در كتب و اسناد جمع شده و در دسترس همه محققان و دانشمندان قرار دارد .\r\nسخنان على عليه السّلام در تفسير قرآن ، توحيد و خداشناسى ، خلقت آسمانها و زمين ، نبوت ، امامت ، طهارت ، صلاة ، زكات ، حج ، جهاد ، امر به معروف و نهى از منكر ، ايمان و كفر ، اخلاق ، مواعظ ، اطعمه و اشربه ، ديات ، ارث ، آداب معاشرت ، روش زندگى در خانه و جامعه ، احكام اموات و آداب و سنن بطور مشروح به ما رسيده است .\r\nنگارنده اين مقال تحقيقات وسيعى در اين باب انجام داده ، تمام روايات و اخبار آن بزرگوار را از طريق اهل بيت عليهم السّلام و راويان اهل سنت و زيديه و اسماعيليه جمع آورى نموده و در موضوعات مختلف طبقه بندى كرده و ان شاء الله در آينده نزديك تحت عنوان كتاب « مسند الامام امير المؤمنين عليه السّلام » چاپ خواهد شد .\r\n\r\nحضرت زهرا ع و تدوين حديث\r\nصديقه كبرى فاطمه زهرا عليها السلام نيز اخبار و روايات پدر بزرگوارش را جمع مىكرد و در اين مورد مجموعه‌اى داشته است ، در مسند فاطمه باب حكم و مواعظ صفحه 585 حديثى از ابن مسعود نقل شده كه وى گفت : مردى نزد حضرت زهرا\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nرفت و گفت : آيا از پدرت يادگارى دارى ؟ كه به من عنايت نمائى .\r\nفاطمه عليها السلام به خادمه‌اش فرمود : آن بسته را به من بدهيد ، خادم رفت و هر چه جستجو كرد آن را نيافت ، فاطمه عليها السلام فرمود : واى بر شما آن بسته نزد من به اندازه حسن و حسين ارزش دارد ، برويد و آن را پيدا كنيد ، خادمه رفت و آن را يافت و براى حضرت زهرا آورد ، در آن بسته يك جزوه بود كه تعدادى حديث از حضرت رسول صلّى اللَّه عليه و إله نوشته شده بود .\r\nاز اين روايت به صراحت معلوم مىگردد كه حضرت فاطمه عليها السلام نيز رواياتى از پدرش نقل كرده و آن‌ها را در يك جزوه گرد آورده است ، البته معلوم است كه حضرت زهرا بعد از وفات پدرش درگذشت و فرصتى نيافت تا آن اخبار را نقل كند ، ولى اكنون تعدادى از روايات او در دست هست كه ما آن‌ها را در مسند فاطمه آورده‌ايم .\r\nغير از اين مجموعه حضرت فاطمه عليها السلام صحيفه‌اى هم داشته‌اند ، و در باره اين صحيفه و محتويات آن اخبارى از امامان معصوم عليهم السّلام رسيده و در آن روايات تصريح شده كه در آن صحيفه احكام شرعى از حلال و حرام وجود ندارد ، فقط اخبارى از آينده و حوادث و وقايعى كه بعدا در جامعه پديد خواهد آمد گفتگو شده است .\r\n\r\nحديث در عصر امام حسن ع\r\nدر زمان امام مجتبى عليه السّلام كه مصادف با سلطه جابره معاويه بود ، اوضاع و احوال بر آن حضرت بسيار تنگ شد ، مردم از او بريدند و به طرف حاكم رسمى روى آوردند ، جريان‌هاى روز اجازه نداد تا امام حسن عليه السّلام مجلس درس و بحث و خطابه تشكيل دهد و به ارشاد مردم بپردازد و جامعه را با احكام نورانى اسلام آشنا كند .\r\nبعد از شهادت على عليه السّلام امام حسن عليه السّلام به مدينه مراجعت كردند ، تنها خانواده او و يا گروهى از خواص با او رفت و آمد مىكردند و گاهى مسائلى در احكام از آن حضرت سؤال مىنمودند ، روايات آن بزرگوار بسيار محدود است ، ما آن را در\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nكتابى بنام « مسند امام حسن مجتبى » تاليف كرده‌ايم كه ان شاء الله به زودى چاپ خواهد شد .\r\n\r\nحديث در عصر امام حسين ع\r\nامام حسين عليه السّلام نيز زندگى مشابهى مانند امام حسن عليه السّلام داشت ، او هم بعد از برادر بزرگوارش در خانه نشسته بود و عامه مردم به او مراجعه‌اى نداشتند ، تنها تعدادى از خواص با او در ارتباط بودند و گاهى هم سؤالاتى در موضوعات دينى و احكام از او مىكردند ، او نيز مجلس درس و بحث نداشت و حاكمان اموى وى را تحت نظر داشتند .\r\nگاهى در ايام حج و يا عمره كه مردم از اطراف و اكناف به مكه و مدينه مىآمدند افرادى نزد آن حضرت مىرفتند و سؤالاتى از او مىكردند ، نگارنده اين مقال اخبار و روايات آن حضرت را در موضوعات مختلف گرد آورده و در يك مجموعه بنام « مسند الامام حسين بن على عليه السّلام » تاليف نموده و ان شاء الله به زودى چاپ خواهد شد .\r\n\r\nحديث در عصر امام سجاد ع\r\nامام زين العابدين عليه السّلام بعد از حادثه كربلا و شهادت پدر بزرگوارش از شام به مدينه مراجعت كردند ، حكومت وقت به آن حضرت سخت‌گيرى نداشت و حساسيت زياد از خود نشان نمىداد و رفت و آمد به منزل آن حضرت آزاد بود ، افراد زيادى از طبقات گوناگون نزد او مىرفتند و احكام شرعى را از وى سؤال مىكردند .\r\nدر ميان مراجعه‌كنندگان اشخاص معتقد به ولايت و امامت آن جناب هم بودند و گروهى هم از مخالفان و منافقان با وى رفت و آمد مىكردند ، و تعدادى هم خبر چين و گزارشگر از طرف حاكم به آن جا مىرفتند و در جلسات درس و بحث شركت مىنمودند ، از امام سجاد عليه السّلام روايات زيادى در اصول و فروع و اخلاق و\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nدعا و آداب و سنن رسيده و ما آن‌ها را در كتابى بنام « مسند الامام السجاد » تاليف كرده‌ايم كه به زودى منتشر خواهد شد .\r\n\r\nحديث در زمان امام محمد باقر ع\r\nدر زمان امام محمد باقر عليه السّلام كه مصادف با حكومت مروانيان بود ، كشور اسلام بسيار وسيع و پهناور شد ، اقوام و ملل گوناگونى به اسلام گرويده بودند ، در اين هنگام مسائل جديدى در حوزه‌هاى دينى مسلمانان مطرح بود ، تعدادى كتاب از زبان‌هاى مختلف ترجمه شده و مطالب جديدى در ميان مردم پخش مىشد و ايجاد شبهه مىكرد .\r\nدر اين هنگام حكومت مروانيان در اثر فساد از درون خراب و ضعيف و ناتوان شده بود ، امام باقر عليه السّلام از اوضاع و احوال استفاده كرد و حوزه بزرگى در مدينه تشكيل داد و شاگردان زيادى تربيت نمود ، حكومت وقت هم چندان نيرومند نبود كه جلو مردم را بگيرد و امام عليه السّلام را از تدريس و نشر احكام باز دارد .\r\nدر حوزه درس امام باقر عليه السّلام تعداد زيادى عالم و محدث از سراسر كشور پهناور اسلامى شركت مىكردند ، در وقت حج و عمره بر تعداد آنها افزوده مىگرديد ، روايات حضرت باقر عليه السّلام بسيار زياد و در فروع ، احكام ، آداب و سنن روايات بسيارى از او نقل شده است و ما همه اخبار و احاديث آن بزرگوار را در كتاب « مسند امام باقر » گرد آورده‌ايم .\r\n\r\nحديث در عصر امام صادق ع\r\nزمان امام صادق عليه السّلام مصادف بود با جنگ بين بنى عباس و بنى اميه ، اين دو خاندان براى خلافت با هم جنگ مىكردند ، اوضاع و احوال شهرها و ولايات مختلّ بود و حاكمان بنى اميه قدرتى نداشتند و روز بروز به طرف نابودى مىرفتند ، تا سرانجام شكست خوردند و حكومت و خلافت بدست عباسيان قرار گرفت .\r\nامام صادق عليه السّلام از اين جريان‌ها سود بردند و به نشر علوم و معارف پدران و\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nاجداد خود مشغول شدند ، حوزه درس امام صادق در مدينه مشهور و معروف بود و شاگردان زيادى براى كسب علم و فضيلت در آن حوزه شركت داشتند و از محضر مبارك آن حضرت معارف اصيل اسلامى را فرا گرفتند .\r\nدر زمان امام صادق عليه السّلام گروه‌هاى گوناگون با عقائد و افكار خاصى ظهور كرده بودند و جامعه اسلامى از نظر فكرى و اعتقادى سخت در معرض خطر بود ، مفسدان و خرابكاران كه هر كدام به گروهى وابسته بودند ، از اوضاع و احوال استفاده كرده به نشر اكاذيب و تخريب عقائد پرداختند .\r\nصاحبان مذاهب گوناگون و پيروان مكتب‌هاى الحادى كه مركزيت خود را در اثر استيلاى اسلام بر سرزمين‌هاى آنها از دست داده بودند ، از اوضاع و احوال روز استفاده كردند و شروع به فعاليت نمودند و شبهاتى در جامعه اسلامى ايجاد كردند و اختلاف و تشتت را توسعه دادند و موجب گمراهى مردم شدند .\r\nدر اين هنگام امام صادق عليه السّلام به پا خواستند و در مقابل تبليغات دشمنان اسلام ايستادند ، او شاگردان زيادى را در مكتب خود پرورانيد و آن‌ها را با حربه علم و دانش مجهز ساخت و به صحنه‌ها و ميدان‌هاى علمى و عقيدتى ، سياسى و اجتماعى فرستاد ، تربيت‌شدگان او در عراق ، حجاز ، شام و مصر و شهرهاى ديگر با مخالفان و منافقان مبارزه كردند .\r\nاز حوزه امام صادق عليه السلام بيش از چهار هزار نفر خارج شدند ، و با معاندان و خرابكاران ايمان و عقيده پيكار كردند و پاسخ ملحدان و كافران را دادند ، اكثر علماء ، فقهاء ، اهل حديث و كلام در آن عصر از شاگردان بلا فصل و يا بواسطه آن جناب بودند و خود نيز به اين موضوع اقرار و اعتراف مىكردند .\r\nروايات و احاديث امام جعفر صادق عليه السّلام بسيار مفصل و مشروح است ، اخبار او در اصول و فروع ، آداب و سنن و احكام ، تفسير قرآن ، ادعيه ، اوراد و اذكار ، مواعظ و حكم از طرف محدثان و راويان نقل شده ، ما در اين مورد كتابى بنام « مسند امام صادق عليه السّلام » در دست تاليف داريم كه ان شاء الله در چندين مجلد چاپ خواهد شد .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nحديث در عصر امام كاظم ع\r\nامام كاظم عليه السّلام در عصر قدرت بنى عباس زندگى مىكرد ، خليفه معاصر او هارون بسيار جاه طلب و عياش بود ، او امام كاظم را همواره تحت نظر داشت و افرادى كه در مجلس درس و بحث او شركت داشتند زير نظر ماموران وى بودند ، هارون وجود او را تحمل نكرد و از مدينه به بغداد برد و به زندان افكند و بعد هم او را به شهادت رسانيد .\r\nامام موسى بن جعفر عليهما السّلام با اينكه اكثر ايام خود را در تبعيد و زندان گذرانيد ، ولى در نشر علوم و معارف آثار زيادى از خود به جاى گذاشت ، راويان آن جناب در حدود ششصد نفر هستند كه اخبار او را نقل كرده‌اند ، ما روايات آن حضرت را در كتابى خاص بنام « مسند امام كاظم عليه السّلام » جمع كرده‌ايم و در سه مجلد چاپ شده است .\r\n\r\nحديث در عصر امام رضا ع\r\nزمان حضرت رضا عليه السّلام را بايد عصر آرامش نام گذاشت ، هارون بعد از شهادت امام كاظم عليه السّلام متعرض آن جناب نشد ، مورّخان و علماء مىنويسند ، امام رضا عليه السّلام در مسجد رسول خدا صلّى اللَّه عليه و إله مجلس درس و بحث داشتند و افرادى در نزد آن بزرگوار به كسب علم و معرفت مشغول بودند و اخبار اهل بيت را فرا گرفتند .\r\nبعد از مردن هارون و كشته شدن امين ، مامون بر اوضاع مسلط گرديد و خلافت را بدست گرفت ، او حضرت رضا عليه السّلام را به خراسان فرا خواند ، امام به خراسان رهسپار شد و در مرو اقامت گزيد ، امام رضا در مرو خراسان مجالس علمى تشكيل داد و با مخالفان و معاندان و ملحدان و دهريان و مذاهب مختلف به مناظره پرداخت .\r\nحضرت رضا عليه السّلام با سران حكمت و فلسفه احتجاج كرد و با يهود و نصارى گفتگو نمود ، اخبار و آثار آن حضرت توسط نگارنده اين مقال در دو مجلد بنام\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n« مسند امام رضا عليه السّلام » تاليف و چاپ شده و خلاصه‌اى از آن نيز به فارسى براى استفاده عموم بنام « اخبار و آثار امام رضا » ترجمه و منتشر گرديده است .\r\n\r\nحديث در عصر امام جواد ع\r\nامام جواد بعد از پدر بزرگوارش در مدينه به امامت رسيد ، او روش پدران بزرگوارش را در پيش گرفت و به املاء حديث و بيان احكام پرداخت ، گروهى از اصحاب و ياران پدرش پيرامون او را گرفتند و افراد ديگرى هم از شيعيان دور او جمع شدند ، زندگى امام جواد به آرامى و طبيعى مىگذشت و كسى هم مزاحم او نبود .\r\nبعد از مدتى مامون او را به بغداد احضار كرد و دخترش را به وى تزويج نمود و امام عليه السّلام در بغداد اقامت گزيد ، بعد از چندى مامون در گذشت و معتصم به جاى او نشست ، او از وجود امام جواد ناراحت بود و در جوانى با سم او را به شهادت رسانيد ، از اين رو اخبار و روايات او زياد نيست ، ما روايات او را در كتاب « مسند امام جواد » آورده‌ايم .\r\n\r\nحديث در زمان امام هادى ع\r\nامام هادى عليه السّلام بعد از شهادت پدرش به مدينه بازگشت ، او هم مانند پدر و اجدادش به نشر احكام و ترويج و تبليغ اسلام مشغول گرديد ، جماعتى هم به طرف او رفتند و در مجلس او شركت كردند و احاديث آن بزرگوار را در جامعه شيعه نشر دادند ، اين جريان چند سال ادامه پيدا كرد و كسى مانع او نبود .\r\nبعد از مدتى متوكل عباسى خليفه عياش و فاسد او را به سامراء احضار كرد ، يكى از فرماندهان لشكر متوكل به مدينه رفت و او را به سامراء برد ، امام عليه السّلام در يك منزلى كه زير نظر بود اقامت گزيد و ارتباط او با شيعيان قطع گرديد ، از اخبار و روايات او معلوم مىگردد معدودى با او ملاقات مىكردند ، ما اخبار و احاديث امام هادى را در كتابى بنام « مسند امام هادى » تاليف كرده‌ايم .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n\r\nحديث در عصر امام عسكرى ع\r\nامام حسن عسكرى عليه السّلام نيز مانند پدرش در سامراء تحت نظر قرار داشت و افراد خاصى حق ملاقات با او را داشتند ، امام حسن عسكرى بسيار محدود بود و هيچ گونه فعاليت علمى و تبليغى نداشت ، رواياتى كه از آن حضرت نقل شده توسط افرادى بوده كه اجازه ملاقات با او را دريافت مىكرده‌اند .\r\nسامراء مركز سياست و حكومت بود ، از اين رود تنها رجال سياسى و كارگزاران عالى مقام دولتى در آنجا سكونت داشتند و يك شهر محدود بود كه خواص به آنجا رفت و آمد مىكردند ، اخبار و روايات امام حسن عسكرى عليه السّلام توسط نگارنده در يك كتاب به نام « مسند امام عسكرى » تاليف و چاپ شده است .\r\n\r\nحديث در عصر غيبت صغرى\r\nدر زمان غيبت امام زمان مهدى موعود عليه السّلام چون در ظاهر امام ميان جامعه نبود ، و مردم نمىتوانستند با وى ملاقات داشته باشند ، از اين رو اخبار و احاديث و املاء حديث توسط او انجام نمىگرفت او در يك جاى معين نبود تا مردم بتوانند با او ملاقات كنند و مسائل خود را بدون واسطه از وى سؤال كنند .\r\nارتباط شيعيان با امام زمان توسط وكلاى خاص او انجام مىگرفت و پاسخ هم توسط همان وكلا دريافت مىگرديد ، توقيعاتى از طرف امام براى اشخاص صادر مىشد و توسط وكلا به صاحبان آنها مىرسيد ، بعد از مدتى غيبت كبرى آغاز گرديد و ارتباط وكلاى خاص هم قطع شد مردم موظف شدند به رواة احاديث و فقهاء جامع الشرائط مراجعه كنند .\r\n\r\nجمع آورى حديث و تدوين آن\r\nاخبار و روايات اهل بيت عصمت و طهارت از عصر على عليه السّلام تا امام عصر\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nعجل الله تعالى فرجه توسط گروهى از مخلصان و شيعيان حفظ و تدوين گرديده و بدست ما رسيده است در اين ميان فراز و نشيب‌هائى پيش آمده و مشكلاتى پيدا شده و جمع آورى آنها به آسانى انجام نگرفته است ، تحقيق در آن باره نيازمند تاليف يك كتاب است .\r\nراويان و محدثان در شهرهاى مختلفى زندگى مىكردند و هر كدام مجموعه‌هائى در موضوعات گوناگون داشتند ، يكى اخبار توحيد و خداشناسى را جمع كرده بود ، ديگرى روايات صلاة ، يكى حج و يكى جهاد و امر به معروف و يا نهى از منكر را در كتابى گرد آورده و در نزد خود نگه مىداشت تا در مورد لزوم از آن استفاده كند .\r\nمؤلفان و صاحبان كتب و اجزاء هر كدام محضر امامى را درك كرده بودند ، در ميان آنها كسانى هم بودند كه دو امام و يا بيشتر را ديده بودند و از آنها اخذ حديث كرده و جزوه‌هائى داشتند ، اين اجزاء و كتب در شهرها و ولايات دور و نزديك در نزد اشخاص وجود داشت كه محدثان مسافرت مىكردند و آن احاديث را بدست مىآوردند .\r\nدر ميان اصحاب و ياران ائمه عليهم السّلام افراد گوناگونى بودند ، ميزان علم و درك آنها يكسان نبود ، اعتقادات آنها با هم تفاوت داشت ، افكار و انديشه‌هاى آنان با يك ديگر همسو نبود ، در عين اينكه همگان به امامت و ولايت آنان اعتقاد داشتند و خلافت را حق على و فرزندان او مىدانستند ولى فرقه‌گرائى گرائى هم در ميان آنها بود .\r\nگروهى از راويان كيسانيه ، جماعتى فطحيه و عده‌اى واقفيه ، افرادى زيديه و فرقه‌اى هم اسماعيليه بودند ، تمام اين گروهها مردم را به طرف على عليه السّلام و فرزندان او دعوت مىكردند و امامت و خلافت را حق آنها مىدانستند ، گروهى هم با ملحدان و صاحبان انديشه‌هاى فاسد ارتباط داشتند و اخبار و روايات را طبق ميل خود تفسير و تحليل مىكردند مانند باطنيه و غلاة .\r\nجماعتى از مبدعان و مخالفان اهل بيت عليهم السّلام اخبار و رواياتى از قول امامان جعل كردند و در ميان مردم پخش نمودند ، افراد ساده لوح و يا مغرض هم تحت\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nتاثير آنها قرار گرفتند و در ميان جامعه تشيع اختلاف ايجاد كرده و موجب بروز و ظهور افكار فاسد شدند ، كه در كتب رجال و حديث از اين فرقه‌ها به تفصيل بحث شده است .\r\nلذا تشخيص حديث درست از نادرست ، صحيح از ضعيف ، مرسل از مسند ، بسيار كار مشكلى بود ، كسانى كه مىخواستند اخبار موثوق الصدور را بدست آورند گرفتار مشكلات مىشدند ، از همين جا علم رجال و درايه پديد آمد و تحقيق در حالات راويان و محدثان آغاز گرديد و كتابهائى در اين باره تاليف شد .\r\n\r\nمراكز حديثى شيعه\r\nاز زمان امام باقر و امام صادق عليهما السّلام به علت ضعف حكومت بنى اميه و بعد از آن جنگ بنى عباس و بنى مروان موجب شد كه فشار بر آن دو بزرگوار كاسته گردد ، مردم بدون ترس و واهمه به محضر آنها برسند و در مجلس درس آنها شركت كنند ، و احكام دين و شريعت را فرا گيرند .\r\nآن دو امام بزرگوار هم از فرصت استفاده كرده به نشر علوم و معارف پرداختند و هزاران شاگرد در علوم مختلف تربيت كردند ، آنها به شهرها و ولايات مختلف رفتند و هر كدام در منطقه‌اى مقيم شدند و به ترويج مذهب اهل بيت عليهم السّلام و مبارزه با مفسدان و مخالفان مشغول شدند .\r\nدوستان و شيعيان اهل بيت در آن جلسات كه در مساجد و منازل تشكيل مىشد شركت مىنمودند و اخبار و روايات خاندان عصمت و طهارت را كه در موضوعات مذهبى و دينى و احكام و شرايع بود از محدثان و علماى شيعه فرا مىگرفتند و با مذهب اهل بيت آشنا مىشدند ، مراكز حديثى شيعه در آن ايام در چند جا متمركز بود .\r\n\r\n1 - مدينه منوره\r\nنخستين مركز نشر اخبار اهل بيت عليهم السّلام مدينه منوره بود ، زيرا ائمه اطهار و\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nبزرگان شيعه نخست در اين شهر اقامت داشتند ، مدينه مركز وحى و محل نزول قرآن بود و پايگاه اسلام و ايمان بشمار مىرفت ، جويندگان و طالبان علوم از اطراف و اكناف به اين شهر مقدس روى مىآوردند و احكام شرع را از زبان امام و ياران او مىشنيدند .\r\nمدينه منوره در زمان امام باقر و صادق و كاظم عليهم السّلام يك مركز بزرگ علمى و دينى بود محدثان از هر فرقه و مذهبى در اينجا جمع مىشدند و به تبادل افكار و مناظرات و مباحثات مىپرداختند ، تعدادى از مشايخ شيعه در اين شهر زندگى مىكردند و به جمع آورى حديث و روايات اقدام مىنمودند .\r\n\r\n2 - كوفه\r\nيكى از مراكز مهم در آن روزها براى نشر حديث و علوم و معارف شهر كوفه بود ، در آن شهر گروهى از علماء و صاحبان فكر و انديشه از فرق گوناگون زندگى مىكردند ، در ميان آنها عده زيادى از شيعيان و راويان امام باقر و صادق بودند ، گويند در كوفه چهار هزار نفر زندگى مىكردند ، كه همه از امام صادق عليه السّلام حديث مىگفتند .\r\nشهر كوفه كه در كنار فرات توسط مسلمانان ساخته شد بعد از سقوط مدائن و شكست دولت ساسانى به يك مركز علمى ، سياسى و تجارى تبديل گرديد ، طبقات مختلف در اين شهر جديد اقامت كردند ، مردمان كوفه اكثر سياست باز و تاجر پيشه و كارگرانى كه براى زندگى در آنجا جمع شده بودند ، قصد بيشتر آنها جمع كردن مال و ثروت بود .\r\nعلى عليه السّلام بعد از جنگ جمل به اين شهر آمد و در آنجا مقيم شد ، با اقامت امير المؤمنين سلام الله عليه كوفه اعتبار ديگرى گرفت و چند سال مركز حكومت اسلامى شد ، كوفه مركز شيعيان و دوستان على عليه السّلام بود ، گروهى در اين شهر پاى منبر امير المؤمنين نشستند و از سخنان آن جناب استفاده كردند و خود از مربيان و بزرگان علم و دانش شدند .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nدر زمان امام صادق عليه السّلام اين شهر از نظر علمى اهميت زيادى پيدا كرد و رجال علمى و فكرى از فرق مختلف در اينجا جمع شدند و به نشر آثار و افكار خود پرداختند ، شيعيان على عليه السّلام در اين شهر زياد بودند و نفوذ داشتند ، و مجلس املاء حديث از طريق اهل بيت را آغاز كردند ، نام آنها در كتب رجال و تذكرها آمده است .\r\n\r\n3 - قم\r\nشهر مقدس قم از قرن اول هجرى يكى از مراكز مهم شيعه بوده ، نخست گروهى از اشعريان از كوفه به اين ناحيه مهاجرت كردند ، آنان از شيعيان و محبان اهل بيت عليهم السّلام بودند كه از ظلم و ستم حجاج بن يوسف مجبور شدند وطن خود را رها كرده و در اين منطقه سكونت كنند و عقائد خود را حفظ نمايند .\r\nاز اواخر قرن اول تا قرن چهارم شهرستان قم يكى از مراكز بزرگ علمى و فرهنگى بود ، محدثان بزرگى در اينجا مقيم بودند و اخبار و آثار اهل بيت عليهم السّلام را ترويج و تبليغ مىكردند ، قديمترين محدث قم ابو جرير قمى بود كه از حضرت صادق عليه السّلام نقل حديث مىكند و قبرش اكنون در شيخان موجود است .\r\nاز محدثان ديگر زكريا بن آدم قمى است كه معاصر امام رضا عليه السّلام بوده و قبر او نيز در قبرستان شيخان در جوار صحن حضرت معصومه زيارتگاه مىباشد ، و صدها محدث ديگر كه نام آنها در كتب رجال حديث ذكر شده است ، قم هميشه پناهگاه دوستان اهل بيت بوده و در طول تاريخ از تشيع دفاع كرده است .\r\nعلماء و محدثان قم خدمات زيادى به نشر آثار و معارف اهل بيت عليهم السّلام نموده‌اند ، تاليفات و مصنفات زيادى در حديث دارند ، آنان از شيعه حمايت كردند ، هر گاه در جايى مورد آزار و اذيت قرار گرفتند به قم مىآمدند و در آنجا مقيم مىشدند ، بطور كلى قم همواره دژى استوار براى شيعيان بوده و در برابر جباران مقاومت كرده است .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\n4 - بغداد\r\nبغداد در زمان ابو جعفر منصور دوانيقى به صورت شهرى در آمد و مركز خلافت گرديد ، خليفه در اين جا براى خود قصرهائى ساخت و لشكريان و كارگزاران خود را در اين شهر جاى داد و بعد از اطراف و اكناف جهان اسلام گروهى در اين جا گرد آمدند ، پس از مدتى شهر بغداد بزرگ شد و مركز سياست ، تجارت و علم و فرهنگ گرديد .\r\nورود سرمايه‌هاى بزرگ و فراوان به اين شهر موجب رونق كسب و كار و تجارت گرديد ، صاحبان حرف و صنايع و هنر به اين جا روى آوردند ، علماء و دانشمندان نيز براى نشر آثار و افكار خود به اينجا آمدند . و تشكيل مجالس بحث و تدريس در معارف و علوم رونق يافت و گروهى به اين مجالس جلب شدند .\r\nبزرگان و متفكران شيعه نيز به طرف بغداد رهسپار شدند ، آنها از مدينه و كوفه و جاهاى ديگر مهاجرت كردند و در بغداد ساكن شدند و به نشر اخبار و احاديث اهل بيت عليهم السّلام پرداختند و مجالس مناظره و مباحثه در موضوعات مختلف برگزار مىشد و صاحبان فكر و انديشه در آن به گفتگو مشغول بودند .\r\nاز عصر امام جعفر صادق تا زمان امام حسن عسكرى عليهما السّلام تعداد بىشمارى از علماى شيعه و محدثان اماميه در اينجا سكونت كردند و مجلس املاء حديث ترتيب دادند ، و از آراء و افكار و عقائد شيعيان دفاع نمودند ، مخصوصا مناظرات هشام بن حكم و فضل بن شاذان بسيار مشهور و معروف مىباشند .\r\n\r\n5 - خراسان\r\nيكى از مراكز مهم شيعه در قرون اوليه هجرى خراسان بود ، بذر تشيع و محبت اهل بيت عليهم السّلام را در خراسان نخست اصحاب و ياران امير المؤمنين عليه السّلام در هنگام خلافت آن حضرت پاشيدند و مردم را با افكار و انديشه‌هاى آن امام آشنا كردند ، و سخنان امام را به مردم خراسان رسانيدند و آنان را شيفته آن جناب\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nنمودند .\r\nمسافرت حضرت رضا عليه السّلام به خراسان و اقامت طولانى آن جناب در مرو و تشكيل مجالس علمى و مناظرات و احتجاجات او با مخالفان و معاندان و ارباب مذاهب و اديان و مكتب‌هاى فكرى و فلسفى موجب شد تا مردم بيشتر با اهل بيت عليهم السّلام آشنا شوند و خود را براى شنيدن اخبار و احاديث آنها آماده نمايند .\r\nبر اساس اسناد و مدارك معتبر در شهرهاى خراسان مانند نيشابور ، هرات مرو ، بلخ ، بخارا ، سمرقند ، ايلاق و سرخس ، گروهى از محدثان و علماء شيعه در آن جاها مقيم بودند و اخبار و آثار ائمه اطهار عليهم السّلام را تبليغ مىكردند و در شهرها و ولايات خراسان مجلس املاء حديث داشته‌اند ، ما ان شاء الله در فرهنگ خراسان در اين موضوع به طور تفصيل بحث مىكنيم .\r\n\r\n6 - رى\r\nرى و نواحى آن نيز از قرن دوم يكى از مراكز مهم شيعه بوده ، مجاورت شهر قم موجب رفت و آمد مردم قم به رى و ارتباط آنها شد ، و نيز ورود حضرت عبد العظيم حسنى به رى و اقامت اين محدث جليل القدر در اين شهر سبب شد تا دوستان و شيعيان اهل بيت عليهم السّلام پيرامون او جمع شوند و احاديث و روايات امامان شيعه را از وى فرا گيرند .\r\nحضرت عبد العظيم حسنى در رى مجلس املاء حديث داشتند و اين كار را مخفيانه انجام مىدادند ، زيرا متوكل عباسى او را مورد تعقيب قرار داده و دستور داده بود هر جا او را بيابند دستگيرش كنند ، گروهى از مردم رى و اطراف آن از وى اخذ حديث كردند كه نام آنها در مسند عبد العظيم حسنى تاليف نگارنده آمده است .\r\nدر دهكده جماران شميران ، كلين در جنوب شهر رى ، طرشت در غرب تهران ، خانواده‌هائى بوده‌اند كه مجلس املاء حديث داشته‌اند و در تشيع عريق و سابقه‌دار بودند ، اخبار و روايات اين خانواده‌ها هم اكنون در منابع و مصادر حديث\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nآمده و در سلسله روايات و مشايخ ذكر شده‌اند .\r\n\r\nدر فضيلت علم حديث\r\nائمه اطهار عليهم السّلام شيعيان خود را توصيه مىكردند تا حديث فرا گيرند و آن را در ميان مردم انتشار دهند ، آنها مىفرمودند : اگر مردم سخنان خوب و شيواى ما را بشنوند و نيك دريابند به ما روى خواهند آورد و دنبال منحرفان و مبدعان نخواهند رفت ، شما سخنان ما را خوب دريابيد و بعد به مردم برسانيد .\r\nدر باره روايت حديث و نقل اخبار از طرف ائمه معصومين سلام الله عليهم اجمعين مطالب زيادى آمده و در آن وظائف محدثان و راويان روشن شده ، ما اكنون چند روايت از آنها را كه در كتاب علم كافى نقل شده به نظر خوانندگان اين كتاب مىرسانيم تا اهميت موضوع روشن گردد .\r\n1 - ابو بصير از امام صادق عليه السّلام روايت مىكند كه از آن حضرت پرسيدم تفسير آيه شريفه  « الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ »  چيست ؟ امام فرمودند : كسى حديثى را مىشنود و آن را همان گونه كه شنيده نقل مىكند ، چيزى بر آن اضافه نمىكند و كلمه‌اى هم از آن حذف نمىسازد هر كس اين كار را بكند مشمول اين آيه خواهد بود .\r\n2 - محمد بن مسلم گويد : به امام صادق عليه السّلام عرض كردم ، در محضر شما حديثى را مىشنوم و بعد از آن در حديث كم و زياد مىكنم ، امام عليه السّلام فرمودند : اگر در معانى آن كم و يا زياد كنيد مانعى ندارد .\r\n3 - داود بن فرقد گويد : به امام صادق عليه السّلام عرض كردم : از شما سخنانى مىشنوم ، پس از آن مىخواهم آن را براى ديگران روايت كنم به همان طريق كه از شما شنيده‌ام ، ولى توانائى ندارم سخنان شما را آن طور كه شنيده‌ام شرح دهم ، امام فرمودند : اگر خواستيد معانى سخنان ما را توضيح دهيد به هر عبارتى كه مىتوانيد برسانيد مانعى ندارد .\r\n4 - سكونى از امير المؤمنين عليه السّلام روايت مىكند كه آن حضرت فرمودند : هر\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nگاه خواستيد حديثى نقل كنيد آن را به شخصى كه از آن شنيده‌ايد نسبت دهيد ، اگر حديث درست باشد سودش به او مىرسد و اگر دروغ باشد زيان آن متوجه گوينده خواهد شد .\r\n5 - حسين بن احمد گويد : امام صادق سلام الله عليه فرمودند : دلها به كتابت اطمينان پيدا مىكند ، مقصود اين است هر چه شنيديد آن را بنويسيد تا الفاظ و كلمات آن را ضبط كرده باشيد و اگر خواستيد آن را نقل كنيد دچار اشتباه نگرديد .\r\n6 - مفضل بن عمر گويد : امام صادق عليه السّلام فرمودند : مطالب علمى را در كتابى جمع كنيد ، علم خود را در ميان برادران انتشار دهيد ، هنگامى كه از دنيا رفتى كتابها به فرزندانت خواهد رسيد زمانى خواهد رسيد كه محافل علمى برچيده مىشوند ، در آن هنگام از كتابهاى خود استفاده خواهيد كرد و با آنها انس پيدا خواهيد نمود .\r\n7 - حماد بن عثمان گويد : از امام صادق عليه السّلام شنيدم فرمودند : حديث من حديث پدرم هست و او از پدرش تا به على عليه السّلام و او از رسول خدا صلّى اللَّه عليه و إله و او هم از خداوند مىگيرد و به مردم مىرساند .\r\n8 - جميل بن دراج گويد : امام صادق عليه السّلام فرمودند : حديث ما را درست براى مردم بخوانيد و اعراب و حركات آن را صحيح تلفظ كنيد ، زيرا ما خاندانى فصيح و بليغ هستيم .\r\n9 - احمد بن عمر حلال گويد : از امام رضا عليه السّلام پرسيدم مردى كتاب و نوشته‌هاى خود را به من مىدهد ولى نمىگويد آن را روايت كن ، آيا من مىتوانم كتاب او را براى ديگران نقل كنم ، امام عليه السّلام فرمودند : هر گاه دانستى كتاب به او تعلق دارد از وى روايت كن .\r\n10 - عبيد بن زراره گويد : حضرت صادق عليه السّلام فرمودند : كتابهاى خود را نگهداريد كه در آينده به آن نياز پيدا مىكنيد .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\nمؤلفان كتب حديث\r\nما در آغاز اين بحث گفتيم نخستين كسى كه در اسلام كتاب نوشت و اخبار و روايات رسول اكرم صلّى اللَّه عليه و إله را جمع كرد و در كتابى تدوين نمود امير المؤمنين عليه السّلام بود .\r\nكتاب آن حضرت نزد فرزندان او محفوظ و نگهدارى مىشد ، امامان معصوم به آن استناد مىكردند ، در كتب حديث به اين كتاب مكرر اشاره شده است .\r\nاصحاب و ياران على عليه السّلام و ائمه اطهار نيز كتابهاى زيادى تاليف و تصنيف كردند كه نام آنها در فهارس مشايخ حديث مانند فهرست شيخ ابو جعفر طوسى ، و ابو العباس نجاشى و فهرست نديم آمده است ، ولى آن كتابها اكنون مفقود مىباشند و يا در كتابخانه‌هاى خصوصى و شخصى نگهدارى مىشوند و اطلاعى از آنها در دست نيست .\r\nما در اينجا از مؤلفانى نام مىبريم كه در حديث كتاب نوشته و اكنون نسخه‌هاى چاپى و خطى آن موجود بوده و مورد استفاده مىباشد براى مطالعه‌كنندگان اين كتاب مىآوريم ، ما مؤلفان را به ترتيب قرون ذكر مىكنيم و در علامهء مجلسى مؤلف بحار الانوار ختم مىنمائيم ، اميدواريم مورد استفاده قرار گيرد و كوشش علماء شيعه را در تدوين حديث نشان دهد .\r\n\r\n1 - سليم بن قيس هلالى\r\nاو از اصحاب و ياران على عليه السّلام بود كتاب او نخستين كتاب مدون شيعه مىباشد كه از آن زمان مانده و در طى قرون و اعصار مورد استفاده و استناد قرار داشته است او رواياتى از امير المؤمنين و صحابه نقل مىكند و حوادث صدر اسلام را در كتاب خود مىآورد پاره‌اى از آن مطالب خود شاهد بوده و بعضى را هم روايت كرده است .\r\nكشى در رجال خود گويد : سليم بن قيس كتاب خود را به ابان بن ابى عياش داد ، او كتاب را قرائت كرد ، ابان مىگفت : كتاب را امام سجاد عليه السّلام هم قرائت كرده و\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nهم آن را تاييد كرده است ، علماء رجال اصل كتاب را تاييد مىكنند ولى معتقد هستند در آن تصرفاتى شده و كم و زياد گرديده است ، كتاب سلم چاپ شده و مورد استفاده مىباشد .\r\n\r\n2 - زيد زراد\r\nاو از رواة امام صادق عليه السّلام بود ، شيخ ابو جعفر طوسى در فهرست خود گويد :\r\nزيد زراد كتابى دارد كه شيخ ابو جعفر صدوق از آن نقل نمىكند و مىگويد : آن كتاب را به نام او جعل كرده‌اند ، اما محمد بن ابى عمير او را مورد اعتماد قرار داده و از آن نقل كرده است ، نسخه‌اى از اصل زيد در يك مجموعه خطى موجود است .\r\n\r\n3 - عباد عصفرى ابو سعيد\r\nاز اين محدث هم كتابى در دست هست او به يك واسطه از امام باقر عليه السّلام حديث نقل مىكند ، نجاشى در رجال خود گويد : عباد از اهل كوفه بود و نام حقيقى او عباد بن يعقوب است ، نسخه خطى كتاب او در يك مجموعه حديثى موجود است .\r\n\r\n4 - عاصم بن حميد حناط\r\nاو از راويان امام صادق عليه السّلام و از مواليان بنى حنيفه مىباشد و در كوفه ساكن بود . و حديث روايت مىكرد ، شيخ طوسى گويد : او كتابى دارد كه ما آن را توسط شيخ ابو عبد الله مفيد روايت مىكنيم ، كتاب عاصم هم اكنون در يك مجموعه حديثى مضبوط است .\r\n\r\n5 - زيد نرسى\r\nاين راوى و مؤلف از اصحاب امام جعفر صادق عليه السّلام است ، نجاشى گويد : زيد از امام صادق و امام كاظم ، عليهم السّلام روايت مىكند ، يكى از راويان كتاب او محمد بن ابى\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nعمير بوده و گروه ديگرى هم از وى حديث اخذ كرده‌اند ، كتاب زيد نرسى هم اكنون در دست مىباشد .\r\n\r\n6 - جعفر بن محمد حضرمى\r\nاو از راويان عصر ائمه عليه السّلام است و با دو واسطه از امام باقر عليه السّلام روايت مىكند او كتابى دارد كه اكثر اخبار آن از جابر جعفى است ، شيخ طوسى گويد : جعفر بن محمد حضرمى كتابى دارد كه امية بن قاسم از وى روايت كرده است ، كتاب حضرمى اكنون به صورت خطى در دست مىباشد .\r\n\r\n7 - محمد بن مثنى حضرمى\r\nاو نيز از محدثان و راويان عصر ائمه عليهم السّلام است كه به واسطه از امام صادق حديث نقل كرده ، او كتابى دارد كه احمد بن زيد از وى روايت مىكند ، نجاشى در رجال خود او را از ثقات اهل حديث مىداند و گويد : او در كوفه ساكن بود ، نگارنده گويد : كتاب او اكنون در يك مجموعه خطى محفوظ است .\r\n\r\n8 - جعفر بن محمد قرشى\r\nچند برگ حديث از اين محدث در يك مجموعه آمده و تعدادى روايت از امام صادق عليه السّلام نقل مىكند و شرح حالى از وى در مصادر نيست .\r\n\r\n9 - عبد الملك بن حكيم\r\nاو از رواة امام صادق عليه السّلام و از ثقات بشمار است ، نجاشى گويد : او از ثقات اهل كوفه بود و از امام صادق و امام كاظم روايت كرده ، چند صفحه از اخبار و احاديث او در يك مجموعه خطى مضبوط است .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\n10 - مثنى بن وليد حناط\r\nاو از حضرت صادق سلام الله عليه روايت مىكند ، شيخ طوسى در فهرست خود گويد : مثنى بن وليد حناط كتابى دارد كه حسن بن على خزاز از او نقل كرده ، نجاشى گويد : او از مواليان كوفه مىباشد و از امام صادق روايت مىكند ، نگارنده گويد : تعدادى روايات در چند برگ از او موجود است .\r\n\r\n11 - على بن جعفر ع\r\nابو الحسن على بن جعفر بن محمد عليهما السّلام از رواة امام صادق و كاظم و رضا عليهم السّلام است . و از برادرش موسى بن جعفر عليهما السّلام روايات زيادى دارد ، او مجموعه‌اى از احاديث برادرش امام كاظم دارد كه به « مسائل على بن جعفر » معروف است ، نسخه‌اى از آن را ابو النصر خراسانى در سال 256 جمع آورى كرده كه اكنون موجود است و نگارنده يك نسخه عكسى از آن را دارد .\r\n\r\n12 - خلاد سندى\r\nنام او در كتب رجال حديث آمده ، علماى رجال او را تعظيم و تكريم كرده‌اند ، خلاد از امام صادق عليه السّلام روايت مىكند و كتابى هم تاليف كرده است ، چند برگ از اخبار او در دست مىباشد .\r\n\r\n13 - حسين بن عثمان\r\nدر جامع الرواة گويد : حسين بن عثمان عامرى از ثقات رواة امام صادق عليه السّلام است و از موسى بن جعفر عليهما السّلام نيز روايت مىكند نجاشى گويد : حسين بن عثمان از ثقات بود ، نگارنده گويد : چند برگ از روايات او موجود است .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\n14 - عبد الله بن يحيى كاهلى\r\nاو از راويان امام صادق و كاظم عليهما السّلام است ، كاهلى از قبيله بنى اسد بود و در كوفه اقامت داشت ، شيخ طوسى در فهرست گويد : عبد الله بن يحيى كاهلى كتابى دارد كه محمد بن ابى عمير از وى روايت مىكند ، نجاشى گويد : او از نزديكان امام كاظم بود ، و كتابى دارد كه بزنطى از وى نقل مىكند ، نگارنده گويد : چند برگ از وى مانده كه در يك مجموعه محفوظ است .\r\n\r\n15 - سلام بن ابى عمره\r\nاو از حضرت باقر و صادق عليهما السّلام روايت مىكند ، نجاشى گويد : سلام بن ابى عمرة خراسانى از ثقات است او از ابو جعفر و ابو عبد الله عليهما السّلام روايت كرده و كتابى هم تاليف نموده است كه عبد الله بن جبله از وى نقل مىكند ، نگارنده گويد :\r\nروايات او در يك مجموعه خطى آمده است .\r\n\r\n16 - على بن اسباط\r\nاز راويان امام رضا سلام الله عليه مىباشد ، شيخ طوسى در فهرست گويد :\r\nعلى بن اسباط از اهل كوفه بود ، او كتابى تاليف كرده كه محمد بن حسين بن ابى الخطاب از او روايت مىكند ، نجاشى او را از ثقات اهل كوفه مىداند ، گويد : او پيرو مذهب فطحيه بود و با على بن مهزيار مباحثات و مناظراتى داشت .\r\nعلى بن اسباط سه كتاب تاليف كرد ، اول بنام الدلائل كه محمد بن ايوب دهقان از وى نقل مىكند ، دوم كتاب تفسير كه احمد بن يوسف جعفى از او روايت كرده ، سوم كتابى به نام مزار كه حسن بن على بن فضائل از او نقل كرده است ، نگارنده گويد : يكى از آثار او بنام نوادر در يك مجموعه خطى محفوظ است .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\n17 - عبد الله بن جبر\r\nيكى از محدثانى كه نامش در كتب رجال نيامده و كاملا مجهول است ولى محدثى مشهور و ثقه روايات او را نقل كرده است ، اخبار او بنام « كتاب ديات ظريف » در نزد اهل حديث مشهور مىباشد ، نجاشى گويد : ظريف از اهل كوفه بود و در بغداد بزرگ شد و از ثقات بشمار است .\r\nاو كتاب‌هاى متعددى دارد يكى به نام ديات كه فرزندش حسن بن ظريف از وى روايت مىكند دوم كتاب حدود كه آن را على بن ابراهيم نقل كرده ، سوم كتاب نوادر آن را نيز فرزندش حسن روايت كرده است ، چهارم كتاب جامع « حلال و حرام » كه آن را نيز فرزندش روايت مىكند و كتاب ديات او اكنون موجود است .\r\n\r\n18 - علاء بن رزين\r\nاو از اصحاب و راويان امام صادق عليه السّلام است ، نجاشى گويد : علاء بن رزين ثقفى از مواليان است ، او از امام صادق عليه السّلام نقل مىكند و در نزد محمد بن مسلم فقه آموخته است ، او يكى از ثقات اهل حديث و افراد مورد اعتماد بود او كتابى دارد كه على بن فضال از وى نقل كرده است نگارنده گويد : كتاب او در يك مجموعه خطى وجود دارد\r\n\r\n19 - درست بن ابى منصور\r\nدرست از موسى بن جعفر عليهما السّلام روايت مىكند و از واقفيه مىباشد ، نجاشى گويد : درست بن ابى منصور واسطى از امام صادق و كاظم عليهما السّلام روايت كرده و كتابى هم تاليف نموده است ، محمد بن ابى عمير و گروهى آن را نقل كرده‌اند ، نگارنده گويد : كتاب او در يك مجموعه خطى مضبوط است .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\n20 - عبد الله بن جعفر حميرى\r\nاو يكى از عالمان و محدثان زمان خود بود ، نجاشى گويد : عبد الله بن جعفر حميرى ابو العباس قمى شيخ اهل قم بود و در بين آنها احترام و موقعيت ممتازى داشت ، او در حدود سالهاى 290 وارد كوفه شد و در آنجا حديث شنيد ، عبد الله بن جعفر كتابهاى زيادى تاليف كرد ، يكى از آنها قرب الاسناد است كه مكرر چاپ شده است .\r\n\r\n21 - احمد بن محمد برقى قمى\r\nبرقى از راويان و محدثان بزرگ عصر خود بود ، جد او از عراق به قم آمد و در آنجا سكونت گزيد ، خاندان برقى از اهل حديث بودند و از ثقات بشمار مىرفتند ، آنها از پايه‌گذاران شهر مقدس قم و مؤسسين حوزه روايتى و فقهى اهل بيت در اين ناحيه به شمار هستند ، برقى كتابهاى زيادى تاليف كرد ، يكى از آنها محاسن مىباشد كه چاپ شده است .\r\n\r\n22 - محمد بن محمد بن اشعث\r\nاو نيز يكى از محدثان شيعه در قرن سوم و اوائل قرن چهارم مىباشد كتاب حديثى او بنام اشعثيات يكى از تاليفات او مىباشد نجاشى گويد : محمد بن محمد بن اشعث ابو على از اهل كوفه بود و از ثقات به حساب مىآمد او كتابى بنام اشعثيات دارد . اين محدث در مصر اقامت گزيد و در آن جا به نشر حديث پرداخت كتاب اشعثيات او چاپ شده است .\r\n\r\n23 - حسين بن سعيد اهوازى\r\nحسين بن سعيد از علماء بزرگ و محدثان عالى مقام و از راويان و مؤلفان مشهور عصر خود بود ، شيخ طوسى در فهرست گويد : حسين بن سعيد اهوازى\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nاز ثقات و مواليان على بن الحسين بود ، او از امام رضا و امام جواد و امام هادى روايت مىكند ، او كتاب‌هاى بسيارى تاليف كرد ، نگارنده گويد يكى از كتابهاى او بنام « الزهد » چاپ شده است .\r\n\r\n24 - فرات بن ابراهيم كوفى\r\nفرات از مفسران و محدثان شيعه در قرن سوم بود و با حضرت جواد عليه السّلام ارتباط داشت تفسير فرات يكى از قديميترين تفاسير شيعه مىباشد كه مورد توجه مفسران قرار دارد ، فرات از راويان حسين بن سعيد اهوازى است ، تفسير او در نجف اشرف چاپ شده است .\r\n\r\n25 - على بن ابراهيم قمى\r\nابو الحسن على بن ابراهيم از محدثان و مفسران بود ، شيخ ابو جعفر كلينى در كافى از وى بسيار روايت مىكند ، شيخ طوسى در فهرست خود گويد : على بن ابراهيم كتب زيادى تاليف كرد كه مشايخ از وى نقل ميكنند ، نگارنده گويد : او تفسيرى دارد كه مكرر چاپ شده و خود نيز در قم درگذشته و قبرش در شهر قم اكنون موجود و مورد احترام مىباشد .\r\n\r\n26 - ابراهيم بن محمد ثقفى\r\nاو يكى از محدثان مشهور بود و در كوفه اقامت داشت ، ثقفى مذهب زيديه داشت و بعد به مذهب شيعه اماميه گرويد ، او از كوفه به اصفهان مهاجرت كرد و در آن جا فضائل اهل بيت عليهم السّلام را تبليغ كرد و از حقوق آنها دفاع نمود ، او كتاب‌هاى زيادى تاليف نمود كه يكى از آنها غارات مىباشد و مكرر چاپ شده است نگارنده اين سطور گويد : ما غارات را در سفر هندوستان هنگام اقامت در كشمير و دهلى ترجمه كرده‌ايم و رجال آن را هم ترجمه و شرح حال نوشته‌ايم و اين كار در سال 1362 پايان يافت ، كتاب به زودى چاپ خواهد شد و در دست اهل علم و\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nادب قرار خواهد گرفت\r\n\r\n27 - محمد بن يعقوب كلينى\r\nابو جعفر كلينى رضوان الله عليه يكى از اعيان محدثين و اركان شيعه اماميه مىباشد ، او در دهكده كلين در جنوب شهر باستانى رى در شرق حسن‌آباد متولد شد ، او در يك خانواده كه همگان از اهل فقه و حديث بودند پرورش يافت و يكى از مشاهير جهان تشيع شد ، كلينى در شهر رى و نواحى آن منشأ آثار فراوانى گرديد و خدمات ارزنده‌اى انجام داد او بعد از مدتى به بغداد مهاجرت كرد و در آن شهر ساكن شد ، و كتاب شريف كافى را در مدت بيست سال تاليف نمود ، كافى يكى از كتب اربعه شيعه مىباشد كه مكرر چاپ شده و شروح زيادى بر آن نوشته‌اند ، كلينى در سال 329 در بغداد در گذشت و قبرش اكنون مزار است\r\n\r\n28 - محمد بن على بن بابويه\r\nابو جعفر محمد بن على بن حسين بن بابويه از محدثان عالى مقام و عظيم الشأن است ، او در شهرستان قم از يك خاندانى بزرگ و مشهور كه همگان از محدثان و فقهاء عصر خود بودند پا به عرصه وجود گذاشت ، و در همان جا نشو و نما يافت و در نزد اساتيد به كسب علم و معرفت مشغول گرديد او در جوانى همراه پدر به بغداد رفت و در آن جا در مجالس علماء حديث شركت نمود ، با اينكه از نظر سن بسيار جوان بود مورد توجه اهل حديث قرار گرفت و گروهى از وى اجازه نقل حديث دريافت كردند ، شيخ صدوق از قم به شهر رى منتقل شد و در اينجا اقامت گزيد و به نشر علوم و معارف اهل بيت عليهم السّلام پرداخت ابو جعفر صدوق براى ديدن مشايخ حديث و جمع آورى روايات حضرت رضا عليه السّلام به خراسان رفت و مدتى در نيشابور سكونت نمود ، و از شهرهاى سرخس ، مرو ، مرورود ، بخارا ، سمرقند ، هم ديدن كرد ، و در مشهد مقدس امام رضا عليه السّلام هم\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nمجلس املاء حديث تشكيل داد و چند مجلس از امالى او در مشهد املاء شده است شيخ صدوق در طول زندگى خود كتابهاى زيادى تاليف كرد كه اكنون تعدادى از آنها باقى است و مورد استفاده مىباشد ، و آنها عبارتند از : من لا يحضره الفقيه ، امالى ، عيون اخبار الرضا ، علل الشرائع ، معانى الاخبار ، توحيد ، خصال ، كمال الدين ، ثواب الاعمال ، فضائل شيعه ، صفات شيعه و مواعظ ، شيخ صدوق در سال 381 جهان را وداع گفت و در رى مدفون گرديد و قبرش در آن جا مزار است\r\n\r\n29 - حسين بن بسطام\r\nاو يكى از علماء و محدثان قديم شيعه مىباشد كه با كلينى معاصر بوده است ، نجاشى در رجال خود گويد : ابو عبد الله حسين بن بسطام بن شاپور زيات به اتفاق برادرش ابو عتاب كتابى در طب تاليف كردند ، در آن كتاب رواياتى در اطعمه و اشربه و خواص آن آوردند نگارنده گويد : اين همان كتاب طب الائمه هست كه معروف همگان مىباشد ، و نسخه‌هائى از آن در كتابخانه‌ها موجود است و علماء طب قديم از اين كتاب بسيار استفاده كرده‌اند\r\n\r\n30 - جعفر بن محمد بن قولويه\r\nابن قولويه از محدثان جليل القدر شيعه مىباشد ، نجاشى در رجال خود گويد :\r\nجعفر بن محمد بن قولويه ابو القاسم از ثقات اصحاب حديث مىباشد ، او استاد شيخ ما ابو عبد الله مفيد بود و كتابهاى زيادى تاليف كرد ، نگارنده گويد : كتابهاى او مفقود شده‌اند و تنها كامل الزيارات مانده كه آن هم چاپ شده و در اختيار همگان قرار دارد ، ابن قولويه در سال 367 درگذشت\r\n\r\n31 - على بن محمد خزاز قمى\r\nخزاز از علماء شيعه در قرن چهارم بود ، نجاشى گويد : على بن محمد خزاز از\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nثقات اصحاب حديث است ، او از فقهاء مورد توجه بود و كتابى بنام ايضاح در اصول مذهب اهل بيت عليهم السّلام نوشت ، نگارنده گويد : از خزاز قمى كتاب كفاية الاثر باقى مانده و چاپ شده است .\r\n\r\n32 - محمد بن ابراهيم نعمانى\r\nابو عبد الله محمد بن ابراهيم نعمانى از علماء و محدثان در قرن چهارم بود ، او در نزد كلينى دانش آموخت و حديث فرا گرفت ، نعمانى يكى از راويان كافى از محمد بن يعقوب كلينى مىباشد نعمانى براى طلب حديث مسافرتهائى انجام داد و با گروهى از مشايخ ملاقات كرد ، او كتابهاى متعددى نوشت كه مفقود شده ، اكنون تنها كتاب غيبت نعمانى از وى مانده كه چاپ شده است\r\n\r\n33 - حسن بن على حرانى\r\nابو محمد حسن بن على حرانى از بزرگان علماء شيعه در قرن چهارم و با شيخ ابو جعفر صدوق معاصر بود و شيخ ابو عبد الله مفيد از وى اجازه حديث داشت ، حرانى مردى خوش ذوق و خوش انتخاب بوده است ، كتاب تحف العقول كه از تاليفات اين عالم جليل القدر است نمونه‌اى از انتخاب او مىباشد ، تحف العقول چندين بار چاپ شده است\r\n\r\n34 - محمد بن مسعود عياشى\r\nابو النضر محمد بن مسعود عياشى سمرقندى از اعيان علماء و مفسران بزرگ شيعه بود ، او در سمرقند اقامت داشت و در آن جا به تاليف و تصنيف مشغول بود ، عياشى اموال زيادى از پدر به ارث برد و همه را در راه علم خرج كرد ، او از ثقات رواة و مورد اعتماد است ، گفته‌اند : او در حدود دويست كتاب تاليف كرد ولى همه آنها از بين رفته ، تنها كتابى كه از وى مانده كتاب تفسير است كه آن هم چاپ شده است\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\n35 - محمد بن عمر بن عبد العزيز كشى\r\nاو نيز از علماء شيعه در قرن چهارم بود ، نجاشى گويد : ابو عمرو كشّى از ثقات بشمار است ، او با عياشى مصاحب و در خانه او به كارهاى علمى مشغول بود ، وى كتابى در رجال تاليف كرده كه بسيار ارزش دارد ، اگر چه اغلاطى هم در بر دارد نگارنده گويد : كتاب او اكنون در دست هست و مكرر چاپ شده است ، كش يكى از شهرهاى ما وراء النهر است كه اكنون آن را شهر سبز گويند\r\n\r\n36 - محمد بن جرير طبرى\r\nابو جعفر محمد بن جرير طبرى از بزرگان علماء اماميه بود و در قرن چهارم زندگى ميكرد ، او يكى از ثقات اهل حديث بشمار ميرفت و مورد اعتماد بود ، او با محمد بن جرير طبرى مورخ معروف همنام بود ، در نام ، كنيه ، و محل تولد با او شركت داشت و گاهى به هم مشتبه شده‌اند كتاب نوادر المعجزات و دلائل الامامة او چاپ شده‌اند .\r\n\r\n37 - محمد بن محمد بن نعمان\r\nابو عبد الله محمد بن محمد بن نعمان معروف به شيخ مفيد از اعاظم علماء اماميه و فقهاء شيعه اثنا عشرى و متكلمان بود كه با ارباب فرق و مقالات مناظره و احتجاج داشت ، او در قصبه عكبرى در نزديك بغداد متولد شد و در همان شهر به تحصيل علوم پرداخت و بعد از چندى يكى از رهبران علمى بغداد شد شيخ مفيد اهل بحث و جدل بود ، سرعت انتقال ، فكر باز ، نظر ثاقب و حسن انتخاب او موجب گرديد تا حوزه بغداد را زير نفوذ كلام خود در آورد و همه را از قدرت و مسند به زير كشد ، و مخالف و مؤالف را به تحسين وادارد ، او كتابهاى زيادى تاليف كرد ، كتاب امالى ، اختصاص ، جمل ، و مزار و ارشاد از آثار او مىباشند\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\n38 - محمد بن حسين موسوى\r\nشريف رضى مؤلف نهج البلاغه از بزرگان علم و ادب و مشاهير شاعران و فصيحان محسوب است ، آثار علمى و ادبى او در جهان اسلام معروف و مشهور مىباشد و چون ستارگان فروزان از آسمان علم و ادب ميدرخشند ، مقام و موقعيت و عظمت او و خاندانش بىنياز از تعريف و توصيف است محمد بن حسين سيد رضى در بغداد متولد شد و در يك خاندان شريف و بزرگ نشو و نما يافت ، از كودكى آثار نبوغ و استعداد در او نمايان بود ، سيد رضى در زندگى كوتاه خود آثار زيادى برشته نگارش در آورد كه تعدادى از آن‌ها در حديث ميباشند ، مانند نهج البلاغه و خصائص الائمه عليهم السّلام سيد رضى در سال 406 در بغداد در گذشت\r\n\r\n39 - محمد بن حسن ابو جعفر طوسى\r\nاو از فقهاى بزرگ و متكلمين عالى مقام و محدثين عظيم الشان مىباشد ، شيخ طوسى در طوس خراسان متولد شد ، و در سال 308 خراسان را ترك گفت و به بغداد رهسپار گرديد ، و به حوزه درسى شيخ مفيد و بعد از وفات او به حوزه درسى سيد مرتضى علم الهدى به درس خود ادامه داد تا از فقهاء نامدار و متكلمان عالى مقام شد ، و همه انظار را متوجه خود كرد شيخ در بغداد به خدمات علمى خود ادامه داد تا در سال 348 به علت فتنه‌هائى كه در بغداد پديد آمد به نجف اشرف رهسپار شد و در سال 360 جهان را وداع گفت ، شيخ طوسى آثار ارزنده در حديث دارند ، مانند تهذيب ، استبصار ، غيبت ، امالى ، و مصباح المتهجدين كه چاپ شده‌اند\r\n\r\n40 - حسن بن محمد طوسى\r\nاو فرزند شيخ ابو جعفر طوسى رضوان الله عليه است كه از شاگردان پدرش\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nبود ، و از وى نيز روايت مىكند ، او كتابى بنام امالى دارد كه به امالى ابن شيخ معروف است ، اغلب روايات او از طريق پدرش مىباشد ، كتاب امالى چاپ شده و در اختيار اهل علم و ديانت مىباشد\r\n\r\n41 - احمد بن على نجاشى\r\nابو العباس احمد بن على نجاشى از علماء بزرگ و رجال عالى قدر تشيع در قرن پنجم مىباشد او در بغداد اقامت داشت و از شاگردان حوزه شيخ مفيد بود ، نجاشى در علم رجال فوق العاده ماهر و متبحر بود ، كتاب رجال نجاشى كه يكى از كتب معروف در علم رجال است از آثار اين عالم جليل القدر مىباشد او در سال 450 در نزديك سامراء درگذشت\r\n\r\n42 - عبد الواحد آمدى\r\nناصح الدين عبد الواحد بن محمد آمدى از علماء و محدثان قرن پنجم و ششم هجرى است او سخنان كوتاه على عليه السّلام را گرد آورده و با حروف تهجى مرتب كرده است ، نام كتاب و غرر الحكم و درر الحكم مىباشد كه مكرر چاپ گرديده و شروحى هم بر آن نوشته شده است ، ابن شهر آشوب در مناقب از وى نقل مىكند\r\n\r\n43 - محمد بن ادريس حلى\r\nفخر الدين ابو عبد الله محمد بن ادريس حلى از فقهاء حله و صاحب‌نظران در علوم و معارف است ، فقهاء شيعه همگان از وى تجليل ميكنند ، او از احفاد شيخ طوسى است كه در پاره‌اى از مسائل با وى به مخالفت بر خواست و راه اعتراض بر شيخ را باز كرد ، ابن ادريس در كتاب مستطرفات سرائر اخبار و رواياتى را نقل كرده است\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\n44 - فضل الله بن على راوندى\r\nضياء الدين ابو الرضا راوندى از شخصيتهاى بزرگ عصر خود بود و در كاشان اقامت داشت ابو الرضا از ادباء و شعراء و مؤلفان بسيار عالى مقام است كه در عصر خود مورد توجه بود ، و گروهى از محدثان و علماء از وى اجازه روايت دارند ، و براى ملاقات با او و استفاده از محضرش به كاشان ميرفته‌اند ابو سعد سمعانى در ذيل كلمه « قاشانى » در انساب گويد : وارد كاشان شدم و به منزل ابو الرضا رفتم ، در را كوبيدم و روى سكوئى نشستم در انتظار بودم تا در باز گردد ، مشاهده كردم بالاى در با گچ نوشته‌اند :  « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً »  در منزل باز شد مشاهده كردم خود ابو الرضا آمد و در را روى من گشود ، به اتفاق وارد منزل شدم و با او به گفتگو پرداختم ، از وى اخبار و رواياتى شنيدم و از اشعار او مقدارى يادداشت برداشتم و از منزل او بيرون شدم ، ابو الرضا آثار و تاليفاتى دارد كه از آن جمله شرح شهاب الاخبار و نوادر است كه چاپ شده‌اند .\r\n\r\n45 - محمد بن محمد طبرى\r\nابو جعفر محمد بن محمد طبرى از مؤلفان قرن ششم هجرى بوده و چند كتاب هم تاليف و تصنيف كرده است ، او در زمان خود يكى از مشايخ اجازه بود و گروهى از وى روايت مىكنند ، او از اهل آمل طبرستان بود ، كتاب بشارة المصطفى لشيعة المرتضى از تاليفات اوست كه چاپ شده .\r\n\r\n46 - محمد بن جعفر مشهدى\r\nاو از راويان و محدثان بزرگ عصر خود بود ، علماى رجال در كتب خود از وى تجليل مىكنند ، اين عالم جليل القدر ساكن كربلاى معلى بود ، و ظاهرا انتساب او به مشهدى ، مشهد امام حسين عليه السّلام مىباشد ، او كتابى به نام مزار تاليف كرده كه\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nنسخه‌هاى خطى آن در كتابخانه‌ها موجود است .\r\n\r\n47 - سعيد بن هبة الله راوندى\r\nابو الحسن قطب الدين راوندى يكى از علماء و فقهاء شيعه در قرن ششم هجرى بود ، كه آثار و تاليفات زيادى دارد ، او در عصر خود مورد توجه و عنايت شيعيان بود ، او كتابهاى زيادى تاليف كرده كه از آن جمله خرائج و جرائح ، قصص الأنبياء و شرح نهج البلاغه مىباشند قطب الدين راوندى در سال 573 درگذشت و قبرش در صحن بزرگ حضرت معصومه عليها السلام در قم مىباشد .\r\n\r\n48 - قطب الدين كيذرى بيهقى\r\nابو الحسن محمد بن حسين كيذرى بيهقى از فقهاء ، ادباء و فضلاء شيعه بود ، او در سبزوار و مشهد مقدس تلمذ كرده بود ، او در مشهد رضا عليه السّلام از عبد الله بن حمزه طوسى علوم و معارف را فرا گرفت و از وى اجازه روايت دريافت نمود قطب الدين كيذرى آثار و تاليفات زيادى دارد كه از آن جمله شرح نهج البلاغه است كه توسط نگارنده اين سطور چاپ شده و ديگرى انوار العقول في اشعار وصى الرسول مىباشد كه به صورت مخطوط در كتابخانه‌ها موجود است .\r\n\r\n49 - محمد بن حسن نيشابورى\r\nابو على محمد بن حسين نيشابورى مشهور به فتال ، واعظ و حافظ معروف از علماء ، محدثان ، متكلمان و مفسران شيعه بود و در نيشابور اقامت داشت ، و از مؤلفان و محققان بشمار مىرفت ، عبد الرزاق رئيس نيشابور او را به شهادت رسانيد ، كتاب روضة الواعظين از تاليفات او مىباشد كه چاپ شده است .\r\n\r\n50 - محمد بن على بن شهر آشوب\r\nرشيد الدين ابو جعفر محمد بن على ساروى مازندرانى معروف به ابن شهر\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nآشوب در سارى متولد شد ، او يكى از محدثان و مؤلفان و واعظان عصر خود بود ، ابن شهر آشوب يكى از مروجان و مبلغان بزرگ مذهب اهل بيت عليهم السّلام و از عباد و زهاد و پرهيزكاران بشمار مىرفت ، كتاب مناقب او از كتب مفيد و پر بار است كه همواره مورد استفاده علماء و محققان بوده است و مكرر چاپ گرديده ، او در سال 588 در حلب در گذشت .\r\n\r\n51 - فضل بن حسن طبرسى\r\nابو على فضل بن حسن طبرسى ملقب به امين الاسلام از مفسران و علماء بزرگ عصر خود بود ، فضل بن حسن در مشهد مقدس امام رضا عليه السّلام تحصيل كرد و در همان جا مقيم بود ، بعد از آن به سبزوار مهاجرت كرد و در آنجا به كارهاى علمى و نشر آثار اهل بيت عليهم السّلام پرداخت كتاب تفسير مجمع البيان و اعلام الورى با علام الهدى از آثار او مىباشد .\r\nنگارنده اين سطور اعلام الورى را ترجمه كرد و مكرر چاپ شده است ، طبرسى در سال 588 در سبزوار درگذشت و جنازه‌اش به مشهد منتقل و دفن گرديد ، قبر او اكنون در باغ رضوان در جوار استان مقدس مزار است .\r\n\r\n52 - حسن بن فضل طبرسى\r\nرضى الدين فضل بن حسن طبرسى فرزند امين الاسلام طبرسى است كه در بالا ذكر شد . او هم مانند پدرش از علماء و فضلا بود و كتابهائى تاليف كرد ، يكى از آثار او كتاب مكارم الاخلاق است كه در موضوع خود كتابى جامع مىباشد و مكرر چاپ شده و مورد استفاده مىباشد .\r\n\r\n53 - على بن حسن بن فضل طبرسى\r\nاو حفيد مؤلف مجمع البيان است بعضى گفته‌اند او فرزند دخترش مىباشد و از اين رو از وى به سبط طبرسى تعبير كرده‌اند ، او كتابى به نام مشكاة الانوار دارد\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nكه در آداب و سنن و مواعظ مىباشد ، اين كتاب چاپ شده و نگارنده آن را ترجمه كرده و به چاپ هم رسيده است .\r\n\r\n54 - محمد بن على بن حمزه طوسى\r\nعماد الدين ابو جعفر محمد بن على بن حمزه طوسى از فقهاء و علماء و وعاظ مشهور عصر خود بود و در مشهد رضوى زندگى مىكرد و به نشر علوم و معارف اهل بيت عليهم السّلام مشغول بود ، او كتابهائى هم تاليف كرده كه يكى از آنها « الثاقب في المناقب » است كه نسخه‌هاى آن در كتابخانه‌ها موجود مىباشد .\r\n\r\n55 - يحيى بن حسن حلى\r\nابو الحسن يحيى بن حسن حلى معروف به ابن بطريق و ملقب به شمس الدين از محدثان جليل القدر و متكلمان فاضل و علماء برجسته عصر خود بود ، علماء رجال و تذكره نويسان در كتابهاى خود از او تجليل مىكنند ، كتاب عمده يكى از آثار علمى او مىباشد كه مكرر چاپ شده و مورد استفاده مىباشد .\r\n\r\n56 - احمد بن على طبرسى\r\nابو منصور احمد بن على بن ابى طالب طبرسى از محدثان و فضلاى عصر خود بود ، او از افراد ثقه و مورد اعتماد و اطمينان بشمار مىرفت ، كتاب احتجاج طبرسى يكى از معروف‌ترين آثار شيعه مىباشد كه همواره مورد استفاده علماء و محدثان بوده و از منابع مورد استفاده مىباشد و مكرر چاپ شده است ، طبرسى در سال 620 درگذشت .\r\n\r\n57 - ورام بن ابى فراس\r\nامير زاهد و عالم ماجد ابو الحسين ورام بن ابى فراس كه نسب به مالك اشتر مىرساند ، از علماء و محدثان خوش انتخاب بود ، علماى رجال و تذكره نويسان از\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nوى بسيار تجليل مىكنند و او را به صفات حميده و خصال حسنه توصيف مىنمايند ، ورام بن ابى فراس كتابى دارد به نام « تنبيه الخواطر » و يا مجموعه ورام كه مكرر چاپ شده است ، او در سال 605 درگذشت .\r\n\r\n58 - على بن عيسى اربلى\r\nبهاء الدين ابو الحسن على بن عيسى اربلى مقيم بغداد بود ، او يكى از وزيران دانشمند و محقق و منشيان بليغ عصر خود بشمار مىرفت ، مخالف و مؤالف وى را ستوده‌اند و او را يك نويسنده توانا ، اديب و شاعرى بليغ و خوش قريحه وصف كرده‌اند ، او مدتى در ديوان انشاء علاء الدين صاحب ديوان كار مىكرد .\r\nاربلى از رؤساء و صاحبان مقام بود ، پدرش والى اربل و از شيعيان اهل بيت عليهم السّلام بودند ، شرح حال اربلى در مصادر و منابع مشروح آمده است ، او كتابى به نام « كشف الغمه » در حالات ائمه اطهار عليهم السّلام نوشته كه مكرر چاپ شده است على بن عيسى اربلى در سال 678 درگذشت .\r\n\r\n59 - على بن طاوس\r\nرضى الدين ابو القاسم على بن موسى بن جعفر حسنى و حسينى مشهور به ابن طاوس يكى از علماء مشهور شيعه در قرن هفتم بود ، آثار و تاليفات او زياد و معروف مىباشند ، او نخست در حله زندگى مىكرد و بعد به بغداد رفت و در آنجا مقيم شد ، سيد بن طاوس زندگى مفصل و مشروحى دارد كه در كتب رجال و تذكره‌ها آمده است .\r\nابن طاوس يكى از رجال موفق است او در زندگى خود كتاب‌هاى زيادى تاليف و تصنيف كرد كه مورد توجه و انظار محدثان و محققان مىباشد ، آثار ابن طاوس بيشتر در دعا و اوراد و اذكار است ، مانند اقبال الاعمال ، مهج الدعوات جمال الأسبوع ، امان الاخطار ، و فتح الابواب كه چاپ شده‌اند .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n\r\n60 - شاذان بن جبرئيل\r\nاو يكى از علماء و محدثان عصر خود بود و مورد توجه قرار داشت ، شاذان بن جبرئيل از علماء اجازه بود و گروهى از وى اجازه روايت داشتند ، او در مدينه منوره سكونت مىكرد و در حدود سالهاى 660 درگذشت ، كتاب فضائل يكى از آثار او مىباشد كه در نجف اشرف چاپ شده است .\r\n\r\n61 - عبد الكريم بن طاوس\r\nغياث الدين عبد الكريم بن احمد بن موسى ابو المظفر بن طاوس علوى از فقهاء و علماء عصر خود بود ، او در علم نسب ، نحو ، عروض شهرت داشت و از زهاد و علماء بشمار مىرفت ، ابن طاوس در كربلا متولد شد و در حله و بغداد تحصيل نمود و در كاظمين درگذشت ، او كتابهاى زيادى تاليف كرده ، يكى از آنها فرحة الغرى مىباشد كه چاپ شده است عبد الكريم بن طاوس در سال 693 درگذشت .\r\n\r\n62 - محمد بن مكى عاملى\r\nشهيد سعيد شمس الدين محمد بن جمال الدين عاملى مشهور به شهيد اول از اعاظم علماء و فقهاء شيعه اماميه بود ، او نخستين عالمى است كه به عنوان شهيد معروف گرديده و شهيد در حال اطلاق اشاره به او مىباشد ، فضائل و مناقب او بسيار است او كتابهائى تاليف كرده كه هنوز مورد توجه مىباشند ، يكى از آنها اربعين در حديث مىباشد كه چاپ شده است ، او در سال 786 به شهادت رسيد .\r\n\r\n63 - حسن بن سديد الدين علامه حلى\r\nجمال الدين ابو منصور حسن بن سديد الدين مشهور به علامه حلى و ابن مطهر از اعاظم فقهاء شيعه و اكابر متكلمان اماميه است ، تاليفات و تصنيفات او در علوم\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nو معارف اسلامى و مذهب تشيع مشهور و معروف است ، فقهاء و اهل علم و تحقيق آثار او را از هنگام تاليف تا امروز مورد توجه قرار داده‌اند .\r\nعلامه حلى در ترويج مذهب تشيع و مناظره و مباحثه با مخالفان و معاندان بسيار فعال بود و در اين مورد اخبار زيادى هست كه در حالات او آمده است ، در ميان آثار او چند كتاب هست كه در آن از اخبار و آثار و روايات استفاده شده است علامه در سال 726 درگذشت و در نجف اشرف مدفون گرديد .\r\n\r\n64 - حسن بن ابى الحسن ديلمى\r\nاو يكى از علماء و محدثان شيعه در قرن هشتم بود ، ديلمى از افراد خوش انتخاب و در تاليف با سليقه بوده ، آثار او حكايت از فكر ثاقب و انديشه درست او دارد ، كتاب اعلام الدين در مواعظ و نصايح و ارشاد القلوب كه اكنون چاپ شده‌اند گواه بر اين سخن است ، شرح حال او در تذكره‌ها آمده و گفته‌اند : معاصر شهيد اول بوده است .\r\n\r\n65 - رجب بن محمد برسى\r\nرضى الدين حافظ رجب بن محمد برسى از محدثان و عارفان شيعه اماميه ، و از فقهاء و علماء بزرگ عصر خود بود ، او در علوم غريبه و اعداد و حروف نيز فوق العاده تبحر داشت و روش صوفيه را دنبال مىكرد ، حافظ رجب تاليفات زيادى هم دارد كه يكى از آنها مشارق الانوار است كه چاپ شده است .\r\nتاليفات و آثار برسى از اين جهت كه در آنها غلو و افراط شده و اعتدال را رعايت نكرده ، مورد اعتماد علماء و محدثان قرار نگرفته است ، مرحوم مجلسى گويد : من به متفردات او اعتمادى ندارم زيرا وى در كتابهاى خود مطالب را به هم آميخته و در مذهب او ارتفاع و غلو ديده مىشود ، مشارق الانوار در سال 813 تاليف شده است .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n\r\n66 - محمد بن على احسائى\r\nمحمد بن زين الدين احسائى مشهور به ابن ابى جمهور از محدثان و متكلمان عصر خود بود ، او يكى از مؤلفان و نويسندگان بشمار مىرفت و با مخالفان مناظره و مباحثه داشت ، ابن ابى جمهور معاصر شيخ على كركى بود و به مذهب صوفيه هم تمايل داشت در كتب رجال و تذكره‌ها از فقه و اجتهاد او تعريف شده است .\r\nابن ابى جمهور در يكى از سفرها به مشهد مقدس مشرف شد ، در سال 888 در مشهد مناظراتى بين او و يكى از علماء هرات كه از اهل سنت بود انجام گرفت ، قدرت بيان و استدلال او موجب شد كه عالم هرات از سخن گفتن باز ماند ، او كتابهاى زيادى تاليف كرده كه تعدادى از آنها در حديث و سيره مىباشد .\r\n\r\n67 - على بن محمد بياضى\r\nزين الدين ابو محمد على بن محمد بياضى از علماء و فضلاء عصر خود بود ، او از متكلمان اديبان و شاعران هم به حساب مىآمد ، بياضى كتابهائى در مسائل مختلف تاليف كرده و آثارى از خود به جاى گذاشته است ، يكى از آنها كتاب الصراط المستقيم است كه چاپ شده است و موضوع آن در امامت مىباشد .\r\n\r\n68 - ابراهيم بن على كفعمى\r\nتقى الدين ابراهيم بن على بن حسن كفعمى يكى از ثقات و افاضل عصر خود بود او مردى اديب ، شاعر و نويسنده بشمار مىرفت ، و از زاهدان و پرهيزكاران زمان بود . او تاليفات زيادى در ادعيه و اوراد و اذكار دارد مانند بلد الامين و مصباح كه چاپ شده‌اند و مورد استفاده مؤمنين هستند .\r\n\r\n69 - ابن فهد حلى\r\nابو العباس احمد بن محمد بن فهد حلّى اسدى از علماء بزرگ بود ، اين فهد از\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nزهاد و عباد و اهل تقوى و فضيلت بشمار مىرفت . او در علم معقول و منقول و فروع و اصول تبحر داشت و آثارى از خود به جاى نهاد ، يكى از آنها عدة الداعى است كه چاپ شده است ، او در سال 841 درگذشت .\r\n\r\n70 - محمد بن حسين عاملى\r\nبهاء الدين محمد بن حسين عاملى مشهور به شيخ بهائى از بزرگان علماء اماميه و از اعاظم فقهاء ، متكلمان ، اديبان و محققان عصر خود بود ، شهرت او در ميان جامعه و خواص و عوام بىنياز از توصيف مىباشد ، او در بعلبك لبنان ديده به جهان گشود و همراه پدرش در كودكى به ايران آمد .\r\nشيخ بهاء الدين در مدارس ايران عصر صفوى دروس علمى فرا گرفت و در همه علوم و فنون بر همگان تفوق و برترى پيدا كرد و به زودى مشهور گرديد ، او سفرهائى به شام ، عراق ، مصر و فلسطين و حجاز انجام داد و بعد در اصفهان ساكن شد و در آنجا به نشر علوم و تربيت شاگردان پرداخت .\r\nاز مرحوم شيخ بهاء الدين تاليفات و آثار گوناگونى در موضوعات مختلف بر جاى مانده است ، كه تعدادى از آنها در حديث و درايه مىباشد ، شيخ بهاء الدين در سال 1031 در اصفهان ديده از جهان بست و جنازه‌اش به مشهد مقدس منتقل شد و در آنجا به خاك سپرده شد ، قبر او اكنون موجود و در يك رواقى كه به نام او مىباشد موجود است .\r\n\r\n71 - محمد بن مرتضى فيض كاشانى\r\nمحدث جليل القدر و فقيه عظيم الشان ، عارف والامقام ، حكيم متاله ، شاعر توانا ، ملا محسن فيض كاشانى از اجله علماء و اساتيد بزرگ و مؤلفان و محققان شيعه در قرون متاخر بود ، آثار علمى او بىنياز از تعريف و توصيف است ، و هر كدام در موضوع خود مورد استفاده و استناد مىباشند .\r\nدر باره ملا محسن فيض سخن بسيار است و تذكره نويسان در باره او به\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nتفصيل سخن گفته‌اند كاب وافى و تفسير صافى او در علم حديث مشهور و معروف مىباشند و كتاب محجة البيضاء در موضوع خود يكى از كتب بسيار سودمند است كه اهلش از آن استفاده مىكنند ، فيض كاشانى در سال 1091 درگذشت .\r\n\r\n72 - محمد بن حسن حر عاملى\r\nمحدث بزرگوار و فقيه نامدار محمد بن حسن بن على مشهور به شيخ حر عاملى از محدثان عالى مقام و فقهاى بزرگ عصر خود بود ، او در دهكده مشغر در جبل عامل شام ديده به جهان گشود و در موطن خود نزد اساتيد ، علم و كمال فرا گرفت ، او نخست حج به جاى آورد و مشاهد مشرفه را زيارت كرد .\r\nبعد از آن به مشهد مقدس رضوى آمد و مدت 24 سال در آنجا اقامت گزيد و در سال 1104 در اين شهر درگذشت ، اكنون قبرش در قسمت شمال شرقى صحن كهنه امام رضا عليه السّلام در جوار مدرسه ميرزا جعفر زيارتگاه است و زائران امام رضا عليه السّلام قبر او را هم زيارت مىكنند .\r\n\r\n73 - علامهء مجلسى مؤلف بحار الانوار\r\nمحمد باقر بن محمد تقى مجلسى مؤلف عاليقدر بحار الانوار رضوان الله عليه از مؤلفان بزرگ شيعه و از فقهاء و محدثان جليل القدر و عظيم الشان در اواخر قرن يازدهم و اوائل قرن دوازدهم بود ، علماء و تذكره نويسان از او بسيار تجليل كرده و از مقام و موقعيت علمى او سخن گفته‌اند و از مجاهدات و تحقيقات او توصيف نموده‌اند .\r\n\r\nولادت علامه مجلسى\r\nعبد الحسين خاتون‌آبادى در وقايع الايام و السنين گويد : محمد باقر مجلسى در سال 1037 ديده به جهان گشود ، در لؤلؤة البحرين گفته : در يكى از حواشى بحار الانوار از قول مجلسى آمده كه او گفت تاريخ ولادت من موافق است با عدد\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n« جامع كتاب بحار الانوار » در مرآة الاحوال آمده ولادت او در آغاز سال 1038 بوده است .\r\n\r\nتحصيلات علامه مجلسى\r\nمرحوم مجلسى در نزد گروهى از بزرگان ، علم و ادب و فقه و حديث تلمذ كرد و به مقام بلندى در جامعه تشيع رسيد ، او در شهر اصفهان كه در آن ايام يكى از مراكز علوم و معارف اهل بيت عليهم السّلام بود به كسب دانش همت گماشت و به خاطر هوش سرشار و استعدادى كه خداوند به او داده بود جاى خود را در جامعه باز كرد .\r\nعلامه مجلسى در محيط علم و ادب و فرهنگ و فضيلت نشو و نما يافت ، اساتيد او را در اصفهان تا بيست نفر نوشته‌اند كه همگان از مشاهير عصر خود بودند ، و از بزرگان علم و فضل و دانش و ادب بشمار مىرفتند نام آنها در كتب رجال و تذكره‌ها آمده ما در اين مقدمه از آوردن نام آنها خوددارى كرديم .\r\n\r\nآثار علمى علامه مجلسى\r\nمرحوم محمد باقر مجلسى در زندگى خود كتابهاى زيادى تاليف كرد كه مشهورترين آنها بحار الانوار و مرآة العقول مىباشد كه در شرح اصول و فروع كافى است ، كتابى است مشروح در چندين مجلد و چند بار هم چاپ شده است ، مجموع آثار علمى او به زبان فارسى و عربى در حدود شصت و شش كتاب و عنوان مىباشد .\r\n\r\nاساتيد و شاگردان علامه مجلسى\r\nعلامه بزرگوار در نزد گروهى از علماء اصفهان علوم و معارف را فرا گرفتند ، تعداد آنها را در حدود بيست و يك نفر نوشته‌اند ، و شاگردان مكتب او را هم در حدود پنجاه نفر ذكر كرده‌اند ، تعدادى از اينها از آن جناب اجازه روايت دارند و\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nگروهى هم نزد او علم آموخته‌اند و تربيت شده‌اند .\r\n\r\nوفات علامه مجلسى\r\nدر كتاب وقايع الايام وفات او را در 27 رمضان سال 1111 نوشته و تاريخ فوت او به حساب حروف « غم و حزن » آمده است ، در هنگام وفات 73 سال داشته است ، يكى از شعراء با ذوق در وفات او گفته :\r\n ماه رمضان چه بيست و هفتش كم شد * تاريخ وفات باقر اعلم شد \r\nجنازه او را در كنار مسجد جامع عتيق اصفهان به خاك سپردند و قبرش اكنون مزار شيعيان و دوستان اهل بيت عليهم السّلام مىباشد .\r\n\r\nسخنى در بارهء بحار الانوار\r\nدائرة المعارف بحار الانوار بدون شك و ترديد يكى از مهمترين آثار فرهنگى و علمى در اسلام و مذهب تشيع مىباشد ، كتابى به اين وسعت كه مجموعه‌اى از تاريخ ، سيره ، ادب ، تفسير قرآن ، مواعظ ، احكام ، و آداب و سنن را در بر گرفته و كتاب در نوع خود ممتاز و بىنظير است .\r\nكتاب بحار الانوار طبقه بندى موضوعى شده ، مؤلف كوشش كرده تمام مطالب مربوط به يك موضوع را از منابع و مصادر گوناگون گرد آورد و در يك جا در اختيار خواننده قرار دهد ، تا يك محقق از زواياى گوناگون آن موضوع را مطالعه كند و نتيجه مطلوب را بدست آورد .\r\nمؤلف بزرگ بحار الانوار تمام عناوين ابواب را خود برگزيده و مجلد يك صد و شش چاپ جديد بحار الانوار فقط اختصاص به عناوين ابواب و مصادر اشاره دارد و با خط مبارك علامه مجلسى قدس سره چاپ عكسى شده و نسخه اصلى آن در دانشگاه تهران كتابخانه مركزى محفوظ است .\r\nمجلدات بحار الانوار توسط مؤلف عظيم الشان آن به عناوين و موضوعات ذيل تدوين شده كه اينك براى مزيد اطلاع به نظر خوانندگان مىرسد :\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nاول - كتاب عقل و جهل و فضيلت علم و علماء در چهل باب دوم - كتاب توحيد و صفات و اسماء خداوند در سى و يك باب سوم - كتاب عدل و معاد ، قضاء و قدر ، ميثاق و موت چهارم - كتاب احتجاجات و مناظرات در هشتاد و سه باب پنجم - كتاب قصص انبياء عليهم السّلام در هفتاد و سه باب ششم - كتاب حالات پيامبر صلّى اللَّه عليه و إله و گروهى از صحابه در هفتاد و دو باب هفتم - كتاب امامت و شرائط امام و علوم و فضائل آنها در يك صد و پنجاه باب هشتم - كتاب فتن و حوادث بعد از رسول خدا صلّى اللَّه عليه و إله در شصت و دو باب نهم - كتاب حالات امير المؤمنين عليه السّلام و گروهى از ياران او در يك صد و بيست و هشت باب دهم - كتاب حضرت زهرا و امام حسن و امام حسين عليهم السّلام در پنجاه باب يازدهم - كتاب حالات امام سجاد امام باقر و امام صادق و امام كاظم عليهم السّلام در چهل و هشت باب دوازدهم - كتاب امام رضا و امام جواد و امام هادى و امام عسكرى عليهم السّلام در سى و نه باب سيزدهم - كتاب حالات امام عصر عليه السّلام و غيبت در سى و چهار باب چهاردهم - كتاب آسمان و جهان و اطعمه و اشربه در دويست و ده باب پانزدهم - كتاب ايمان و كفر و صفات مؤمن و شيعيان در يك صد و هشت باب شانزدهم - كتاب آداب و سنن در يك صد و سى و يك باب هفدهم - كتاب مواعظ و حكم در هفتاد و سه باب هيجدهم - كتاب طهارت در شصت باب و كتاب صلاة در يك صد و شصت و يك باب نوزدهم - كتاب فضائل قرآن در يك صد و بيست باب و كتاب دعا در يك صد\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nو سى و يك باب بيستم - كتاب زكات ، خمس ، و صوم در يك صد و بيست و دو باب بيست و يكم - كتاب حج و عمره ، جهاد ، امر به معروف و نهى از منكر در هشتاد و چهار باب بيست و دوم - كتاب زيارات در شصت و چهار باب بيست و سوم - كتاب عقود و ايقاعات در يك صد و سى باب بيست و چهارم - احكام شرعيه تا ديات در چهل و هشت باب بيست و پنجم - در اجازات مشايخ اهل حديث و روايت علامه مجلسى رضوان الله عليه براى تاليف كتاب بحار الانوار مصادر و منابع زيادى تهيه كرد ، افرادى را فرستادند تا در كشورهاى مجاور تحقيق كنند و نسخه‌هاى مورد نظر را بيابند ، در اثر كوشش و فعاليت‌هاى او كتابهاى زيادى فراهم شد و كتاب بحار الانوار تاليف و تدوين گرديد و نسخه‌هائى از آن فراهم شد .\r\nمحمد باقر مجلسى رحمة الله عليه از نظر علمى يك شخصيت برجسته بود ، خاندان او همه از علماء و رجال كشور بودند ، پدر بزرگوارش عالمى جليل القدر و فقيهى عظيم الشان بود ، مؤلف بحار الانوار در دامن چنان پدرى بزرگ شد و در محيط علم و فقه و حديث و روايت رشد يافت و در شهر بزرگى چون اصفهان از اساتيد دانش آموخت و به مقام ارجمندى رسيد .\r\nاو در اواخر قرن يازدهم به منصب شيخ الاسلامى كشور بزرگ و پهناور ايران نائل گرديد ، كشور ايران در آن ايام از وسعت خاصى برخوردار بود ، و يكى از سه كشور بزرگ منطقه به حساب مىآمد ، پهناى آن از ساحل درياى سياه و در بند قفقاز تا سواحل عمان و از فرات تا جيحون بود .\r\nتمام صدقات ، انفال ، موقوفات و وجوه بريه در اختيار او بود ، وى از نفوذ علمى ، خانوادگى ، سياسى و اقتصادى خود استفاده كرد و اين اثر بزرگ و جاودانى را تاليف كرد و يادگار عظيمى از خود به جاى گذاشت ، او مآخذ و مصادر كتاب خود را در مقدمه بحار الانوار آورده و در باره هر يك از آنها بحث كرده است ،\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nرضوان الله و رحمته عليه .\r\n\r\nترجمه مجلد پانزدهم بحار الانوار\r\nيكى از بزرگترين مجلدات بحار الانوار جلد پانزدهم مىباشد ، موضوع آن ايمان و كفر است ، در آن از جنود ايمان و كفر ، صفات اهل ايمان و فضائل و خصوصيات آنها ، صفات شيعيان و اعمال و كردار آنان ، مكارم اخلاق ، منجيات ، مهلكات رذائل و مفاسد ، زهد ، عبادت و صفات و خصائص انسانى مىباشد .\r\nمترجم اين كتاب گويد از آغاز دوران تحصيل در مشهد مقدس امام رضا عليه السّلام با بحار الانوار مانوس بودم و در كتابخانه روضه رضويه مجلدات اين كتاب را مطالعه مىكردم و موضوعات آن را مورد دقت قرار مىدادم بعد از اينكه به تهران مهاجرت نمودم و به كارهاى فرهنگى و تحقيقى مشغول شدم مراجعه به اين كتاب زياد شد .\r\nدر حدود سالهاى 1340 يكى از دوستان فاضل و محقق كه اكنون يكى از دانشمندان عالى مقام كشور است به اين جانب گفتند : من در نظر دارم در موضوع اقتصاد اسلامى كتابى تاليف كنم ، شما در اين باره به من كمك كنيد ، يكى از روزها به منزل ايشان رفتم و گفتم . چه كارى مىتوانم انجام دهم .\r\nفرمودند : شما بحار الانوار را مطالعه كنيد و هر حديثى را كه با موضوع كار ما ارتباط پيدا مىكند يادداشت نمائيد تا از آنها استفاده كنيم ، نخستين كتابى را كه در اين مورد پيش روى خود نهادم مجلد پانزدهم بحار الانوار بود ، كتاب را بررسى كردم و هر حديثى را كه با كار ايشان تناسب داشت علامت‌گذارى نمودم .\r\nموضوعات كتاب نظرم را جلب كرد و از همان روز تصميم گرفتم اگر فرصتى پيش آيد ، آن را به فارسى ترجمه كنم تا فارسى زبانان هم از آن استفاده كنند ، ولى كارها و اشتغالات مانع از انجام كار مىشد و فرصتى بدست نمىآمد تا نيت خود را مورد عمل قرار دهم .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\nمسافرت به هندوستان\r\nدر سال 1360 هجرى شمسى براى مطالعه و تحقيق در كتابخانه‌هاى هندوستان عازم آن كشور شدم ، اين مسافرت چهارمين سفر من به آن كشور پهناور بود كه در حدود سه سال طول كشيد ، ضمن بررسى و مطالعه در آثار خطى تعدادى از كتاب‌هاى خود را هم در دائره المعارف حيدرآباد دكن به چاپ رسانيدم ، سفر بسيار پر بار و سودمندى بود و خداوند را سپاسگزارم اين توفيقات را به اين بنده ارزانى داشت .\r\nيكى از كارهائى كه در اين سفر انجام گرفت ترجمه مجلد پانزدهم بحار الانوار بود ، ما اوقات فراغت خود را در هندوستان به ترجمه چند متن عربى اختصاص داديم ، نخست كتاب مشكاه انوار طبرسى را در آن جا ترجمه نموده و چاپ كردم و بعد كتاب غارات ثقفى را در كشمير ترجمه كردم كه اينك آماده چاپ مىباشد ، سپس كتاب مقدس نهج البلاغه را ترجمه كردم كه آن هم آماده چاپ مىباشد .\r\nدر حيدرآباد كه محل اقامت من بود كتاب بحار الانوار وجود نداشت ، در يكى از سفرها كه از حيدرآباد به بمبئى آمدم ، موضوع را با مرحوم شيخ اسماعيل رجبى يزدى امام جماعت مسجد ايرانيان در ميان گذاشتم ، او گفت : من بحار الانوار دارم و به شما امانت مىدهم بعد از ترجمه آن را به من بازگردانيد و با تشكر كتاب را از او گرفتم .\r\nمرحوم شيخ اسماعيل كه از كودكى به هند مهاجرت كرده بود ، در آنجا در محضر مرحوم شيخ محمد حسن كاشانى كه از علماء بزرگ شيعه هند بود درس خوانده بود و بعد در مسجد ايرانيان به اقامه جماعت و وعظ و ارشاد مردم پرداخت ، او مردى مجاهد ، ايثارگر ، مؤمن و براى شيعيان هند بسيار مؤثر بود ، متاسفانه در جوانى ديده از جهان بست و در بمبئى به خاك سپرده شد خداوند او را رحمت كند .\r\nيكى از روزها در حسينيه يزديهاى مقيم بمبئى مجلسى بود ، من هم به اتفاق\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nمرحوم شيخ اسماعيل در آن مجلس شركت كردم ، هنگامى كه وارد مجلس شدم ، مشاهده نمودم آقاى حاج على صالحى سركنسول جمهورى اسلامى ايران هم در مجلس هستند ، ايشان مرا به طرف خود فراخواندند و من هم رفتم و در كنار ايشان قرار گرفتم .\r\nآقاى صالحى در آنجا سخنرانى داشتند و گروهى از محترمين هم در مجلس بودند ، بعد از سخنرانى گفتند : با هم به منزل برويم ، ما هم دعوت ايشان را پذيرفته و به اتفاق به محل اقامت ايشان در كنسولگرى رفتيم ، آقاى صالحى فرمودند : چون هواى اين جا گرم شده بچه‌ها به ايران رفته‌اند و من هم تنها هستم شما در اينجا باشيد و جاى ديگرى نرويد .\r\nما هم از اين پيشنهاد استقبال كرديم و چون هواى بمبئى بسيار گرم بود كنسولگرى براى اقامت جاى مناسبى بود . ما مدتى در اينجا توقف كرديم و در ضمن ترجمه كتاب را هم در منزل مرحوم صالحى آغاز نموديم ، ايشان صبح‌ها به اداره مىرفتند و من تنها در منزل بودم و به اين كار مشغول شدم ، و جلد نخستين آن را در بمبئى پايان دادم .\r\nآقاى حاج على صالحى فرزند مرحوم حاج عبد الصالح صالحى يزدى ، تحصيلات عاليه خود را در هندوستان پايان داده بود ، بعد از انقلاب مقامات جمهورى اسلامى ايران ايشان را به عنوان سركنسول به بمبئى فرستادند ، او مدت شش سال در آنجا به عنوان سركنسول خدمت كردند .\r\nايشان مردى صالح ، انسانى شايسته ، فعال ، باهوش و با فضل بود ، در هنگام ماموريت خود در بمبئى منشأ كارهاى شايسته‌اى شد و چون نخستين سركنسول جمهورى اسلامى ايران بود با مشكلاتى هم روبرو بودند ، ولى با حسن تدبير و هوش سرشار و سياستى روشن همه مشكلات را حل مىكرد .\r\nآقاى صالحى بعد از مدتى به ايران برگشتند ، و به عنوان سفير جمهورى اسلامى ايران به يكى از كشورهاى امريكاى جنوبى رفتند ، بعد از انجام ماموريت در دفتر رياست جمهورى اسلامى ايران به عنوان مشاور انتخاب شدند ، متاسفانه در\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nآغاز سال 1372 كه از يزد به تهران بر مىگشتند در اثر تصادف ماشين به رحمت خداوند و اصل شدند و همه دوستان را به غم خود گرفتار نمودند رحمة الله عليه .\r\nترجمه مجلد پانزدهم بحار الانوار كه سالها انتظار ترجمه آن را داشتم ، در منزل مرحوم صالحى در بمبئى آغاز شد و در مدت يك ماه كه در آنجا توقف داشتم يك مجلد آن پايان يافت ، بعد از آن به حيدرآباد محل اقامت خود برگشتم و بقيه را هم در ساختمان مدينه كه در اجاره ايرانيان بود انجام دادم .\r\nبعد از اينكه كتاب ترجمه شد آن را به يكى از خطاطان مقيم حيدرآباد دادم تا با خط خود آن را بنويسد و در آن جا چاپ كنم ، كتاب در دو هزار صفحه كتابت شد و آماده چاپ گرديد ، ولى به عللى چاپ نشد ، آن را با خود به ايران آوردم تا در اينجا به چاپ برسانم ، اين كار سالها به تاخير افتاد و به چاپ آن موفق نمىشدم .\r\nاكنون خداوند را سپاسگزارم كه مقدمات حروف چينى و چاپ آن فراهم گرديد ، و كارى كه سالها پيش انجام گرفته بود پايان يافت و آخر دعوانا  أَنِ الْحَمْدُ لِلَّهِ رَبِّ الْعالَمِينَ  عزيز الله عطاردى شميران - امام زاده قاسم اول محرم سال 1415 مطابق با 21 / 3 / 1373\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n بِسْمِ اللَّهِ الرَّحْمنِ الرَّحِيمِ * \r\n\r\n1 در فضيلت ايمان\r\n1 - مفضل بن عمر گويد : حضرت صادق عليه السّلام فرمود : مؤمن را از اين جهت مؤمن گفته‌اند كه در نزد خداوند از ديگران شفاعت مىكند و خدا هم شفاعت او را قبول مىنمايد .\r\n2 - سنان بن طريف گويد : امام صادق عليه السّلام فرمود : مؤمن را چرا مؤمن نام گذاشته‌اند ، گفتم : نمىدانم فقط اين را مىدانم كه او به آنچه خداوند نازل كرده ايمان آورده است ، امام عليه السّلام فرمود : درست گفتى ولى مؤمن را از اين جهت مؤمن نگفته‌اند ، گويد عرض كردم پس چرا او را مؤمن نام نهاده‌اند ، فرمود : براى اينكه روز قيامت از ديگران شفاعت مىكند و خداوند هم قبول مىفرمايد .\r\n3 - ابن صدقه گويد : حضرت صادق از پدرش از رسول خدا عليهم السّلام روايت مىكند كه آن جناب فرمود : آيا شما را آگاه نكنم كه چرا مؤمن را مؤمن نام گذاشتند ، او را از اين جهت مؤمن گفته‌اند كه مردم وى را در جان و مال خود امين مىدانند ، و مسلمان نيز كسى را گويند كه مردمان از دست و زبان او در آسايش باشند .\r\n4 - محمّد بن مسلم و ديگران از حضرت صادق و باقر عليهما السّلام روايت مىكنند كه آن دو بزرگوار در تفسير آيه شريفه العروة الوثقى فرمودند : مقصود ايمان به خداوند يگانه مىباشد .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n5 - از حضرت صادق عليه السّلام روايت شده كه فرمود : مؤمن هاشمى است زيرا وى گمراهى و كفر و نفاق را از هم قطع مىكند و مؤمن را قرشى هم گفته‌اند زيرا او به حق اقرار كرده و مقصود از حق هم ما هستيم ، و باطل را منكر شده و مقصود از باطل هم دلام و اتباع او مىباشند .\r\nمؤمن را نبطى هم مىگويند زيرا او اشياء را استخراج و استنباط مىكند و حقائق را روشن مىگرداند و اسرار را باز مىنمايد ، پليديها را از پاكى تميز مىدهد و پاكىها را از ناپاكى جدا مىسازد ، مؤمن را عربى هم مىگويند زيرا او مسائل ما اهل بيت را براى مردم روشن مىگرداند و فضائل و خصوصيات ما را باز مىگويد .\r\nمؤمن را اعجمى و گنگ هم گفته‌اند ، زيرا او از دلام سخن نمىگويد و از وى به نيكى ياد نمىكند و مؤمن را فارسى هم گفته‌اند زيرا او در كارها با نظر صائب مىنگرد و دلش روشن و آگاه است اگر ايمان در ثريا باشد فرزندان فارس به آن دست پيدا مىكنند ، يعنى افراد با فراست ايمان را در هر جا باشد بدست مىآورند .\r\nمؤمن همواره در كارها دقت مىكند و شتاب به خرج نمىدهد و از ميان آنها بهترين را بر مىگزيند و خوب‌ها را اختيار مىكند . رسول اكرم صلّى اللَّه عليه و إله فرمود : از فراست مؤمن بترسيد كه او با هدايت خدا و پرتو انوار فيوضات الهى به امور نگاه مىكند و حقائق و اسرار را به خوبى مشاهده مىنمايد .\r\nمترجم گويد : در اين حديث دو بار كلمه « دلام » ذكر شده است ، دلام مانند سحاب مرد سياه و دراز را گويند ، و در اينجا مقصود مرد منافقى است كه در ظاهر مؤمن و مسلمان ولى در باطن كافر و پليد مىباشد و با فريب و نيرنگ مردم را فريب مىدهد و جامعه را گمراه مىكند .\r\n6 - عمار ساباطى گويد : از امام صادق عليه السّلام سؤال شد آيا اهل آسمانها اهل زمين را مشاهده مىكنند ، فرمود : آنها فقط مؤمنان را مىنگرند ، زيرا مؤمن از نورى است مانند نور ستارگان گفته شد پس آنها اهل زمين را مشاهده مىكنند ، فرمود خير آنها نور مؤمن را به هر طرف كه برود مىنگرند ، بعد فرمود : هر مؤمنى در روز قيامت پنج ساعت مىتواند شفاعت كند .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n7 - ثورى به سند خود روايت مىكند كه به حضرت صادق عليه السّلام گفته شد چرا مؤمن را مؤمن گويند فرمود : براى اينكه مؤمن را از يكى از نامهاى خود مشتق كرد و او را مؤمن نام گذاشت ، و او را از اين جهت مؤمن گفتند كه او از عذاب خداوند آسوده است ، و در روز قيامت شفاعت مىكند و شفاعتش هم مورد قبول قرار مىگيرد .\r\nاگر مؤمن بخورد و يا بياشامد ، يا بپاخيزد و يا بنشيند ، يا بخواب رود و يا ازدواج كند و يا در جاى آلوده و كثيفى حركت نمايد ، خداوند آن زمين را پاك مىگرداند تا از كثافت آن زمين دامنش آلوده نگردد ، مؤمن روز قيامت در موقف با رسول خدا صلّى اللَّه عليه و إله قرار مىگيرد .\r\nدر اين هنگام كسانى كه مورد خشم و غضب خداوند قرار گرفته‌اند از مقابل او عبور مىكنند آنها در دنيا مرتكب گناهان بزرگ شده بودند ، در اينجا مقام محترم مؤمن را در نزد خداوند مشاهده مىكنند ، مؤمن در ميان اين گناهكاران افرادى را مشاهده مىنمايد كه در دنيا به او كمك كرده و حوائج او را بر آورده‌اند .\r\nدر اينجا مؤمن از جاى خود بلند مىشود و با اعتمادى كه به فضل و عنايت خداوند دارد فرياد مىزند بار خدايا بنده‌ات در اثر معصيت اينك گرفتار است ، با لطف خود او را به من ببخش ، در اين هنگام دعاى مؤمن مورد اجابت قرار مىگيرد ، فقط ناصبيان در اينجا بهره و نصيبى ندارند شفاعت شامل آنها نمىگردد .\r\nامام عليه السّلام فرمود : خداوند متعال گفتار آنها را در روز قيامت نقل مىكند آنجا كه مىگويند پس ما شفاعت‌كننده نداريم ، مقصود آنها پيامبرانند ، و نه رفيق با اخلاصى كه از ما شفاعت نمايند در اينجا مقصود همسايه‌ها و آشنايان هستند ، و هنگامى كه از شفاعت نااميد مىگردند مىگويند پس ما را به دنيا برگردانيد تا ايمان بياوريم و با مؤمنان هم آواز گرديم .\r\n8 - زراره گويد : در خدمت حضرت صادق عليه السّلام نشسته بودم كه از آن جناب از تفسير آيه شريفه  مَنْ جاءَ بِالْحَسَنَةِ فَلَهُ عَشْرُ أَمْثالِها  سؤال شد كه آيا اين معنى در باره مخالفان و كسانى كه اعتقاد به خاندان شما ندارند دلالت مىكند ، فرمودند : اين\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nفقط در بارهء اهل ايمان مىباشد .\r\n9 - يعقوب بن شعيب گويد : از امام عليه السّلام شنيدم مىفرمود : هيچ كس از اعمال خود در نزد خداوند پاداشى ندارد مگر مؤمن .\r\n10 - راوى مذكور گويد : حضرت صادق عليه السّلام فرمود : هر گاه بنده مؤمن كار نيكى انجام داد خداوند اعمال او را مضاعف مىكند و براى هر كار نيكى هفتصد برابر مىدهد و معنى آيه شريفه  وَ اللَّهُ يُضاعِفُ لِمَنْ يَشاءُ  ناظر به همين است .\r\n11 - راوى نام برده گويد : امام عليه السّلام فرمود : نور مؤمن براى اهل آسمانها مىدرخشد همان گونه كه نور ستارگان براى اهل زمين مىدرخشند ، مؤمن دوست و محبوب خداوند است خداوند او را كمك مىكند و حوائج او را بر مىآورد ، و جز حق سخن نمىگويد و از ديگرى واهمه ندارد .\r\n12 - امام عليه السّلام فرمود : مؤمنان با هم برخورد مىكنند و مصافحه مىنمايند ، در اينجا خداوند به آنها توجه مىكند و گناهان آنها فرو مىريزند تا آنگاه كه از هم جدا شوند .\r\n13 - حضرت صادق عليه السّلام فرمود : مردم توانائى ندارند حقيقت صفات خداوند را درك كنند ، و همان گونه كه نمىتوانند صفت خدا را درك نمايند توانائى ندارند حقيقت صفات رسول خدا صلّى اللَّه عليه و إله را هم درك كنند ، كسى كه نتواند صفت رسول را درك كند از درك صفت امام هم عاجز است ، و كسى كه نتواند صفت امام را درك كند صفات مؤمن را هم درك نمىكند .\r\n14 - امام صادق عليه السّلام فرمود : خداوند متعال مىفرمايد : هر كس يكى از دوستان مرا خار بدارد با من به جنگ پرداخته است ، و من با سرعت و شتاب به يارى دوستان خود مىآيم من در هنگام قبض روح مؤمن متحير هستم من دوست دارم او را قبض روح كنم و به جوار رحمت خود انتقال دهم ، اما او دوست دارد در دنيا بماند و من مرگ او را به تاخير مىاندازم .\r\nمؤمن از من هر چه بخواهد به او مىدهم ، و هر گاه مرا بخواند دعوت او را اجابت مىكنم اگر در دنيا يك مؤمن هم باشد از همه مخلوقات خود بىنياز خواهم\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nشد ، و از ايمان مؤمن براى او همنشينى خواهم ساخت كه او از هيچ كس وحشت نخواهد كرد و در آرامش و سكون زندگى خواهد نمود .\r\n15 - حضرت صادق عليه السّلام فرمود : مؤمن در هنگام مرگ با گناهان بخشيده شده از جهان مىرود .\r\n16 - فرمود : مؤمن هر گاه خداوند را بخواند مورد اجابت قرار مىگيرد ، راوى گويد : من از اين سخن در شگفت آمدم ، امام عليه السّلام فرمود : خداوند بر مخلوقات خود با نظر خاصى مىنگرد و آنها را مشمول رحمت خود قرار مىدهد .\r\n17 - يكى از اهل علم روايت مىكند كه امام عليه السّلام فرمود : هر گاه مؤمن وفات كند دو فرشته موكل بر او بالا مىروند و مىگويند بار خدايا فلانى در گذشت ، خداوند مىفرمايد پائين رويد و روى قبر او نماز بگذاريد و تا روز قيامت مرا تهليل و تكبير بگوئيد و هر عملى كه انجام مىدهيد براى او بنويسيد .\r\n18 - امام صادق عليه السّلام فرمود : خواب مؤمن يك بخش از هفتاد بخش نبوت است و بعضى از مؤمنان سه جزء از اجزاء نبوت را دارا مىباشند .\r\n19 - حضرت صادق عليه السّلام فرمود : اعمال مؤمن قبل از او به بهشت مىروند و وسائل استراحت و منزل او را مهيا مىكنند ، همان گونه كه مردى خدمتكارش را مىفرستد تا وسائل استراحت او را فراهم كند ، و بعد اين آيه شريفه را تلاوت كردند :  وَ مَنْ عَمِلَ صالِحاً فَلِأَنْفُسِهِمْ يَمْهَدُونَ  .\r\n20 - امام عليه السّلام فرمود : خداوند متعال مكروهات را از مؤمن دفع مىكند همان گونه كه مردى شتر بيگانه را از شتران خود دور مىگرداند .\r\n21 - حضرت صادق عليه السّلام فرمود : هر گاه مؤمنى در زمين غربت بميرد و گريه‌كنندگان او حاضر نباشند ، در اين هنگام زمين‌هايى كه او در آنجا خداوند را عبادت مىكرد بر او گريه مىكنند و جامه‌هايش بر او گريه خواهند كرد و درهاى آسمان‌ها كه اعمال او از آنجاها عبور مىكردند بر او گريه خواهند نمود ، و دو فرشته موكل هم بر او خواهند گريست .\r\n22 - على عليه السّلام در يكى از خطبه‌هايش مىفرمايد : راهيست روشن و واضح ،\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nراهى پر فروغ و نورانى ، ايمان آدميان را به كارهاى نيك راهنمائى مىكند و كارهاى نيك نشانه ايمان آدمى است ، بوسيله ايمان از علم مىتوان بهره گرفت و خرابىها را آباد كرد و با دانش از مرگ و عواقب آن مىتوان ترسيد .\r\nمرگ آخرين روز زندگى انسان در اين جهان مىباشد ، و بوسيله دنيا مىتوان آخرت را آباد كرد روز قيامت بهشت براى پرهيزگاران آراسته مىگردد و دوزخ براى بدكاران و گمراهان آشكار مىشود ، مردم از قيامت نمىتوانند فرار كنند و آنها شتابان به طرف آن روز در حركت هستند و پايان كارشان به قيامت خواهد انجاميد .\r\n23 - راوندى در نوادر خود از موسى بن جعفر و او از پدرانش از رسول خدا عليهم السّلام روايت مىكند كه فرمود : مؤمن مانند درختى است كه برگهاى آن در تابستان و زمستان نمىريزند گفته شد يا رسول اللَّه آن كدام درخت است فرمود : درخت خرما .\r\n24 - اسحاق بن جعفر از برادرش موسى بن جعفر و او از پدرانش از رسول اكرم عليهم السّلام روايت مىكند كه فرمود : خداوند يكى از بندگان خود را روز قيامت مورد عتاب و سرزنش قرار مىدهد و مىفرمايد : من بيمار شدم چرا از من عيادت نكردى ، گويد بار خدايا تو خداوند بندگان هستى و مريض و دردمند نمىكردى .\r\nخداوند متعال مىفرمايد : برادر مؤمنت بيمار شد و تو از آن عيادت نكردى ، به عزت و جلال خودم سوگند اگر به عيادت او مىرفتى مرا در آنجا مشاهده مىكردى ، و بعد هر چه از من مىخواستى به تو مىدادم ، و اين به خاطر شرافت و اعتبار بنده مؤمن در نزد من مىباشد و من بخشنده و آمرزنده هستم .\r\n25 - ميسر گويد : حضرت صادق عليه السّلام فرمود : مؤمنى از شما روز قيامت از شخصى عبور مىكند كه او را به طرف دوزخ مىبرند ، آن شخص به طرف مؤمن توجه مىكند و مىگويد اى فلان من در دنيا به تو محبت و نيكى كرده‌ام ، در اين هنگام مؤمن به فرشته موكل بر او مىگويد : او را رها كنيد ، فرشته هم به فرمان خداوند او را رها مىكند .\r\n26 - محمد بن حمران از حضرت صادق عليه السّلام روايت مىكند كه فرمود :\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nبنده‌اى را روز قيامت حاضر مىكنند كه هيچ كار نيكى در نامه اعمال او نيست ، به او مىگويند فكر كن آيا كار نيكى انجام داده‌اى ، او در پاسخ مىگويد : من كار نيكى ندارم جز آنكه روزى بندهء مؤمنى نزد من آمد و از من براى وضوء آب خواست .\r\nمن هم به آن بنده مؤمن آب دادم و او از آن آب وضوء گرفت ، در اين هنگام آن بنده را حاضر مىكنند و او هم جريان را تعريف مىكند و گفتار او را تصديق مىنمايد در اينجا خداوند دستور مىدهد او را وارد بهشت كنند و گناهانش را مورد عفو قرار مىدهد .\r\n27 - مفضل از امام صادق عليه السّلام روايت مىكند كه فرمود : روز قيامت به مؤمن گفته مىشود در چهره مردم نگاه كن هر كس به تو شربتى آب و يا مقدارى خوردنى و يا كار نيكى در باره‌ات انجام داده است او را بگير و وارد بهشت نما ، او در اينجا دست گروهى را مىگيرد و با خود به سوى بهشت مىبرد .\r\nهنگامى كه مؤمن از صراط عبور مىكند جماعت زيادى همراه او هستند ، فرشتگان مىگويند اى دوست خدا و اى بندگان خدا به كجا مىرويد ، در اين هنگام خداوند به فرشتگان دستور مىدهد اجازه دهيد بنده من عبور مىكند ، فرشتگان هم اجازه مىدهند ، مؤمن را از اين جهت مؤمن مىگويند كه خداوند به او اجازه شفاعت داده است .\r\n28 - جابر بن يزيد گويد حضرت باقر عليه السّلام به من فرمودند خداوند روز قيامت دست مؤمن را باز مىگذارد و او هر كارى كه بخواهد انجام مىدهد ، گويد : عرض كردم از كتاب خداوند در اين باره براى من چيزى قرائت كن ، امام عليه السّلام فرمود :\r\nخداوند مىفرمايد :  لَهُمْ ما يَشاؤُنَ فِيها وَ لَدَيْنا مَزِيدٌ  .\r\nاز اين آيه روشن است كه آنها روز قيامت اجازه دارند هر چه بخواهند ، و خداوند هم علاوه بر خواسته‌هاى آنان به آنها عطا مىكند ، سپس فرمود : اى جابر از دشمنان ما كمك مخواه و از آنها غذا و آب طلب نكن ، زيرا دشمنان ما همواره در آتش دوزخ جاويدان مىباشند .\r\nمؤمن از وى عبور مىكند و او مىگويد : اى مؤمن آيا من نسبت به شما محبت\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nنكردم و در انجام خواسته‌هاى شما اقدام ننمودم ، مؤمن از وى شرم مىكند و او را از آتش نجات مىدهد ، و مؤمن را از اين جهت مؤمن گفته‌اند كه او از گناهكاران شفاعت مىكند و شفاعتش هم مورد قبول قرار مىگيرد .\r\n29 - حضرت صادق عليه السّلام فرمود : مؤمن رهبر خاندانش مىباشد و بر اعمال و امور زندگى آنها گواهى مىدهد ، فرمود : همه اشياء و حتى حشرات الارض هم در برابر او خاضع مىباشند درندگان زمين و پرندگان هوا از وى احترام مىكنند .\r\n30 - عبد المؤمن انصارى گويد : حضرت باقر عليه السّلام فرمود : خداوند سه خصلت به مؤمن عطا فرموده است ، عزت در دين و دنيا ، رستگارى در آخرت ، و هيبت در دل مردمان .\r\n31 - امام صادق عليه السّلام فرمود : حرمت و اعتبار مؤمن از كعبه هم بزرگتر است .\r\n32 - حضرت صادق سلام اللَّه عليه فرمود : رسول خدا صلّى اللَّه عليه و إله فرمودند : خداوند متعال مىفرمايد : به من اعلان جنگ داده هر آن كس كه بنده مؤمن مرا اذيت كند از خشم و غضب من در آسايش هستند كسانى كه بنده مؤمن مرا گرامى بدارند .\r\nاگر بين مشرق و مغرب فقط يك بنده و يك امام عادل باشند من ديگر به كسى نياز ندارم آسمان هفتگانه و زمين‌ها بوسيله آن دو و به خاطر آنها پا برجاست ، و من بين آنها انس و مودتى قرار داده‌ام كه به ديگران نيازى ندارند .\r\n33 - حضرت رسول خدا صلّى اللَّه عليه و إله فرمود : در نزد خداوند از ايمان و عمل صالح چيزى محبوب‌تر و گرامىتر نيست ، و اينكه آدمى از منهيات خداوند دست باز دارد و گرد گناه نگردد .\r\n34 - حضرت رسول صلّى اللَّه عليه و إله فرمودند : خداوند قريه و شهرى را كه در آن صد نفر مؤمن باشند عذاب نمىكند تا آنجا كه فرمودند : حتى اگر يك نفر هم مؤمن در يك آبادى زندگى كند خداوند اهل آن آبادى را عذاب نمىكند .\r\n35 - روايت شده حضرت رسول صلّى اللَّه عليه و إله متوجه كعبه شدند و فرمودند : مرحبا به تو اى كعبه چه اندازه بزرگ هستى و در نزد خداوند ارج و اعتبار دارى ، به خداوند سوگند حرمت مؤمن از تو بزرگتر است ، خداوند تو را از يك چيز حرام\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nكرده در صورتى كه از مؤمن سه چيز را حرام نموده ، مالش ، جانش و سوء ظن نسبت به او .\r\n36 - رسول اكرم صلّى اللَّه عليه و إله فرمود : هر كس مؤمنى را اذيت كند مرا اذيت كرده است و هر كس مرا آزار دهد خداوند را آزار داده است و هر كس خداوند را اذيت كند در تورات و انجيل و زبور و فرقان ملعون مىباشد .\r\n37 - رسول خدا صلّى اللَّه عليه و إله فرمود : مؤمن مانند فرشته مقرب مىباشد و مؤمن در نزد خداوند از فرشته مقرب هم بزرگتر و گرامىتر است ، در نزد خدا چيزى محبوب‌تر از اين نيست كه مؤمن و يا مؤمنه‌اى توبه كند ، مؤمن در آسمانها معروف است همان گونه كه مردى زن و فرزندش را مىشناسد .\r\n38 - حضرت صادق عليه السّلام فرمود : خداوند كارهاى مؤمن را به خودش واگذاشته ولى او را از ذلّت و خوارى نگهداشته و اين را به او وانگذاشته است مگر در قرآن نخوانده‌ايد كه فرموده  وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ  .\r\nاز اين جا معلوم است كه مؤمن عزيز است و نبايد خود را ذليل كند و نيز فرمود :\r\nمؤمن از كوه هم سخت‌تر است ، كوه را مىتوان با كلنگ از هم شكافت و از او كاست ولى مؤمن را نمىتوان از ايمانش چيزى كسر كرد .\r\n39 - فضل بن عبد الملك گويد : حضرت صادق عليه السّلام فرمود : اى فضل شيعيان فقير ما را ترك نكنيد به خداوند سوگند يكى از آنها در روز قيامت از جماعتى به اندازهء قبيله ربيعه و مضر شفاعت مىكند .\r\nبعد فرمود : اى فضل مؤمن را از اين جهت مؤمن گفته‌اند كه شفاعت مىكند و شفاعت او هم قبول مىگردد ، مگر نشنيده‌ايد كه خداوند در باره دشمنان شما هنگامى كه مشاهده مىكنند مردى از شما در روز قيامت از دوست خود شفاعت مىكند مىگويند   فَما لَنا مِنْ شافِعِينَ وَ لا صَدِيقٍ حَمِيمٍ   .\r\n40 - ابو حمزه ثمالى گويد از حضرت صادق عليه السّلام شنيدم مىفرمود : اگر پرده از جلو ديدگان مردم برداشته شود و مقام مؤمن را در نزد خداوند بنگرند در برابر مؤمن خاضع خواهند شد و آنها از مؤمن اطاعت خواهند كرد و كارهاى آنها براى\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nاو آسان خواهد شد ، و اگر متوجه اعمال مردوده گردند خواهند گفت هيچ عملى قابل پذيرش نيست .\r\n\r\n2 خلقت مؤمن از نور خدا\r\n1 - سليمان جعفرى گويد : خدمت حضرت امام هادى عليه السّلام بودم فرمود : اى سليمان از فراست مؤمن بترس زيرا او با نور خدا به اوضاع و احوال مىنگرد ، من در اين هنگام ساكت شدم تا آنگاه كه اطاق خلوت شد ، عرض كردم شنيدم فرموديد از فراست مؤمن بترسيد كه او با نور خدا متوجه امور مىباشد .\r\nفرمود : آرى اى سليمان خداوند مؤمن را از نور خود آفريد و آنان را در رحمت خود رنگ آميزى كرد و پيمان ولايت ما را از آنان گرفت ، مؤمنان با هم برادر ابوينى هستند پدر آنها نور و مادرشان هم رحمت مىباشد ، و مؤمن از همان نورى كه آفريده شده به اوضاع و احوال نگاه مىكند .\r\n2 - معاوية بن عمار گويد : به حضرت صادق عليه السّلام عرض كردم تفسير اين حديثى را كه از شما شنيدم بيان فرمائيد فرمودند : آن حديث كدام است گفتم :\r\nفرموديد مؤمن با نور خداوند مىنگرد .\r\nفرمود : اى معاويه خداوند مؤمن را از نور خود آفريد و در رحمت خود آنها را فرو برد و پيمان ولايت ما را بر شناخت خود از آنها گرفت روزى كه خود را به او شناسانيد ، مؤمن با مؤمن برادر ابوينى هستند پدرش نور و مادرش رحمت است ، و مؤمن با همان نورى كه از وى آفريده شده نگاه مىكند .\r\n3 - سليمان گويد حضرت صادق عليه السّلام فرمود : خداوند براى ما پيروان و شيعيانى قرار داد و آنها را از نور خود خلق كرد و در رحمت خود فرو برد روزى كه خود را به آنان معرفى كرد پيمان ولايت ما را هم از آنها گرفت ، او از نيكوكاران آنها قبول مىكند و از بدكاران آنها در مىگذرد هر كس بدون ايمان در پيشگاه\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nخداوند حاضر گردد حسنات او قبول نمىگردد و گناهانش بخشوده نمىشود .\r\n4 - جابر از حضرت باقر عليه السّلام روايت مىكند كه حضرت رسول صلّى اللَّه عليه و إله فرمود : از فراست مؤمن بترسيد كه او با نور خدا مىنگرد و سپس اين آيه شريفه را تلاوت كردند  إِنَّ فِي ذلِكَ لَآياتٍ لِلْمُتَوَسِّمِينَ  .\r\n5 - حضرت باقر عليه السّلام فرمود : خداوند متعال در مؤمن نسيمى از روح خودش دميده است ، و براى همين جهت در قرآن فرموده :  رُحَماءُ بَيْنَهُمْ  .\r\n6 - على عليه السّلام فرمود : از گمان مؤمنين بترسيد زيرا خداوند حق را در زبان آنها قرار داده است .\r\n7 - جابر جعفى گويد : در خدمت ابو جعفر عليه السّلام بودم در حالى كه غم و اندوه مرا گرفته بود ، عرض كردم قربانت شوم گاهى بدون اينكه مصيبت و يا اندوهى برايم پيش آيد ناگهان محزون مىكردم كه اهل بيت من هم متوجه اين موضوع مىشوند و مرا دگرگون مشاهده مىكنند .\r\nامام فرمود : آرى اى جابر خداوند متعال مؤمنان را از گل بهشت آفريد و از نسيم روحش در آنها جارى ساخت و از اين جهت مؤمنان را برادر ابوينى گفته‌اند هر گاه يكى از آن ارواح در يكى از شهرها محزون گردد ، ساير ارواح هم محزون مىگردند .\r\n\r\n3 ريشه و سرشت مؤمن\r\n1 - جابر از حضرت صادق عليه السّلام روايت مىكند كه فرمود : خداوند متعال شيعيان ما را از يك سرشتى كه در نزد خود نگهدارى مىكرد آفريد ، آن اصل و طينت مخصوص آنها مىباشد و تا روز قيامت كسى در آن وارد نمىگردد و چيزى از آن كم نمىشود .\r\n2 - ابو بصير از حضرت باقر سلام اللَّه عليه روايت مىكند كه فرمود : ما و\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nشيعيان ما از يك اصل و ريشه آفريده شديم و سرشت ما يكى مىباشد .\r\n3 - در يكى از احاديث مرفوعه از حضرت صادق عليه السّلام روايت شده كه فرمود :\r\nمؤمن خوش جنس و آرام و از سرشت ما اهل بيت است .\r\n4 - از حضرت صادق عليه السّلام روايت شده كه فرمود : خداوند هنگامى كه اراده مىكند مؤمن را از مؤمن و يا مؤمن را از كافر بيافريند فرشته‌اى را مىفرستد تا قطره‌اى از آب باران را بگيرد و روى برگى بياندازد ، بعد يكى از پدر و مادر آن برگ را مىخورد و مؤمن از آن متولد مىگردد .\r\n5 - حضرت صادق عليه السّلام فرمود : نطفه مؤمن در صلب مشرك قرار مىگيرد و چيزى به آن آسيب نمىرساند تا آنگاه كه آن را در رحمى قرار دهد ، هنگامى كه آن نطفه به صورت انسانى كامل در آمد شرى به او صدمه نمىرساند تا آنگاه كه قلم در باره او به جريان گذاشته شود .\r\n6 - محمد بن حمران گويد : از امام صادق سلام اللَّه عليه پرسيدم خداوند مؤمن را از چه طينتى آفريد فرمود : او را از پاك‌ترين و شريف‌ترين اصل خلق كرد گويد : بار ديگر پرسيدم مؤمن از كدام سرشت خلق شد ، فرمود : از سرشت پيامبران آفريده شده و چيزى او را آلوده نمىكند .\r\n7 - حضرت سجاد عليه السّلام فرمود : خداوند متعال پيامبران را از طينت بلند و شريف كه در مقام قرب پروردگار بود آفريد جانها و بدنهاى آنها را از آن سرشت پاك خلق كرد ، قلوب مؤمنان را هم از همان طينت خلق نمود ولى ابدان آنها را از طينتى كه از آن پائين بود آفريد .\r\nكافران را از سرشتى كه اصل آن در جهنم بود خلق كرد و دلها و بدنهاى آنها را از همين سرشت به وجود آورد ، سپس اين دو طينت را به هم مخلوط كرد ، از همين جا است كه مؤمن از كافر متولد مىگردد و از كافر مؤمن پيدا مىشود ، و از همين جا مؤمن گرفتار مصيبت مىگردد و كافر به حسنات مىرسد ، دلهاى مؤمنان به اصلى كه از آن آفريده شده‌اند تمايل پيدا مىكند و دلهاى كافران هم به اصل خود اظهار علاقه مىنمايد .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n8 - عبد الغفار جازى از حضرت صادق عليه السّلام روايت مىكند كه فرمود : خداوند متعال مؤمن را از طينت بهشتى آفريد و كافر را از طينت آتش خلق كرد و فرمود :\r\nهر گاه خداوند بخواهد به بنده‌اى خيرى برساند روح و بدن او را پاك مىگرداند ، او در اين هنگام همه نيكىها را مىشناسد و همه زشتيها را ترك مىكند .\r\nراوى گويد : از آن حضرت شنيدم مىفرمود : طينت‌ها بر سه گونه مىباشند ، نخست طينت پيامبران كه مؤمن هم از همان طينت است جز اينكه پيامبران از اصل آن طينت مىباشند و آنها ريشه و اساس و فضيلت مخصوصى دارند ، مؤمن فرع و از گلى چسبنده آفريده شده است .\r\nخداوند متعال بين پيامبران و پيروان آنها جدائى نمىاندازد و فرمودند : طينت ناصبى و اصل خلقت او از گل سياه و بدبو مىباشد ، و مستضعفان از خاك معمولى خلق شده‌اند ، مؤمن از ايمان خود عدول نمىكند و ناصبى هم دست از دشمنى و عناد باز نمىدارد و مشيت خداوند در باره آنها انجام مىگيرد .\r\n9 - ابو اسماعيل رازى از امام صادق عليه السّلام روايت مىكند كه فرمود : در بهشت درختى هست كه او را مزن مىگويند ، هر گاه خداوند اراده مىكند مؤمنى را خلق كند از آن درخت قطره‌اى مىچكد و آن قطره بر هر گياه و ميوه‌اى كه فرود آيد و مؤمن و يا كافر از آن بخورند خداوند از صلب آن خورنده مؤمنى را خلق مىكند .\r\n10 - عبد اللَّه بن كيسان از حضرت صادق عليه السّلام پرسيد قربانت گردم من غلام تو عبد اللَّه بن كيسان هستم ، فرمود : نسب تو را مىشناسم ولى خودت را نمىشناسم ، گويد : عرض كردم من در منطقه جبل متولد شده‌ام و در سرزمين فارس بزرگ شده‌ام و به امور تجارتى اشتغال دارم .\r\nگاهى با گروهى از مردم برخورد مىكنم و آنها را داراى حسن خلق و صورت‌هاى حق بجانب كه داراى امانت و صداقت مىباشند مشاهده مىنمايم ، بعد از آن در باطن آنها به مطالعه مىپردازم معلوم مىگردد كه با شما دشمن هستند ، و كينه و عداوت شما را در دل دارند .\r\nاز آن طرف به گروهى برمىخوريم كه بد اخلاق و خائن و فاسق هستند و بعد\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nاز تحقيق معلوم مىگردد كه از دوستان و علاقه‌مندان شما مىباشند ، بفرمائيد چرا اينها اين چنين هستند ، امام عليه السّلام فرمود : اى پسر كيسان خداوند متعال مقدارى گل از بهشت و مقدارى هم از جهنم برداشت و آنها را به هم مخلوط كرد .\r\nپس از اينكه آنها را به هم مخلوط كرد بار ديگر آنها را از هم جدا ساخت ، اكنون از هر كس امانت و حسن خلق مشاهده كرديد اصل آن از طينت بهشتى است كه به اصل خود برمىگردند ، و از هر كس خيانت و فساد و بد خلقى ديديد اصل آن از طينت جهنمى است كه آنها هم به ريشه خود بر مىگردند .\r\n11 - ابراهيم از حضرت صادق عليه السّلام روايت كرده كه فرمود : هنگامى كه خداوند متعال خواست آدم را بيافريند جبرئيل را در نخستين ساعات روز جمعه فرستاد ، او دست راست خود را به طرف آسمانها برد و مشتى خاك از همه آسمانهاى هفتگانه برداشت و بعد دست چپ خود را به طرف زمين برد و مشتى خاك از زمين‌ها بر گرفت .\r\nبعد از اين خداوند به جبرئيل امر كرد مشت راست و چپ خود را نگه دارد در اين هنگام خاك‌ها را از هم جدا كرد و مقدارى از خاك‌هاى آسمان و مقدارى از خاك‌هاى زمين را پراكنده ساخت ، و به آن خاكى كه در دست راستش بود گفت از تو پيامبران و صديقان و مؤمنان و اوصياء و سعدا را خلق مىكنم و همان گونه كه خدا فرمود انجام شد .\r\nو به آن قسمت از خاك كه در مشت چپش بود گفت از تو جباران و مشركان و كافران و گمراهان و طاغوت‌ها و اشقيا را خلق خواهم كرد و همان گونه كه خداوند اراده كرد انجام گرفت ، بعد از آن هر دو به هم در آميختند و اين است معنى آيه شريفه  إِنَّ اللَّهَ فالِقُ الْحَبِّ وَ النَّوى  .\r\nمقصود از حب طينت مؤمن است كه خداوند محبت خود را در آن افكنده است و معنى نوى هم كافران هستند كه از هر خيرى دور مىباشند ، خداوند مىفرمايد :  يُخْرِجُ الْحَيَّ مِنَ الْمَيِّتِ وَ يُخْرِجُ الْمَيِّتَ مِنَ الْحَيِّ *  مقصود از حى در اينجا مؤمنى است كه از طينت كافرى بيرون مىگردد .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nمقصود از ميتى كه از زنده بيرون مىگردد كافرى است كه از طينت مؤمنى بيرون مىشود ، پس معنى حى در اين آيه شريفه مؤمن و معنى ميت كافر مىباشد . و اين است معنى آيه شريفه  أَ وَ مَنْ كانَ مَيْتاً فَأَحْيَيْناهُ  ، مقصود از مرگ در اينجا اختلاط طينت مؤمن با كافر است .\r\n12 - حضرت امام حسن عسكرى از پدرانش از امام جعفر صادق عليهم السّلام روايت مىكند كه فرمود : مؤمن هر گاه بميرد او در حقيقت نمرده است بلكه اين كافر است كه در حقيقت مىميرد خداوند مىفرمايد :  يُخْرِجُ الْحَيَّ مِنَ الْمَيِّتِ وَ يُخْرِجُ الْمَيِّتَ مِنَ الْحَيِّ *  ، يعنى مؤمن از كافر و كافر از مؤمن بيرون مىگردند .\r\n13 - صالح بن سهل گويد به حضرت صادق عليه السّلام عرض كردم خداوند مؤمن را از كدام طينت آفريد فرمود : از طينت پيامبران كه هرگز آلودگى پيدا نمىكنند .\r\n14 - زراره گويد : حضرت باقر عليه السّلام فرمود : اگر مردم مىدانستند كه ابتداى آفرينش چگونه بود هيچ وقت با هم اختلاف نمىكردند ، خداوند متعال قبل از اينكه مخلوقات را بيافريند نخست آب گوارا و شيرين را آفريد و فرمود : اهل بهشت و آنهائى را كه از من اطاعت كنند از تو خلق مىكنم .\r\nو بعد متوجه آب تلخ شد و فرمود : اهل دوزخ و كسانى كه از من اطاعت نكنند از تو خلق خواهم كرد و بعد آن دو آب را به هم مخلوط كرد و از همين جا مىباشد كه از مؤمن كافر و از كافر مؤمن متولد مىگردد ، بعد از اين مقدارى خاك از روى زمين برداشت و آن را نرم كرد و به صورت ذره در آورد و به حركت در آورد .\r\nبه آنها كه در طرف راست بودند خطاب شد به طرف بهشت برويد و به آنها كه در طرف چپ قرار داشتند گفت به طرف دوزخ برويد ، بعد از اين امر كرد آتشى افروختند به آنها كه در طرف چپ بودند دستور داد در آن آتش وارد شويد آنها ترسيدند و به طرف آتش سوزان نرفتند ، و بعد به آنهائى كه طرف راست بودند فرمان داد داخل شويد آنها اطاعت كردند .\r\nدر اين هنگام به آتش فرمان داد و گفت : اى آتش سرد باش و به اين جماعت آزار و اذيت نرسان ، او هم اطاعت كرد و در دم خنك شد و به آن مردم صدمه‌اى\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nنرسانيد در اين هنگام كسانى كه در طرف چپ بودند گفتند خداوندا از ما در گذر ، خداوند از آنها در گذشت و گفت : بار ديگر در آن داخل شويد ، آنها نزديك شدند ولى باز ترسيدند و داخل نشدند .\r\nاز اينجا اطاعت از دستورات خداوند و فرمانبردارى از فرامين او و يا معصيت و نافرمانى آغاز شد ، نه مطيعان توانائى دارند در صف معصيت‌كاران قرار گيرند و نه معصيت‌كاران مىتوانند خود را با مطيعان در يك صف قرار دهند صف‌ها از هم روشن و مشخص هستند .\r\n15 - محمد حلبى گويد : حضرت صادق عليه السّلام فرمود : هنگامى كه خداوند خواست آدم را خلق كند آب را به طرف خاك فرستاد و بعد مقدارى از گل را برداشت و آن را نرم كرد و به اطراف پراكنده ساخت و آن اجزاء به صورت ذره در اطراف به حركت در آمدند ، و بعد آتشى افروخت . ( تا آخر حديثى كه قبلا ترجمه شد ) در پايان حديث فرمود : اهل بيت عليهم السّلام اعتقاد دارند كه رسول خدا صلّى اللَّه عليه و إله نخستين كسى هست كه در آن آتش داخل شد و آيه شريفه  قُلْ إِنْ كانَ لِلرَّحْمنِ وَلَدٌ فَأَنَا أَوَّلُ الْعابِدِينَ  ناظر به همين معنى مىباشد .\r\n16 - عبد اللَّه بن محمد گويد : حضرت باقر عليه السّلام فرمود : خداوند متعال هنگامى كه خواست مخلوقات را بيافريند ، كسانى را كه دوست داشت از آنچه در نزدش محبوب بود آفريد ، و از اين جهت آنها را از طينت بهشت خلق كرد ، و كسانى را كه مورد بغضش بودند از آنچه دوست نداشت آفريد .\r\nاز اين رو آنان را از سرشت دوزخ و طينت جهنم خلق كرد و بعد آنان را در عالم ظل قرار داد راوى گويد ظلال چيست فرمود : آيا سايه‌ات را در آفتاب مشاهده مىكنى و خيال مىكنى آن چيزى هست در حالى كه آن چيزى نيست ( مقصود از ظل شايد عالم ذر و يا عالم ارواح باشد ) .\r\n17 - ابو بصير گويد : از حضرت صادق عليه السّلام پرسيدم آنها چگونه پاسخ دادند در حالى كه ذره بودند ، فرمود خداوند در هنگام پيمان گرفتن به آنها عقل و هوش\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nعطا كرد و آنها هم جواب دادند .\r\n18 - اصبغ بن نباته گويد : ابن كواء خدمت على عليه السّلام آمد و گفت : يا امير المؤمنين به من خبر دهيد كه خداوند تبارك و تعالى قبل از موسى عليه السّلام با يكى از فرزندان آدم سخن گفته است ، على عليه السّلام فرمود : خداوند با همه مخلوقات خود از نيكوكار و بدكار تكلم كرده و آنها هم پاسخ خداوند را داده‌اند .\r\nاين سخن بر ابن كواء گران آمد و موضوع را درك نكرد و سؤال كرد مطلب را بيان فرمائيد على عليه السّلام فرمود : مگر كتاب خداوند را تلاوت نكرده‌اى در آنجا كه به پيامبر خود مىگويد :  وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا بَلى  خداوند كلام خود را به آنها رسانيد و آنان هم پاسخ دادند ، همانطور كه آيه را شنيديد .\r\nاى فرزند كواء آنها گفتند : آرى خداوند هم فرمود : جز من خدائى نيست و من رحمان هستم آنها به خدائى او اقرار كردند ، در اينجا خداوند پيامبران او اوصياء آنها را هم معرفى كرد و مردم هم به اطاعت از آنها اقرار نمودند ، در اين هنگام فرشتگان گفتند اى بنى آدم ما در روز قيامت به اين اقرار و اطاعت شما گواهى خواهيم داد .\r\n19 - ابو بصير گويد : به حضرت صادق عليه السّلام عرض كردم در آن هنگام كه خداوند از آنها گواهى گرفت آيا من خداوند شما نيستم ، و آنان هم پاسخ دادند چرا شما خداى ما هستيد و پاره‌اى از آنها مخفى داشتند بر خلاف آنچه آشكار كرده بودند ، چگونه آنها پاسخ دادند امام فرمود : خداوند وسيله پاسخ دادن را براى آنها فراهم كرد .\r\n20 - ابو بصير گويد : از امام صادق عليه السّلام پرسيدم آيا آنها به زبان خود در پاسخ الست بربكم بلى گفتند فرمود : آرى و به دلهاى خود هم اين پاسخ را دادند ، گفتم در آن روز با چه زبان و قلبى پاسخ خداوند را دادند ، امام فرمود : پروردگار در آنها وسيله گفتن را پديد آورد .\r\n21 - شخصى از حضرت باقر عليه السّلام از معنى آيه شريفه  وَ إِذْ أَخَذَ رَبُّكَ مِنْ بَنِي آدَمَ \r\n\r\n","description":"","footnote":"","page_name":" 83 ","page_number":83},
  {"content":"\r\n\r\n مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا بَلى  ، سؤال كرد ، امام باقر فرمود : پدرم روايت كرد كه خداوند مشتى خاك از همان خاكى كه آدم عليه السّلام را خلق كرده بود برداشت و مقدارى آب شيرين و گوارا بر آن ريخت .\r\nبعد از آن چهل روز آن گل را به حال خود واگذاشت و بعد آن تلخ بر روى آن ريخت و چهل روز ديگر هم آن را رها كرد ، هنگامى كه آن گل به هم آميخت آن را نرم كرد و مانند ذر در طرف راست و چپ پراكنده شدند ، و بعد امر كرد همه داخل آتش كردند ، آنها كه در طرف دست راست بودند وارد آن شدند و آتش بر آنها سرد گرديد ولى آنها كه در طرف چپ بودند امتناع كردند .\r\n22 - حمران گويد : حضرت باقر سلام اللَّه عليه فرمود : خداوند تبارك و تعالى هنگامى كه مخلوقات را خلق كرد آب شيرين و گوارا و آب تلخى هم آفريد و آنها را به هم ممزوج كرد ، و بعد مقدارى خاك از روى زمين برداشت و آن را نرم نمود ، سپس به آن قسمت كه در طرف راست حركت مىكردند فرمود شما به طرف بهشت برويد .\r\nبعد از اين متوجه طرف چپ شد و گفت شما هم به طرف دوزخ برويد ، بعد فرمود : آيا من خداى شما نيستم گفتند : آرى گواهى مىدهيم ، ما از اين جهت از شما گواهى گرفتيم كه شما روز قيامت نگوئيد ما از اين موضوع غافل بوديم ، سپس از آنها در باره پيامبران پيمان گرفت و فرمود : آيا من خداى شما نيستم و محمد پيامبر من نيست و على امير مؤمنان نمىباشد گفتند چرا گواهى مىدهيم .\r\nدر اينجا نبوت براى آنها ثابت شد و براى پيامبران اولو العزم از آنها پيمان گرفته شد و آنها اقرار كردند كه خداوند پروردگار ما هست و محمد رسول او و على امير مؤمنان و اوصياء بعد از او واليان امور مىباشند .\r\nآنها خازنان علم خدا هستند و من بوسيله مهدى از دين خود يارى مىكنم و دولت خود را بدست او آشكار مىگردانم و از دشمنانم بوسيله او انتقام مىگيرم ، و از روى ميل و اكراه عبادت مىشوم ، آنها به همه اين مطالب اقرار كردند و شهادت دادند .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n23 - حبيب سجستانى گويد : از حضرت باقر عليه السّلام شنيدم فرمود خداوند فرزندان آدم را از پشت او بيرون آورد تا از آنها براى خود پيمان ربوبيت و براى پيامبران پيمان نبوت بگيرد ، و نخستين ميثاقى كه از آنها گرفته شد ميثاق نبوت حضرت محمد بن عبد اللَّه صلّى اللَّه عليه و إله بود .\r\nبعد از اين خداوند متوجه آدم شد و فرمود : بنگر چه مشاهده مىكنى ، در اين هنگام آدم متوجه شد و همه جا را از ذريه‌اش پر مشاهده كرد و گفت بار خدايا ذريه‌ام چه اندازه زياد هستند و آنها را براى چه آفريده‌اى ، و چرا از آنان عهد و پيمان مىگيرى .\r\nخداوند فرمود : براى اينكه مرا پرستش كنند و مشرك نگردند و به پيامبران من ايمان بياورند و از آنها متابعت كنند ، آدم گفت بار خدايا چرا بعضى از ذريه بزرگتر از بعضى ديگر مىباشند و گروهى از آنها نور و روشنائى بيشترى دارند و پاره‌اى اصلا نور ندارند .\r\nخداوند متعال فرمود : من آنها را اين چنين آفريده‌ام تا در زندگى آنان را مورد آزمايش قرار دهم ، آدم گفت : بار خدايا اجازه مىدهى سخن بگويم ، پروردگار فرمود : سخن بگو روح تو از روح من مىباشد ولى طبيعت تو بر خلاف هستى من است و از ماديات خلق شده است .\r\nآدم گفت : اگر آنها را بر يك روش و طبيعت و اندازه و رنگ آفريده بودى و به زندگى و روزى يكسان مىدادى آنها به همديگر ظلم نمىكردند و بين آنها حسد و كينه‌توزى و بغض و عناد و اختلافى پديد نمىآمد ، و همه در صلح و صفا و آرامش و سكون زندگى مىكردند .\r\nخداوند فرمود : اى آدم تو با روح من سخن گفتى ولى به علت ضعفى كه در طبيعت تو هست بدون اينكه از عواقب امور آگاه باشى سخن گفتى ، من آفريننده دانائى هستم و با علم و اطلاع آنها را مختلف آفريدم و فرمان و مشيت من در ميان آنها جارى و نافذ است .\r\nآدميان با تدبير و سرنوشتى كه براى آنان معيّن كرده‌ام زندگى مىكنند و در\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nخلقت من تغيير و تبديلى نيست ، من جن و انس را براى عبادت و معرفت خود خلق كردم و بهشت را براى كسى كه مرا عبادت كند و از من اطاعت و از پيامبران من پيروى نمايد آفريده‌ام .\r\nدوزخ را براى كسانى كه كافر شوند و معصيت مرا نمايند و از پيامبران من متابعت نكنند خلق كردم ، و باكى هم از عذاب آنها ندارم ، من تو را و ذريه‌ات را براى اينكه نيازمند به آنها هستم نيافريده‌ام .\r\nمن تو را و فرزندانت را خلق كردم تا آنها را بيازمايم و معلوم گردد كدام يك از شما در زندگى بهتر كار مىكنيد و براى همين جهت نيز دنيا و آخرت را آفريدم و مرگ و زندگى را خلق نمودم و طاعت و معصيت را پديد آوردم و بهشت و دوزخ را ايجاد نمودم همان گونه اراده نمودم و براى آنها تقدير و سرنوشت قرار دادم ، و با علمى كه از حالات آنها داشتم صورت‌ها و بدن‌ها و رنگهاى آنان را مختلف خلق كردم و مدّت زندگى و روزى آنها را در دنيا متفاوت كردم ، گروهى از آنها اطاعت مىكنند و جماعتى معصيت مىنمايند .\r\nدسته‌اى از آنها بدبخت و جمعى خوشبخت مىباشند ، بعضى بينا و گروهى كور هستند ، عدّه‌اى كوتاه و دسته‌اى بلند قامت مىباشند ، پاره‌اى از مردم زيبا و دسته‌اى زشت آفريده شده‌اند ، گروهى دانشمند و گروهى جاهل هستند ، بعضى مال دار و ثروتمند و بعضى ديگر فقير و تهيدست مىباشند .\r\nگروهى از آنها فرمان بردار و جماعتى معصيت كار هستند ، دسته‌اى سالم و تندرست و دسته‌اى بيمار و ناتوان مىباشند .\r\nآن كس كه بيمار و ناتوان است به سالم نگاه مىكند و از من درخواست مىكند تا او را عافيت دهم و او در برابر مصيبت صبر مىكند و من هم به او پاداش مىدهم ، آن كس كه تندرست مىباشد و به بيمار نگاه مىكند مرا سپاس مىگويد كه بدنش سالم و تندرست مىباشد .\r\nمال دار به فقير نگاه مىكند و مرا شكر مىكند ، فقير به غنى مىنگرد ، مرا\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nمىخواند و از من مال مىخواهد مؤمن به كافر نگاه مىنمايد و از اينكه هدايت شده است مرا سپاس مىگويد ، من براى اين آنان را مختلف كردم تا در گرفتاريها و مشكلات آنان را بيازمايم ، و افراد گرفتار و يا آنها كه در آسايش و رفاه هستند از هم تميز داده شوند .\r\nمن خداوند قادر و حكمران هستم ، من آنچه را مقدّر كرده‌ام انجام مىدهم ، و هر گاه اراده كردم تغييراتى در سرنوشت افراد مىدهم ، و تقديم و تاخير در كارها را بدهم ، من هر چه اراده كنم به مرحله عمل در مىآورم ، و از آنچه انجام مىدهم مورد پرسش قرار نمىگيرم و اين بندگان هستند كه از كارهاى خود مورد باز خواست قرار مىگيرند .\r\n24 - عبد اللَّه بن سنان گويد : خدمت حضرت صادق عليه السّلام عرض كردم : گاهى بعضى از ياران خود را ملاقات مىكنيم كه در چهره آنها خشم و غضب ديده مىشود ، و من از اين جهت بسيار غمگين مىشوم ، و گاهى بعضى از مخالفان را ملاقات مىكنم كه با چهره‌اى باز و شاداب با ما برخورد مىكنند .\r\nامام عليه السّلام فرمود : اينجا حسن السمت نگوئيد بلكه حسن السيماء بگوئيد زيرا خداوند مىفرمايد :  سِيماهُمْ فِي وُجُوهِهِمْ  ، عبد اللَّه بن سنان گفت : من آن مخالف را خوش سيما و خوش برخورد و با وقار مشاهده مىكنم ، و از اين حسن خلق مخالفان خود غمگين مىكردم .\r\nفرمود : از بد خلقى ياران خود و خوش خلقى مخالفان اندوهى به خود راه ندهيد ، هنگامى كه خداوند اراده فرمود آدم را بيافريند دو طينت بيافريد و بعد آنها را دو قسمت كرد ، و به آن قسمت كه در طرف راست بود امر كرد آنها به صورت مخلوق درآمدند ، و آنها مانند ذر به وجود آمدند و با شتاب حركت كردند .\r\nبعد از اين متوجه طرف چپ شد و به آن امر كرد تا به صورت مخلوق درآيند ، آن قسمت مانند ذر موجوديت يافتند ولى به كندى حركت مىكردند ، بعد از اين آتشى افروخت به آنها كه در طرف راست بودند فرمود : داخل آتش شويد ، نخستين كسى كه وارد شد حضرت محمد صلّى اللَّه عليه و إله بود .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nبعد از آن پيامبران اولو العزم و اوصياء و پيروان آنها وارد آتش شدند ، سپس متوجه طرف چپ شد و فرمود : وارد آتش گرديد آنها گفتند بار خدايا مگر ما را خلق كردى تا بسوزانى آنان نافرمانى كردند و داخل آتش نشدند ، خداوند به كسانى كه وارد آتش شده بودند امر كرد بيرون شوند در حالى كه هيچ آسيبى نديده بودند .\r\nهنگامى كه گروه دست چپ مشاهده كردند آنها سالم از آتش برآمدند گفتند بار خدايا از ما در گذر و بار ديگر اجازه بده ما وارد آتش شويم ، خداوند فرمود : از معصيت شما درگذشتيم اينكه وارد آتش بشويد ، آنها چون به نزديك آتش رسيدند از سرخى و حرارت آن خود را كنار كشيدند و برگشتند .\r\nگفتند : بار خدايا ما توانائى ورود در آتش و سوختن را نداريم ، آنها بار ديگر نافرمانى كردند ، و بار سوم هم به طرف آتش رفتند ولى باز مراجعت كردند ، ولى گروه دست راست سه بار به درون آتش رفتند و برگشتند ، در اين هنگام پروردگار آنها را به صورت گل درآورد و آدم را از آن آفريد .\r\nاكنون هر كس سرشتش از آن گروه باشد به اين گروه ارتباط ندارد ، و اگر در ميان ياران مؤمن خود افرادى بد خلق و تند مزاج مشاهده مىكنى آنها از سرشت آن گروهى هستند كه نخست معصيت كردند ، و اگر در ميان مخالفان حسن خلق مىبينى در نطفه آنها از سرشت گروهى هست كه خداوند را اطاعت كردند .\r\n25 - مفضل بن عمر گويد : حضرت صادق عليه السّلام فرمود : خداوند مؤمن را از نور بزرگ خود آفريد ، اينك هر كس او را مورد طعن قرار دهد خداوند را مورد طعن قرار داده ، و او از ولايت خدا بيرون شده و در دام شيطان گرفتار شده است .\r\n26 - بثر بن ابى عتبة از حضرت باقر و صادق عليهما السّلام روايت مىكند كه فرمودند :\r\nخداوند طينت محمد صلّى اللَّه عليه و إله را از جوهرى كه در زير عرش بود آفريد ، و از بقيه طينت آن امير المؤمنين عليه السّلام را خلق كرد ، و از بقيه آن ما را آفريد .\r\nاز طينت ما مقدارى باقى ماند و از آن شيعيان و پيروان ما را خلق فرمود : و از اين جهت دل آنها متوجه ما مىباشد ، و دلهاى ما هم به طرف آنها تمايل دارد ،\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nهمان گونه كه پدر به فرزندش توجه دارد ، ما براى آنها بهتريم تا آنها براى ما ، رسول خدا براى ما بهتر است و ما هم براى او بهتر مىباشيم .\r\n27 - ابو الحجاج گويد : حضرت باقر عليه السّلام فرمودند : اى ابو الحجاج خداوند محمد و آل محمد را از طينت بلندى خلق كرد و دلهاى پيروان آنها را هم از طينت بلند آفريد ، پس دل‌هاى شيعيان ما از ابدان آل محمد عليهم السّلام مىباشند .\r\nخداوند متعال بدن‌هاى دشمنان آل محمد را از طينت پست و جهنم خلق كرد و دلهاى آنها خبيث‌تر از ابدان آنان مىباشد ، و شيعيان و اتباع آنها را هم از طينت پائين از اول خلق كرد ولى دل آنها از بدن‌هاى آن گروه آفريده شده ، و هر دلى به بدنش تمايل دارد .\r\n28 - جابر از حضرت باقر عليه السّلام روايت مىكند كه رسول خدا صلّى اللَّه عليه و إله به على عليه السّلام فرمودند مىخواهى تو را به چيزى مژده دهم گفت : آرى يا رسول اللَّه ، فرمود : من و شما از يك طينت خلق شديم ، و از زيادى طينت ما شيعيان خلق شدند ، روز قيامت همه بنام مادر مورد خطاب قرار مىگيرند جز شيعيان تو كه بنام پدران خوانده مىشوند زيرا مولد آنها پاك است .\r\n29 - ابو هريره گويد : از رسول خدا صلّى اللَّه عليه و إله شنيدم كه به على عليه السّلام فرمود : اى على تو را بشارتى بدهم گفت : آرى پدر و مادرم فدايت باد فرمود : من و تو و فاطمه و حسن و حسين از يك طينت خلق‌شده‌ايم .\r\nاز آن طينت مقدارى زياد آمد و خداوند از آن شيعيان و دوستان ما را آفريد ، هنگامى كه روز قيامت بر پا شود مردم را بنام مادران دعوت مىكنند ، جز ما و شيعيان و دوستان ما كه بنام خود و پدران فرا مىخوانند .\r\n30 - جابر از حضرت باقر و او از پدرانش روايت مىكند كه رسول خدا صلّى اللَّه عليه و إله به على عليه السّلام فرمودند خداوند در روز نخستين خلقت به تو احتجاج كردند ، و در آن هنگام همه به صورت اشباح بودند .\r\nخداوند فرمود : آيا من خداى شما نيستم گفتند آرى شما خداى ما هستيد فرمود مگر محمد رسول من نيست گفتند آرى رسول است ، و بعد فرمود : مگر\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nعلى امير مؤمنان نيست در اين جا همه تكبر و خودخواهى كردند و ولايت تو را نپذيرفتند مگر گروه اندكى كه آنها هم بسيار كم هستند و آنها ياران دست راست مىباشند .\r\n31 - ابو حمزه ثمالى گويد : از حضرت باقر عليه السّلام شنيدم مىفرمود : خداوند متعال ما را از طينت و سرشتى كه بالاتر از همه بود آفريد و دلهاى شيعيان ما را هم از همان اصل خلق كرد ولى بدنهاى آنان را از طينتى كه پائين‌تر از آن بود خلق فرمود .\r\nدلهاى شيعيان ما به طرف ما تمايل دارد زيرا آنها از اصلى خلق شده‌اند كه ما از آن اصل مىباشيم و بعد اين آيه شريفه را تلاوت كردند :     كَلَّا إِنَّ كِتابَ الْأَبْرارِ لَفِي عِلِّيِّينَ وَ ما أَدْراكَ ما عِلِّيُّونَ كِتابٌ مَرْقُومٌ يَشْهَدُهُ الْمُقَرَّبُونَ     .\r\nدشمنان ما را از طينت سجين خلق كرد و دلهاى شيعيان آنها را هم از همان طينت آفريد و ابدان آنها را از اصلى پائين‌تر خلق فرمود ، و لذا دلهاى آنها به طرف آنان تمايل دارد چون از آن خلق شده‌اند و بعد اين آيه شريفه را قرائت كردند :     كَلَّا إِنَّ كِتابَ الفُجَّارِ لَفِي سِجِّينٍ وَ ما أَدْراكَ ما سِجِّينٌ كِتابٌ مَرْقُومٌ وَيْلٌ يَوْمَئِذٍ لِلْمُكَذِّبِينَ     .\r\n32 - ابو بصير گويد : حضرت باقر عليه السّلام فرمود : ما و شيعيان ما از طينت بلندى خلق‌شده‌ايم و خداوند دشمنان ما را از يك گل پخته شده كه در جهنم آلوده شده بود خلق كرد .\r\n\r\n4 تفسير فِطْرَتَ اللَّهِ و  صِبْغَةَ اللَّهِ \r\n1 - عبد اللَّه بن سنان گويد : حضرت صادق عليه السّلام در تفسير آيه شريفه  صِبْغَةَ اللَّهِ وَ مَنْ أَحْسَنُ مِنَ اللَّهِ صِبْغَةً  فرمود : يعنى اسلام در تفسير آيه مباركه  فَقَدِ اسْتَمْسَكَ بِالْعُرْوَةِ الْوُثْقى *  فرمود : معنى آن اين است كه به خداوند ايمان بياوريد و براى او شريكى قائل نگرديد .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n2 - حمران از حضرت صادق عليه السّلام روايت مىكند كه در تفسير آيه شريفه  صِبْغَةَ اللَّهِ  فرمود : صبغه يعنى اسلام .\r\n3 - علاء بن فضيل از امام صادق عليه السّلام روايت مىكند كه از آن حضرت پرسيدم معنى  فِطْرَتَ اللَّهِ الَّتِي فَطَرَ النَّاسَ عَلَيْها  چيست ؟ فرمود : توحيد .\r\n4 - عبد الرحمن بن كثير گويد : امام جعفر صادق عليه السّلام در تفسير آيه شريفه  فِطْرَتَ اللَّهِ  فرمود : يعنى خداشناسى و رسالت محمد و على به عنوان امير المؤمنين .\r\n5 - زرارة گويد : از حضرت باقر عليه السّلام از تفسير آيه شريفه  فِطْرَتَ اللَّهِ الَّتِي فَطَرَ النَّاسَ عَلَيْها  سؤال كردم فرمودند : خداوند آنها را به معرفت و شناخت خود آفريد و اگر اين نبود آنها در هنگام سؤال از اينكه رازق و خالق شما كيست جواب بدهند .\r\n6 - زرارة گويد : از حضرت باقر سلام اللَّه عليه پرسيدم معنى آيه شريفه  حُنَفاءَ لِلَّهِ غَيْرَ مُشْرِكِينَ  به چيست فرمود : مقصود در اينجا همان خلقت نخستين است كه آنها را به معرفت و شناخت خود خلق كرد و در آن تغييرى داده نمىشود زيرا آنها با معرفت و خداشناسى آفريده شده‌اند .\r\nزراره گويد : از آن حضرت معنى آيه شريفه  وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ  سؤال كردم فرمود : از پشت آدم فرزندان او را تا روز قيامت بيرون آورد و مانند ذرات خارج شدند ، خداوند خود را به آنها معرفى كرد ، و اگر چنين نبود هيچ كس خداوند را نمىشناخت .\r\nامام عليه السّلام فرمود : رسول خدا صلّى اللَّه عليه و إله فرمودند : هر مولودى با معرفت و خداشناسى به جهان پا مىگذارد و عقيده دارد كه خداوند خالق او مىباشد و اين است معنى آيه شريفه  وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ اللَّهُ *  .\r\n\r\n5 رفع بليّات بوسيله مؤمن\r\n1 - ابو حمزه گويد : حضرت باقر عليه السّلام فرمود : خداوند بوسيله مؤمن يك قريه\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nرا از هلاكت نجات مىدهد .\r\n2 - ابو حمزه گويد : امام باقر سلام اللَّه عليه فرمود : اگر در يك آبادى هفت نفر مؤمن باشند خداوند آن قريه را عذاب نمىكند .\r\n3 - گروهى روايت مىكنند كه امام صادق عليه السّلام در جواب سائلى كه گفت هر گاه عذاب بر گروهى نازل شود آيا به مؤمنان هم اصابت مىكند فرمود : عذاب بر مؤمن هم فرود مىآيد ولى بعد نجات پيدا مىكند .\r\n\r\n6 حقوق مؤمن\r\n1 . جابر بن يزيد گويد : مؤمن در بيست مورد مشمول عنايات خداوند است و خدا در آن موارد به او مساعدت مىكند ، نخست آنكه او را گرفتار فتنه نمىكند و او را به حال خود وانمىگذارد ، او را برهنه و گرسنه نمىكند ، و مورد شماتت دشمنان قرار نمىدهد ، و اسرار او را فاش نمىسازد .\r\nخداوند مؤمن را عزيز مىدارد و او را خار نمىگرداند ، او را در آب غرق نمىكند و در آتش نمىسوزاند ، ديوارى بر او فرو نمىريزد و خود از بالا پرت نمىگردد ، خداوند او را از فريب فريب دهندگان حفظ مىكند و از گزند جباران نگه مىدارد ، و خداوند او را در دنيا و آخرت با ما محشور مىنمايد .\r\nخداوند او را به بيمارى و نقاهتى گرفتار نمىكند كه موجب سرزنش و حقارت او در جامعه باشد ، و او را از مرض پيسى و جذام حفظ مىكند ، و با گناه كبيره از دنيا نمىرود و خداوند توبه را از ياد او نمىبرد .\r\nخداوند مؤمن را از علم و معرفت خود محروم نمىسازد و او را با برهان و دلائل خود نيرو مىدهد ، خداوند باطل را در دل او جاى نمىدهد ، و او را در روز قيامت در حالى به محشر مىآورد كه نورش مقابل او را روشن مىگرداند .\r\nخداوند در هر كار نيكى به او توفيق مىدهد ، خداوند دشمن را بر او مسلّط\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nنمىكند تا او را خار بدارد ، خداوند سرانجام كار او را در آسايش و راحتى قرار مىدهد ، و با ما در مقام قرب پروردگار جاى دارد خداوند اين شرايط را براى او انجام مىدهد .\r\n2 - مفضل روايت مىكند كه حضرت صادق عليه السّلام فرمود : خداوند براى مؤمن ضمانت كرده كه اگر او به ربوبيت خداوند و نبوت محمد صلّى اللَّه عليه و إله و امامت على عليه السّلام اقرار كند و واجبات را انجام دهد او را در مقام قرب خود قرار بدهد .\r\nراوى گويد : عرض كردم اين كرامت و بخششى است كه هيچ شباهتى به كرامت آدميان ندارد ، بعد از اين امام صادق سلام اللَّه عليه فرمود : كار نيك را اگر اندك باشد انجام دهيد تا به نعمت‌هاى زياد برسيد .\r\n\r\n7 خوشنودى از نعمت ايمان\r\n1 - حضرت امام هادى عليه السّلام از پدرانش عليهم السّلام روايت مىكند كه مردى خدمت امام صادق عليه السّلام آمد و از فقر و تهيدستى خود شكايت كرد ، امام عليه السّلام فرمود : مطلب آن طور نيست كه شما اظهار مىكنى و من اصلا تو را فقير نمىدانم ، آن مرد گفت شما در باره فقر من روشن نيستى و من راست مىگويم .\r\nامام عليه السّلام همچنان او را تكذيب مىكرد تا آنجا كه فرمود اگر كسى صد دينار به تو بدهد كه از ما برائت حاصل كنى آيا صد دينار را مىگيرى و از ما كنار مىروى ، گفت : نه تا آنجا كه فرمود : اگر هزار دينار بدهند دست از اعتقاد ما بر مىدارى ، گفت خير فرمود : پس حالا كه چنين است پس تو سرمايه بزرگى دارى و فقير نيستى .\r\n2 - ابو يوسف بزاز گويد : حضرت صادق عليه السّلام آيه شريفه  فَاذْكُرُوا آلاءَ اللَّهِ *  را تلاوت كردند و بعد فرمود : مىدانى معنى آلاء اللَّه چيست گفتم نمىدانم ، فرمود آن بزرگترين نعمت خداوند است و آن ولايت ما اهل بيت مىباشد .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n3 - ثابت بن ابى سعيد گويد : حضرت صادق عليه السّلام فرمود : همواره تنها زندگى كنيد و رسول خدا صلّى اللَّه عليه و إله نيز تنها زندگى مىكرد و مردم را دعوت مىكرد ولى آنها اجابت نمىكردند نخستين كسى كه دعوت او را پذيرفت على بن ابى طالب عليه السّلام بود و براى اين رسول گرامى فرمود تو از من به منزله هارون در نزد موسى هستى جز اينكه بعد از من پيامبرى نخواهد بود .\r\n4 - عبيد بن زرارة گويد : از حضرت صادق عليه السّلام شنيدم فرمود : هيچ مؤمنى نيست مگر اينكه خداوند ايمان او را وسيله انس وى قرار داده و او بخاطر ايمانش در آرامش و سكون زندگى مىكند ، و اگر چنانچه در بالاى كوه بلندى هم قرار گيرد باز به جهت ايمانش از مخالفان خود وحشتى ندارد .\r\n5 - ايوب بن حر گويد : حضرت صادق عليه السّلام به من فرمود : اگر كسى از شما در بالاى كوهى قرار گيرد روزى گرسنه و روزى سير شود مادامى كه بر دين خدا باشد زيانى نخواهد ديد .\r\n6 - فضيل از حضرت باقر عليه السّلام روايت مىكند كه فرمود : سلامتى در دين و تندرستى در بدن بهتر است از زينت دنيائى و زرق و برق آن .\r\n7 - حضرت صادق عليه السّلام فرمود : رسول اكرم صلّى اللَّه عليه و إله فرمودند : خداوند متعال مىفرمايد هر كس بنده مؤمن مرا بيازارد به من اعلان جنگ داده است ، و هر كس بنده مؤمن مرا گرامى بدارد از غضب من در امان خواهد بود .\r\nاگر در همه زمين از مشرق تا به مغرب فقط يك بندهء مؤمن و يك امام عادل داشته باشم از عبادت همه مخلوقات بىنياز خواهم شد ، زمين‌ها و آسمان‌هاى هفتگانه به سبب وجود آنها پايدار خواهند ماند و آن دو نفر به خاطر ايمانى كه دارند با هم مأنوس مىگردند و به ديگرى نياز ندارند .\r\n8 - كليب بن معاويه گويد : از حضرت صادق عليه السّلام شنيدم مىفرمود : سزاوار نيست كه مؤمن از برادر خود و يا كسى كه از رتبه وى پائين‌تر است وحشت داشته باشد ، زيرا مؤمن به خاطر دينش عزيز و محترم است .\r\n9 - فضيل بن يسار گويد : بر حضرت صادق عليه السّلام وارد شدم در هنگامى كه\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nبيمار بودند ، امام عليه السّلام فقط با سر اشاره مىكردند و بقيه اعضايش توانائى خود را از دست داده بودند ، فرمود اى فضيل من هميشه مىگفتم اگر مردى به ولايت و امامت ما معتقد باشد باكى بر آن نيست كه در بالاى كوهى اقامت كند و در همان جا مرگش فرا رسد .\r\nاى فضيل مردم به طرف چپ و يا راست متمايل شدند ولى ما و شيعيان ما راه راست را در پيش گرفتيم ، اى فضيل اگر مؤمن صبح كند و مالك بين مشرق و مغرب گردد براى او بهتر است و اگر صبح نمايد در حالى كه اعضاء و جوارحش را بريده باشند باز براى او خير است ، اى فضيل خداوند هر چه براى مؤمن پيش بياورد براى او خوب مىباشد .\r\nاى فضيل اگر دنيا به اندازه بال مگسى نزد خداوند اعتبار داشت يك جرعه آب هم به دشمنان خود نمىداد ، اى فضيل هر كس در دنيا يك چيز از خداوند طلب كند و يك راه را ادامه دهد خداوند مشكلات او را بر طرف مىكند ولى هر كسى دنبال هوى و هوس‌هاى خود برود و هر روز فكرى و نظرى داشته باشد خداوند هم او را به حال خود وامىگذارد و او هم هلاك مىگردد .\r\n10 - عبد الواحد انصارى گويد : حضرت باقر عليه السّلام فرمود : اى عبد الواحد هر گاه مردى معتقد به امامت ما بود ضرر و زيانى نخواهد ديد و مردم هر چه مىخواهند بگويند و لو بگويند او ديوانه است ، و اگر با همين عقيده در بالاى كوه هم زندگى كند تا آنگاه كه مرگش فرا رسد باز هم زيان نكرده است .\r\n\r\n8 قلت تعداد مؤمنان\r\n1 - على عليه السّلام فرمودند : اى مردم از پيمودن راه حق وحشت و ترسى نداشته باشيد و نبايد فكر كنيد كه چون راه روان طريق حق كم هستند بايد از اين راه ترسيد ، مردم روى يك سفره‌اى نشسته‌اند كه سيرى در آن كوتاه و گرسنگى بسيار\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nطولانى است .\r\n2 - مفضل بن قيس گويد : حضرت صادق عليه السّلام از من سؤال كردند در كوفه تعداد شيعيان چه اندازه است گفتم : پنجاه هزار ، او در همان حالى كه با من سخن مىگفت فرمود : به خداوند سوگند دوست داشتم در كوفه بيست و پنج مرد بودند كه مقام ما را مىشناختند و جز حق در باره ما چيزى نمىگفتند .\r\n3 - قتيبه اعشى گويد : از امام صادق عليه السّلام شنيدم مىفرمود : زن با ايمان از مرد مؤمن كمياب‌تر است و مؤمن هم وجودش از كبريت احمر كمياب‌تر مىباشد آيا يكى از شما تاكنون كبريت احمر را مشاهده كرده‌ايد .\r\n4 - كامل تمار گويد : از حضرت باقر عليه السّلام شنيدم فرمود : مردم همه مانند چهار پايان هستند و اين سخن را سه بار تكرار كردند و بعد فرمودند مگر اندكى از اهل ايمان و مؤمن هم نادر و كمياب مىباشد و اين جمله را سه بار تكرار كردند .\r\n5 - ابن رئاب گويد : شنيدم حضرت صادق عليه السّلام به ابو بصير فرمودند : اگر من سه نفر مؤمن را پيدا مىكردم كه احاديث مرا مخفى بدارند ، ديگر از هيچ يك از آنها حديثى را مخفى نمىكردم .\r\n6 - سدير صيرفى گويد : خدمت حضرت صادق عليه السّلام رسيدم و عرض كردم شايسته نيست شما در خانه بنشينيد فرمود : چرا اى سدير ، گفتم شما دوستان و طرفداران زيادى داريد كه از شما يارى مىكنند ، به خداوند سوگند اگر على عليه السّلام به اندازه شما ياران و پيروانى داشت اجازه نمىداد تيم وعدى خلافت را بگيرند .\r\nحضرت فرمود : اى سدير خيال مىكنى ياران چه اندازه هستند ، گفتم :\r\nصد هزار ، فرمود : صد هزار گفتم : آرى و دويست هزار فرمود : دويست هزار گفتم آرى نصف دنيا طرفدار شما هستند راوى گويد : امام در اين هنگام ساكت شد و سخنى نگفت .\r\nبعد از مدتى فرمود : حال دارى با من تا ينبع بيائى عرض كردم آرى ، فرمود تا استر و الاغى را زين كردند و آماده مسافرت شديم ، من جلو رفتم و سوار الاغ شدم ، امام فرمود : بگذار من سوار بشوم و شما بر استر سوار شويد .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nمن فورا از الاغ پائين آمدم و سوار استر شدم و امام هم سوار الاغ شدند و به طرف مقصد حركت كرديم ، همچنان به راه ادامه داديم تا هنگام نماز فرا رسيد ، امام عليه السّلام فرمود : اى سدير پائين شويم و نماز بگذاريم ، بعد فرمودند اينجا زمين شوره‌زار است نماز در آن جايز نيست از آنجا گذشتيم تا به زمين سرخ رنگى رسيديم .\r\nدر اين هنگام امام صادق متوجه كودكى شد كه در آنجا تعدادى بزغاله مىچراند فرمود : اى سدير اگر من به اندازه اين بزغاله‌ها ياور داشتم در خانه خود قرار نمىگرفتم ، ما در اينجا فرود آمديم و نماز گزارديم ، هنگامى كه از نماز فارغ شديم متوجه بزغاله‌ها شدم و آنها را شمارش كردم و آنها هفت عدد بودند .\r\n7 - سماعة بن مهران گويد : بنده صالح به من گفت : اى سماعة آنها در بستر خود آرام گرفتند و مرا ترسانيدند و موجب ترس مرا فراهم كردند ، به خداوند سوگند بر اين جهان روزى گذشته كه در آن فقط يك نفر خداوند را عبادت مىكرد و اگر جز او ديگرى هم خدا را پرستش مىكرد پروردگار نام او را مىبرد .\r\nدر قرآن مجيد مىفرمايد : ابراهيم يك امت بود كه خدا را عبادت مىنمود و از مشركان دورى مىكرد ، و او به همين تنهائى صبر كرد تا هنگامى كه اسماعيل پيدا شد و بعد اسحاق متولد گرديد و آن سه نفر با هم انس گرفتند .\r\nبه خداوند سوگند مؤمنان بسيار اندكند و كافران بسيار مىباشند ، مىدانى براى چه اين چنين است گفتم نمىدانم قربانت شوم ، فرمود : مؤمنان با آنها ارتباط برقرار مىكنند و با آنان مأنوس مىشوند و اسرار خود را با آنها در ميان مىگذارند تا در كنار آنها با آرامش زندگى كنند و استراحت نمايند .\r\n8 - حمران بن اعين گويد : به حضرت باقر عليه السّلام عرض كردم قربانت كردم چرا تعداد ما مؤمنين كم است و اگر گوسفندى را جلو ما بگذارند او را تمام نمىكنيم ، امام عليه السّلام فرمود : آيا به شگفت‌تر از اين شما را خبر ندهم ، مهاجرين و انصار همه رفتند و فقط سه نفر ماندند گفتم پس عمار كجا بود فرمود : خداوند عمار را رحمت كند او بيعت كرد و به شهادت رسيد .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n9 - على بن جعفر گويد : از ابو الحسن عليه السّلام شنيدم فرمود : هر كس از ولايت ما سخن بگويد دليل بر ايمان او نيست ، او با اظهار ايمان مىخواهد با مؤمنان حقيقى انس داشته باشد .\r\n10 - حضرت صادق عليه السّلام فرمود : مؤمن با ديدن مؤمن آرامش پيدا مىكند همان گونه كه تشنه با ديدن آب خنك آرام مىگردد .\r\n\r\n9 مراتب مردم در ايمان\r\n1 - مردى به حضرت صادق عليه السّلام گفت : مردم مىگويند هر كس از نژاد عرب و يا برده خالص نباشد پست بشمار مىرود ، امام فرمود : مقصود از برده خالص چيست ، گفت : آنها مىگويند رسول خدا صلّى اللَّه عليه و إله فرمودند بردگان يك ملتى از همان ملت مىباشند و فرقى بين آنها نيست .\r\nامام صادق سلام اللَّه عليه فرمود : سبحان اللَّه اين چه سخنى است مگر خبر ندارى كه رسول اكرم فرمود : من مولا و سرپرست كسانى هستم كه سرپرستى براى آنها نيست ، من مولاى همه مسلمانان مىباشم چه عربى باشد و يا عجمى ، آيا هر كسى كه در تحت ولايت رسول خدا قرار گيرد از نفس رسول خدا نخواهد بود .\r\nبعد از آن فرمود : كداميك از آن دو گرامىتر هستند ، كسى كه از نفس رسول خدا صلّى اللَّه عليه و إله مىباشد و يا از نفس يك عرب جاهل و بىعقلى كه جلو پايش ادرار مىكند ، بعد از آن فرمود : آنها كه از روى ميل و رغبت مسلمان شدند بهترند از كسانى كه از روى ترس مسلمان شدند منافقان از ترس اسلام اختيار كردند ولى مواليان با ميل وارد اسلام شدند .\r\n2 - على بن جعفر گويد : برادرم موسى بن جعفر عليها السلام فرمود : شيعيان داراى اصل و ريشه و از اشراف بزرگان و خاندان‌هاى اصيل هستند و در محيط پاكى متولد شده‌اند ، پرسيدم تفسير اين كلمات را بيان فرمائيد .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nفرمود : آنها كه ريشه و اساس دارند از قريش مىباشند ، اشراف از قبائل عرب هستند خاندان‌هاى اصيل از مواليان به حساب مىآيند و كسانى كه در محيط پاك متولد شده‌اند از اهل سواد محسوب مىكردند .\r\n3 - عمارة گويد : از حضرت صادق عليه السّلام شنيدم مىفرمود : مؤمن جايگاهش بلند است زيرا او در معرفت در مقام بلندى قرار دارد ، مؤمن هاشمى است براى اينكه او گمراهى را درهم شكسته است ، مؤمن قرشى است براى اينكه او اقرار كرد به آنچه از ما گرفت ، مؤمن عجمى است براى اينكه درهاى شر بر وى بسته است .\r\nمؤمن عربى مىباشد براى اينكه پيامبر عرب است و كتاب آسمانى به زبان عربى مىباشد مؤمن نبطى است براى اينكه او علم را استنباط كرده ، مؤمن مهاجر است براى اينكه او گناهان را ترك گفته ، مؤمن انصارى مىباشد براى اينكه خدا و رسول و اهل بيت عليهم السّلام را يارى كرده است ، مؤمن مجاهد است براى اينكه در دولت باطل تقيه مىكند و در باطل با شمشير جنگ مىنمايد .\r\n4 - على بن ابراهيم در تفسير خود در ذيل آيه شريفه  وَ لَوْ نَزَّلْناهُ عَلى بَعْضِ الْأَعْجَمِينَ  . . .  ما كانُوا بِهِ مُؤْمِنِينَ  روايت مىكند كه امام صادق عليه السّلام فرمود : اگر قرآن بر عجم نازل شده بود عرب به آن ايمان نمىآورد ، ولى بر عرب نازل شد و عجم به آن ايمان آورد و اين خود براى عجم فضيلتى بشمار مىرود .\r\n5 - يعقوب بن قيس گويد : حضرت صادق عليه السّلام در تفسير آيه شريفه  وَ إِنْ تَتَوَلَّوْا يَسْتَبْدِلْ قَوْماً غَيْرَكُمْ ثُمَّ لا يَكُونُوا أَمْثالَكُمْ  فرمود : مقصود از آن بردگانى هستند كه آزاد شدند .\r\n6 - ابن علوان گويد : امام جعفر صادق از پدرش عليها السلام روايت مىكرد كه فرمود : رسول خدا صلّى اللَّه عليه و إله فرمودند : اگر دانش در ستاره پروين باشد فارسيان آن را در مىيابند .\r\n7 - حضرت رسول صلّى اللَّه عليه و إله فرمودند : شما با اهل فارس در مورد قرآن و آشنا ساختن آنها با اسلام جنگ كرديد ، ولى قبل از اينكه دنيا به پايان برسد آنها در مورد تاويل آن با شما جنگ خواهند كرد .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n8 - جابر از حضرت باقر عليه السّلام روايت مىكند كه رسول خدا صلّى اللَّه عليه و إله فرمود :\r\nقرشيان را فحش ندهيد و با عرب دشمنى نكنيد ، و مسلمانان آزاد شده را خوار نسازيد و در منطقه خوز منزل نكنيد و با آنها ازدواج ننمائيد ، چون در آنها رگى هست كه منجر به بىوفائى مىگردد .\r\n9 - ابو بكر حضرمى گويد : از حضرت صادق عليه السّلام پرسيدم مردى به يك فردى در دوران جاهليت افترا مىبندد فرمود بايد حد بخورد گفتم : حد بخورد فرمود آرى اگر آن افتراء به حضرت رسول صلّى اللَّه عليه و إله ارتباطى پيدا كند .\r\n10 - ذريح گويد : حضرت صادق عليه السّلام فرمود : يكى از شتران ما هنگامى كه در كنار آبى از بنى سليم توقف كرده بوديم ، بيمار شد ، يكى از غلامان گفت : او را نحر كنيم ، امام عليه السّلام اندكى صبر كرد پس از اينكه چهار ميل از آن قبيله دور شديم فرمود : اكنون شتر را نحر كنيد ، من دوست دارم درندگان آن را بخورند تا آنكه اين اعراب از گوشت آن استفاده كنند .\r\n11 - سدير از حضرت باقر عليه السّلام روايت مىكند كه فرمود : رسول خدا صلّى اللَّه عليه و إله روز فتح مكه بالاى منبر رفتند و فرمودند : اى مردم خداوند از شما نخوت و تكبر جاهليت را برد و افتخار بر آباء و اجداد را به فراموشى سپرد ، شما همه از آدم هستيد و آدم هم از خاك بود ، بهترين بندگان در نزد خداوند متقيان هستند .\r\nعربيت به اين نيست كه از يك پدر عرب متولد شده باشد ، و عربيت در حقيقت زبان گويائى است كه از حقايق سخن بگويد ، هر كس در كارهاى نيك و اعمال حسنه كوتاهى كند حسب او وى را به خوشنودى خداوند نخواهد رسانيد ، و اينك هر خونى كه در جاهليت ريخته شده و يا كينه‌اى كه از جاهليت با هم داريد امروز زير پاهاى من نابود شد و بايد شما همه را فراموش كنيد .\r\n12 - صالح بن عقبه گويد : ابو الحسن موسى عليه السّلام فرمود : مردم بر سه گروه هستند ، عرب ، مردمان آزاده شده ، و راهزنان و اشرار ، عرب ما هستيم ، و موالى و آزادشده‌ها دوستان ما هستند ، و ناصبيان و دشمنان ما هم اشرار مىباشند .\r\n13 - ضريس بن عبد الملك گويد از حضرت صادق عليه السّلام شنيدم فرمود :\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nمقصود از قريش ما هستيم و مقصود از عرب شيعيان ما هستند ، و مقصود از عجم نيز دشمنان ما مىباشند .\r\n14 - معمر گويد : حضرت محمد بن على عليه السّلام فرمود : مقصود از عرب ما هستيم و شيعيان و پيروان ما هم از ما مىباشند و ساير مردم مانند پشه و مگس هستند .\r\n15 - يعقوب بن شعيب گويد : به حضرت صادق عليه السّلام عرض كردم : گروهى هستند كه به طريقه ما اعتقاد دارند و به مسلمانان مىگويند نبطى راوى گويد : امام عليه السّلام فرمود : ما خاندان رسالت و نبطىها از اولاد ابراهيم عليه السّلام مىباشيم ، آنها از دو ريشه كه از آب و گل بود خلق شدند و به فرزندان او زيانى نمىرساند ، گروهى از آنها به علم رسيدند كه ما هستيم .\r\n16 - محمد بن مسلم گويد : از حضرت باقر عليه السّلام شنيدم فرمود : هر كس در اسلام متولد شود او عربى است ، و هر كس از روى ميل و رغبت مسلمان شود بهتر است از كسى كه از روى اكراه اسلام اختيار كند ، و مولى هم كسى است كه از سرزمينش اسير مىشود و مسلمان مىگردد .\r\n17 - حباب بن موسى از حضرت باقر عليه السّلام روايت مىكند كه فرمود : هر كس در اسلام آزاد متولد شود او عربى است و هر كس عهد و پيمانى دارد و بعد نقض عهد كند او از مواليان رسول خدا محسوب مىگردد ، و هر كس از روى ميل مسلمان شود مهاجر به حساب مىآيد .\r\n18 - حضرت صادق عليه السّلام فرمود : هر كس در اسلام متولد شود عربى است ، و هر كس مسلمان شد مهاجر به حساب مىآيد و هر كس اسير شد و آزاد گرديد او را مولى مىگويند ، و مولى هر قومى از آنها بشمار مىآيد .\r\n19 - اسحاق بن جرير گويد : حضرت صادق عليه السّلام به من فرمودند : پسر عمويت نزد من آمد در حالى كه مانند يك عرب بيابانگرد ديوانه بود ، يك لنگى به كمر بسته و كلاهى بر سر داشت و كفش‌ها را به دستش گرفته بود .\r\nبعد متوجه من شد و گفت : مردم در باره تو چيزهائى مىگويند ، گفتم مگر\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nشما عرب نيستيد ، گفت چرا گفتم عرب على را دشمن نمىدارد ، گفتم شايد شما حوض را تكذيب مىكنى ، به خداوند سوگند اگر على را دشمن بدارى و بعد در كنار حوض او را بنگرى از عطش خواهى مرد .\r\n20 - شخصى از حضرت صادق عليه السّلام معنى آيه شريفه  « فَسَوْفَ يَأْتِي اللَّهُ بِقَوْمٍ يُحِبُّهُمْ وَ يُحِبُّونَهُ أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ »  را سؤال كرد امام عليه السّلام فرمود : مقصود از آنها موالى هستند .\r\n\r\n10 بيعت و چگونگى آن\r\n1 - ريان بن شبيب گويد : هنگامى كه مأمون اراده كرد براى خود به عنوان امير المؤمنين و براى حضرت رضا عليه السّلام به عنوان ولايتعهدى و براى فضل بن سهل به عنوان وزارت بيعت بگيرد ، دستور داد سه كرسى كنار هم قرار دادند .\r\nهنگامى كه اين سه نفر روى كرسيها قرار گرفتند دستور داد مردم بيايند و بيعت كنند مردم مىآمدند و كف دست راست خود را در كف دست آنها قرار مىدادند به طورى كه انگشت ابهام و انگشت ميانه روى دست آنها قرار مىگرفت .\r\nبعد از همه جوانى از انصار آمد و دست راست خود را از بالاى انگشت خنصر تا بالاى ابهام بالا برد و در دست امام رضا عليه السّلام گذاشت ، در اينجا حضرت رضا تبسم كردند و فرمودند : كسانى كه با ما بيعت كردند همه نيت فسخ داشتند جز اين جوان كه درست و صحيح و از روى قصد و نيت بيعت كرد .\r\nمأمون گفت : فسخ بيعت چيست ؟ امام رضا فرمودند : عقد بيعت از بالاى انگشت خنصر تا بالاى انگشت ابهام است ، و فسخ آن به عكس مىباشد ، راوى گويد مردم در اينجا با شنيدن اين سخن به گفتگو مشغول شدند و همهمه شد مأمون در اين هنگام دستور داد تا دوباره مردم به همان طريق كه امام رضا گفتند بيعت كنند .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nدر اينجا مردم از اين وضع ناراحت شدند و گفتند كسى كه هنوز از گرفتن بيعت صحيح اطلاع ندارد چگونه مىتواند بر مردم امامت كند ، و كسى كه دانش او بيشتر است سزاوارتر است كه امام باشد و همين موضوع باعث ناراحتى مأمون شد و او را وادار كرد تا امام رضا عليه السّلام را مسموم كند .\r\n2 - ابو هريره روايت مىكند كه حضرت رسول صلّى اللَّه عليه و إله فرمود : خداوند به سه نفر نظر رحمت ندارد و اعمال آنها را قبول نمىكند و آنان را گرفتار عذاب مىنمايد ، مردى كه با امامى بيعت كند و در اين بيعت قصدش دنيا باشد ، و اگر آنچه را مىخواهد به او بدهد با او همراهى مىكند و اگر خواسته او را اجابت نكند او را رها مىنمايد .\r\nدوم مردى كه از شخصى متاعى خريده باشد و او سوگند ياد مىكند كه بهاى آن را پرداخته است صاحب متاع هم او را گواهى مىدهد و او متاع را مىگيرد و مىرود ، در صورتى كه مشترى دروغ مىگفته و بهاى متاع را پرداخته است ، سوم كسى كه در بيابانى سوزان آب در اختيار دارد و آن را از مسافران منع مىكند .\r\n3 - على بن جعفر از برادرش روايت مىكند كه فرمود : سه چيز سبب هلاكت مىگردد كسى كه نقض بيعت كند ، و سنت‌ها را ترك نمايد و از اجتماعات كناره‌گيرى كند .\r\n4 - امام رضا عليه السّلام فرمود : كسى از مشكلات و گرفتاريها نجات پيدا نمىكند در حالى كه بيعت شكن باشد .\r\n5 - در يك حديث طولانى روايت شده هنگامى كه مأمون مىخواست براى حضرت رضا عليه السّلام بيعت بگيرد دستور داد دو مسند بزرگ گذاشتند و امام رضا را روى آن نشانيد ، در حالى كه امام رضا لباس سبزى در بر كرده و عمامه‌اى بر سر نهاده و شمشيرى با خود داشتند .\r\nمأمون امر كرد فرزندش عباس نخست با او بيعت كند ، امام رضا دستهاى خود را بلند كرد و مقابل خود قرار داد در حالى كه پشت دستش به طرف مردم بود ، مأمون گفت : دست خود را براى بيعت باز كنيد ، امام رضا فرمود : حضرت رسول\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nصلّى اللَّه عليه و إله اين گونه از مردم بيعت مىگرفتند ، مردم با او بيعت كردند در حالى كه دستش بالاى دست آنها بود .\r\n6 - جابر جعفى از حضرت باقر عليه السّلام روايت مىكند كه آن جناب در يك حديث طولانى فرمود : زنان در هنگام بيعت پارچه‌اى بدست مىگرفتند و بيعت مىنمودند .\r\n7 - حضرت صادق عليه السّلام فرمود : على عليه السّلام فرمودند : در جهنم شهرى هست كه او را حصينه مىگويند ، مىخواهيد بدانيد در آن شهر چه هست ، گفت : يا امير المؤمنين چه چيزى در آن قرار دارد ، فرمود : دست بيعت‌شكنان در آنجا قرار دارد .\r\n8 - ابان از امام جعفر صادق عليه السّلام نقل مىكند كه آن جناب فرمود : هنگامى كه رسول خدا صلّى اللَّه عليه و إله مكه را فتح كردند مردان با آن جناب بيعت كردند ، و بعد از آن زنان آمدند تا بيعت نمايند در اين هنگام اين آيه شريفه فرود آمد :  يا أَيُّهَا النَّبِيُّ إِذا جاءَكَ الْمُؤْمِناتُ يُبايِعْنَكَ  .\r\nهند گفت ما فرزندان را بزرگ كرديم و تو آنها را كشتى ، ام حكيم دختر حارث بن هشام كه زوجه عكرمة بن ابى جهل بود گفت : يا رسول اللَّه مقصود از آن معروف كه خداوند امر كرده است ما در آن مورد شما را معصيت نكنيم چيست .\r\nرسول خدا فرمودند : به صورت خود لطمه نزنيد و چهره خود را نخراشيد ، و موهاى خود را نكنيد و گريبان خود را چاك نكنيد ، و جامه‌هاى سياه نپوشيد ، و شيون نداشته باشيد حضرت رسول صلّى اللَّه عليه و إله به اين امور از آنها بيعت گرفت .\r\nدختر حارث گفت : يا رسول اللَّه ما چگونه با شما بيعت كنيم فرمود : من با زنان مصافحه نمىكنم ، در اين هنگام دستور دادند ظرفى پر از آب كردند و حضرت دست خود را در آن فرو بردند و بعد بيرون آوردند و فرمودند شما هم دست خود را به عنوان بيعت در اين آب فرو بريد .\r\n9 - مفضل گويد : از حضرت صادق سلام اللَّه عليه پرسيدم رسول خدا چگونه از زنان بيعت گرفت ، فرمود : دستور داد ظرفى كه در آن وضوء مىگرفتند\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nحاضر كردند و مقدارى آب در آن ريختند و بعد دست خود را در آن فرو بردند ، و بعد به زنانى كه براى بيعت آمده بودند فرمود : دست خود را در آن فرو بريد و اين چنين از آنها بيعت گرفت .\r\n10 - سعدان گويد : امام صادق عليه السّلام فرمود : مىدانى رسول خدا چگونه از زنان بيعت گرفت ، گفتم خدا و رسول و فرزند رسول داناترند ، امام فرمود : رسول خدا زنها را جمع كرد و بعد دستور داد ظرف آوردند و مقدارى آب پاك و تميز در آن ريختند ، بعد فرمود : اى زنان بشنويد چه مىگويم .\r\nمن با شما بيعت مىكنم براى اينكه براى خداوند شريك قائل نگرديد دزدى نكنيد و مرتكب زنا نشويد ، و فرزندان خود را نكشيد و بهتان و افترا نبنديد ، در كارهاى مشروع با شوهران خود مخالفت نكنيد و نافرمانى آنها را ننمائيد .\r\nبعد از اين فرمودند : به اين گفته‌ها اقرار كرديد ، همه گفتند آرى ، در اين هنگام رسول خدا صلّى اللَّه عليه و إله دست خود را از ميان آب برداشتند و فرمودند اينك شما دست‌هاى خود را در آن فرو بريد ، آنها همچنين كردند ، دست پاك رسول خدا گرامىتر از اين است كه با دست نامحرم تماس پيدا كند .\r\n\r\n11 مؤمن بر دو قسم است\r\n1 - نصير خثعمى گويد : امام صادق عليه السّلام فرمود : مؤمن دو گونه است ، يكى به عهد خدا وفا كرده و به شرط و پيمان‌ها عمل نموده است ، و اين است معنى گفته خداوند كه فرمود  رِجالٌ صَدَقُوا ما عاهَدُوا اللَّهَ عَلَيْهِ  اين مؤمن از وحشت‌هاى دنيا و آخرت آسوده است و از ديگران شفاعت مىكند و نياز به شفاعت ديگران ندارد .\r\nدوم مؤمنى است مانند ساقه گندم كه گاهى كج مىشود و گاهى استقامت پيدا مىكند اين مؤمن از كسانى است كه مصيبت‌هاى دنيا او را مىگيرند و در آخرت هم گرفتارى برايش پيش مىآيد ، و اين مؤمن را شفاعت مىكنند ولى او از\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nديگرى شفاعت نمىكند .\r\n2 - خضر بن عمرو از حضرت صادق عليه السّلام روايت مىكند كه فرمود : مؤمن بر دو گونه است مؤمنى كه به شروط خداوند وفا كرده و وظائف خود را انجام داده است ، اين مؤمن با پيامبران و صديقان و شهيدان و صالحان زندگى مىكند و در رفاقت خوش مىگذارند ، اين خود شفاعت مىكند و احتياج به شفاعت ديگرى ندارد .\r\nبراى اين مؤمن در دنيا و آخرت وحشتى نيست ، و مؤمن ديگر اندكى براى او لغزش پيدا شده و مانند شاخه درخت بادها آن را به هر طرف كشانيده‌اند ، اين مؤمن گرفتار مصيبت‌هاى دنيا و آخرت خواهد شد ، ولى سرانجام از وى شفاعت خواهد شد .\r\n3 - ابو مريم انصارى از حضرت باقر عليه السّلام روايت مىكند كه فرمود : مردى در بصره كه در محضر على عليه السّلام بود برخاست و گفت : يا امير المؤمنين مرا از اوصاف برادران خبر ده على عليه السّلام فرمود : برادران دو نوع هستند برادران صالح و پاكدامن و مورد اعتماد و برادرانى كه بايد با آنها صرفا رفت و آمد عادى داشت و در زندگى از آنها استفاده كرد .\r\nبرادران مورد اطمينان آنهايى هستند كه به منزله بال و دست شما مىباشند ، و داراى مال و خاندان هستند ، هر گاه به آنها اعتماد كردى از مال و جانت به آنها دريغ نداشته باش ، و با دوستان آنها دوست باش و با دشمنان آنها دشمن .\r\nرازهاى او را مخفى بدار و اگر عيبى دارد آشكار نكن ، و همواره از خوبيهاى او سخن بگو و بدان اى كسى كه اين سؤال را مىكنى ، اين گونه برادران بسيار اندك هستند و وجود آنها مانند كبريت احمر نادر مىباشد .\r\nامّا برادرانى كه بايد با آنها در ظاهر رفت و آمد كنيد و در مسائل زندگى از آنها سود ببريد اين است كه در امور دين و دنيا از آنها بهره‌مند گرديد ، و ارتباط خود را با آنها قطع نكنيد و كارى به باطن آنها نداشته باشيد ، تا هنگامى كه به شما محبت مىكنند شما هم با آنها محبت نمائيد و با خوش زبانى و چهره باز با آنان\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nبرخورد كنيد .\r\n\r\n12 گرفتارىهاى مؤمن\r\n1 - حضرت صادق عليه السّلام فرمود : مرض پيسى مانند لعنت است ، و لذا در ميان ما و فرزندان ما و شيعيان ما اين مرض نيست .\r\nدر روايت ديگرى آمده كه معاويهء بن عمار گفت : حضرت صادق عليه السّلام فرمود :\r\nاگر مؤمن در دنيا از گرفتارى در امان نباشد ، در آخرت از كورى و شقاوت در امان خواهد بود .\r\n2 - حضرت صادق عليه السّلام از پدرانش عليهم السّلام روايت مىكند كه رسول خدا صلّى اللَّه عليه و إله فرمود : اسلام در آغاز غريب بود و بار ديگر هم غريب خواهد شد ، و خوشا به حال غرباء گفته شد يا رسول اللَّه اين غريبان چه افرادى هستند فرمود : آنها كسانى هستند هر گاه مردم فاسد گردند جامعه را به صلاح دعوت مىكنند .\r\nمؤمن هرگز در وحشت و تنهائى نيست ، هر گاه مؤمنى در غربت بميرد فرشتگان براى او گريه مىكنند و براى او طلب مغفرت مىنمايند ، و اين براى مؤمنى است كه غريب بميرد و گريه‌كننده نداشته باشد ، در قبر او نورى خواهد بود كه از محل دفنش تا مسقط الرأس او را روشن خواهد كرد .\r\n3 - هشام بن سالم از حضرت صادق عليه السّلام روايت مىكند كه فرمود : پيامبران بيش از همه در معرض گرفتارى هستند ، بعد كسانى كه به آنها نزديك مىباشند و راه آنها را مىروند ، و بعد كسانى كه در رتبه و مقام به آنها پيوستگى دارند و از اخيار بشمار مىروند .\r\n4 - ناجيه گويد : به حضرت باقر عليه السّلام عرض كردم مغيره مىگويد : مؤمن مبتلا به جذام و برص نمىگردد و او از اين گونه سخنان بر زبان جارى مىكند ، فرمود :\r\nمگر او از صاحب يس غفلت دارد كه دست او منقبض و از كار افتاده بود .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nمن گويا هم اكنون او را مىنگرم كه با انگشتان ناقصش نزد قومش آمد و آنها را بيم داد و بار ديگر به طرف آنها برگشت و بدست قومش كشته شد ، بعد فرمود :\r\nمؤمن به هر بيمارى گرفتار مىگردد و هر بلائى به سرش مىآيد و به هر وسيله‌اى مىميرد ، ولى خود را نمىكشد .\r\n5 - حضرت صادق عليه السّلام فرمود : خداوند مؤمن را به هر مصيبتى گرفتار مىكند ، و با هر سببى او را از دنيا مىبرد ، ولى عقلش را از او سلب نمىكند ، مگر مشاهده نمىكنيد كه شيطان بر ايوب و اموال و دارائى و زن و فرزندان او مسلط شد ، ولى بر عقلش نتوانست تسلط پيدا كند ، عقل او برايش ماند تا بوسيله آن خداوند يكتا را بشناسد .\r\n6 - عبد الرحمن بن حجاج گويد : نزد حضرت صادق عليه السّلام از گرفتاريهاى مؤمن سخن به ميان آمد ، امام عليه السّلام فرمود : از حضرت رسول صلّى اللَّه عليه و إله سؤال شد كداميك از مردم در دنيا بيشتر گرفتار هستند .\r\nرسول خدا فرمود : پيامبران و بعد كسانى كه با آنها نسبت دارند ، و مؤمن به اندازه ايمان و حسن عملش گرفتار مىشود ، هر كس ايمانش درست و حسن عملش ثابت شد گرفتاريهاى او هم سخت‌تر مىگردد ، و هر كس ايمانش سست و اعمالش ناچيز باشد گرفتاريهاى او هم كم مىباشد .\r\n7 - زيد شحام گويد : حضرت صادق عليه السّلام فرمود : پاداش بزرگ با گرفتاريهاى بزرگ همراه مىباشد ، خداوند هيچ ملتى را دوست نمىدارد مگر اينكه آنها را گرفتار مىسازد .\r\n8 - ابو بصير از حضرت صادق عليه السّلام روايت كرده كه فرمود : خداوند متعال در زمين بندگانى كه از مخلصين هستند ، و هر گاه از آسمان هديه‌اى بفرستد از آنها منحرف مىكند و به ديگران مىدهد . و اگر گرفتارى بفرستد متوجه آنان مىكند .\r\n9 - حسين بن علوان گويد : حضرت صادق عليه السّلام در حالى كه سدير هم در محضر او بودند فرمود : خداوند هر گاه بنده‌اى را دوست بدارد او را در گرفتارى فرو مىبرد و ما و شما اى سدير شب و روز در گرفتارى هستيم .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n10 - حماد از پدرش روايت مىكند كه ابو جعفر عليه السّلام فرمود : خداوند تبارك و تعالى هر گاه بخواهد بنده‌اى را دوست بدارد او را در گرفتاريها و مشكلات فرو مىبرد و ناراحتيها مانند باران بر او فرو مىريزند ، هر گاه براى رفع پريشانى دعا مىكند خداوند پاسخ او را مىدهد و مىفرمايد : من توانايى دارم خواسته تو را اجابت كنم ولى اگر صبر كنى و به آنچه در آخرت برايت فراهم كرده‌ام بهتر است .\r\n11 - زيد زراد از حضرت صادق عليه السّلام روايت مىكند كه فرمود : رسول خدا صلّى اللَّه عليه و إله فرمودند ، گرفتاريهاى بزرگ پاداشهاى بزرگ را در پى دارد ، و هر گاه خداوند بنده‌اى را دوست بدارد براى او گرفتاريهاى بزرگ فراهم مىكند ، هر كس صبر كند خداوند را از خود راضى مىنمايد و هر كس بىتابى كند خداوند را به خشم مىآورد .\r\n12 - جابر بن يزيد گويد : حضرت باقر عليه السّلام فرمود : مؤمن در دنيا به اندازه ايمانش مورد ابتلاء قرار مىگيرد .\r\n13 - محمد بن بهلول عبدى گويد : امام صادق عليه السّلام فرمود : مؤمن همانند كفه ترازو مىباشد هر چه ايمانش زياد گردد گرفتاريهايش هم زياد مىشود .\r\n14 - محمد بن مسلم گويد : از امام صادق عليه السّلام شنيدم مىفرمود : مؤمن چهل روز بر او نمىگذرد مگر اينكه حادثه‌اى برايش پيش مىآيد كه او را محزون مىكند تا او متذكر شود و استغفار كند .\r\n15 - عبيد بن زرارة گويد : از حضرت صادق عليه السّلام شنيدم مىفرمود : مؤمن در نزد خداوند بالاترين مقام را دارد ، و اين سخن را سه بار تكرار كردند ، و بعد او را گرفتار مصيبت مىكند و اعضاء و جوارحش يكى پس از ديگرى از هم قطع مىگردد ولى او با همه اين گرفتاريها در اين مصائب صبر مىكند .\r\n16 - فضيل بن عثمان گويد : حضرت صادق عليه السّلام فرمود : در بهشت مقامى هست كه بنده به آن نمىرسد مگر اينكه گرفتار بيمارى در بدن خود شود .\r\n17 - عبد اللَّه بن ابى يعفور گويد : از درد و رنج خود به حضرت صادق عليه السّلام شكايت كردم فرمود : اى بنده خدا اگر مؤمن بداند پاداش صبر بر مصائب چيست ،\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nآرزو مىكرد بدنش با مقراضى از هم جدا مىشد .\r\n18 - يونس بن رباط گويد : از حضرت صادق عليه السّلام شنيدم فرمود : اهل حق هميشه در سختى و مصيبت هستند ، ولى اين مدت بسيار كم است و آنها بعد از اين در آسايش و راحتى طولانى خواهند بود .\r\n19 - حمران روايت مىكند كه امام باقر عليه السّلام فرمود : خداوند مؤمن را با گرفتارى مورد عنايت قرار مىدهد همان گونه كه مردى خانواده‌اش را مورد محبت قرار مىدهد ، و خداوند مؤمن را از رسيدن به دنيا نگهدارى مىكند همان گونه كه طبيب مريض را از بيمارى حفظ مىنمايد .\r\n20 - محمد بن بهلول عبدى گويد : از حضرت صادق عليه السّلام شنيدم فرمود :\r\nخداوند مؤمن را از گرفتاريها و فتنه‌هاى دنيا در آسايش قرار نداده است ، ولى او را از كورى دنيا و بد فرجامى در آخرت حفظ كرده است .\r\n21 - ابو داود مسترق از حضرت صادق عليه السّلام روايت مىكند كه رسول خدا صلّى اللَّه عليه و إله براى خوردن غذا به جايى دعوت شده بودند ، هنگامى كه وارد منزل شدند ديدند مرغى بالاى ديوار تخم گذاشته و اين تخم روى يك ميخ قرار گرفته است ، بدون اينكه سقوط كند و بشكند رسول خدا از اين جريان در شگفت شدند .\r\nمرد ميزبان گفت : از اين تخم مرغ و عدم سقوط او در شگفت شديد ، من تاكنون هرگز گرفتار مصيبت و نقصان نشده‌ام ، در اين هنگام رسول خدا صلّى اللَّه عليه و إله از منزل آن مرد بيرون شدند و از طعام او نخوردند ، فرمود : هر كس گرفتار مصيبت نشود ، خداوند به او نيازى ندارد .\r\n22 - ابو بصير از حضرت صادق عليه السّلام روايت مىكند كه رسول خدا صلّى اللَّه عليه و إله فرمودند : خداوند به كسى كه در مال و بدنش آسيب نبيند نيازى ندارد .\r\n23 - سليمان بن خالد از حضرت صادق عليه السّلام روايت مىكند كه فرمود : بنده در نزد خدا مقام و مرتبه‌اى دارد ، او به آن مقام نخواهد رسيد مگر اينكه نقصان در مال و يا بدنش پديد آيد .\r\n24 - ابو اسامه گويد : حضرت صادق عليه السّلام فرمود : خداوند متعال مىفرمايند :\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nاگر بنده مؤمن در دلش ناراحتى پيدا نمىشد سر كافر را با آهن محكم مىبستم تا هرگز دردسرى برايش پيش نيايد .\r\n25 - ابو بصير گويد : امام صادق عليه السّلام فرمودند : رسول اكرم صلّى اللَّه عليه و إله فرمود : مثل مؤمن مانند ساقه گياه مىباشد و بادها آن را به اين طرف و آن طرف مىبرند ، و مؤمن نيز گرفتار بيمارىها و دردهاست ، ولى منافق مانند پاره‌اى از آهن است كه چيزى آن را از بين نمىبرد تا آنگاه كه مرگ بيايد و او را درهم شكند .\r\n26 - مسعدة بن صدقه گويد : حضرت صادق سلام اللَّه عليه فرمود : رسول خدا صلّى اللَّه عليه و إله فرمودند : اى اصحاب من هر مالى كه زكات آن داده نشود ملعون است و هر بدنى كه در مدت چهل روز تزكيه نشود آن هم ملعون است ، ياران رسول گفتند :\r\nتزكيه مال را دريافتيم بفرمائيد تزكيه بدن چيست .\r\nرسول اكرم صلّى اللَّه عليه و إله فرمود : زكات بدن آن است كه براى آن ناراحتى پيدا شود امام فرمود : در اين هنگام چهره اصحاب متغير شد و از شنيدن اين سخن پريشان شدند ، رسول خدا هنگامى كه ناراحتى آنها را در چهره‌ها مشاهده كردند فرمودند مىدانيد مقصود من از اين سخن چه بود .\r\nپاسخ دادند يا رسول اللَّه ما مقصود و نيت شما را درك نكرديم ، فرمود :\r\nمقصود من از آفت بدن آنست كه پاى كسى خدشه‌اى ببيند و پوست آن كنده شود ، و يا پايش به سنگى بخورد و يا بر زمين بيفتد و يا مختصرى بيمار گردد و خارى در پايش فرو رود ، و چيزهائى مانند اينها مانند درد چشم .\r\n27 - ابن بكير گويد : از حضرت صادق عليه السّلام سؤال كردم آيا مؤمن مبتلى به جذام و برص و مانند اينها مىشود ، فرمود : گرفتارى و مصيبت براى مؤمن پيش مىآيد .\r\n28 - حلبى گويد : حضرت صادق عليه السّلام فرمود : مؤمن در نزد خداوند بسيار گرامى و عزيز است و اگر از خداوند بخواهد بهشت را به او عطا كند خواهد داد ، بدون اينكه از وى چيزى كاسته شود ، و اگر كافر همه دنيا را طلب كند خداوند به خاطر پستى و حقارت دنيا همه جهان را به او مىدهد بدون اينكه از ملكش چيزى\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nناقص گردد .\r\nخداوند متعال مؤمن را با گرفتارىها و مصيبت‌ها مورد تفقد و نوازش و مرحمت قرار مىدهد همان گونه كه مسافران براى خانواده‌هاى خود تحف و هدايا مىآورند ، خداوند دنيا را از بنده مؤمن خود نگه مىدارد همان گونه كه طبيب بيمارى را از شخص دفع مىكند .\r\n29 - حضرت رضا عليه السّلام از پدرانش عليهم السّلام روايت مىكند كه رسول خدا صلّى اللَّه عليه و إله فرمودند : از حالا تا روز قيامت هيچ مؤمنى نخواهد بود مگر اينكه همسايه‌اى او را اذيت مىكند .\r\n30 - سماعه گويد : حضرت صادق عليه السّلام فرمود : در كتاب على عليه السّلام آمده كه پيامبران بيش از همه گرفتار مصيبت مىگردند و بعد اوصياء و پس از آن كسانى كه به آنها نزديك‌ترند و مؤمن هم به اندازه كارهاى نيكش گرفتار مىشود ، هر كس دينش درست و اعمالش نيك باشد گرفتاريش بيشتر خواهد شد .\r\nخداوند متعال دنيا را براى هيچ مؤمنى پاداش عمل قرار نداده است ، او براى هيچ كافرى هم دنيا را محل عقوبت ننموده است ، و هر كس در دينش سست و در كارهاى نيك ضعيف باشد گرفتاريهايش كم مىگردد ، ابتلاء و مشقت زودتر به مؤمن مىرسد تا باران به زمين‌هاى پست و كودال‌ها .\r\n31 - يونس بن عمار گويد : به حضرت صادق عليه السّلام عرض كردم اين بيمارى كه در چهره‌ام ظاهر شده مردم خيال مىكنند كه خداوند به هر بنده‌اى كه نياز ندارد او را به اين درد مبتلا مىكند ، امام عليه السّلام فرمود : مؤمن آل فرعون هم دستش معيوب بود ولى با همه آنها تبليغ دين مىكرد .\r\nبعد فرمود : هر گاه ثلث آخر شب شد برخيز و وضوء بگير و خود را براى نماز آماده كن ، و هنگامى كه به سجده آخر در ركعت اولى رسيدى در سجده بگو : يا على يا عظيم ، يا رحمان يا رحيم ، يا سامع الدعوات يا معطى الخيرات صل على محمد و آل محمد و اعطنى من خير الدنيا و الآخرة ما أنت اهله و اصرف عنى من شر الدنيا و الآخرة ما أنت أهله و اذهب عنى هذا الوجع فإنه قد غاظنى و أحزننى .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nدر خواسته خود از خداوند كوشش كن ، يونس گويد : من اين دعا را خواندم و هنوز به كوفه نرسيده بودم كه بيمارى من بر طرف شد .\r\n32 - زرارة بن اوفى گويد : خدمت حضرت سجاد عليه السّلام رسيدم فرمود : اى زرارة مردمان زمان ما بر شش نوع هستند : شير ، گرگ ، روباه ، سگ ، خوك و گوسفند ، امّا شيران امراء و رهبران و سلاطين دنيا هستند كه هر كدام مىخواهند بر ديگرى غلبه كنند و خود هرگز مغلوب نگردند .\r\nامّا گرگ‌ها تجّار و بازرگانان هستند كه هنگام خريدارى جنسى تا مىتوانند از آن عيب مىگيرند و هنگامى كه مىخواهند همان جنس را بفروشند از آن تعريف مىكنند .\r\nامّا روباه اين جماعتى هستند كه لباس دين و مذهب را در بر كرده و دين را وسيله زندگى و معاش قرار داده‌اند ، و در زبان مىگويند آنچه را كه در دل به آن اعتقاد ندارند .\r\nامّا سگ آن افرادى هستند كه با زبان خود مردم را گاز مىگيرند ، و مردم از شر زبان آنها از آنان دورى مىكنند و فرار مىنمايند .\r\nامّا خوك اين پليدان مخنث مىباشند كه به هر كار زشتى آنها را دعوت كنند ، اجابت مىنمايند و از هر فسادى روى گردان نيستند .\r\nامّا گوسفند كسانى هستند كه موهاى آنها را مىكنند و گوشت آنها را مىخورند و استخوانهاى آنها را مىشكنند اينك گوسفند در بين شير ، روباه ، گرگ ، سگ و خوك چه كارى مىتواند بكند .\r\n33 - ابو خالد برقى گويد : حضرت صادق عليه السّلام فرمود : رسول خدا صلّى اللَّه عليه و إله فرمودند : خداوند متعال مىفرمايد : اگر از بنده مؤمن خود شرم نداشتم جامهء پاره‌اى به او نمىدادم كه خود را به آن بپوشاند ، و هر گاه ايمان او كامل شد او را به ضعف مبتلا مىكنم و روزى وى را كم مىنمايم .\r\nاگر دل او تنگ شد و از ضعف و دست تنگى اظهار ناراحتى كرد بار ديگر هر چه را كه از وى گرفته بودم به او بر مىگردانم ، و اگر صبر كرد به وجود او به\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nملائكه افتخار مىكنم ، آگاه باشيد كه من على را براى مردم علم هدايت قرار دادم هر كس از وى پيروى كند راه حق را پيدا مىكند و هر كس او را ترك گويد گمراه مىشود ، مؤمنان او را دوست مىدارند و منافقان او را دشمن هستند .\r\n34 - ابن نباته گويد : نزد على عليه السّلام نشسته بودم كه مردى خدمت آن جناب رسيد و گفت : يا امير المؤمنين سوگند به خداوند من در نهان تو را دوست مىدارم همان گونه كه در آشكارا به تو علاقه دارم ، راوى گويد : على عليه السّلام در اين هنگام با چوبى كه در دست داشت مدتى متوجه زمين شد .\r\nبعد از آن سر خود را بلند كرد و گفت : راست مىگوئى طينت ما از يك طينت مرحومه آفريده شده است ، و خداوند در روزى كه از آنها پيمان مىگرفت از ما هم پيمان گرفته است كسى از آن طينت نمىتواند خود را كنار بكشد و كسى توانائى ندارد خود را در آن وارد نمايد ، و تا روز قيامت اين جريان ادامه خواهد داشت .\r\nاينك كه در نهان و آشكار مرا دوست دارى بايد جامه فقر و تهيدستى را براى خود تهيه كنى ، و من از رسول خدا صلّى اللَّه عليه و إله شنيدم فرمود : فقر و نادارى براى دوستانت از سرازير شدن سيل از بالاى كوه‌ها به رودخانه‌ها و دره‌ها بيشتر سرعت دارد .\r\n35 - ابو حمزه از حضرت صادق عليه السّلام روايت مىكند كه فرمود : اگر مؤمنى در بالاى كوهى زندگى كند خداوند كسى را مىفرستد تا او را آزار رساند و در نتيجه وى را پاداش دهد .\r\n36 - حضرت سيد الشهداء عليه السّلام مىفرمايد : رسول خدا صلّى اللَّه عليه و إله فرمودند : من و پيامبران و مؤمنان قبل از من همواره به آزار و اذيت مردم مبتلا بوديم ، و اگر مؤمنى بالاى كوهى زندگى كند خداوند كسى را مىفرستد تا وى را آزار دهد و در برابر به آن مؤمن پاداش عطا مىكند .\r\nعلى عليه السّلام فرمود : من همواره مظلوم بودم و از هنگامى كه مادرم مرا به جهان آورده مورد ظلم قرار گرفته‌ام ، گاهى برادرم عقيل چشمش درد مىكرد ، هنگامى مىخواستند دارو در ديدگان او بچكانند عقيل مىگفت تا در چشم على دارو\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nنريزيد نمىگذارم در ديدگان من چيزى بريزيد ، آنها هم به ديدگان سالم من دارو مىريختند .\r\n37 - معاوية بن عمار گويد : حضرت صادق عليه السّلام فرمود : صاعقه به مؤمن اصابت نمىكند مردى گفت : ما در مسجد الحرام بوديم و شخصى را صاعقه گرفت در حالى كه او نماز اداء مىكرد ، امام فرمود : آن شخص كبوتران حرم را هلاك مىكرد ، در يك روايت ديگر فرمود : صاعقه به مؤمن و كافر اصابت مىكند ولى به ذاكر صدمه نمىزند .\r\n38 - محمد بن قيس گويد : از حضرت صادق عليه السّلام شنيدم مىفرمود : دو فرشته از آسمان پائين مىآمدند و در هوا با هم برخورد كردند ، يكى از آنها گفت : براى چه به طرف زمين مىروى ، گفت : خداوند به من امر كرده است تا به كنار درياى ايله بروم و يك ماهى را براى يكى از جباران به طرف ساحل سوق دهم .\r\nيكى از جباران مىخواهد يك ماهى بخورد و صيادى را فرستاده تا براى او ماهى صيد كند من مأمور هستم كه ماهى مورد نظر او را به دام صياد هدايت كنم تا آن را صيد كند و براى آن جبار ببرد ، و آن جبار سركش به اين آرزوى خود هم برسد و از آن ماهى بخورد .\r\nآن فرشته ديگر از رفيقش پرسيد شما براى چه به طرف زمين مىرويد گفت :\r\nداستان من از اين شگفت انگيزتر است ، يكى از مؤمنان كه هميشه روزه مىگيرد و نماز مىگذارد و با صداى خوشى كه معروف همه هست دعا مىخواند مرا فرستاده تا ديگ غذاى او را كه اكنون در حال پختن است و مىخواهد با آن افطار كند بر زمين بريزم ، تا مؤمن بهتر از آزمايش درآيد .\r\n39 - سفيان بن سمط گويد : حضرت صادق عليه السّلام فرمود : هر گاه خداوند به بنده نظر خيرى داشته باشد اين است كه هر گاه آن بنده مرتكب گناهى شد خداوند او را گرفتار مصيبتى مىكند و توبه را به ياد او مىآورد ، و هر گاه بخواهد بنده‌اى را گرفتار كند او مرتكب گناه مىگردد و خداوند به او نعمت مىدهد و او توبه و استغفار را فراموش مىكند و در آن نعمت غرق مىشود .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nاين است معنى آيه شريفه :  سَنَسْتَدْرِجُهُمْ مِنْ حَيْثُ لا يَعْلَمُونَ *  ، يعنى به آنها نعمت مىدهيم و آنها به نعمت مشغول مىگردند و خداوند را فراموش مىكنند و به گناه و فساد آلوده مىشوند و توبه و انابه و بازگشت به خدا را از ياد مىبرند .\r\n40 - سعيد بن مسيب گويد : از حضرت سجاد عليه السّلام سؤال كردم تفسير آيه شريفه :  لَوْ لا أَنْ يَكُونَ النَّاسُ أُمَّةً واحِدَةً  چيست فرمود : مقصود در اينجا امت محمد صلّى اللَّه عليه و إله مىباشند كه اگر آنها همگان بدين واحد و كفر گرايش پيدا نمىكردند ما براى آنها كه خدا را ناسپاسى مىكنند خانه‌هائى قرار مىداديم كه سقف آنها از طلا بود .\r\nاگر خداوند اين وضع را براى امت محمد صلّى اللَّه عليه و إله پيش مىآورد و مؤمنان از اين جهت ناراحت و محزون مىشدند ، و غم و اندوه آنان را فرا مىگرفت به طورى كه خود را از مردم دور مىكردند و با آنها ازدواج و زناشوئى نداشتند و از اموال آنان ارثى برنمىداشتند .\r\n41 - امير المؤمنين عليه السّلام فرمود : هر يك از شيعيان كه مرتكب گناهى شود و يكى از منهيات را انجام دهد قبل از اينكه مرگش فرا رسد گرفتار مصائب و مشكلاتى مىشود كه در اثر آن گناهانش پاك مىگردد .\r\nاين مصائب ممكن است در امور مالى باشد و يا يكى از فرزندانش را از دست بدهد و يا خود بيمار گردد ، اين گونه افراد هنگامى كه به جوار رحمت حق مىروند گناهى ندارند ، و اگر در زندگى گناهى از آنها بماند آن هم در هنگام مرگ با جان دادن سخت از بين مىرود .\r\n42 - حضرت صادق عليه السّلام فرمود : امير المؤمنين عليه السّلام به عبد اللَّه بن يحيى فرمودند سپاس و ستايش مخصوص خداوندى است كه شيعيان ما را در دنيا با گرفتارى و محنت از گناهان پاك ساخت تا عبادت و اطاعت آنها سلامت بماند ، و مستحق ثواب و پاداش خود باشند ، عبد اللَّه گفت : ما در دنيا فقط مجازات گناهان خود را خواهيم ديد .\r\nعلى عليه السّلام فرمود : آرى مگر نشنيدى كه رسول خدا صلّى اللَّه عليه و إله فرمود : دنيا براى مؤمن زندان و براى كافر بهشت است ، خداوند متعال شيعيان ما را در دنيا از\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nگناهان پاك مىكند و آنها را به گرفتاريها و محنت‌ها دچار مىسازد و مورد رحمت و آمرزش قرار مىدهد ، و آنان را بدون گناه از جهان مىبرد .\r\nخداوند متعال در قرآن مجيد مىفرمايد :  وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَ يَعْفُوا عَنْ كَثِيرٍ  ، آنها وارد قيامت مىشوند در حالى كه عبادت و طاعت زيادى دارند ، ولى دشمنان آل محمد عليهم السّلام پاداش عبادت خود را در دنيا مىگيرند ، اگر چه عبادت آنها داراى وزن و اخلاص نيست .\r\nدشمنان آل محمد عليهم السّلام هنگامى كه وارد قيامت مىشوند گناهان و بغض آنها به آل محمد به آنها حمله مىكنند و آنها را به آتش مىاندازند ، از محمد صلّى اللَّه عليه و إله شنيدم مىفرمود : در گذشته شما دو مرد بودند يكى از آنها مؤمن و ديگرى كافر كه با دوستان خدا عداوت آشكار داشت و با دشمنان پروردگار دوستى مىكرد و هر يك از آنها در گوشه‌اى حكومت مىكردند .\r\nمرد كافر ميل به خوردن يك ماهى در غير فصل صيد آن نمود ، زيرا ماهى مورد علاقه او در آن فصل در قعر دريا زندگى مىكرد و امكان صيد آن نبود ، اين مرد كافر كه بيمار بود پزشكان گفتند از اين دنيا ميروى و در صورتى كه ماهى مورد نظر پيدا شود شفا پيدا مىكنى ، و ماهى هم بدست نمىآيد .\r\nدر اين هنگام خداوند فرشته‌اى را مبعوث فرمود تا به دريا برود و آن ماهى را براى صيد به طرف ساحل هدايت كند ، او هم رفت و آن ماهى را بسوى ساحل هدايت كرد و صيادان ماهى را صيد كردند و براى آن حاكم كافر آوردند و او از آن ماهى خورد بهبودى يافت و باز چند سال بر كشورش حكومت كرد .\r\nبعد از مدتى سلطان مؤمن بيمار شد ، بيمارى او در هنگامى كه نوع آن ماهى هميشه در كنار رودخانه‌ها زندگى مىكردند و به آسانى قابل صيد بودند ، بيمارى اين حاكم مؤمن هم مانند بيمارى آن حاكم كافر بود و با خوردن آن ماهى بيمارى او بهبودى مىيافت و پزشكان هم براى او خوردن آن ماهى را تجويز كرده بودند .\r\nپزشكان گفتند : خوش وقت باش كه اكنون فصل صيد اين نوع ماهى مىباشد ، ماهى را اكنون مىآورند و از آن مىخورى و شفا پيدا مىكنى ، در اين\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nهنگام كه آنها براى گرفتن ماهى به طرف رودخانه و ساحل رفتند ، خداوند همان فرشته را مأمور كرد تا آن ماهى را از ساحل دور كند و به طرف آب‌هاى عميق هدايت نمايد .\r\nآنها آمدند و ماهى مورد نظر را نيافتند و آن حاكم مؤمن درگذشت ، در اينجا فرشتگان آسمان در شگفت آمدند و اهل آن شهر هم ناراحت شدند به طورى كه نزديك بود دست از ايمان و عقيده خود بردارند ، زيرا خداوند براى آن كافر وسائل بهبودى فراهم كرد ولى براى مؤمن مشكلات پيش آمد و در نتيجه حاكم مؤمن درگذشت .\r\nدر اين هنگام خداوند به فرشتگان آسمانها و پيامبر آن زمان وحى فرستاد من خداوند كريم و با احسانى هستم و توانائى دارم هر كارى انجام دهم ، اگر به كسى چيزى دادم از من كاسته و كم نمىگردد و اگر به كسى چيزى ندادم براى اين نيست كه در من نقصانى پديد مىآيد ، و به هيچ آفريده ذره‌اى ستم نمىكنيم .\r\nمن اگر براى كافر وسائل گرفتن ماهى را فراهم كردم و در غير فصل براى او ماهى فرستادم براى اين است كه او كارهاى نيكى كرده بود خواستم پاداش نيكيهاى او را در دنيا بدهم ، تا روز قيامت حسنه‌اى در نامه اعمال او نباشد و به طرف دوزخ هدايت گردد ، امّا مؤمن را از خوردن ماهى منع كردم براى اينكه او يك گناه كرده بود و خواستم گناهش در دنيا پاك شود و بدون گناه روز قيامت وارد بهشت شود .\r\n43 - رسول خدا صلّى اللَّه عليه و إله فرمود : از عجائب كه اگر مؤمنى از شيعيان محمد و على عليه السّلام در دنيا بر دشمنان خود پيروز شوند و اگر چنان باشند به خير دنيا و آخرت رسيده‌اند و اگر در دنيا گرفتار محنت شدند در آخرت پاداش آن را خواهند گرفت ، خيلى بيشتر از آن پاداش كه در دنيا به آن مىتوانستند برسند .\r\nو همين گونه مايه شگفتى است كه دشمنان ما اهل بيت در دنيا شكست بخورند و منكوب گردند و اگر روزى دشمنان ما مقهور و مخذول شدند به عذاب دنيا و آخرت رسيده‌اند ، و اگر در دنيا به آنها مهلت داده شد و عذاب آنان به تاخير\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nافتاد در آخرت عذاب زيادى خواهند ديد و به انواع و اقسام عذاب گرفتار خواهند شد .\r\nاو آرزو مىكرد كاش در دنيا تسليم حق مىشد و نعمت‌هائى كه در دنيا نصيب او شده بود در برابر مصيبت‌ها و گرفتاريهائى كه در آخرت برايش پيش آمد به مراتب اندك و ناچيز بشمار مىرفت .\r\nاگر مخالفان ما در دنيا در بهترين وضع زندگى كنند و از انواع لذائذ مادى بهره‌مند شوند و عمرهايى طولانى داشته باشند ، ولى روز قيامت هنگامى كه در آتش فرو مىروند از آنها سؤال مىشود آيا شما در گذشته زندگى مرفه و خوشى داشته‌ايد ، آنها پاسخ مىدهند : خير ما خوشى و لذتى نديده‌ايم .\r\nاگر يكى از طرفداران و شيعيان ما كه در دنيا سختى و رنج مشاهده كردند و زندگى دردناكى بر آنها گذشت روز قيامت هنگامى كه در نعمت‌هاى بهشتى غوطه مىخورند از آنها سؤال مىشود آيا شما در دنيا ناراحتى پيدا كرديد مىگويند : ما هيچ رنجى در دنيا مشاهده نكرديم ، پس با اين گونه نعمت‌ها و سختيها شما چه گمانى داريد اينك نعمت‌هاى خدا را طلب كنيد و از عذاب او بترسيد .\r\n44 - حكم بن عتيبه گويد : حضرت صادق عليه السّلام فرمود : بنده هر گاه گناهانش زياد گردد و نتواند كفاره آنها را بدهد خداوند متعال او را به حزن و اندوه گرفتار مىكند تا گناهان او را پاك سازد .\r\n45 - احمد بن سليمان قمى گويد : از حضرت صادق عليه السّلام شنيدم مىفرمود :\r\nاگر پيامبرى گرسنه شود و از گرسنگى بميرد ، و يا مبتلا به تشنگى گردد و از شدت عطش درگذرد ، و يا از نداشتن لباس عريان جهان را وداع كند ، و يا گرفتار بيمارى و امراض شود و از جهان برود .\r\nپيامبرى براى هدايت قومش به ميان آنها مىرود و آنها را به اطاعت خداوند فرا مىخواند و به خداشناسى و توحيد دعوت مىكند ، ولى آن پيامبر به اندازه قوت يك شب هم چيزى همراه ندارد ، آنها نمىگذارند او سخنش را به پايان برساند ، و او\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nرا مىكشند ، خداوند بندگان خود را به اندازه ايمان آنها گرفتار مىكند .\r\n46 - ابن فرقد از حضرت صادق عليه السّلام روايت مىكند كه فرمود : خداوند متعال در ضمن مناجات خود با موسى بن عمران عليه السّلام فرمود : اى موسى من مخلوقى گرامىتر از بنده مؤمن خلق نكرده‌ام ، من اگر او را مبتلا كردم خيرى براى او در نظر گرفته‌ام .\r\nمن داناترم كه بنده مرا چه چيزى اصلاح مىكند او بايد در برابر گرفتاريها شكيبائى داشته باشد و از نعمت‌هائى كه به او داده‌ام سپاسگزارى كند و به قضاء من راضى باشد ، و اگر كارهائى كه موجب رضايت من انجام دهد و از دستورات من اطاعت كند او را با صديقان محشور مىنمايم .\r\n47 - حضرت صادق عليه السّلام فرمود : هر گاه بنده‌اى گناهانش زياد شد و نتوانست گناهان را جبران كند خداوند او را مبتلا به حزن و غم در دنيا مىكند ، و اگر اين هم نشد او را در قبرش عذاب مىنمايد ، تا روز قيامت بدون گناه در محضر پروردگار حاضر گردد .\r\n48 - على عليه السّلام فرمود : بىتابى در برابر گرفتارىها از همه چيز ناگوارتر مىباشد ، فرمود : گرفتارى براى ستمگران موجب ادب آنها مىشود ، و براى مؤمن آزمايش حساب مىگردد ، و براى پيامبران موجب درجات است و براى اولياء كرامت به حساب مىآيد .\r\nرسول اكرم صلّى اللَّه عليه و إله فرمودند : هر كس گرفتار شد صبر كند ، و هر كس به خيرى رسيد سپاسگزارى كند ، و هر كس مظلوم واقع شد درگذرد و هر كس ستم كرد استغفار نمايد ، پرسيدند نتيجه آن چه خواهد شد فرمودند : آن جماعت در آسايش بسر خواهند برد و به راه حق هدايت خواهند گرديد .\r\nرسول خدا صلّى اللَّه عليه و إله فرمود : خداوند متعال با دوستان خود با مصائب و گرفتاريها پيمان مىبندد ، همان گونه كه بيمار از خانواده‌اش انتظار دارد كه از درمان او غفلت نكنند و خداوند دنيا را از بنده خود نگه مىدارد همان گونه كه مريض را از خوردن غذا نگه مىدارند .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nابو هريره روايت مىكند كه رسول خدا صلّى اللَّه عليه و إله فرمود : مصيبت و گرفتارى همواره گريبان مرد و زن مؤمن را مىگيرد و آنها در مال و يا بدن خود نقصان مشاهده مىكنند و يا فرزندان خود را از دست مىدهند و اينها براى اين است كه هر گاه در محضر پروردگار حاضر شدند گناهى نداشته باشند .\r\nرسول اكرم صلّى اللَّه عليه و إله فرمود : آنها كه در دنيا به سلامتى و تندرستى زندگى كردند در روز قيامت آرزو مىكنند كه كاش در دنيا با مقراض‌ها از هم جدا مىشدند و اين در هنگاميست كه آنها مشاهده مىكنند مبتلايان در دنيا چه پاداشهايى در برابر مصائب خود مىگيرند .\r\nخداوند متعال به داود گفت : اى داود به بندگان من بگوئيد اى بندگان هر كس به قضاء من راضى نگردد و از نعمت‌هاى من سپاسگزارى نكند ، و در گرفتاريها صبر نداشته باشد ، بايد خدائى جز من طلب كند .\r\nامام باقر عليه السّلام فرمود : اى فرزند من هر كس گرفتار يك ناراحتى شد و آن را از مردم مخفى نگه داشت و شكايت خود را نزد خداوند برد ، خداوند گرفتاريهاى او را بر طرف مىكند و بعد فرمود : خداوند بندگان خود را به اندازه محبت آنها گرفتار مىكند .\r\nرسول خدا صلّى اللَّه عليه و إله فرمود : خداوند متعال مىفرمايد : هر بنده‌اى را كه بخواهم وارد بهشت كنم او را مبتلا مىكنم و اين ابتلاء موجب كفاره گناهان او مىگردد ، و اگر گرفتارى بدنى براى او پيش نيامد روزى او را تنگ مىگردانم تا گناهانش سبك شود و اگر آن هم نشد در هنگام مرگ براى او سختى مىآورم تا بدون گناه وارد قيامت شود و داخل بهشت گردد .\r\nاز آن طرف هر بنده‌اى را كه بخواهم وارد دوزخ كنم بدن او را سالم مىگردانم ، و اگر به اين راضى نشد او را در امن و امان از حاكم و سلطان قرار مىدهم ، و اگر آن هم نشد مرگ را بر او آسان خواهم گرفت تا روز قيامت حسنه‌اى نداشته باشد و وارد دوزخ گردد .\r\nامام صادق عليه السّلام فرمود : خداوند متعال مؤمن را به مصيبت و بلاء گرفتار\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nمىكند و او را به بيمارى در بدن مبتلا مىسازد و يا در مصيبت اهل و فرزند قرار مىدهد و يا يكى از مصيبت‌هاى دنيا را به او متوجه مىكند تا او را پاداش دهد .\r\nامام عليه السّلام فرمود : هيچ مؤمنى نيست مگر اينكه در مدت چهل روز مصيبتى به او مىرسد ، يا در مالش يا در فرزندانش و يا در باره خودش و يا اندوهى كه خودش هم نمىداند از كجا آمد و اينها براى اين است كه پاداش به او داده شود .\r\nفرمود : در بهشت مقامى هست كه هيچ كس به آن جايگاه نمىرسد مگر اينكه در بدن خود ناراحتى و گرفتارى داشته باشد .\r\nامام باقر عليه السّلام فرمود : موسى عليه السّلام بيرون شد و با مردى از بنى اسرائيل برخورد كرد و او را با خود بيرون آبادى برد و گفت : شما در اينجا قرار گيريد تا برگردم و بعد دور او را خطى كشيد و سرش را به طرف آسمان بلند كرد و گفت : اى خدا من اين رفيق خود را به تو سپردم و تو بهترين نگهبان و محافظ هستى .\r\nبعد از آنجا رفت و با خداوند مناجات كرد و بار ديگر برگشت و مشاهده كرد كه شيرى بر او حمله كرده و شكمش را پاره نموده و گوشت‌هايش را پاره كرده و خونش را آشاميده است ، موسى در اين هنگام سرش را به طرف آسمان بلند كرد و گفت : بار خدايا من اين رفيق خود را به تو سپردم و اينك شير آمده و او را پاره پاره كرده است .\r\nگفته شد : اى موسى رفيقت در بهشت مقام و منزلتى داشت كه جز با اين وضعى كه اكنون مشاهده مىكنى و اين چنين پاره پاره او را مىنگرى به آن مقام نمىرسيد ، اينك بنگر كه او در كجا زندگى مىكند ، در اين هنگام پرده‌هاى طبيعت به كنارى رفتند و موسى او را درجاتى بزرگ و مقامى گرامى مشاهده كرد و گفت :\r\nبار خدايا من راضى شدم .\r\nامام كاظم عليه السّلام فرمود : شما مؤمن حقيقى نخواهيد بود مگر اينكه گرفتارى و مصيبت را نعمت بدانيد و آسايش و نعمت را مصيبت بشماريد ، و شكيبائى در هنگام بلا بزرگتر است از غفلت در هنگام رفاه و تنعم .\r\nحضرت رسول صلّى اللَّه عليه و إله فرمودند : مؤمن بايد بلاء را نعمت بداند ، و نعمت را بلاء\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nزيرا گرفتارى دنيا نعمت آخرت مىآورد و نعمت دنيا مصائب و گرفتارىها را در آخرت مىآورد .\r\nابو الجارود گويد : امام باقر از پدرانش از رسول خدا صلّى اللَّه عليه و إله روايت مىكند كه فرمود : مؤمن هر گاه مرتكب گناه شود به فقر و تهيدستى گرفتار مىگردد و اگر اين فقر و نادارى گناهان او را پاك نكرد مبتلا به بيمارى مىشود تا گناهانش پاك گردد و اگر پاك نگرديد گرفتار ظلم سلطان و حاكم مىشود .\r\nاگر اين هم گناهان او را از بين نبرد هنگام مرگ و بيرون شدن جانش از بدن گرفتارى و مشقت براى او پيش مىآيد ، و اين مصائب براى اين است كه وى با پاك شدن از گناهان در محضر خداوند قرار گيرد و گناهى نداشته باشد و بعد وارد بهشت گردد .\r\nامّا كافر و منافق در هنگام مرگ جانشان به آسانى بيرون مىگردد تا هنگامى كه در محضر عدل پروردگار حاضر مىشوند حسناتى در نامه اعمال آنها نباشد تا ادعائى بنمايند ، و بعد دستور مىرسد كه آنها را به طرف دوزخ هدايت كنيد .\r\nرسول خدا صلّى اللَّه عليه و إله فرمودند : هر چه ايمان بنده‌اى بيشتر گردد مصيبت و گرفتاريهاى او هم زياد مىگردد و زندگى بر او تنگ مىشود .\r\n49 - منهال بن عمرو گويد : خدمت حضرت باقر عليه السّلام نشسته بودم كه مردى نزديك آن جناب آمد و سلام كرد و امام هم جواب او را دادند ، آن مرد پرسيد حال شما چگونه است ، فرمود : هنوز بر شما معلوم نشده كه حال ما چگونه مىباشد ، مثل ما در ميان اين امت مانند بنى اسرائيل است كه فرزندان آنها را سر مىبرند و زنان را به اسارت مىبردند .\r\nاكنون متوجه باشيد كه اين جماعت فرزندان ما را سر مىبرند و زنان ما را اسير مىكنند ، عرب‌ها خيال مىكنند كه بر عجم فضيلت دارند ، آنها گفتند : چرا شما بر ما فضيلت داريد گفتند محمد عرب مىباشد و او از ما هست آنها گفتند شما راست مىگوئيد قرشيان مىگويند چون محمد از ما هست پس ما هم بر ساير عرب‌ها برترى داريم گفتند شما به هم راست مىگوئيد .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nاگر اين مردم راست مىگويند پس ما از همه مردم برتر هستيم چون ما از فرزندان او مىباشيم و اختصاص به آن داريم و كسى در اينجا با ما شريك نيست ، آن مرد گفت به خداوند سوگند من شما را دوست دارم فرمود پس حالا كه چنين است خود را براى فقر آماده كن زيرا فقر به ما و شيعيان ما از جريان سيل هم شتاب‌تر مىباشد ، بلا از ما شروع و به شما هم مىرسد همان گونه كه نعمت از ما آغاز شده و به شما هم مىرسد .\r\n50 - حضرت رسول صلّى اللَّه عليه و إله فرمود : دنيا زندان مؤمن و بهشت كافر است اگر مؤمن در سوراخ موشى هم قرار گيرد خداوند كسى را مىفرستد تا او را آزار دهد ، و بعد فرمود : مؤمن گناهانش آمرزيده مىگردد .\r\nرسول اكرم صلّى اللَّه عليه و إله فرمود : مؤمنى در دنيا نيست مگر اينكه همسايه‌اى او را آزار مىدهد ، و نيز فرمود : در گذشته و آينده جهان چنين بوده كه پيامبران و مؤمنان همواره گرفتار خويشاوندان و همسايگانى بوده‌اند كه آنها را اذيت مىكرده‌اند .\r\n51 - فضيل گويد : از امام صادق عليه السّلام شنيدم مىفرمود : شيطان‌ها پيشتر پيرامون مؤمنان هستند تا زنبورها پيرامون گوشت ، بعد فرمود : مگر اينكه خداوند اراده كند و آنها را از مؤمن دفع نمايد .\r\n52 - على بن عثمان گويد : موسى بن جعفر عليهما السّلام فرمودند : پيامبران و فرزندان پيامبران و همچنين پيروان آنها به سه چيز مبتلا هستند : بيمارى در بدن‌ها و ترس از حاكم و سلطان و فقر .\r\n53 - ابو بصير از حضرت صادق عليه السّلام روايت مىكند كه على عليه السّلام فرمود : بلاء و گرفتارى به شيعيان ما زودتر از رسيدن سيل به رودخانه مىباشد .\r\n54 - كثير از امام صادق عليه السّلام روايت مىكند كه فرمود : گرسنگى و ترس به سرعت به شيعيان ما مىرسد .\r\n55 - ابو بصير گويد : حضرت صادق عليه السّلام فرمود : اگر مؤمنى بر تخته چوبى در دريا قرار گيرد خداوند منافقى به طرف او مىفرستد تا وى را آزار دهد .\r\n56 - ابو عبيده حذاء گويد : امام باقر عليه السّلام فرمود : اى زياد خداوند بنده مؤمن\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nخود را به گرفتارى پيوند داده است همان گونه كه غائبى براى اهلش هديه مىآورد ، و دنيا را از او دور مىكند همان گونه كه طبيب مرض را از بيمار دور مىسازد .\r\n57 - زيد شحام گويد : امام صادق عليه السّلام فرمود : چه نيكو است چشيدن خشم و غضب براى كسى كه بر آن صبر كند ، پاداش بزرگ در برابر گرفتارى بزرگ مىباشد ، خداوند هيچ ملتى را دوست نمىدارد مگر اينكه آنان را گرفتار مىكند .\r\n58 - طلحه بن زيد گويد : از امام صادق عليه السّلام شنيدم مىفرمود : خداوند مؤمنان را در دنيا هدف تيرهاى دشمنان قرار داده است .\r\n59 - ابو حمزه ثمالى گويد : حضرت صادق عليه السّلام فرمود : اى ابو حمزه هيچ مؤمنى نبوده و نخواهد بود مگر اينكه به چهار بلا گرفتار خواهد شد ، همسايه‌اى كه او را اذيت كند ، منافقى كه او را تعقيب نمايد ، منافقى كه جنگيدن با او را جهاد بداند ، يا مؤمنى كه او را حسادت نمايد .\r\nاين چهارمى از همه سخت‌تر است ، زيرا هنگامى كه مؤمن از مؤمن حسادت كند و يا بدگوئى نمايد مردم گفته‌هاى او را تصديق مىكنند و مىگويند اين مرد از برادران و دوستان او مىباشد و گفته‌هايش درست مىباشد و زندگى مؤمن در اين هنگام مشكل خواهد شد .\r\n60 - ابن ابى يعفور گويد : امام صادق عليه السّلام فرمود : اگر مؤمن بداند پاداش در برابر مصائب چه اندازه است آرزو مىكند كه با مقراض بدنش بريده مىشد .\r\n61 - عبد اللَّه بن مبارك گويد : از جعفر بن محمد عليهما السّلام شنيدم مىفرمود :\r\nهر گاه مصيبت براى آدمى مكرر شود احتمال عافيت و رهائى از بلا هست .\r\nامام صادق عليه السّلام فرمود : هر گاه براى شما مشكلى پيش آمد صبر كنيد ، كه براى مؤمن گرفتارى پيش مىآيد ، و برادران مؤمن شما همواره كم هستند ، و كمترين افراد محشر اهل ايمان مىباشند .\r\n62 - معاوية بن عمار گويد : از امام صادق عليه السّلام شنيدم مىفرمود : هر مؤمنى بايد بداند كه در هر چهل روز گرفتار يك ناراحتى مىشود ، و يا از مال و فرزندان و\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nچيزى ديگر برايش گرفتارى پيش مىآيد ، و يا اندوهى كه نمىداند از كجا پيدا شد ، اين مصيبت‌ها براى اين است كه خداوند مىخواهد در برابر اين گرفتاريها به او پاداش بدهد .\r\n63 - ابو الحسن احمسى گويد : حضرت صادق عليه السّلام فرمودند رسول خدا صلّى اللَّه عليه و إله فرمود : خداوند متعال بنده خود را به انواع گرفتاريها پيوسته مىكند همان گونه كه بزرگ خانواده خاندان خود را به بهترين غذاها و ميوه‌ها پذيرائى مىكند .\r\n64 - زرارة گويد : حضرت صادق عليه السّلام فرمود : مؤمن از يك چيز و گاهى از سه چيز رهائى پيدا نمىكند ، يا كسى در خانه در را روى او مىبندد و او را آزار مىدهد ، يا همسايه او را اذيت مىكند ، يا كسى در راه و در بر آوردن حاجات او وى را رنج مىدهد .\r\n65 - هشام بن سالم گويد : امام صادق عليه السّلام فرمود : انبياء بيش از همه گرفتار مصيبت‌ها مىباشند و بعد كسانى كه به آنها نزديك هستند و راه آنها را مىروند .\r\n66 - سدير گويد : از امام باقر عليه السّلام پرسيدم آيا مؤمن گرفتار و مبتلا مىگردد ، فرمود : مگر جز مؤمن ديگرى هم مبتلا مىشود ، حتى رفيق ياسين هم كه گفت :  يا لَيْتَ قَوْمِي يَعْلَمُونَ  مكنع بود گفتم مكنع چيست فرمود : جذام .\r\n67 - عمر بن يزيد گويد : حضرت صادق عليه السّلام فرمود هيچ مؤمنى نيست مگر اينكه يك جايى از بدن او درد مىكند و تا هنگام مرگ از وى دست برنمىدارد و اين درد موجب كفاره گناهان او مىشود .\r\n68 - احمسى گويد : امام صادق عليه السّلام فرمود : غم و اندوه همواره بر مؤمن مستولى هستند تا گناهان او را بر طرف كنند .\r\nامام صادق عليه السّلام فرمود : چهل شب بر مؤمن نمىگذرد مگر اينكه كارى براى او پيش مىآيد كه او را محزون مىسازد و او هم به ذكر خدا مشغول مىگردد .\r\n69 - حارث بن عمر گويد : از امام باقر عليه السّلام شنيدم مىفرمود : بندهء مؤمن همواره در دنيا مهموم است تا هنگامى كه از جهان مىرود گناهى نداشته باشد .\r\n70 - ابو بصير گويد : از امام صادق عليه السّلام شنيدم مىفرمود : اگر بنده مؤمن من\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nناراحت نمىشد بر سر كافر پارچه‌اى مىبستم كه تا هنگام مرگ درد سرى پيدا نمىكرد .\r\n71 - على عليه السّلام فرمودند : رسول خدا صلّى اللَّه عليه و إله فرمود : دنيا زندان مؤمن و بهشت كافر است ، مؤمن در دنيا وحشت دارد ولى كافر از دنيا خوشش مىآيد .\r\n72 - موسى بن جعفر عليه السّلام فرمود : مؤمن در دنيا در معرض هر نيكى مىباشد ، و اگر انگشت‌هاى او را قطع كنند باز هم براى او خير مىباشد ، و اگر هم فرمانرواى شرق و غرب عالم باشد باز هم براى او خير خواهد بود .\r\n73 - ابو جميله از حضرت باقر عليه السّلام روايت مىكند كه فرمود : بنده‌اى نزد خداوند به اندازه‌اى مقام دارد كه اگر دنيا و هر چه در آن هست بخواهد خداوند به او عطا مىكند .\r\n74 - عيسى بن ابى منصور روايت مىكند كه حضرت صادق عليه السّلام فرمود :\r\nخداوند بنده مؤمن را از مشتهيات دور مىكند همان گونه كه يكى از شما شتر غريب را از ميان شتران خود دور مىگردانيد .\r\nجابر از حضرت صادق ( باقر ) عليه السّلام روايت مىكند كه فرمود : رسول خدا صلّى اللَّه عليه و إله فرمود بنده مؤمن دنبال حكومت و تجارت مىرود ، هنگامى كه نزديك مىشود در كار خود موفق گردد خداوند فرشته‌اى را مىفرستد و مىگويد : بنده من را از اين كار منحرف بدار ، اگر او در كارى كه پيش گرفته است موفق شود او را وارد دوزخ مىكند .\r\nفرشته به امر خداوند فرود مىآيد و او را از كارى كه در پيش گرفته است باز مىدارد ، آن مرد هنگامى كه مشاهده مىكند كارش به مانع برخورده است مىگويد : براى من كارشكنى كرده‌اند و هر كس اين كار را كرده است خداوند او را جزاء دهد ، در حالى كه او نمىداند خداوند با لطف خود براى او مانع ايجاد كرده و اگر موفق مىشد وارد دوزخ مىگرديد .\r\n76 - على بن ابى حمزه گويد : ابو الحسن موسى عليه السّلام فرمود : مثل مؤمن مانند دو كفه ترازو مىباشد ، هر چه ايمانش زياد شود بر گرفتارىهايش اضافه مىگردد ،\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nو اين براى آن است كه او هنگامى كه به محضر خداوند مىرسد گناهى نداشته باشد .\r\n77 - سكونى از حضرت صادق و او از پدرانش عليهم السّلام روايت مىكند كه رسول خدا صلّى اللَّه عليه و إله فرمود : بيمارى گناهان را پاك مىكند ، لحظه‌هائى آدمى درد مىكشد گناه و معصيت‌ها را محو مىسازد ، هنگامى كه براى انسان غم و اندوهى بيايد كفاره گناهان مىشود ، حزن و غم به اندازه بر مؤمن مسلط مىشود كه گناهى براى او باقى نمىگذارد .\r\n78 - محمد بن مسلم گويد : عازم مدينه شدم در حالى كه مبتلا به درد بودم ، گفته شد محمد بن مسلم بيمار است ، در اين هنگام ابو جعفر عليه السّلام براى من مقدارى آشاميدنى كه روى آن را پوشانيده بودند توسط غلامى فرستادند ، غلام گفت از اين ميل كنيد امام فرموده تا من مراجعت نكرده‌ام بايد از اين شربت بياشامى .\r\nمن شربت را از او گرفتم مانند مشك خوشبو بود ، هنگامى كه از آن خوردم دريافتم شربتى گوارا و سرد است هنگامى كه آن را خوردم غلام گفت امام فرمودند هر گاه شربت را نوشيدى به طرف ما بيا ، من در فكر فرو رفتم كه من درد دارم و توانائى ندارم از جاى خود برخيزم حالا چگونه به منزل امام بروم .\r\nهنگامى كه آن شربت در معده من جاى گرفت مثل اينكه از يك بندى رها شدم و فورا از جايم برخاستم و به منزل امام عليه السّلام رفتم و اذن ورود خواستم ، امام هنگامى كه صداى مرا شنيد فرياد زد بهبودى برايت حاصل شد وارد شويد من وارد خانه شدم در حالى كه اشك از ديدگانم جارى بود .\r\nوارد اطاق امام شدم و دست و سرش را بوسيدم ، پرسيد اى محمد چرا گريه مىكنى ؟ عرض كردم قربانت گردم گريه مىكنم از اينكه از شما دور هستم و محضر شما را درك نمىكنم ، و توانائى ندارم زياد در خدمت شما توقف نمايم و از ديدن شما بهره‌مند گردم .\r\nامام عليه السّلام فرمود : امّا اينكه توانائيت كم است و نمىتوانى بيشتر در نزد ما بمانى خداوند براى دوستان ما اين چنين قرار داده و آنها را مبتلا كرده است ، و اما اينكه از\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nما دور هستى مىتوانى از ابو عبد اللَّه سرمشق بگيرى كه در ساحل فرات دور از ما قرار دارد .\r\nامّا اينكه گفتى در جاى سخت زندگى مىكنى مؤمن در اين دنيا غريب مىباشد و در ميان اين مردم وارونه تنها زندگى مىكند تا از اين جهان رخت بربندد و به جوار رحمت حق برود ، و امّا اينكه مىگوئى در نزد شما بودم و به شما نگاه مىكردم و نمىتوانى به مقصود خود برسى خداوند به اين نيت تو آگاه است و پاداش شما را مىدهد .\r\n79 - سعد بن طريف گويد : خدمت حضرت باقر عليه السّلام بودم كه جميل ازرق آمد و در حضور آن جناب قرار گرفت ، در اين هنگام از گرفتاريهاى شيعه سخن به ميان آمد و از مصائب آنها گفتگو شد ، امام عليه السّلام فرمود : گروهى نزد على بن الحسين و ابن عباس آمدند و در اين موضوع سخن گفتند .\r\nامام فرمود : از آن جا خدمت امام حسين عليه السّلام رفتند و در اين باره صحبت كردند امام حسين صلّى اللَّه عليه و إله فرمود : به خداوند سوگند گرفتارى و فقر و كشته شدن براى دوستان ما از دويدن قاطرها هم به سرعت پيش مىآيد ، و از جريان سيل به مسيل شتابان‌تر است ، اگر اين چنين نبود ما گمان مىكرديم شما از ما نيستيد .\r\n80 - جابر روايت مىكند كه امام باقر عليه السّلام فرمود : هر گاه خداوند بنده‌اى را دوست بدارد به او توجه مىكند ، و هر گاه توجه فرمود ، به او سه هديه مىدهد ، يا درد شديد در سرش پديد مىآورد ، يا او را گرفتار مىكند و يا ديدگانش را بيمار مىگرداند .\r\n81 - سهل بن حنيف انصارى كه از دوستان عالى مقام على عليه السّلام بودند در كوفه وفات كردند و هنگامى كه على عليه السّلام از صفين به كوفه برگشتند سهل بن حنيف وفات كرده بود امام عليه السّلام در ضمن سخنانى كه در اين باره بيان داشتند فرمودند : اگر كوهى مرا دوست بدارد از هم پاره پاره مىشود .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n\r\n13 بخشودگى مؤمن\r\n1 - برقى به سند خود از حضرت صادق عليه السّلام روايت مىكند كه آن جناب فرمود : مؤمن در اثر ديدن مصيبت‌ها گناهانش بخشيده مىشود ، براى اينكه خوبيهاى او بسوى خداوند مىرود و مردم از آن گاهى ندارند ولى كافر در ميان مردم مشهور مىباشد ، زيرا همگان از كارهاى نيك او اطلاع دارند و به طرف خداوند نمىرود .\r\n2 - موسى بن جعفر از پدرانش عليهم السّلام از على عليه السّلام روايت مىكند كه رسول خدا صلّى اللَّه عليه و إله اعمالش به سوى خدا مىرفت و احتياج به تقدير و سپاس مردم نداشت رسول خدا به قرشيان و اعراب و عجمى يكسان احسان مىكرد ، و كدام كس به اندازه رسول خدا به مردم نيكى كرد .\r\nما اهل بيت هم اين چنين هستيم و كارهاى ما براى خداوند است و از مردم انتظار سپاس و تقدير نداريم ، و اخيار از اهل ايمان هم مانند ما هستند و هر عملى كه انجام مىدهند براى رضاى خداوند مىباشد و خداوند پاداش آنها را مىدهد .\r\n3 - داود بن يزيد گويد : امام صادق عليه السّلام فرمود : مؤمن از كارهايش در دنيا تقدير نمىگردد چون كارها را مخفى انجام مىدهد و به طرف خداوند مىرود ، و ليكن كافر چون كارها را علنى انجام مىدهد و در ميان مردم مشهور مىگردد به طرف خداوند صعود نمىكند .\r\n\r\n14 نشانه‌هاى مؤمن و صفات او\r\n1 - عبد الملك بن غالب از حضرت صادق عليهما السّلام روايت مىكند كه فرمود :\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nسزاوار است در مؤمن هشت خصلت باشد ، در هنگام مصيبت‌ها و گرفتاريها وقار و شخصيت خود را از دست ندهد ، در هنگام بلا شكيبا باشد ، در هنگام وسعت و فراخ و رفاه سپاسگزارى كند ، هر چه خداوند به او عطا كرده قانع باشد .\r\nبه دشمنانش ستم روا ندارد ، و به دوستان خود زور نگويد ، خود سختى بكشد و مردم از وى در آسايش باشند ، دانش دوست مؤمن است ، حلم و بردبارى و زير او بشمار مىرود عقل فرمانده لشكر او مىباشد و مدارا نمودن با مردم برادر او هست و نيكوكارى و احسان پدر او مىباشد .\r\n2 - ابو حمزه گويد : حضرت سجاد عليه السّلام فرمود : مؤمن سكوت مىكند تا سالم بماند و سخن مىگويد تا سود ببرد ، امانت‌ها را از دوستانش هم مخفى بدارد ، و از شهادت دادن در باره افراد دور كه با آنها ارتباطى هم ندارد خوددارى نكند ، هيچ كار نيكى را از روى رياء انجام ندهد ، و به خاطر شرم و حياء از كار خير خوددارى نداشته باشد .\r\nاگر كار نيكى از وى ظاهر شد از ستايش ديگران بترسد ، و از كارهائى كه در نهان انجام داده از خداوند طلب مغفرت كند ، تعريف و توصيف افراد نادان را كه در باره او مىگويند وى را فريب ندهد و مغرورش نسازد ، و از كارهائى كه انجام داده و فرشتگان محافظ آن‌ها را ضبط كرده‌اند بترسد .\r\n3 - برقى از امام صادق عليه السّلام روايت مىكند كه فرمود : مؤمن در امور دين نيرومند و با نشاط است ، و در هنگام نرمش با احتياط رفتار مىكند ، و در ايمانش يقين دارد ، و در فهميدن مطالب و موضوعات حريص مىباشد ، و در هدايت مردم با خوشروئى و خوشحالى كار و فعاليت دارد .\r\nمؤمن در كارهاى نيك استقامت بخرج مىدهد و در هنگام حلم و بردبارى با علم عمل مىكند ، و در گذشت و بردبارى باهوش و زرنگ است ، در برابر حق از خود گذشتگى نشان مىدهد ، در مال و ثروت ميانه روى دارد ، و در فقر و تنگدستى خود را تميز و آبرومند نگه مىدارد ، در هنگام قدرت گذشت مىكند .\r\nاز خداوند اطاعت مىكند و مردم را به كارهاى نيك نصيحت مىنمايد ، و از\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nشهوت و هواهاى مقامى دست باز مىدارد ، و اگر نفسش او را خواست از راه دور كند با ورع و تقوى جلو آن را بگيرد ، و در جهاد كوشش داشته باشد ، و هنگام اشتغال به كارى نماز را فراموش نكند و در سختيها شكيبا باشد .\r\nدر مشكلات و حوادث وقارش را حفظ كند ، و در سختيها و پيش آمدهاى ناگوار صبر داشته باشد و در هنگام رسيدن به مال و منال شكر خدا را انجام دهد غيبت نكند و تكبر نداشته باشد و قطع رحم ننمايد ، و كسى را خوار و سبك نشمارد ، درشت‌خو و بد خلق و بد زبان نباشد و با مردم به تندى رفتار نكند .\r\nديدگانش از وى پيشى نگيرند و در اختيارش باشند ، شكمش او را رسوا نكند ، و دامنش بر او چيره نگردد و به هر جا كه خواست بكشاند ، و به مردم حسادت نكند مردم از وى سرزنش كنند ولى او از سرزنش ديگران دست باز دارد ، اسراف نداشته باشد ، از مظلوم يارى كند ، و از مستمندان و دردمندان دلجوئى داشته باشد و به زندگى آنها برسد .\r\nخودش را به مشقت اندازد ولى مردم از وى در آسايش باشند ، دنبال عزت و دولت و سرفرازى دنيا نمىرود ، و اگر دنيا بر وى پشت كرد بىتابى نمىكند ، اگر مردم به طرف او روى آوردند او هم خود را براى كمك به مردم قرار دهد ، و همواره خود را به كارهاى مهم مشغول كند .\r\nدر داورى و نظرهائى كه مىدهد عيب و نقص نباشد و از روى بصيرت و حقيقت حكم صادر كند و رأى خود را قاطع بدهد و دين خود را ضايع نسازد ، هر كس با وى مشورت كرد او را راهنمائى كند و از وى مساعدت نمايد و راه درست را به او نشان دهد ، از فحش و ناسزائى گوئى جاهلان هرگز واهمه نداشته باشد .\r\n4 - امام باقر و يا صادق عليهم السّلام فرمودند : امير المؤمنين عليه السّلام به يكى از مجالس قريش عبور كردند و مشاهده نمودند آنها لباس سفيد در بر كرده و با رنگ‌هاى صاف و روشن و خوشحال نشسته و بلند مىخندند ، و با انگشتان خود به كسانى كه از آن جا عبور مىكنند اشاره مىنمايند و تفريح مىكنند .\r\nبعد از آن به مجلسى از اوس و خزرج رفتند ، در آن جا با بدن‌هاى لاغر و\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nاندام‌هاى نحيف و گردن‌هاى باريك و رنگ‌هاى زرد و پژمرده و گفتگوهاى ملايم و رفتارهاى خوب و معقول مواجه گرديدند .\r\nعلى عليه السّلام از اين دو مجلس و جريان آن در شگفت شدند و خدمت حضرت رسول صلّى اللَّه عليه و إله رسيدند و گفتند : پدر و مادرم فدايت گردند من به يكى از مجالس فلان قبيله در آمدم و آنها را در حالات خاصى ديدم و بعد به مجلس اوس و خزرج رفتم و آن‌ها را در حالات ديگرى ديدم در حالى كه همه مؤمن هستند ، اينك وصف مؤمنان را برايم بيان كنيد .\r\nرسول خدا صلّى اللَّه عليه و إله پس از شنيدن سخنان على عليه السّلام متوجه زمين شدند و سرش را پائين انداختند و بعد سر برداشتند و فرمودند : مؤمن داراى بيست خصلت مىباشد كه اگر يكى از آنها در آن نبود ايمانش كامل نيست ، اى على از اخلاق مؤمنان آن است كه در نمازها شركت مىكنند و در دادن زكات شتاب دارند .\r\nمستمندان را غذا مىدهند ، دست محبت بر سر يتيم مىكشند ، لباسهاى خود را تميز نگاه مىدارند دامن‌هاى خود را با پارچه‌اى مىپوشانند ، اگر سخنى بگويند دروغ بر زبان آنها جارى نمىگردد ، و هر گاه وعده دهند خلف وعده نمىكنند ، و هر گاه امانتى در دست آنها قرار گرفت خيانت ندارند و در گفتار خود راستگو مىباشند .\r\nآنها راهبان شب و شيران روز هستند ، روزها روزه مىدارند و شب‌ها به عبادت مشغول مىباشند ، همسايه‌ها را اذيت نمىكنند ، و هنگام راه رفتن به نرمى و آهستگى حركت مىكنند آنها همواره به در خانه بيوه زنان و تشييع جنازه مىروند ، خداوند ما و شما را از پرهيزكاران قرار دهد .\r\n5 - مبارك غلام امام رضا عليه السّلام روايت مىكند كه آن حضرت فرمود : مؤمن هنگامى ايمانش كامل مىگردد كه سه خصلت در آن باشد يكى از خدا و ديگرى از پيامبر و سومى از ولى ، اما آن خصلت كه از خدا مىباشد اين است كه رازها را مخفى بدارد خداوند متعال مىفرمايد :   عالِمُ الْغَيْبِ فَلا يُظْهِرُ عَلى غَيْبِهِ أَحَداً إِلَّا مَنِ ارْتَضى مِنْ رَسُولٍ   .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nاما خصلتى كه بايد از پيامبر ياد بگيرد آن است كه بايد با مردم مدارا كند ، زيرا خداوند پيامبر خود را به مدارا كردن با مردم امر كرد ، و فرمود :  خُذِ الْعَفْوَ وَ أْمُرْ بِالْعُرْفِ وَ أَعْرِضْ عَنِ الْجاهِلِينَ  ، و اما آنچه بايد از وليش ياد بگيرد اين است كه در مشكلات و سختيها صبر كند و خداوند در اين جا فرمود :  وَ الصَّابِرِينَ فِي الْبَأْساءِ وَ الضَّرَّاءِ وَ حِينَ الْبَأْسِ  .\r\n6 - رسول اكرم صلّى اللَّه عليه و إله فرمودند : مؤمن زود باور و خوش قلب و بزرگوار است ولى كافر فريب دهنده و پست مىباشد .\r\n7 - سليمان جعفرى از حضرت رضا عليه السّلام روايت مىكند كه فرمود : گروهى در يكى از جنگها خدمت حضرت رسول صلّى اللَّه عليه و إله رسيدند رسول خدا فرمود : اين گروه از كدام جماعت هستند گفتند : يا رسول اللَّه اين‌ها مؤمنان هستند ، رسول خدا فرمود :\r\nشما در ايمان به چه مرحله‌اى رسيده‌ايد .\r\nگفتند : در هنگام گرفتارى صبر مىكنيم ، و در هنگام رفاه و آسايش شكرگزارى مىنمائيم و به حكم خدا راضى هستيم ، رسول خدا صلّى اللَّه عليه و إله فرمود : شما از اين حلم و علمى كه داريد به مرحله از فقه و شعور رسيده‌ايد كه مانند پيامبران شده‌ايد ، اكنون همان گونه كه مىگوئيد در خانه‌اى كه سكونت نمىكنيد نسازيد ، و مالى را كه نمىخوريد جمع نكنيد و از خداوند بترسيد .\r\n8 - ابو بصير گويد : حضرت صادق عليه السّلام فرمود : رسول خدا صلّى اللَّه عليه و إله به حارثة بن نعمان انصارى برخوردند و فرمودند : اى حارثه حالت چگونه است عرض كرد : يا رسول اللَّه از روى حقيقت ايمان آورده‌ام ، رسول خدا صلّى اللَّه عليه و إله فرمودند : هر چيزى حقيقى دارد حقيقت ايمان شما چيست .\r\nحارثه گفت : يا رسول اللَّه خود را از دنيا كنار كشيده‌ام ، و شب‌ها را بيدار هستم ، و روزها را روزه مىگيرم ، و گويا مىنگرم مردم در كنار عرش خدا براى حساب حاضر شده‌اند ، و مشاهده مىكنم اهل بهشت با هم رفت و آمد مىكنند فرياد و ناله‌هاى دوزخيان را با گوش خود مىشنوم .\r\nدر اين هنگام رسول خدا صلّى اللَّه عليه و إله فرمودند : بنده‌اى است كه خداوند دل او را\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nروشن كرده و بعد فرمود : حالا كه حقيقت را دريافته‌اى ثابت باش ، حارثه گفت : يا رسول اللَّه از خداوند بخواه تا مرا در ركاب شما شهادت روزى كند ، رسول خدا در باره او دعا كردند ، و او چند روز بعد به امر رسول خدا يا گروهى به جهاد رفتند ، حارثه در ميدان جنگ نه نفر را هلاك كرد و خود هم شهيد شد .\r\nدر روايتى ديگر از ابو بصير ، روايت شده كه امام عليه السّلام فرمود : حارثة بن نعمان همراه جعفر بن ابى طالب به جهاد رفتند و او دهمين نفر از ياران جعفر بود كه در آن جنگ به شهادت رسيد .\r\n9 - عبد اللَّه بن سنان گويد : مردى در محضر حضرت صادق عليه السّلام از مؤمن سخنى گفت امام عليه السّلام فرمود : مؤمن كسى است كه هر گاه خشمگين گردد از حق بيرون نمىگردد و هر گاه خوش حالى برايش پيش بيايد در باطل وارد نمىشود و هر گاه قدرت پيدا كند از حد خود تجاوز نمىكند .\r\n10 - ابو بصير گويد : حضرت صادق عليه السّلام از پدرانش روايت مىكند كه امير المؤمنين عليهما السّلام فرمودند : اهل دين علامت‌هائى دارند كه به آن شناخته مىگردند ، راست گوئى اداء امانت وفاء به عهد ، صله رحم ، توجه به ضعفاء و درماندگان آميزش كم با زنان ، نيكوكارى ، حسن خلق ، متابعت از علم ، و آنچه آنها را به خداوند نزديك مىكند ، خوشا به حال اين افراد و عاقبت آنها .\r\nطوبى درختى است در بهشت كه ريشه آن در خانه پيامبر است ، و هر مؤمنى شاخه‌اى از آن درخت را در خانه خود دارد ، مؤمن هر چه بخواهد براى او آماده مىگردد و آن شاخه برايش مىآورد ، اگر سواره‌اى صد سال در سايه اسب بتازد از سايه خارج نمىگردد ، اگر كلاغى از پائين بخواهد بالاى آن قرار گيرد تا پيرى هم به بالا نمىرسد ، اينك خود را براى رسيدن به اين درخت آماده كنيد .\r\nمؤمن همواره به خود مشغول است و مردم از او در آرامش بسر مىبرند ، هنگامى كه شب بر آن فرود آيد چهره‌اش را بر زمين مىگذارد و در برابر خداوند سجده مىكند و بهترين جاى بدنش را بر خاك مىنهد و با خداوند مناجات مىنمايد و آزادى خود را از خدا مىخواهد ، اينك اى اهل ايمان شما هم اين چنين\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nباشيد .\r\n11 - ضحاك گويد : مردى از ابن عباس پرسيد خداوند چيزى از بهشت را مخفى كرده است در صورتى كه از همسران و خادمان و ميوه‌ها و آشاميدنيها و از لذات آن گفتگو كرده و از ساير خصوصيات آن در قرآن مجيد سخن گفته است .\r\nابن عباس گفت : چيزى كه از بهشت مخفى مانده همانا بهشت عدن است ، اين بهشت را خداوند روز جمعه خلق كرد و بعد آن را از اهل آسمانها و زمين‌ها مخفى كرد و كسى را در آن جاى نداد خداوند به بهشت عدن گفت : سخن بگو : گفت :\r\nخوشا به حال مؤمنين ، خداوند هم سه بار فرمود : خوشا به حال مؤمنان .\r\nمقاتل گويد : ضحاك گفت : ابن عباس گفتند : رسول خدا صلّى اللَّه عليه و إله فرمودند : هر كس شش خصلت در آن باشد وارد بهشت عدن مىگردد ، كسى كه هنگام سخن راست بگويد و بوعده‌هاى خود وفا كند و امانت‌ها را اداء سازد ، و به پدر و مادرش نيكى نمايد ، و با ارحام خود رفت و آمد داشته باشد و از گناهانش استغفار كند .\r\n12 - ابو حمزه ثمالى گويد : حضرت سجاد عليه السّلام فرمود : مؤمن حلمش با علم در آميخته است ، مىنشيند تا ياد بگيرد ، سكوت مىكند تا سالم بماند اسرار خود را به دوستان هم نمىگويد ، و شهادت را از دشمنان هم كتمان نمىكند ، حقى را از روى رياء انجام نمىدهد ، و به خاطر شرم از مردم حقى را ترك نمىكند .\r\nاگر كار خوبى انجام مىدهد از تعريف و تمجيد مردم واهمه دارد ، و از كارهائى كه مردم نمىدانند استغفار مىكند ، گفتار جاهلان و ستايش نابخردان او را فريب نمىدهد ، و او از اعمال و كردار خود همواره مىترسد و آن‌ها را به شمارش در مىآورد .\r\nمنافق كسى است كه نهى مىكند و خود از منهيات دست باز نمىدارد ، و مردم را به كارهاى نيك امر مىكند در حالى كه خود آن كارها را انجام نمىدهد ، هر گاه به نماز مشغول مىشود به اطراف خود نگاه مىكند و هنگامى كه ركوع مىكند پشت خود را خم مىسازد ، و هنگامى كه به سجده مىرود فقط سر بر زمين مىگذارد ، و هنگامى كه مىنشيند روى پاى خود قرار مىگيرد .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nروز مىشود فقط در فكر شكم است و روزه نمىگيرد و شب همه‌اش در فكر خواب است و بيدارى براى او نيست ، اگر با تو سخن گويد دروغ بر زبان جارى مىكند ، و اگر وعده‌اى بدهد خلاف مىنمايد ، و اگر او را در كارى امين بدانى خيانت مىكند ، و اگر در كارى به او مخالفت كنى تو را غيبت مىنمايد .\r\n13 - طاوس يمانى گويد : از امام سجاد عليه السّلام شنيدم فرمود : مؤمن پنج علامت دارد گفتم : آن پنج علامت كدام است فرمود : ترس از خدا در هنگام خلوت ، و صدقه در هنگام تنگدستى ، صبر در هنگام مصيبت ، بردبارى در هنگام غضب ، و راستگوئى در هنگام ترس .\r\nدر يك حديث مرفوع از امير المؤمنين عليه السّلام روايت شده كه فرمود : مؤمن كسبش حلال و خلقش نيكو و باطنش پاك است ، از زيادى مالش انفاق مىكند ، و از سخن گفتن زياد خوددارى مىنمايد ، مردم از شر او در امان هستند ، و در هنگام حق ديگران را بر خود مقدم مىدارد .\r\n15 - ابو سليمان حلوانى از حضرت صادق عليه السّلام روايت مىكند كه فرمود :\r\nصفات مؤمن اين است كه در دين نيرومند مىباشد و در نرمش احتياط مىكند ، و در ايمان خود يقين داشته باشد ، و در فهميدن احكام حرص بخرج دهد ، و در هدايت مردم نشاط داشته باشد ، و در نيكوكارى مستقيم گردد و در هنگام شهوت خود را نگهدارد .\r\nعلمش با حلم قرين گردد و در هنگام گشايش كارها سپاسگزارى كند ، و در اظهار حق با سخاوت باشد و در توانگرى متوسط و ميانه روى را اتخاذ نمايد ، و در هنگام تهيدستى با آبرو زندگى كند و خود را تميز نگهدارد ، در هنگام قدرت عفو داشته باشد ، و نصايح را قبول كند در هواهاى نفس ورع را ترك نكند و در جهاد بكوشد .\r\nهنگام گرفتارى و كار نماز را فراموش نكند و در سختيها شكيبا باشد ، در مشكلات وقار خود را از دست ندهد ، و در ناراحتيها صبورى پيشه كند ، در هنگام وسعت و فراخى و رفاه و نعمت سپاسگزار باشد ، غيبت نكند و تكبر نداشته باشند\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nستم نكند و اگر كسى بر او ستم كرد صبر نمايد با خويشاوندان قطع رابطه نداشته باشد .\r\nمؤمن سست و سهل انگار نيست ، و از خوى خشن دور است ، ديدگان او بدون اراده‌اش متوجه جايى نمىشوند به خاطر شكم خود را رسوا نمىكند و دامنش عنان اختيار او را از او نمىگيرد ، نسبت به مردم حسد ندارد ، از احسان و انفاق خوددارى نمىكند ، بيش از اندازه نمىدهد اسراف ندارد و ميانه روى مىنمايد ، از مظلومان يارى مىكند و از بىنوايان دلجوئى مىنمايد .\r\nخود را به سختى مىاندازد ولى مردم از او در آسايش مىباشند به عزت دنيا تمايلى ندارد و از خوار شدن بىتابى نمىكند ، در انجام كارهاى مردم كوشش دارد ، همواره در فكر خودش مىباشد .\r\nدر حلمش نقصى نيست ، در نظرش سستى ندارد ، در دينش خرابى وجود ندارد ، هر كس از او مشورت بخواهد راهنمائى مىكند و هر كس از او مساعدت كند او را مساعدت مىنمايد از باطل و فساد و جهل خوددارى مىكند ، اين‌ها بودند صفات مؤمن .\r\n16 - ابو ولاد حناط گويد : حضرت صادق عليه السّلام فرمودند : هر كس چهار خصلت در او باشد ايمانش كامل است اگر چه از سر تا قدمش گناه باشد ، و آنها عبارتند از : راست گوئى اداء امانت ، حياء ، و حسن خلق .\r\n17 - حضرت باقر عليه السّلام فرمود : پدرم على بن الحسين عليهم السّلام مىفرمودند هر كس داراى چهار صفت باشد ايمانش كامل و گناهانش پاك مىگردد و هنگامى كه به محضر خداوند حاضر شود خداوند از او راضى مىباشد .\r\nهر كس براى رضاى پروردگار پيمان‌هاى خود را با مردم انجام دهد و در روابط خود با مردم راست گو باشد ، و از هر كار زشتى كه خدا آن را دوست ندارد دست باز دارد ، و با فرزندان و خاندان و خويشاوندانش حسن خلق داشته باشد .\r\n18 - رزين بن انس گويد : از حضرت صادق عليه السّلام شنيدم فرمود : مؤمن به ايمان نمىرسد مگر اينكه عقلش كامل باشد و عقلش به كمال نخواهد رسيد مگر\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nاينكه در او ده خصلت باشد ، خيرش به همه برسد و مردم از شرش در امان باشند ، كارهاى نيك را از خود اندك بداند و كارهاى اندك ديگران را بسيار بشمارد .\r\nاگر اندك كار زشتى از او پيدا شد او را زياد بداند ، و اگر زشتيهاى زيادى از ديگران مشاهده نمود آنها را اندك بداند ، اگر مردم از وى حاجات زيادى خواستند خسته نشود و در تمام عمرش از طلب علم دست باز ندارد و خسته نشود ، خوارى نزد او گرامىتر از عزت و فقر در نزد او از ثروت محبوب‌تر باشد .\r\nاو در دنيا به روزى اندك قناعت كند ، دهمى نداشته باشد ، مىدانى كه دهمى چيست و آن اين است كه با هر كس برخورد كرد بگويد : او از من بهتر و متقىتر است مردم دو نفر بيشتر نيستند ، مردى از وى بهتر و تقوايش بيشتر است ، و ديگرى بدتر و پست‌تر مىباشد و هر گاه با كسى كه از او متقىتر است ملاقات كرد در برابر او تواضع كند .\r\nاما اگر با كسى كه بدتر از او باشد برخورد كرد ، با خود گويد شايد اين مرد در ظاهر بد مىباشد و باطنش خوب است ، و هر گاه در جامعه چنين فكر كند بر مردمان عصرش برترى پيدا مىكند و به آنان رياست مىنمايد .\r\n19 - مفضل گويد : از امام صادق عليه السّلام شنيدم مىفرمود : مردى به ايمان كامل نمىرسد مگر اينكه در او چهار خصلت باشد ، خلقش نيكو باشد ، و خود را بالاتر از همه نداند از گفتار زياد خوددارى كند و زيادى مالش را بدهد .\r\n20 - حسين بن زيد از حضرت صادق و او از پدرانش از امير المؤمنين عليه السّلام روايت مىكند كه فرمود : از رسول خدا صلّى اللَّه عليه و إله شنيدم فرمود : مؤمن شريف و بزرگوار و كافر فاسد و پست است ، بهترين مؤمن كسى است كه به مؤمنين محبت كند و خيرى نيست در آن كس كه محبت ندارد .\r\nفرمود : از رسول خدا صلّى اللَّه عليه و إله شنيدم مىفرمود : بدترين مردم كسانى هستند كه با مؤمنان دشمنى مىكنند و با دلهاى خود آنها را دشمن مىدارند ، آنها در منازل و مجالس راه مىروند و سخن چينى مىكنند ، بين دوستان جدائى ايجاد مىنمايند .\r\nآنها همواره دنبال عيب مردم هستند ، و از اشخاص بدگوئى مىكنند ، خداوند\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nهرگز بر آنها نظر محبت ندارد در روز قيامت به آنان توجه نمىكند و آنان را پاك و پاكيزه نمىسازد بعد اين آيه شريفه را تلاوت كردند كه   هُوَ الَّذِي أَيَّدَكَ بِنَصْرِهِ وَ بِالْمُؤْمِنِينَ ، وَ أَلَّفَ بَيْنَ قُلُوبِهِمْ   .\r\n21 - ابن صدقه گويد : حضرت از پدرش عليهم السّلام روايت مىكند كه از آن حضرت سؤال شد چرا مؤمن از همه چيز محكم و استوارتر است ، فرمود : براى اين كه عزت در قلب او جاى دارد ، و ايمان در دلش مستقر شده است ، و او بعد از همه اين‌ها از خدا و رسول اطاعت مىكند و گفته‌هاى آنها را تصديق مىنمايد .\r\nگفته شد پس چرا مؤمن خسيس است فرمود : براى اين كه مؤمن مال خود را از راه حلال با مشقت بدست مىآورد و مال حلال عزيز است و دوست ندارد مال حلال خود را به هر كس بدهد و اگر بخواهد از آن مال انفاق كند در محلى كه خودش مىداند مصرف مىكند .\r\nسؤال شد چرا مؤمن گاهى زياد نكاح مىكند و زنان متعددى را به عقد خود در مىآورد فرمود : براى اينكه مىخواهد گرفتار حرام نگردد و از طريق مشروع به خواسته‌هاى خود برسد و هر گاه به حلال رسيد از آن استفاده مىكند و از جاهاى ديگر بىنياز مىگردد .\r\nرسول خدا صلّى اللَّه عليه و إله فرمودند نيروى مؤمن در دلش قرار دارد گاهى مشاهد مىكنيد مؤمن از نظر بدن بسيار ضعيف و ناتوان است و بدنش نحيف و لاغر مىباشد ولى در عين حال شب‌ها براى نماز بر مىخيزد و روزها را روزه مىدارد .\r\nرسول فرمود : مؤمن در دينش از كوه‌هاى بلند هم سخت‌تر و پابرجاتر مىباشد زيرا كوه‌ها را با كندن و تراشيدن مىتوان در آن نقصان پديد آورد ، ولى از مؤمن نمىتوان چيزى كاست ، زيرا او نسبت به دينش بخل مىورزد و به ديگران نمىدهد .\r\n22 - فضيل بن يسار گويد : از حضرت باقر عليه السّلام شنيدم فرمود : كسى از شما به حقيقت ايمان نمىرسد مگر اينكه در او سه خصلت باشد ، مرگ در نزد او محبوب‌تر از زندگى باشد و فقر در نزد او گرامىتر از توانگرى باشد ، و بيمارى\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nگواراتر از تندرستى باشد ، گفتيم : كدام يك از ما مىتوانيم به اين مقام برسيم .\r\nامام عليه السّلام فرمود : همه شما ، بعد فرمود : كدام يك از شما دوست داريد كه در محبت ما بميريد و يا در بغض ما زندگى كنيد ، گفتيم مرگ در محبت شما را بيشتر دوست مىداريم ، فرمود : همان گونه فقر و توانگرى و بيمارى و صحت را هم دوست مىداريد ، گفتيم آرى ، به خداوند سوگند براى محبت شما همه اين‌ها را دوست مىداريم .\r\n23 - سليمان بن عمر گويد : حضرت صادق عليه السّلام از پدرش روايت مىكند كه فرمود : هيچ بنده‌اى به حقيقت ايمان نمىرسد مگر اينكه در او سه خصلت باشد ، فهم و درك در مسائل دين و احكام ، و برنامه ريزى درست در امور زندگى و صبر در مصيبت‌ها .\r\n24 - در محاسن از امام جعفر صادق عليه السّلام روايت مىكند كه فرمود : شش خصلت در مؤمن نيست گفته شد آنها كدام خصلت‌ها هستند فرمود : در هنگام معامله سخت گير نيست ، در معاشرت‌ها خشونت ندارد ، اهل حقه بازى نيست ، دروغ نمىگويد ، حسادت نمىكند ، و ظلم از وى صادر نمىشود ، و بعد هم فرمود مؤمن محارب هم نيست .\r\n25 - شخصى از حضرت صادق عليه السّلام روايت مىكند كه رسول خدا صلّى اللَّه عليه و إله فرمودند كسى كه از حق سخن مىگويد به سه چيز شناخته مىشود ، به ياران و همنشينان خود توجه داشته باشد و آنها را بشناسد ، و به نماز خود بنگرد كه چگونه آن را اداء مىكند و در چه موقع آن را انجام مىدهد ، و اگر مال و ثروتى دارد بنگرد آن را كجا صرف مىكند .\r\n26 - ابو نعمان از امام باقر عليه السّلام روايت مىكند كه رسول خدا صلّى اللَّه عليه و إله فرمودند :\r\nمىدانيد مؤمن كيست ، مؤمن آن است كه مؤمنان او را در اموال خود امين بدانند و كارهاى خود را به آنها واگذارند ، و مسلمان كسى است كه مسلمانان از دست و زبان او در آسايش باشند ، و مهاجر هم به كسى مىگويند كه از گناهان دست بر دارد و حرام‌ها را ترك گويد .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n27 - صعصعة بن صوحان گويد : امير المؤمنين عليه السّلام يكى از روزها نماز صبح گزاردند و بعد از آن متوجه قبله شدند و مشغول ذكر گرديدند ، و به راست و چپ توجهى نداشتند تا آن گاه كه آفتاب بر آمد و به اندازه نيزه‌اى از ديوار مسجد بالا رفت .\r\nبعد از آن متوجه شد و فرمود : در هنگام زندگى دوستم رسول خدا صلّى اللَّه عليه و إله گروهى كه در شب‌ها چهره‌ها و زانوهاى خود را بر زمين مىگذاشتند و هنگامى كه صبح مىكردند پيشانى آنها غبار آلود ، و زانوى آنها هم مانند زانوى بزها پينه بسته بود .\r\nهنگامى كه ياد مرگ مىكردند مانند درختان كه در بادها تكان مىخورند آنها هم تكان مىخوردند بعد از ديدگان اشگ جارى مىشد و جامه‌هاى آنها را تر مىكرد ، بعد امام عليه السّلام از جاى خود برخاستند و فرمودند : گويا مردم در حال غفلت هستند و از خدا ياد نمىكنند .\r\n28 - امام باقر عليه السّلام فرمود : خداوند متعال به مؤمن بدنى تندرست ، و زبانى فصيح و دلى روشن عطا فرموده است ، و براى هر يك از اعضاء او براى خود و پيامبرش و جانشينانش اطاعت و فرمان بردارى قرار داده است .\r\nبدنش براى خداوند و آنها خدمت مىكند ، زبانش براى آنها شهادت مىدهد ، قلب با آرامش ذكر خدا را مىگويد ، هر كس با زبان شهادت دهد و در دل خود آرامش داشته باشد ، و با اركان و جوارح خود كار كند خداوند او را وارد بهشت مىسازد .\r\n29 - ابان بن عثمان از امام جعفر صادق عليه السّلام روايت مىكند كه فرمود : دين ندارند آنها كه تقيه ندارند و ايمان ندارند كسانى كه تقوى ندارند .\r\nصفوان گويد : حضرت صادق عليه السّلام فرمود : مؤمن كسى است هر گاه غضب كرد از حق عدول نكند و هر گاه خوشحال شد در باطل وارد نگردد ، و هر گاه قدرت پيدا نمود بيش از حقش نگيرد .\r\nامام صادق عليه السّلام فرمودند : رسول خدا صلّى اللَّه عليه و إله فرمود : هر كس از كار بد ناراحت\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nشده و از كار خوب خوشحال گرديد او مؤمن مىباشد .\r\nحبيب واسطى گويد : حضرت صادق عليه السّلام فرمود : چه اندازه زشت است كه مؤمنى برده‌اى داشته باشد و او را خوار بدارد .\r\nحسين بن عمرو گويد : امام صادق عليه السّلام فرمود : مؤمن سخت‌تر از تكه‌هاى آهن است زيرا آهن در آتش تغيير مىكند و نرم مىگردد ولى مؤمن اگر كشته شود و بعد زنده گردد و باز كشته شود دلش تغيير پيدا نمىكند .\r\n30 - مفضل گويد : امام صادق عليه السّلام فرمود : خداوند تبارك و تعالى مؤمنان را از يك اصل آفريد كسى نمىتواند خود را در آن‌ها داخل كند و يا از ميان آنها بيرون شود ، مثل آنان به خداوند سوگند مانند سر در بدن و مانند انگشتان در دست است ، هر كس مخالف اين هست قطعا بدانيد او منافق مىباشد .\r\n31 - محمد بن سليمان ديلمى از حضرت صادق عليه السّلام روايت مىكند كه فرمود :\r\nزمستان بهار مؤمن است زيرا در آن شب‌ها بلند مىگردد و او مىتواند قيام كند و نماز بگذارد .\r\n32 - سعيد بن غزوان گويد : امام صادق عليه السّلام فرمود : مؤمن اهل گزاف نيست و همه وقت حقيقت و واقعيت را مىگويد .\r\n33 - صالح بن هيثم از امام صادق عليه السّلام روايت مىكند كه فرمود : هر كس سه خصلت در او باشد ايمانش كامل مىباشد ، هر كس بر ظلم صبر كند و خشمش را فرو برد ، و از وى درگذرد ، و او را به خدا واگذارد داخل بهشت مىشود و براى گروهى مانند ربيعه و مضر شفاعت مىكند .\r\n34 - زيد گويد : امام صادق عليه السّلام فرمودند : شما مؤمن نخواهيد شد تا هنگامى كه امانت‌دار باشيد ، و تا در يابيد كه رفاه و تنعم خود مصيبت است ، زيرا صبر در گرفتاريها از آسايش و سلامتى در هنگام رفاه و وسعت بهتر مىباشد .\r\n35 - امام صادق عليه السّلام فرمود : مؤمن كسى است كه همه از وى بترسند ، زيرا او در دين خدا سخت گير است و از هيچ چيزى واهمه و ترس ندارد ، و اين شدت و سخت‌گيرى در مسائل دينى و مذهبى علامت و نشانه هر مؤمنى مىباشد .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n36 - صفوان جمال از حضرت صادق عليه السّلام روايت مىكند كه از آن حضرت شنيدم فرمود : مؤمن كسى است كه همه چيز در برابر او خشوع كنند و اين هنگامى است كه آن مؤمن در كارهاى خود اخلاص داشته باشد ، و هر گاه چنين باشد خداوند همه را از وى مىترساند ، حتى جنبندگان و حشرات زمين و درندگان و پرندگان هوا .\r\n37 - على عليه السّلام فرمود : مؤمن چهره‌اش باز و هميشه خوش حال است ، و اندوه خود را در دل مخفى مىدارد ، دلش باز مىباشد ، خود را از همه كوچك مىداند ، از برترىجوئى دورى مىكند ، و از تعريف و تمجيد ديگران ناراحت مىگردد ، هميشه در غم و اندوه مىباشد .\r\nهمت عالى دارد ، و همواره در حال سكوت بسر مىبرد ، اوقاتش را به باطل نمىگذراند ، سپاسگزار و بردبار است ، هميشه در حال تفكر و انديشه مىگذراند ، او با هر كس دوستى نمىكند و در رفاقت و صداقت با ديگران سخت‌گير مىباشد .\r\nاخلاقش تند و خشن نيست و با خشونت با مردم رفتار نمىكند ، و در رفتار خود در جامعه با خوى خلق نيكو با مردم رفت و آمد مىكند ، در باطن خود از سنگ هم سخت‌تر است و هر بادى او را از جايش حركت نمىدهد ، ولى در هنگام فروتنى و تواضع از بنده‌اى هم حقيرتر است .\r\n38 - حضرت رسول صلّى اللَّه عليه و إله فرمودند : علم ، دوست مؤمن و حلم و زير و عقل راهنما ، و عمل بر برپادارنده و نگهدارنده او مىباشند ، نرمش به منزله برادر و مدارا كردن بمنزله پدر هستند ، و صبر و شكيبايى براى او مانند امير لشكر مىباشند .\r\n39 - حضرت رسول صلّى اللَّه عليه و إله فرمودند : مؤمن اهل قناعت است و هر چه دارد به آن راضى است و همواره سپاسگزار مىباشد .\r\n40 - حضرت رسول صلّى اللَّه عليه و إله فرمودند : مؤمن در زندگى زرنگ و باهوش است و همواره با احتياط در امور نگاه مىكند .\r\n41 - على عليه السّلام فرمودند : مؤمن اهل رفت و آمد و مشاركت در اجتماعات مىباشد و با مردم با محبت و مهربانى رفتار مىكند .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n42 - حضرت رسول صلّى اللَّه عليه و إله فرمودند : مؤمن كسى است كه مردم او را در مال و جان خود امين مىدانند .\r\n43 - ابو بصير گويد : امام صادق عليه السّلام فرمود : كارى نكنيد كه از شما اعمالى سربزند كه بعد از آن عذر خواهى بكنيد ، مؤمن كار بد نمىكند تا بعد از آن عذر بخواهد ، ولى منافق كار بد مىكند و بعد هم عذر مىخواهد .\r\n44 - امام صادق عليه السّلام فرمود : مؤمن اختيار دامن و شهوتش را از دست نمىدهد و براى شكم هم خود را رسوا نمىكند .\r\n45 - روايت شده رسول خدا صلّى اللَّه عليه و إله فرمود : مؤمن به كمال نمىرسد مگر اينكه در او يك صد و سه خصلت باشد كه اين خصال بايد در نيت و فعل و اعمال و كردار و ظاهر و باطن فرد مؤمن وجود داشته باشد .\r\nامير المؤمنين عليه السّلام فرمود : يا رسول اللَّه اين يك صد و سه را براى ما بيان فرمائيد ، فرمود : اى على از صفات مؤمن اين است كه فكر و انديشه او همواره در جولان و تحرك باشد ، و آشكارا بذكر خداوند مشغول گردد و در اعمال خود خالص باشد .\r\nعلمش زياد و حلمش بزرگ باشد ، در منازعه با خوش زبانى برخورد كند و حسن بيان را از دست ندهد ، با مراجعه‌كنندگان خوش رفتارى نمايد ، دلش باز باشد و از مراجعه‌كنندگان خسته نگردد و خود را برتر از ديگران نداند و خويشتن را كوچك بشمارد .\r\nاگر مىخندد بايد از خنديدن بلند خوددارى كند و فقط تبسم نمايد ، و اگر در جايى و اجتماعى شركت مىكند بايد قصدش ياد گرفتن باشد ، غافلان را به ياد خداوند بياورد ، و جاهلان را دانش بياموزد ، اگر كسى او را آزار داد در صدد آزار او نباشد .\r\nدر صورتى كه مطلبى را نمىفهمد و يا به او مربوط نيست در آن شركت نكند ، به مصيبت ديدگان شماتت روا ندارد ، از احدى غيبت نكند ، از محرمات دورى گزيند ، در شبهات وارد نشود ، به مردم سود برساند و بخشنده باشد ، آزارش به\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nكسى نرسد ، و از غريبان دلجوئى كند .\r\nاز يتيمان پدرى نمايد ، چهره‌اش شادمان و روشن و بشاش باشد ، حزن و اندوه خود را در دل نگهدارد از فقر و نادارى خوش حال گردد ، شيرين‌تر از شهد باشد ، محكم‌تر از سنگ خارا باشد ، رازى را فاش نكند ، و پرده‌اى را ندرد ، با آرامش حركت نمايد و آرام راه برود .\r\nهيكلش شيرين و مظهرش خوش باشد ، خداوند را زياد عبادت كند ، وقارش نيكو باشد ، با مردم به نرمى رفتار كند ، همواره ساكت باشد ، اگر كسى به او اسائه ادب كرد بردبارى از خود نشان دهد ، و در برابر بدكاران شكيبائى داشته باشد ، بزرگ را احترام بگذارد و به كوچك ترحم كند .\r\nدر امانت‌ها امين مردم باشد ، از خيانت‌ها دورى كند ، با تقوى و پرهيزكارى مانوس باشد ، و با حياء هم بستگى پيدا كند ، در كارها با احتياط باشد ، و از لغزش‌ها دورى گزيند ، اعمال و كردارش توأم با ادب باشد ، و سخنانش مردم را به شگفت وادارد .\r\nلغزش او كم باشد ، و دنبال كارهاى ديگران نگردد و دنبال زندگى خصوصى مردم نباشد ، با وقار زندگى كند ، صبور و شكيبا باشد ، از هر چه به او رسيده راضى گردد ، و خداوند را در برابر آنچه به او داده سپاسگزارى كند ، كم‌تر سخن گويد ، زبانى راست‌گو داشته باشد و نيكو كارى كند .\r\nخود را از زشتيها نگهدارد ، بردبار باشد ، دوست مهربان و همدمى با وفا براى دوستانش به حساب آيد ، عفت داشته باشد ، شرافت و پاكدامنى را مراعات كند ، به كسى فحش ندهد دروغ نگويد ، غيبت ننمايد ، بد زبان نباشد ، حسادت نكند ، و بخل نورزد .\r\nهمواره خوشحال و روباز و شادمان و شاداب حركت مىكند ، حيله‌گرى ندارد ، و از عيب ديگران خوددارى مىكند و راز كسى را فاش نمىكند ، هميشه در كارهاى بزرگ وارد مىگردد ، و در اخلاق هم در مرتبه بالا قرار دارد ، مورد لطف خداوند است ، و از توفيقات او برخوردار مىباشد .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nدر عين نرمى و ملايمت نيرومند است ، و با يقين دنبال كارها را مىگيرد ، به دشمنان خود ستم نمىكند و به دوستانش ظلم روا نمىدارد ، در سختيها صبور مىباشد ، به كسى تعدى نمىكند ، هر چه دلش بخواهد انجام نمىدهد ، فقر جامه و صبر روپوش او مىباشد .\r\nدر آمد او كم ولى افراد تحت تكفل وى زياد مىباشند ، زياد روزه دارد و شب مدت‌ها در حال قيام بسر مىبرد ، و خوابش اندك مىباشد ، دلش پاك و دانشش پاك‌كننده است ، هنگامى كه قدرت پيدا مىكند در مىگذرد ، هر گاه وعده دهد وفا مىكند ، از روى ميل روزه مىگيرد و براى خوف از خداوند نماز مىگذارد .\r\nدر كارهايش هميشه دقت مىكند و به خوبى انجام مىدهد ميل اينكه كسى ناظر اعمال او مىباشد ندارد ، ديدگانش هميشه پائين ، دستش بخشنده و هيچ سائلى را رد نمىكند ، و اگر كسى هم احسان نمود بخالت او را ندارد ، همواره به برادران دينى كمك مىنمايد ، و نيكو كارى را فراموش نمىكند .\r\nسنجيده سخن مىگويد و زبان خود را از هر سخن نگه مىدارد ، در بغض خود غرق نمىگردد و در محبت خود هلاك نمىشود ، باطل را از دوست خود قبول نمىكند ، و حق را از دشمن خود قبول دارد ، دانش فرا مىگيرد براى اينكه به ديگران ياد دهد ، براى عمل كردن ياد مىگيرد .\r\nكينه در دل ندارد ، و بسيار سپاسگزارى مىكند ، روز دنبال امور زندگى مىرود ، و شب‌ها براى گناهان خود استغفار مىكند ، اگر با اهل دنيا ارتباط برقرار مىكند از همه آنها زيرك‌تر و باهوش‌تر مىباشد و اگر با اهل آخرت همكارى مىكند از همه آنها تقوايش بيشتر است .\r\nدر كسب خود گرد شبهات نمىرود و اگر معامله‌اى كه در آن برايش شكى حاصل شود خوددارى مىكند ، و در كارها دنبال كلاه شرعى نمىرود و براى فرار از حرام ظاهرى راه شرعى پيدا نمىكند ، از لغزشهاى دوستان خود در مىگذرد ، و مراعات رفاقت قديم را مىنمايد .\r\n46 - موسى بن جعفر از پدرانش عليهم السّلام روايت مىكند كه رسول خدا صلّى اللَّه عليه و إله به\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nحارث بن مالك فرمودند : اى حارث حالت چگونه است و شب را چگونه به روز آوردى ، گفت : يا رسول اللَّه شب را بروز آوردم در حالى كه از مؤمنان مىباشم .\r\nرسول خدا صلّى اللَّه عليه و إله فرمودند : هر مؤمنى حقيقتى دارد حقيقت ايمان تو چيست ، گفت : شب را به بيدارى گذرانيدم ، و مال خود را در راه خدا دادم ، و از دنيا كناره‌گيرى نمودم ، گويا اكنون به عرش خداوند مىنگرم و مردم براى حساب اجتماع كرده‌اند .\r\nگويا مىنگرم اهل بهشت وارد بهشت شده‌اند و با همديگر ديدار مىكنند و اهل دوزخ وارد جهنم شده‌اند و با يك ديگر در آن جا فرياد و شيون سر داده‌اند و مانند سگها زوزه مىكشند و فرياد آنها از هر طرف بلند مىباشد .\r\nرسول خدا صلّى اللَّه عليه و إله فرمودند : اين بنده‌اى است كه خداوند قلب او را روشن كرده است اكنون كه حقيقت را دريافته‌اى آن را از دست نده ، گفت : يا رسول اللَّه دعا كن تا به فيض شهادت برسم ، رسول خدا در باره او دعا فرمود و او هشت روز بعد به شهادت رسيد .\r\n47 - ابو الحسن سوم از حضرت امير المؤمنين عليه السّلام روايت مىكند كه فرمود :\r\nمؤمنان به دشمنان خود ستم روا نمىدارند و به دوستان خود هم بد نمىكنند ، اگر بر او ظلم كردند صبر مىكند تا خداوند از وى يارى نمايد .\r\n48 - حضرت صادق عليه السّلام فرمود : مؤمن در سختيها صبر مىكند و در مشكلات وقار خود را از دست نمىدهد ، به آنچه داده شده قناعت مىكند ، گرفتاريها را بزرگ مىشمارد و به دشمنان خود ظلم روا نمىدارد و به دوستانش بدى نمىكند ، مردم از وى در آسايش هستند و خودش در مشقت و سختى زندگى مىنمايد .\r\n49 - على عليه السّلام فرمودند : من در گذشته برادرى داشتم كه براى خدا با او دوست بودم ، عظمت او در اين بود كه دنيا در نظرش كوچك به حساب مىآمد ، شكمش بر او تسلط نداشت ، هر چه را كه در دسترس نداشت به آن ميل پيدا نمىكرد .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nهر گاه متاعى به دستش مىرسيد زياده روى نداشت ، بيشتر ايام ساكت بود و اگر سخن مىگفت گويندگان را ساكت مىكرد و تشنه‌گان را سيراب مىنمود ، ضعيف بود و كسى به او توجه نداشت ، اما هنگامى كه مسأله‌اى جدى به ميان مىآمد مانند شير حمله مىكرد .\r\nبرهانش بسيار قوى بود و قضايا را از هم فيصله مىداد ، اگر كسى در باره‌اش سخنى بر زبان جارى مىكرد و نمىتوانست عذرى بياورد او را سرزنش نمىكرد ، قبل از اينكه از بيمارى بهبود حاصل كند اظهار درد نمىكرد ، از هر چه انجام داده بود سخن مىگفت .\r\nاز ناكرده‌ها هرگز چيزى نمىگفت اگر بر سخن گفتن غلبه نمىكرد بر سكوت غلبه نداشت هميشه كوشش مىكرد هر كدام از آن دو با هواى نفس او نزديك است با او مخالفت مىكرد و آن كار را انجام نمىداد .\r\nاينك اى مردم با اين صفات آشنا شويد و آن‌ها را به كار گيريد و از آن‌ها دست باز نداريد و در آن‌ها با يك ديگر مسابقه دهيد ، و اگر نمىتوانيد همه آنها را به كار گيريد ، بدانيد اگر بعضى از آنها را عمل كنيد بهتر است از اينكه همه را ترك كنيد .\r\nعلى عليه السّلام فرمود : ايمان بنده هنگامى به حقيقت و صداقت مىرسد كه آن بنده اطمينان پيدا كند آنچه در نزد خداوند است بيشتر مورد وثوق و اطمينان است تا آنچه كه در دست او قرار دارد .\r\nامير المؤمنين عليه السّلام فرمود : علامت ايمان آن است كه راست بگوئى اگر چه تو را زيان برساند و دروغ نگوئى اگر چه تو را سود برساند ، و هر گاه سخن مىگوئى بيش از علم و اطلاعت سخن نگو ، و از خداوند بترس و در باره ديگران سخن نگو .\r\nروايت شده يكى از ياران على عليه السّلام بنام همام كه مردى عابد و پارسا بود گفت :\r\nيا امير المؤمنين متقين را براى من تعريف كنيد و اوصاف آنها را بيان فرمائيد تا من آنها را به عيان و مشاهده بنگرم .\r\nامام عليه السّلام از پاسخ او خوددارى كردند و فرمودند اى همام از خداوند بترس و كارهاى نيك انجام بده كه خداوند با آن گروهى است كه متقى باشند و كارهاى\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nنيك انجام دهند همام به اين گفته قناعت نكرد و بار ديگر بر خاسته‌اش اصرار ورزيد .\r\nدر اين هنگام على عليه السّلام حمد و ثناى خداوند را به جاى آورد و بر رسول صلّى اللَّه عليه و إله درود فرستاد فرمود : خداوند هنگامى كه مخلوقات را مىآفريد از طاعت آنان بىنياز بود ، و از معصيت آنان هم هراسى نداشت .\r\nزيرا معصيت عاصيان او را زيان نمىرساند و طاعت مطيعان به او سود نمىدهد ، وسائل زندگى را بين آنها تقسيم كرد و جاى آنان را در دنيا معين فرمود ، متقين در دنيا كسانى هستند كه اهل فضيلت مىباشند ، به حق سخن مىگويند و در پوشيدن لباس ميانه رو هستند .\r\nآنها با تواضع و فروتنى رفت و آمد دارند ، و ديدگان خود را از آنچه خداوند حرام فرموده مىپوشانند و گوش خود را همواره به علمى كه به آنها سود مىدهد فرا مىدهند ، آنان در هنگام گرفتارى همان گونه زندگى مىكنند كه در هنگام رفاه و وسعت و هر دو براى آنها يكسان مىباشد .\r\nاگر آنها اجل معينى در دنيا نداشتند ارواحشان از بدنها در يك لحظه بيرون مىشد ، زيرا آنها اشتياق رسيدن به پاداش را دارند و از عتاب خداوند مىترسند ، آفريدگار در نظر آنان بزرگ است و غير از او همه چيز را به ديده حقارت مىنگرند .\r\nآنان مانند كسانى هستند كه بهشت را مشاهده كرده‌اند و در آنجا متنعم مىباشند ، و يا مانند آنهائى كه دوزخ را ديده‌اند و در آن عذاب مىكردند ، دلهاى آنان محزون و مردم از شر آنها در آسايش مىباشند بدنهاى آنها لاغر و خواسته‌هاى آنان اندك است .\r\nنفس آنان پاك و با عفت مىباشد ، آنها روزهاى معدودى صبر كردند ولى بعد از آن به آسايش‌هاى طولانى خواهند رسيد ، آن‌ها در تجارت خود سود فراوانى بردند و خداوند اين سودها را براى آن‌ها معين فرموده است .\r\nدنيا آنها را به طرف خود كشيد ولى آنان به طرف دنيا نرفتند ، دنيا آنها را اسير\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nكرد اما آنان جان خود را فديه كردند خود را آزار نمودند ، متقين در هنگام شب پاهاى خود را جمع مىكنند و در يك رديف قرار مىگيرند و قرآن تلاوت مىنمايند .\r\nبا تلاوت قرآن خود را محزون مىكنند و داروى بيماريهاى خود را از قرآن مىخواهند ، هر گاه در ضمن تلاوت به آيه‌اى برخورد كنند كه در آن مژده رحمت و پاداش داده شده باشد در آن جا درنگ مىكنند و آرزوى رسيدن به آن پاداش و ثواب‌ها را دارند .\r\nجان آنها متوجه مراحم و عنايات خداوند مىگردد و همه آنها را مقابل خود مىنگرند ، و هر گاه به آيه‌اى برسند كه در آن از عذاب و عتاب خداوند سخن بميان آمده باشد گوشهاى دل خود را متوجه آن مىنمايند و گويا خود را در دوزخ معذب مشاهده مىكنند و سرو صداهاى جهنم به گوش آنان مىرسد .\r\nكمرهاى آنها بخاطر ركوع خم شده است ، چهره‌هاى خود را براى سجده بر زمين پهن مىكنند و كف‌هاى دست و زانوهاى آنان همواره بر زمين قرار دارد ، آنها از خداوند مىخواهند از آتش جهنم نجاتشان دهد و آزادشان سازد .\r\nروزها مردمانى حليم و بردبار و نيكوكار و پرهيزگار مىباشند ترس از خداوند آن‌ها را لاغر و نحيف كرده است هر كس آنها را مىنگرد خيال مىكند بيمار هستند در صورتى كه سالم مىباشند ، مردم خيال مىكنند آن‌ها مشاعر خود را از دست داده‌اند و ديوانه هستند .\r\nآنها ديوانه نيستند ولى افكار بزرگى آنان را به اين صورت در آورده است ، آنان از اعمال كم خود رضايت ندارند ، و كارهاى زياد را هم زياد نمىدانند ، آنها همواره خود را متهم مىدانند ، و از كارهاى خود خائف مىباشند و از آينده خود در وحشت هستند .\r\nهر گاه كسى از آن‌ها تعريف و توصيف كند از گفته‌هاى او مىترسند و مىگويند ما به خود داناتريم و خداوند حال مرا بهتر از من مىداند ، بار خدايا مرا به آنچه مردم مىگويند مؤاخذه مكن ، و مرا بهتر از آن چه مىپندارند قرار بده و از آن\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nچه نمىدانند درگذر .\r\nعلامت متقين آن است كه آن‌ها را در دين نيرومند مشاهده مىكنى ، و آن‌ها در كارها با احتياط و نرمى حركت مىكنند ، و در ايمان به مرحله يقين رسيده‌اند ، و در فرا گرفتن دانش و فضيلت حريص هستند ، و علم را با حلم قرين ساخته‌اند ، و در مال و ثروت ميانه رو مىباشند .\r\nدر عبادت خشوع دارند ، در اين هنگام خود را تميز و زيبا نشان مىدهند ، و در شدائد و گرفتاريها شكيبائى دارند ، و دنبال زندگى حلال مىروند ، و در هدايت مردم نشاط دارند از طمع دورى مىكنند كارهاى نيك انجام مىدهند و در عين حال ترس و واهمه دارند .\r\nروز را به شب مىآورد در حالى كه همش سپاسگزارى است ، و شب را بروز مىآورد در حالى كه همش ذكر خدا مىباشد ، با ترس به خواب مىرود و با خوشحالى از خواب برمىخيزد ، از غفلت خود مىترسد و از فضل و عنايت خداوند خوشحالى مىكند .\r\nاگر نفسش حاضر به انجام كارى نباشد در كارهاى مورد رضايت نفس هم عنان خود را به او نمىدهد همواره در فكر آخرت و جهان جاويدان است و آن را از همه عزيزتر و گرامىتر مىداند ، و از مال و منال دنيا كه اثرى از وى باقى نمىماند سخت گريزان است .\r\nحلم را با علم به هم در آميخته است ، گفتار را با كردار با هم قرين كرده است ، آرزوهايش نزديك و خطاهايش كم مىباشد ، قلبش خاشع و نفسش قانع است ، اندك مىخورد و كارها را آسان مىگيرد و دين خود را نگه مىدارد .\r\nشهوت و خاسته‌هايش مرده است ، خشمش را فرو برده است ، و در كارهاى خير محل اميد است و مردم از شرش آسوده هستند .\r\nاگر در ميان غافلان هم قرار گيرد از ذاكران به حساب مىآيد ، و اگر در ميان ذاكران باشد از غافلان محسوب نمىگردد هر كس به او ستم كند از وى در مىگذرد ، هر كس او را محروم سازد به وى بخشش مىكند ، هر كس با وى قطع\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nرابطه نمايد او با وى رفت و آمد مىكند .\r\nفحش و ناسزاگوئى از وى دور است ، با نرمى و آرام سخن مىگويد ، كارهاى زشت در او راه ندارند ، و همواره به كارهاى خوب مشغول مىباشد ، خيرش به همه روى مىآورد و شرش از همگان فاصله دارد ، در سختيها و مشكلات شكيبا و در گرفتاريها صبور و با وقار مىباشد .\r\nهر گاه زندگى بر او چهره باز كند رفاه و وسعت برايش پيدا شود سپاسگزارى مىكند ، به كسانى كه مورد علاقه‌اش نيستند ستم نمىكند ، و به دوستان خود هم اجحاف روا نمىدارد ، حق را مىشناسد قبل از اينكه آن را مشاهده كند ، و هر چه را به او سپرده‌اند ضايع نمىسازد .\r\nهر چه را بخاطر سپرده است فراموش نمىكند ، و به القاب و عناوين افتخار ندارد ، همسايگان را آزار نمىدهد ، به مصيبت ديدگان شماتت نمىكند ، در باطل وارد نمىشود ، و از حق بيرون نمىگردد اگر خاموش گردد خاموشى او را محزون نمىسازد ، و اگر خنده كند صدايش بلند نمىشود .\r\nكسانى كه به او ظلم مىكنند صبر مىكند تا خداوند از او انتقام بكشد ، خود را همواره در مشقت و سختى مىاندازد ولى مردم از وى در راحتى و آسايش هستند ، براى رسيدن به پاداش آخرت خود را به زحمت وامىدارد ، و مردم را از خود در امن قرار مىدهد .\r\nدورى او از كسانى كه با وى دورى مىكنند براى اين است كه در ترك مراوده با آن‌ها پاك مىماند و از آلودگى آنها محفوظ مىگردد ، و اگر خود را به كسانى نزديك مىكند كه آنها هم خود را به او نزديك مىكنند براى اين است كه به آنها محبت كند و احسان نمايد ، دورى او به خاطر تكبر و نزديكى او براى فريب نيست .\r\nراوى گويد : در اين هنگام همام فريادى كشيد و جان سپرد ، على عليه السّلام فرمود :\r\nمواعظ حسنه اين چنين به اهلش اثر مىگذارد و من از اين جهت مىترسيدم كه نخست به سخنان او توجه نكردم .\r\n51 - امير المؤمنين عليه السّلام در يكى از خطبه‌هايش فرمود : خوشا به حال كسى كه به\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nعيب خود مشغول گردد و از عيب ديگران چشم پوشى كند ، خوشا به حال كسى كه در خانه‌اش قرار گيرد و از نان خود بخورد ، و به طاعت خداوند مشغول گردد و بر گناهان خود گريه كند ، او به خود مشغول شود و مردم از دست و زبان او در آسايش باشند .\r\n52 - ابو العباس گويد : حضرت صادق عليه السّلام فرمود : هر كس از كار خود خوشش بيايد و از كار بد ناراحت شود او مؤمن است .\r\n53 - زيد زراد گويد : خدمت امام صادق عليه السّلام عرض كردم : مىترسيم مؤمن نباشيم امام عليه السّلام فرمود : چرا گفتم : براى اينكه در ميان ما كسانى نيستند كه در هم و دينار را فداى برادران خود كنند ، ما مشاهده مىكنيم كه درهم و دينار نزد ما اهميت دارد تا برادرى و اخوت و دوستى امير مؤمنان .\r\nحضرت صادق عليه السّلام فرمود : اين چنين نيست شما مؤمن هستيد ولى ايمان شما كامل نشده است و هنگامى كه قائم ما خروج كند در آن هنگام ايمان شما هم كامل مىگردد ، و مؤمنان واقعى خواهيد شد اگر در زمين كاملى نبود خداوند ما را به طرف خود مىبرد و شما در زمين و آسمان چيزهائى مشاهده مىكرديد كه تازگى داشت .\r\nآرى بجان خودم سوگند در زمين و اطراف آن مؤمنانى وجود دارند ، كه دنيا در نظر آنها به اندازه بال مگسى هم ارزش ندارد ، و اگر همه دنيا و هر چه در آن هست به صورت يك قطعه طلا در آيد و آن را در گردن يكى از آنها بياويزند و بعد آن قطعه طلاى سرخ از گردن او سقوط كند توجه نمىكند كه چيزى از او ساقط شده زيرا دنيا در نظر آن‌ها خوار مىباشد .\r\nآن‌ها مخفى زندگى مىكنند و از اين شهر به آن شهر منتقل مىگردند ، از زمينى به زمين ديگر مىروند شكمهاى آنها از كثرت روزه داشتن به پشت چسبيده و لب‌ها از زيادى ذكر و تسبيح آويزان مىباشد ، ديدگان آن‌ها از گريه زياد به هم آمده و چهره‌هاى آنان زرد شده است .\r\nاين است سيماى آنها در انجيل و در تورات و فرقان و زبور و صحف خداوند فرمود :  سِيماهُمْ فِي وُجُوهِهِمْ مِنْ أَثَرِ السُّجُودِ ذلِكَ مَثَلُهُمْ فِي التَّوْراةِ وَ مَثَلُهُمْ فِي الْإِنْجِيلِ \r\n\r\n","description":"","footnote":"","page_name":" 154 ","page_number":154},
  {"content":"\r\n\r\nمقصود از سيما در اين جا زردى چهره آنها مىباشد كه از بيدارى شب‌ها پيدا شده است .\r\nآنها در هنگام وسعت و تنگدستى به برادران خود كمك و مساعدت مىكنند ، و در حال سختى به برادران خود توجه دارند و از خود مىگذرند و به آنها مىرسند ، در اين جا خداوند مىفرمايد :  وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ  ، به خداوند سوگند آنها رستگار شدند و به فيض رسيدند .\r\nاگر مؤمنى را مشاهده كند او را احترام مىكند ، اگر منافقى را به بيند از وى دورى مىنمايد ، هر گاه شب آنها را فرار گيرد زمين خدا را فرش قرار مىدهند و خاك را بالش اختيار مىكنند ، و با چهره‌هاى خود متوجه زمين مىگردند و به درگاه خداوند زارى و تضرع مىنمايند . و از خداوند در خواست مىكنند آن‌ها را از آتش دوزخ برهاند .\r\nهنگام صبح وارد جامعه مىشوند و در ميان مردم رفت و آمد مىكنند ، كسى آنها را نمىشناسد و با انگشتان به طرف آنها اشاره نمىكند و راه براى آنها باز نمىشود ، آنها آب را براى خود پاك و پاك‌كننده مىگيرند ، خود را به مشقت مىاندازند و بدنهاى خود را به سختى مىكشند ، ولى مردم از آنها در آسايش و راحتى هستند .\r\nمردم آنها را بدترين مخلوقات مىدانند در حالى كه نزد خداوند از نيكان مردم بشمار هستند ، اگر حديثى بخوانند مورد تصديق قرار نمىگيرند و اگر دخترى بخواهند خطبه كنند با آنان ازدواج نمىكنند و اگر در جايى حاضر شدند شناخته نمىشوند و اگر غائب شدند كسى از حال آنها جويا نمىشود .\r\nدلهاى آنها همواره ترسان و لرزان مىباشد و از خوف خدا بر خود مىلرزند ، زبانهاى آنها محبوس است و هر سخنى از زبان آنها جارى نمىگردد ، سينه‌هاى آنها محل اسرار خداوندى است ، اگر براى اظهار آن اسرار اهلى پيدا كنند باز مىگويند .\r\nاگر كسى پيدا نشد كه اسرار حق را برايش بگويند ، زبان‌هاى خود را مىبندند\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nو كليدهاى آنها را از نااهلان مخفى مىدارند و دهان آنها از گفتن اسرار همواره بسته است ، بسيار محكم و استوار هستند و از صخره‌ها و كوه‌ها محكم مىباشند و چيزى از آن جدا نمىگردد .\r\nآنها خازنان علم و ريشه‌ها و اصول حكمت مىباشند ، و از پيامبران اطاعت مىكنند و دنبال صديقان و شهيدان و صالحان مىروند ، آنها مردمان باهوش و زرنگى هستند اگر چه منافقان آنان را لال و گنگ بدانند و نادانشان بشمارند .\r\nآن گروه گنگ و كور و ابله و نادان نيستند ، آنها مردمانى باهوش و سخنور و دانشمند مىباشند كه علم را به حلم و حكمت را با تقوى با هم در آميخته‌اند ، آنان مردمانى نيكوكار و برگزيدگان خداوند بشمار مىروند ، ترس از خداوند آنان را ساكت كرده و خوف پروردگار زبان آنها را بسته است .\r\nآن گروه براى مخفى داشتن اسرار خداوندى لب به سخن نمىگشايند ، آه چه اندازه اشتياق دارم كه در مجالس آنها شركت كنم و با آنها سخن بگويم ، و اگر دستم از آن‌ها كوتاه گردد و از مجالست با آنان محروم كردم غم و اندوه مرا فرا مىگيرد .\r\nاينك اگر آنان را يافتيد دنبالشان را بگيريد و از انوار آنها بهره‌مند شويد و از روشنائى آنها راه هدايت را پيدا كنيد و به فيض دنيا و آخرت برسيد ، آن جماعت در ميان مردم از كبريت احمر هم كمياب‌تر مىباشند و وجودشان نادر است .\r\nزينت آنها سكوت طولانى ، و نگهداشتن راز و خواندن نماز و اداء زكات انجام دادن حج و روزه و مواساة با برادران در حال وسعت و تنگدستى مىباشد ، اين است اخلاق و آداب و شمايل آنها ، خوشا به حال آنها كه عاقبت و سرانجامى نيكو دارند .\r\nآن گروه وارثان بهشت هستند كه در آن جاودان خواهند ماند ، آنها در ميان اهل بهشت مانند فردوس در بهشت مىباشند ، و همان‌ها كسانى مىباشند كه گروهى آنها را از اهل آتش مىدانستند در حالى كه در بهشت متنعم هستند .\r\nاين است معنى آيه شريفه كه اهل دوزخ مىگويند :  ما لَنا لا نَرى ، رِجالًا كُنَّا نَعُدُّهُمْ مِنَ الْأَشْرارِ  ، اين جماعت در نزد دوزخيان از شرار خلق بودند ، در اين\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nهنگام خداوند منازل و مقامات آنها را به دوزخيان نشان مىدهد و آنها را مشاهده مىكنند .\r\nدوزخيان هنگامى كه مقام آنها را در بهشت مشاهده مىكنند مىگويند كاش ما را هم بر مىگرداندند و ما هم مانند شما عمل مىكرديم ، اينك معلوم شد كه آن‌ها از نيكان و اخيار بوده‌اند و ما از بدان و اشرار ، در اين جا فقط براى دوزخيان حسرت و پشيمانى مىباشد .\r\nصفوان جمال گويد : حضرت صادق عليه السّلام فرمود : مؤمن كسى است كه هر گاه غضب كرد ، از حق عدول نكند و غضبش موجب نشود كه از حق خارج گردد ، و هر گاه خوشحالى برايش پيدا شد به باطل گرايش پيدا نكند و هر گاه توانائى پيدا كرد بيش از حقش نگيرد .\r\n54 - سليمان بن خالد گويد : حضرت باقر عليه السّلام فرمود : اى سليمان مىدانى مسلمان كيست گويد : گفتم : قربانت گردم شما داناتر هستيد فرمود : مسلمان كسى است كه مسلمانان از زبان و دست او در آسايش باشند و بعد فرمود : مىدانى مؤمن كدام است ، گفتم شما داناتريد .\r\nفرمود مؤمن كسى است كه مؤمنان و مسلمانان او را در اموال خود امين بدانند و جان و مال خود را به او بسپارند ، و حرام است كه مسلمانى بر مسلمانى ديگر ظلم كند و يا او را رنج و آزار دهد و يا او را از خود دور كند و از در خانه‌اش محروم سازد .\r\n55 - ابو عبيدة گويد : امام باقر عليه السّلام فرمود : مؤمن كسى است كه هر گاه خوشحالى برايش دست داد گرفتار گناه و كارهاى باطل نگردد ، و هر گاه غضب كرد ناراحتى او موجب نشود كه او را از حق دور كند و بيش از حق خود مطالبه كند و از حدش تجاوز نمايد .\r\n56 - ابو البخترى گويد : امام عليه السّلام فرمود : مؤمنان آرام و آهسته حركت مىكنند و مانند شترى كه ريسمان دماغ او را خراش داده است مطيع و رام مىباشد .\r\n57 - سكونى گويد : حضرت صادق عليه السّلام فرمود : سه چيز از علامات مؤمن\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nمىباشد ، علم به خداوند و كسانى كه مورد محبت خداوند هستند و يا مورد بغض او مىباشند .\r\n58 - يكى از رواة گويد : حضرت صادق عليه السّلام فرمود : مؤمن حليم و بردبار است و جاهلانه كار نمىكند و اگر كسى از روى نادانى چيزى به او گويد او بردبارى مىكند ، مؤمن ستم نمىكند و اگر هم مورد ستم قرار گرفت انتقام نمىگيرد ، بخل نمىورزد و اگر مورد بخل قرار گرفت صبر مىكند .\r\n59 - ابو حمزه گويد : على بن الحسين عليه السّلام فرمود : امير المؤمنين عليه السّلام نماز فجر را خواندند و هم چنان در جاى خود نشستند تا آفتاب بالا آمد و به اندازه نيزه از افق سر بر آورد ، بعد از اين متوجه مردم شد و فرمود : به خداوند سوگند من گروهى را درك كردم كه براى خداوند سجود و قيام مىكردند .\r\nآنها در هنگام عبادت خداوند چهره‌ها و زانوهاى خود را بر زمين مىگذاشتند مانند اين كه صداى آتش دوزخ در گوش آنها طنين افكنده بود ، هر گاه ذكر خدا مىكردند مانند درختان تكان مىخورند ، گويا مشاهده مىكنم كه مردم از غفلت در خواب هستند ، بعد از جاى خود بلند شدند و تا هنگام شهادت خندان ديده نشدند .\r\n60 - ابو ولاد حناط گويد : امام صادق عليه السّلام فرمودند : على بن الحسين عليهم السّلام مىفرمود : كمال دين مؤمن از آن جا شناخته مىشود كه از سخنان لغو و بىمعنى خوددارى كند ، و در جدال و مراء شركت نداشته باشد و حليم و بردبار و شكيبا و خوش خلق باشد .\r\n61 - ابو حمزه گويد : امام سجاد عليه السّلام فرمود : از اخلاق مؤمن آن است كه در هنگام تنگدستى انفاق كند ، و به اندازه‌اى كه وسعت دارد در زندگى زن و فرزندش وسعت دهد ، و حق را به مردم بدهد و نخست به آنها سلام كنيد .\r\n62 - زراره گويد : امام باقر عليه السّلام فرمود : مؤمن از كوه هم سخت‌تر مىباشد ، زيرا از كوه كسر مىشود ولى از مؤمن و دين او چيزى كاسته نمىگردد .\r\n63 - اسحاق بن عمار گويد : امام جعفر صادق عليه السّلام فرمود : مؤمن در مخارج\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nزندگى خوش فكر و با سليقه مىباشد ولى در درآمد سخت گير نيست ، تدبير زندگى و توازن خرج و دخل را خوب تنظيم مىكند و دو بار از يك سوراخ گزيده نمىشود .\r\n64 - جازى از حضرت صادق و او از پدرش عليهم السّلام روايت مىكند كه فرمود :\r\nمؤمن بخل نمىكند و حسد ندارد ، و از كسى نمىترسد و حريص هم نمىباشد .\r\n65 - صالح بن مسلم گويد : امام صادق عليه السّلام فرمود : هر كسى سه خصلت در او باشد ايمان او كامل است ، كسى كه در برابر ظلم صبر كند و خشم خود را فرو برد و براى رضاى خدا سكوت نمايد و از گناهكار درگذرد و براى او طلب رحمت كند ، هر كس چنين باشد خداوند او را وارد بهشت مىكند و به او اجازه مىدهد گروه كثيرى مانند ربيعه و مضر را شفاعت نمايد .\r\n66 - عبد اللَّه بن يونس گويد : حضرت صادق عليه السّلام فرمود : مردى بنام همام كه از عباد زهاد و شب زنده داران بشمار مىرفت برخاست و به امير المؤمنين عليه السّلام كه در حال خطابه بود گفت : يا امير المؤمنين صفات مؤمن را براى من بيان فرمائيد .\r\nامير المؤمنين عليه السّلام فرمود : اى همام مؤمن زرنگ و باهوش است و همواره چهره‌اى شاداب و خندان دارد ، اندوهش در دل و غم‌ها را در باطن خود پنهان مىكند ، دلش باز و سينه‌اش فراخ است ، خود را از همگان كوچك مىداند و برترىجوئى ندارد .\r\nاز هر چه كه به نيستى گرايد منزجر است ، از هر كار نيكى بهره مىگيرد ، كينه كسى در دل نمىگيرد و حسادت نمىكند ، به كسى حمله نمىآورد و به احدى ناسزا نمىگويد عيب شخصى را بر زبان جارى نمىكند و غيبت كسى را انجام نمىدهد .\r\nرياست و زعامت را زشت مىداند و از تعريف و تمجيد ديگران ناراحت مىگردد ، همواره غمگين است ، همتش عالى مىباشد ، دائما در حال سكوت است ، باوقار حركت مىكند و هميشه مشغول ذكر خدا مىباشد ، شكيبايى دارد ، سپاسگزار است ، هميشه در حال انديشه است ، از فقرش خوشحال مىباشد .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nخويش نرم و ملايم است و با مردم خوش رفتار مىباشد ، در پيمان‌ها با وفا و محكم است مردم را آزار نمىدهد ، بد زبان و فحاش نيست و پرده‌درى نمىكند ، اگر بخندند صدايش را بلند نمىكند و اگر غضب كند فرياد نمىكشد و از جايش حركت نمىكند .\r\nخنده‌اش تبسم است و اگر از كسى چيزى سؤال مىكند قصدش دانستن و ياد گرفتن است علمش زياد و حلمش بزرگ است ، بسيار محبت مىكند و به مردم لطف دارد ، بخل ندارد و در كارها شتاب نمىكند ، خسته نمىشود و اظهار شادمانى نمىكند ، اگر حكمى صادر كند ستم ندارد .\r\nاز علم و دانش خود سوء استفاده نمىكند ، نفسش از سنگ محكم‌تر است و سعى و كوشش او از شهد هم گواراتر مىباشد ، گرسنگى و حرص و جوش براى شكم ندارد ، زورگو نيست و سخنان زشت بر زبان جارى نمىكند .\r\nخود را به مشقت نمىاندازد ، در باره اشخاص كنجكاو نيست در منازعات خوش كلام و خوش زبان مىباشد ، و در هنگام مراجعه مردم بزرگوار و شريف مىباشد ، اگر غضب كند از عدالت خارج نمىگردد اگر كسى چيزى از وى بخواهد با زبان نرمى پاسخ مىدهد .\r\nتهور ندارد و خود را در مشكلات نمىاندازد ، پرده‌درى نمىكند ، زور نمىگويد ، در دوستى مخلص است ، در پيمان‌ها محكم و مورد اطمينان مىباشد ، اگر با كسى عهدى بست به آن وفا مىكند مهربان است ، با دوستان رفت و آمد مىكند ، و بردبار مىباشد .\r\nاسرار را حفظ مىكند ، زياد سخن نمىگويد ، از خداوند راضى هست با هواى نفس خود مخالفت مىكند ، به زير دستان سخت گيرى روا نمىدارد ، و در مطالب بيهوده وارد نمىشود ، از دين يارى مىكند و از مؤمنان حمايت مىنمايد و پناه مسلمانان مىباشد .\r\nاز تعريف و توصيف ديگران كه در باره او مىگويند خوشحال نمىگردد ، طمع در دل او اثرى نمىگذارد ، بازيهاى زندگى حكم او را تغيير نمىدهد و جاهل از\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nعلم او اطلاع ندارد ، بسيار سخن مىگويد و بسيار هم عمل مىكند ، عالم است ، محتاط است و به كسى ناسزا نمىگويند .\r\nاز اين در به آن در نمىزند ثابت مىباشد ، به خويشاوندان بدون منت رسيدگى مىكند ، بسيار بذل مىنمايد ولى اسراف ندارد ، فريب دهنده و مكار نيست ، دنبال كسى را نمىگيرد ، و انسانى را نمىترساند ، با مردم رفاقت دارد ، و در زمين سعى و كوشش مىكند .\r\nبه ضعفاء و دردمندان كمك مىنمايد ، و به فرياد مستمندان و دردمندان مىرسد ، پرده‌درى نمىكند و رازى را فاش نمىسازد ، گرفتاريهايش زياد است ، ولى شكايت او بسيار كم مىباشد ، اگر در جايى خوبى مشاهده كرد آن را مىگويد ، و اگر بدى ديد آن را مىپوشاند .\r\nعيب ديگران را مىپوشاند و حفظ الغيب ديگران مىنمايد ، از لغزشها در مىگذرد ، و از خطاها چشم مىپوشد ، اگر در جايى لازم باشد نصيحت مىكند و اگر در جايى خلافى مشاهده كرد آن را اصلاح مىنمايد و در كارها امين و استوار مىباشد .\r\nپرهيزگار است و باطن او پاك مىباشد و در زندگى خود راضى هست ، عذرها را قبول مىكند و از ديگران به خوبى ياد مىنمايد ، به مردم حسن ظن دارد و خود را در نظر ديگران متهم مىداند ، خداوند را از روى فهم و علم دوست مىدارد ، و با حزم و احتياط قاطعانه در راه خدا كار مىكند .\r\nخوشحالى او را از راه بيرون نمىكند و سخنان سفيهانه بر زبان جارى نمىسازد و از راه حق عدول نمىكند ، علماء را ياد آورى مىنمايد و جاهلان را تعليم مىدهد ، كسى از وى انتظار كارهاى زشت ندارد و كسى از شر وى نمىترسد .\r\nكار و كوشش ديگران را خالصانه‌تر از كوشش خود مىداند ، و همه را از خود شايسته‌تر مىخواند ، عيب‌هاى خودش را مىداند ، و با افكار و انديشه‌ها و غمهاى خود مشغول مىباشد ، جز به خداوند به ديگرى اعتماد ندارد ، همواره تنها و\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nمحزون است ، خداوند را دوست مىدارد و در راه او جهاد مىكند .\r\nاو همواره دنبال رضاى پروردگار است ، خود براى خودش انتقام نمىگيرد و براى دشمنى با خداوند با ديگران دوستى و ارتباط برقرار نمىكند ، با فقيران همنشين است ، و با راستگويان راستگو مىباشد ، پشتيبان اهل حق است و از غريبان دلجوئى مىكند ، پدر يتيمان و شوهر بيوه زنان مىباشد .\r\nبا مستمندان دوست و رفيق است و در هر پيش آمد ناگوارى اميد همه مىباشد ، در سختيها به داد مردم مىرسد ، خوش برخورد مىباشد و چهره در هم نمىكشد .\r\nاو در كارهاى مردم جستجو نمىكند ، در كارى كه پيش گيرد محكم و استوار است ، خشم خود را فرو مىبرد و همواره در حال تبسم مىباشد ، نظرش در امور بسيار دقيق است و احتياط را هرگز از دست نمىدهد ، بخل ندارد اگر كسى با وى بخل كند صبر را پيشه خود مىكند .\r\nخود را از مشتهيات باز مىدارد و با شرم و حيا رفت و آمد مىكند ، قناعت دارد و از اين رو از همه بىنياز است ، شرمش از شهوتش فراتر مىباشد ، و دوستى او از حسدش بالا هست گذشت او از كينه‌اش والاتر است و بدون حق هرگز سخن نمىگويد .\r\nدر پوشيدن لباس هميشه رعايت اقتصاد را مىكند ، و با تواضع راه مىرود ، در برابر خدايش خاشع و سربزير است و از وى در هر حال راضى مىباشد ، نيت او خالص و در اعمالش فريب و نيرنگ و غش و خيانت نيست ، به همه جا با نظر عبرت نگاه مىكند و براى انديشه سكوت مىنمايد .\r\nسخنانش همه از روى حكمت است ، او مردم را به نيكيها اندرز مىدهد ، و بذل و بخشش دارد ، و با همگان برادر مىباشد ، در آشكارا و نهان مردم را نصيحت مىكند ، برادران خود را ترك نمىكند و از آنان غيبت نمىنمايد ، و آنان را فريب نمىدهد .\r\nبر آنچه از دستش رفته دريغ نمىخورد ، هر چه به او برسد محزونش نمىكند ،\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nو از هر چه انتظار خير ندارد اميد رسيدن به آن را ندارد ، در سختيها از كار شانه خالى نمىكند ، و در هنگام رسيدن به مال و منال و وسعت از حق بيرون نمىگردد و زياد خوشحال نمىشود .\r\nعلم را با حلم به هم آميخته و عقل را با صبر توأم كرده است ، كسالت و تنبلى از وى دور است و همواره در حال نشاط مىباشد ، آرزوهايش نزديك و لغزشهايش اندك است ، پيوسته در انتظار مرگش هست ، قلب او خاشع و همواره در ياد خداوند مىباشد .\r\nنفسش قانع است و جهالت در او راه ندارد ، كارها را آسان مىگيرد ، و براى گناهانش محزون است ، شهوت و خاسته‌هايش مرده و خشمش را فرو مىبرد ، خلقش صاف و بىغش و همسايگان از وى در آسايش و راحتى زندگى مىكنند .\r\nتكبر و خود خواهى ندارد و از آنچه برايش مقدر شده راضى و قانع است ، با متانت صبر مىكند ، و كارهاى خود را استوار مىسازد ، و ياد خدا را زياد در دل دارد ، با دانش در اجتماعات شركت مىكند ، سكوت مىكند تا سالم بماند و سؤال مىنمايد تا بفهمد و تجارت مىكند تا سود ببرد .\r\nدر كار خير سكوت نمىكند تا به آن افتخار كند ، و سخن نمىگويد تا بر ديگران گردن فرازى نمايد ، خود را به مشقت مىاندازد و ديگران از وى در آسايش هستند ، براى رسيدن به آخرت خود را به سختى مىاندازد و مردم را در آسايش نگه مىدارد ، اگر كسى به او تجاوزى بكند صبر مىنمايد تا خداوند از او يارى كند و اگر از گروهى دورى مىكند براى اينكه از اعمال و گفتار آنها راضى نيست .\r\nاگر به كسانى نزديك مىشود براى اين است كه به آنها محبت كند ، بخاطر تكبر و خود خواهى از ديگران دورى نمىكند و به جهت مكر و فريب و نيرنگ با مردم رفاقت ندارد ، او به گذشتگان اقتداء مىكند و به اهل خير خود را نزديك مىسازد ، و براى نيكوكاران بعد از خود راهنما مىگردد .\r\nراوى گويد : در اين هنگام همام فريادى كشيد و در دم جان سپرد ، امير المؤمنين عليه السّلام فرمود : به خداوند سوگند من از اين جريان مىترسيدم مواعظ\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nبليغ اين گونه در اهلش اثر مىگذارد .\r\n\r\n15 در فضائل شيعيان\r\n1 - سعيد بن جبير از ابن عباس روايت مىكند كه حضرت رسول صلّى اللَّه عليه و إله به على عليه السّلام فرمود : اى على شيعيان تو روز قيامت رستگار هستند و هر كس يكى از آنها را خوار بدارد ، تو را خوار كرده است و هر كس تو را خار كند مرا خار نموده و خداوند او را وارد دوزخ مىكند ، و دوزخ جاى بدى مىباشد ، و سرشت تو با من يكى هست ، و شيعيان تو از زيادى طينت ما آفريده شده‌اند هر كس آنها را دوست بدارد ما را دوست داشته و هر كس آن‌ها را دشمن بدارد ما را دشمن داشته است ، و هر كس با آنها دوست باشد ما را دوست دارد .\r\nاى على شيعيانت آمرزيده هستند و خداوند گناهان و عيب‌هاى آنان را مىآمرزد اى على من از شيعيانت شفاعت خواهم كرد ، اينك شيعيان خود را به اين موضوع مژده بده ، اى على شيعيان تو ياران و شيعيان خداوند مىباشند ، و دوستانت دوستان خدا هستند .\r\nآنها كه در حزب و گروه تو مىباشند از حزب و جمعيت خداوند به شمار مىروند اى على خوشبخت هستند كسانى كه تو را دوست مىدارند و بد عاقبت مىباشند كسانى كه كه با تو دشمن هستند ، اى على در بهشت گنجى هست كه تو صاحب آن هستى .\r\n2 - محمد بن يعقوب نهشلى از امام رضا عليه السّلام و او از پدرانش عليهما السّلام روايت مىكند كه رسول خدا صلّى اللَّه عليه و إله فرمودند : خداوند متعال فرمود : على حجت من در ميان مردم در زمين‌ها و آسمان‌ها مىباشد ، عمل هيچ كس را قبول نمىكنم مگر اينكه به نبوت محمد و ولايت على ايمان بياورند .\r\nعلى دست من است كه به روى بندگان باز شده و او نعمت من است كه به\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nبندگان مورد علاقه‌ام داده‌ام به هر يك از بندگان كه دوست داشته باشم ولايت او را مىدهم و هر كس را دشمن بدارم او را از ولايت و معرفت على دور مىكنم چون او خود از معرفت و ولايت على منصرف شده است .\r\nبه عزت و جلال خودم سوگند هر كس به ولايت وى گردن نهد او را از آتش دوزخ دور مىگردانم ، و به بهشت وارد مىكنم ، و هر كس از بندگان من كه على را دشمن بدارد و از ولايت او عدول كند ، مورد بغض من قرار مىگيرد و او را وارد آتش دوزخ مىنمايم ، و دوزخ جاى بدى مىباشد .\r\n3 - انس بن مالك گويد : رسول خدا صلّى اللَّه عليه و إله فرمود : خداوند متعال گروهى از مردم را مبعوث مىكند كه چهره‌هاى آنان از نور مىباشد و آنها در حالى كه لباس‌هايى از نور پوشيده‌اند در كرسيهايى از نور قرار مىگيرند و مانند انبياء در سايه عرش خداوند مىنشينند .\r\nآن جماعت نه از پيامبران هستند و نه از شهدا ، يكى از كسانى كه در حضور رسول خدا بود گفت : يا رسول اللَّه من از آنها هستم ، فرمود خير ، ديگرى گفت : من هستم ، فرمود خير ، گفته شد پس آن‌ها از كدام گروه مىباشد ، رسول خدا دست بر شانه على گذاشت و فرمود : اين و شيعيان او .\r\n4 - ابو حمزه ثمالى گويد : امام على بن الحسين عليهما السّلام فرمود : سلمان فارسى گفتند : روزى در خدمت رسول خدا صلّى اللَّه عليه و إله بودم كه على بن ابى طالب عليه السّلام وارد شد ، رسول خدا فرمود : اى على تو را مژده بدهم ، فرمود : آرى مرا مژده بدهيد .\r\nرسول خدا فرمود : اينك دوست من جبرئيل در اين جا حاضر است و به من مىگويد كه خداوند متعال به تو و شيعيانت هفت خصلت داده و آنها عبارتند از :\r\nملايمت در هنگام مرگ ، آرامش در هنگام وحشت ، روشنائى در هنگام تاريكى ، آسايش در هنگام ترس .\r\nعدالت در هنگام وزن اعمال و كردار مردمان ، جواز عبور از پل صراط و جسر جهنم ، كه براحتى از آن عبور كنند ، و سرانجام وارد شدن در بهشت رضوان قبل از ديگران و امت‌هاى گذشته به مدت هشتاد سال .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n5 - ريان از امام رضا و او از پدرانش عليهم السّلام روايت مىكند كه فرمود : رسول خدا صلّى اللَّه عليه و إله فرمودند : شيعيان على عليه السّلام در روز قيامت رستگار مىباشند .\r\n6 - ابو المقدام گويد : حضرت صادق عليه السّلام فرمود : اين دو آيه شريفه در باره دوستان و دشمنان ما فرود آمدند ، آيه   فَأَمَّا إِنْ كانَ مِنَ الْمُقَرَّبِينَ فَرَوْحٌ وَ رَيْحانٌ وَ جَنَّةُ نَعِيمٍ   در باره دوستان ما هست كه در قبر و قيامت به آن مىرسند ، و آيه   وَ أَمَّا إِنْ كانَ مِنَ الْمُكَذِّبِينَ الضَّالِّينَ فَنُزُلٌ مِنْ حَمِيمٍ   كه در قبر و قيامت مشاهده خواهند كرد .\r\n7 - سالم بن ابى الجعد گويد : از جابر بن عبد اللَّه در باره على عليه السّلام سؤال شد ، جابر گفت : به خداوند سوگند او بهترين خلق خدا در ميان گذشتگان و آيندگان مىباشد ، و فقط پيامبران از اين مستثنى هستند و خداوند پس از انبياء خلقى را گرامىتر از على و فرزندان او نيافريده است .\r\nگفتم : پس در باره كسانى كه او را دشمن مىدارند و به او اعتراض دارند چه مىگوئى ، گفت : كافران او را دشمن مىدارند و منافقان از وى بدگوئى مىكنند ، گفتم : پس در باره كسانى كه او و فرزندانش را دوست مىدارند چه مىگوئى گفت :\r\nشيعيان على و فرزندان او در روز قيامت در آسايش هستند .\r\nجابر گفت : اگر كسى خروج كند و پرچم ضلالت را بلند كند نزديكترين افراد او چه كسانى هستند ، گفتند : پيروان او گفت : اگر كسى خروج نمايد و پرچم هدايت را برافرازد نزديكترين افراد او چه مردمانى مىباشند گفتند اتباع او جابر گفت : على همچنين است او پرچم حمد را بدست مىگيرد و شيعيان و ياران او با او خواهند بود .\r\n8 - ابو بصير در تفسير آيه شريفه  وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ  ، روايت مىكند كه حضرت صادق عليه السّلام فرمود : آنها شيعيان ما هستند هنگامى كه وارد بهشت گردند از طرف خداوند با كرامت از آنها استقبال مىشود ، و به برادران ايمانى خود در دنيا مژده مىدهند كه خوفى براى آن‌ها نيست .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n9 - جابر بن عبد اللَّه انصارى گويد : خدمت رسول صلّى اللَّه عليه و إله بودم كه على بن ابى طالب عليه السّلام وارد شد ، رسول خدا فرمود : اى ابو الحسن آگاه باش به تو بشارتى بدهم على گفت : يا رسول اللَّه بفرماييد .\r\nرسول خدا صلّى اللَّه عليه و إله فرمود : اينك جبرئيل است و از طرف خداوند براى من خبر آورده است كه خداوند به شيعيان و محبان تو نه خصلت عطا كرده است آسان گرفتن در هنگام مرگ ، و آرامش در هنگام تنهائى و ترس .\r\nروشنائى در هنگام تاريكى ، و آسايش در هنگام ناراحتى و بروز حوادث ، و عدالت در هنگام سنجش اعمال ، جواز عبور از پل جهنم ، و ورود در بهشت قبل از ساير مردم و نورى كه جلو آنها را روشن مىكند و راه درست را به آنها نشان مىدهد .\r\n10 - ابو الجارود گويد : امام باقر عليه السّلام در تفسير آيه شريفه   وَ لا يَزالُونَ مُخْتَلِفِينَ إِلَّا مَنْ رَحِمَ رَبُّكَ   فرمود : مقصود آل محمد عليهم السّلام و پيروان آنها مىباشند ، خداوند فرمود :  وَ لِذلِكَ خَلَقَهُمْ  يعنى اهل رحمت هستند و در دين اختلاف نمىكنند .\r\n11 - عمر بن شيبه گويد : حضرت باقر عليه السّلام در يك حديث طولانى فرمود :\r\nرسول خدا و على عليها السلام و شيعيان و پيروان آنها روى تپه‌هائى از مشك و بالاى منبرهائى از نور قرار دارند مردم اندوهگين مىشوند ولى آنها اندوهى ندارند ، مردم مىترسند ولى آن‌ها ترسى ندارند .\r\nبعد اين آيه شريفه را تلاوت كردند  مَنْ جاءَ بِالْحَسَنَةِ فَلَهُ خَيْرٌ مِنْها وَ هُمْ مِنْ فَزَعٍ يَوْمَئِذٍ آمِنُونَ  حسنه ولايت على عليه السّلام مىباشد و بعد فرمودند :  لا يَحْزُنُهُمُ الْفَزَعُ الْأَكْبَرُ وَ تَتَلَقَّاهُمُ الْمَلائِكَةُ هذا يَوْمُكُمُ الَّذِي كُنْتُمْ تُوعَدُونَ  .\r\n12 - ابو الجارود از حضرت باقر عليه السّلام روايت مىكند كه در تفسير  وَ إِنَّ اللَّهَ لَمَعَ الْمُحْسِنِينَ  فرمودند : مقصود اين آيه آل محمد عليهم السّلام و شيعيان آنها مىباشند .\r\n13 - ابو بصير گويد : حضرت باقر عليه السّلام فرمود : آن نام بر شما گوارا باد گفتم :\r\nقربانت گردم كدام نام فرمود : كلمه شيعه كه در قرآن آمده و فرموده :  وَ إِنَّ مِنْ شِيعَتِهِ لَإِبْراهِيمَ  و يا در جايى كه گفته :  فَاسْتَغاثَهُ الَّذِي مِنْ شِيعَتِهِ عَلَى الَّذِي مِنْ عَدُوِّهِ  .\r\n14 - على بن ابراهيم در تفسير خود روايت مىكند كه امام عليه السّلام در تفسير  وَ إِنَّ \r\n\r\n","description":"","footnote":"","page_name":" 167 ","page_number":167},
  {"content":"\r\n\r\n لِلطَّاغِينَ لَشَرَّ مَآبٍ  فرمود مقصود از آنها نخستين كسانى هستند كه به خاندان محمد ظلم كردند و حق آنها را غصب نمودند آن دو نفر و بنى اميّه قبل از همه مشمول اين آيه مىباشند .\r\nدر تفسير  وَ آخَرُ مِنْ شَكْلِهِ أَزْواجٌ  فرمود : آنها بنو سباع هستند كه بنى اميّه به آنها مىگويند قدمشان نامبارك باد و در آتش گرفتار گردند ، ولى فلان به آنها مىگويند قدم شما مبارك مباد و اين شما بوديد كه قبل از ما در اين جا اقدام كرديد و پيش از ما به آل محمد عليهم السّلام ستم روا داشتيد .\r\nبعد از اين بنى اميّه مىگويند : بار خدايا كسانى كه قبل از مادر اين مورد ستم كردند عذاب مضاعف به آنها در آتش بده و آنها هم در اين سخن به دو نفرى كه قبلا در اين باره پيش قدم شده بودند اشاره مىكنند ، و بعد دشمنان آل محمد از ميان آتش فرياد مىزنند  ما لَنا لا نَرى رِجالًا كُنَّا نَعُدُّهُمْ مِنَ الْأَشْرارِ  .\r\nمقصود آنها در اين جا شيعيان و پيروان على عليه السّلام مىباشند كه آنها را مسخره و ريشخند مىكردند و بعد فرمود : از اين جا است كه مىفرمايد  إِنَّ ذلِكَ لَحَقٌّ تَخاصُمُ أَهْلِ النَّارِ  ، آنها بين خود گرفتار اختلاف مىگردند و از اين جا است كه امام صادق عليه السّلام فرمود : شما در بهشت مسرور و خوشحال هستيد و در دوزخ هم مورد درخواست دوزخيان مىباشيد .\r\n15 - ابو حمزه گويد : حضرت باقر عليه السّلام فرمود : خداوند متعال عذر كسى را قبول نمىكند كه در روز قيامت بگويد بار خدايا من نمىدانستم فرزندان فاطمه واليان مردم مىباشند و مردم بايد از آنها پيروى كنند و در تحت امر و ولايت آنها قرار گيرند .\r\nاين آيه شريفه  يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنُوبَ جَمِيعاً إِنَّهُ هُوَ الْغَفُورُ الرَّحِيمُ  مخصوصا در باره شيعيان فرزندان فاطمه عليها السلام فرود آمده است .\r\n16 - صفوان جمال از حضرت صادق عليه السّلام روايت مىكند كه رسول خدا صلّى اللَّه عليه و إله فرمود : در طرف راست عرش گروهى هستند كه با چهره‌هاى نورانى در حالى كه\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nلباسهاى نورانى در بر كرده‌اند در كرسيهائى از نور قرار گرفته‌اند على عليه السّلام فرمود آنها كدام اشخاص هستند فرمود آنها شيعيان شما هستند و تو هم امام و رهبر آنها مىباشى .\r\n17 - ابن علوان گويد : امام باقر از پدرانش از على عليهما السّلام روايت مىكند كه فرمود : پيروان ما روز قيامت از قبرها بيرون مىكردند در حالى كه چهره‌هاى آنها نورانى و عورت‌هاى آنان پوشيده است ، آنها ترس و وحشتى ندارند و سختىها و مشكلات از آن‌ها برداشته شده است .\r\nراه‌هاى ورود به قيامت و بهشت و رحمت و رضوان براى آنها آسان شده ، و ناراحتى و گرفتارى براى آنها نيست ، مردم مىترسند ولى آنها ترسى ندارند ، مردم همه در غم و اندوه مىباشند ولى آنان اندوهى ندارند ، آسايش و آرامش براى آنها فراهم است و حزنى آنها را در بر نمىگيرد .\r\nبعد اينها را سوار بر شتران سفيد مىكنند ، سپس كفشهائى از طلا در بر مىنمايند كه بندهاى آن از نور مىباشد ، آنان در سايه عرش پروردگار قرار مىگيرند و بالاى منبرهائى از نور جلوس مىكنند ، آنها مشغول غذا مىشوند تا مردم از حساب فارغ گردند .\r\n18 - حضرت صادق از پدرانش عليهما السّلام روايت مىكند كه رسول خدا صلّى اللَّه عليه و إله فرمود : خداوند روز قيامت بندگانى را مبعوث مىكند كه چهره‌هاى آنان از نور مىدرخشد آنها لباسهايى از نور در بر كرده و بالاى منبرهائى از نور قرار گرفته‌اند .\r\nدر دست آنها چوب‌هايى از نور قرار داد و آنها در طرف راست و چپ عرش جاى دارند ، آنان در مقام پيامبران و شهيدان مىباشند در حالى كه نه پيامبر و نه شهيد هستند ، در اين جا مردى برخاست و گفت : يا رسول اللَّه من از آنان بشمار هستم .\r\nرسول خدا فرمود : خير شما از آنها نيستيد ، مردى ديگر برخاست و گفت من هستم فرمود : خير ، او پرسيد پس آنها كدام افراد مىباشند ، در اين جا رسول خدا دستش را روى شانه على گذاشت و فرمود : اين و شيعيان و پيروان او هستند .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n19 - حضرت صادق از پدرانش عليهم السّلام روايت مىكند كه على عليه السّلام فرمود هنگامى كه پيروان ما از صراط عبور مىكنند منادى فرياد مىزند اى آتش خاموش باش ، در اين هنگام آتش مىگويد زود بگذريد كه نور شما شعله‌هايم را خاموش مىكند .\r\n20 - عبد المؤمن انصارى گويد : امام باقر عليه السّلام فرمود : خداوند متعال مىفرمايد مؤمن سه خصلت دارد ، عزت در دنيا و دين و رستگارى در آخرت و هيبت در دل مردمان .\r\n21 - امام باقر عليه السّلام فرمود : خداوند متعال به مؤمن سه خصلت عطا كرده عزت در دنيا و رستگارى در آخرت و هيبت در دل ظالمان بعد اين آيه شريفه را قرائت كردند  وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ  و همچنين   قَدْ أَفْلَحَ الْمُؤْمِنُونَ   را تا  وَ هُمْ فِيها خالِدُونَ  تلاوت فرمودند .\r\n22 - زيد بن على از پدرانش از على عليهما السّلام روايت مىكند كه فرمود : از حسد حاسدان به رسول خدا صلّى اللَّه عليه و إله شكايت بردم ، فرمود : اى على مگر خوش ندارى نخستين كسى از چهار نفرى باشى كه وارد بهشت مىگردند ، من و تو و فرزندان ما و شيعيان كه با هم وارد بهشت مىگرديم .\r\n23 - طلحة بن زيد از حضرت صادق از پدرانش از على عليهم السّلام روايت مىكند كه فرمود : مؤمن در ميان پنج نور حركت مىكند ، وارد نور مىگردد و از نور خارج مىشود ، دانش او نور و سخن او نور و منظرش هم در قيامت نور مىباشد .\r\n24 - على عليه السّلام فرمود : شيعيان ما مانند زنبور عسل هستند ، اگر مردم مىدانستند در باطن آنها چه هست آنها را مىخوردند .\r\nعلى عليه السّلام فرمود : دوستان ما را افواجى از رحمت خدا و دشمنان ما را افواجى از غضب خداوند فرا گرفته است .\r\nعلى عليه السّلام فرمود : اهل بهشت به منازل شيعيان ما مىنگرند ، همان گونه كه آدميان به ستارگان آسمانها نظر مىاندازند .\r\nعلى عليه السّلام فرمود : چراغ مؤمن شناختن حق ما مىباشد .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nعلى عليه السّلام فرمود : خداوند متعال به دنيا توجه فرمود : و از ميان آنها ما را برگزيد و بعد براى ما شيعيان را برگزيد كه ما را يارى مىكنند ، در خوشحالى ما خوشحال هستند و در حزن ما محزون مىشوند ، مال و جان خود را در راه ما فدا مىكنند آنها از ما هستند و ما هم از آنهائيم .\r\n25 - امام حسن عسكرى از پدرانش از موسى بن جعفر عليهما السّلام روايت مىكند كه فرمود : گروهى از خواص امام صادق عليه السّلام در خدمت آن جناب نشسته بودند ، شبى ماهتاب و هوا و فضا را روشنائى فرا گرفته بود ، گفتند يا ابن رسول اللَّه چه اندازه صفحه آسمان و ستارگان زيبا هستند .\r\nامام صادق عليه السّلام فرمود : شما اين چنين مىگوئيد در حالى كه گردانندگان چهارگانه جبرئيل و ميكائيل و اسرافيل و ملك الموت به زمين نگاه مىكنند و برادران شما را در اطراف آن مشاهده مىنمايند و نور شما به طرف آسمان‌ها و آنان روشن‌تر از نور اين ستارگان مىباشد ، و آنها هم مانند شما مىگويند چه اندازه نور اين‌ها درخشندگى دارد .\r\n26 - حضرت رضا عليه السّلام از پدرانش عليهم السّلام روايت مىكند كه رسول خدا صلّى اللَّه عليه و إله فرمود : مؤمن در آسمان‌ها معروف است همان گونه كه شخصى افراد خاندان خود را مىشناسد و مؤمن گرامىتر از فرشته مقرب در نزد خدا مىباشد .\r\n27 - امام رضا عليه السّلام فرمود : رسول خدا صلّى اللَّه عليه و إله فرمودند : جبرئيل نزد من آمد و گفت خداوند سلامت مىرساند و مىفرمايد : اى محمد مؤمنانى كه كارهاى شايسته انجام مىدهند و به تو و خاندانت اعتقاد دارند مژده بهشت بدهيد پاداش آنها نزد من محفوظ است و آنان به زودى وارد بهشت مىگردند .\r\n28 - حضرت رضا عليه السّلام فرمود : رسول خدا صلّى اللَّه عليه و إله فرمودند اى على از كرامت مؤمن در نزد خداوند آن است كه براى او وقتى معين قرار نداده است ، و هر گاه گرفتار مصيبت و يا شرى شد او را به طرف خود مىبرد .\r\nحضرت صادق عليه السّلام فرمود : از گناهان دورى كنيد تا بر طول عمر شما افزوده شود .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n29 - حضرت رضا عليه السّلام از پدرانش روايت مىكند كه رسول خدا صلّى اللَّه عليه و إله فرمودند :\r\nمن و على مانند اين دو انگشت هستيم و شيعيان ما هم با ما مىباشند ، و هر كس از مظلومى دلجويى كند او نيز اين چنين است .\r\n30 - رسول خدا صلّى اللَّه عليه و إله فرمودند : روز قيامت منبرهائى از نور كنار عرش نهاده مىشود و شيعيان اهل بيت من كه در ولايت آنها اخلاص دارند در آن‌ها قرار مىگيرند ، بعد از آن خداوند مىفرمايد اى بندگان من به طرف عنايت من بشتابيد زيرا شما را در دنيا اذيت كردند .\r\n31 - على عليه السّلام فرمود : رسول خدا صلّى اللَّه عليه و إله فرمودند : شيعيان تو روز قيامت در حالى كه سيراب هستند وارد مىگردند ولى دشمنانت تشنه وارد مىشوند و سيراب هم نمىشوند .\r\n32 - عمر بن يزيد گويد : حضرت صادق عليه السّلام فرمود : اى فرزند يزيد به خداوند سوگند تو از ما خانواده هستى گفتم : قربانت گردم من از آل محمد عليهم السّلام هستم ، فرمود : آرى از آنها گفتم من از آل محمد صلّى اللَّه عليه و إله بشمار مىروم فرمود : آرى از آن‌ها بشمار هستى .\r\nمگر در كتاب خداوند قرائت نكرده‌اى كه فرمود :  إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوهُ وَ هذَا النَّبِيُّ وَ الَّذِينَ آمَنُوا وَ اللَّهُ وَلِيُّ الْمُؤْمِنِينَ  ، و در جاى ديگر مىفرمايد :  فَمَنْ تَبِعَنِي فَإِنَّهُ مِنِّي وَ مَنْ عَصانِي فَإِنَّكَ غَفُورٌ رَحِيمٌ  .\r\n33 - ابن عباس گويد : از رسول خدا صلّى اللَّه عليه و إله پرسيدم معنى آيه شريفه :    وَ السَّابِقُونَ السَّابِقُونَ أُولئِكَ الْمُقَرَّبُونَ فِي جَنَّاتِ النَّعِيمِ    چيست فرمود : جبرئيل به من گفت آنها على و شيعيان او مىباشند كه به طرف بهشت مىروند و مشمول عنايت خداوند مىگردند .\r\n34 - عبد اللَّه بن وليد گويد : خدمت حضرت صادق عليه السّلام رسيديم در زمانى كه مروان حكومت مىكرد ، پرسيد شما از كجا هستيد ، گفتيم : از اهل كوفه ، فرمود :\r\nبيشتر دوستان ما از اهل كوفه هستند مخصوصا شيعيان ، خداوند شما را به طريقى هدايت كرد كه مردم آن را ترك كردند .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nشما ما را دوست مىداريد در حالى كه مردم ما را دشمن مىدارند ، شما از ما متابعت كرديد در حالى كه مردم با ما مخالفت مىكنند ، شما ما را تصديق مىكنيد در حالى كه مردم ما را تكذيب مىنمايند ، خداوند شما را با زندگان ما و مردگان شما را با مردگان ما قرار دهد .\r\nيكى از روزها در حضور پدرم بودم و او مىگفت : شما هنگامى كه ديده بر هم گذاريد و جانتان از شما برآيد به مقاماتى مىرسيد كه به حال شما غبطه خواهند خورد و ديدگان شما روش خواهد گرديد ، خداوند مىفرمايد :  وَ لَقَدْ أَرْسَلْنا رُسُلًا مِنْ قَبْلِكَ وَ جَعَلْنا لَهُمْ أَزْواجاً وَ ذُرِّيَّةً  ، و ذريه رسول خدا ما هستيم .\r\n35 - مفضل بن عمر گويد : از حضرت صادق عليه السّلام شنيدم فرمود : در آسمان چهارم فرشتگانى هستند كه در تسبيح خود مىگويند : پاك و منزه است آن خدائى كه اين مردمان اندك را از ميان اين مردمان زياد براى اين دين عزيز هدايت فرمود .\r\n36 - محمد بن صامت گويد : خدمت حضرت صادق عليه السّلام بوديم و در آنجا گروهى از اهل بصره هم بودند و سخن از حديث حج كه از جابر بن عبد اللَّه روايت شده بود بحث مىشد ، امام فرمود : مردم به طرف راست و يا چپ رفتند ولى شما از امام خود دست بر نداشتيد شما كجا مىرويد خداوند شما را به بهشت هدايت مىكند .\r\n37 - معاوية بن وهب گويد : در خدمت حضرت صادق عليه السّلام نشسته بودم كه پيرمردى با قد خميده وارد شد و گفت : السلام عليك و رحمة اللَّه ، امام عليه السّلام فرمود : و عليك السلام و رحمة اللَّه اى پيرمرد نزديك من بيا پير مرد نزد آن حضرت آمد و دست امام را بوسيد و گريه كرد .\r\nامام عليه السّلام پرسيد اى شيخ چرا گريه مىكنى گفت : يا بن رسول اللَّه من اينك صد سال است اميدوار هستم و مىگويم در اين سال و يا در اين ماه و يا در اين روز به آرزوى خود مىرسم ولى هنوز آنچه را كه مورد نظرم هست مشاهده نمىكنم شما مرا به گريه كردن ملامت مىكنيد .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nراوى گويد : امام صادق عليه السّلام در اين هنگام گريه كرد و فرمود : اى پيرمرد اگر مرگت به تاخير افتاد با ما خواهى بود ، و اگر زودتر از دنيا رفتى روز قيامت در منزل رسول خدا صلّى اللَّه عليه و إله زندگى خواهى كرد ، شيخ گفت : يا بن رسول اللَّه اگر به مقصودم هم نرسيدم باكى نخواهم داشت .\r\nحضرت صادق فرمود : اى شيخ رسول خدا صلّى اللَّه عليه و إله فرمودند : من دو چيز سنگين را در ميان شما خواهم گذاشت هر گاه به آن چنگ بزنيد گمراه نخواهيد شد ، يكى كتاب خدا و ديگرى عترت من مىباشند ما و شما با هم روز قيامت وارد محشر مىگرديم .\r\n38 - ابن عقده گويد : از حضرت صادق عليه السّلام شنيدم مىفرمود : خداوند ما را از ميان مردم برگزيد و شيعيان ما را هم از ميان امت پيامبر برگزيد .\r\n39 - زيد بن على از پدرانش عليهم السّلام روايت مىكند كه رسول خدا صلّى اللَّه عليه و إله به على بن ابى طالب عليه السّلام فرمودند : اى على تو و يارانت و اتباعت در بهشت خواهيد بود .\r\n40 - عمار بن ياسر گويد : رسول خدا صلّى اللَّه عليه و إله فرمود : اى على خداوند متعال شما را زينتى بخشيده كه به هيچ بندهء آن زينت را نداده است در صورتى كه خداوند آن زينت را بسيار دوست مىدارد ، خداوند تو را زاهد قرار داده و دنيا را در نظرت كوچك نموده است .\r\nتو از دنيا چيزى برنمىدارى و دنيا هم از تو چيزى نخواهد گرفت ، و خداوند محبت شما را در دل فقراء و مستمندان قرار داده و تو را از آنها خوشنود ساخته است ، آنها پيروان تو هستند و تو را به امامت قبول مىكنند ، خوشا به حال آن كس كه تو را دوست بدارد و تو را تصديق نمايد .\r\nواى بر كسى كه تو را دشمن بدارد و يا تو را تكذيب كند ، هر كس تو را دوست بدارد و تصديقت كند در بهشت با تو همنشين خواهد شد ، و اما آنهائى كه تو را دشمن بدارند و تكذيب كنند خداوند آنها را با دروغ گويان در يك جا جمع مىكند و در زمره آنان محشور مىگرداند .\r\n41 - ابو ذر غفارى گويد : مشاهده كردم رسول اكرم صلّى اللَّه عليه و إله دست خود را به\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nشانه على بن ابى طالب زدند و گفتند : اى على هر كس ما را دوست بدارد عربى هست ، و هر كس ما را دشمن بدارد ، راه زن و فاسد و از قطاع الطريق بشمار مىرود .\r\nشيعيان ما از خاندان‌هاى پاك و اصيل هستند و از طينتى پاك متولد شده‌اند و در ملت حضرت ابراهيم بوده‌اند ما و شيعيان ما از آن طينت هستيم و ديگران از آن بهره‌اى ندارند ، خداوند فرشتگانى دارد كه گناهان شيعيان ما را از بن مىكنند همان گونه كه ساختمان‌ها را خراب مىنمايند .\r\n42 - ابو محمد وابشى گويد : حضرت صادق عليه السّلام فرمود : هر گاه بندهء مؤمن كار نيكى بكند خداوند كارهاى نيك او را تا صد برابر افزايش مىدهد و اين است معنى آيه شريفه  وَ اللَّهُ يُضاعِفُ لِمَنْ يَشاءُ  43 - ابو عاصم گويد : حضرت صادق عليه السّلام فرمود : شيعيان ما جزئى از ما هستند كه از زيادى طينت ما خلق شده‌اند ، هر چه آنها را بد حال كند ما را بدحال مىكند و هر چه آنها را خوشحال كند ما را خوشحال مىكند هر كس مىخواهد ما را ملاقات كند نزد آنها برود و آنها پيام آنان را بما مىرسانند .\r\n44 - ابو قتاده گويد : امام صادق عليه السّلام فرمود : حقوق شيعيان ما بر ما بيشتر از حقوق ما بر آنها هست ، گفته شد چرا فرمود : براى اينكه آنها را بخاطر ما آزار مىدهند ولى ما به جهت آنها آزار و اذيتى مشاهده نمىكنيم .\r\n45 - حارث اعور از على عليه السّلام روايت مىكند كه فرمود : رسول خدا صلّى اللَّه عليه و إله فرمودند : مثل من مانند درختى است كه من اصل آن و على فرع آن و حسن و حسين ميوه آن و شيعيان برگ آن بشمار مىروند ، و از پاكى جز پاكى بيرون نمىگردد .\r\n46 - يعقوب بن ميثم گويد : خدمت حضرت باقر عليه السّلام رسيدم و گفتم قربانت گردم اى فرزند رسول خدا من در ميان كتابهاى پدرم ميثم مشاهده كردم كه على عليه السّلام به پدرم فرمود : دوستان آل محمد عليهما السّلام را دوست بدار اگر چه فاسق باشند ، و دشمنان آل محمد را دشمن بدار اگر چه روزه داشته باشند و نماز بگذارند .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nمن از رسول خدا شنيدم در تفسير آيه شريفه :  إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ  فرمود : اى على به خداوند آن‌ها شيعيان تو هستند و آنها فردا در كنار حوض با چهره‌هاى نورانى در حالى كه تاجى بر سر دارند با تو خواهند بود ، امام فرمود : آرى اين حديث در كتاب على هست .\r\n47 - صباح بن سيابه گويد : حضرت صادق عليه السّلام فرمود : مردى شما را دوست مىدارد و نمىدارند ، شما چه مىگوئيد خداوند او را وارد بهشت مىكند و مردى شما را دشمن مىدارد و نمىداند شما چه مىگوئيد خداوند او را وارد جهنم مىكند و مردى هم از شما نيز بدون اينكه كارى انجام دهد نامه عملش را پر مىكند گفتم اين چگونه است ، فرمود : مردى از شما از ميان آنها مىگذرد و آنها ناسزا مىگويند و به همديگر اظهار مىدارند اين از شيعيان آنها مىباشند ، و يا مردى را از خود دور مىكنند و مطالب ناروائى در باره او مىگويند در اين جا خداوند صحيفه او را بدون اينكه كارى بكند پر مىنمايد .\r\n48 - جابر جعقى گويد : از حضرت باقر عليه السّلام پرسيدم تفسير آيه شريفه :   كَشَجَرَةٍ طَيِّبَةٍ أَصْلُها ثابِتٌ وَ فَرْعُها فِي السَّماءِ تُؤْتِي أُكُلَها كُلَّ حِينٍ بِإِذْنِ رَبِّها   چيست ؟ فرمود : اما درخت رسول خدا صلّى اللَّه عليه و إله مىباشد و فرع آن هم على عليه السّلام است .\r\nشاخه‌هاى آن درخت فاطمه عليها السلام و ميوه‌هاى آن درخت فرزندان او مىباشند و برگهاى آن هم شيعيان ما هستند ، بعد فرمود : هر گاه يكى از شيعيان ما درگذرد يكى از آن برگها فرو مىريزد و هر گاه يكى متولد گردد و برگى در آن درخت مىرويد .\r\n49 - محمد حلبى گويد : امام صادق عليه السّلام فرمود : رسول اكرم صلّى اللَّه عليه و إله فرمودند :\r\nخداوند متعال امت مرا هنگامى كه هنوز گل بودند برايم مجسم كردند ، و نام همه آنها را به من ياد دادند همان گونه كه به آدم اسماء را تعليم فرمودند .\r\nدر اين جا صاحبان پرچم‌ها بر من گذشتند و من براى على و شيعيان او استغفار كردم خداوند در باره شيعيان على يك وعده به من داده گفتند آن وعده چيست فرمود : هر كدام از آنها ايمان بياورند و تقوى پيشه كنند صغيره و كبيره\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nآنان آمرزيده مىگردد ، و سيئات آنها به حسنات مبدل مىشود .\r\n50 - معاوية بن عمار گويد : امام باقر از پدرانش عليهم السّلام روايت مىكند كه رسول خدا صلّى اللَّه عليه و إله فرمود : اى على امت من هنگامى كه گل بودند براى من ظاهر شدند و من كوچك و بزرگ آنها را مشاهده كردم و آنها هنوز ارواح بودند و جسدهاى آنها خلق نشده بود ، شيعيان تو بر من گذشتند و من براى آنها استغفار كردم .\r\nعلى عليه السّلام فرمود : يا رسول اللَّه در باره آنها زيادتر صحبت كنيد ، فرمود : يا على تو و شيعيانت از قبرها بيرون مىگرديد و چهره‌هاى شما مانند ماه تابان مىباشد سختىها از شما بيرون شده و اندوهى نخواهيد داشت ، در سايه عرش قرار مىگيريد و با ما غذا مىخوريد در حالى كه مردم حساب مىدهند .\r\n51 - ابو بصير گويد : امام صادق عليه السّلام فرمود : به خداوند سوگند ما غير از شما كسى را نداريم ، و شما با ما در مقام بلندى خواهيد بود ، اينك براى رسيدن به درجات با همديگر مسابقه دهيد و براى مقامات بالا رغبت نشان دهيد .\r\n52 - حسين بن ابى العلاء گويد : امام صادق عليه السّلام فرمود : هر چيزى جوهرى دارد و جوهر فرزندان آدم محمد صلّى اللَّه عليه و إله و ما و شيعيان ما هستيم .\r\n53 - سدير گويد : حضرت صادق عليه السّلام فرمود : شما آل محمد هستيد و اين سخن را دو بار تكرار كردند .\r\n54 - فضيل بن يسار گويد : امام جعفر صادق عليه السّلام فرمود : به خداوند سوگند شما نور و روشنائى در تاريكهاى زمين هستيد .\r\n55 - على بن عبد العزيز گويد : حضرت صادق عليه السّلام فرمود : به خداوند سوگند من بوى خوش شما و جان و روان شما را دوست دارم ، از ديدن و ملاقات شما خوشحال مىگردم ، من بر دين خدا و دين فرشتگان او هستم .\r\nاينك مرا يارى كنيد و تقوى داشته باشيد ، به خداوند سوگند من در مدينه مانند يك دانه موى سفيد در ميان موهاى سياه قرار گرفته‌ام ، به اين طرف و آن طرف مىروم تا مردى از شما را پيدا كنم و با او انس بگيرم .\r\n56 - عبد اللَّه بن وليد مىگويد ما جماعتى در حضور امام صادق عليه السّلام بوديم و\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nاز آن حضرت شنيديم كه فرمودند : به خداوند سوگند من از ديدن شما خوشحال مىگردم و دوست دارم با شما سخن گويم .\r\n57 - حسان عجلى گفت : مردى از امام صادق عليه السّلام از تفسير آيه شريفه  هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ إِنَّما يَتَذَكَّرُ أُولُوا الْأَلْبابِ  سؤال كرد ، امام فرمود :\r\nآنان كه مىدانند ما هستيم ، و آنها كه نمىدانند دشمنان ما مىباشند و شيعيان ما هم اولو الالباب هستند .\r\n58 - عنبسه عابد گويد : حضرت باقر عليه السّلام در تفسير آيه مباركه   كُلُّ نَفْسٍ بِما كَسَبَتْ رَهِينَةٌ إِلَّا أَصْحابَ الْيَمِينِ   فرمود : آنها شيعيان ما اهل بيت مىباشند .\r\n59 - جابر از حضرت باقر عليه السّلام روايت مىكند كه امام در تفسير آيه شريفه :  إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ  فرمود : آنها شيعيان ما اهل بيت هستند .\r\n60 - يحيى بن ذكريا گويد : امام صادق عليه السّلام از پدرش روايت مىكرد كه آن حضرت فرمود : شيعيان ما به ما چنگ مىزنند و ما هم به رسول خدا چنگ مىزنيم و رسول هم به خداوند التجاء پيدا مىكند .\r\n61 - ابو بصير گويد : امام صادق عليه السّلام فرمود : هر گاه روز قيامت بيايد رسول خدا به خداوند متوسل مىشود و على هم به رسول متوسل مىگردد و ما هم به على چنگ مىزنيم و شيعيان ما هم به ما متوسل خواهند شد و در آن هنگام پيغمبر ما را كجا خواهد برد گفتم به بهشت .\r\n62 - امام باقر عليه السّلام فرمود : حضرت سجاد عليه السّلام فرمودند : شايسته‌ترين افراد براى تقوى و عبادت و به جا آوردن كارهائى كه مورد علاقه و رضايت خداوند مىباشند اوصياء و پيروان آنها هستند ، اگر ترسى از ناحيه آسمان پيدا شود و همه به طرف ما من خود مىشتابند .\r\nدر اين هنگام كه ترسى و وحشتى پديد آمده شما هم به طرف ما مىآئيد و اين جا را پناه‌گاه خود قرار مىدهيد ، ما هم در اين گونه موارد به پيامبر متوسل مىگرديم ، و پيامبر هم به خداوند ملتجى مىشود و شيعيان و پيروان ما هم به ما\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nمتوسل مىگردند .\r\n63 - بريد بن معاوية گويد : شما از كجا يارى مىخواهيد و به كجا مىرويد جز اينكه اگر مصيبتى و ترسى از آسمان بيايد و بلائى نازل گردد هر گروهى به طرف محل امن خود مىروند ، در آن هنگام ما به پيامبر خود متوسل مىگرديم و شما هم به ما متوسل مىشويد .\r\n64 - جابر بن يزيد از حضرت باقر عليه السّلام روايت مىكند كه فرمود : من از ام سلمه زوجه رسول اكرم صلّى اللَّه عليه و إله در باره على عليه السّلام سؤال كردم او گفت : از رسول خدا شنيدم فرمود : على و شيعيان او رستگار هستند .\r\n65 - ابن نباته از على عليه السّلام روايت مىكند كه رسول خدا صلّى اللَّه عليه و إله فرمود : خداوند چوبى از ياقوت سرخ دارد ، جز ما و شيعيان ما كسى به آن نمىرسد ، و دشمنان ما از آن محروم هستند .\r\n66 - انس بن مالك گويد : رسول اكرم صلّى اللَّه عليه و إله فرمود : هفتاد هزار نفر از امت من بدون حساب وارد بهشت مىگردند كه حساب و عذابى ندارند ، گويد : بعد از اين رسول خدا متوجه على شد و فرمود : آنها شيعيان تو مىباشند و تو هم امام آنها هستى .\r\n67 - زيد بن على از پدرش از على عليهما السّلام روايت مىكند كه از حسادت مردم نسبت به خودم به رسول خدا صلّى اللَّه عليه و إله شكايت بردم فرمودند : اى على نخستين چهار نفرى كه وارد بهشت مىشوند من و شما و حسن و حسين هستيم ، فرزندان ما پشت سر ما هستند ، و دوستان ما پشت سر فرزندان ما و شيعيان از راست و چپ ما حركت مىكنند .\r\n67 - عبد اللَّه بن جندب گويد : حضرت رضا عليه السّلام فرمود : بر خداوند است كه دوستان ما را با انبياء و صديقان و شهداء و صالحان محشور گرداند و با آنها در يك جا قرار دهد .\r\n69 - ابو بصير گويد : حضرت صادق عليه السّلام فرمودند : اى ابا محمد خداوند شما را در قرآن ياد كرده و فرموده :  فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ \r\n\r\n","description":"","footnote":"","page_name":" 179 ","page_number":179},
  {"content":"\r\n\r\n وَ الشُّهَداءِ وَ الصَّالِحِينَ  ، مقصود از نبى در اين جا رسول خدا مىباشد صديقان و شهيدان هم ما هستيم ، و صالحان هم شما مىباشيد ، پس اينك صالح باشيد همان گونه كه خداوند شما را صالح نام‌گذارى كرده است .\r\n70 - در تفسير امام آمده است كه حضرت رسول صلّى اللَّه عليه و إله در هنگام ناله ستون فرمود : اى گروه مسلمانان اين تنه درخت براى رسول خدا ناله مىكند و از اين كه از وى دور شده است محزون گرديده است ، در ميان بندگان ظالم خدا كسانى هستند كه براى آنها نزديكى و يا دورى از رسول خدا فرقى نمىكند و اگر من اين درخت را در بر نگرفته بودم و دست بر آن نمىكشيدم تا روز قيامت ناله مىكرد .\r\nدر ميان بندگان خدا كسانى هستند كه براى رسول خدا و على ولى خدا دلشان محزون مىشود مانند اين درخت خشك ناله فراق سر مىدهند ، و مؤمن بايد دلش براى دوستى محمد و على و آل پاك آنها بسوزد ، شما فرياد اين ستون را شنيديد كه چگونه به محمد اظهار علاقه كرد ، و چگونه با در برگرفتن او وى را خاموش كرد ، گفتند : آرى يا رسول اللَّه .\r\nرسول خدا صلّى اللَّه عليه و إله فرمودند : سوگند به خدائى كه مرا برانگيخت عشق و علاقه خازنان بهشت و حور العين و قصور و منازل آن به دوستان محمد و على و خاندان آنها و بيزارى از دشمنان آنان از ناله‌هاى اين درخت هم بيشتر است ، و آرام كردن آنها در هنگامى است كه يكى از شيعيان صلوات بر محمد و آل پاك او بفرستد يا نماز مستحبى بخواند و يا روزه بگيرد و يا صدقه بدهد .\r\nيكى از مهمترين وسائلى كه موجب آرامش ناله‌ها و فرياد آنها مىگردد اين است كه شما نسبت به برادران خود نيكى كنيد و در هنگام مشكلات پيوسته از آنها دلجوئى نمائيد ، گروهى از اهل بهشت به گروهى ديگر مىگويند از رفيق خود بخاطر تاخيرى كه انجام مىدهد شتاب بخرج ندهيد ، زيرا او در نظر دارد با هديه كردن خيرات در اين بهشت براى خود درجات بلندى تهيه كند .\r\nبزرگتر از اينها كه ناله‌هاى ساكنان بهشت را فرو مىنشاند اين است كه آنها در تقيه صبر مىكنند و با توريه خود را از مهالك نجات مىدهند ، تا از بندگان كافر\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nخداوند رهائى پيدا نمايند و جان سالم بدر برند ، در اين جا خازنان بهشت و حوريان مىگويند ما هم صبر مىكنيم همان گونه كه آنها طبق دستورات امامان خود در مكروهات صبر مىكنند .\r\nحالا كه آنها در سختيها و ظلم‌ها شكيبا هستند و از گفتن سخنان حق سكوت مىكنند و در برابر ظلم‌ها و شكنجه‌ها شكيبائى دارند ما هم صبر مىكنيم ، در اين هنگام خداوند متعال مىفرمايد : اى ساكنان بهشت من و اى خازنان رحمت من اگر شما را از رسيدن به همراهانتان و ملاقات با بزرگانتان به تاخير انداخته‌ام براى اين است كه آنها به كرامت كامل برسند .\r\nآنها هر چه در دنيا بمانند و به برادران مؤمن خود خدمت كنند ، و به فرياد مظلومان و محرومان برسند ، و غم از دل ستمديدگان بردارند و در برابر فاسقان و كافران تقيه كنند ، پاداش آنها در نزد من زياد مىگردد آنها را با پاداش‌هاى زياد به شما مىرسانم تا خوشحال گردند و شما هم خوشحال گرديد در اين هنگام ناله‌هاى آنها فرو مىنشيند .\r\n71 - در تفسير امام در ذيل آية شريفه  وَ بَشِّرِ الَّذِينَ آمَنُوا *  آمده است يعنى آنهائى كه به خداوند ايمان آورده و تو را تصديق كرده‌اند ، و تو را رهبر و امام دانسته‌اند و گفتار و كردارت را مورد عمل قرار داده‌اند و برادرت على را بعد از تو امام و رهبر خود گرفته‌اند ، و هر چه به آنها گفته‌اى به كار بسته‌اند و در باره او جز نبوت همه چيز را پذيرفته‌اند مژده بده .\r\nبهشت به آنها نخواهيد رسيد مگر با دوستى و ولايت كسى كه نصى براى آن رسيده باشد ، و آنها واليان از فرزندان على را بشناسند و به سخنان آنها گردن نهند و از دشمنان آنان و مخالفان على و فرزندانش دورى كنند ، و بهشت هرگز از مردم دور نخواهد شد مگر اينكه از مخالفين اهل بيت عليهم السّلام دست بردارند و محبت آنها را از دل بيرون كنند .\r\nمردم بايد بعد از اين كارهاى شايسته انجام دهند و واجبات را بجاى آورند و از محرمات دورى كنند و مانند اين افرادى كه به تو ايمان نمىآورند كافر مانده‌اند\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nنباشند ، اين گروه از مردم را مژده بده كه براى آنها باغهائى مهيا شده كه از زير آنها آبها در جريان مىباشند .\r\n72 - امير المؤمنين عليه السّلام فرمود : مىدانيد كه معنى آيه شريفه  أَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ  چيست ؟ گفتند آنها چه كسانى هستند ، على عليه السّلام فرمود :\r\nآنها ما و پيروان ما هستيم ، و هر كس بعد از ما از ما پيروى كند خوشا براى ما ولى خوشى آنها از خوشى ما بهتر است .\r\nگفتند : يا امير المؤمنين : چرا خوشى آنها از ما بهتر و افضل است مگر ما و آنها در يك طريق كام بر نمىداريم ، فرمود : چرا ولى آنها به مشكلات و ناراحتيهائى برخورد مىكنند كه شما آن مشكلات را نديده‌ايد و آنها سختيهائى را تحمل كرده‌اند كه شما آنها را مشاهده نكرده‌ايد .\r\n73 - ابو عمر و زبيرى گويد : حضرت صادق عليه السّلام فرمود : هر كس آل محمد عليه السّلام را دوست بدارد و آنها را بخاطر قرابت با رسول خدا صلّى اللَّه عليه و إله بر مردم مقدم بدارد او به خاطر مقامى كه نزد آل محمد عليهم السّلام دارد از آنان محسوب مىگردد .\r\nنه به خاطر اينكه او از اعيان آنها محسوب گردد بلكه به جهت دوستى با آنها و متابعت از اقوال و افعال آنان از آل محمد به حساب مىآيد و خداوند هم در قرآن فرموده هر كدام از شما كه آنها را دوست بدارد از آنان محسوب مىشود ، و ابراهيم فرمود :  فَمَنْ تَبِعَنِي فَإِنَّهُ مِنِّي وَ مَنْ عَصانِي فَإِنَّكَ غَفُورٌ رَحِيمٌ  .\r\n74 - عقبة بن خالد گويد : خدمت حضرت صادق عليه السّلام رسيدم و به من اذن ورود دادند در حالى كه امام هنوز در جاى خود قرار نگرفته بود ، بعد وارد شدند در حالى كه رداء بر دوش نداشتند ، هنگامى كه نظرش بر ما افتاد خوش آمد گفت و فرمود : شما صاحبان عقل هستيد كه خداوند فرموده :  إِنَّما يَتَذَكَّرُ أُولُوا الْأَلْبابِ  .\r\n75 - ابو بصير گويد : امام صادق عليه السّلام فرمود : ما خاندان رحمت و بيت نعمت و بركت هستيم ما در زمين پايه‌ها و اساس مىباشيم ، شيعيان ريسمانهاى استوار دين هستند ، ابراهيم در دعوت خود ما و شيعيان را در نظر داشت ، و مقصود از عبادى در آيه شريفه  إِنَّ عِبادِي لَيْسَ لَكَ عَلَيْهِمْ سُلْطانٌ *  آنها هستند و تا روز قيامت آنها را\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nمستثنى كرده است .\r\n76 - ابو بصير گويد : حضرت صادق عليه السّلام فرمود : مقصود از آيه شريفه  إِخْواناً عَلى سُرُرٍ مُتَقابِلِينَ  به خداوند سوگند شما هستيد .\r\n77 - عمرو بن ابى المقدام گويد : از امام صادق عليه السّلام شنيدم فرمود : به خداوند سوگند مقصود از آيه مباركه  وَ نَزَعْنا ما فِي صُدُورِهِمْ مِنْ غِلٍّ إِخْواناً عَلى سُرُرٍ مُتَقابِلِينَ  شما شيعيان ما كه داراى چهار چشم هستيد مىباشيد ، ولى خداوند ديدگان شما را باز كرده و ديدگان آنها را كور كرده است .\r\n78 - محمد بن مروان گويد : حضرت صادق عليه السّلام فرمود : مردى و زنى از شما نيست مگر اينكه فرشتگان به او سلام مىرسانند ، خداوند متعال در باره شما فرموده :  وَ نَزَعْنا ما فِي صُدُورِهِمْ مِنْ غِلٍّ إِخْواناً عَلى سُرُرٍ مُتَقابِلِينَ  .\r\n79 - در تفسير امام آمده كه على بن الحسين عليهما السّلام فرمود : اى بندگان خدا كارى كنيد كه اعمال شما مورد قبول قرار گيرد و كارى نكنيد كه مردود واقع شود كه در اين صورت شما را در روز قيامت از ورود به بهشت جلوگيرى مىكنند و اين براى شما بسيار زشت خواهد بود ، آگاه باشيد اعمال شما هنگامى مورد قبول قرار مىگيرد كه بدوستى محمد و آل او عليهما السّلام قرين باشد .\r\nاعمال شما هنگامى مردود مىگردد و پست و ناچيز شمرده مىشود كه با شرك آلوده گردد و با محبت رهبران گمراه و واليان دروغين توام باشد ، اعمال كسانى مورد قبول است كه پيروان على بن ابى طالب و خاندان پاك و فرزندان آن حضرت باشند و در طريق آنان گام بردارند .\r\nبعد از آن گفتند : رسول خدا صلّى اللَّه عليه و إله فرمودند : خوشا به حال كسانى كه على را دوست مىدارند و به محمد و گفتار او ايمان دارند ، خداوند آنها را به بهترين وضعى از مقام كبريائى خود ياد مىكند و فرشتگان عرش و كرسى و آسمان‌ها و پرده داران و فرشتگان زمين و هوا بر آنها درود مىفرستند .\r\nملائكه موكل بر ابرها و باران‌ها و فرشتگان بيابانها و درياها و آنها كه در آفتاب و ماه و ستارگان قرار دارند ، و سنگ ريزه‌هاى زمين و شن‌ها و ساير\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nحيواناتى كه در دنيا زندگى مىكنند هر كدام به زبانى براى آنها صلوات مىفرستند و آن‌ها را تعظيم و تكريم مىكنند تا روز قيامت فرا رسد .\r\nكرامت‌هاى خداوند علنا و در برابر ديدگان مردم به آنها مىرسد ، و آنها با محمد و على كه از برگزيدگان خداوند مىباشند همنشين خواهند شد ، واى بر كسانى كه على را دشمن بدارند و نسبت به محمد صلّى اللَّه عليه و إله كافر گردند و گفته‌هاى او را در باره على تكذيب كنند .\r\nخداوند متعال آنان را با پست‌ترين نوع يعنى از مقام خود مورد لعنت قرار مىدهد ، و حاملان عرش و كرسى و حاجبان مقام قرب و فرشتگان آسمانها و زمين و هوا و آنها كه در بين زمين و آسمان قرار گرفته‌اند آنها را لعنت مىكنند .\r\nفرشتگان ابرها و باران‌ها و بيابان‌ها و درياها و آنها كه در آفتاب سكونت دارند و در ماه و ستارگان زندگى مىكنند ، و ريگ‌ها و شن‌هاى بيابان و هر چه بر روى زمين حركت مىكند و مىجنبد و حيوانات مختلف روى زمين آنان را لعنت مىنمايند .\r\nتمام موجودات زمين و آسمان كارها و اعمال آنها را تقبيح مىكنند تا هنگامى كه وارد قيامت شوند و در آنجا علنا مورد لعن و نفرين قرار مىگيرند ، و با شيطان و نمرود و فرعون كه از دشمنان خدا مىباشند محشور مىگردند ، بهترين عملى كه فرشتگان مقرب و آسمانها انجام مىدهند درود به دوستان ما و نفرين به دشمنان ما مىباشد .\r\n80 - غياث بن ابراهيم گويد : امام صادق از پدرانش عليهم السّلام روايت مىكند كه رسول خدا صلّى اللَّه عليه و إله فرمود : امت من هنگامى كه در گل بودند به من نمايانده شدند و من بزرگ و كوچك آنها را مشاهده كردم و به همه آسمانها نگريستم و در همه جا شما را اى على ديدم و براى شيعيانت تا روز قيامت طلب مغفرت كردم .\r\n81 - حبيش بن معتمر گويد : خدمت على عليه السّلام رسيدم در حالى كه در رحبه تكيه زده بود ، گفتم درود بر تو اى امير المؤمنين چگونه شب را بروز آوردى ، امير المؤمنين سرش را بلند كرد و پاسخ مرا داد و فرمود : شب را بروز آوردم در\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nحالى كه با دوستان خود دوست و با دشمنان خود دشمن هستم ، دوستان ما هر لحظه منتظر فتح و ظفر و پيروزى مىباشند .\r\nاما دشمنان ما پايه و اساسى ندارند و آنها در كنار گور و گودال‌ها زندگى مىكنند و به زودى در آتش جهنم سقوط مىنمايند اى ابو المعتمر دوستان ما توانائى ندارند با ما دشمنى كنند و دشمنان ما هم نمىتوانند با ما دوست باشند ، خداوند متعال دل‌هاى بندگان را بر محبت ما آفريده و كسانى كه با ما دشمنى مىكنند و عناد دارند مخذول خداوند مىباشند .\r\nبراى همين جهت دوستان ما نمىتوانند ما را دشمن ندارند و دشمنان ما هم توانائى ندارند با ما دوستى كنند ، و دوستى ما با دوستى دشمنان ما در يك دل جمع نمىگردد ، و خداوند در هيچ مردى دو دل قرار نداده است كه با يك دل گروهى را دوست بدارد و با دلى ديگر دشمنان آنها را .\r\n82 - عبد اللَّه بن ميمون گويد : حضرت باقر عليه السّلام فرمودند : شما چند نفر در مكه هستيد گفتيم چهار نفر فرمود : شما مانند نورى در تاريكىهاى زمين هستيد .\r\n83 - حافظ عبد العزيز روايت مىكند كه سلمان به على عليه السّلام گفت هر گاه كه من خدمت حضرت رسول صلّى اللَّه عليه و إله مىرسم و شما هم در آن جا هستيد رسول خدا دست به شانه من مىزند و مىفرمايد اين و حزب او از رستگاران هستند .\r\n84 - انس گويد : حضرت رسول صلّى اللَّه عليه و إله را در خواب ديدم فرمود : چرا اخبارى كه از من در باره على بن ابى طالب شنيدى اظهار نكردى ، كه به عقوبت گرفتار شوى ، و اگر استغفار على بن ابى طالب در باره تو نبود بوى بهشت را هرگز استشمام نمىكردى .\r\nاينك متوجه باش در بقيه عمرت اخبارى كه از من در باره على رسيده است نقل كنى و بدان كه دوستان على و فرزندان آنها با دوستانشان قبل از همه وارد بهشت مىكردند و با خداوند همسايه مىشوند دوستان خداوند عبارتند از حمزه ، جعفر ، حسن و حسين ، و اما على كه او صديق اكبر است و دوستان او روز قيامت ترسى ندارند .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nعبد اللَّه بن عمر گويد : حضرت رسول صلّى اللَّه عليه و إله فرمود : هر كس على را دوست بدارد خداوند نماز و روزه و اعمال مستحبى او را قبول مىكند ، هر كسى على را دوست بدارد خداوند به عدد هر يك از رگهاى بدن او شهرى در بهشت به او مىدهد .\r\nهر كس آل محمد را دوست بدارد از حساب و ميزان و صراط براحتى مىگذرد و هر كس در محبت آل محمد بميرد من ضمانت مىكنم كه خداوند او را با پيامبران محشور كند ، و هر كس در دشمنى آل محمد از دنيا برود روز قيامت در پيشانى او نوشته خواهد شد اين از رحمت خداوند دور مىباشد .\r\n85 - حضرت صادق عليه السّلام فرمود : رسول خدا صلّى اللَّه عليه و إله به على عليه السّلام فرمودند : اى على خداوند محبت فقرا و دردمندان را در دل تو نهاده است ، تو از برادرى با آنها خوشحال هستى و آنها هم به امامت تو رضايت دارند ، خوشا به حال آن كسى كه تو را دوست بدارد ، و بدا به حال آن كس كه تو را دشمن بگيرد .\r\nاى على دوستانت آنهائى هستند كه همواره بسوى حق گرايش دارند و مواظب اعمال و گفتار خود هستند ، آنها لباسهاى مندرس مىپوشند و مورد لطف و عنايات پروردگار قرار مىگيرند ، اى على دوستان تو نزد مردم حقير ولى در نزد خداوند بزرگ مىباشند .\r\nاى على دوستان تو در بهشت برين در جوار رحمت خداوند هستند و از گذشته‌ها اظهار تاسف نمىكنند ، اى على دوستان تو از كثرت دعاء و اذكار لب‌هايشان به هم بر آمده است ، از چهره آنها ترك دنيا و لذائذ آن مشاهده مىگردد .\r\nشيعيان تو در سه جا خوشحالى مىكنند ، هنگامى كه جانشان از تن بيرون مىرود و من در آن حال شاهد جان دادن آنها مىباشم ، هنگامى كه در قبر مورد سؤال قرار مىگيرند كه تو در آن جا حضور دارى ، و هنگامى كه در كنار ميزان عدالت قرار گيرند و هر مامومى را به امامش مىشناسند .\r\nاى على برادران خود را مژده بده كه خداوند از آنها راضى مىباشد ، اى على\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nتو امير مؤمنان و رهبر پيشانى سفيدان هستى ، تو و شيعيانت در صف‌ها ايستاده و خداوند را تسبيح و تنزيه مىكنند و اگر تو و شيعيانت نبودند دين خدا پايدار نمىشد .\r\nاگر يكى از شما در زمين نبود باران از آسمان نازل نمىشد ، اى على در بهشت كنجى هست و تو صاحب آن مىباشى ، شيعيان تو از حزب خداوند هستند و حزب خدا هم پيروز مىباشند ، اى على تو و شيعيانت به عدالت قيام مىكنيد و دوستان خود را از حوض سيراب مىنمائيد ، ولى كسانى كه منكر فضل شما بودند منع مىكنيد و از ترس و وحشت در امان هستيد .\r\nاى على تو و شيعيانت در موقف در سايه‌ها قرار مىگيريد و در بهشت روزى مىخوريد ، اى على بهشت مشتاق تو و شيعيانت مىباشد و فرشتگان با ورود آنها به بهشت اظهار خوشوقتى مىكنند و براى آنها استغفار مىنمايند .\r\nاى على شيعيانت در نهان و آشكار از خداوند مىترسند ، و براى گرفتن درجات بهشت از هم ديگر سبقت مىگيرند ، در محضر عدل خداوند قرار مىگيرند در حالى كه گناهى ندارند ، اى على اعمال شيعيانت هر روز جمعه به من مىرسد و من از اعمال آنها خوشحال مىگردم و براى گناهان آنان استغفار مىكنم .\r\nاى على در تورات از تو و شيعيانت به نيكى ياد شده قبل از اينكه آنها خلق گردند و همچنين در انجيل هم از آنها به عظمت ياد شده است ، اى على از شيعيان تو در آسمانها بيشتر از زمين سخن مىرود و اينك آنها را به اين فضائل و خصوصيات بشارت دهيد .\r\nاى على به شيعيانت بگو و به دوستانت سفارش كن كه از كارهائى كه دشمنان آنها انجام مىدهند خوددارى نمايند ، اى على غضب خداوند بر كسانى كه تو را دشمن دارند شدت پيدا مىكند و همچنين آنهائى كه با شيعيان تو دشمنى مىكنند مورد غضب خداوند هستند .\r\n86 - جابر جعفى گويد : حضرت باقر عليه السّلام فرمود : اى جابر ما و دوستان ما از يك سرشت سفيد رنگ و پاك كه از مقام قرب آمده بود خلق شديم ، ما از قسمت\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nبالاتر و دوستان ما از قسمت پائين آن آفريده شدند .\r\nهنگامى كه روز قيامت بر پا شود قسمت‌هاى بالا و پائين به هم ملحق مىگردند ، و بعد ما دست به دامن رسول خدا صلّى اللَّه عليه و إله مىزنيم ، و دوستان ما هم دست به دامن ما مىزنند در اين هنگام هر جا كه پيامبر خدا برود ما هم دنبال او مىرويم .\r\nخيال مىكنى پيامبر و فرزندان او كجا مىروند و سرانجام دوستان ما و فرزندان آنها به كجا خواهد انجاميد جابر گويد : به خداوند سوگند من در اين هنگام متوجه شدم كه وارد بهشت خواهيم شد .\r\nابو حمزه ثمالى گويد : امام باقر عليه السّلام در تفسير آيه شريفه شجرة  طَيِّبَةٍ أَصْلُها ثابِتٌ وَ فَرْعُها فِي السَّماءِ  فرمودند : رسول خدا صلّى اللَّه عليه و إله فرمود : من اصل آن هستم و على فرع آن و ائمه اطهار شاخه‌هاى آن ، و دانش ميوه‌هاى آن و شيعيان برگهاى آن مىباشند .\r\nاى ابو حمزه آيا در اين جا فضيلتى مشاهده مىكنى ، گفتم به خداوند سوگند همه آن فضيلت مىباشند ، بعد فرمود : اى ابو حمزه هر گاه براى يكى از شيعيان ما فرزندى متولد گردد برگى در آن درخت مىرويد و هر گاه يكى فوت كند برگى از آن مىريزد .\r\n87 - سفيان بن ابراهيم گويد : از حضرت صادق عليه السّلام شنيدم فرمود : گرفتارى از ما آغاز مىگردد و بعد به شما مىرسد ، و گشايش از ما شروع مىشود و بعد به طرف شما مىآيد ، به آن كسى كه سوگند به آن ياد مىگردد خداوند به وسيله شما يارى مىشود همان گونه كه بوسيله سنگ خداوند يارى مىگردد .\r\n88 - محمد بن اسحاق ثعلبى گويد : از حضرت صادق عليه السّلام شنيدم فرمود : ما برگزيدگان خداوند از ميان مردم هستيم و شيعيان ما برگزيدگان امت محمد صلّى اللَّه عليه و إله مىباشند .\r\n89 - عمران بن عبد الكريم گويد : حضرت صادق عليه السّلام فرمود : پدرم وارد مسجد شد و متوجه شد گروهى از شيعيان ما در آنجا هستند ، پدرم نزد آنها رفت و به آنها سلام كرد و گفت : من از بوى شما خوشم مىآيد و من بر دين خدا هستم ،\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nشما هنگامى كه روح از بدنتان برآمد در جايى قرار خواهيد گرفت كه ديگران غبطه مىخورند .\r\nاينك با تقوى و عبادت و پارسائى ما را يارى كنيد ، و به گفتار امام خود عمل نمائيد شما از لشكريان خدا هستيد و ياران پروردگار مىباشيد ، و شما از گذشتگان و آيندگان پيشى گرفته‌ايد ، و قبل از ديگران وارد بهشت مىشويد .\r\nما به ضمانت خدا و رسول بهشت را براى شما ضمانت مىكنيم ، گويا شما در بهشت براى گرفتن درجات و مقامات با هم مسابقه مىدهيد ، هر يك مؤمنى از شما مانند صديقى است و هر مؤمنه‌اى از شما حورائى بشمار مىرود ، امير المؤمنين فرمود : اى قنبر برخيز و بشارت بده خداوند بر همه امت جز شيعيان ما خشمگين است .\r\nآگاه باشيد هر چيزى شرفى دارد و شرف دين شيعيان ما مىباشند ، و هر چيزى اساس و پايه‌اى دارد اساس دين شيعيان ما هستند ، هر چيزى سيدى دارد سيد مجالس مجلس شيعيان ما هست ، هر چيزى شاهد و گواهى دارد شاهدان زمين شيعيان ما مىباشند .\r\nهر كس با شما مخالفت كند مشمول اين آيه كريمه خواهد بود    وُجُوهٌ يَوْمَئِذٍ خاشِعَةٌ عامِلَةٌ ناصِبَةٌ تَصْلى ناراً حامِيَةً    ، هر كس از شما دعا كند دعاى او مستجاب مىگردد و هر كس از شما سؤالى بكند و حاجتى بخواهد صد حاجت او بر آورده مىگردد ، چه اندازه خداوند با شما محبت مىكند .\r\nشيعيان ما روز قيامت هنگامى كه از قبرهاى خود بيرون مىگردند چهره‌هاى آنها نورانى و رنگ‌هاى آنان درخشندگى دارد ، هر يك از آنها امان نامه‌اى در دست دارند كه ترسى و حزنى براى آنها نيست و خداوند بيش از ما شيعيان ما را دوست مىدارد .\r\n90 - محمد بن ثابت گويد : رسول اكرم صلّى اللَّه عليه و إله فرمود : اى على خداوند مرا با تو از نور بزرگ خود خلق كرد ، و بعد از نور ما به نورهاى ديگر افشاند ، هر كدام از آن نورها كه پرتوى از نور ما به آن اصابت كرد هدايت پيدا نمود ، و هر كدام كه مورد\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nاصابت قرار نگرفت گمراه شد ، و بعد اين آيه شريفه را قرائت كردند :  وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ  .\r\nدر حديث ديگرى از رسول خدا صلّى اللَّه عليه و إله روايت مىكند كه فرمود : ما خاندانى هستيم كه كسى با ما قابل مقايسه نيست ، هر كس ما را دوست بدارد و امامت ما را قبول كند و آنچه بر ما وحى شده بپذيرد ، و خداوند را در باره ما اطاعت كند ، او در حقيقت خداوند را اطاعت كرده است .\r\nما بهترين مردمان هستيم ، و فرزندان ما هم از ما هستند و مانند خود ما مىباشند و شيعيان ما از ما بشمار مىروند ، هر كس آنان را رنج و آزار دهد ما را آزار داده است و هر كس آنها را گرامى بدارد ما را گرامى داشته است ، و هر كس ما را گرامى بدارد وارد بهشت مىگردد .\r\n91 - برقى از حضرت صادق عليه السّلام و او از پدرانش روايت مىكند كه رسول خدا صلّى اللَّه عليه و إله فرمود : اى على خداوند متعال دوستى مستمندان و مستضعفان را در روى زمين به تو عنايت كرده است ، تو به برادرى آنها راضى شدى و آنها هم تو را به امامت گرفتند ، خوشا به حال كسانى كه تو را دوست بدارند و گفته‌هايت را تصديق كنند و بدابحال آنهائى كه تو را دشمن بدارند و تكذيب نمايند .\r\nاى على تو علم و نشانه هدايت در اين امت هستى هر كس تو را دوست بدارد رستگار مىگردد و هر كس تو را دشمن بدارد هلاك مىشود ، اى على من شهرم و تو در آن هستى ، اى على دوستانت اهل بازگشت هستند و خود را نگه مىدارند ، و آنها لباس مندرس در بر مىكنند و خداوند سوگند آنها را گواهى مىكند .\r\nاى على برادرانت همه پاك و پاكيزه مىباشند و اهل عبادت بشمار مىروند و در نزد مردم به اين صفات معروف هستند و مقام آنها در نزد خداوند بزرگ است ، اى على دوستان تو در بهشت فردوس در جوار رحمت خداوند مىباشند و از آن چه در دنيا از دست دادند اندوهى ندارند .\r\nاى على من دوست كسى هستم كه تو را دوست بدارد و دشمن آن كس مىباشم كه تو را دشمن بدارد ، اى على هر كس تو را دوست بدارد مرا دوست\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nداشته و هر كس مرا دشمن بدارد تو را دشمن داشته است ، اى على دوستانت اهل دعا و ذكر هستند و رهبانيت در چهره آنها نمايان است .\r\nاى على برادرانت در سه جا خوشحال مىشوند ، هنگامى كه جانشان از بدن بيرون مىرود كه من و شما در آن جا حضور داريم ، و در هنگام سؤال در قبر و هنگام مشاهده اعمال و هنگام گذشتن از صراط ، در آن هنگام كه از مردم در باره ايمان آنها سؤال مىگردد و آنها نمىتوانند پاسخ دهند .\r\nاى على جنگيدن با تو جنگيدن با من مىباشد و هر كس با تو در صلح و صفا هست ، با من هم در صلح است جنگيدن با من جنگ با خدا صلح با من صلح با خداست ، و هر كس با تو مسالمت داشته باشد با خداوند متعال در مسالمت هست .\r\nاى على برادرانت را مژده بده كه خداوند از آنها راضى است ، چون آنها به امامت تو راضى شدند و خداوند هم در امامت تو به آنان راضى هست ، اى على تو امير مؤمنان و رهبر سپيد چهره‌گان مىباشى اى على شيعيانت برگزيده هستند و اگر تو و شيعيانت نبوديد دين خدا استوار نمىشد .\r\nاگر يكى از شما در روى زمين نبوديد باران نازل نمىشد ، اى على در بهشت گنجى هست كه صاحب آن تو مىباشى ، شيعيانت از حزب خداوند مىباشند ، اى على تو و شيعيانت رستگار هستند و برگزيدگان خداوند از ميان مخلوقات هستند .\r\nاى على من نخستين كسى هستم كه از قبر برمىخيزم و تو هم با من هستى و بعد مردم دنبال ما خواهند بود ، اى على تو و شيعيانت كنار حوض قرار خواهيد گرفت و دوستان خود را سيراب خواهيد كرد و از كسانى كه نسبت به شما محبت نكردند آب را منع مىكنيد .\r\nاى على شما روز قيامت در آسايش و آرامش خواهيد بود و وحشت‌هاى بزرگ قيامت شما را در بر نمىگيرد و شما در سايه عرش قرار مىگيريد ولى مردم در وحشت و اضطراب بسر مىبرند مردم اندوهگين هستند ولى شما اندوهى نداريد .\r\nاين آيه شريفه در باره شما فرود آمده كه  إِنَّ الَّذِينَ سَبَقَتْ لَهُمْ مِنَّا الْحُسْنى أُولئِكَ \r\n\r\n","description":"","footnote":"","page_name":" 191 ","page_number":191},
  {"content":"\r\n\r\n عَنْها مُبْعَدُونَ  و نيز اين آيه شريفه هم در باره آنها نازل گرديده كه  لا يَحْزُنُهُمُ الْفَزَعُ الْأَكْبَرُ وَ تَتَلَقَّاهُمُ الْمَلائِكَةُ هذا يَوْمُكُمُ الَّذِي كُنْتُمْ تُوعَدُونَ  .\r\nاى على تو و شيعيانت را در موقف طلب مىكنند در حالى كه شما در بهشت زندگى مىكنيد و از نعمت‌هاى آن استفاده مىكنيد ، اى على فرشتگان و خازنان بهشت آرزوى ديدار شما را دارند ، حاملان عرش و ملائكه مقرب براى شما دعا مىكنند .\r\nآنها از خداوند متعال مىخواهند كه بدوستان شما عنايت و توجه كند و خواسته‌هاى آنها را برآورد فرشتگان هنگامى كه يكى از شما نزد آنها مىرود خوشحال مىشوند ، همان گونه كه خانواده‌اى از آمدن مسافرشان خوشحال مىگردند و اظهار شادمانى مىكنند .\r\nاى على شيعيانت در نهان از خداوند مىترسند و در آشكارا مردم را نصيحت مىكنند ، اى على شيعيانت براى رسيدن به درجات بهشت با هم مسابقه مىدهند و آنها هنگامى كه به محضر عدل خداوند مىآيند گناهى ندارند .\r\nاى على اعمال شيعيانت در هر جمعه‌اى به من گزارش مىشود ، من از كارهاى خوب آنها خوشحال مىگردم و براى گناهان آنها استغفار مىكنم ، اى على نام تو و شيعيانت در تورات آمده قبل از اينكه آنها خلق شوند و همچنين در انجيل هم ذكر خير تو و شيعيانت آمده است .\r\nاينك از اهل انجيل سؤال كن و از اهل كتاب بپرس تا تو را از اليا خبر دهند ، با اينكه خود تورات و انجيل را مىدانى و خداوند علم آنها را به تو عطا كرده است ، اهل انجيل اليا را بزرگ مىشمارند و مقام او و شيعيانش را مىدانند زيرا در كتب آنها ذكر شماها آمده است .\r\nاى على گفتگو از يارانت در آسمانها بيشتر از روى زمين است و همواره از آنها به نيكى ياد مىكنند شيعيانت بايد خوشحال باشند و در كارهاى خير بكوشند ، اى على جانهاى شيعيانت به طرف آسمانها مىرود در هنگامى كه خواب هستند و مرگشان برسد .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nفرشتگان به اشتياق به آنها نگاه مىكنند همان گونه كه مردم به هلال مىنگرند ، آنها مقام و احترام آنها را نزد خداوند مىدانند ، اى على به ياران عارف و عادل آگاه خود بگو از كارهاى زشتى كه دشمنان آنان انجام مىدهند خود را پاك نگهدارند ، زيرا رحمت خداوند در شب و روز آنها را فرا مىگيرد .\r\nاى على خداوند بر كسانى كه دوستانت را مورد ستم قرار دهند و يا از تو بيزارى بجويند سخت غضب مىكند ، آنها كه غير از تو ديگرى را اختيار كردند و به دشمنانت رو آوردند و تو را و شيعيانت را ترك نمودند دنبال گمراهى رفتند و با تو و شيعيانت جنگ به راه انداختند ، ما اهل بيت را دشمن مىدارند و دوستان ما و ياران ما را هم كه در راه محبت ما جان مىدهند دشمن مىگيرند .\r\nاى على آنها را از من سلام برسانيد چه آنان كه مرا ديده‌اند و يا آنها كه مرا مشاهده نكرده‌اند به آنها اعلام كن كه برادران من هستند و من اشتياق دارم آنها را ديدار كنم ، آنها بايد كارها و اعمال مرا به مردمان بعد از خود برسانند ، و بريسمان خدا چنگ بزنند و در كارها كوشش كنند .\r\nما آنها را از هدايت و حق بيرون نمىكنيم ، و به آنها اطلاع بده كه خداوند از آنها راضى مىباشد و با فرشتگان به خاطر آنها مباهات مىكند ، و در هر روز جمعه‌اى به نظر رحمت و مغفرت به آنان نگاه مىنمايد ، و فرشتگان را امر مىكند تا براى آنها استغفار كنند .\r\nاى على از آن كسانى كه مىدانند من شما را دوست مىدارم و از اين جهت با شما دوستى مىكنند يارى كن آنها با محبت تو خود را به خداوند نزديك مىنمايند و علاقه قلبى خود را به تو نشان مىدهند و تو را به پدران و برادران خود برگزيده‌اند و راه تو را مىپيمايند .\r\nآنها در راه محبت ما گرفتار مشكلات شدند و از يارى ما دست برنداشتند در راه ما خون دل‌ها ريختند و آزار و اذيت‌ها ديدند ، مشقتها كشيدند ، با آنها به خوبى رفتار كن و به آنان قانع باش ، خداوند از روى علم آنها را از بين مردم براى ما برگزيد و اسرار ما را در نزد آنها وديعه نهاد .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nخداوند شناختن حق ما را در دل آنها قرار داد ، و دل آنها را باز كرد و سينه آنان را فراخ گردانيد ، آنها به ريسمان ما چنگ زده‌اند ، دشمنان ما را بر ما مقدم نمىدارند ، اگر چه دنياى آنان از دست‌شان بيرون گردد ، خداوند آنان را مؤيد بدارد و در راهى كه قدم گذاشته‌اند ، در آن استوار مانده‌اند .\r\nمردم در ضلالت و گمراهى هستند و در وادى گمراهى قدم نهاده‌اند و حيران و سرگردان شده‌اند و گرفتار هوى و هوس‌هاى نفسانى گرديده‌اند ، و راه درست و صحيح را گم كرده‌اند ، و دستورات خداوند را فراموش نموده‌اند ، و شب و روز كارهائى مىكنند كه موجب خشم پروردگار مىباشد .\r\nاى على شيعيانت در راه راست و مستقيم قدم گذاشته‌اند ، و با مخالفان خود هرگز رفت و آمد ندارند و با آنها انسى نمىگيرند آنها اهل دنيا نيستند و دنيا هم با آنها كارى ندارد ، آن جماعت چراغ‌هاى فروزان و درخشنده‌اى هستند كه همه از انوار آنها روشنايى مىگيرند و راه درست را پيدا مىكنند .\r\n92 - جابر بن عبد اللَّه گويد : در خدمت حضرت عليه السّلام بوديم كه مردى اين آيه شريفه را قرائت كرد   كُلُّ نَفْسٍ بِما كَسَبَتْ رَهِينَةٌ إِلَّا أَصْحابَ الْيَمِينِ   ، شخصى گفت :\r\nاصحاب يمين كدام افراد هستند ، امام فرمود : شيعيان على بن ابى طالب عليه السّلام .\r\n93 - سليمان گويد : در خدمت حضرت صادق عليه السّلام بودم كه ابو بصير وارد شد در حالى كه نفسش تنگ شده بود ، هنگامى كه در جايش قرار گرفت امام فرمود : چرا چنين هستى گفت يا ابن رسول اللَّه عمرم زياد شده و استخوانم باريك و مرگم نزديك گرديده و با همه اينها نمىدانم وضع آخرتم چگونه خواهد بود .\r\nامام صادق عليه السّلام فرمود : اى ابو محمد تو هم از اين سخنان مىگوئى ، گفتم قربانت گردم چرا نگويم ، فرمود : مگر نمىدانى خداوند متعال جوانان را احترام مىگذارد و از سالمندان شرم مىكند ، گفتم چگونه از جوانان احترام مىكند و از سالمندان شرم مىنمايند ، فرمود : كرامت به جوانان اين است كه آنها را عذاب نمىكند و شرم از پيران هم اين است كه آنها را به محاسبه نمىكشد .\r\nگفتم قربانت گردم اين فضيلت براى ما اختصاص دارد و يا اهل توحيد همه\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nاز آن برخوردار مىباشند ، فرمود : خير فقط به شما اختصاص دارد و ديگران از آن بهره‌اى ندارند ، گفتم ما را به نامى زشت مىخوانند كه پشت ما از آن شكسته و دلهاى ما مرده و به خاطر آن خون ما را حلال مىدانند و استناد آنها به حديثى است كه فقهاى آنها روايت كرده‌اند .\r\nامام صادق عليه السّلام فرمود : مقصود شما از آن نام را فضه مىباشد گفتم آرى فرمود : نه به خداوند سوگند آنها اين نام را براى شما درست نكرده‌اند ، مگر شما نمىدانيد كه هفتاد نفر از بنى اسرائيل فرعون و قوم او را ترك كردند در آن هنگام كه كفر و ضلالت او روشن گرديد .\r\nآنها از فرعونيان دست برداشتند و به لشكريان موسى عليه السّلام پيوستند چون دريافتند كه موسى آنها را به طرف حق هدايت مىكند ، در اين جا اين گروه را رافضه خواندند به اين جهت كه آنها فرعون را ترك كردند و پيش از همه با او دشمنى مىكردند و به موسى اظهار علاقه مىنمودند و هارون و فرزندان آنها را دوست مىداشتند .\r\nخداوند متعال به موسى وحى فرمود كه نام آنها را در تورات ثبت مىكنم و اين نام را براى آنها بر مىگزينم ، موسى هم اين نام را براى آن گروه ثبت كرد ، و اين نام همچنان محفوظ بود تا هنگامى كه اين جماعت نام مزبور را به شما دادند ، اى ابا محمد آنها خير را ترك كردند و شما را از ثروت باز داشتند مردم به هر طرف رفتند و از هم جدا شدند .\r\nاما شما با اهل بيت پيغمبر خود عليهما السّلام مانديد و هر طرف كه آنها رفتند شما هم رفتيد ، و هر كس را خداوند برگزيد شما هم او را قبول كرديد ، و خواستيد آن كس را كه خداوند خواست ، اينك شما را مژده بدهم كه خداوند شما را رحمت كرده است ، از نيكوكاران شما قبول كرده و از بدكاران شما در گذشته است هر كس روز قيامت با شما هم عقيده نباشد حسنات او قبول نمىشود و گناهانش آمرزيده نمىگردد .\r\nاى ابو محمد آيا از سخنان من خوشحال شدى گفتم آرى باز هم بفرمائيد ،\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nفرمود : اى ابا محمد خداوند فرشتگانى دارد كه گناهان را از پشت شيعيان ما بر مىدارند همان گونه كه برگهاى درختان در فصلش مىريزند و اين است معنى آيه شريفه :  الَّذِينَ يَحْمِلُونَ الْعَرْشَ وَ مَنْ حَوْلَهُ يُسَبِّحُونَ بِحَمْدِ رَبِّهِمْ  . . .  وَ يَسْتَغْفِرُونَ لِلَّذِينَ آمَنُوا  .\r\nبه خداوند سوگند استغفار آنها براى شما هست و اين مردم از آن بهره‌اى ندارند ، اى ابا محمد خوشحال شدى گفتم : آرى قربانت گردم باز هم بفرمائيد ، فرمود : اى ابا محمد خداوند شما را در قرآن ذكر كرده و در آن جا كه فرموده :  مِنَ الْمُؤْمِنِينَ رِجالٌ صَدَقُوا ما عاهَدُوا اللَّهَ عَلَيْهِ فَمِنْهُمْ مَنْ قَضى نَحْبَهُ وَ مِنْهُمْ مَنْ يَنْتَظِرُ وَ ما بَدَّلُوا تَبْدِيلًا  .\r\nشما به عهد خود نسبت به ولايت ما وفا كرديد و غير از ما دنبال ديگرى نرفتيد و اگر به عهد خود وفا نكرده بوديد خداوند شما را سرزنش مىكرد همان گونه كه آنها را سرزنش كرده است در آن جا كه مىفرمايد :  وَ ما وَجَدْنا لِأَكْثَرِهِمْ مِنْ عَهْدٍ وَ إِنْ وَجَدْنا أَكْثَرَهُمْ لَفاسِقِينَ  ، اى ابو محمد خوشحال شدى گفتم آرى باز بفرمائيد :\r\nبعد از آن فرمود : خداوند در قرآن مجيد شما را ياد كرده و در آن جا كه مىفرمايد :  إِخْواناً عَلى سُرُرٍ مُتَقابِلِينَ  ، به خداوند سوگند در اين جا فقط مقصود شما هستيد ، آيا خوشحال شدى گفتم آرى باز هم بفرمائيد .\r\nفرمود : اى ابو محمد در قرآن آمده كه  الْأَخِلَّاءُ يَوْمَئِذٍ بَعْضُهُمْ لِبَعْضٍ عَدُوٌّ إِلَّا الْمُتَّقِينَ  به خداوند سوگند در اين جا مقصود شما هستيد ، آيا خوشحال شدى ، گفتم : آرى باز هم بفرمائيد قربانت گردم .\r\nفرمود : اى ابو محمد به خداوند متعال ما و شيعيان ما و دشمنان ما را در يك آيه قرآن ذكر فرموده و گويد :  هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ إِنَّما يَتَذَكَّرُ أُولُوا الْأَلْبابِ  ما آنهائى هستيم كه مىدانيم و دشمنان ما هم نمىدانند و شيعيان ما هم صاحبان عقل مىباشند آيا خوشحال شدى گفتم آرى باز هم بفرمائيد .\r\nفرمود : اى ابو محمد به خداوند سوگند خدا هيچ يك از اوصياء پيامبران و پيروان آنها را جز امير المؤمنين عليه السّلام و شيعيان او را استثناء نكرده است ، در كتاب\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nخود كه حق است فرمود :   يَوْمَ لا يُغْنِي مَوْلًى عَنْ مَوْلًى شَيْئاً وَ لا هُمْ يُنْصَرُونَ إِلَّا مَنْ رَحِمَ اللَّهُ   ، يعنى على و شيعيان او اى ابو محمد خوشحال شدى گفتم : آرى باز بفرمائيد .\r\nفرمود : خداوند شما را در كتاب خود ياد نموده و مىگويد :  يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنُوبَ جَمِيعاً إِنَّهُ هُوَ الْغَفُورُ الرَّحِيمُ  ، به خداوند سوگند در اين جا شما را اراده كرده است ، اى ابو محمد خوشحال شدى گفتم : آرى بفرمائيد .\r\nفرمود اى ابو محمد خداوند در قرآن مجيد در باره شما فرموده :  إِنَّ عِبادِي لَيْسَ لَكَ عَلَيْهِمْ سُلْطانٌ *  ، به خداوند سوگند در اين جا مقصود ائمه عليهم السّلام و شيعيان آنها مىباشند آيا خوشحال شدى گفتم آرى باز هم بفرمائيد .\r\nفرمود اى ابو محمد در قرآن در باره شما فرموده  فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ وَ حَسُنَ أُولئِكَ رَفِيقاً  ، مقصود از انبيا در اين جا رسول خدا مىباشد و مقصود از شهداء و صديقان ما هستيم ، و مقصود از صالحان هم شما هستيد ، اينك افراد شايسته‌اى باشيد همان گونه كه خدا فرموده اى ابو محمد خوشحال شدى ، گفت آرى باز هم بفرمائيد .\r\nفرمود : اى ابو محمد خداوند متعال از قول دشمنان شما كه گرفتار دوزخ شده‌اند نقل مىكند كه آنها گفتند :   وَ قالُوا ما لَنا لا نَرى رِجالًا كُنَّا نَعُدُّهُمْ مِنَ الْأَشْرارِ أَتَّخَذْناهُمْ سِخْرِيًّا أَمْ زاغَتْ عَنْهُمُ الْأَبْصارُ   ، به خداوند سوگند در اين جا شما را اراده كرده‌اند .\r\nشما در نزد مردم اين زمان بدترين مردم معرفى شده‌ايد ، به خداوند سوگند شما در بهشت در خوشى و لذت بسر مىبريد در حالى كه گروهى در ميان دوزخ دنبال شما هستند كه شما را پيدا كنند اى ابو محمد خوشحال شدى گفتم آرى باز بفرمائيد .\r\nفرمود : اى ابو محمد هر آيه‌اى كه مردم را به طرف بهشت هدايت مىكند و از اهل بيت به نيكى ياد مىكند در باره ما و شيعيان ما مىباشد و هر آيه‌اى كه مردم را به طرف دوزخ مىكشاند و از اهل آن بدگوئى مىكند در باره ما و دشمنان ما هست ، آيا\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nخوشحال شدى اى ابو محمد گفتم : آرى باز هم بفرمائيد .\r\nفرمود : اى ابو محمد جز ما و شيعيان ما كسى بر ملت ابراهيم عليه السّلام نيست ، و مردمان ديگر از اين فيض محروم مىباشند ، آيا از اين سخنان خوشحال شدى ، در يك روايتى وارد شده كه ابو بصير گفت : ديگر مرا كفايت فرموديد و همين اندازه براى من بس است .\r\n94 - جابر بن يزيد گويد : حضرت باقر عليه السّلام در تفسير آيه شريفه  فَسَلامٌ لَكَ مِنْ أَصْحابِ الْيَمِينِ  فرمود : آنها شيعيان هستند كه خداوند به پيامبرش مىفرمايد تو از آنها در سلامتى هستى آنها فرزندان تو را نمىكشند .\r\nمحمد بن مسلم گويد : حضرت باقر عليه السّلام در تفسير اين آيه فرمودند : آنها شيعيان و دوستان ما مىباشند .\r\nيزيد بن شراحيل گويد : از على عليه السّلام شنيدم مىفرمود : از حضرت رسول صلّى اللَّه عليه و إله در حالى كه به سينه‌ام تكيه زده بود و عايشه هم مىشنيد گفت : اى برادرم شنيده‌اى كه خداوند مىفرمايد :  إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ  ، آنها تو و شيعيانت هستند كه در كنار حوض به من مىرسند و با چهره‌هاى سفيد سيراب مىگردند .\r\n95 - يعقوب بن ميثم گويد : در كتاب پدرم ديدم كه گويد : على عليه السّلام فرمود از رسول خدا صلّى اللَّه عليه و إله شنيدم فرمود :  إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ  شما و شيعيانت هستى كه در كنار حوض به من خواهيد رسيد .\r\nآنها با چهره‌هاى سفيد در حالى كه تاجى بر سر دارند نزد من مىآيند ، يعقوب گويد : اين حديث را براى امام باقر عليه السّلام خواندم فرمود : آرى ما اين روايت را در كتاب على عليه السّلام مشاهده كرده‌ايم .\r\n97 - جابر بن عبد اللَّه گويد : حضرت رسول صلّى اللَّه عليه و إله در مرضى كه وفات كردند به فاطمه عليها السلام فرمودند : اى دختر من پدر و مادرم فدايت باد بفرست شوهرت نزد من بيايند ، فاطمه عليها السلام به امام حسن عليه السّلام فرمود : نزد پدرت برويد و بگوئيد جدم شما را نزد خود طلب كرده است .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nحسن نزد پدرش رفت و جريان را گفت ، امير المؤمنين نزد حضرت رسول رفت و فاطمه هم در آنجا حضور داشتند ، فاطمه از ناراحتى رسول خدا اندوهگين بود ، پيامبر به دخترش فرمود : بعد از امروز ناراحتىهاى پدرت نخواهد بود ، اى فاطمه در فراق پيغمبر گريبان چاك نمىكنند و چهره نمىخراشند .\r\nاى فاطمه هنگامى كه من در گذشتم داد و فرياد و شيون نكنيد ، همان سخنانى را بگوئيد كه پدرت هنگام در گذشت ابراهيم برادرت گفت ، دل مىسوزد و اشك مىريزد ، ولى چيزى كه خداوند را به غضب بياورد بر زبان جارى نمىكند ولى ما اى ابراهيم در مرگ تو محزون مىباشيم .\r\nبعد از اين فرمود : اى على نزد من بيائيد او هم نزد حضرت رسول رفت ، رسول خدا گفت : اى على گوشت را نزديك دهانم بياور على هم گوش خود را نزديك برد ، پيامبر اكرم فرمود : خداوند در قرآن مجيد فرموده  إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ  على گفت : آرى چنين است .\r\nرسول اكرم فرمود : آنها شما و شيعيانت هستيد كه با چهره‌هاى سفيد و سيراب وارد مىگرديد ، و در جاى ديگر مىفرمايد  إِنَّ الَّذِينَ كَفَرُوا مِنْ أَهْلِ الْكِتابِ وَ الْمُشْرِكِينَ فِي نارِ جَهَنَّمَ خالِدِينَ فِيها أُولئِكَ هُمْ شَرُّ الْبَرِيَّةِ  ، گفت : آرى اين را هم ديده‌ام .\r\nرسول خدا فرمود : آنها دشمنان شما و شيعيانت مىباشند كه روز قيامت با چهره‌هاى سياه و گرسنه و تشنه و بد عاقبت وارد قيامت مىشوند و معذب مىكردند ، آن آيه در مورد تو و شيعيانت هست و اين آيه در باره دشمنان تو و شيعيان آنها مىباشد .\r\n98 - ابو رافع گويد : على عليه السّلام به اهل شوراى خلافت فرمودند : شما را به خداوند سوگند مىدهم آيا به ياد داريد هنگامى كه نزد شما آمدم و با رسول خدا نشسته بوديد رسول اللَّه فرمودند : اين برادر من است كه نزد شما مىآيد .\r\nدر اين جا متوجه من شد و بعد به طرف كعبه روى آورد و فرمود : سوگند به خدائى كه اين كعبه را ساخت كه على و شيعيان او رستگار مىباشند ، و بعد متوجه شما شدند و فرمودند او نخستين كسى از ميان شما است كه ايمان آورد و از شما\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nبيشتر در انجام اوامر خداوند سخن گفته .\r\nبيش از همه شما به عهد خدا وفا كرده ، و در داوريها از همه شما داناتر است ، و بيش از شما در ميان رعيت به عدالت رفتار مىكند ، و مزايا و حقوق را مساوى و برابر تقسيم مىنمايد و بيش از همه شما در نزد خداوند مقام و منزلت دارد .\r\nدر اين هنگام خداوند متعال اين آيه شريفه را نازل فرمود :  إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ  در اين جا رسول تكبير گفتند و شما هم تكبير گفتيد و بعد همه شما اظهار شادمانى نموديد و تبريك گفتيد ، آيا شما اين جريان را باور داريد گفتند آرى .\r\n99 - اصبغ بن نباته گويد : على عليه السّلام فرمودند هر گاه مردم به مشكلات و ناراحتىها برخورد كنند شيعيان من خوشحال مىگردند مگر نشنيده‌ايد كه خداوند در قرآن فرموده  الْآنَ خَفَّفَ اللَّهُ عَنْكُمْ وَ عَلِمَ أَنَّ فِيكُمْ ضَعْفاً  ، خداوند از آنها تخفيف مىدهد بيشتر از اينكه از ديگران تخفيف دهد .\r\n100 - خيثمه جعفى گويد : خدمت حضرت باقر عليه السّلام رسيدم فرمود : اى خيثمه دوستان ما را از ما سلام برسانيد و بگوئيد به مقام قرب خداوند نخواهيد رسيد مگر با عمل ، رسول خدا صلّى اللَّه عليه و إله فرمود : سلمان از ما اهل بيت مىباشد مقصودش اين بود كه او ما را مىشناخت و به ولايت ما معتقد بود .\r\nخداوند متعال در اين باره مىفرمايد  خَلَطُوا عَمَلًا صالِحاً وَ آخَرَ سَيِّئاً عَسَى اللَّهُ أَنْ يَتُوبَ عَلَيْهِمْ  ، عسى يعنى خداوند حتما اين كار را خواهد كرد ، و اين آيه در باره شيعيان ما نازل شده است كه خداوند گناهكاران آنها را مىآمرزد .\r\n101 - زيد بن سلام گويد : خدمت حضرت باقر عليه السّلام رسيدم و عرض كردم خداوند شما را سلامت بدارد خيثمه جعفى از شما روايت مىكند شما در تفسير آيه شريفه  وَ ما آمَنَ مَعَهُ إِلَّا قَلِيلٌ  فرموده‌ايد كه آن آيه در باره شيعيان آل محمد عليهم السّلام وارد شده است ، فرمود : او راست مىگويد .\r\n102 - حنان بن سدير گويد : خدمت حضرت صادق عليه السّلام رفتم و او را مشاهده كردم لباسى از خز در بر كرده است ، گفتم : يا بن رسول اللَّه چه چيز دل شيعيان\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nشما را در محبت شما ثابت نگه مىدارد ، فرمود : مگر دلت در ايمان ثابت نيست ، گفتم چرا ايمان دارم ولى در دلم زخمى هست .\r\nامام عليه السّلام به خادمى گفت : يك تخم مرغ سفيد بياوريد ، امام تخم را در ميان آتش گذاشت تا پخته شد بعد پوست آن را به آتش افكند ، و گفت پدرم از جدم روايت مىكند كه در روز قيامت دشمنان ما اين چنين در آتش دوزخ افكنده خواهند شد .\r\nبعد از اين زردى تخم را بيرون آورد و در دست راست خود گذاشت و فرمود :\r\nبه خداوند سوگند ما برگزيدگان خداوند هستيم همان گونه كه اين زردى از ميان اين تخم برگزيده شد ، و بعد انگشترى نقره طلب كرد و زردى آن را با سفيدى مخلوط كرد و به هم آميخت .\r\nسپس فرمود : پدرم از پدرانش عليها السلام روايت مىكند كه رسول خدا صلّى اللَّه عليه و إله فرمود :\r\nهنگامى كه قيامت بر پا شود شيعيان ما با ما اختلاط پيدا مىكنند و بعد انگشتان خود را به هم پيوستند ، و اين آيه شريفه را تلاوت كردند :  إِخْواناً عَلى سُرُرٍ مُتَقابِلِينَ  .\r\nاصبغ بن نباته گويد : على عليه السّلام در تفسير آيه شريفه  وَ هُمْ مِنْ فَزَعٍ يَوْمَئِذٍ آمِنُونَ  فرمود اى اصبغ همان گونه كه تو از من تفسير اين آيه را سؤال كردى من هم از رسول خدا صلّى اللَّه عليه و إله تفسير آن را مىپرسيدم ، رسول خدا فرمود : من هم از جبرئيل سؤال كردم .\r\nجبرئيل گفت : اى محمد هنگامى كه روز قيامت بر پا شود خداوند شما و اهل بيت شما را با كسانى كه به شما علاقه دارند يك جا جمع مىكند ، آن‌ها در حالى كه عورتشان پوشيده است در موقف حضور پيدا مىكنند و در محضر عدل خداوند حاضر مىگردند .\r\nآن جماعت از ترس و وحشت روز قيامت آسوده هستند زيرا آنها شما و خاندانت را دوست دارند و به على بن ابى طالب اظهار علاقه مىكنند ، اى على به خداوند سوگند شيعيانت در آسايش هستند و خوشحال مىباشند آنها شفاعت مىكنند و شفاعتشان هم قبول مىگردد و بعد اين آيه شريفه را قرائت كردند كه  فَلا \r\n\r\n","description":"","footnote":"","page_name":" 201 ","page_number":201},
  {"content":"\r\n\r\n أَنْسابَ بَيْنَهُمْ يَوْمَئِذٍ وَ لا يَتَساءَلُونَ  .\r\n104 - زيد بن على گويد : امام عليه السّلام فرمود : روز قيامت منادى ندا مىكند كجا هستند آنهائى كه فرشتگان با خوشى و آرامى جان آنها را گرفتند ، در اين هنگام با سلام و رحمت از آنها استقبال مىكنند و به آنها درود مىفرستند .\r\nامام فرمود : در اين جا گروهى سپيد چهره برمىخيزند و در حال انتظار بسر مىبرند ، به اين‌ها گفته مىشوند شما كه هستيد مىگويند ما دوستان امير المؤمنين على بن ابى طالب عليه السّلام مىباشيم ، گفته مىشود چرا او را دوست مىداريد مىگويند براى اينكه از خدا و رسول اطاعت مىكرد ، به آنها مىگويند شما راست مىگوئيد اينك وارد بهشت شويد و پاداش كارهاى خود را بگيريد .\r\n105 - خيثمه جعفى گويد : خدمت حضرت باقر عليه السّلام رسيدم فرمود : اى خيثمه دوستان ما را از ما سلام برسانيد و به آنها اعلام كنيد جز با عمل نيك در نزد خدا مقامى پيدا نمىكنند ، اگر مىخواهند ولايت ما را داشته باشند بايد تقوى پيشه نمايند ، اى خيثمه هر كس ولايت و معرفت ما را نداشته باشد اعمالش به او سودى نمىرساند و از عبادات خود نتيجه‌اى نخواهد گرفت .\r\nبه خداوند سوگند آن چهار پا خارج مىگردد و مؤمن و كافر با او سخن مىگويند ، آن چهار پا از خانه خدا بيرون مىگردد و هر كس بر او بگذرد مىگويد :\r\nمؤمن است و يا كافر ، آنها به ولايت ما كافر شدند و يقين و اعتقادى پيدا نكردند ، اى خيثمه آنها به نشانه‌ها اقرار ننمودند .\r\nاى خيثمه خداوند يعنى ايمان كه در قرآن مجيد آمده  الْمُؤْمِنُ الْمُهَيْمِنُ  ، ما اهل ايمان هستيم و ايمان در خانه ما جاى گرفته است ، و از ما جدا مىشود ، و بوسيله ما ايمان شناخته شده است ، احكام اسلام و قوانين آن از خاندان ما بيرون گرديده و از ما به هر سو پراكنده گرديده است .\r\nاى خيثمه هر كس ايمان را شناخت و به آن معرفت پيدا كرد و خود را به آن پيوند داد ، هيچ گناهى او را آلوده نمىكند همان گونه كه چراغ فضا را روشن مىكند و نور خود را به اطراف مىرساند ، بدون اينكه از نور چراغ كاسته شود ، و\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nهمين گونه است هر كس به ولايت ما اقرار كند خداوند او را مىآمرزد .\r\n106 - حضرت باقر عليه السّلام فرمود : رسول خدا صلّى اللَّه عليه و إله فرمودند : خداوند متعال چوبى از ياقوت سرخ آفريده و بعد او را به طرف زمين آويزان كرده است ، و بعد با خود پيمان بسته است هر كس دستش به آن برسد دوست محمد و آل محمد عليهم السّلام خواهد بود .\r\nسپس فرمود : دوستان ما انتظار دارند كه هر چه زودتر جايگاه خود را در بهشت مشاهده كنند و دشمنان ما هم منتظر مىباشند كه محل خود را در دوزخ بنگرند ، و بعد اشاره به طرف امير المؤمنين عليه السّلام كردند و فرمودند دوستان اين دوستان خدا و دشمنان اين دشمنان خدا هستند ، و اين فضيلت از زبان رسول خدا جارى شده و زيان مىكنند كسانى كه افتراء مىبندد .\r\n107 - حضرت باقر عليه السّلام فرمود : هنگامى كه روز قيامت فرا رسد خداوند گذشتگان و آيندگان را در جايى گرد مىآورد ، آن‌ها در حالى كه لخت و پا برهنه هستند در راه محشر توقف مىكنند ، و عرق شديدى از آن‌ها فرو مىريزد و نفس‌ها تنگ مىگردد و مدت پنجاه سال به همين حال مىباشند .\r\nامام باقر عليه السّلام فرمود : اين است معنى آيه شريفه كه فرمود :  فَلا تَسْمَعُ إِلَّا هَمْساً  ، بعد از اين منادى از جانب خداوند ندا مىكند پيامبر امى كجا است ، مردم مىگويند ، ما سخنان شما را شنيديم او را نام ببريد منادى مىگويد پيامبر رحمت محمد بن عبد اللَّه كجا هست .\r\nامام عليه السّلام فرمود : در اين هنگام رسول خدا در حالى كه پيشاپيش مردم قرار گرفته‌اند حركت مىكنند تا به حوض مىرسند حوضى كه بزرگى و وسعت آن به اندازه فاصله‌اى كه تا صنعا مىباشد ، رسول خدا در كنار حوض توقف مىكند و بعد صاحب و امام شما را دعوت مىنمايد ، و او مىآيد و در مقابل مردم قرار مىگيرد بعد به مردم اجازه مىدهند عبور كنند .\r\nامام باقر عليه السّلام فرمود : در اين جا گروهى از ياران و دوستان ما عبور مىكنند و جلو بعضى را هم مىگيرند هنگامى كه رسول خدا صلّى اللَّه عليه و إله اين وضع را مشاهده مىكند\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nگريه مىنمايد و مىگويد : بار خدايا اينك شيعيان على را مشاهده مىكنم كه به طرف آتش مىروند و از حوض منع مىگردند .\r\nدر اين هنگام فرشته‌اى مىآيد و مىگويد خداوند متعال مىفرمايد اى محمد من آنها را به تو بخشيدم و به خاطر تو گناهان آنان را عفو كردم ، و آنها را به طرف تو و كسانى كه مورد علاقه‌شان بودند بر مىگردانم ، و با گروه تو همراه مىكنم و به آنها اجازه مىدهم وارد حوض شوند .\r\nامام باقر عليه السّلام فرمودند : در آن روز گروهى گريه مىكنند و فرياد مىزنند اى محمد به فرياد ما برسيد ، امام فرمود : در آن روز همه آنهائى كه ما را دوست مىداشتند و به ولايت ما معتقد بودند و از دشمنان ما برائت حاصل مىكردند همه در كنار ما هستند و از حوض ما سيراب مىشوند .\r\n108 - حضرت باقر از پدرانش عليها السلام روايت مىكند كه رسول خدا صلّى اللَّه عليه و إله فرمود :\r\nهر گاه روز قيامت شود منادى از طرف آسمان فرياد مىزند اى گروه مردمان ديده برهم گذاريد تا دختر حبيب خدا به طرف منزل خود برود .\r\nهنگامى كه فاطمه دخترم عبور مىكند و جامه سبز مىپوشد و هفتاد هزار حور العين پيرامون او را مىگيرند و او را مشايعت مىكنند وقتى كه كنار منزلش مىرسند مشاهده مىكنند كه فرزندش حسن ايستاده و فرزند ديگرش در حالى كه سر در بدن ندارد خوابيده است .\r\nفاطمه عليها السلام به حسن عليه السّلام مىگويد : اين كيست : حسن عليه السّلام مىگويد : اين برادرم مىباشد كه امت پدرت او را كشتند و سرش را از بدن جدا كردند ، در اين هنگام از طرف خداوند ندا مىرسد اى دختر حبيب اللَّه ، من امروز كارهاى امت پدرت را كه در باره فرزندت انجام دادند به تو نشان دادم .\r\nاى فاطمه من براى تو در برابر اين مصيبت پاداشى قرار داده‌ام و آن اينست كه به كارها و اعمال مردم نخواهم رسيد تا آنگاه كه تو وارد بهشت گردى و فرزندانت را هم با شيعيان خود همراه بياورى ، و كسانى كه نسبت به شما محبت كرده‌اند آنها را هم وارد بهشت مىكنم و بعد به حساب مردم مىرسم .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nدر اين هنگام فاطمه و فرزندان و شيعيان و كسانى كه به او محبت كرده‌اند وارد بهشت مىشوند و اين است معنى آيه شريفه  لا يَحْزُنُهُمُ الْفَزَعُ الْأَكْبَرُ  يعنى وحشت روز قيامت  وَ هُمْ فِي مَا اشْتَهَتْ أَنْفُسُهُمْ خالِدُونَ  آنها به خداوند سوگند فاطمه و فرزندان و شيعيان و احسان‌كنندگان به آنها مىباشند .\r\n109 - اصبغ بن نباته گويد : به طرف امير المؤمنين على عليه السّلام رفتم تا به آن حضرت سلام كنم ، چندى نگذشت كه حضرت بيرون شد و من هم برخاستم و ايستادم ، امير المؤمنين كف دستش را در دست من گذاشت و انگشتان خود را در انگشتان من فرو برد و گفت : اى اصبغ گفتم : لبيك يا امير المؤمنين .\r\nعلى عليه السّلام گفت : ولى ما ولى خدا مىباشد و هنگامى كه در مىگذرد در مقام قرب قرار مىگيرد ، خداوند او را از آبى سرد و گوارا سيراب مىكند ، گفتم : يا امير المؤمنين اگر چه گناهكار باشد فرمود : آرى مگر در قرآن مجيد نخوانده‌اى كه خداوند مىفرمايد گناهان آنها تبديل به حسنات مىگردد و پروردگار آمرزنده است .\r\n110 - امام باقر عليه السّلام فرمود : آيه شريفه   فَما لَنا مِنْ شافِعِينَ وَ لا صَدِيقٍ حَمِيمٍ   ، در باره ما و شيعيان ما نازل شده است ، و اين در هنگامى است كه خداوند به فضل ما و شيعيان ما ندا مىكند ما شفاعت آنها را مىنمائيم و آنها هم شفاعت مىكنند ، آن وقت كسانى كه شفيعى ندارند مىگويند : ما شفيعى نداريم و حمايت‌كننداى نداريم .\r\n111 - سماعة بن مهران گفت : حضرت صادق عليه السّلام فرمود : وضع شما در ميان مردم چگونه است گفتم : بسيار بد و ما را از يهوديان و نصرانيان و مجوسان و مشركان هم بدتر مىدانند ، فرمود : نه به خداوند سوگند يك نفر از شما هم در ميان آتش ديده نخواهد شد .\r\n112 - على عليه السّلام فرمود : من و رسول خدا صلّى اللَّه عليه و إله كنار حوض قرار مىگيريم و خاندان ما هم با ما خواهند بود ، هر كس مىخواهد نزد ما بيايد بايد به گفته‌هاى ما عمل كند و كارهاى ما را انجام دهد ، ما اهل بيت اهل شفاعت هستيم اينك براى ملاقات ما بشتابيد .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nما در كنار حوض هستيم ، و دشمنان خود را از آن دور مىكنيم و دوستان خود را از آن سيراب مىگردانيم هر كس از آن حوض سيراب گردد هرگز تشنه نمىگردد ، حوض ما از دو جوى آب بر مىدارد كه از بهشت جريان پيدا مىكنند يكى از آنها تسنيم و ديگرى معين نام دارند .\r\nكنار آن حوض زعفران مىرويد ، و ريگ‌هاى ته آن از در و ياقوت مىباشند ، كارها همه بدست خدا قرار دارند و بندگان نمىتوانند كارى بكنند ، و اگر در دست مردم بود كسى را بر ما اختيار نمىكردند ، و اين پروردگار است كه هر كس را بخواهد برحمت خود اختصاص مىدهد .\r\nاينك خداوند را سپاسگزارى كنيد كه شما را به رحمت خود مخصوص گردانيد و شما را از نعمت خود بهره‌مند و پاكيزه آفريد ، ذكر ما اهل بيت شما را از هر بيمارى و خستگى و وسواس نجات مىدهد ، و اگر كسى ما را دوست بدارد خداوند را از خود راضى كرده است ، كسانى كه راه ما را بگيرند فردا با ما خواهند بود و در مقام قرب خداوند قرار خواهند گرفت .\r\nكسانى كه منتظر فرج ما باشند مانند كسانى هستند كه در راه خداوند در خون خود بغلطند و هر كس فرياد استغاثه ما را بشنود و به يارى ما نشتابد خداوند او را با مغز در آتش جهنم خواهد انداخت ، هنگامى كه مردم مبعوث گردند بايد از در خانه ما بگذرند ، و در اين هنگام راهها بر آنان تنگ خواهد شد .\r\nما دروازه اسلام هستيم و هر كس از آن در وارد شود نجات پيدا مىكند و هر كس از آن تخلف نمايد سقوط مىكند ، راه خداوند از خانه ما آغاز مىگردد و به همين جا پايان مىگيرد ، خداوند بوسيله ما اوضاع و احوال را تغيير مىدهد و لوح محو و اثبات بدست ما اجراء مىشود ، و باران به خاطر ما مىريزد .\r\nاز رحمت خداوند وسعه فيض او مغرور نشويد و خداوند را فراموش نكنيد ، اگر بدانيد كه اقامت در بين دشمنان و صبر در آزار و آذيت آنان چه فوائدى براى شما دارد هر آينه ديدگان شما روشن مىشد اگر مرا از دست بدهيد به اندازه‌اى ظلم و جور زياد مىگردد كه آرزوى مرگ مىكنيد .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nآنها بعد از من حقوق خداوند را سبك خواهند شمرد و ترس از پروردگار نخواهند داشت ، هنگامى كه چنان شد شما بريسمان خداوند چنگ بزنيد و از هم پراكنده نگرديد ، و صبر و استقامت داشته باشيد و نماز را ترك نكنيد و تقيه را پيشه خود سازيد ، و بدانيد كه خداوند بنده متلون خود را دوست نمىدارد .\r\nهرگز دور نشويد و در ولايت اهل حق ثابت باشيد ، و هر كس ما را ترك كند و دنبال ديگران برود هلاك مىگردد ، و هر كس دنبال ما را بگيرد به ما مىرسد ، و هر كس راهى جز راه ما را بگيرد غرق مىگردد و دوستان ما را افواجى از رحمت خداوند فرا مىگيرند ، و دشمنان ما گرفتار گرداب‌هاى عذاب مىشوند .\r\nراه ما راه ميانه مىباشد و به كار بستن دستورات ما رستگارى مىآورد ، بهشتيان به منازل شيعيان ما نگاه مىكنند همان گونه كه ستارگان درخشان در آسمان مشاهده مىشوند ، كسانى كه از ما پيروى كنند گمراه نمىگردند ، و هر كس ما را ترك گويد و منكر ما شود راه به جايى پيدا نمىكند .\r\nآنها كه با ما جنگ كنند و يا به دشمنان ما كمك نمايند ، رهائى پيدا نخواهند كرد ، كسانى كه بخواهند ما را تسليم دشمنان كنند مورد عنايت قرار نخواهند گرفت ، اينك به خاطر دنياى پست و ناچيز كه ثباتى ندارد ما را ترك نگوئيد و از ما فاصله نگيريد ، و هر كس دنيا را بر آخرت ترجيح دهد بسيار در حسرت خواهد بود .\r\nروشنائى مؤمن شناختن حق ما مىباشد و سخت‌ترين كورى آن است كه حق ما را مشاهده نكنند و به فضل ما ننگرند ، اين كور دلان با ما عناد دارند و بدون اينكه گناهى انجام داده باشيم با ما دشمنى مىكنند ، ما آنها را به طرف حق دعوت كرديم ولى آنان مردم را به فتنه و آشوب فرا خواندند .\r\nما پرچمى داريم هر كس در پناه آن قرار گيرد محفوظ مىماند ، و هر كس به شتاب خود را زير آن پرچم برساند رستگار مىگردد ، و هر كس از آن تخلف كند هلاك مىشود ، و هر كس به آن چنگ زند نجات پيدا مىكند ، شما آبادكنندگان زمين هستيد كه خداوند شما را جانشين قرار داده است تا بنگرد شما چه مىكنيد .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nاينك مىدانيد خداوند مراقب شما مىباشد شما هم مراقب اعمال خود باشيد ، راه درست و صحيح را در پيش گيريد و نگذاريد ديگران براى شما راه انتخاب كنند ، شما در بدست آوردن مغفرت خدا با هم مسابقه دهيد و به بهشتى كه پهناى آن به اندازه زمين و آسمان است و براى پرهيزگاران مهيا شده در آييد .\r\nاينك بدانيد كه جز با تقوى و نيكوكارى به آن بهشت نخواهيد رسيد ، و هر كس راهى را كه خداوند براى گرفتن احكام معين كرده ترك گويد ، پروردگار شيطانى بر او مسلط مىكند كه همواره با او خواهد بود ، شما را چه شده كه اين اندازه به دنيا دل بسته‌ايد و به آن دل خوش كرده‌ايد .\r\nشما عزت خود را ترك كرديد و سعادت خود را از دست داديد و نيرو و نشاط خود را تمام كرديد ، آيا از خداوند حيا نمىكنيد و براى خود فكرى نداريد ، شما در هر روز مورد ظلم قرار مىگيريد ولى از خواب غفلت بيدار نمىشويد و از اين سستى دست برنمىداريد .\r\nمگر مشاهده نمىكنيد كه دين شما كهنه مىگردد ولى شما دست از غفلت بر نمىداريد و دنيا شما را فريفته است خداوند متعال مىفرمايد : به ظالمان و ستمگران تكيه نكنيد كه آتش جهنم شما را فرا خواهد گرفت و كسى غير از خداوند نمىتواند از شما يارى كند و شما را نجات دهد .\r\n113 - ابراهيم احمرى گويد : خدمت حضرت باقر عليه السّلام رسيدم در حالى كه زياد احلام هم در نزد آن جناب بودند ، ابو جعفر فرمود : اى زياد چرا پاهايت از هم جدا شده و شكاف برداشته‌اند ، زياد گفت : قربانت گردم شتر لاغر مرا به اين روز انداخته و شوق ديدار شما مرا چنين كرده است .\r\nدر اين جا زياد اندكى مكث كرد و گفت : قربانت شوم گاهى در خلوت قرار مىگيرم و شيطان مىآيد و مرا به ياد گناهان گذشته مىاندازد و در اين هنگام ياس براى من پيش مىآيد ، ولى متذكر دوستى و علاقه خود به شما مىشوم و انقطاع من به شما موجب دلگرمى مىگردد .\r\nامام عليه السّلام فرمود : اى زياد مگر دين جز حب و بغض ديگرى هم هست ، و بعد\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nاين آيات شريفه را قرائت كردند كه خداوند مىفرمايد : پروردگار دوستى ايمان را در دل شما نهاد و دل شما را به آن زينت داد كفر و فسق و معصيت را براى شما زشت ساخت ، و آن گروه رستگار هستند .\r\nاينها به جهت فضل و كرمى است كه خداوند بر شما روا داشت و نعمتى است كه به شما ارزانى فرمود ، و خدا هر چه انجام مىدهد از روى علم و حكمت است ، و نيز فرمود : دوست مىدارند كسانى را كه به طرف آنها هجرت مىكنند ، و فرمود : اگر خداوند را دوست مىداريد او گناهان شما را مىآمرزد و خدا آمرزنده و مهربان است .\r\nمردى خدمت حضرت رسول صلّى اللَّه عليه و إله آمد و عرض كرد يا رسول اللَّه من روزه داران را دوست مىدارم ولى خود روزه نمىگيرم ، نمازگزاران را دوست دارم خود نماز نمىگزارم ، انفاق‌كنندگان را دوست دارم در صورتى كه خود صدقه نمىدهم .\r\nرسول خدا صلّى اللَّه عليه و إله فرمود : تو با كسانى هستى كه آنان را دوست مىدارى ولى هر چه عمل كنى همان را بدست مىآورى ، و بعد فرمود : اگر از آسمان بلائى نازل گردد ، هر كس به طرف امن خود خواهد رفت ، و ما در هنگام مصيبت به رسول خدا پناه مىبريم ، و شما هم به ما پناه مىآوريد .\r\n114 - حضرت صادق عليه السّلام فرمود : به خداوند سوگند نور مؤمن براى اهل آسمانها مىدرخشد همان گونه كه ستارگان براى اهل زمين مىدرخشند .\r\nامام صادق عليه السّلام فرمود : مؤمن ولى خدا مىباشد خدا او را يارى مىكند و كمك مىنمايد ، مؤمن جز حق چيزى نمىگويد و جز از خدا از ديگرى نمىترسد .\r\nامام صادق عليه السّلام حق مؤمن از كعبه هم بزرگتر است .\r\n115 - ابو سعيد مدائنى گويد : از حضرت صادق عليه السّلام پرسيدم معنى گفته خداوند متعال در قرآن مجيد كه فرمود :  وَ ما كُنْتَ بِجانِبِ الطُّورِ إِذْ نادَيْنا  چيست فرمود : اى ابو سعيد كتابى براى ما خداوند نوشته است قبل از اينكه خلايق را بيافريند ، و اين كتاب دو هزار سال قبل از خلقت انسان‌ها نوشته شده است .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nاين كتاب در مقام قرب خداوندى در زير عرش قرار دارد ، و در آن كتاب نوشته‌شده‌اى شيعيان آل محمد قبل از اينكه از من سؤال كنيد من به شما مىدهم شما را مىآمرزم قبل از اينكه استغفار كنيد هر كس از شما نزد من بيايد و ولايت محمد را داشته باشد او را وارد بهشت مىكنم .\r\n116 - شيخ صدوق به سند خود از حضرت صادق عليه السّلام روايت مىكند كه فرمود : هنگامى كه در حيره بودم ابو جعفر دوانيقى گفت : يا ابا عبد اللَّه چگونه است مردى از شيعيان شما هنگامى كه در مجلسى قرار مىگيرد هر چه در باره مذهبش هست مىگويد ، فرمود : براى اينكه چون حلاوت ايمان در دل دارند از اين رو آن را هر جا آشكار مىكنند .\r\n117 - محمد بن عمران گويد : پدرم از امام صادق عليه السّلام روايت مىكند كه فرمود : من به اتفاق پدرم روزى وارد مسجد شديم ، در اين هنگام ديديم گروهى از ياران پدرم بين قبر و منبر جمع شده‌اند ، پدرم به طرف آنها رفت و گفت : به خداوند سوگند من بوى خوش شما را دوست دارم ، و اينك با تقوى و پرهيزگارى خود ما را يارى كنيد ، و بدانيد كه جز با ورع و تقوى به ولايت ما نخواهيد رسيد .\r\nهر كس از شما به امامى و يا قومى اقتداء كرد بايد با عمل و كردار آنها رفتار كند ، شما شيعيان خداونديد و ياران پروردگار بشمار مىرويد ، شما از گذشتگان و آيندگان پيشى گرفته‌ايد ، در دنيا قبل از همه به ما روى آورده‌ايد ، و در آخرت قبل از همه به بهشت مىرويد ، به ضمانت خدا و رسول بهشت را براى شما ضمانت مىكنيم ، شما پاك هستيد و زنان شما هم پاك هستند ، آنها مانند حوريان مىباشند ، و هر مؤمنى از صديقان است .\r\nعلى عليه السّلام بارها به قنبر فرمودند : به شما مژده مىدهم و شما هم مژده بدهيد به خداوند سوگند رسول خدا از دنيا رفتند و بر همه امت خود خشمگين بودند جز شيعيان ، آگاه باشيد كه چيزى پايه و اساسى دارد كه بر آن استوار است ، و ريسمان محكم دين شيعيان هستند .\r\nبدانيد هر كس شرفى دارد و شرف دين شيعيان مىباشند ، و هر كس سيدى\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nدارد و سيد مجالس مجلس شيعيان مىباشد ، هر چيزى امامى دارد و امام زمين آن زمينى است كه شيعيان در آن سكونت دارند ، و هر چيزى را خواهشى است و خواهش و شهوت دنيا آن است كه شيعيان در آن سكونت نمايند .\r\nبه خداوند سوگند اگر يكى از شما در روى زمين نبوديد خوشىهاى مخالفان شما كامل نمىگرديد ، و براى آنها در آخرت بهره‌اى نيست ، و ناصبيان هر چه عبادت كنند و كوشش نمايند مشمول اين آيه شريفه هستند كه خداوند فرمود :\r\n   خاشِعَةٌ عامِلَةٌ ناصِبَةٌ تَصْلى ناراً حامِيَةً    ، هر كس از مخالفان شما دعائى كند دعاء او به نفع شما خواهد بود .\r\nهر يك از شما از خداوند حاجتى بخواهد و يا سؤالى بكند خداوند صد خواسته او را بر مىآورد ، و هر كس دعائى بكند خداوند صد دعاء او را اجابت مىكند ، و هر كس كار نيكى بكند ، پروردگار چند برابر به او مىدهد ، و هر كس گناهى بكند محمد صلّى اللَّه عليه و إله او را شفاعت مىنمايد .\r\nبه خداوند سوگند روزه‌دار شما در باغهاى بهشت گردش مىكند و فرشتگان براى رستگارى او دعا مىكنند تا افطار نمايد ، حاجيان و عمره‌كنندگان شما از خواص خداوند مىباشند ، شما همه مدعو خداوند هستيد در ولايت او قرار داريد ، و حزن و اندوهى بر شما نيست .\r\nهمه شما اهل بهشت هستيد و اينك براى انجام كارهاى نيك با هم رقابت و مسابقه دهيد ، به خداوند سوگند كسى نزديك‌تر از ما به عرش خداوند نيست جز شيعيان ما ، خداوند براى شيعيان ما نيكىهائى پديد آورده و آنها بايد خود را وارد فتنه‌ها نكند ، تا دشمنان به آنها شماتت كنند و گناهان آنها را بزرگ بشمارند ، اگر خود را نگه دارند فرشتگان به آنها سلام مىكنند .\r\nامير المؤمنين عليه السّلام فرمود : آنها كه ولايت ما را قبول دارند هنگامى كه از قبرها برخيزند ترسى و اندوهى ندارند ولى ساير مردم خائف و محزون مىباشند .\r\n118 - حمران از صادق عليه السّلام روايت مىكند كه على بن ابى طالب فرمود :\r\nكسانى كه به ولايت ما معتقد هستند روز قيامت در حالى كه چهره‌هاى نورانى دارند\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nاز قبرها بيرون مىگردند ، و ديدگان آنها روشن مىباشد ، آنها از عذاب ايمن هستند و ترسى ندارند در حالى كه ديگران مىترسند ، و حزن دارند .\r\nبه خداوند سوگند يكى از شما نماز مىگذارد و بدون اينكه متوجه شود فرشتگان او را در بر مىگيرند و براى او دعا مىكنند تا آنگاه كه از نمازش فارغ گردد ، بدانيد هر چيزى جوهرى دارد و جوهر آدميان ما و شيعيان ما هستند ، آنها به عرش خداوند نزديك و مورد لطف خدا مىباشند ، به خداوند سوگند اگر تكبر و افتخار آنها را فرا نگيرد از اين هم بيشتر مقام پيدا مىكنند و فرشتگان بر آنها سلام خواهند كرد .\r\n119 - عامر جهنى گويد : رسول اكرم صلّى اللَّه عليه و إله وارد مسجد شدند و ما گروهى در مسجد بوديم و در ميان ما ابو بكر و عمر و عثمان هم بودند و على هم در كنارى نشسته بود ، رسول خدا هنگامى كه وارد مسجد شد در كنار على نشست ، و بعد متوجه طرف چپ و راست شد و بعد فرمود : راست و چپ عرش منبرهائى از نور گذاشته شده و مردانى نورانى كه چهره‌هاى درخشان دارند در آنها قرار گرفته‌اند .\r\nدر اين هنگام ابو بكر برخاست و گفت يا رسول اللَّه پدرم و مادرم فدايت باد من از آنها مىباشم ، رسول خدا فرمود : بنشنيد ، بعد از آن عمر برخاست و گفت : يا رسول اللَّه آنها را براى ما وصف كنيد ، در اين هنگام رسول خدا دست بر شانه على گذاشتند و گفتند آنها اين شخص و شيعيان او هستند .\r\nسدير صيرفى گويد : خدمت امام عليه السّلام رسيدم و ابو بصير و گروهى نزد آن حضرت بودند بعد از اينكه مجلس آماده شد حضرت متوجه من شد و فرمود : اى سدير دوستان ما كسانى هستند كه خداوند را در حال قيام و قعود و خواب و مرگ و زندگى عبادت مىكنند .\r\nگويد : گفتم : قربانت گردم عبادت در حال قيام و قعود و زندگى را فهميدم ولى معنى عبادت در هنگام خواب و مرگ را نفهميدم فرمود : دوست ما سرش را مىگذارد و به خواب مىرود و هنگامى كه وقت نماز فرا رسد دو فرشته كه در زمين آفريده شده‌اند و هرگز به آسمانها صعود نكرده‌اند و ملكوت آنجا را مشاهده\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nننموده‌اند در نزد او نماز مىخوانند تا بيدار گردد و ثواب نماز آن دو فرشته براى او نوشته مىشود .\r\nيك ركعت از نماز آن دو فرشته معادل هزار نماز از نماز آدميان مىباشد ولى ما هر گاه قبض روح شود فرشتگان موكل بر او به آسمان صعود مىكنند و مىگويند بار خدايا بنده‌ات عمرش تمام شد ، و تو مىدانى كه او در گذشته است ، اينك اجازه بدهيد در اطراف زمين و آسمان به عبادت تو مشغول گرديم .\r\nخداوند متعال براى آنها وحى مىفرستد كه در آسمان و زمين كسانى هستند كه مرا عبادت مىكنند و من به عبادت آنها نيازى ندارم بلكه آنها به عبادت نياز دارند ، اكنون نزد قبر ولى من برويد ، آنها مىگويند بار خدايا اين كيست كه به دوستى تو خوشبخت مىشود و اين همه كرامت پيدا مىكند .\r\nخداوند به آن فرشتگان وحى مىكند كه آن دوست من در هنگام اخذ ميثاق به محمد بنده من و وصى و فرزندان او پيمان بست ، اينك فرود آييد و در كنار قبر او عبادت كنيد تا قيامت آغاز گردد ، آن دو فرشته فرود مىآيند و در نزد قبر او نماز مىگذارند تا آنگاه كه مبعوث گردد و ثواب نماز كه با هزار ركعت نماز آدميان برابرى مىكند براى او نوشته مىگردد .\r\nسدير گويد : عرض كردم قربانت گردم پس دوستان شما در حال خواب و مردن بيشتر از هنگام حيات و بيدارى عبادت مىنمايند ، فرمود اى سدير تو از موضوع دور هستى ، دوستان ما روز قيامت شفاعت مىكنند و خداوند هم شفاعت آنها را قبول مىكند .\r\n121 - معاوية بن عمار از حضرت صادق و او از پدرانش عليهم السّلام روايت مىكند كه رسول خدا صلّى اللَّه عليه و إله فرمود : هنگامى كه روز قيامت بر پا شود گروهى كه از چهره‌هاى آنها روشنائى پخش مىشود در حالى كه روى منبرهائى از نور قرار گرفته‌اند وارد محشر مىگردند كه گذشتگان و آيندگان به حال آنها غبطه مىخورند .\r\nرسول خدا در اين جا اندكى سكوت كردند و بار ديگر همان سخن را تكرار نمودند ، عمر بن خطاب گفت : پدر و مادرم فدايت باد آنها شهيدان هستند ، فرمود :\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nآرى آنها شهيدان مىباشند ولى نه از آن شهيدانى كه شما گمان مىكنيد ، گفت آنها پيامبران هستند ، فرمود : پيامبران مىباشند ولى نه از آن پيامبرانى كه شما خيال مىكنيد .\r\nگفت : آنها اوصياء مىباشند فرمود : آنها اوصياء هستند ولى نه از آن اوصيائى كه شما خيال مىكنيد گفت آنها از اهل آسمانها و يا زمين مىباشند ، فرمود :\r\nاز اهل زمين ، گفت بفرمائيد آنها كدام كسان هستند .\r\nرسول خدا فرمود : آنها همين على كه در مقابل شما قرار گرفته و شيعيان او هستند ، فقط زنازادگان قريش او را دشمن مىدارند و يهوديان انصار با وى مخالفت مىكنند و حرامزادگان عرب كينه او را در دل مىگيرند و اشقياء از ساير مردم هم از او منحرف مىباشند اى عمر دروغ مىگويد كسى كه مرا دوست دارد ولى با على دشمنى مىكند .\r\n122 - عامر بن سمط گويد : حضرت باقر عليه السّلام فرمود : رسول خدا صلّى اللَّه عليه و إله فرمودند : گروهى روز قيامت در محشر حاضر مىگردند كه جامه‌هائى از نور در بر دارند ، و چهره‌هاى آنها هم نورانى مىباشد و آثار سجود در پيشانى آنها نمايان مىباشد .\r\nاين گروه از بين مردم عبور مىكنند و صفها را از هم مىشكافند تا به مقام قرب پروردگار مىرسند ، پيامبران به حال آنها غبطه مىخورند و فرشتگان و صالحان و شهداء و نيكان به آنها نگاه مىكنند ، سپس رسول خدا صلّى اللَّه عليه و إله فرمود : آنها على و شيعيان او مىباشند .\r\n123 - مالك جهنى گويد : حضرت صادق عليه السّلام فرمود : اى مالك آيا نمىخواهيد نماز بگذاريد ، و زكات بدهيد و دست خود را نگه داريد تا داخل بهشت شويد ، بعد فرمود : اى مالك هر كس در دنيا براى خود امامى اتخاذ كند و هنگامى كه وارد محشر مىشود آن امام و ماموم يك ديگر را لعنت مىكنند جز شما و كسانى كه مانند شما باشند ، فرمود : مرده شما كه با عقيده به امامت ما بميرد مانند شهيدى است كه در راه خدا جنگ مىكند .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nمالك گويد : يكى از روزها كه من در خدمت آن جناب بودم با خودم از فضيلت آنها حديث نفس مىكردم ، فرمود : اى مالك به خداوند سوگند شما از شيعيان ما هستيد ، خيال نكنيد كه شما در باره ما افراط مىكنيد ، اى مالك آنها كه نمىتوانند خدا و رسول را وصف كنند ما را هم نمىتوانند وصف نمايند ، و همچنين توانائى وصف مؤمن را هم ندارند .\r\nاى مالك هنگامى كه مؤمن با برادرش ملاقات مىكند و با او مصافحه مىنمايند ، خداوند نظر رحمت خود را بر آنها مىافكند و گناهان آنها فرو مىريزد تا هنگامى كه از هم جدا گردند و كسى توانايى ندارد اين را وصف و تعريف كند ، پدرم مىگفت هر كس ولايت ما را تعريف كند آتش را نخواهد چشيد .\r\n124 - جابر بن عبد اللَّه گويد : رسول اكرم صلّى اللَّه عليه و إله در عرفات بودند و على هم در مقابل او بودند و ما هم با او بوديم ، در اين هنگام رسول خدا به على اشاره كردند نزد او برود ، على هم نزد او رفت ، فرمود : دست خود را بر دستم قرار ده ، و بعد دست على را گرفت و فرمود : من و شما از يك درخت خلق شديم ، من اصل و تو فرع و حسنين برگهاى آن هستند ، و هر كس به آن چنگ زند وارد بهشت مىگردد .\r\n125 - عباد بن صهيب گويد : حضرت باقر عليه السّلام از پدرانش روايت مىكند كه رسول خدا صلّى اللَّه عليه و إله فرمود : درخت من هستم ، و فاطمه فرع آن است ، على آن درخت را بارور كرد ، و حسنين هم ميوه آن هستند ، برگهاى درخت آويزان مىباشند ، هر كس به آن درخت و شاخه‌هاى آن دست بزند خداوند او را وارد بهشت مىكند .\r\nگفته شد : يا رسول اللَّه ما درخت و فرع آن را شناختيم ، پس شاخه‌هاى آن چه كسانى مىباشند ، فرمود عترت من هستند ، هر كس ما اهل بيت را دوست بدارد ، و به دستورات ما رفتار كند ، و قبل از اينكه به حساب او برسند خود به حسابش برسد خداوند متعال از وى راضى مىگردد و او را داخل بهشت مىگرداند .\r\n126 - حسنين عليها السلام از پدر خود على عليه السّلام روايت مىكنند كه مردى از انصار خدمت حضرت رسول صلّى اللَّه عليه و إله رسيد و گفت : يا رسول اللَّه من توانائى دورى از شما را\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nندارم ، من وارد منزل خود مىگردم و ياد شما را مىكنم و بار ديگر كارهاى خود را رها مىكنم و مىآيم خدمت شما ، و اين فقط براى دوستى و محبت شما مىباشد .\r\nمن با خود فكر مىكنم كه روز قيامت هنگامى كه شما را وارد بهشت كردند و در جايگاه بلندت جاى دادند من در آن هنگام چه كنم در اين هنگام اين آيه نازل شد  وَ مَنْ يُطِعِ اللَّهَ وَ الرَّسُولَ فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ وَ حَسُنَ أُولئِكَ رَفِيقاً  ، رسول خدا آيه را براى او خواندند و او را به جوار خود بشارت دادند .\r\n127 - موسى بن عبد اللَّه از پدرش و او از پدرانش عليهم السّلام روايت مىكند كه گفت : مردى حضور رسول خدا صلّى اللَّه عليه و إله آمد و گفت : يا رسول اللَّه مردى نمازگزاران و روزه‌داران و زكاةدهندگان را دوست دارد ولى خودش جز نماز و روزه واجب و زكات واجب كارى انجام نمىدهد ، رسول خدا فرمود : مردم با آنچه دوست دارند مىباشند .\r\n128 - محمد بن عبد الرحمن گويد : از حضرت صادق عليه السّلام شنيدم فرمود :\r\nرسول خدا صلّى اللَّه عليه و إله فرمودند : شيعيان را سبك نشماريد ، كه هر يك از آنها به اندازه قبيله ربيعه و مضر شفاعت مىكنند .\r\n129 - يحيى بن ابى علاء از حضرت صادق عليه السّلام روايت مىكند كه على عليه السّلام خدمت حضرت رسول صلّى اللَّه عليه و إله رسيدند در حالى كه در خانه ام سلمه بودند ، رسول خدا هنگامى كه على را ديد فرمود : اى على حالت چگونه خواهد بود در آن هنگام كه همه ملت‌ها جمع شوند و ميزان‌هاى عدل نصب گردند و مردم را براى حساب و محاكمه آماده سازند .\r\nراوى گويد : در اين هنگام اشك از ديدگان على عليه السّلام جارى شد ، رسول خدا صلّى اللَّه عليه و إله فرمود : اى على چرا گريه مىكنيد به خداوند سوگند تو و شيعيانت در آن روز با چهره‌هاى سفيد و سيراب در محضر حاضر مىگرديد ، صورت‌هاى آنها نورانى و شاداب و خندان هستند .\r\nدر آن روز دشمنانت را حاضر مىكنند در حالى كه صورت‌هاى آنان سياه\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nاست آنها افرادى شقى و بد عاقبت هستند و معذب مىباشند ، خداوند متعال فرموده كسانى كه ايمان آوردند و كارهاى شايسته انجام دادند آنها بهترين مردم هستند ، اين‌ها شما و شيعيان شما مىباشند ولى آنهائى كه كافر شدند و آيات را انكار كردند بدترين مردم هستند و اين جماعت دشمنان شما مىباشند .\r\n130 - مهزم گويد : از حضرت صادق عليه السّلام شنيدم مىفرمود : اگر بخواهى شيعيان على را در روى زمين بشمارش درآورى در آن هنگام مشاهده مىكنى كه اكثر مردم هيزم‌هاى جهنم باشند و خداوند بخاطر شما به آنها نعمت مىدهد .\r\nاگر شيعيان على عليه السّلام روى زمين نبودند بارانى مشاهده نمىكردى ، هر گاه يكى از شما از خانه بيرون مىگردد در نامه او حسنه‌اى نيست اما هنگامى كه به خانه بر مىگردند نامه‌اش پر از حسنات مىباشد ، و اين بخاطر ناسزائى است كه از دشمنان ما به شما مىرسد ، و آنها به خاطر ما به شما فحش مىدهند .\r\n131 - ربيعة بن ناجد گويد : از على عليه السّلام شنيدم مىفرمود : مثل شيعيان ما مانند زنبور عسل مىباشد كه همواره مورد حقارت ساير پرندگان مىباشد ، و اگر پرندگان مىدانستند در باطن آنها چه بركت‌هائى نهفته است آنها را ضعيف و ناچيز نمىدانستند .\r\n132 - روايت شده كه شيعيان را از اين جهت آل محمد عليهم السّلام مىگويند كه هر كس قومى را دوست بدارد از آنها شمرده مىشود اگر چه از جنس آنها نباشد و خداوند در اين باره مىفرمايد :  يا مَعْشَرَ الْجِنِّ قَدِ اسْتَكْثَرْتُمْ مِنَ الْإِنْسِ وَ قالَ أَوْلِياؤُهُمْ مِنَ الْإِنْسِ  ، جنيان بر خلاف انس هستند اما چون با آنها دوست شدند از آنان بشمار رفته‌اند و همين گونه است كسانى كه آل محمد عليهما السّلام را دوست بدارند .\r\n133 - فرمود : علت اينكه رسول خدا صلّى اللَّه عليه و إله و على عليه السّلام دو پدر خوانده شده‌اند از اين جهت است كه خداوند فرمود :  وَ اعْبُدُوا اللَّهَ وَ لا تُشْرِكُوا بِهِ شَيْئاً وَ بِالْوالِدَيْنِ إِحْساناً  ، امام صادق عليه السّلام فرمود : مقصود از والدين رسول خدا و امير المؤمنين عليها السلام مىباشند .\r\nفرمود : علت اينكه شيعيان ما را ايتام آل محمد عليهما السّلام مىدانند ، براى اين است كه\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nاين دو پدر را از آنها گرفتند ، و علت اينكه چرا فاطمه عليها السلام را فاطمه نام نهادند براى اين است كه شيعيان او از آتش نجات پيدا كرده‌اند .\r\n134 - ام كلثوم روايت مىكند كه مادرم فاطمه عليها السلام گفت : از رسول خدا صلّى اللَّه عليه و إله شنيدم فرمود : هنگامى كه مرا به معراج بردند وارد بهشت شدم مشاهده كردم قصرى از در سفيد در آنجا بود و بر آن درى بود كه از در و ياقوت ساخته شده بود .\r\nبر در آن قصر پرده‌اى آويزان بود ، من سر خود را بلند كردم مشاهده نمودم در آن در نوشته‌اند لا إله الا اللَّه محمد رسول اللَّه على ولى اللَّه و در كنار آن پرده نوشته‌اى ديگر ديدم كه در آن نوشته بودند مبارك باد مبارك باد بر شيعيان على و كدام افراد مانند آنها مىباشند .\r\nمن وارد آن قصر شدم ديدم آن را از عقيق ساخته‌اند و درى از نقره كه باز بر جد زينت داده بودند ، بر در پرده‌اى آويخته بودند و من بالاى سر خود نگاه كردم ديدم در آن نوشته‌اند محمد رسول اللَّه على وصى المصطفى ، و در گوشه‌اى ديگر نوشته بودند شيعيان على را به پاكى در هنگام تولد بشارت دهيد .\r\nاز آن قصر به قصر ديگرى رفتم و آن را از زمرد سبز رنگ ساخته بودند قصرى كه زيباتر از آن را نديده‌ام ، در اين قصر درى بود كه از ياقوت سرخ ساخته شده و با مرواريد مزين كرده بودند ، بر اين در پرده‌اى آويخته بودند هنگامى كه آن را بلند كردم مشاهده كردم نوشته‌اند على و شيعيان او رستگار مىباشند .\r\nاز جبرئيل پرسيدم اين قصر متعلق به كيست ، فرمود : از آن پسر عمويت على بن ابى طالب است ، همه مردم روز قيامت برهنه محشور مىگردند جز شيعيان على ، و مردم را به نام مادران خطاب مىكنند جز شيعيان على كه آنها را به نام پدران خطاب مىنمايند ، گفتم : چرا جبرئيل گفت : براى اينكه آنها على را دوست مىدارند و از اين جهت مولد آنها پاك مىشود .\r\n136 - ابو بصير گويد : حضرت صادق عليه السّلام فرمود : اى ابو محمد خداوند متعال فرشتگانى دارد كه گناهان را از شيعيان ما مىبرند همان گونه كه باد برگ‌ها را\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nاز درخت‌ها مىريزد ، و خداوند هم در اين مورد فرموده :  يُسَبِّحُونَ بِحَمْدِ رَبِّهِمْ  . . .  وَ يَسْتَغْفِرُونَ لِلَّذِينَ آمَنُوا  ، به خداوند سوگند در اين جا مقصود شما هستيد .\r\nحماد گويد : از حضرت صادق عليه السّلام پرسيدند فرشتگان زياد هستند يا بنى آدم فرمود : سوگند به خدائى كه جانم در دست او مىباشد فرشتگان آسمانها از عدد خاك‌هاى زمين هم زياد هستند ، در آسمان به اندازه پاى آدمى هم جايى نيست كه در آن فرشته‌اى نباشد و آن فرشتگان پيوسته به ذكر و تسبيح و تقديس مشغول هستند .\r\nدر زمين هم درختى و گياهى نيست مگر اينكه در كنار آن فرشته‌اى هست كه بر آن موكل مىباشد و هر روزى وظائف و اعمال آنها را مىآورد ، و خداوند به حال آنها آگاه است ، هر كدام از آن فرشتگان هر روز به ولايت ما خود را به خداوند نزديك مىكنند ، و براى دوستان ما استغفار مىنمايند ، و دشمنان ما را مورد لعن و نفرين قرار مىدهند و از خداوند مىخواهند كه بر آنها عذاب نازل كند .\r\nمقصود از آيه شريفه :  الَّذِينَ يَحْمِلُونَ الْعَرْشَ  رسول خدا و اوصياء او عليهم السّلام مىباشند كه حاملان علم خدايند و مقصود از  وَ مَنْ حَوْلَهُ  فرشتگان هستند و مقصود از  يُسَبِّحُونَ بِحَمْدِ رَبِّهِمْ  . . .  وَ يَسْتَغْفِرُونَ لِلَّذِينَ آمَنُوا  ، شيعيان آل محمد عليهما السّلام مىباشند .\r\nمقصود از آيه شريفه  رَبَّنا وَسِعْتَ كُلَّ شَيْءٍ رَحْمَةً وَ عِلْماً فَاغْفِرْ لِلَّذِينَ تابُوا  ، كسانى هستند كه تابع ولايت بنى اميه و ديگران شده‌اند ، و مقصود از  وَ اتَّبَعُوا سَبِيلَكَ  كسانى مىباشند كه از خداوند متابعت كرده‌اند .\r\nمقصود از  وَ قِهِمْ عَذابَ الْجَحِيمِ  تا  الْحَكِيمُ  كسانى هستند كه على عليه السّلام را دوست مىدارند و مقصود از  وَ قِهِمُ السَّيِّئاتِ وَ مَنْ تَقِ السَّيِّئاتِ يَوْمَئِذٍ فَقَدْ رَحِمْتَهُ  روز قيامت مىباشد  وَ ذلِكَ هُوَ الْفَوْزُ الْعَظِيمُ  يعنى كسانى كه خداوند آنها را از ولايت اين گروه نجات داد .\r\nدر تفسير امام آمده است كه  صِراطَ الَّذِينَ أَنْعَمْتَ عَلَيْهِمْ  ، يعنى بگوئيد بار خدايا ما را به راه كسانى كه بر آنها نعمت‌هاى خود را ارزانى داشتى و به آنها در راه دين و شريعت و اطاعت خود توفيق دادى راهنمايى بفرما .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nآنها كسانى هستند كه خداوند در باره آنها فرمود : هر كس از خدا و رسول اطاعت كند با انبيا و صديقان و شهدا و صالحان كه مورد لطف و عنايت خداوندى هستند محشور مىكند و با رفاقت و همنشينى با آنان زندگى خوش و لذت بخشى را خواهد گذرانيد .\r\nمقصود از « منعم عليهم » كسانى نيستند كه مال و ثروت داشته باشند و يا بدن آنها سالم باشد اگر چه مال و صحت بدن خود از نعمت‌هاى خداوندى بشمار ميروند ، اما آن طور نيست كه هر كس مالى داشته باشد و يا از بدن سالمى برخوردار شود مورد لطف خداوند هست .\r\nبسيار واضح و روشن است كه گروهى از مال داران و افراد سالم و تندرست كافر هستند و در زمره فاسقان بشمار ميروند و ما هرگز قصد نداريم كه در دعاى خود از خداوند راه اين‌ها را طلب كنيم و آن راه را ادامه دهيم ، زيرا در اين راه سعادت و رشدى نيست .\r\nبلكه مقصود از اين دعا آن است كه از خداوند بخواهيم كه ما را به راه مؤمنان و صديقان كه راه پيامبران و امامان را گرفته‌اند و رستگار شده‌اند هدايت كند و ايمان به خداوند را در دل ما جاى گزين نمايد و ثابت نگه دارد و سعادت دنيا و آخرت را به ما بدهد .\r\nاز خداوند متعال مىخواهيم ما را به ولايت محمد و آل پاك او عليهم السّلام رهنمائى كند و به ما توفيق دهد كه از ياران پاك و اصحاب برگزيده او پيروى كنيم ، و با نگهدارى زبان خود را از گزند بدخواهان و بندگان ظالم خداوند حفظ كنيم و گرفتار گناهان كه بندگان در آن افتاده‌اند نشويم .\r\nشما بايد با بدكاران و ظالمان رفتارى داشته باشيد كه موجب آزار و اذيت مؤمنين فراهم نگردد ، و همواره حقوق برادران مؤمن خود را مراعات نمائيد ، هر بنده و كنيزى كه محمد عليهما السّلام و اصحاب و ياران او را دوست مىدارد ، و با دشمنان آنها دشمنى مىكند بايد مواظب اعمال خود باشد .\r\nاو بايد خود را از عذاب خداوند نگهدارد و خود را در حصارى محكم و\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nاستوار قرار دهد تا هيچ گزندى به او نرسد و دين و دنيايش محفوظ باشد ، هر بنده و كنيزى كه با بنده خدا به نيكى و محبت رفتار كند و با روى خوش و اخلاق نيكو در جامعه زندگى نمايد سعادتمند مىگردد .\r\nزندگى معتدل او را در باطل وارد نكند و به گمراهى نكشاند ، و حق را از دست ندهد و دين او را تباه نكند ، خداوند متعال اين گونه بندگان را پاكيزه مىگرداند و باطنشان را پاك مىكند و بصيرت در دين به آنها مىدهد و فكر روشن و زيبائى به آنان عطا مىفرمايد .\r\nاين چنين بنده‌اى اسرار ما را حفظ مىكند و سختى و مشقت‌ها را از دشمنان ما تحمل مىنمايد خداوند به اين بنده ثواب و پاداش جنگ‌جويان را مىدهد و آنها را در زمره كسانى كه در راه خدا جهاد مىكنند و خونشان را ايثار مىنمايند محشور خواهد كرد .\r\nهر بنده‌اى كه با خود پيمان بندد حقوق برادران خود را كاملا اداء كند و هر چه در امكان دارد به آنها كمك نمايد و از لغزشهاى آنان درگذرد ، و اگر غفلتى از برادران ايمانى او ظاهر شده برخ او نكشد و در برابر او به كنجكاوى نپردازد خداوند هم روز قيامت مىگويد چون حقوق برادران را نيكو اداء كردى من هم از تو در مىگذرم .\r\nخداوند مىفرمايد : حالا كه تو در باره برادرانت گذشت كردى من شايسته‌تر و بخشنده‌تر مىباشم كه در باره‌ات گذشت كنم و از اعمال تو چشم پوشى نمايم و با تو مسامحه و احسان داشته باشم ، من امروز وعده‌هائى كه به شما داده‌ام انجام مىدهم ، و از فضل واسع خود شما را بهره‌مند مىسازم ، و از كوتاهى تو نسبت به بعضى مىگذرم .\r\nامام عليه السّلام فرمود : در اين هنگام او را به محمد و آل او عليهم السّلام و ياران او ملحق مىكنند و در زمره نيكان و شيعيان آنها محشور مىگردانند ، بعد از اين رسول خدا صلّى اللَّه عليه و إله به بعضى از ياران خود فرمود : اى بنده خدا براى خدا با مردم دوستى كنيد و براى رضايت او با مردم دشمنى نمائيد .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nبه ولايت و دشمنى خداوند نمىرسند مگر با اين خصوصيات ، و هيچ كس از ايمان خود اگر چه نماز و روزه‌اش هم زياد باشد بهره‌اى نخواهد برد مگر اينكه متصف به آن صفات باشد امروز بيشتر دوستىهاى شما بخاطر مسائل دنيائى مىباشد ، و حب و بغض شما هم پيرامون اين گونه مسائل دور مىزند ، و اين‌ها در نزد خدا ارزشى ندارند .\r\nمردى عرض كرد : يا رسول اللَّه من از كجا بدانم دشمنى من با مردم براى خداوند است ، دوست خداوند كيست تا او را دوست بدارم و دشمن او كدام است تا وى را دشمن گيرم ، در اين هنگام رسول خدا صلّى اللَّه عليه و إله اشاره به على عليه السّلام كردند .\r\nرسول اكرم فرمود : اين ولى خداوند است اكنون او را دوست بدار ، و دشمن او هم دشمن خداوند است او را دشمن باش ، دوستان او را دوست بدار ، اگر چه كشنده پدرت باشد و دشمنش را دشمن بدار اگر چه پدر و يا فرزندانت باشند .\r\n\r\n16 شيعيان و دين خدا\r\n1 - عمر بن يزيد گويد : حضرت صادق عليه السّلام فرمود : به خداوند سوگند شما از آل محمد عليهم السّلام هستيد ، گفتم از خود آنها فرمود : آرى به خداوند سوگند از خود آنها هستيد ، و امام اين جمله را سه بار تكرار فرمودند و بعد به من نگاه كردند و من هم متوجه او شدم .\r\nدر اين هنگام فرمودند : اى عمر خداوند تبارك و تعالى مىفرمايد :\r\nشايسته‌ترين افراد به ابراهيم كسانى هستند كه از وى و اين پيغمبر و كسانى كه ايمان آورده‌اند متابعت مىكنند و خداوند ولى مؤمنان مىباشد .\r\n2 - على بن نعمان گويد : حضرت صادق عليه السّلام در تفسير آيه شريفه  إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوهُ وَ هذَا النَّبِيُّ وَ الَّذِينَ آمَنُوا وَ اللَّهُ وَلِيُّ الْمُؤْمِنِينَ  فرمود :\r\nمقصود امامان اهل بيت و پيروان آنها مىباشند .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n3 - ابو الصباح گويد : حضرت صادق عليه السّلام در تفسير آيه مزبور فرمود : به خداوند سوگند على عليه السّلام بر دين ابراهيم عليهم السّلام و طريقه او بود و شما از همگان به او شايسته‌تر مىباشيد .\r\n4 - حبابه والبيه گويد : از حضرت حسين بن على عليه السّلام شنيدم فرمود : جز ما و شيعيان ما كسى بر دين ابراهيم نيست و از ملت او به حساب نمىآيد .\r\n5 - جابر جعفى گويد : محمد بن على عليها السلام فرمود : هيچ كس از اين امت در دين ابراهيم نيست جز ما و شيعيان ما .\r\n6 - عمران بن ميثم گويد : امام حسين عليه السّلام فرمود : هيچ كس در ملت ابراهيم نيست جز ما و شيعيان ما و ساير مردم از آن دور هستند .\r\n7 - ابو ذر گويد : فرمودند : به خداوند سوگند كسانى كه با خداوند ميثاق بستند در ميثاق خود صداقت به خرج ندادند و به عهد خدا وفا نكردند مگر اهل بيت پيغمبر و گروهى از شيعيان آنها كه به ميثاق خود عمل كردند ، و اين است معنى آيه شريفه  وَ ما وَجَدْنا لِأَكْثَرِهِمْ مِنْ عَهْدٍ وَ إِنْ وَجَدْنا أَكْثَرَهُمْ لَفاسِقِينَ  .\r\n8 - عقبه گويد : من و معلى خدمت حضرت صادق عليه السّلام رسيديم ، فرمود : شما را به يكى از دو خوبى بشارت بدهم يا در دنيا بمانيد تا به مقاصد خود برسيد و خشم شما پايان پذيرد و بر دشمنان خود پيروز گرديد و اين است معنى آيه شريفه   وَ يَشْفِ صُدُورَ قَوْمٍ مُؤْمِنِينَ وَ يُذْهِبْ غَيْظَ قُلُوبِهِمْ   .\r\nاگر چنانچه مىخواهيد قبل از اينكه به مقصود خود نائل گرديد و ذلت دشمنى را بنگريد از دنيا برويد كه خداوند به اين رضايت داده و براى پيامبرش صلّى اللَّه عليه و إله و على عليه السّلام همين را پسنديده است .\r\n9 - حضرت باقر عليه السّلام در معنى آيه شريفه  فَاجْعَلْ أَفْئِدَةً مِنَ النَّاسِ تَهْوِي إِلَيْهِمْ  فرمود : مقصود همه مردم نيستند ، و مقصود از آن شما و كسانى مانند شما هستند ، مثل شما در ميان مردم مانند موى سفيد در يك كاو سياه مىباشد و يا مانند موى سياه در يك كاو سفيد لازم است مردم حج خانه را به جاى آورند و آن را تعظيم كنند همان گونه كه خداوند آن را بزرگ داشته است ، و ما هر جا هستيم نزد ما\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nبيايند و ما راهنمايان مردم هستيم .\r\n10 - ميسره از حضرت باقر عليه السّلام روايت مىكند كه فرمود : پدر ما ابراهيم از خداوند خواست و گفت : خداوندا دلهاى مردم را به طرف كعبه متوجه كن تا آنها با ميل و اشتياق به سوى خانه‌ات بروند و آن را زيارت كنند .\r\n11 - ميسره گويد : ما در حدود پنجاه نفر بوديم در چادرى خدمت حضرت باقر عليه السّلام رسيديم ، همه در حال سكوت بودند و كسى سخن نمىگفت ، در اين هنگام امام عليه السّلام فرمود : چرا سخن نمىگوئيد ، مگر خيال مىكنيد من پيامبر هستم نه به خداوند سوگند چنين نيست با ما پيامبر فقط خويشاوندى داريم و از اولاد او مىباشيم .\r\nهر كس اين قرابت را مراعات كند و آنها را دوست بدارد و احترامشان نمايد خداوند آنها را گرامى مىدارد ، آيا مىدانيد كه مكانها در نزد خداوند فضيلت و مقامى دارند ، همه سكوت كردند و كسى پاسخ نداد ، بعد خودش فرمود : آن مكانى كه مورد احترام مىباشد مكه هست كه خداوند آن را محترم شمرده و براى خود به عنوان حرم برگزيده و خانه خود را در آن قرار داده است .\r\nبعد فرمود : آيا مىدانيد كدام محل در مكه فضيلت بيشترى دارد و باز همه سكوت كردند و سپس فرمودند آن محل بين حجر الاسود و در كعبه مىباشد كه از همه جا افضل است ، ابراهيم عليه السّلام در آنجا مقام داشت و گوسفندانش را در آن مكان علف مىداد و در همان جا نماز مىگذارد .\r\nامام باقر عليه السّلام فرمود : به خداوند سوگند اگر بنده‌اى در آن مكان قرار گيرد و روز را تا شب و شب را تا صبح نماز بگذارد و حق ما اهل بيت را نشناسد و مقام و منزلت ما را درك نكند خداوند چيزى را از وى قبول نمىكند ، پدر ما ابراهيم عليه السّلام از خداوند خواست كه دل گروهى از مردم را به طرف مكه متوجه كند ولى نخواست كه دل همه مردم را به آن توجه دهد .\r\nمقصود ابراهيم عليه السّلام از آن گروه شما بوديد و يا كسانى كه نظير شما هستند ، مثل شما در ميان مردم مانند موى سياه در گاو سفيد مىباشد ، اكنون سزاوار است\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nكه مردم براى حج اين خانه بيايند و آن را تعظيم كنند همان گونه كه خداوند آن را تعظيم كرده است ، و ما را ملاقات كنند زيرا ما راهنمايان مردم به طرف خداوند هستيم .\r\n12 - فضيل بن يسار گويد : حضرت باقر عليه السّلام متوجه مردم شد در حالى كه گرد كعبه طواف مىكردند ، فرمودند : در جاهليت هم اين چنين طواف مىكردند ، مردم مامور شده‌اند كه خانه را طواف كنند و بعد به طرف ما بر گردند و ولايت ما را قبول‌كننده و ما را يارى نمايند ، و بعد از خواندن آيه  فَاجْعَلْ أَفْئِدَةً مِنَ النَّاسِ تَهْوِي إِلَيْهِمْ  فرمود : آنها آل محمد هستند و ما آل محمد هستيم .\r\n13 - كليب اسدى گويد : حضرت صادق عليه السّلام فرمود . به خداوند سوگند شما بر دين حق هستيد و فرشتگان هم اين دين را دارند ، اينك با تقوى و پرهيزگارى و عبادت ما را يارى كنيد به خداوند سوگند فقط اعمال شما مورد قبول خداوند هست اينك از خداوند بترسيد و زبان خود را نگهداريد و در مساجد آنها نماز بگذاريد ولى خود را به آنها مخلوط نسازيد .\r\n14 - در حديث ديگرى كليب روايت مىكند كه امام عليه السّلام فرمود : نماز و عبادت را فراموش نكنيد و پرهيزگار باشيد .\r\n15 - حبابه والبيه گويد : ما نزد زنى رفتيم كه از كثرت عبادت صورتش زرد شده بود ، در اين جا عباية بن ربعى هم با من بود ، آن زن پرسيد چه كسى با شما هست از على عليه السّلام شنيدم فرمود : هيچ كس بر ملت ابراهيم نيست جز ما و شيعيان ما .\r\n16 - حبابه گويد : از امام حسين عليه السّلام شنيدم مىفرمود : سوگند به خدائى كه احمس را بهترين بجيلة و عبد القيس را بهترين ربيعه و همدان را بهترين يمنى قرا داد شما بهترين امت‌ها و فرقه‌ها مىباشيد و بعد فرمود : فقط ما و شيعيان ما بر ملت ابراهيم هستيم و ساير مردم بهره‌اى ندارند .\r\n17 - عباد بن زياد گويد : حضرت صادق عليه السّلام فرمود : اى عباد جز شما كسى بر ملت ابراهيم نيست ، و خداوند فقط از شما قبول مىكند و گناهان شما را\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nمىآمرزد .\r\n18 - عبد اللَّه بن سليمان گويد : از حضرت باقر عليه السّلام شنيدم در معنى آيه شريفه  إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوهُ وَ هذَا النَّبِيُّ وَ الَّذِينَ آمَنُوا  فرمود : به خدا سوگند شما بر دين ابراهيم هستيد و راه او را ادامه مىدهيد و از همه به او شايسته‌تر مىباشيد .\r\n19 - ابو المغيرة گويد : از على عليه السّلام شنيدم مىفرمود : از خداوند بترسيد فريب انسانى را نخوريد و كسى شما را به دروغ از راه منحرف نكند ، دين من يكى است و آن دين آدم است كه خداوند آن دين را براى او پسنديد ، من بنده مخلوقى هستم و نفع و زيانم در اختيار من نيست ، هر چه خداوند بخواهد انجام مىگيرد و من هم جز خاست خدا چيزى نمىخواهم .\r\n20 - يزيد بن خليف گويد : حضرت صادق عليه السّلام به ما گفتند : به خداوند سوگند شما متوجه جايى شديد كه خداوند به آنجا توجه كرده است ، و شما برگزيديد آن كس را كه خداوند برگزيد ، مردم به طرف راست و چپ رفتند ولى شما بسوى محمد صلّى اللَّه عليه و إله رفتيد ، به خداوند سوگند شما بر راه راست و روشنى قرار گرفته‌ايد .\r\n21 - ايوب بن حر گويد : حضرت صادق عليه السّلام فرمود : به خداوند سوگند شما بر دين خدا و رسول و على بن ابى طالب مىباشيد ، مجموعه اين دين جزء آثارى است كه از رسول خدا صلّى اللَّه عليه و إله بعنوان گنجى در نزد ما محفوظ است .\r\n22 - سعيد بن يسار گويد : خدمت حضرت صادق عليه السّلام رسيدم در حالى كه روى تختى نشسته بود ، فرمود : اى سعيد گروهى مرجئه ناميده شدند و جماعتى نام خوارج به خود گرفتند و شما را هم ترابيه نام نهادند .\r\n23 - حبيب گويد : حضرت صادق عليه السّلام به ما فرمودند : هيچ كس نزد ما محبوب‌تر از شما نيست ، مردم هر كدام به طرفى رفتند و راهى براى خود برگزيدند ، گروهى دنبال هوى نفس رفتند و بعضى به رأى خود عمل كردند ، ولى شما دنبال چيزى رفتيد كه براى آن اصل و ريشه‌اى وجود دارد ، و پايه‌هاى آن ثابت مىباشد .\r\n24 - حبيب در يك روايت ديگر گويد : حضرت صادق عليه السّلام فرمود : مردم هر\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nكدام به سوئى رفتند گروهى متابعت هوى نفس خود را كردند و جماعتى هم دنبال روايت رفتند ، ولى خداوند متعال شما را هدايت فرمود چون هدايت شما را دوست داشت ، و نيز به خاطر محبت كسانى كه محبت آنها به شما سود مىرساند شما را راهنمائى كرد .\r\n25 - بشير دهان گويد : حضرت صادق عليه السّلام به من فرمودند ، مرجئه و قدريه و خوارج هر كدام ادعا مىكنند كه حق با ما مىباشد ولى شما بخاطر خداوند و رضاى او به ما متوجه شديد و سخنان ما را باور كرديد و بعد اين آيات شريفه را تلاوت كردند كه : از خداوند اطاعت نمائيد و از صاحبان امر هم اطاعت داشته باشيد .\r\nاز آنچه رسول خدا به شما گفت پيروى كنيد و از هر چه شما را نهى كرد دست باز داريد ، هر كس از رسول اطاعت كند خداوند را اطاعت كرده است ، اگر خداوند را دوست مىداريد از من متابعت كنيد تا خداوند شماها را دوست بدارد و گناهان شما را بيامرزد .\r\nبعد از آن فرمود : به خداوند سوگند خداوند در قرآن نسبت عيسى بن مريم را به ابراهيم مىرساند در حالى كه عيسى از طريق مادر به ابراهيم مىرسد ، و در آنجا كه مىفرمايد :  وَ مِنْ ذُرِّيَّتِهِ داوُدَ وَ سُلَيْمانَ  تا آنجا كه فرمود :  وَ يَحْيى وَ عِيسى  .\r\n26 - سليمان گويد : در حضور حضرت صادق عليه السّلام از هواهاى مردم و ميل آنان بحث و گفتگو شد امام عليه السّلام فرمود : به خداوند سوگند آنها از آنچه به رسول خدا صلّى اللَّه عليه و إله نازل شده اطلاعى ندارند جز اينكه مىآيند و رو به كعبه قرار مىگيرند .\r\n27 - ابو الجارود گويد : يكى از روزها اصحاب در انتظار ملاقات حضرت باقر عليه السّلام بودند ، امام نزد اصحاب آمد و گفت : از خداوند منتظر بشارت باشيد ، و كسى غير از شما از خداوند مژده بشارت ندارد .\r\n28 - ابو كهمس گويد : از حضرت صادق عليه السّلام شنيدم فرمود : مردم هر كدام به راست و يا چپ متمايل شدند ولى شما دنبال اهل بيت پيغمبر خود را گرفتيد ، اينك شما را مژده رحمت مىدهم ، گويد گفتم : قربانت گردم اميدوارم خداوند ما و\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nآنها را در يك جا مساوى قرار ندهد ، امام سه بار فرمودند : نه به خداوند چنين نخواهد بود .\r\n29 - محمد بن مسلم و ديگران روايت مىكنند كه امام باقر عليه السّلام فرمودند : شما دنبال چه هستيد ، اگر ترسى از آسمان فرود آيد هر كس به پناه‌گاهى مىرود ما در آن هنگام به پيامبر پناه مىبريم و شما هم به ما پناه مىآوريد اكنون شما را بشارت دهم كه خداوند شما را با آنها برابر نخواهد كرد .\r\n30 - ابو كهمس گويد : امام صادق عليه السّلام فرمود : شما ما را شناختيد در صورتى كه مردم حق ما را انكار كردند شما با ما ارتباط برقرار كرديد در حالى كه آنها از ما بريدند ، خداوند همنشينى با محمد صلّى اللَّه عليه و إله را براى شما روزى مىكند و از حوض او شما را سيراب مىگرداند .\r\n31 - بشير كناسى گويد : از حضرت صادق عليه السّلام شنيدم فرمود : شما با ما رفت و آمد كرديد در حالى كه مردم با ما قطع كردند ، شما ما را دوست خود گرفتيد ولى مردم با ما دشمنى كردند ، و شما حق ما را درك كرديد ولى آنها ما را منكر شدند و حق ما را نشناختند .\r\n32 - بشير دهان گويد : امام صادق عليه السّلام فرمود : شما حق ما را شناختيد در حالى كه گروه كثيرى حق ما را نشناختند ، شما ما را دوست مىداريد در صورتى كه گروهى بسيار ما را دشمن مىدارند گاهى محبت براى خدا و رسولش هست ولى گاهى براى دنيا مىباشد اگر محبت براى خدا و رسول باشد پاداش آن بر خداوند است ، و اگر براى دنيا باشد ارزشى ندارد .\r\n33 - ضريس كناسى گويد : از حضرت باقر عليه السّلام پرسيدم تفسير آيه شريفه :  وَ هُدُوا إِلَى الطَّيِّبِ مِنَ الْقَوْلِ وَ هُدُوا إِلى  صراط مستقيم چيست فرمود : به خداوند سوگند آن همين عقيده‌ايست كه شما داريد و آن ولايت آل محمد عليهم السّلام مىباشد .\r\n34 - صفوان جمال گويد : حضرت صادق عليه السّلام در تفسير آيه شريفه  كُلُّ شَيْءٍ هالِكٌ إِلَّا وَجْهَهُ  فرمود : كسانى كه از اوامر خداوند اطاعت كنند و از رسول خدا صلّى اللَّه عليه و إله اطاعت كنند ، و دستورات خدا و رسول را به كار گيرند هلاك نمىگردند ، و براى\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nهمين است كه هر كس از رسول اطاعت كند از خداوند هم اطاعت كرده است .\r\n35 - على بن نعمان به سند خود از حضرت صادق عليه السّلام روايت مىكند كه در تفسير آيه شريفه :  إِنَّ عِبادِي لَيْسَ لَكَ عَلَيْهِمْ سُلْطانٌ *  فرمود : يعنى شيطان بر محبان ما تسلط ندارد ، گفتم : چرا چنين باشد در صورتى كه در ميان آنها افراد نامناسبى هستند ، فرمود : معنى آيه اين است كه او توانائى ندارد كفر را در نظر آنان خوب جلوه دهد و يا ايمان را در نظر آنها مبغوض نمايد .\r\n36 - زراره گويد : به حضرت باقر عليه السّلام عرض كردم معنى آيه شريفه :  لَأَقْعُدَنَّ لَهُمْ صِراطَكَ الْمُسْتَقِيمَ  چيست : فرمود : اى زراره در اين جا قصدش شما و ياران شما بود ، اما او از ديگران آسوده است .\r\n37 - ابان بن تغلب گويد : امام باقر عليه السّلام فرمود : هنگامى كه وارد كوفه شدى اين حديث را از من روايت كن كه هر كس شهادت به وحدانيت خداوند بدهد بهشت براى او واجب مىگردد ، گويد : گفتم قربانت گردم همه گونه مردم نزد من مىآيند من اين را به همه بگويم .\r\nفرمود : آرى اى ابان حديث را براى همه نقل كن ، هنگامى كه روز قيامت برپا شود خداوند متعال همه گذشتگان و آيندگان را در يك جا گرد مىآورد ، و بعد لا إله الا اللَّه را از آنها مىگيرد و مگر كسانى كه معتقد به ولايت و امامت ما باشند .\r\n38 - حارث نضرى گويد : از امام صادق عليه السّلام پرسيدم معنى  كُلُّ شَيْءٍ هالِكٌ إِلَّا وَجْهَهُ  چيست فرمود : هر چيزى به هلاكت مىرسد مگر آنهائى كه راه شما را گرفته‌اند .\r\n39 - ابو الطفيل گويد : على عليه السّلام بالاى منبر فرمودند : خداوند محمد را به نبوت مبعوث فرمود و او را به رسالت برانگيخت و برگزيد ، او در ميان مردم به نشر علم و فضيلت پرداخت و جامعه را از حقايق و مسائل دينى آگاه كرد و راه خداوند را به همه نشان داد .\r\nمفاتيح علوم نزد ما اهل بيت مىباشد ، ابواب حكمت و معرفت و روشنائى و حقيقت نزد ما هست هر كس اهل بيت را دوست بدارد از ايمان خود سود مىبرد و\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nاعمالش قبول مىگردد و هر كس آنها را دوست نداشته باشد از ايمان خود سود نمىبرد و اعمالش قبول نمىشود اگر چه در شب و روز خود را به زحمت بيفكند .\r\n40 - ابو حمزه گويد : از حضرت باقر عليه السّلام سؤال كردم معنى آيه شريفه  كُلُّ شَيْءٍ هالِكٌ إِلَّا وَجْهَهُ  چيست فرمود : هر چيزى به هلاكت مىرسد مگر وجه بعد فرمود : خداوند بزرگتر است از اينكه بتوان او را تعريف كرد ، معنى آيه اين است كه هر چيزى فانىشدنى است جز دين خدا ، و وجه آن جانبى است كه از آن جا وارد مىگردند .\r\n41 - حارث نضرى گويد : امام صادق عليه السّلام در تفسير اين آيه  كُلُّ شَيْءٍ هالِكٌ إِلَّا وَجْهَهُ  فرمود : همه هلاك مىشوند مگر آنهائى كه راه حق را در پيش بگيرند .\r\n\r\n17 در فضيلت رفض ،\r\n1 - عتيبه گويد : حضرت باقر عليه السّلام فرمود : به خداوند سوگند خوب نامى خداوند به شما عطا كرده مادامى كه به گفتار ما عمل كنيد و به ما دروغ نسبت ندهيد ، امام عليه السّلام هنگامى اين سخن را فرمودند كه من به او عرض كردم مردى به من مىگويد : مواظب باش كه از رافضيان به حساب نيائى .\r\n2 - ابو الجارود گويد : خداوند دو گوش او را كر كند همانطور كه دو چشمش را كور كرده كه او اين سخنان را از امام باقر عليه السّلام شنيد كه در پاسخ مردى كه گفت : اين مردم ما را رافضه خطاب مىكنند فرمود : من هم از رافضيان هستم ، و اين گفته را سه بار تكرار كردند .\r\n3 - ابو بصير گويد : به امام باقر عليه السّلام گفتم : قربانت گردم براى ما نامى انتخاب كرده‌اند كه واليان بخاطر آن خون ما را حلال مىدانند و مال‌هاى ما را مىگيرند و ما را مورد عذاب و آزار قرار مىدهند فرمود : آن نام چيست ، عرض كردم مىگويند رافضى .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nامام باقر عليه السّلام فرمود : هفتاد نفر از لشكريان فرعون او را ترك كردند و به طرف موسى عليه السّلام آمدند و در ميان ياران موسى آنها بيش از همه به هارون علاقه داشتند طرفداران موسى به اين هفتاد نفر رافضى مىگفتند ، در اين هنگام خداوند وحى كرد كه نام آنها را در تورات ثبت كن كه من اين نام را براى آنها برگزيدم .\r\n4 - سليمان اعمش گويد : به حضرت صادق عليه السّلام عرض كردم قربانت گردم مردم ما را رافضى مىگويند ، رافضى چيست ، امام عليه السّلام فرمود : به خداوند سوگند آنها نام شما را روافض نگذاشته‌اند و خداوند در تورات و انجيل بر زبان موسى و عيسى عليهما السّلام نام شما را رافضى نهاده است .\r\nموضوع اين است كه هفتاد نفر از فرعونيان او را ترك كردند و داخل شريعت موسى شدند ، از اين جهت خداوند آنها رافضى نام نهاد و بعد به موسى وحى فرستاد كه نام آنها را در تورات ثبت كند تا اين نام بر زبان محمد صلّى اللَّه عليه و إله هم جارى گردد .\r\nآن جماعت را خداوند از هم پراكنده ساخت و شعبه‌ها و قبائلى از آن‌ها پيدا شد ، آنها خير را ترك كردند و شما از شر دست باز داشتيد ، شما با اهل بيت پيامبر خود ارتباط برقرار كرديد ، و به جايى رفتيد كه پيامبر شما آنجا رفت ، و شما كسى را اختيار كرديد كه خدا و رسول او را اختيار كردند .\r\nاينك شما را بشارت مىدهم كه شما مورد رحمت و آمرزش خداوندى قرار گرفته‌ايد ، خداوند از نيكوكاران شما قبول كرده و از بدكاران شما هم در گذشته است ، و هر كس با عقيده شما به محشر نيايد خداوند حسنات او را قبول نمىكند و از گناهان او هم در نمىگذرد .\r\nاى سليمان آيا خوشحال شدى ، گفتم باز هم بفرمائيد فرمود : خداوند متعال فرشتگانى دارد كه براى شما استغفار مىكنند تا گناهان شما فرو ريزد همان گونه كه برگها از درخت فرو مىريزند در هنگامى كه بادها بودند خداوند مىفرمايد :\r\nكسانى كه عرش و اطراف او را حمل مىكند تسبيح خداوند را مىگويند و براى مؤمنان استغفار مىكنند ، به خداوند سوگند آنها شيعيان ما هستند .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nاى سليمان از اين سخنان خوشحال شدى گفت : آرى باز هم بفرمائيد ، فرمود : امروز كسى بر ملت ابراهيم نيست جز شيعيان ما ، و مردمان ديگر از اين موضوع بهره و نصيبى ندارند .\r\n\r\n18 گذشت از شيعيان و شفاعت از آنان\r\n1 - داود بن سليمان گويد : حضرت رضا عليه السّلام از پدرانش عليهم السّلام روايت مىكند كه رسول خدا صلّى اللَّه عليه و إله فرمود : هر گاه روز قيامت فرا رسد حساب شيعيان خود را خود رسيدگى مىكنيم ، هر كس فقط حسابش با خدا باشد ما حكم خود را صادر مىكنيم .\r\nخداوند متعال هم حكم ما را قبول مىكند و هر كس حسابش با مردم باشد ، ما از وى خواهش مىكنيم حساب او را به ما ببخشد ، و اگر حساب او با ما باشد در اين صورت ما حق داريم از وى درگذريم و عفوش نمائيم .\r\n2 - حضرت رضا عليه السّلام از پدرانش از امام حسين عليهما السّلام روايت مىكند كه رسول خدا صلّى اللَّه عليه و إله فرمودند اى على شيعيان خود را بشارت بده كه من از آنها شفاعت مىكنم در آن روزى كه جز شفاعت من كار ديگرى نمىتوان كرد .\r\n3 - ابو الورد گويد : از حضرت باقر عليه السّلام شنيدم مىفرمود : هنگامى كه روز قيامت برپا شود خداوند همه مردم را در يك زمينى جمع مىكند ، آنها همه پا برهنه و لخت هستند ، آنها را در راه محشر نگاه مىدارند ، آنها عرق مىريزند و نفس‌ها حبس مىشوند ، و مدت‌ها در اين وضع بسر مىبرند .\r\nبعد از اين منادى از طرف عرش فرياد مىزند پيامبر امى كجا هستند ، مردم مىگويند همه اين ندا را شنيدند نام او را ببريد ، بار ديگر ندا مىكنند پيامبر رحمت محمد بن عبد اللَّه كجا است در اين جا رسول خدا صلّى اللَّه عليه و إله برمىخيزند و جلو مردم قرار مىگيرند .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nرسول اكرم صلّى اللَّه عليه و إله جلو صف مردم حركت مىكنند تا به كنار حوض مىرسند ، حوضى كه طولش بين ايله و صنعا مىباشد ، پيامبر در كنار آن حوض توقف مىكند و بعد امام شما را صدا مىزند و او در جلو مردم قرار مىگيرد ، و بعد اجازه مىدهند . مردم بگذرند .\r\nامام باقر عليه السّلام فرمود : گروهى در آن روز وارد حوض مىگردند و گروهى از آن منع مىشوند ، هنگامى كه رسول خدا صلّى اللَّه عليه و إله مشاهده مىكند بعضى از محبان ما را به كنار حوض راه نمىدهند گريه مىكند و مىگويد : بار خدايا اين‌ها شيعيان على مىباشند .\r\nراوى گويد : در اين هنگام خداوند فرشته‌اى را مىفرستد ، آن فرشته مىآيد و مىگويد : اى محمد چرا گريه مىكنيد ، رسول خدا مىفرمايد چرا گريه نكنم در حالى كه گروهى از شيعيان على را به طرف دوزخ مىبرند و از ورود در حوض منع مىكنند .\r\nدر اين هنگام خداوند متعال مىفرمايد اى محمد من آنها را به تو بخشيدم ، و بخاطر تو از گناهان آنها چشم پوشيدم و به گروهت ملحق نمودم ، و آنها را به فرزندانت كه مورد علاقه آنها بودند بخشيدم اكنون آنان را وارد حوض مىكنم و شفاعت تو را در باره آنان مىپذيرم ، و به تو احترام مىگذارم .\r\nبعد از اين حضرت باقر عليه السّلام فرمود : در آن روز گروهى از مردان و زنان گريه مىكنند و فرياد مىزنند وا محمداه ، در آن روز هر كس ما را دوست بدارد و از دشمنان ما برائت حاصل كند و آن‌ها را دشمن بدارد در حزب ما محشور مىگردد و در كنار حوض با ما خواهد بود .\r\n4 - محمد گويد : از حضرت باقر عليه السّلام سؤال كردم معنى آيه شريفه  فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ وَ كانَ اللَّهُ غَفُوراً رَحِيماً  چيست ، فرمود : مؤمن گناهكار را روز قيامت براى حساب مىآورند ، خداوند خود بدون اينكه ديگران بدانند به حساب او رسيدگى مىكنند ، و گناهان او را به وى تذكره مىدهند .\r\nهنگامى كه او به گناهان خود اقرار كرد خداوند به كاتبان نامه اعمال او دستور\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nمىدهد گناهان او را تبديل به حسنات كنيد و به مردم هم نشان دهيد ، مردم مىگويند اين شخص يك گناه هم ندارد ، در اين جا خداوند دستور مىدهد او را وارد بهشت كنند ، اين است تاويل اين آيه و اين در باره شيعيان گناهكار مىباشد .\r\n5 - على بن مهدى از حضرت رضا عليه السّلام و او از پدرانش عليهم السّلام روايت مىكند كه رسول خدا صلّى اللَّه عليه و إله فرمود : محبت ما اهل بيت گناهان را از بين مىبرد و نيكيها را مضاعف مىگرداند و خداوند متعال مظلمه دوستان ما را قبول مىكند ، مگر اينكه آنها نسبت به مؤمنان ظلم كنند و به آنها زيان برسانند .\r\n6 - مسعدة بن صدقه گويد : از حضرت صادق عليه السّلام شنيدم فرمود : به خداوند سوگند هيچ كس در محبت على عليه السّلام به هلاكت نخواهد رسيد و او را در جاهائى كه دوست دارد مشاهده خواهد نمود ، و كسانى كه على را دشمن مىدارند به هلاكت نمىرسند مگر اينكه در جاهائى كه دوست نمىدارند او را به ببينند .\r\n7 - ابو ليلى از امام حسين عليه السّلام روايت مىكند كه رسول خدا صلّى اللَّه عليه و إله فرمود :\r\nمحبت ما اهل بيت را داشته باشيد ، هر كس با ما دوست باشد روز قيامت وارد بهشت مىگردد و ما از او شفاعت مىكنيم ، به خداوند سوگند بنده‌اى از اعمال خود سود نمىبرد و مگر اينكه حق ما را بشناسد .\r\n8 - ابو عاصم ضحاك گويد امام صادق از پدرانش عليهم السّلام روايت كرد كه جابر بن عبد اللَّه گفت در حضور رسول خدا صلّى اللَّه عليه و إله بودم و على هم در آنجا بود ، در اين هنگام عمر بن خطاب با مردى كه گريبان او را گرفته بود وارد شد ، رسول خدا فرمود : اين مرد چكار كرده است .\r\nعمر گفت : يا رسول اللَّه اين مرد مىگويد شما گفته‌ايد هر گاه مردى بگويد لا إله الا اللَّه محمد رسول اللَّه وارد بهشت مىگردد ، و اين سخن را هر گاه مردم بشنوند در كارها جرأت پيدا مىكنند ، آيا تو اين سخن را گفته‌اى ، فرمود : آرى هنگامى كه با اين دوست باشد و به ولايت او معتقد گردد .\r\n9 - امام حسن عسكرى عليه السّلام از پدرانش عليهم السّلام روايت مىكند كه رسول خدا صلّى اللَّه عليه و إله فرمود : اى على خداوند تو و شيعيان و دوستان شيعيانت را مورد رحمت و مغفرت\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nقرار داده و اينك تو را به اين بشارت مىدهم ، شرك در تو راه پيدا نكرد و دانش در تو جاى گرفته .\r\n10 - حضرت رضا عليه السّلام از پدرانشان عليهم السّلام روايت مىكند كه رسول خدا صلّى اللَّه عليه و إله فرمود : خداوند مىفرمايد هر كس به من و به پيامبر و ولى من ايمان بياورد او را وارد بهشت مىكنم و به اعمال او توجهى ندارم .\r\n11 - موسى بن بكر گويد : در خدمت حضرت صادق عليه السّلام بوديم كه مردى گفت : از خداوند آرزوى بهشت را دارم امام فرمود : شما در بهشت هستيد از خداوند بخواهيد شما را از آن بيرون نكند ، آن مرد گفت : ما در دنيا هستيم ، امام فرمود : مگر شما به ولايت ما ايمان نداريد ، گفت آرى ايمان دارم ، فرمود : همين معنى بهشت مىباشد كه هر كس به آن اقرار كند در بهشت خواهد بود از خداوند بخواهيد كه آن را از شما نگيرد .\r\n12 - حضرت باقر عليه السّلام فرمود : آتش را مشاهده نخواهد كرد كسى كه ولايت را قبول كند .\r\n13 - مالك بن اعين گويد : حضرت صادق عليه السّلام فرمود : مگر نمىخواهيد به اين خوشحال گرديد كه نماز بگذاريد و زكات بدهيد و زبان خود را نگه داريد و بعد وارد بهشت شويد .\r\n14 - يوسف بن ثابت گويد : امام صادق عليه السّلام فرمود : هيچ عملى به مؤمن زيان نمىرساند و هيچ كارى براى كافر سودى ندارد ، مگر مشاهده نمىكنى كه خداوند فرمود : علت آن كه انفاق و صدقات آنها مورد قبول قرار نگرفت اين بود كه آنها به خدا و رسول كافر شدند و در كفر خود مردند .\r\n15 - محمد بن مسلم گويد : حضرت صادق عليه السّلام فرمود : به خداوند سوگند هر كس معتقد به ولايت ما باشد آتش را نخواهد ديد ، گويد گفتم : در ميان آنها كسانى هستند كه هر كارى مىكنند ، فرمود : اگر يكى از آن‌ها كار بدى كرد مبتلا به بيمارى در بدن مىشود تا كفاره گناهان گردد .\r\nاگر بيمار نشد خداوند روزى او را تنگ مىكند ، و اگر اين هم نشد در هنگام\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nمرگ خداوند بر او سخت مىگيرد و جانش را به سختى قبض مىكند تا هنگامى كه روز قيامت در محضر خداوند حاضر مىگردد گناهى نداشته باشد و بعد او را وارد بهشت مىگرداند .\r\n16 - يعقوب بن شعيب گويد : خدمت حضرت صادق عليه السّلام عرض كردم مردى همه كار را مىكند ولى به ولايت شما هم اعتقاد دارد ، فرمود : براى اين مرد اميد نجات هست ولى براى ناصبى هرگز اميد نجات نيست ، و اگر آن طور است كه مىگوئيد خداوند او را گرفتار فقر و يا بيمارى مىكند تا گناهانش پاك گردد و بعد او را از دنيا مىبرد .\r\n17 - ابن ابى يعفور گويد : به حضرت صادق عليه السّلام عرض كردم من با مردم رفت و آمد دارم و گاهى با كمال تعجب مشاهده مىكنيم گروهى كه به ولايت شما عقيده ندارند و به ديگران دل بسته‌اند داراى امانت و صداقت و وفاء به عهد مىباشند .\r\nولى از آن طرف كسانى كه به شما عقيده دارند و ولايت شما را قبول مىكنند مانند آنها امانت و صداقت ندارند و وفاء به عهد و پيمان‌ها نمىكنيد ، راوى گويد :\r\nدر اين هنگام امام در جاى خود مستقر شد و متوجه من شد و فرمود : دين ندارند كسانى كه به ولايت امام جائرى اعتقاد پيدا مىكنند .\r\nاز آن طرف هر كس به ولايت امام عادلى كه از جانب خداوند معين مىگردد اعتقاد پيدا كند براى او عتابى نخواهد بود ، گويد : گفتم : آنها دين ندارند و اين‌ها خطرى برايشان نيست ، فرمود : همچنين است بعد فرمود : مگر نشنيده‌اى كه خداوند در قرآن مجيد مىفرمايد :\r\nخدا دوست كسانى است كه ايمان آورده‌اند ، آن‌ها را از تاريكىها بيرون مىكند و به روشنايى وارد مىگرداند يعنى آنها را از تاريكىهاى گناه بيرون مىآورد و به توبه و مغفرت موفق مىدارد زيرا آنها به امام عادلى كه از طرف خداوند معين شده اعتقاد پيدا كرده‌اند .\r\nبعد فرمود : اما آيه شريفه و كسانى كه كافر شدند آنها دوستان طاغوت هستند\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nكه آنها را از نور خارج مىكنند و به تاريكىها هدايت مىنمايند ، گفتم مقصود در اين جا كفار هستند چون فرموده است  وَ الَّذِينَ كَفَرُوا  ، امام فرمود : مگر كافر نور دارد كه آنها را از نور خارج كند و به تاريكىها ببرد .\r\nمقصود آيه شريفه اين است كه آنها در نور اسلام بودند و بعد از اينكه دنبال امام جائرى كه از طرف خداوند معين نشده رفتند ، آنها را از نور اسلام بيرون مىكنند و به ظلمات كفر مىكشانند ، و خداوند هم براى آنها آتش را لازم گردانيد و گفت :  أُولئِكَ أَصْحابُ النَّارِ هُمْ فِيها خالِدُونَ  .\r\n18 - مهزم اسدى گويد : از حضرت صادق عليه السّلام شنيدم فرمود : خداوند متعال مىفرمايد : من هر كسى را كه به امام باطل ايمان بياورد عذاب خواهم كرد ، اگر چه آن مردم در كارهاى خود نيكو باشند و از هر كسى كه از امام حق پيروى كند مىگذرم اگر چه آن كس بدكار باشد .\r\nراوى گويد : عرض كردم خداوند از آن نمىگذرد ولى از اين‌ها مىگذرد ، فرمود : آرى خداوند آنها را از تاريكيها نجات مىدهد و به روشنائىها هدايت مىكند .\r\nدر روايت ديگرى آمده كه فرمود : دشمنان امير المؤمنين على عليه السّلام در آتش مخلد هستند ، و اگر چه اهل ورع و تقوى و زهد و عبادت باشند ، و كسانى كه به على معتقد مىباشند در بهشت جاودان مىباشند اگر چه اهل گناه و معصيت باشند .\r\n19 - در تفسير امام عليه السّلام است كه موسى بن جعفر عليهما السّلام در تفسير آيه شريفه  أُولئِكَ الَّذِينَ اشْتَرَوُا الضَّلالَةَ بِالْهُدى فَما رَبِحَتْ تِجارَتُهُمْ وَ ما كانُوا مُهْتَدِينَ  فرمود :\r\nآنها كسانى هستند كه دين خداوند را فروختند و در عوض كفر را برگزيدند .\r\n فَما رَبِحَتْ تِجارَتُهُمْ  يعنى در تجارت آخرت سودى نبردند ، زيرا آنها آتش دوزخ و انواع عذاب آن را خريدند و از بهشتى كه براى آنان مهيا شده بود درگذشتند  وَ ما كانُوا مُهْتَدِينَ  يعنى بسوى حق و حقيقت و راه درست هدايت نشدند .\r\nهنگامى كه اين آيه شريفه فرود آمد گروهى نزد رسول خدا صلّى اللَّه عليه و إله آمدند و گفتند\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nيا رسول اللَّه پاك و منزه است آن خدائى كه روزى مىدهد ، مشاهده نمىكنيد فلان شخص از مال دنيا چيزى نداشت و دست او خالى بود ، ولى با گروهى بعنوان خدمت كار به سفر دريائى رفتند .\r\nآن جماعت در اثر خدمت او حقش را دادند و او را با خود به چين بردند ، و او را در مال التجارة خود سهيم كردند او همچنين متاع و اثاثيه خريد و با خود آورد ، و آنها را فروخت و ده برابر سود برد ، و او اكنون يكى از مال داران و ثروتمندان اهل مدينه مىباشند .\r\nگروهى ديگر كه در خدمت آن حضرت بودند گفتند يا رسول اللَّه مگر مشاهده نمىكنى فلانى كه حالش بسيار خوب و مال‌دار بود ، زندگى مجلل و با شكوهى داشت و خيرات و مبرات مىكرد ، و همه اسباب و وسائل و ابزار كار در اختيارش بود ، ولى حرص و آز او را وادار كرد به سفر دريائى برود .\r\nاو در هنگام تلاطم دريا و ايام موج خيز و طوفانى سوار يك كشتى بدون اطمينان شد ، ملاحان و دريانوردان هم ضعيف و ناتوان بودند ، او به حركت خود ادامه داد تا به وسط دريا رسيد ، در اين هنگام بادى شديد وزيد و او را به طرف ساحل كشانيد و همه ثروت‌ها و اموالش غرق شد و اينك با فقر و حسرت بسر مىبرد .\r\nرسول خدا صلّى اللَّه عليه و إله فرمودند : آيا بگويم بهتر از اول و بدتر از دوم كيست ، گفتند :\r\nبفرمائيد يا رسول اللَّه فرمود : اما آن كس كه حالش از اول بهتر است مردى است كه اعتقاد راستين به محمد و على كه برادر و ولى و جانشين او مىباشد دارد .\r\nعلى ميوه دل رسول اللَّه مىباشد و از وى مخلصانه اطاعت مىكند ، مرديكه اعتقاد به محمد و على دارد خداوند و پيامبر و على از وى سپاسگزارى مىكنند ، و بدين وسيله خير دنيا و آخرت به او مىرسد و به او زبانى مىدهند كه از نعمت‌هاى خدائى سپاسگزارى مىكند .\r\nبه اين بنده دلى شاكر عطا مىگردد ، او از هر چه خداوند براى او مقدر كند راضى مىباشد ، و از هر چه از دشمنان آل محمد عليهم السّلام به او مىرسد صبر مىكند ، و از\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nاين جهت خداوند او را در زمين و آسمان بزرگ مىكند و از رضوان و كرامت‌هاى خود به او مىدهد و اين تجارت سودمندتر و بهتر و گواراتر است .\r\nاما آن كس كه حالش از دومى بدتر است مردى است كه با حضرت رسول صلّى اللَّه عليه و إله بعنوان برادرى بيعت كرده است ، و با او موافقت نموده و با دوستان او دوست شده ، و با دشمنان او دشمن شده است .\r\nبعد از اين بيعت خود را شكسته و با او مخالفت نموده و با دشمنانش همدست شده است اين چنين شخصى به سبب اعمال زشت خود پايانش به بدى ختم مىگردد و گرفتار عذابى مىشود كه از وى دست برنمىدارد ، او در دنيا و آخرت زيان مىبيند .\r\nبعد از اين رسول خدا صلّى اللَّه عليه و إله فرمود : اى بندگان خدا به كسانى كه مورد اكرام و احترام خداوند هستند خدمت كنيد ، خداوند آنها را برگزيده و آنها را بهترين مردم روى زمين قرار داده و او را از ميان همه مردم اختيار كرده است .\r\nآن مرد برگزيده على بن ابى طالب عليه السّلام است كه خداوند بعد از محمد صلّى اللَّه عليه و إله او را اختيار كرده است ، بايد دوستان او را دوست داشت و دشمنان او را دشمن گرفت و حقوق همديگر را در اين باره مراعات كرد ، مراعات على عليه السّلام بهتر از مراعات آن بازرگانى است كه مراعات رفيق شما را در سفر چين رعايت كردند و او را مالدار نمودند .\r\nمتوجه باشيد كه پاره‌اى از شيعيان على عليه السّلام روز قيامت در محشر حاضر مىگردند و گناهان آنها در كفه ميزان چنان سنگين مىگردد كه از كوه‌هاى بلند و امواج درياها هم سنگين‌تر است ، مردم مىگويند : اين بنده هلاك شد و نجاتى براى او نيست و همواره در عذاب خواهد بود .\r\nدر اين هنگام از طرف خداوند ندا مىآيد اى بنده خطاكارى كه اين گناهان را مرتكب شدى آيا در برابر اين همه گناه حسنه‌اى هم دارى كه با گناهت مساوى شود و وارد بهشت گردى و مورد عنايت خداوند قرار گيرى و مشمول وعده خدا شوى .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nبنده مىگويد : من نمىدانم ، منادى خداوند به او مىگويد : خداوند امر مىكند كه در ميان مردم فرياد بزن و خود را معرفى كن و بگو من فلان فرزند فلان و از فلان شهر هستم ، و اينك گناهان زيادى با خود آورده‌ام و در مقابل آن حسناتى ندارم ، و اينك اگر از كسى كمكى برمىآيد از من يارى كند ، زيرا من اكنون به آن نياز دارم .\r\nهنگامى كه اين مرد با فرياد استغاثه مىكند نخستين كسى كه به او پاسخ مىدهد على بن ابى طالب عليه السّلام مىباشد و مىگويد : لبيك اى كسى كه در محبت من مورد آزمايش قرار گرفتى و براى دشمنى با من مظلوم واقع شدى .\r\nبعد او را با طلب‌كارانش كه گروه زيادى هستند در حدود پانصد نفر مىباشند حاضر مىكنند و همه از وى شكايت دارند و حق خود را مىخواهند ، آنها مىگويند يا امير المؤمنين ما برادران مؤمن او هستيم و او به ما نيكى مىكرد و ما را احترام مىنمود و در معاشرت و رفتار خود با ما حسن سلوك داشت و به ما محبت و احسان مىنمود .\r\nاينك ما هم عبادت‌ها و طاعات خود را به او بخشيديم ، على عليه السّلام مىفرمايند حالا كه شما اعمال خود را به او بخشيديد پس چگونه وارد بهشت مىشويد ، مىگويند با رحمت واسعه خداوند كه شامل دوستانت مىگردد وارد بهشت مىگرديم اى برادر رسول خدا .\r\nدر اين هنگام از طرف خدا نداء مىآيد اى برادر رسول خدا ، اين‌ها برادران مؤمن او هستند كه همه اعمال خود را به او بذل كردند و اينك تو چه مىخواهى به او بدهى ، و من بين او و گناهانش حكميت مىكنم و اينك او را بخاطر دوستى او با تو مىآمرزم .\r\nاما بين او و كسانى كه از وى طلب دارند و اينك از او شكايت مىكنند بايد در اين جا بين آنها را نيز اصلاح كنم ، على عليه السّلام ميفرمايند بار خدايا هر چه اراده كردى امر كن تا انجام دهم ، خداوند مىفرمايد اى على از او نزد طلب‌كارانش ضمانت كن و او را آزاد ساز .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nدر اين جا على عليه السّلام مىفرمايند نزد من بيائيد تا طلب شما را از طرف او بدهم ، آن‌ها مىگويند اى برادر رسول خدا ما در برابر مطالبه خود از شما مىخواهيم فقط ثواب يكى از نفس‌هائى كه در هنگام خوابيدن بر فراش رسول خدا صلّى اللَّه عليه و إله داشته‌ايد به ما بدهيد .\r\nعلى عليه السّلام فرمود : من خواسته‌هاى شما را اجابت كردم و هر چه مىخواهيد مىدهم ، در اين هنگام خداوند متعال مىفرمايد اى بندگان من بنگريد كه چگونه على از شما ضمانت كرد و شما را از عذاب رهانيد و مورد لطف و احسان خود قرار داد .\r\nبعد از آن خداوند مقام آنها را در بهشت نشان مىدهد و آنها متوجه مىگردند كه ثواب يك نفس از نفسهاى على عليه السّلام در ليلة المبيت آن همه پاداش‌ها دارد ، و خداوند به اين وسيله على را ضامن قرار مىدهد و او طلب مؤمنان و دوستان خود را مىدهد .\r\nخداوند متعال بعد از اين مقامات عاليه و منازل مجللى به آنها نشان مىدهد كه هرگز ديدگان آنها نديده و گوش‌ها آن را نشنيده و در دل هيچ انسانى خطور نكرده است ، آنها مىگويند بار خدايا اكنون كه همه اينها متعلق به ما مىباشد ، پس انبياء و صديقان و صالحان و مؤمنان در كجا قرار خواهند گرفت آنها خيال مىكنند كه همه بهشت را به آنها داده‌اند .\r\nدر اين هنگام از طرف خداوند ندا مىآيد : اى بندگان من اينها همه ثواب يك نفس از انفاس على بن ابى طالب مىباشد كه شما آن را خواستيد ، اينك خدا آن را به شما داد ، بعد از اين آن مؤمنان همراه آن مؤمنى كه از وى طلب كار بودند در آن مقام‌ها در بهشت قدم مىگذارند و از نعمت‌هاى خداوند برخوردار مىگردند .\r\nآنها بعد از ورود به بهشت مشاهده مىكنند كه على عليه السّلام در آنجا مملكت‌هائى دارد كه چندين برابر آن است كه براى دوستش بذل كرده است ، سپس رسول خدا صلّى اللَّه عليه و إله فرمودند : آيا اين مقام براى منزل كردن بهتر است و يا وارد شدن در كنار درخت زقوم كه براى مخالفان وصى من على بن ابى طالب فراهم شده است .\r\n\r\n","description":"","footnote":"","page_name":" 241 ","page_number":241},
  {"content":"\r\n\r\n20 - در تفسير امام عليه السّلام آمده كه رسول خدا صلّى اللَّه عليه و إله فرمود : خداوند متعال روز قيامت گروهى را مبعوث مىكند كه ميزان آنها از گناه پر است ، به آنها مىگويند اين‌ها گناهان شما هست پس حسنات شما كجا هستند ، اگر كارهاى نيكى نداشته باشيد هلاك مىگرديد .\r\nآنها مىگويند بار خدايا ما كار نيكى نداريم كه ارائه دهيم ، خداوند متعال مىفرمايد : اگر شما كار نيكى از خود مشاهده نمىكنيد ، من اكنون كار نيك شما را معرفى مىكنم و پاداش آن را به شما مىدهم ، بعد از اين يك كاغذ كوچك را مىآورند و در ميزان مىگذارند .\r\nآنها مشاهده مىكنند حسنات آن‌ها از سيئات فراتر رفت به اندازه‌اى كه فاصله آنها بيشتر از بين زمين و آسمان شد ، در اين هنگام به آنها مىگويند اينك دست پدر و مادر و برادران و خواهران و دوستان خود را بگيريد و همه آنها را وارد بهشت كنيد .\r\nاهل محشر مىگويند : بار خدايا ما گناهان آنها را دانستيم و مىخواهيم بدانيم حسنات آنها چه بوده است ، خداوند متعال مىفرمايد : اى بندگان من يكى از آنها به برادر خود مقدارى بدهكارى دارد مىگويد : من تو را بخاطر محبتى كه به على بن ابى طالب دارى دوست مىدارم ، و اينك بقيه طلبى كه از من داريد بگيريد .\r\nرفيقش مىگويد : من بخاطر على عليه السّلام آن را به تو بخشيدم ، و هر چه هم مىخواهى باز هم به تو مىدهم در اين هنگام خداوند از آنها تقدير مىكند و گناهان آنها را مىآمرزد و آن را در گوشه‌اى از صحائف اعمال آنها قرار مىدهد و براى آنان و والدين آنها بهشت را لازم مىگرداند .\r\nمصقله طحان از حضرت صادق عليه السّلام روايت كرده كه فرمود : شما قبول كنيد هر كس به محبت و ولايت ما بميرد اهل بهشت مىباشد ، و خداوند مىفرمايد : بر ما حق است كه مؤمنان را نجات دهيم .\r\n22 - ابو ولاد گويد : به حضرت صادق عليه السّلام عرض كردم مردى از ياران ما كه مسلمانى پرهيزگار و نمازگزار مىباشد مبتلا به لهويات شده و ساز و آواز گوش\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nمىكند ، فرمود : اين لهويات او را از نماز گزاردن در وقت و يا روزه گرفتن باز مىدارد ، او عيادت بيماران و ديدار برادران و يا تشييع جنازه مردگان را ترك كرده است .\r\nگفتم خير همه اين كارها را انجام مىدهد و لهويات مانع كارهاى نيك او نشده است ، فرمودند : اين لهويات از كامهاى شيطان است و ان شاء اللَّه خداوند آنها را بر وى خواهد بخشيد ، بعد فرمود : گروهى از فرشتگان از فرو رفتن فرزندان آدم در لذت‌ها و فساد عيب‌جوئى كردند در لذت‌هاى حلال نه حرام .\r\nخداوند متعال از اين عيب‌جوئى فرشتگان ناراحت گرديد ، و بعد در باطن آنها شوق استفاده از لذات و شهوات پديد آورد تا آنها مشاهده كنند كه آدميان چگونه هستند و خواسته‌هاى آنان چيست و از اين به بعد فرزندان آدم را سرزنش نكنند و آنها را به عنوان عياش و فاسد معرفى ننمايد .\r\nفرشتگان هنگامى كه متوجه شدند خداوند مىخواهد آن‌ها را در معرض آزمايش قرار دهد فرياد برآوردند و از خداوند خواستند آنها را مورد امتحان قرار ندهد و گفتند : بار خدايا از ما بگذر ، و ما را بار ديگر مانند اول قرار ده و ما مىترسيم كه در اين جا گرفتار شويم .\r\nدر اين هنگام خداوند طبيعت استفاده از لذات را از آنها برداشت ، هنگامى كه روز قيامت برقرار گردد و بهشتيان وارد بهشت گردند فرشتگان از آنها اذن مىخواهند و نزد آنها مىآيند و بر آنها سلام مىكنند و مىگويند رحمت خدا بر شما باد كه در دنيا صبر كرديد و خود را از لذات و شهوات نگاه داشتيد .\r\n23 - ابو عبد الرحمن گويد : حضرت صادق عليه السّلام فرمود : رسول خدا صلّى اللَّه عليه و إله در يك سفرى بودند در حين حركت ناگهان فرود آمدند و پنج بار سجده كردند و بار ديگر سوار شدند ، يكى از اصحاب سؤال كرد يا رسول اللَّه امروز كارى كردى كه در گذشته انجام نمىدادى .\r\nفرمود : جبرئيل نزد من آمد و بشارت داد كه على در بهشت است و من براى سپاسگزارى از خدا شكر كردم و هنگامى كه سرم را برداشتم گفت : فاطمه هم در\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nبهشت مىباشند ، بار ديگر سجده كردم و چون سر برداشتم گفت : حسن و حسين دو سيد جوانان اهل بهشت هم در بهشت مىباشند .\r\nمن بار ديگر سجده كردم و هنگامى كه سرم را برداشتم گفت : كسانى كه آنها را دوست مىدارند آنها هم در بهشت مىباشند بار ديگر سجده كردم ، و چون سر برداشتم گفت دوستان آنها نيز در بهشت هستند بار ديگر هم به سجده رفتم .\r\n24 - ابن عباس گويد : از حضرت رسول صلّى اللَّه عليه و إله شنيدم مىفرمود : اى مردم ما در روز قيامت چهار نفر سواره هستيم و ديگران پياده هستند ، يكى از ياران آن جناب عرض كرد : قربانت گردم آن سواران كدام اشخاص هستند .\r\nفرمود : من كه بر براق سوار مىشوم ، و برادرم صالح كه بر شتر خدا كه قومش او را پى كردند سوار مىشود ، و دخترم زهرا كه بر شتر عضباء من سوار خواهد شد و على بن ابى طالب كه بر يكى از شتران بهشت سوار مىشود .\r\nمهار آن شتر از مرواريد تر مىباشد و دو چشمش از ياقوت سرخ است ، شكمش از زبرجد سبز رنگ مىباشد بالاى آن شتر قبه‌اى از لؤلؤ سفيد قرار دارد كه بيرون و درون آن مشاهده مىشود .\r\nبيرون آن رحمت خداوند و درون آن عفو خداوند قرار دارد ، هر گاه اين شتر جلو مىآيد مىدرخشد و هر گاه به عقب برود باز هم جلب توجه مىكند ، على مقابل من حركت مىكند و بر سر او تاجى قرار دارد كه نور آن همه جا را روشن مىكند .\r\nآن تاج هفتاد گوشه دارد و از هر گوشه‌اى ستاره‌اى مىدرخشد ، پرچم حمد را در دست مىگيرد و روز قيامت فرياد مىزند لا إله الا اللَّه محمد رسول اللَّه او از هر گروهى كه مىگذرد خيال مىكنند او پيامبرى مرسل و يا فرشته‌اى مقرب است .\r\nدر اين هنگام از طرف عرش فرياد مىزنند كه اى مردم او فرشته مقرب و پيامبر مرسل نيست و از حاملان عرش هم نمىباشد او على بن ابى طالب عليه السّلام مىباشد ، بعد از اين شيعيان او مىآيند مىگويند شما كه هستيد اظهار مىدارند شيعيان على هستيم ، در اين جا به آنان خطاب مىشود اى علويان در آسايش\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nهستيد و با هر كس دوست بوديد وارد بهشت گرديد .\r\n25 - ابو بصير از حضرت باقر و او از پدرانش عليه السّلام روايت مىكند كه رسول خدا صلّى اللَّه عليه و إله فرمود : اى على چه كار مىكنى هنگامى كه كنار جهنم قرار گيرى و پل را هم كشيده باشند ، به مردم مىگويند از پل بگذريد ، تو به جهنم مىگوئى اين مال من و اين هم مال تو على عليه السّلام گفت يا رسول اللَّه آنها كدام افراد هستند فرمود : آنها شيعيان تو هستند كه با تو خواهند بود .\r\n26 - عبد اللَّه بن سنان گويد : حضرت صادق عليه السّلام فرمود : خداوند متعال ابا ندارد امتى را عذاب كند كه از امامى باطل كه به خداوند ارتباطى ندارد پيروى كنند اگر چه آن امت نيكوكار باشند ، و از آن طرف برايش مانعى ندارد امتى را كه از يك امام منصوب از طرف خدا را اطاعت مىكند مورد رحمت قرار دهد اگر چه آن امت بدكار باشند .\r\n27 - ابو بصير گويد : خدمت حضرت صادق عليه السّلام رسيدم فرمود : ابو حمزه ثمالى در چه حالى است گفتم : هنگامى كه او را ترك كردم بيمار بود ، فرمود :\r\nهنگامى كه مراجعت كردى سلام مرا به او برسان ، و به او بگو در فلان روز و فلان ماه جهان را وداع خواهى گفت .\r\nابو بصير گويد : قربانت گردم ، به خداوند سوگند شما به او محبت داشتيد و او هم از شيعيان شما بشمار مىرود ، فرمود : راست مىگوئى آنچه در نزد ما هست براى شما بهتر است ، گفتم : شيعيان شما با شما هستند ، فرمود : اگر او از خداوند بترسد و مراقب فرمايشات پيغمبر باشد و از گناهان دست باز دارد با ما خواهد بود .\r\nراوى گويد : ما در آن سال از خدمت امام صادق عليه السّلام مرخص شديم ، و ابو حمزه پس از مدتى درگذشت .\r\n28 - عبيد بن زراره گويد : خدمت حضرت صادق عليه السّلام رسيدم و بقباق هم در نزد آن جناب بود ، گفتم : قربانت گردم مردى بنى اميه را دوست مىدارد ، آيا او از آنها به حساب مىآيد فرمود : آرى گفتم مردى شما را دوست مىدارد او هم با شما خواهد بود فرمود : آرى ، گفتم : اگر چه زنا كند و يا دزدى نمايد ، امام متوجه بقباق\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nشد و با اشاره گفت : آرى .\r\nزيد شحام گويد : خدمت حضرت صادق عليه السّلام رسيدم ، امام فرمود : اى زيد توبه‌ات را تجديد كن و عبادت را از نو شروع كن گويد : با خود گفتم شايد مرگم نزديك شده است ، در اين جا امام عليه السّلام فرمودند : اى زيد برايت در نزد ما خيرى نيست ولى تو از شيعيان ما هستى .\r\nصراط و ميزان در دست ما هست و ما به حساب شيعيان خود مىرسيم ، اى زيد به خداوند سوگند ما از شما به خودتان مهربان‌تر هستيم ، اى زيد من شما را در مقامت در بهشت مىنگرم و رفيقت حارث بن مغيره نضرى هم با شما هست .\r\nعمرو بن الياس گويد : من و پدرم بر ابو بكر حضرمى وارد شديم در حالى كه جان مىداد ، گفت : اى عمرو اينك هنگامى كه دروغ بگويم نيست ، من گواهى مىدهم كه از جعفر بن محمد عليها السلام شنيدم فرمود : آتش به كسى كه معتقد به ولايت و امامت ما باشد نمىرسد .\r\nدر روايت ديگرى از همين عمرو وارد شده كه ابو بكر حضرمى در هنگام وفات گفت : از امام صادق عليه السّلام شنيدم فرمود : هيچ كس از شما وارد آتش نخواهد شد .\r\n31 - صفوان جمال گويد : خدمت حضرت صادق عليه السّلام رسيدم و عرض كردم شما مىفرمائيد شيعيان ما در بهشت هستند ، در حالى كه ميان آنها افرادى هستند كه گناه مىكنند ، و كارهاى زشت انجام مىدهند و اموال مردم را مىخورند و شرب خمر مىنمايند و از دنيا لذت مىبرند .\r\nفرمود : آرى آنها در بهشت هستند و اينك بدان شيعيان مؤمن ما از دنيا خارج نمىگردند تا آنگاه كه مبتلا به قرض و يا بيمارى و فقر بشوند ، اگر گرفتار اين‌ها نشدند خداوند در هنگام مرگ به آنها سخت مىگيرد تا بدون گناه از جهان خارج گردند .\r\nگويد : گفتم : پدر و مادرم فدايت باد ، پس مظالم آنها را كه مىدهد ، فرمود :\r\nخداوند حساب مردم را در دست محمد و على عليها السلام قرار مىدهد ، و هر گاه يكى از\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nشيعيان ما مديون باشد ما از حقى كه در مال آنها داريم حساب مىكنيم ، و اگر حقى از خداوند در گردن او باشد از خدا مىخواهيم او را ببخشد ، و او را با فضل و عنايت خدا و شفاعت محمد و على وارد بهشت مىكنيم .\r\n32 - ابو مريم سلولى گويد : از حضرت رسول صلى اللَّه عليه و إله شنيدم فرمود : اى على خداوند تو را زينتى داده كه به هيچ يك از بندگانش نداده است ، و آن زهد در دنيا مىباشد ، تو از دنيا چيزى برنمىدارى و آن هم چيزى از تو نمىگيرد ، خداوند محبت فقرا را در دل تو نهاده و آنها تو را رهبر و امام خود گرفته‌اند و تو هم از آنها به عنوان پيرو راضىشده‌اى .\r\nخوشا به حال آنهائى كه تو را دوست بدارند و سخنانت را تصديق كنند ، و بدا به حال كسانى كه با تو دشمنى كنند و گفته‌ات را تكذيب نمايند ، كسانى كه تو را دوست مىدارند و گفته‌هاى تو را تصديق مىكنند در خانه‌ات با تو همسايه خواهند بود با تو هم‌نشين خواهند شد .\r\nاما كسانى كه با تو دشمنى كنند و سخنانت را دروغ بدانند و گفته‌هايت را قبول ننمايند بر خداوند لازم است كه آنها را در جاى دروغ‌گويان قرار دهد ، و روز قيامت با آنها معامله كذابان خواهد كرد و در زمره آنها محشور خواهد گردانيد .\r\n33 - حسن بن على فرزند دختر الياس روايت مىكند كه جدش الياس در هنگام وفات گفت گواه باشيد كه اينك ساعت و لحظه دروغ گفتن نيست ، من از امام صادق عليه السّلام شنيدم مىفرمود : به خداوند سوگند هر بنده‌اى كه به محبت خدا و رسول و ائمه و اعتقاد به ولايت آنان از دنيا برود آتش دوزخ او را آسيب نمىرساند و اين سخن را سه بار تكرار كردند .\r\n34 - ابو محمد حرانى گويد : امير المؤمنين عليه السّلام فرمود : هر يك از شيعيان كه مرتكب گناهى شوند و يا يكى از منهيات را انجام دهند در هنگام مرگ گرفتار مىشوند تا گناهان آنها پاك گردد ، اين ابتلا در مال و يا فرزندان او پيش مىآيد ، و يا خود بيمار مىگردد ، تا هنگامى كه به ملاقات رحمت خداوند مىرسد گناهى نداشته باشد .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nاگر چنانچه از گناهانش چيزى باقى ماند در هنگام مرگ جانش به سختى بيرون مىرود تا بدون گناه و پاك از دنيا برود .\r\n35 - ابو رزين گويد : حضرت امام سجاد عليه السّلام فرمود : هر كس ما را براى خدا دوست بدارد دوستىها به او سود مىرساند و اگر چه در كوه‌هاى ديلم باشد ، و اگر دوستى او با ما براى غير خدا باشد باز خداوند هر چه بخواهد مىكند ، محبت ما خانواده گناهان را ساقط مىكند همان گونه كه باد برگ‌ها را از درخت مىريزد .\r\n36 - طلحة بن زيد گويد : حضرت صادق عليه السّلام از پدرانش روايت مىكند كه رسول خدا صلى اللَّه عليه و إله فرمود : جبرئيل نزد من آمد و گفت : اى محمد خداوند به تو سلام مىرساند و مىفرمايد برادرت على را مژده بده كه من دوستان او را عذاب نمىكنم و به دشمنان او هم ترحم نمىكنم .\r\n37 - ابو بكر حضر مىگويد : امام صادق عليه السّلام فرمود : اگر كافرى در هنگام مرگ به آن چه عقيده داريد اعتقاد پيدا كند آتش بدن او را فرا نمىگيرد .\r\n38 - شجره گويد : حضرت باقر عليه السّلام فرمود : اى شجره با محبت ما گناهان شما مورد مغفرت قرار مىگيرد .\r\n39 - سماعة بن مهران خدمت حضرت صادق عليه السّلام رسيد ، امام فرمود : اى سماعة بدترين مردم كيست گفت : ما هستيم يا بن رسول اللَّه ، امام عليه السّلام از اين سخن ناراحت شد و رنگ مباركش سرخ گرديد و از حالت تكيه خارج شد و در جاى خود قرار گرفت و گفت : اى سماعه بدترين مردم در نزد مردم كدام اشخاص هستند .\r\nفرمود : يا ابن رسول اللَّه به خداوند سوگند من دروغ نگفتم بدترين مردم در نزد مردم ما هستيم آنها ما را كافر و رافضى مىخوانند ، امام فرمود : چه كار مىكنيد در آن هنگام كه شما را به طرف بهشت و آنها را به طرف جهنم مىكشانند ، آنها در آن هنگام به طرف شما نگاه مىكنند و مىگويند ما را چه شده مردانى كه در نظر ما از اشرار بودند در اين جا مشاهده نمىكنيم .\r\nاى سماعه اگر يكى از شما كار بدى بكند ما روز قيامت با پاى پياده به طرف\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nخداوند مىرويم و از او شفاعت مىكنيم و خداوند هم شفاعت ما را قبول مىكند ، به خداوند سوگند از شما بيش از يك نفر به جهنم نخواهند رفت ، اينك براى رسيدن به درجات بر هم سبقت بگيريد ، و با پرهيزگارى دشمنان خود را رو سياه كنيد و غم و اندوه در دل آنها بگذاريد .\r\n40 - امام هادى عليه السّلام مىفرمايد : على عليه السّلام فرمودند : از رسول خدا صلى اللَّه عليه و إله شنيدم مىفرمود : هنگامى كه روز قيامت مردم جمع شوند منادى فرياد مىزند يا رسول اللَّه خداوند به تو اختيار داده كه دوستان خود و اهل بيت خود را كه با آنها با محبت رفتار كرده‌اند پاداش بدهى .\r\nو همچنين كسانى كه با آنها دشمنى كرده‌اند آنها را هم مجازات كنى و هرطور دلت مىخواهد با آنها رفتار نمائى ، رسول خدا صلى اللَّه عليه و إله فرمود : من مىگويم بار خدايا مىخواهم دوستان خود و اهل بيت را در بهشت جاى دهم و آن مقامى است شايسته كه خود وعده آن را داده‌اى .\r\n41 - دعبل از حضرت رضا و او از پدرانش عليهم السّلام روايت مىكند كه رسول خدا صلى اللَّه عليه و إله در تفسير آيه شريفه  أَلْقِيا فِي جَهَنَّمَ كُلَّ كَفَّارٍ عَنِيدٍ  فرمود : كه اين آيه در باره من و على فرود آمد و آن اينست كه روز قيامت من و على از مردم شفاعت مىكنيم .\r\nرسول خدا صلى اللَّه عليه و إله فرمود : هنگامى كه روز قيامت شود خداوند مرا و تو را اى على شفيع قرار مىدهد و مرا با تو لباس مىپوشاند ، و بعد به تو خطاب مىكند و مىفرمايد : اينك هر كس با شما دشمنى مىكرد او را وارد دوزخ كنيد و هر كس با شما دوست بود او را وارد بهشت سازيد زيرا او مؤمن مىباشد .\r\n42 - ابو بصير گويد : در خدمت حضرت صادق عليه السّلام حج كردم ، هنگامى كه با هم در طواف بوديم گفتم : يا ابن رسول اللَّه خداوند اين مردم را مورد رحمت قرار دهد ، فرمود : اى ابا بصير اكثر اين مردمى را كه مشاهده مىكنى بوزينه و خوك هستند ، گفتم : آنها را به من نشان دهيد .\r\nگويد : امام در اين هنگام سخنانى بر زبان جارى كردند و بعد دست خود را به ديدگان من نهادند مشاهده كردم آنها همه بوزينه و يا خوك مىباشند ، من از اين\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nوضع وحشت كردم ، امام بار ديگر دست بر ديدگانم گذاشت و مانند اولى شد .\r\nبعد فرمود : اى ابا محمد شما در بهشت در نعمت و رفاه بسر مىبريد در حالى كه در جهنم از شما جستجو مىكنند ولى هرگز شما را پيدا نمىكنند ، به خداوند سوگند يك نفر هم از شما وارد جهنم نخواهد شد .\r\n43 - على بن ابى حمزه از امام صادق و او از پدرانش عليهم السّلام روايت مىكند كه فرمود : رسول خدا صلى اللَّه عليه و إله فرمودند به جبرئيل گفت : خداوند متعال مىفرمايد : هر كس به وحدانيت من و رسالت بنده من محمد و به جانشينى على و فرزندان او معتقد گردد او را وارد بهشت مىكنم و از دوزخ نجاتش مىدهم .\r\nاو را در جوار خود جاى مىدهم و از كرامت‌هاى خود به او مىدهم ، و نعمت خود را براى او كامل مىكنم و او را از مخصوصان و برگزيدگان خود مىنمايم ، هر گاه مرا صدا بزند جوابش مىدهم ، و اگر دعا كند مستجاب مىسازم و هر چه از من بخواهد به او مىدهم ، اگر سكوت كند من ابتداء به او توجه مىكنم ، اگر از من فرار كند من او را طلب مىكنم ، و اگر برگردد مىپذيرم ، و اگر در خانه‌ام را بكوبد باز مىنمايم .\r\nهر كس به وحدانيت من گواهى ندهد و به رسالت محمد صلى اللَّه عليه و إله كه بنده و فرستاده من مىباشد اعتقاد پيدا نكند و گواهى ندهد كه على بن ابى طالب عليه السّلام خليفه من هست و به امامت فرزندان او ايمان نياورد به نعمت‌هاى من كافر شده است .\r\nاو مرا كوچك شمرده و به آيات من كفران ورزيده و به كتابهاى من ايمان نياورده است اگر در خانه من بيايد راهش نمىدهم و اگر از من چيزى بخواهد محرومش مىكنم ، و اگر مرا صدا بزند جوابش نمىدهم و اگر دعا كند اجابت نمىكنم ، و اگر به من اميدوار باشد مايوس مىنمايم اين‌ها پاداش او مىباشد و من به بندگان ستم نمىكنم .\r\n44 - بدر بن وليد گويد : يحيى بن سابور خدمت حضرت صادق عليه السّلام رسيد تا با آن جناب وداع كند ، امام فرمود : به خداوند سوگند ، شما بر حق هستيد و مخالفان\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nشما در طريق حق نيستند ، و من يقين دارم كه شما در بهشت مىباشيد ، و خداوند به همين زودىها ديدگان شما را روشن مىكند .\r\n45 - زراره گويد : امام باقر عليه السّلام فرمود : كسى كه به ولايت ما معتقد باشد طعم آتش را نخواهد ديد .\r\n46 - بكّار حضرمى گويد : حضرت باقر عليه السّلام فرمود : هنگامى كه عكرمه غلام ابن عباس را وفات رسيد او را از جايش انتقال دادند ، امام فرمود : اگر من او را دريابم سخنى به او تعليم خواهم داد كه آتش او را آسيب نرساند ، در اين هنگام مردى داخل شد و گفت : عكرمه درگذشت امام فرمود : پدرم مىگفت ما او را تعليم داديم ، و آن ولايت و امامت ما بود .\r\n47 - اصبغ بن نباته گويد : حارث همدانى خدمت حضرت امير المؤمنين عليه السّلام آمد در حالى كه من و گروهى از شيعيان هم با وى بوديم ، حارث اندكى كمرش خم شده بود و با عصا راه مىرفت و بيمار هم بود ، امير المؤمنين كه براى اصبغ احترام قائل بود به استقبالش آمد و گفت حالت چگونه است .\r\nاصبغ عرض كرد يا امير المؤمنين روزگار به من آسيب مىرساند و ناراحتم مىكند هنگامى كه مشاهده مىكنم ياران شما در خانه‌ات با همديگر مخاصمه مىكنند ، فرمود : خصومت آنها در چه موضوعى است ، گفت : آنها در باره شما و آن سه نفر كه قبل از شما حكومت مىكردند با هم اختلاف و نزاع دارند ، بعضى غلو مىكنند و بعضى ميانه‌رو هستند و گروهى هم در شك مىباشند .\r\nعلى عليه السّلام فرمود : اى برادر همدانى اندكى آرام بگيرد و گوش فرا دار ، بهترين شيعيان من طبقه متوسط مىباشند ، كه غاليان بايد به آنها برگردند و عقب ماندگان هم خود را به آنها برسانند ، حارث گفت پدر و مادرم فدايت باشند حقيقت را براى ما روشن بفرما تا ما از روى بصيرت موضوع را درك كنيم و شك و شبهه از دل ما بيرون گردد .\r\nعلى عليه السّلام فرمود : اى حارث امر بر تو مشتبه شده و بدان كه دين خدا بوسيله مردان شناخته نمىشود بلكه دين را بايد با حق و آيات حق شناخت ، اينك نخست\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nحق را بشناس تا اهلش را بشناسى ، اى حارث حق بهترين حديث مىباشد و كسى كه دنبال حق مىرود مجاهد است اينك گوش خود را باز كن تا حق را بشناسى و بعد گفته‌هاى مرا به اصحابت برسان .\r\nمتوجه باش كه من برادر رسول خدا و بنده خدا و تصديق‌كننده بزرگ رسول هستم ، من هنگامى به رسالت او گواهى دادم كه آدم هنوز در كل بود ، و من نخستين كسى هستم كه در اين امت او را به نبوت تصديق كردم ، پس آغاز و انجام ما هستيم و من از خاصان آن حضرت بودم و وصى و جانشين او مىباشم .\r\nاى حارث من صاحب سر رسول خدا هستم و با او به نجوا پرداختم ، فهم قرآن و كتاب به من داده شد ، خداوند به من علوم و فضائل عطا كرد به من هزار كليد دادند كه با هر كليدى هزار در گشوده مىشود و از هر درى هزار هزار دانش به روى من باز مىگردد ، و در شب قدر هم علاوه بر اين‌ها به من كمك مىشود .\r\nاين علوم و فضائل براى من و ذريه‌ام كه نگهدارندگان دين هستند در شب و روز جريان پيدا مىكند تا آنگاه كه خداوند زمين را به وارثان بدهد ، اى حارث تو را مژده مىدهم كه دوستان و دشمنان من در جاهائى مرا خواهند شناخت ، و آنجاها هنگام مردن ، و هنگام عبور از صراط و هنگام ورود در كنار حوض و هنگام مقاسمه خواهد بود .\r\nحارث گفت : اى مولاى من مقاسمه چيست ، فرمود : مقاسمه با آتش دوزخ من در كنار آتش قرار مىگيرم و مىگويم اى آتش اين مال شما و اين هم مال من ، اين دوست من است او را رها كن و اين دشمن من است او را بگير .\r\nبعد از اين امير المؤمنين عليه السّلام دست حارث را گرفت و گفت : اى حارث همان گونه كه من دست تو را گرفته‌ام رسول خدا صلى اللَّه عليه و إله هم دست مرا گرفت و اين در هنگامى بود كه قرشيان و منافقان نسبت به من حسادت مىكردند .\r\nرسول خدا صلى اللَّه عليه و إله فرمود : هنگامى كه روز قيامت شود من به ريسمان خدا چنگ مىزنم و تو هم به من چنگ مىزنى و فرزندانت هم به تو چنگ خواهند زد و شيعيان هم به شما چنگ مىزنند در اين هنگام خداوند با پيامبر خود چه خواهد\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nكرد .\r\nپيامبر با وصى خود چه رفتارى خواهد نمود ، اى حارث اينك بنگر با چه كسى دوست هستى و اين سخنى كوتاه از يك قصه طولانى مىباشد ، و اينك بدان چه كار مىكنى و اعمالت چيست اين سخن را سه بار تكرار كردند ، در اين جا حارث برخاست و در حالى كه عباى خود را بر زمين مىكشيد گفت : به خداوند سوگند ديگر باكى ندارم مرگ بر من فرود آيد و يا من به استقبال مرگ بروم .\r\nعباية بن ربعى گويد : به عبد اللَّه بن عباس گفتم : چرا رسول خدا صلى اللَّه عليه و إله على عليه السّلام را به ابو تراب مكنى فرمودند ، گفت براى اينكه او صاحب زمين مىباشد و در روى زمين بعد از رسول خدا حجت پروردگار است ، بقاء و سكون زمين بخاطر او مىباشد .\r\nاز رسول خدا صلى اللَّه عليه و إله شنيدم فرمود : هنگامى كه قيامت برپا شود و كافر مشاهده كند كه خداوند براى شيعيان على عليه السّلام چه چيزهائى مهيا كرده است و چه پاداشها و كرامت‌هائى براى آنان مقرر نموده مىگويد كاش من هم از شيعيان على بودم و همين است كه خداوند فرمود :  وَ يَقُولُ الْكافِرُ يا لَيْتَنِي كُنْتُ تُراباً  .\r\n49 - ابن عباس گويد : رسول اللَّه صلى اللَّه عليه و إله فرمود : من روز قيامت از چهار نفر شفاعت خواهم كرد و لو گناهان مردم روى زمين را بياورند ، كسى كه مقابل ذريه‌ام به ايستد و با دشمنان او جنگ كند كسى كه حوائج آنها را برآورد در هنگامى كه مضطر گردند و كسى كه با زبان و دل آنها را دوست بدارد .\r\n50 - نصر بن على از موسى بن جعفر و او از پدرانش عليهما السّلام روايت مىكند كه رسول خدا صلى اللَّه عليه و إله دست حسن و حسين را گرفت و فرمود : هر كس اين دو و پدر و مادرش را دوست بدارد با من در بهشت خواهد بود .\r\n51 - عبد اللَّه بن عمر گويد : از حضرت رسول صلى اللَّه عليه و إله در باره على سؤال كردم ، رسول خدا ناراحت شد و فرمود : چرا گروهى از من در باره كسى سؤال مىكنند كه منزلت او در نزد خداوند مانند منزلت من مىباشد ، متوجه باشيد هر كس على را دوست بدارد مرا دوست داشته است و هر كس مرا دوست بدارد خداوند را دوست\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nداشته است .\r\nخداوند از هر كس راضى باشد بهشت را به او عطا مىكند بدانيد هر كس على را دوست بدارد پروردگار نمازهاى او را قبول مىكند و روزه‌اش را مىپذيرد و دعايش را مستجاب مىگرداند و بدانيد هر كس على را دوست بدارد فرشتگان براى او استغفار مىكنند و درهاى هشت‌گانه بهشت براى او باز مىشوند و او از هر درى بخواهد وارد مىگردد .\r\nهر كس على را دوست بدارد از دنيا بيرون نمىرود تا آنگاه كه از آب كوثر بياشامد و از ميوه درخت طوبا بخورد و جاى خودش را در بهشت بنگرد ، هر كس على را دوست بدارد خداوند مرگ را بر او آسان مىگيرد و قبرش را يكى از باغهاى بهشتى قرار مىدهد .\r\nهر كس على را دوست بدارد خداوند به عدد هر رگى در بدن به او يك حوراء مىدهد ، و هشتاد نفر از خويشاوندانش را شفاعت مىكند ، و براى هر موئى كه در بدن دارد شهرى در بهشت به او مىدهند و هر كس على را دوست بدارد خداوند فرشته موت را با او مهربان مىكند ، و ترس منكر و نكير را از او دور مىگرداند و قبرش را روشن مىسازد و چهره‌اش را نورانى مىنمايد .\r\nهر كس على را دوست بدارد خداوند او را در سايه عرش با شهداء و صديقان در سايه‌ها قرار مىدهد و هر كس على را دوست بدارد خداوند او را از آتش نجات مىدهد ، هر كس على را دوست بدارد خداوند نيكىهاى او را قبول مىكند و از گناهانش در مىگذرد و با حمزه سيد الشهداء همنشين مىسازد .\r\nهر كس على را دوست بدارد خداوند علم و حكمت را در دلش جاى گزين مىكند و حق را بر زبانش جارى مىسازد و درهاى رحمت را به روى او مىگشايد ، و هر كس على را دوست بدارد در آسمان از او به عنوان اسير خدا در زمين ياد مىكنند .\r\nهر كس على را دوست بدارد فرشته‌اى در زير عرش فرياد مىزند اى بنده خدا گناهانت آمرزيده شد اينك عمل را از سر گير ، هر كس على را دوست بدارد و\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nروز قيامت چهره‌اش مانند ماه شب چهارده مىدرخشد ، هر كس على را دوست بدارد خداوند تاجى بر سر او مىگذارد و لباس كرامت در بر او مىكند .\r\nهر كس على را دوست بدارد مانند برق از صراط عبور مىكند ، و هر كس على را دوست بدارد نامه اعمال او باز نمىشود و ميزانى براى او نصب نمىگردد و به او گفته مىشود وارد بهشت گردد .\r\nهر كس على را دوست بدارد فرشتگان به ديدن او مىروند و با او دست مىدهند ، پيامبران او را زيارت مىكنند ، و خداوند همه خواسته‌ها و حوائج او را مىدهد ، هر كس به محبت على از دنيا برود من ضمانت مىكنم كه او را وارد بهشت كنم ، و اين سخن را سه بار تكرار كردند .\r\n52 - حذيفة بن منصور گويد : خدمت حضرت صادق عليه السّلام بودم كه مردى وارد شد و گفت : قربانت گردم برادرى دارم كه شما را دوست دارد و در احترام و عظمت شما مىكوشد ولى مبتلا به شرب خمر است امام عليه السّلام فرمود : براى دوستان ما اين حالت بسيار بزرگ است ولى من بدتر از اين را به شما بگويم و آن اين است كه ناصبى براى ما بدتر از آن مىباشد .\r\nپست‌ترين مؤمنان كه در ميان آنان پست وجود ندارد مىتواند دويست انسان را شفاعت كند ولى اگر اهل زمين و آسمان و درياهاى هفتگانه بخواهند براى يك ناصبى شفاعت كنند پذيرفته نمىشود ، اين برادرت قبل از اينكه از دنيا برود موفق به توبه مىگردد و يا در بدنش به بيمارى مبتلا مىگردد .\r\nاين بيمارى موجب مىشود كه گناهانش آمرزيده شود و او هنگامى كه در محضر خداوند حاضر مىشود گناهى نداشته باشد ، شيعيان راه درست را گرفته‌اند و آنها در پايان به خير و سعادت خواهند رسيد ، پدر من همواره مىگفت دوست آل محمد را دوست بگير اگر چه گناه‌كار باشد و با دشمنان آنها دشمنى كن اگر چه روزه‌دار و نمازگزار باشد .\r\n53 - ميسرة بن حبيب گويد : على بن الحسين سلام اللَّه عليهما فرمود : روز قيامت ما از دامن رسول خدا صلى اللَّه عليه و إله مىگيريم ، و شيعيان ما هم از دامن ما خواهند\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nگرفت .\r\n54 - عاصم بن ابى حمزه گويد : على عليه السّلام فرمودند : رسول خدا صلّى اللَّه عليه و إله فرمود :\r\nنخستين كسى كه وارد بهشت مىشود من و فاطمه و حسن و حسين هستيم ، گفتم :\r\nيا رسول اللَّه پس دوستان ما كجا خواهند بود فرمود : پشت سر شماها .\r\n55 - ابو حمزه ثمالى گويد : حضرت باقر عليه السّلام فرمود : خداوند متعال روز قيامت شيعيان ما را با همان گناهان و عيب‌ها از قبرها بيرون مىكند و صورت‌هاى آنها مانند ماه تابان مىدرخشند ، ترس و وحشت در ميان آنها نيست و در آرامش و راحتى هستند .\r\nمردم مىترسند ولى آنها ترسى ندارند ، مردم در غم و اندوه مىباشند ولى آنان غمى ندارند ، آنها روز قيامت سوار بر شتران و مركب‌هائى هستند كه بالهاى طلائى آنها مىدرخشد ، آنها بدون تربيت براى سوار شدن رام هستند گردن‌ها مانند ياقوت سرخ و نرم‌تر از حرير مىباشد .\r\n56 - عمر بن خطاب گويد : رسول خدا صلّى اللَّه عليه و إله فرمود : من و فاطمه و حسن و حسين و على در يك قبه سفيد در حضيرة القدس هستيم و اين قبه را قبه مجد مىگويند ، و شيعيان ما هم در طرف راست مقام قرب خداوندى مىباشند .\r\n57 - ابو على همام گويد : از كعب الاحبار پرسيدم در باره شيعيان على چه مىگوئيد گفت : اى همام من وصف آنها را در كتاب‌هاى آسمانى ديده‌ام ، آنها حزب خداوند و ياران دين او مىباشند آنها شيعيان ولى خدا و بندگان خاص خداوند هستند و از ميان بندگان برگزيده شده‌اند .\r\nپروردگار آنها را براى دين خود برگزيد آنها را براى بهشت آفريد و در بهشت جايشان داد ، آنها در فردوس برين در سرا پرده‌هائى از در و اطاقهايى از مرواريد قرار دارند ، آنان در ميان مقربان و نيكان جايى دارند و از شربت‌هاى سر به مهر مىآشامند .\r\nدر آنجا چشمه‌اى است كه به آن تسنيم مىگويند غير از آنها كسى از آن چشمه آب نمىنوشد ، تسنيم چشمه‌اى است كه خداوند آن را به فاطمه بخشيده\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nاست و آن از زير قبه منزل فاطمه جريان دارد ، مانند كافور سفيد و مزه‌اش مانند زنجفيل و بويش مانند مشك مىباشد .\r\nآب از زير قبه جارى مىشود و جريان پيدا مىكند و شيعيان و دوستانش از آن مىآشامند ، قبه او چهار پايه دارد پايه از لؤلؤ سفيد كه از زير آن چشمه‌اى مىجوشد و در بهشت روان مىگردد آن چشمه را هم سلسبيل مىنامند ، و پايه‌اى از در زرد مىباشد كه از زير آن چشمه‌اى بنام طهور جارى مىگردد .\r\nپايه‌اى ديگر از زمرد سبز است كه از زير آن دو چشمه از عسل و خمر جارى مىگردند ، هر چشمه‌اى از اين چشمه‌ها به طرف پائين بهشت جريان دارند و فقط تسنيم به طرف بالا مىرود و خاصان اهل بهشت از آن مىنوشند كه آنها عبارتند از شيعيان على و دوستان او .\r\nو اين است معنى آيه شريفه     يُسْقَوْنَ مِنْ رَحِيقٍ مَخْتُومٍ خِتامُهُ مِسْكٌ وَ فِي ذلِكَ فَلْيَتَنافَسِ الْمُتَنافِسُونَ وَ مِزاجُهُ مِنْ تَسْنِيمٍ عَيْناً يَشْرَبُ بِهَا الْمُقَرَّبُونَ     ، و اين نعمت‌ها براى آنها گوارا باد ، بعد گفت : به خداوند سوگند كسى آنها را دوست نمىدارد مگر كسانى كه خداوند از آنها پيمان گرفته باشد .\r\n58 - جابر گويد : امام باقر عليه السّلام فرمود : خداوند جز ما و شيعيان ما را مورد رحمت خود قرار نمىدهد و شيعيان ما روز قيامت رستگار مىباشند ، و در حديث ديگرى امام باقر عليه السّلام فرمود : با محبت ما خداوند شما را مىآمرزد .\r\n59 - عمار سندى گويد : به حضرت صادق عليه السّلام عرض كردم من به بلاد مشركان مسافرت مىكنم گروهى در نزد ما هستند كه مىگويند اگر در آن جا بميرى با آنها محشور مىگردى ، فرمود هنگامى كه آنجا مىروى از ما هم گفتگو مىكنى و مردم را به طرف ما فرا مىخوانى .\r\nعرض كردم آرى ، فرمود : هنگامى كه در اين شهرهاى مسلمان‌نشين مسافرت مىكنى مىتوانى از ما سخن بگوئى گفت : خير ، فرمود : هر گاه در بلاد شرك بميرى و در آن جا به خاك به روى روز قيامت يك امت محشور مىگردى و نورى در مقابلت خواهد بود كه تو را هدايت مىكند .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n60 - عبد اللَّه بن مسعود گويد : رسول خدا صلّى اللَّه عليه و إله فرمودند : هنگامى كه خداوند آدم عليه السّلام را خلق كرد و روح در آن دميد آدم عطسه كرد در اين هنگام به او الهام شد بگويد  الْحَمْدُ لِلَّهِ رَبِّ الْعالَمِينَ *  خداوند متعال فرمود : اى آدم تو مرا حمد گفتى به عزت و جلال خودم سوگند اگر نه اين بود كه اراده كرده‌ام دو بنده را در آخر الزمان خلق كنم تو را خلق نمىكردم .\r\nآدم عليه السّلام گفت : بار خدايا آن دو بنده در چه وقت خواهند آمد و نام آنها چيست ، خداوند به او وحى فرستاد سرت را بلند كن ، او سرش را بلند كرد و مشاهده كرد در زير عرش نوشته‌اند . لا إله الا اللَّه محمد رسول اللَّه نبى الرحمة و على مفتاح الجنة ، و بعد نوشته بود سوگند به عزت و جلال خودم هر كس او را دوست بدارد بر او ترحم مىكنم و هر كس او را دشمن بدارد عذابش مىنمايم .\r\n61 - عطيه عوفى گويد : همراه جابر بن عبد اللَّه انصارى براى زيارت قبر امام حسين عليه السّلام بيرون شديم ، هنگامى كه وارد كربلا شديم جابر به نزديك شط فرات رفت و غسل نمود ، بعد لنگى به كمر بست و پارچه‌اى را هم به دوش افكند ، و كيسه‌اى بيرون آورد و مقدارى سعد بر خود پاشيد .\r\nپس در حالى كه مشغول ذكر خداوند بود به طرف قبر حركت كرد هنگامى كه نزديك قبر رسيد گفت دست مرا بالاى قبر بگذاريد ، من هم دست او را روى قبر نهادم او از حال رفت و بىهوش گرديد من مقدارى آب به صورت او پاشيدم و او به حال آمد .\r\nبعد از اين گفت : اى حسين ، و سه بار اين كلمه را تكرار كردند و بعد گفتند :\r\nدوست جواب دوست را نمىدهد ، سپس گفت : چگونه جواب مرا بدهى كه سرت را از بدنت جدا كرده‌اند و رگهايت را قطع نموده‌اند ، من گواهى مىدهم كه تو فرزند پيامبران هستى و فرزند سرور مؤمنان مىباشى .\r\nاى حسين تو با تقوى هم پيمان بودى و ريشه هدايت بشمار مىرفتى ، تو پنجمين نفر از اصحاب كسا هستى ، تو فرزند سيد نقباء مىباشى ، تو فرزند فاطمه زهرائى ، چرا چنين نباشى در حالى كه از دست رسول خدا تغذيه شدى و در دامن\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nپرهيزگاران تربيت گرديدى .\r\nاين حسين تو از پستان ايمان شير خوردى و با اسلام از شير گرفته شدى ، در حال حياة و ممات پاك و پاكيزه هستى ، ولى دلهاى اهل ايمان از دورى شما خوش نيست و دل آنها از اين جهت ريش است ، سلام و رضوان خدا بر تو باد ، گواهى مىدهم به طريقى رفتى كه برادرت يحيى بن ذكريا در آن راه گام برداشت .\r\nبعد از آن ديدگان خود را متوجه قبر كرد و گفت : السلام عليكم أيها الارواح التى حلت بفناء الحسين و أناخت برحله ، أشهد انكم أقمتم الصلاة و آتيتم الزكاة و امرتم بالمعروف و نهيتم عن المنكر و جاهدتم الملحدين و عبدتم اللَّه حتى اتاكم اليقين .\r\nبعد فرمود : سوگند به خداوندى كه محمد را براستى برانگيخت ما هم در مصائبى كه بر شما وارد شد شريك هستيم ، عطيه گفت : به جابر گفتم چگونه ما در مصائب آنها شريك هستيم در صورتى كه بيابانى را نپيموديم و از كوهى بالا نرفتيم ، و شمشيرى نزديم ، در حالى كه آنها قطعه قطعه شدند و بين سرها و بدن آنها جدائى افتاد ، فرزندان آنها يتيم و زنان آنها بيوه شدند .\r\nجابر گفت : اى عطيه از دوست خود رسول خدا صلّى اللَّه عليه و إله شنيدم فرمود : هر كس قومى را دوست بدارد خداوند آنها را در ثواب اعمال آنان شريك مىگرداند ، سوگند به خدائى كه محمد را براستى برانگيخت و او را به نبوت برگزيد ، نيت من و ياران من با آنها يكى مىباشند .\r\nاى عطيه مرا به طرف خانه‌هاى كوفه ببريد ، عطيه گويد هنگامى كه در بين راه بوديم جابر گفت : اى عطيه مىخواهى ترا وصيتى بكنم ، گمان نمىكنم بعد از اين با تو ملاقاتى داشته باشم ، با محبان آل محمد صلّى اللَّه عليه و إله دوست باشيد و با دشمنان آنها دشمنى كنيد اگر چه نماز گذار و روزه‌دار باشند .\r\nبا دوستان آل محمد با محبت رفتار كنيد ، اگر آنها قدمى به طرف گناه برمىدارند ولى از سوى ديگر در محبت آنها هم قدمى ديگر برمىدارند ، دوستان آل محمد عليهم السّلام به طرف بهشت مىروند در صورتى كه دشمنان آنان به دوزخ خواهند رفت .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n62 - عبد اللَّه بن وليد گويد : خدمت حضرت صادق عليه السّلام رسيديم ، در هنگامى كه مروانيان حكومت مىكردند ، امام فرمود : شما از كجا آمده‌ايد گفتيم از كوفه ، فرمود : هيچ شهرى به اندازه اهل كوفه ما را دوست نمىدارند مخصوصا طرفدارى از ولايت و امامت ما در آن جا بيشتر است .\r\nخداوند شما را به طرفى هدايت كرد كه مردم آن را نشناختند شما دعوت ما را اجابت كرديد در حالى كه مردم با ما دشمنى كردند ، شما از ما پيروى كرديد مردم با ما مخالفت نمودند ، شما ما را تصديق نموديد ولى مردم ما را تكذيب كردند ، خداوند زندگى و مرگ شما را با ما قرار داد .\r\nاز پدرم شنيدم مىفرمود : فاصله شما با آنچه شما را خوشحال مىكند و ديدگان شما را روشن مىگرداند و شما را مورد غبطه ديگران قرار مىدهد فقط مرگ است ، خداوند متعال در قرآن فرموده : ما قبل از تو پيامبرانى فرستاديم و براى آنها زنان و فرزندانى قرار داديم ، و ما هستيم ذريه رسول خدا صلّى اللَّه عليه و إله .\r\n63 - بشير نبال گويد : شترى خريدارى كردم كه لاغر بود : گروهى گفتند او مىتواند در مسافرت‌ها مورد استفاده تو قرار گيرد ، و گروهى گفتند به درد مسافرت و حمل و نقل نمىخورد ، من سوار شتر شدم و خود را به مدينه رسانيدم ، در حالى كه دست و پا و چهره‌ام از هم شكافته بودند .\r\nدر مدينه در منزل امام باقر عليه السّلام رفتم و به خادم گفتم از امام براى من اجازه ورود بخواه در اين هنگام امام صداى مرا شنيد و فرمود : اى بشير خوش آمدى بيا داخل منزل هنگامى كه مرا مشاهده كرد فرمود : چرا چنين‌شده‌اى .\r\nعرض كردم قربانت گردم شتر لاغرى خريدم گاهى سوار شدم و گاهى پياده راه پيمودم از اين جهت دست و پايم و صورتم مجروح شد ، فرمود : چرا به چنين مسافرت مشكلى دست زدى گفتم براى اينكه دوست داشتم با شما ملاقات كنم و به زيارت شما برسم .\r\nامام عليه السّلام فرمود : هنگامى كه روز قيامت شود رسول خدا صلّى اللَّه عليه و إله به خداوند ملتجى مىشود و ما هم به رسول خدا دست مىزنيم ، و شما هم به ما چنگ خواهيد زد ،\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nخيال مىكنيد ما شما را كجا خواهيم برد ، به خداوند سوگند كه شما را وارد بهشت خواهيم كرد .\r\n64 - جابر بن عبد اللَّه گويد : خدمت حضرت رسول صلّى اللَّه عليه و إله بوديم كه على بن ابى طالب عليه السّلام وارد شد ، رسول خدا فرمود : سوگند بخدائى كه جانم در دست او مىباشد اين شخص و شيعيان او رستگار هستند .\r\nبعد از اين فرمود : او نخستين مؤمن شما است ، و از همه شما بهتر به عهد خداوند وفا مىكند ، و اوامر خداوند را با قدمهاى استوار اجرا مىگرداند ، و بيش از شما نسبت به مردم عدالت دارد ، و در هنگام قسمت از شما بيشتر مساوات را رعايت مىنمايد ، و در نزد خداوند بيش از همه ارزش و عزت دارد ، در اين هنگام آيه شريفه  إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ  فرود آمد .\r\n65 - ابو هريره گويد : فاطمه عليها السلام را از اين جهت فاطمه نام نهادند كه او دوستان خود را از آتش نجات مىدهد .\r\n66 - احمد بن عامر طائى از حضرت رضا و او از پدرانش عليهم السّلام روايت مىكند كه رسول خدا صلّى اللَّه عليه و إله فرمود : دخترم را از اين جهت فاطمه نام نهاده شد كه خداوند او و دوستانش را از آتش بريده است .\r\n67 - جابر بن عبد اللَّه گويد : من و على در خدمت حضرت رسول صلّى اللَّه عليه و إله بوديم كه عمر بن خطاب وارد شد و گريبان مردى را هم گرفته بود ، رسول خدا صلّى اللَّه عليه و إله به عمر گفت اين مرد چه كار كرده است كه اين گونه گريبان او را گرفته‌اى .\r\nعمر گفت : يا رسول اللَّه اين مرد از شما نقل مىكند كه شما گفته‌ايد هر كس بگويد لا إله الا اللَّه وارد بهشت مىگردد و هر گاه مردم اين را بشنوند دنبال كارهائى مىروند آيا شما اين را گفته‌ايد ، فرمود : آرى هنگامى كه ولايت اين را داشته و با او محبت كند .\r\n68 - سلمان گويد : در حضور حضرت رسول صلّى اللَّه عليه و إله بودم كه على عليه السّلام وارد شد رسول خدا چند عدد سنگريزه به او داد هنگامى كه سنگ ريزه‌ها در دست او قرار گرفت ناگهان شنيديم سنگ ريزه‌ها به سخن آمدند و با زبان فصيح گفتند :\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nلا إله إلا اللَّه محمد رسول اللَّه ، رضيت باللَّه ربا و بمحمد نبيا و بعلى بن ابى طالب وليا ، بعد از اين رسول خدا فرمود : هر كس صبح كند و خدا را دوست بدارد و به ولايت على بن ابى طالب اعتقاد پيدا نمايد از عذاب خدا و ترس او در آسايش خواهد بود .\r\n69 - احمد بن عامر طائى از حضرت رضا عليه السّلام و او از پدرانش روايت مىكند كه رسول خدا صلّى اللَّه عليه و إله فرمود : اى على هنگامى كه روز قيامت فرا رسد من به خداوند چنگ مىزنم و تو به من چنگ مىزنى و فرزندانت به تو چنگ خواهند زد و شيعيانت هم به آنها چنگ مىزنند و در آن هنگام خواهيد ديد كه به كجا خواهيم رفت .\r\n70 - احمد بن عامر از امام رضا و او از پدرانش عليهم السّلام روايت مىكند كه على عليه السّلام فرمود : رسول خدا صلّى اللَّه عليه و إله فرمودند من روز قيامت از چهار نفر شفاعت خواهم كرد ، كسانى كه اهل بيت مرا دوست بدارند ، كسانى كه دوستان آنها را دوست و دشمنان آنها را دشمن بگيرند ، كسانى كه حوائج آنان را برآورند ، و در مشكلات زندگى به آنها برسند .\r\n71 - ابن عباس گويد : از رسول خدا صلّى اللَّه عليه و إله شنيدم فرمود : خداوند ستونى از ياقوت سرخ دارد كه به عرش پيوسته است جز على و شيعيان او كسى به آن دست نخواهد يافت .\r\n72 - ام سلمه گويد : شبى حضرت رسول صلّى اللَّه عليه و إله نزد من بودند كه فاطمه و على عليهما السّلام آن جا آمدند ، رسول خدا فرمود : بشارت باد ترا كه خود و يارانت در بهشت خواهيد بود و شيعيانت هم با تو وارد بهشت مىگردند .\r\n73 - حارث از على عليه السّلام روايت مىكند كه خدمت على عليه السّلام رسيدم در حالى كه مقدارى از شب گذشته بود ، فرمود : اى حارث چرا در اين موقع آمده‌اى گفتم يا امير المؤمنين دوستى تو مرا در اين هنگام به خدمت شما كشانيد ، امام سه بار فرمودند اللَّه الذى لا إله الا هو .\r\nبعد از اين فرمودند شما در سه جا مرا مشاهده مىكنيد ، هنگامى كه مرگ شما\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nفرا رسد و بخواهيد از اين جهان برويد ، و هنگامى كه بخواهيد از پل صراط عبور كنيد ، و هنگامى كه بخواهيد كنار حوض بيائيد و از آن آب بنوشيد .\r\n74 - ابو هارون عبدى گويد : در سال حرة از منزل خود بيرون شدم و متوجه گرديدم گروهى جمع شده‌اند ، پرسيدم اين اجتماع براى چيست ، گفتند ابو سعيد خدرى در اين جا هست و مردم براى او اجتماع كرده‌اند ، من خود را به او رسانيدم و گفتم در باره على سخن بگوييد .\r\nابو سعيد گفت : رسول خدا صلّى اللَّه عليه و إله كسى را فرستادند تا ندا كند هر كس بگويد لا إله الا اللَّه محمد رسول اللَّه وارد بهشت مىگردد ، عمر به منادى گفت : او براى گروه خاصى مىباشد و يا به همه مربوط است ، منادى آمد و جريان را به رسول خدا گفت : پيامبر دست به شانه على گذاشت و فرمود : اين مخصوص على و شيعيان او مىباشد .\r\n75 - جابر بن عبد اللَّه گويد : هنگامى كه على عليه السّلام در خيبر خدمت حضرت رسول صلّى اللَّه عليه و إله رسيد ، پيامبر فرمود : اگر گروهى از امت من در باره‌ات سخنانى نمىگفتند كه نصارى در باره عيسى عليه السّلام گفتند امروز مطالبى جالب در باره تو مىگفتم .\r\nدر اين هنگام تو به هر گروهى كه عبور مىكردى خاك‌هاى زير پايت را برمىداشتند و از آب وضويت به عنوان تبرك مىگرفتند و به آن استشفاء مىكردند ، و اين بس است كه تو از من و من هم از تو مىباشم تو از من ارث مىبرى و من هم از تو ارث مىبرم ، تو از من مانند هارون در برابر موسى هستى جز اينكه بعد از من پيامبرى نيست .\r\nتو ذمه مرا رها مىكنى و براى اجراى سنت من جنگ مىنمائى ، و فردا در كنار حوض جانشين من هستى ، و تو نخستين كسى هستى كه در كنار حوض بر من وارد مىگردى ، و با من جامه در بر مىكنى ، و نخستين فرد از امت من مىباشى كه وارد بهشت مىشوى .\r\nشيعيانت با چهره‌هاى نورانى روى منابرى از نور قرار مىگيرند و پيرامون من\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nجمع مىگردند من از آنها شفاعت مىكنم و آنها در بهشت همسايه من خواهند بود ، جنگ با تو جنگيدن با من است ، و صلح با تو صلح با من مىباشد ، نهان تو نهان من و آشكار تو آشكار من است .\r\nفرزندانت فرزندان من هستند ، تو وعده‌هاى مرا به انجام مىرسانى حق با تو و در زبان و دلت و ديدگانت مىباشد ، ايمان با خون و گوشت تو آميخته همان گونه كه با من درآميخته است دشمنان تو به حوض راه پيدا نمىكنند ، و دوستانت با تو وارد كنار حوض خواهند شد .\r\nدر اين هنگام على عليه السّلام سجده كردند و گفتند : خداوند را ستايش مىكنم كه اسلام را بر من ارزانى داشت و قرآن را به من تعليم فرمود : و مرا محبوب خاتم پيامبران كرد ، و اين همه احسان و نيكى به من فرمود : رسول خدا فرمود : اگر تو نبودى بعد از من مؤمنان شناخته نمىشدند .\r\n76 - رسول خدا صلّى اللَّه عليه و إله فرمودند : هر كس در محبت محمد و آل محمد عليهم السّلام بميرد شهيد مرده است ، و هر كس در محبت آل محمد بميرد مورد رحمت و مغفرت قرار مىگيرد ، و هر كس در محبت آل محمد بميرد با توبه از جهان مىرود .\r\nهر كس با محبت محمد و آل محمد بميرد ، مؤمن است و با ايمان كامل جهان را ترك مىكند ، هر كس با محبت آل محمد بميرد فرشته مرگ او را به بهشت بشارت مىدهد ، و نكير و منكر بشارت بهشت را به او مىدهند ، هر كس به محبت آل محمد از دنيا برود از قبرش دو در به طرف بهشت باز مىگردد .\r\nهر كس به محبت آل محمد از دنيا برد ، فرشتگان رحمت در قبرش جاى مىگيرند ، هر كس با محبت آل محمد از دنيا برود در پيروى از سنت رسول از جهان مىرود ، و هر كس با بغض و كينه آل محمد از دنيا برود روز قيامت در پيشانيش مىنويسند اين از رحمت خداوند مايوس است ، و هر كس در بغض آنها بميرد كافر است و بوى بهشت به مشام او نخواهد رسيد .\r\n77 - جابر بن عبد اللَّه از حضرت باقر و او از پدرش زين العابدين عليهما السّلام روايت مىكند كه مردى نزد آن جناب آمد و گفت حديث مخصوصى در باره خودتان براى\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nمن باز گوئيد فرمود : آرى ما خازنان علم خداوند و وارثان وحى و حاملان كتاب او هستيم .\r\nاطاعت ما واجب و دوستى ما از ايمان است و بغض ما علامت نفاق مىباشد ، دوستان ما در بهشت و دشمنان ما در دوزخ گرفتار هستند ، سوگند به خداوند كه ما از طينتى پاك آفريده‌شده‌ايم كه ديگرى در آن سهيم نيست و دوستان ما هم از طينتى كه پائين‌تر از آن هست آفريده شده‌اند .\r\nهنگامى كه روز قيامت فرا رسد طينت سفلى به عليا ملحق خواهند شد ، در آن هنگام مشاهده خواهيد كرد كه خداوند به پيامبر خود چه خواهد كرد ، و پيامبر هم با فرزندان خود چگونه رفتار خواهد نمود ، و فرزندان او با دوستان و محبان خود چه خواهند كرد و همه اينها به طرف بهشت مىروند .\r\n78 - ابو قلابه گويد : از ام سلمه در باره شيعيان على سؤال كردم ، گفت : از رسول خدا صلّى اللَّه عليه و إله در اين باره سؤال كردم فرمود : شيعيان على روز قيامت رستگار هستند .\r\n79 - انس بن مالك گويد : رسول خدا صلّى اللَّه عليه و إله فرمود : هفتاد هزار نفر از امت من بدون حساب وارد بهشت مىشوند كه حساب و عذابى براى آنها نيست ، بعد متوجه على عليه السّلام شد و فرمود : آنها شيعيان تو هستند و تو هم امام آنها هستى .\r\n80 - عبد اللَّه بن شريك از حضرت باقر عليه السّلام روايت مىكند كه فرمود : ابو بكر و عمر و عبد الرحمن بن عوف و زبير نزد رسول خدا صلّى اللَّه عليه و إله آمدند ، رسول خدا بيرون شد و آمد در كنار آنها نشست و در حالى كه بند نعلش پاره شده بود ، پيامبر نعل خود را به طرف على عليه السّلام افكند و فرمود : در طرف راست عرش گروهى از ما هستند كه بالاى منبرهائى از نور قرار دارند ، چهره‌هاى آنها از نور مىدرخشد و لباسهائى هم از نور در بردارند ، آنها به اندازه‌اى نورانى هستند كه ديده ناظران قدرت مشاهده آنها را ندارد .\r\nدر اين جا ابو بكر و زبير و عبد الرحمن هر كدام از رسول خدا پرسيدند آنها كدام افراد هستند ، رسول اكرم پاسخ آنها را نمىدادند ، بعد از آن على عليه السّلام پرسيد يا\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nرسول اللَّه آنها چه افرادى مىباشند ، فرمود : آنها گروهى هستند كه داراى نسب و مال نيستند و براى رضاى خدا با هم دوست شده‌اند ، آنها شيعيان تو مىباشند و تو هم امام آنها مىباشى .\r\n81 - عبد اللَّه بن محمد از پدرش و او از جدش روايت مىكند كه على عليه السّلام فرمود : سلمان خير رضوان اللَّه عليه گفت : يا ابا الحسن هر گاه در نزد رسول خدا صلّى اللَّه عليه و إله بودم و تو آنجا آمدى رسول خدا مىگفت : اى سلمان اين و حزبش روز قيامت رستگار هستند .\r\n82 - حضرت سجاد عليه السّلام از پدرش و او از امير المؤمنين عليه السّلام روايت مىكند كه فرمود : مؤمن در هر حال و هر ساعتى كه بميرد شهيد مرده است ، من از دوستم رسول خدا صلّى اللَّه عليه و إله شنيدم فرمود : مؤمن هر گاه از دنيا خارج شود و مانند گناهان همه اهل زمين هم گناه داشته باشد مرگ گناهان او را پاك مىكند .\r\nبعد از اين فرمود : هر كس از روى اخلاص كلمه لا إله الا اللَّه را بر زبان جارى كند او از شرك خالى مىگردد و هر كس بدون شرك از دنيا برود وارد بهشت مىگردد و بعد اين آيه شريفه را قرائت كردند كه خداوند مشركان را رحمت نمىكند ولى جز آن را مىآمرزد .\r\nرسول خدا صلّى اللَّه عليه و إله فرمود : اى على آنها شيعيان شما هستند ، على گويد : گفتم يا رسول اللَّه اين براى شيعيان من مىباشد فرمود : آرى به خداوند سوگند براى شيعيان و دوستان شما هست آنها از قبرها خارج مىگردند و مىگويند .\r\nلا إله الا اللَّه محمد رسول اللَّه على ولى اللَّه ، در اين هنگام لباسهاى سبزى از بهشت براى آنها مىآورند و تاج‌هائى بر سر آنها مىگذارند ، هر يك از آنها آن لباسها را در بر كرده و آن تاج‌ها را بر سر نهاده سوار بر اسب‌ها مىگردند و به طرف بهشت پرواز مىكنند ، ترس روز قيامت آنان را فرا نمىگيرد و فرشتگان از آنها استقبال مىكنند و مىگويند اين روزى است كه وعده داده شديد .\r\n83 - احمد بن حماد براى حضرت باقر عليه السّلام نامه‌اى طولانى نوشتند ، امام عليه السّلام در پاسخ او نوشتند : اما دنيا كه ما در آن در شهرها پراكنده هستيم ، و ليكن هر كس\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nدر هر جا باشد و امامش را دوست بدارد و از دين او پيروى كند با او خواهد بود اگر چه از وى دور باشد اما در آخرت همه با هم مىباشند و در آنجا فاصله‌اى نيست .\r\n84 - عبد اللَّه بن سنان گويد : حضرت صادق عليه السّلام فرمود : رسول خدا صلّى اللَّه عليه و إله فرمودند اى على روز قيامت گروهى از قبرها بيرون مىگردند در حالى كه صورت‌هاى آنان مىدرخشد آنها لباسهاى سفيد كه مانند شير مىباشد در بر كرده‌اند ، كفشهائى در بردارند كه از طلا هست و بندهاى آن از لؤلؤ درخشنده است .\r\nآنها بر مركب‌هائى از نور سوار مىگردند ، رحل آن‌ها همه از طلا كه با در و ياقوت مزين شده‌اند آن جماعت بر آن مركب‌ها سوار مىشوند تا نزديك عرش خداوند مىرسند ، مردم در حال حساب دادن هستند و غم و اندوه دارند ولى اين گروه مشغول خوردن و آشاميدن مىباشند و خوش حالى مىكنند .\r\nعلى عليه السّلام پرسيد يا رسول اللَّه اين‌ها كدام افراد هستند ، فرمود : اى على آنها شيعيان تو هستند و تو هم امام آنها هستى ، و اين است معنى آيه شريفه كه فرمود :\r\nروزى كه پرهيزگاران را دسته دسته به طرف خداوند سوق مىدهيم ، و مجرمان را به طرف دوزخ مىكشانيم ، آنها دشمنان تواند و آنان را بدون حساب به طرف دوزخ مىبرند .\r\n85 - منهال قصاب گويد : به حضرت صادق عليه السّلام عرض كردم از خداوند بخواهيد كه مرا شهادت روزى كند ، فرمود : مؤمن شهيد است و بعد اين آيه شريفه را خواندند : كسانى كه ايمان به خدا و رسول آوردند آنها از صديقان و شهيدان در نزد خداوند به حساب مىآيند مزد آنها محفوظ و با نورى كه دارند پيش مىروند .\r\nحارث بن مغيرة گويد : خدمت حضرت باقر عليه السّلام رسيدم امام فرمودند هر يك از شما كه به ولايت ما اعتراف كند و منتظر امر ما باشد و براى خدا صبر نمايد مانند كسى است كه در ركاب قائم آل محمد عليهم السّلام با شمشير خود مشغول جهاد گردد ، بعد فرمود : آرى به خداوند سوگند مانند آن كسى است كه در ركاب رسول\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nخدا صلّى اللَّه عليه و إله به جهاد پردازد .\r\nبار سوم فرمود : مانند كسى است كه در خيمه رسول خدا جانش را فداى آن جناب كند ، آيه‌اى در قرآن در باره شما هست گفتم : قربانت گردم آن كدام آيه است فرمود : خداوند متعال مىفرمايد : كسانى كه به خداوند و رسولش ايمان آورند آنها از صديقان و شهيدان بشمار هستند پاداش آنها محفوظ و با نورى كه دارند راه را پيدا مىكنند ، بعد فرمود : به خداوند سوگند شما از راستگويان و گواهان در نزد خداوند مىباشيد .\r\n86 - ابو حمزه گويد : به حضرت صادق عليه السّلام عرض كردم قربانت گردم عمرم زياد شده و استخوان‌هايم باريك گرديده و مرگم نزديك است ، و اينك مىترسم قبل از اينكه اين امر برسد جان دهم ، فرمود : اى ابو حمزه مگر نه اين است كه مشاهده مىكنى شهيد كشته مىگردد .\r\nگفتم آرى چنين است فرمود : اى ابو حمزه هر كس به ما ايمان بياورد و حديث ما را تصديق كند و منتظر امر ما باشد مانند كسى است كه زير پرچم قائم جهاد كند ، بلكه مانند كسى است كه زير پرچم رسول خدا صلّى اللَّه عليه و إله به كارزار مشغول گردد .\r\nابو بصير گويد : امام صادق عليه السّلام به من فرمودند : اى ابو محمد كسانى كه به ولايت و امامت ما در مىگذرند شهيد مىباشند ، گفتم قربانت گردم اگر چه در بسترش هم بميرد فرمود : آرى اگر چه در بستر خود درگذرد ، او زنده است و روزى مىخورد .\r\n87 - انس بن مالك گويد : رسول خدا صلّى اللَّه عليه و إله فرمودند خداوند از نور صورت على بن ابى طالب هفتاد هزار فرشته خلق كرده كه براى او و دوستانش تا روز قيامت طلب مغفرت مىكنند .\r\nعيسى بن عبد اللَّه از پدرش و او از جدش روايت مىكند كه على عليه السّلام فرمود :\r\nسلمان فارسى گفتند يا ابا الحسن هر گاه شما نزد رسول خدا صلّى اللَّه عليه و إله مىآمدى آن جناب دست بر شانه من مىزدند و مىگفتند : اى سلمان اين و حزب او رستگار\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nمىباشند .\r\n88 - حبيب سجستانى از حضرت باقر عليه السّلام روايت مىكند كه خداوند فرمود :\r\nهر ملتى كه از امام غير منسوب از طرف خداوند اطاعت كند او را عذاب مىكنم اگر چه آن ملت نيكوكار باشند ، و هر ملتى كه از امام عادل منصوب از خداوند پيروى كنند در مىگذرم اگر چه آن ملت گناه كار باشند .\r\nامام عليه السّلام فرمود : ما بر شيعيان خود گواه هستيم و شيعيان ما هم گواه بر مردم مىباشند و با گواهى شيعيان ما مردم پاداش و يا معاقب مىشوند .\r\n89 - ثمالى گويد : از حضرت صادق عليه السّلام شنيدم فرمود : شما اهل سلام و تحيت از طرف خداوند هستيد ، و شما مورد رحمت و مغفرت و گذشت از جانب خدا مىباشيد ، خداوند به شما وعده داده و شما را به اطاعت از خود دعوت كرده است ، نه حسابى براى شما هست و نه ترس و حزنى خواهيد داشت .\r\nابو حمزه گويد : از آن جناب شنيدم فرمود : خداوند شيعيان ما را از خطا و لغزش نگهداشته و قلم از آن‌ها برداشته شده است ، فرمود : شنيدم امام مىفرمودند من گروهى را مىشناسم كه خداوند آنها را رحمت كرده و از آنها راضى شده و آنان را از لغزش باز داشته است .\r\nخداوند به آن گروه ترحم كرده و آنها را از هر بينش سوئى نگهداشته و مورد تائيد و هدايت خود قرار داده و به هر كار خيرى راهنمائى كرده است ، گفته شد : يا ابا عبد اللَّه آنها كدام افراد هستند فرمود : آنها شيعيان نيكوكار ما هستند و آنها شيعيان على مىباشند .\r\n90 - ابان بن تغلب گويد : از امام صادق عليه السّلام پرسيدم قربانت گردم تفسير  فَلَا اقْتَحَمَ الْعَقَبَةَ  چيست فرمود : كسانى كه با فضل و عنايت خداوند به ولايت ما رسيده‌اند از عقبه عبور مىكنند و آن عقبه ما مىباشيم كه هر كسى از آن بگذرد رهائى پيدا مىكند .\r\nامام در اين جا سكوت كرد و بار ديگر فرمود : مىخواهى سخنى به تو تعليم دهم كه از خير دنيا و آنچه در آن هست بهتر باشد گفتم آرى قربانت گردم ، فرمود :\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nمعنى  فَكُّ رَقَبَةٍ  اين است كه همه مردم بر دكان آتش هستند جز تو و يارانت كه خداوند به ولايت ما آنها را از آتش نجات مىدهد .\r\nابو عبد اللَّه جدلى گويد : على عليه السّلام فرمود يا ابا عبد اللَّه مىخواهى تو را از حسنه‌اى كه به وسيله آن از هول و ترس روز قيامت در آسايش باشى و يا از گناهى كه هر كس روز قيامت آن را بياورد برو در آتش خواهد افتاد خبر دهم گفتم : آرى ، فرمود : حسنه محبت ما و سيئه دشمنى با ما مىباشد .\r\nابو حمزه گويد : از حضرت صادق عليه السّلام شنيدم فرمود : شما براى بهشت و بهشت هم براى شما هست شما در نزد ما صالح و مصلح مىباشيد ، شما از خداوند راضى مىباشيد زيرا او از شما راضى هست ، فرشتگان برادران شما هستند ، و اكنون در كارهاى خير بكوشيد .\r\nدر حديث ديگرى فرمود : خانه‌هاى شما در بهشت است ، قبرهاى شما در بهشت مىباشد شما براى بهشت خلق شده‌ايد و به طرف بهشت مىرود .\r\n91 - ميسرة گويد : از حضرت رضا عليه السّلام شنيدم فرمود : به خداوند يكى از شماها در آتش ديده نخواهند شد .\r\nگفت در كجاى قرآن اين سخن هست ، راوى گويد امام يك سال با من سخن نگفت ، بعد او را در طواف ديدم فرمود : امروز به من اجازه دادند تا پاسخ سال گذشته شما را بدهم ، گفتى در كجاى قرآن هست كه يك نفر از ما در آتش ديده نخواهد شد .\r\nخداوند متعال در سوره الرحمن ميفرمايد : در آن روز هيچ انس و جنى از گناهانش مؤاخذه نخواهند شد در اين جا كلمه از شما را فرزند راوى حذف كرد ، زيرا اين كلمه بر او و يارانش حجت بود و اگر در آن جا كلمه منكم نباشد عتاب خداوند از مردم ساقط مىگردد ، زيرا هنگامى كه انس و جن از اعمال خود مورد مواخذه قرار نگيرند پس چه افرادى روز قيامت معاقب خواهند شد .\r\n92 - كنانى گويد : من و زرارة خدمت حضرت صادق عليه السّلام بوديم ، امام فرمود ، كسى كه اعتقاد به ولايت داشته باشد طعم آتش را نخواهد ديد ، زراره گفت :\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nگروهى هستند كه معتقد به امامت و ولايت هستند ولى مرتكب گناهان بزرگ هم مىشوند .\r\nامام عليه السّلام فرمود : مگر متوجه نيستى كه پدرم در اين باره چه مىگفت : هر گاه مؤمن مرتكب گناهى شود خداوند او را گرفتار مصيبتى مىكند ، يا در بدن او بيمارى پديد مىاورد و يا ترسى در دلش مىاندازد او هنگامى كه از دنيا مىرود گناهى ندارد .\r\n93 - ذكريا بن آدم گويد : خدمت حضرت رضا عليه السّلام رسيدم امام فرمود : اى ذكريا از شيعيان على قلم برداشته شده ، گفتم : قربانت گردم علت آن چيست فرمود : به خاطر اينكه آنها در دولت باطل از هر كارى درمانده و كسى به آنها توجه نمىكند .\r\nآنها از جان خود مىترسند و از امام خود بيمناك مىباشند ، اى ذكريا بن آدم هر يك از شيعيان على كه مرتكب گناهى گردد و يا معصيتى از آنها سرزند چه در شب و يا در روز گرفتار غم و اندوه مىگردد و آن گناه از وى زائل مىگردد و از اين جاست كه قلم بر وى جارى نمىگردد .\r\n96 - سليمان ديلمى گويد : حضرت صادق عليه السّلام فرمود : با پدرم به مسجد رفتيم و نزديك قبر و منبر قرار گرفتيم ، در اين جا گروهى از ياران آن جناب گرد هم بودند ، امام نزد آنها رفتند و بر آنان سلام كردند و فرمودند به خداوند سوگند من شما را دوست مىدارم و از بوى شما خوشم مىآيد .\r\nاينك ما را با تقوى و پرهيزكارى و كوشش در كارهاى خير يارى كنيد ، شما به ولايت ما نمىرسيد مگر اينكه تقوى داشته باشيد ، هر كس دنبال امامى مىرود بايد مانند او كار كند ، بعد فرمود : شما نگهبانان و پاسبانان دين هستيد و شيعيان خداوند مىباشيد ، شما از گذشتگان و آيندگان پيشى گرفته‌ايد .\r\nشما در دنيا به محبت ما پيش دستى كرديد و در آخرت زودتر از همه به بهشت مىرويد ، ما به ضمانت خدا و رسول بهشت را براى شما ضمانت مىكنيم ، شما پاك هستيد و زنان شما هم پاك مىباشند ، هر مؤمن خود يك صديق و هر\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nمؤمنه‌اى يك حوراء محسوب مىگردد .\r\nعلى عليه السّلام به قنبر گفتند تو را مژده مىدهم و تو هم به ديگران بشارت بده و خوشحالى كن كه هنگامى كه رسول خدا صلّى اللَّه عليه و إله از دنيا مىرفت از همگان در خشم و غضب بود جز از شيعيان كه از آنها رضايت داشت .\r\nهر كس ريسمانى دارد كه به آن چنگ مىزند و ريسمان دين شيعيان هستند ، هر كس شرفى دارد شرف دين شيعيان مىباشند هر چيزى امام و رهبرى دارد امام زمين آنجائى است كه شيعيان در آن سكونت دارند ، و هر چيزى شهوت و خاسته‌اى دارد ، شهوت و ميل دنيا در اين است كه شيعيان در آن سكونت نمايند .\r\nبه خداوند سوگند اگر شما در روى زمين نبوديد گياه در آن سبز نمىشد و آنها در زمين بهره‌اى نداشتند به خداوند سوگند هر مخالفى هر چه هم عبادت كند و كوشش نمايد به اين آيه شريفه نسبت دارد كه گفت :   عامِلَةٌ ناصِبَةٌ تَصْلى ناراً حامِيَةً   .\r\nبه خداوند سوگند اگر مخالفى دعا كند خيرى بكند اجابت براى شما خواهد بود ، و هر گاه يكى از شما دعائى بكند پروردگار صد خواسته او را برمىآورد و صد حاجت او را برآورده مىكند ، و اگر يكى از شما كار نيكى انجام دهد خداوند چند برابر به او مىدهد كه او نمىتواند بشمارد .\r\nبه خداوند سوگند كه روزه‌داران شما در باغهاى بهشت به گردش و سياحت مىپردازند ، و حاجيان شما و عمره‌كنندگان شما از خاصان خداوند هستند ، شما همگان اهل دعا و استجابت هستيد ، ترسى براى شما نيست و اندوهگين هم نخواهيد شد همه شما در بهشت هستيد و اينك مسابقه دهيد ، تا به درجات عاليه برسيد .\r\nبه خداوند سوگند بعد از ما كسى نزديك‌تر به عرش از شيعيان ما نمىباشد ، خوشا به حال شيعيان ما كه خداوند به آنها نيكى كرده است ، على عليه السّلام فرمود :\r\nشيعيان ما از قبر بيرون مىگردند در حالى كه چهره‌هاى آنها مىدرخشند و ديدگانش روشن است ، به آنها امان داده شده و ترسى ندارند در حالى كه ديگران مىترسند .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nدر آن روز مردم محزون هستند در حالى كه آنها حزنى ندارند ، به خداوند سوگند هر گاه يكى از شما به نماز برخيزد فرشتگان پشت سر او صف مىبندد ، و براى رستگارى او دعا مىكنند تا آنگاه كه از نماز خود فارغ گردد ، هر چيزى جوهرى دارد ، جوهر فرزندان آدم محمد صلّى اللَّه عليه و إله ما و شما هستيم .\r\nدر روايت ديگرى در ضمن همين حديث امام صادق عليه السّلام فرمود : اگر شما در زمين نبوديد بهشت آراسته نمىگرديد و حوراء خلق نمىشد ، و رحم و كودكى وجود نداشت و حيوانى نبود تا بچرد ، به خداوند سوگند پروردگار بيشتر از ما شما را دوست مىدارد .\r\n95 - زيد نرسى گويد : به حضرت كاظم عليه السّلام عرض كردم مردى از شيعيان شما كه نسبت به شما محبت دارد شراب مىنوشد ، و مرتكب گناه مىگردد ما از وى تبرى حاصل كنيم ، فرمود : از شراب خوردن او تبرى كنيد ولى از خودش تبرى نجوئيد ، او را دوست بداريد و از كارش دورى كنيد .\r\nراوى گويد : گفتم : مىتوانيم او را فاسق و فاجر بناميم فرمود : خير زيرا فاسق و فاجر كافرى را گويند كه حق ما را انكار مىكند و با دوستان ما عداوت مىنمايد ، و خداوند ابا دارد از اينكه دوست ما فاجر و فاسق باشد در صورتى كه مرتكب هر كارى شده باشد .\r\nشما بگوئيد كارش بد مىباشد و مرتكب اعمال زشت مىگردد ، خودش مؤمن ولى كارش زشت است و روح و بدنش پاك مىباشد ، به خداوند سوگند دوست ما از دنيا بيرون نمىرود مگر اينكه خدا و رسول و ما از او راضى هستيم ، خداوند او را با همان گناهان با چهره سفيد محشور مىكند و عورتش را مىپوشاند ، و ترسش را فرو مىنشاند و حزن و اندوه را از آن دور مىگرداند .\r\nمؤمن هنگامى كه از دنيا بيرون مىرود گناهانش پاك مىگردد ، يا گرفتار مصيبتى مىشود ، و يا در مال و جانش نقصان پديد مىآيد و فرزندش را از دست مىدهد و يا بيمار مىگردد ، و از همه آسان‌تر اينكه خوابى هولناك مىبيند و صبح با حالت غم و اندوه از خواب برمىخيزد ، و همين ناراحتىها كفاره گناهان او\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nمىشود .\r\nيا اينكه در دولت باطل گرفتار و ناراحتى برايش پيش مىآيد ، يا در هنگام مرگ بر او سخت گرفته مىشود ، و او در حالى كه گناهى ندارد و آسوده مىباشد به حضور رسول اكرم صلّى اللَّه عليه و إله و امير المؤمنين عليه السّلام مىرسد .\r\nبعد از آن در مقابل او دو چيز هست يا رحمت واسعه خداوند كه بر همه گناهان اهل زمين وسعت دارد و يا شفاعت محمد و امير المؤمنين عليهما السّلام در صورتى كه رحمت واسعه شامل او نگردد ، كه در اين صورت شفاعت او را يارى مىكند و مورد رحمت خداوند قرار مىگيرد .\r\n96 - سليمان بن خالد گويد : من در محمل خود قرار داشتم و قرآن تلاوت مىكردم ، در اين هنگام امام صادق عليه السّلام فرمود : اى سليمان آيات را تلاوت كن و من آيات آخر تبارك را مىخواندم كه  وَ الَّذِينَ لا يَدْعُونَ مَعَ اللَّهِ إِلهاً آخَرَ وَ لا يَقْتُلُونَ النَّفْسَ الَّتِي حَرَّمَ اللَّهُ إِلَّا بِالْحَقِّ وَ لا يَزْنُونَ وَ مَنْ يَفْعَلْ ذلِكَ يَلْقَ أَثاماً  .\r\nامام عليه السّلام فرمود : اين آيات در باره ما مىباشد او ما را موعظه كرده در حالى كه مىداند ما زنا نمىكنيم ، اى سليمان قرائت كن من آيات را خواندم تا اين جا رسيدم كه  إِلَّا مَنْ تابَ وَ آمَنَ وَ عَمِلَ عَمَلًا صالِحاً فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ  .\r\nفرمود : از قرائت دست باز دار اين آيه در باره شما مىباشد ، روز قيامت مؤمن گناهكار را مىآورند و براى حساب مقابل عدل خداوند قرار مىدهند و خداوند خود به حساب او رسيدگى مىكند ، او را نگه مىدارند و گناهان او را يك يك مىشمارند و او هم اقرار مىكند .\r\nدر اين جا هر چه گناه كرده يك يك شمرده مىشود و او تصديق مىنمايد تا آنكه همه گناهان روشن مىشوند ، خداوند متعال بعد از اين مىفرمايد تو در دنيا اين گناهان را از من پوشانيدى ولى من امروز همه آنها را به تو بخشيدم و عفوت كردم .\r\nدر اين هنگام خطاب مىرسد گناهان بنده مرا تبديل به حسنات كنيد ، در اينجا نامه اعمال او را براى ديدن مردم بالا مىبرند ، مردم مىگويند : سبحان اللَّه اين\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nبنده گناهى ندارد ، و اين است معنى آيه شريفه  يُبَدِّلُ اللَّهُ سَيِّئاتِهِمْ حَسَناتٍ  .\r\n\r\n19 صفات شيعيان ،\r\n1 - ابن صدقه گويد : امام صادق عليه السّلام فرمود : شيعيان ما را در هنگام نماز آزمايش كنيد و بنگريد كه آنان چگونه نماز را حفظ مىكنند ، و بنگريد كه اسرار ما را چگونه نگه مىدارند و از دشمنان حفظ مىنمايند و اموال خود را چگونه در اختيار برادران خود قرار مىدهند و با آنان مواسات مىكنند .\r\n2 - ابو المقدام گويد : حضرت باقر عليه السّلام فرمود : اى ابو المقدام شيعيان على عليه السّلام كسانى هستند كه رنگهاى آنها پريده و دگرگون و لاغر مىباشند ، لب‌هاى آنان خشك و شكمهاى آنها به كمر چسبيده و رنگها متغير و چهره آنها زرد است .\r\nهنگامى كه شب فرا مىرسد زمين را براى خود فرش مىگيرند و با صورت‌هاى خود به طرف زمين مىآيند و به عبادت مشغول مىگردند ، سجده‌هاى آنها زياد ، و اشك ريزان ، هستند ، بسيار دعا مىكنند و زياد گريه مىنمايند ، مردم خوشحالى دارند ولى آنها در اندوه بسر مىبرند .\r\n3 - على بن مهدى رقى گويد : امام رضا عليه السّلام از پدرانش روايت مىكند كه رسول خدا صلّى اللَّه عليه و إله فرمود : اى على خوشا به حال كسى كه تو را دوست بدارد و بدا به حال آن كس كه تو را دشمن بدارد و تكذيبت كند ، دوستان تو در آسمانها و زمين‌ها معروف مىباشند .\r\nآنها اهل ديانت و تقوى و حسن رفتار و فروتنى براى خداوند مىباشند ، ديدگان آنها در حال خشوع و دلها از ترس خدا همواره به ذكر مشغول هستند ، آنها حق ولايت تو را شناختند ، زبان‌هاى آنان به فضل تو در حركت مىباشند ، و ديدگان آنها به خاطر اشتياق به تو و فرزندانت اشك مىريزند .\r\nخداوند هر چه در كتاب خود فرمود به آن ايمان دارند ، و به سنت‌هاى ثابته\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nرسول خدا صلّى اللَّه عليه و إله عمل مىكنند ، به سخنان اولو الامر خود گوش فرا مىدهند ، آنها با هم در رفت و آمد هستند و به ديدن يك ديگر مىروند ، و از هم جدا و منقطع زندگى نمىكنند و با هم قطع رابطه ندارند .\r\nآنها همديگر را دوست دارند ، و با هم دشمنى ندارند ، فرشتگان بر آنها نماز مىگذارند ، و در دعاى آنها آمين مىگويند و براى گناهكاران آنها استغفار مىكنند ، و در جنازه آنها شركت دارند ، و از فقدان و درگذشت آنها تا روز قيامت در ناراحتى هستند .\r\n4 - روايت شده كه امير المؤمنين عليه السّلام در يك شب ماهتاب از مسجد بيرون شدند و به طرف جبانه رفتند و گروهى هم كه دنبالش بودند به او رسيدند ، على عليه السّلام نزد آنها توقف كرد و فرمود : شما كه هستيد ، گفتند : از شيعيان تو مىباشيم يا امير المؤمنين ، امير المؤمنين در چهره آنها نگاه كرد و فرمود : در چهره‌هاى شما سيماى شيعيان را مشاهده نمىكنم .\r\nگفتند : يا امير المؤمنين سيماء شيعيان چيست فرمود : چهره‌ها از بيدار خوابى زرد شده ، و ديده‌ها از گريه زياد بر هم آمده ، پشت‌ها از كثرت قيام خم شده ، شكمها از كثرت روزه به پشت چسبيده و لب‌ها از كثرت اذكار خشك شده و غبار بندگان خاشع و فروتن آنها را فرا گرفته است و آن‌ها پيوسته سربزير و آرام حركت مىكنند .\r\n5 - ابن نباته گويد : يكى از روزها امير المؤمنين عليه السّلام بيرون شدند و ما با گروهى در جايى جمع شده بوديم ، فرمود : شما كه هستيد و چرا در اين جا اجتماع كرده‌ايد ، گفتيم : گروهى از شيعيان تو هستيم ، فرمودند در شما سيماى شيعيان را مشاهده نمىكنيم .\r\nگفتيم سيماى شيعيان چيست ، فرمود : آنها در شب‌ها بيدار مىگردند و نماز شب مىخوانند از اين رو چهره آنها زرد مىباشد ، از ترس خدا گريه مىكنند و ديدگانشان به هم آمده هست ، روزه زياد مىگيرند و لب آنها همواره خشك مىباشد ، و غبار خشوع هم چهره آنها را فرا گرفته است .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\n6 - سليمان بن مهران گويد : خدمت حضرت صادق عليه السّلام رسيدم در حالى كه گروهى از شيعيان در نزد آن جناب بودند و امام مىفرمودند : اى جماعت شيعيان موجب زينت و آبروى ما باشيد ، كارى نكنيد كه براى ما ننگ و عار فراهم كنيد ، با مردم به نيكى رفتار كنيد ، زبان خود را نگهداريد ، و هر سخنى بر زبان جارى نسازيد و كم سخن بگوئيد .\r\n7 - جابر گويد : حضرت باقر عليه السّلام فرمود : شيعيان ما كسانى هستند كه از خداوند متعال اطاعت مىكند .\r\n8 - معاوية بن وهب گويد : امام صادق عليه السّلام فرمود : شيعيان ما بر سه دسته‌اند ، گروهى ما را دوست دارند آنها از ما هستند ، جماعتى موجب آبروى ما هستند ، و ما هم آبرو براى آنها هستيم ، دسته‌اى هم مىخواهند بوسيله ما نان بخورند و زندگى و آبرو كسب كنند و هر كس چنين كند فقير مىگردد .\r\n9 - مرازم گويد : وارد مدينه شدم و در خانه‌اى كه فرود آمدم كنيزى زندگى مىكرد ، من از او خوشم آمد خواستم با وى تزويج كنم ولى او امتناع كرد ، بعد از نماز عشاء خواستم به منزل برگردم و آمدم در را كوبيدم همان كنيز در را باز كرد .\r\nمن هنگامى كه متوجه شدم او تنها مىباشد در هنگام ورود به منزل دست بر سينه او گذاشتم او هم فورا در را باز كرد و من داخل شدم ، هنگام صبح نزد امام كاظم عليه السّلام رفتم ، امام فرمود : اى مرازم از شيعيان ما نيست كسى كه در خلوت ورع نداشته باشد و از خدا نترسد .\r\n10 - سدير صيرفى گويد : خدمت امام صادق عليه السّلام رسيدم و در نزد آن جناب گروهى از ياران او بودند ، فرمود : اى سدير شيعيان ما همواره محفوظ و مستورند نيت‌ها و دلهاى آنها با ائمه و رهبرانشان پاك و بىآلايش باشند .\r\nبا برادران خود نيكى كنند و به ضعفاء آنها برسند ، و به درماندگان آنها احسان نمايند ، ما شما را به ظلم دعوت نمىكنيم ولى به ورع و پرهيزگارى فرا مىخوانيم ، با برادران خود مواسات داشته باشيد ، و بدانيد كه دوستان خدا هميشه مستضعف و اندك هستند ، و از هنگامى كه خداوند آدم عليه السّلام را خلق كرده چنين\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nبوده است .\r\n11 - در تفسير امام عليه السّلام است كه رسول خدا صلّى اللَّه عليه و إله فرمود : اى گروه شيعيان از خداوند بترسيد ، بهشت از دست شما نمىرود اگر چه گناهان شما موجب شود كه شما از ورود در آن تاخير داشته باشيد ، اكنون براى بدست آوردن درجات بهشت با هم مسابقه دهيد .\r\nگفته شد آيا يكى از دوستان شما و يا دوستان على عليه السّلام وارد جهنم خواهند شد ، فرمود : هر كس نفس خود را با مخالفت محمد و على عليهما السّلام چركين كند و دنبال كارهاى حرام برود و به مؤمنان ظلم كند و با احكام شريعت مخالفت نمايد روز قيامت گناهكار و آلوده خواهد آمد .\r\nمحمد و على مىگويند تو كثيف و آلوده هستى و صلاحيت همنشينى با صالحان و نيكان را ندارى و شايسته نيستى كه با حوران هم آغوش گردى و با فرشتگان مقرب هم‌نشين گردى تو نمىتوانى خود را با آنها قرين سازى مگر اينكه از گناهان پاك گردى .\r\nاو را براى پاك شدن گناهان در طبقه اول دوزخ جاى مىدهند و براى پاره از گناهان عذاب مىشود ، پاره‌اى از آنها براى بعضى از گناهان در محشر گرفتار شدائد و سختى مىگردند ولى نيكان از شيعه به فرياد آنها مىرسند .\r\nاخيار و دوستان در آن روز به فكر دوستان گناهكار خود مىباشند و مانند مرغى كه دانه‌ها را از زمين برمىدارد ، آنها هم دوستان خود را پيدا مىكنند و آنها را از اطراف جمع آورى مىكنند و از آنها شفاعت مىنمايند .\r\nدسته‌اى از آنها گناهانشان كمتر و سبكتر هست ، اين گروه با شدائد و سختيهائى كه در دنيا از سلاطين و حكام مشاهده مىكنند و يا بيمارىهائى كه در بدن آنها پديد مىآيد گناهان آنها پاك مىشود و بدون گناه وارد قبر مىگردند .\r\nگروهى از آنها گناهانشان در هنگام مرگ با شدت جان كندن پاك مىشود ، و گروهى گناهكار در وقت احتضار حالتى بر آنها پيش مىآيد كه موجب خوارى و ذلت او مىشود خداوند به اين سبب گناهان او را مورد آمرزش قرار مىدهد .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nجماعتى هم گناهانشان باقى مىماند و در هنگام دفن آمرزيده مىگردند و پاك مىشوند ، اما اگر گناهش بزرگ باشد با شدائد و سختىهاى روز قيامت پاك مىگردد ، و اگر گناهانش بزرگ بود او را در طبقه اول دوزخ نگه مىدارند .\r\nاين گروه بيشتر از همه شيعيان ما عذاب مىكشند ، اين گروه شيعيان ما نيستند بلكه دوستان ما به حساب مىآيند و با دوستان ما دوست هستند و با دشمنان ما دشمن مىباشند ، شيعيان ما كسانى هستند كه از ما پيروى كنند و از آثار ما تبعيت نمايند و به كارهاى ما اقتداء كنند .\r\nامام عليه السّلام فرمود : مردى خدمت رسول اللَّه عليه السّلام عرض كرد يا رسول اللَّه فلان شخص به ناموس همسايه‌اش نگاه مىكند ، و اگر چنانچه حرام و گناهى برايش پيش بيايد ابا و امتناعى ندارد و مرتكب اعمال زشت مىشود .\r\nرسول خدا صلّى اللَّه عليه و إله از اين سخن برآشفت و گفت : اين مرد را نزد من بياوريد ، مرد ديگرى گفت : يا رسول اللَّه او از شيعيان شما مىباشد و با شما و على دوست است و از دشمنان شما هم بيزارى مىجويد .\r\nرسول اكرم صلّى اللَّه عليه و إله فرمود : نگوئيد او از شيعيان ما هست زيرا اين سخن دروغ مىباشد ، شيعيان ما كسانى هستند كه از ما پيروى كنند و از اعمال ما تبعيت نمايند و اين شخصى كه شما تعريف مىكنيد از شيعيان ما نيست .\r\nبه امير مؤمنان و رهبر پرهيزكاران و پيشواى سپيد چهرگان و وصى رسول عالميان و زعيم مسلمانان گفته شد كه فلان شخص در گناه اسراف كرده و خود را به هلاكت رسانيده در صورتى كه از شيعيان شما هم مىباشد .\r\nامير المؤمنين عليه السّلام فرمودند : براى تو در اين سخن يك دروغ و يا دو دروغ نوشته شد اگر او در گناه اسراف مىكند و در عين حال ما را هم دوست مىدارد و از دشمنان ما هم تبرى مىكند اين يك دروغ است ، در اين حال او از دوستان ما هست نه از دشمنان ما .\r\nاما اگر او دوستان ما را دوست دارد ، و با دشمنان ما هم دشمن است در گناه هم اسراف نمىكند همانطور كه شما گفتى اين يك دروغ از شما به حساب مىآيد ،\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nزيرا او در گناه اسرافى ندارد ، و اگر چنانچه در گناه اسراف مىكند و دوستان ما را دوست نمىدارد ، و با دشمنان ما هم دشمن نيست اين هم دو دروغ است .\r\nمردى بزنش گفت نزد فاطمه دختر رسول خدا صلّى اللَّه عليه و إله برويد و از او بپرسيد آيا من از شيعيان شما هستم يا نيستم ، آن زن رفت و سؤال كرد فاطمه سلام اللَّه عليها فرمود : اگر به گفته‌هاى ما عمل مىكنى و از منهيات ما دست مىكشى شيعه هستى .\r\nاگر به گفته‌هاى ما توجهى ندارى و از منهيات ما هم دست برنمىدارى از شيعيان ما به حساب نمىآئى او برگشت و جريان را به شوهرش اطلاع داد و گفت : واى بر من پس كى ما را از اين گناهان خلاص مىكند و من در جهنم مخلد خواهم شد زيرا هر كس شيعه نباشد در جهنم است .\r\nزن برگشت و جريان را به حضرت فاطمه عليها السلام گفت : فاطمه فرمود : به شوهرت بگو اين طور نيست كه خيال كرده‌اى ، شيعيان ما از نيكان اهل بهشت هستند همه دوستان ما و دوستان دوستان ما و دشمنان دشمنان ما .\r\nكسانى كه با قلب و زبان سخنان ما را قبول دارند ، همه اينها از شيعيان ما نيستند هنگامى كه اوامر ما را انجام ندهند و از منهيات ما دست باز ندارند و مرتكب گناهان شوند ، اين گروه با همه اينها اهل بهشت مىباشند .\r\nاما بعد از اينكه از گناهان پاك شوند و گرفتار انواع مصيبت‌ها و مشكلات شوند و يا در قيامت با انواع سختيها گرفتار گردند ، و يا در طبقه اول جهنم معذب شوند و بعد ما آنها را نجات مىدهيم و به طرف خود مىآوريم .\r\nمردى به حسن بن على عليهما السّلام عرض كرد : من از شيعيان شما هستم ، امام حسن فرمود : اى بنده خدا اگر از اوامر و نواهى ما اطاعت كنيد راست مىگوئيد و اگر بر خلاف اين باشيد بر گناهان خود اضافه نكنيد و مدعى اين مقام عالى كه اهليت آن را نداريد نشويد و نگوئيد من از شيعيان شما مىباشم و با دشمنان شما دشمنم كه در اين جا خير خواهيد ديد .\r\nشخصى نزد حسين بن على عليهما السّلام آمد و گفت : يا ابن رسول اللَّه من از شيعيان\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nشما هستم ، فرمود : از خداوند بترس و مدعى مقامى نباش كه خداوند تو را تكذيب كند و در ادعايت رسوا گردى شيعيان ما كسانى هستند كه دل آنها از هر مكر و حيله و نيرنگ و فريب خالى باشد ، شما بگوئيد ما از دوستان شما مىباشيم .\r\nمردى نزد على بن الحسين عليهما السّلام آمد و گفت : يا ابن رسول اللَّه من از شيعيان خاص شما مىباشم ، امام عليه السّلام فرمود : اى بنده خدا هر گاه تو مانند ابراهيم خليل عليه السّلام باشى كه خداوند مىفرمايد   وَ إِنَّ مِنْ شِيعَتِهِ لَإِبْراهِيمَ إِذْ جاءَ رَبَّهُ بِقَلْبٍ سَلِيمٍ   .\r\nاكنون اگر دلت مانند دل او سالم است تو از شيعيان ما هستى و اگر دلت از مكر و فريب و غش و خيانت خالى نيست تو از دوستان ما مىباشى ، اگر در اين گفتارت دروغ بگوئى خداوند تو را گرفتار فلج مىكند و تا هنگام مرگ دست از تو باز نمىدارد ، و يا مبتلا به جذام مىگردى كه تا كفاره گناهت باشد .\r\nحضرت باقر عليه السّلام ديد : مردى به ديگرى افتخار مىكرد و مىگفت : آيا بر من فخر مىكنى در حالى كه من از شيعيان آل محمد عليهم السّلام كه پاك هستند مىباشم ، امام عليه السّلام به او فرمودند به خداوند كعبه تو بر او افتخارى ندارى بلكه با اين دروغ زيان هم ديدى .\r\nاى بنده خدا امامى كه در اختيار دارى مىخواهى براى خودت باشد و يا دوست دارى آن را در راه برادران مؤمن خود خرج كنى گفت دوست دارم براى خود خرج كنم ، امام فرمود پس تو از شيعيان ما نيستى ، زيرا ما دوست داريم آن چه داريم به برادران هم عقيده خود بدهيم ، بگو ما از دوستان شما هستيم و اميدواريم با اين محبت نجات پيدا كنيم .\r\nبه حضرت صادق عليه السّلام گفته شد كه عمار دهنى روزى در نزد ابن ابى ليلى قاضى كوفه در موردى شهادت داد قاضى گفت : اى عمار ما تو را مىشناسيم و شهادت تو در نزد ما قبول نيست زيرا تو رافضى هستى ، عمار از جايش برخاست در حالى كه بدنش مىلرزيد و گريه‌اش گرفته بود .\r\nابن ابى ليلى گفت : تو مردى از اهل علم و حديث هستى و اگر از كلمهء رافضى مىترسى از رفض برائت حاصل كن و در اين صورت برادر ما خواهى بود ، عمار\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nگفت : تو مقصود و نيت ما را نفهميدى و گرفتار اشتباه و انحراف شدى ، من بر خود و شما گريه كردم .\r\nاما گريه براى خودم از اين جهت است كه تو مرا به جايى نسبت دادى كه من درخور آن مقام بزرگ نيستم پنداشتى من رافضى هستم ، واى بر تو من از امام صادق عليه السّلام شنيدم نخستين كسانى كه به اين عنوان خوانده شدند ساحران فرعون بودند كه با ديدن آيات ايمان آوردند و به موسى عليه السّلام پيوستند و فرعون آنها را رافضى ناميد .\r\nپس رافضى آن كس هست كه آن چه را خداوند قبول ندارد ترك گويد و اوامر خداوند را انجام دهد ، اينك آن جريان كجا و وضع ما كجا هست ، و اينكه بر خود مىگريم براى اين است كه مىترسم خداوند بر دل من آگاهى پيدا كند و با اين لقب شريفى كه تو به من دادى مورد عتاب پروردگار قرار گيرم .\r\nخداوند به من مىفرمايد : اى عمار تو واقعا اباطيل را ترك كردى و رو به طاعت آوردى همان گونه كه به تو گفتند و اين موجب مىگردد كه من در رسيدن به درجات كوتاهى كنم در صورتى كه خداوند با من مصافحه كند ، و يا موجب عقاب گردد در صورتى كه با من مناقشه نمايد ، مگر اينكه دوستان ما از ما شفاعت كنند .\r\nاما اينكه چرا به حال تو گريه كردم به خاطر اين است كه دروغ بزرگى در باره من گفتى و با نامى ديگر مرا نام بردى و از اين مىترسم كه خداوند تو را عذاب كند براى اينكه نام بزرگى براى من انتخاب كردى ، و اگر تو اين نام را پست بدانى در برابر اين بىاعتنائى چگونه بر عذاب خداوند صبر مىكنى .\r\nامام صادق عليه السّلام فرمود : اگر گناهان عمار از آسمان‌ها هم بزرگتر و از زمين‌ها هم سنگين‌تر بود براى اين سخنانى كه بر زبانش جارى شد آمرزيده مىشود ، و حسنات او در نزد خداوند به اندازه‌ى است كه يك خردل از آن هزار بار بزرگتر از دنيا مىباشد .\r\nبه حضرت موسى بن جعفر عليهما السّلام گفته شد كه از بازارى گذشتيم مردى در آن جا فرياد مىزد : من از شيعيان آل محمد عليهم السّلام هستم و آل محمد از خالصان مىباشند ! ،\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nاو جامه‌هائى در جلو خود گذاشته و آن‌ها را مىفروخت و مىگفت : كى زيادتر مىخرد .\r\nامام عليه السّلام فرمود : هر كس مقام و قدرش را بشناسد سخنانى بر زبان جارى نمىكند كه قدر و مقامش ضايع شود ، مىدانيد داستان اين مرد چيست اين شخص مىگويد : من مانند سلمان و ابو ذر و مقداد و عمار هستم در صورتى كه براى فروش متاع خود چانه مىزند .\r\nاو متاع عوضى را به مشترى مىدهد و تدليس مىنمايد و جنسى را كه ارزان خريده مىخواهد گران بفروشد و به هر مشترى يك نوع از قيمت را مىگويد آيا اين شخص را مىتوان مانند سلمان و يا ابو ذر و مقداد و عمار دانست هرگز چنين نخواهد شد .\r\nخداوند اين را با آنها در يك صف قرار نخواهد داد ، او بايد بگويد : من از دوستان آل محمد عليهم السّلام هستم ، و از كسانى مىباشم كه دوستان آنها را دوست مىدارم و با دشمنان و مخالفان آنها دشمن مىباشم .\r\nامام عليه السّلام فرمود : هنگامى كه مامون على بن موسى الرضا عليهما السّلام را به ولايت عهدى خود برگزيد ، خادمش نزد آن حضرت آمد و گفت : گروهى دم در هستند و مىگويند ما از شيعيان هستيم امام فرمودند من امروز مشغول هستم آن‌ها را بگوئيد بروند خادم گفت و آنها هم رفتند .\r\nاين جماعت روز ديگر آمدند و مانند روز قبل اذن ورود خواستند ، بار ديگر آنها را برگرداندند ، و آن‌ها مدت دو ماه در رفت و آمد بودند و كار به جائى رسيد كه مايوس شدند و به حاجب گفتند به مولاى ما بگو ما از شيعيان پدرت هستيم ما را راه بدهيد .\r\nما اگر بدون ملاقات شما از اين جا برويم مردم ما را شماتت مىكنند و ديگر رو نداريم به شهر و خانه خود مراجعت كنيم زيرا همواره مورد سرزنش مردم خواهيم بود ، در اين هنگام امام دستور دادند به آنها اجازه ورود داده شود آنها وارد شدند و سلام كردند و امام هم اجازه نشستن به آنها دادند ! .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nآنها هم چنان در حال قيام بودند و گفتند يا ابن رسول اللَّه اين چه جفاء بزرگى بود كه در باره ما روا داشتيد و ما را سبك كرديد و به ما اجازه ملاقات نداديد ، ما بعد از اين چه گونه در ميان مردم حاضر شويم و به خانه و كاشانه خود مراجعت نمائيم ، و براى ما آبروئى باقى نماند .\r\nامام رضا عليه السّلام فرمود : شما اين آيه شريفه را بخوانيد هر مصيبتى كه به شما برسد بوسيله خودتان بدست آمده و خداوند از بيشتر گناهان شما در مىگذرد من در اين جا به خداى خود اقتداء كردم و از رسول خدا و امير المؤمنين و پدران خود عليهم السّلام پيروى نمودم .\r\nگفتند يا ابن رسول اللَّه چرا چنين كردى فرمود : براى اينكه شما مدعى هستيد كه شيعيان امير المؤمنين على بن ابى طالب هستيد ، واى بر شما شيعيان او حسن و حسين و ابو ذر و سلمان و مقداد و عمار و محمد بن ابى بكر هستند كه در هيچ جا با او مخالفت نكردند و اوامر نواهى او را انجام دادند .\r\nشما ادعا داريد كه از شيعيان آنها مىباشيد در حالى كه در كارهاى خود با آنها مخالفت مىكنيد و در واجبات كوتاهى مىنمائيد ، و در باره كمك به برادران خود سستى داريد ، در جايى كه تقيه لازم نيست تقيه مىكنيد و در جايى كه تقيه بايد بكنيد تقيه نداريد .\r\nشما بايد بگوئيد ما از دوستان او هستيم ، دوستان او را دوست مىداريم و با دشمنان آنها دشمنى مىكنيم ، من از اين گفتار شما ناراحت نيستم ولى شما مقام بزرگى را ادعاء مىكنيد ، و اگر گفتارتان با كردار مطابقت نكند هلاك مىگرديد مگر اينكه رحمت خداوند شما را دريابد .\r\nگفتند : يا ابن رسول اللَّه ما استغفار مىكنيم و از گفته خود توبه مىنمائيم ، و همانطور كه فرموديد ما دوستان شما و دوستان دوستان شما هستيم ، و با دشمنان شما دشمن مىباشيم ، امام عليه السّلام حالا خوش آمديد و اينك برادران و دوستان من هستيد بيائيد در بالا قرار گيريد .\r\nآنها اندك اندك جلو رفتند تا نزديك آن جناب رسيدند ، بعد از اين حضرت\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nرضا به حاجب خود فرمودند اين‌ها چند بار در خانه ما آمدند و اذن ملاقات داده نشد ، حاجب گفت : آنان شصت بار براى زيارت شما آمدند و توفيق نيافتند .\r\nامام عليه السّلام فرمود : شما هم شصت بار از آن‌ها ديدن كن و سلام مرا به آنها برسان آنها در گفته خود استغفار كردند و خداوند هم از آنها درگذشت و شايسته كرامت شدند اينك بخاطر اينكه آنها ما را دوست مىدارند به آنها احسان كن و مشكلات آنها را بر طرف گردان تا به زندگى خود برسند .\r\nمردى خدمت حضرت جواد عليه السّلام رسيد در حالى كه بسيار خوشحال بود ، امام عليه السّلام فرمود : چرا خوشحال هستى گفت : يا ابن رسول اللَّه از پدرت شنيدم مىفرمود :\r\nسزاوارترين روز براى بنده روزى است كه در آن موفق شود به برادران خود كمك كند و به درد دل آنها برسد .\r\nامروز ده نفر از برادران نيازمند نزد من آمدند ، آنها داراى زن و فرزند بودند ، و از شهر ديگرى آمده بودند ، من به آنها توجه كردم و هر چه از من خواستند به آنها دادم ، از اين جهت خوشحال هستم كه خداوند توفيق خدمت‌گزارى به برادران را به من عنايت فرمود .\r\nامام جواد عليه السّلام فرمود : به جان خودم سوگند سزاوار است شما خوشحال گردى ، اگر كارى نكنى كه بعد از اين اثر اين كار خوب را از بين ببرى ، گفت :\r\nقربانت گردم چگونه اعمال من اثر خود را از دست مىدهد در حالى كه من از شيعيان مخلص شما هستم .\r\nامام فرمود : آرى صدقات و نيكى به برادران را باطل مىكنى ، گفت : يا ابن رسول اللَّه چگونه باطل مىگردد ، فرمود : اين آيه شريفه را تلاوت كن : اى كسانى كه ايمان آورده‌ايد صدقات خود را با منت نهادن و آزار دادن ديگران باطل نكنيد .\r\nگفت : يا ابن رسول اللَّه من بر آنها منت نگذاشتم و به آنان آزارى هم نرسانيدم ، امام فرمود : خداوند نفرموده به كسانى كه صدقه مىدهيد منت نگذاريد و يا آنها را اذيت نكنيد ، و مقصود از آن هر گونه منت و اذيت كردن مىباشند و تنها به آنها ارتباط ندارد .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nمتوجه باش اذيت و آزار كردن آنها بزرگتر است و يا آزار دادن به فرشتگان كه حافظ اعمال شما مىباشند و يا اينكه ما را اذيت كنيد ، آن مرد گفت : يا ابن رسول اللَّه البته اين بزرگتر است ، امام فرمود : پس در اين صورت من و آنها را آزار داده‌اى و صدقه‌ات را باطل كرده‌اى ، گفت : چگونه ؛ فرمود : هم اين گونه كه گفتيد چگونه صدقه و انفاق من باطل مىگردد در حالى كه من از شيعيان خالص شما هستم ، بعد فرمود : متوجه باش آيا مىدانى شيعيان خالص ما چه كسانى هستند ، گفت نمىدانم ، فرمود : آنها عبارتند از جبرئيل ، مؤمن آل فرعون و صاحب يس .\r\nصاحب يس همان است كه خداوند فرمودند :  وَ جاءَ مِنْ أَقْصَا الْمَدِينَةِ رَجُلٌ يَسْعى  ، و همچنين سلمان و ابو ذر و مقداد و عمار هستند كه از شيعيان بشمار مىروند ، تو خود را به اين گروه پيوسته‌اى ، آيا تو با اين ادعاء فرشتگان و ما را آزار نداده‌اى آن مرد گفت : استغفار مىكنم بفرمائيد چگونه بگويم .\r\nامام فرمودند : بگو من از مواليان و دوستان شما هستم و با دشمنان شما دشمن مىباشم ، و با دوستانت هم دوستى مىكنم و از گفتارى كه مورد انكار شما قرار گرفت توبه مىكنم ، كارى كه مورد انكار شما و فرشتگان قرار گيرد مورد انكار خداوند هم هست ، امام فرمود : اكنون پاداش صدقات به شما برگردد .\r\nعلى بن سيار گويد : شبى در غرفه حسن بن على عليهما السّلام در سامراء بوديم ، و اين هنگامى بود كه سلطان زمان و اطرافيان او از آن جناب تعظيم و تكريم مىكردند ، در اين جا والى شهر كه بر هر دو پل ولايت داشت وارد شد و مردى را كه دست بسته بودند همراهش بود .\r\nحسن بن على سلام اللَّه عليهما از روزنه بيرون را نگاه مىكرد ، هنگامى كه چشم والى بر آن جناب افتاد از مركب پائين شد و گفت يا ابن رسول اللَّه اين مرد را امشب كنار دكان يك صرافى مشاهده كرديم و او متهم است كه مىخواسته دكان را سوراخ كند و اشياء آن را سرقت نمايد .\r\nمن او را دستگير كردم و مىخواستم پانصد ضربه شلاق به او بزنم ، ما هر كس\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nرا كه با اين اتهام بگيريم او را تازيانه مىزنيم ، تا پاداش گناه خودش را مشاهده كند ، و ما اين كار را به سرعت انجام مىدهيم كه تا كسى نيايد و از وى دفاع كند و او بدون مجازات آزاد شود .\r\nهنگامى كه خواستيم او را شلاق بزنيم گفت : از خداوند بترسيد و متعرض من نشويد ، زيرا من از شيعيان امير المؤمنين و شيعه اين امام كه پدر قائم مىباشد هستم ، ما هم از او دست برداشتيم و خدمت شما آورديم اكنون اگر راست مىگويد و از شيعيان شما مىباشد او را رها مىكنيم .\r\nما به او گفتيم اگر دروغ بگوئى هزار شلاق به تو مىزنيم ، و بعد دست و پايت را قطع مىكنيم ، اكنون بفرمائيد او از شيعيان على عليه السّلام مىباشد همانطور كه ادعا مىكند ، امام عليه السّلام فرمود : به خداوند پناه مىبرم اين از شيعيان على نيست .\r\nاو چون در دست شما گرفتار شده خود را از شيعيان على عليه السّلام معرفى كرده است ، وى گفت اكنون ما را از مشكلى خلاص كردى و من اكنون پانصد ضربه شلاق به او مىزنم و باكى هم از عمل خود ندارم ، هنگامى كه او را دور كردند گفت :\r\nاو را برو بر زمين انداختند و دو جلاد در طرف راست و چپ او قرار گرفتند .\r\nوالى گفت : او را شلاق بزنيد آنها با چوبهاى خود بر او حمله آوردند و بر بدنش فرو كوفتند ، والى ديد چوب آنها بر زمين مىخورد ، گفت : واى بر شما چوب‌ها را بر بدن او فرو آوريد چرا بر زمين مىكوبيد ، آنها هنگامى كه خواستند چوب‌ها بر بدن او بزنند دست‌هايشان كج شد و ضربه‌ها بر بدن خودشان فرود مىآمد .\r\nوالى گفت : واى بر شما مگر ديوانه شده‌ايد كه همديگر را مىزنيد چوب‌ها را بر اين مرد فرود آوريد ، آنها اظهار داشته ما چوب‌ها را بر بدن اين مرد مىزنيم و قصد ديگرى نداريم ، ولى دست ما كج مىشود و يك ديگر را مىزنيم والى بعد از اين چهار نفر ديگر را صدا كرد و شش نفرى به او حمله آوردند .\r\nدر اين هنگام كه شش نفرى چوب‌ها را به او وارد مىكردند متوجه شدند همه چوب‌ها به حاكم مىخورد و او از مركبش بر زمين افتاد و گفت شما مرا\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nكشتيد خداوند شما را بكشد ، اين چه عملى است كه انجام مىدهيد آن‌ها گفتند :\r\nچوب‌هاى ما فقط بر بدن اين مرد مجرم مىخورد .\r\nوالى بعد از اين چند نفر ديگر را آورد كه او را چوب بزنند آنها هم وقتى شروع كردند او را كتك بزنند بار ديگر شلاق‌ها بر والى فرود آمد آنها گفتند به خداوند سوگند ما جز اين مرد را نمىزنيم ، والى گفت پس اين جراحتهاى صورتم از كجا پيدا شده است و اين خون‌ها از كجا آمده .\r\nضاربان گفتند دست‌هاى ما خشك باد اگر ما ضربه‌اى را بر بدن تو فرود آورده باشيم ، در اين هنگام آن مرد متهم گفت : اى بنده خدا آيا از اين الطاف خداوندى عبرت نگرفتى و نديدى چگونه اين ضربه‌ها را از من به طرف تو آورد اينك بار ديگر به طرف امام برويم و هر چه امام گفت انجام بده .\r\nوالى بار ديگر او را به طرف امام عليه السّلام آورد و گفت : يا ابن رسول اللَّه ما از اين مرد در شگفت هستيم شما تشيع او را انكار كرديد و اگر اين مرد از شيعيان شما نباشد پس او از شيعيان شيطان است و جايش در آتش مىباشد ما از او معجزاتى ديديم كه فقط از انبياء ديده مىشود ، امام فرمود : از اوصياء هم بگو .\r\nامام حسن عسكرى عليه السّلام متوجه والى شدند و گفتند : اى بنده خدا اين مرد در ادعاى خود يك دروغ را اظهار كرد كه اگر آن دروغ را از روى قصد و تعمد گفته بود گرفتار همه عذاب‌هاى شما مىگرديد و سى سال در طبقه مخصوص زندانى مىشد ، ولى به خاطر كلمه‌اى كه از روى قصد گفته بود خداوند او را از عذاب رهانيد .\r\nاما اى والى تو هم بدان كه خداوند عز و جل او را از عذاب و تازيانه خلاص كرد براى اينكه او از دوستان و محبان ما مىباشد ولى او از شيعيان ما به حساب نمىآيد ، والى گفت : اين‌ها همه يكى هست پس فرق بين آنها كدام است .\r\nامام عليه السّلام فرمود : فرق اين است كه شيعيان از آثار ما پيروى مىكنند و از اوامر ما اطاعت مىنمايند و از نواهى ما دست مىكشند اين گروه از شيعيان ما به حساب مىآيند ، ولى آنهائى كه واجبات خداوند را انجام نمىدهند شيعيان ما نيستند .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nامام حسن عسكرى عليه السّلام به والى گفتند تو هم دروغ گفتى و اگر آن را از روى تعمد گفته بودى خداوند تو را به هزار تازيانه مبتلا مىكرد و سى سال هم در زندان سرپوشيده به سر مىبردى ، گفت : دروغ من چه بود .\r\nامام عليه السّلام فرمود : تو خيال كردى كه اين معجزات مال او بود ، در صورتى كه اين گونه معجزات از طرف ما مىباشد خداوند آن معجزه‌ها را آشكار مىكند تا برهان ما بر همگان روشن گردد و جلال و شرف و عزت ما بر همگان معلوم شود .\r\nاگر گفته بودى من در او معجزاتى مشاهده كردم بر تو اعتراضى نداشتم ، مگر زنده شدن ميت در دست عيسى معجزه نيست ، اين معجزه از مرده است يا از عيسى ، مگر از گل پرنده درست نمىكرد و بعد در او مىدميد و آن به اذن خدا پرواز مىكرد .\r\nآيا اين پرواز مجسمه گلى از خود پرنده بود يا از عيسى آيا آن مردمانى كه با معجزه آن پيامبر به صورت بوزينه درآمدند كار بوزينگان بود و يا آن پيامبر ، در اين هنگام والى گفت : استغفر اللَّه ربى و اتوب اليه .\r\nبعد از اين امام عليه السّلام به آن مرديكه از شيعيان على عليه السّلام بود فرمود : اى بنده خدا تو از شيعيان على نيستى بلكه تو از محبان آن جناب مىباشى ، شيعيان على كسانى هستند كه خداوند متعال در باره آنان فرمود : آنها كسانى هستند كه كارهاى شايسته مىكنند و در بهشت جاودان مىباشند .\r\nآنها كسانى هستند كه به خداوند ايمان آورده‌اند و او را به صفات خودش وصف و تعريف كرده‌اند و از هر عيبى و نقصى پاك داشته‌اند و محمد صلّى اللَّه عليه و إله را با كردار و گفتارش تصديق نموده‌اند و على را بعد از او امام و بزرگ و رهبر براى خود گرفته‌اند .\r\nاز امت محمد صلّى اللَّه عليه و إله كسى با آن برابرى نمىكند ، و اگر همه آنها را در يك كفه ترازو بگذارند و على عليه السّلام را در كفه ديگر از همه آنها سنگين‌تر خواهد بود همانطور كه آسمان بر زمين سنگينى مىكند و زمين بر ذره .\r\nشيعيان آل محمد عليهم السّلام در راه خدا جنگ مىكنند آنها ترسى ندارند از آنكه\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nمرگ بر آنها وارد شود و يا آنها بر مرگ وارد شوند ، شيعيان على عليه السّلام كسانى مىباشند كه برادران خود را بر خود اختيار مىكنند و از خود مىگذرند .\r\nخداوند آنها را در كارهاى زشت مشاهده نمىكند و همواره در اوامر خداوند كوشش مىكنند و از برادران ايمانى خود احترام مىنمايند ، من اين را از طرف خود نمىگويم .\r\nاين گفته محمد صلّى اللَّه عليه و إله مىباشد كه فرمود : آن‌ها كارهاى شايسته مىكنند همه واجبات را انجام مىدهند و به توحيد و نبوت و امامت معتقد هستند و از همه مهمتر براى خدا حقوق برادران را انجام مىدهند و از دشمنان خدا تقيه مىنمايند .\r\n12 - امير المؤمنين عليه السّلام فرمود : كسانى كه از ما اطاعت مىكنند خداوند به زودى گناهان آنها را مىآمرزد ، و بر آنها بخاطر كارهاى نيكشان منت مىگذارد ، گفتند يا امير المؤمنين مطيعيان شما كدام افراد هستند .\r\nفرمود : كسانى كه خدا را به يگانگى مىشناسند ، و بصفات شايسته او را وصف مىكنند و به محمد صلّى اللَّه عليه و إله بعنوان نبوت اعتقاد دارند و خداوند را در انجام واجبات اطاعت مىكنند و از محرمات دست باز مىدارند .\r\nاوقات خود را در ياد خدا زنده نگه مىدارند ، و بر محمد و آل او درود مىفرستند ، و از بخل و حسادت خوددارى مىنمايند ، و زكاتى را كه خداوند واجب گردانيده اداء مىكنند و آن را از مستحقان و نيازمندان دريغ نمىدارند .\r\n13 - محمد بن عمر بن حنظله گويد : حضرت صادق عليه السّلام فرمود : از شيعيان ما نيستند آن كسانى كه با زبان خود اظهار دوستى مىكنند ولى در عمل با ما و آثار و كردار ما مخالفت مىنمايند ، شيعيان ما كسانى هستند كه با زبان و دل با ما مىباشند و از آثار ما پيروى مىكنند و مانند ما كار مىنمايند ، آنها شيعيان ما مىباشند .\r\nابو زيد گويد : امام صادق عليه السّلام فرمود : از شيعيان ما به حساب نمىآيند آن كسانى كه در شهرى ميان هزاران نفر زندگى مىكنند و در ميان مردم با تقوىتر از آنان باشد .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n14 - جابر جعفى گويد : امام باقر عليه السّلام فرمود : از جابر بن عبد اللَّه انصارى شنيدم فرمود : اگر سلمان و ابو ذر رحمة اللَّه عليهما متوجه مىشدند كه اين جماعت خود را به محبت اهل بيت نسبت مىدهند آنها را دروغگو خطاب مىكردند و اگر اين جماعت هم آنها را مشاهده مىكردند مىگفتند آنها ديوانه مىباشند .\r\n15 - يكى از محدثين روايت مىكند كه حضرت صادق عليه السّلام فرمود : لازم است كسانى كه در نهان خود را پيرو امامت ما مىدانند در آشكارا هم كارى بكنند تا عقيده آنها معلوم گردد راوى گويد : عرض كردم اين برهان آشكار كدام است ، فرمود : حلال خدا را حلال بداند و حرام او را حرام و ظاهرش هم باطنش را گواهى كند .\r\n16 - مردى از حضرت صادق عليه السّلام روايت مىكند كه يكى از اصحاب به آن جناب گفتند : قربانت گردم به خداوند سوگند من شما را دوست دارم و دوستان شما را هم دوست مىدارم ، اى سيد من شيعيان شما بسيار زياد شده‌اند ، فرمود : نام آنها را ببر گفت : زياد هستند فرمود : مىتوانيد آنها را بشماريد .\r\nامام صادق عليه السّلام فرمود : اگر عده آنها به سيصد و چند نفر رسيده بود حرف شما مورد قبول واقع شده بود ، شيعيان ما كسانى هستند كه صداى آنها از گوششان تجاوز نمىكند و كينه‌اش هم از خودش تعدى ندارد ، در باره ما غلو نمىكنند ، و دوستان ما را دشمن نمىدارند ، و با كسانى كه از ما عيب‌جوئى مىكنند مجالست ندارد .\r\nحديثى كه مورد ملامت باشد از ما روايت نمىكنند ، دشمنان ما را دوست نمىگيرند ، و با دوستان ما دشمنى نمىكنند ، راوى گويد : عرض كردم پس ما با اين شيعيان گوناگون كه مدعى تشيع هستند چه كنيم ، فرمود : آنها را بايد از يك ديگر تميز دهيد و آنان را مورد آزمايش قرار دهيد ، آنان تغيير و تبديل پيدا مىكنند ، گذشت زمان آنها را فانى مىكند و شمشيرها آنان را از پا در مىآورند .\r\nاختلافات شيعيان را از هم پراكنده مىسازد ، شيعيان ما مانند سگها زوزه\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nنمىكشند و مانند كلاغ طمع ندارند ، و با دست خود از مردم سؤال نمىكنند اگر چه از گرسنگى بميرند ، گفتم : قربانت گردم من اين شيعيان را با اين صفت از كجا پيدا كنم .\r\nامام عليه السّلام فرمود : آنها را در اطراف زمين جستجو كنيد ، آنان كسانى هستند كه داراى زندگى خشنى مىباشند ، همواره از اين منزل به منزل ديگرى منتقل مىگردند ، اگر در جايى حضور پيدا كنند شناخته نمىشوند و اگر پنهان شدند مورد تفقد قرار نمىگيرند .\r\nاگر بيمار شوند كسى از آنها عيادت نمىكند ، و اگر بخواهد زن بگيرد به او زن نمىدهند و اگر بميرند كسى به تشييع جنازه آنها نمىرود ، آنها در مال خود مواساة دارند ، و در قبرها از هم ديدن مىكنند و اختلاف آراء ندارند اگر چه شهرهاى آنها از هم دور باشند .\r\nدر حديث ديگرى آمده كه امام عليه السّلام فرمود : اگر مؤمنى را مشاهده كنند او را احترام مىنمايند و اگر منافقى را مشاهده كنند او را ترك مىگويند و در هنگام مرگ بىتابى ندارند .\r\n17 - داود بن فرقد گويد : از حضرت صادق عليه السّلام شنيدم فرمود : اصحاب من صاحبان خرد و بينش هستند و از خداوند مىترسند ، كسانى كه اين چنين نباشند و دانش و تقوى نداشته باشند از ياران من بشمار نخواهند آمد .\r\n18 - ابو الصباح كنانى گويد : به حضرت صادق عليه السّلام عرض كردم ما را در كوفه به عنوان جعفرى سرزنش مىكنند ، گويد : امام عليه السّلام از اين سخن برآشفت و بعد فرمود : اصحاب ما در ميان شما كم هستند ، ياران جعفر كسانى هستند كه ورع داشته باشند و براى خالق خود كار كنند .\r\n19 - ابراهيم كرخى گويد : امام صادق عليه السّلام فرمود : در ميان شيعيان كسانى هستند كه از يهود و نصارى و مجوس و مشركان هم بدتر مىباشد .\r\n20 - على بن زيد شامى گويد : امام أبو الحسن عليه السّلام فرمود : حضرت صادق مىفرمودند آياتى كه خداوند در باره منافقان نازل كرده در باره كسانى كه خود را به\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nتشيع مىبندد صدق دارد .\r\n21 - عمر بن يحيى گويد : از امام صادق عليه السّلام شنيدم فرمود : سزاوارترين مردم به ورع و پرهيزگارى آل محمد عليهم السّلام و شيعيان آنها مىباشند تا مردم به آنها اقتداء كنند .\r\n22 - يزيد بن خليفه گويد : يكى از روزها خدمت حضرت صادق عليه السّلام بوديم ، امام فرمودند : شما به جايى توجه كرديد كه خداوند به آنجا توجه دارد ، شما كسى را برگزيديد كه خداوند آن را برگزيد مردم هر كدام به طرفى رفتند و به چپ و راست متوجه شدند ، ولى شما به دنبال محمد صلّى اللَّه عليه و إله رفتيد ، و شما بر طريق درستى قرار داريد و اينك ورع و تقوى داشته باشيد .\r\nبعد از آن فرمود : اينك كه مىخواهيد برويد ، بدانيد كه هر گاه شما به ولايت و امامت ما معتقد شديد باكى نداشته باشيد از اينكه مردم شما را نمىشناسند ، هر كس براى مردم كار كند پاداش خود را هم بايد از مردم بخواهد و هر كس براى خداوند كار كرد پاداش او را از خداوند مىخواهد .\r\n23 - ابو بصير گويد : حضرت صادق عليه السّلام فرمود : شيعيان ما اهل ورع و پرهيزگارى هستند و وفاء و امانت دارند ، و داراى زهد و عبادت مىباشند ، و در شب و روز پنجاه و يك ركعت نماز مىگذارند ، نماز شب مىگذارند ، روزها را روزه دارند ، زكات مال خود را مىدهند ، حج خانه خدا را بجا مىآورند و از هر حرامى دورى مىكنند .\r\n24 - حسين بن خالد گويد : امام رضا عليه السّلام فرمود : شيعيان ما كسانى هستند كه به گفتار ما عمل مىكنند و به دستورات ما گردن مىنهد و با دشمنان ما مخالفت مىنمايند ، و هر كس چنين نباشد از شيعيان ما نخواهد بود .\r\n25 - ابن ابى نجران گويد : از امام ابو الحسن عليه السّلام شنيدم فرمود : هر كس با شيعيان ما دشمنى كند با ما دشمنى كرده است ، و هر كس آنها را دوست بدارد با ما دوستى كرده است ، زيرا آنها از ما هستند و از زيادى طينت ما خلق شده‌اند .\r\nهر كس آنها را دوست بدارد ما را دوست داشته و هر كس با آنها دشمنى كند\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nبا ما دشمنى كرده است ، شيعيان ما با نور خداوند مىنگرند و در رحمت خداوند غوطه مىخورند ، و از كرامت خداوند برخوردار مىباشند و از مراحم او بهره‌مند هستند .\r\nهر يك از شيعيان ما كه بيمار گردند ما هم در اثر بيمارى او بيمار مىشويم ، و اگر اندوهگين شوند ما هم اندوهگين مىگرديم ، و اگر خوشحال شوند ما هم خوشحال مىشويم ، شيعيان ما اگر در شرق و يا غرب عالم هم باشند و ما آنها را از نظر دور نمىداريم .\r\nهر گاه يكى از شيعيان ما وام داشته باشند ما اداء مىكنيم ، اگر مالى از آنها بماند به ورثه‌اش تعلق دارد ، شيعيان ما كسانى هستند كه نماز مىگذارند و زكات مىدهند و حج خانه خدا را به جاى مىآورند و ماه رمضان را روزه مىدارند .\r\nآنها اهل بيت را دوست مىدارند و از دشمنان آنها بيزارى مىجويند ، اين جماعت اهل تقوى و ايمان مىباشند و پرهيزگار و با ورع هستند ، هر كس بر آنها ايراد بگيرد ، به خداوند ايراد گرفته است هر كس آنها را رد كند خداوند را رد كرده است .\r\nآنها بندگان خداوند هستند و حق عبوديت را ادا كرده‌اند ، و آنها دوستان راستين خداوند مىباشند ، به خداوند سوگند يكى از آنها روز قيامت از گروهى مانند قبيله ربيعه و مضر شفاعت مىكند و خداوند هم شفاعت آنها را قبول مىكند .\r\n26 - حضرت صادق عليه السّلام فرمود : به خداوند سوگند شيعيان على كسانى هستند كه شكم و دامن خود را نگه دارند و براى خداوند كار كنند و اميدوار ثواب او باشند و از عذاب او بترسند .\r\n27 - محمد بن عجلان گويد : در خدمت حضرت صادق عليه السّلام بودم كه مردى وارد شد و سلام كرد ، امام از او پرسيد برادران خود را چگونه يافتى ، او از آنها ستايش و تمجيد كرد ، امام فرمود : مالداران آنها با نيازمندان چگونه رفتار مىكنند .\r\nآن مرد گفت روابط اغنياء با فقراء بسيار كم است ، از اين گونه اخلاق در نزد ما نيست ، امام فرمود : پس چگونه آنها خيال مىكنند كه از شيعيان هستند .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n28 - جابر گويد : امام صادق عليه السّلام فرمود : اى جابر شيعه على كسى است كه صدايش از گوشش تجاوز نكند ، و خشمش از خودش تعدى نداشته باشد ، ما را از حد خود بيرون نبرد و با دشمنان ما رفت و آمد نكند و با كسانى كه از ما عيب‌جوئى مىكنند رفاقت نكند .\r\nشيعيان على مانند سگان زوزه نمىكشند و مانند كلاغ طمع ندارند اگر از گرسنگى بميرند سؤال نمىكنند ، آنان در زندگى آرام هستند و از جايى به جاى ديگر نقل مكان مىكنند ، اگر در مجلسى حضور پيدا كنند كسى آنها را نمىشناسد ، و اگر غايب گردند كسى از حال آنها جستجو نمىكند .\r\nاگر آنها بيمار گردند كسى از آنها عيادت نمىكند و اگر بميرند كسى از جنازه آنها مشايعت روا نمىدارد ، و آنها در قبرستانها از هم ديدن مىكنند ، گفتم اينها را در كجا بيابم ، فرمود در اطراف زمين و در ميان بازارها ، و اين است معنى آيه شريفه  أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ  .\r\n29 - مسعدة بن صدقه گويد : از حضرت صادق عليه السّلام در مورد شيعيان آنها سؤال شد ، امام فرمود : شيعيان ما كسانى هستند كه كارهاى نيك را انجام دهند و از كارهاى زشت دست باز دارند ، خوبيها را آشكار كنند و در اعمال نيك شتابان باشند و به رحمت خداوند بزرگ رغبت نشان دهند ، اين شيعيان از ما هستند هر جا برويم با ما خواهند بود .\r\n30 - حمران بن اعين از حضرت صادق عليه السّلام روايت مىكند كه فرمود : امام سجاد عليه السّلام در خانه نشسته بود كه ناگهان گروهى در خانه را زدند ، امام فرمود :\r\nبنگريد در خانه كيست گفتند گروهى از شيعيان شما هستند ، امام به شتاب در خانه آمدند و هنگامى كه در را گشودند و به آنها نگاه كردند برگشتند و گفتند دروغ مىگويند .\r\nامام فرمود : من در سيماى آنها چهره شيعيان را مشاهده نمىكنم ، اثر عبادت در صورت آنان نيست دور پيشانى آنها جاى سجده مشاهده نمىگردد ، شيعيان ما با عبادت و صورت‌هاى غبارآلود شناخته مىگردند ، دماغ‌هاى آنها از عبادت\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nمجروح شده و پيشانى و سجده‌گاه آنها چركين گرديده است .\r\nآنها لاغر و نحيف مىباشند و لبهايشان خشك است ، عبادت صورتهاى آنها را خشك كرده و بيدارى شب‌ها و تشنگى و گرمى روزها بدن آنان را كهنه ساخته است ، هنگامى كه مردم سكوت مىكنند آنها تسبيح مىگويند ، و هر گاه مردم بخواب روند آنها نماز مىگذارند ، و هر گاه مردم خوشحال شوند آنها محزون مىشوند ، آنها به زهد معروف و به رحمت سخن مىگويند .\r\n31 - محمد بن حنفيه گويد : هنگامى كه على عليه السّلام وارد بصره شدند احنف بن قيس او را براى خوردن غذا دعوت كردند و اين در هنگامى بود كه جنگ جمل تمام شده بود ، على عليه السّلام فرمود : اى احنف اصحاب مرا بگو بيايند ، در اين جا گروهى كه خشوع داشتند و سر به زير بودند وارد شدند و مانند مشكهاى كوچك خشك به نظر مىرسيدند .\r\nاحنف گفت : يا امير المؤمنين اين‌ها چرا اين چنين شده‌اند ، آيا اينها غذا نخورده‌اند و يا از ترس جنگ به اين روز افتاده‌اند ، امام عليه السّلام فرمود : نه احنف اين چنين نيست خداوند متعال گروهى را كه در دنيا به عبادت و پارسائى گذرانيده‌اند دوست دارد اين جماعت بخاطر معلوماتى كه از روز قيامت دارند اين چنين شده‌اند .\r\nآنها قبل از اينكه روز قيامت بيايد و اعمال و افعال آدميان عرضه گردد خود را در عرصات مىنگرند و چنين تصور مىكنند كه اكنون روز قيامت است و كوه‌هائى از آتش آنها را احاطه كرده است و مردم براى عرض اعمال در آنجا حاضر شده‌اند .\r\nگويا اكنون نامه اعمال آنها آشكار شده و مردم از كارهاى آنها مطلع شده‌اند ، و رسوائى آنان بر همه روشن گرديده است از اين جهت جان آنها مىخواهد از تن بيرون رود و با بالهاى خوف پرواز كنند و اينك با جوش و خروش آماده حركت به طرف خداوند مىباشند .\r\nآنها مانند كسانى كه در شب تاريكى گرفتار و پريشان گشته باشند فرياد و ناله\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nمىكنند ، آنها از ترس مطالبى كه از آخرت بدست آورده‌اند گريه‌ها دارند آنها با بدنهاى خشك درگذشتند و با دلهاى محزون و چهره‌هاى گرفته و لب‌هاى به هم چسبيده مىباشند .\r\nآنها را بىهوش ملاحظه مىكنى ، آنها را در شب‌ها بيدار و وحشت‌زده مىنگرى ، چهره‌ها خاشع و سربزير و خشكيده هستند ، كارهاى مخفى و علنى خود را براى رضاى خداوند انجام مىدهند دل‌هاى آنها از ترس آرامش ندارند .\r\nاگر آنها را در هنگام شب ملاحظه كنى در آن هنگام كه همه ديدگان به خواب رفته‌اند و صداها خاموش گشته‌اند و حركت‌ها ساكت گرديده‌اند همان گونه كه پرندگان در لانه‌ها به خواب رفته‌اند سختيهاى روز قيامت آنها را از آرامش و سكون باز داشته است .\r\nخداوند متعال مىفرمايد : آيا اهل آباديها آسوده هستند در هنگامى كه خواب مىباشند عذاب ما آنها را فرا گيرد ، در حال ترس از خواب بيدار مىشوند و به طرف مصلى خود مىروند ، گاهى گريه مىكنند و گاهى تسبيح مىگويند و در محرابها گريه مىكنند و ناله‌ها سر مىدهند .\r\nاى احنف اگر آنها را مشاهده كنى كه در شب‌ها با حالت انحناء براى نماز ايستاده‌اند ، و اجزاء قرآن را تلاوت مىكنند ، در اين هنگام ناله‌ها و فرياد سوزان آنها بلند است ، هنگام ناله كردن آنها خيال مىكنى كه آتش گلوهاى آن‌ها را گرفته است .\r\nهنگامى كه بانك خود را بلند مىكنند خيال مىكنى كه سلسله‌هاى جهنم را بر گردن آنها افكنده‌اند ، در وقت روز اگر آنها را بنگرى كه چگونه با نرمى و آرامى حركت مىكنند ، و با مردم با حسن خلق معامله مىنمايند ، و هر گاه نادانان با آنها سخن گويند جواب سلام را مىشنوند .\r\nاين گروه هر گاه از سخنان لغو بگذرند با بزرگوارى از آن مىگذرند ، آنها هرگز گرد تهمت‌ها نمىروند و زبانشان را از بدگوئى مردم حفظ كرده‌اند ، گوشهاى خود را از شنيدن سخن‌هاى بيهوده نگه مىدارند و ديدگان خود را از\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nنگاه كردن به حرام حفظ مىكنند .\r\nآنها همواره متوجه دار السلام ، هستند ، خانه‌اى كه هر كس در آن داخل شود در امن و امان خواهد بود و از شك و ترديد و حزن و اندوه مصون خواهند شد ، اى احنف شايد نظر تو در ظاهر اين باشد كه دنيا را پر از نعمت و خوشى مشاهده مىكنى ولى در باطن همه‌اش بيمارى مىباشد .\r\nدنيا خانه‌اى است پر از نقش و نگار و رواقى است پر از زرق و برق كه پرده‌ها بر آن افكنده‌اند و بادها و گرميها ميوه‌هاى آن را رسانيده‌اند ، ولى اين خانه با همه اينها جاى هميشگى نيست ولى همين دنيا تو را از خانه آخرت باز داشته است .\r\nخانه آخرت كه از لؤلؤ سفيد ساخته شده و نهرها در آن جارى گرديده و درخت‌ها در آن كاشته شده و ميوه‌هاى آن رسيده ، و حوريان در آنجا مهيا گشته است ، و خداوند دوستان و مطيعان خود را در آن جاى داده است .\r\nاى احنف اگر آنها را مشاهده كنى هنگامى كه بر پيشگاه خداوند حاضر مىگردند ، چگونه بر مركب‌هائى سوار مىشوند كه كسى مانند آنها را نديده است ، صداهائى از آن مراكب شنيده مىشود كه كسى مانند آن صداها را نشنيده است .\r\nابرهائى بر آنها سايه مىافكنند و باران‌هائى از مشك و زعفران بر آنها ريزش مىكنند و فرياد و شيهه اسبهاى آنها در ميان كشتزارهاى بهشت بلند مىباشد ، شترهاى آنها از ميان تپه‌هائى از زعفران عبور مىكنند ، و قدمهاى آنها در ميان لؤلؤ و مرجان جاى دارند .\r\nكارگذاران از آنها استقبال مىكنند و دسته‌هائى از گل براى آنها مىآورند و بادى از طرف عرش وزيدن مىگيرد و بوهاى ياسمين بر آنها نثار مىكند ، آنها به طرف بهشت مىروند و رضوان در بهشت را براى آنها باز مىكند ، و آنها در آنجا خداوند را سجده مىكنند .\r\nدر اين هنگام خداوند متعال به آنها خطاب مىكنند سرهاى خود را بلند كنيد كه من سختيهاى عبادت را از شما برداشتم و شما را در بهشت رضوان جاى دادم اى احنف همان گونه كه در آغاز سخنم به شما گفتم در جامه‌هائى از آتش افكنده\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nخواهيد شد و در ميان دوزخ درهم خواهيد غلتيد .\r\nدر آن جا آبى داغ و جوشان به آنها مىدهند ، در آن روز ميان آتش همه استخوان‌هاى آنها شكسته خواهند شد و صورتها در هم كوبيده خواهند گرديد و چهره‌ها زشت و گريه مىكردند و دماغشان بر خاك ذلت ماليده مىشود .\r\nزنجيرها دست و پاى آنها را خرد مىكنند و گردنشان را زخم مىنمايند ، اى احنف هنگامى كه مشاهده كنى آنها در وادى جهنم پائين مىروند و يا در كوهها بالا مىروند و لباسهاى آتشين در بر دارند و با شيطان‌ها و بدكاران و فاسقان همنشين شده‌اند ، هر گاه از عذاب‌ها ناله كنند و يا فريادرسى كنند با مار و عقرب به فريادشان مىرسند .\r\nدر آنجا مشاهده مىكنى كه منادى فرياد مىزند اى اهل بهشت و نعمت و اى كسانى كه در بهشت در زيورها و خوشيها بسر مىبريد و در شادمانى و نشاط مىباشيد اينك در اين لذت‌ها و نعمت‌ها همواره جاويدان باشيد و ديگر براى شما مرگى نيست .\r\nدر اين هنگام اميد اهل جهنم قطع مىشود و درها بسته مىگردد وسيله‌ها از بين مىرود ، در آن روز نيز مردها فرياد مىزنند به پيرى ما توجه كنيد جوانان مىگويند ما جوان هستيم ، زنان صدا مىزنند ما رسوا شديم ، پرده‌ها باز مىشوند و حقيقت‌ها روشن مىگردند .\r\nدر آن روز گروهى در عذاب فرو رفته‌اند و در ميان طبقات جهنم محبوس شده‌اند آنها بعد از اينكه لباسهاى فاخر در بر كرده بودند در كثافت‌ها غوطه مىخورند ، و بعد از آشاميدنيهاى خوش‌گوار گرفتار آب جوشان شده‌اند و بعد از خوردن انواع غذاهاى لذيذ اين گونه گرفتار شده‌اند .\r\nموهاى سياه و زيبا همه‌اش سفيد شده است ، و ديدگان شاداب و زيبائى كه به دوستان مىنگريست اينك از حدقه‌ها برآمده است ، اين است آنچه خداوند براى بدكاران آماده ساخته ، و آن است آنچه براى پرهيزگاران مهيا كرده است .\r\n32 - ابو بصير گويد : حضرت صادق عليه السّلام فرمود : امير المؤمنين سلام اللَّه عليه\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nفرمودند : من مردم را رهبرى مىكنم و براى آنها مانند چوپان مىباشم ، آيا شما خيال مىكنيد كه چوپان گوسفندان خود را نمىشناسد ، در اين هنگام جويريه برخاست و گفت : يا امير المؤمنين گوسفندان كدام كسان هستند فرمود : زرد چهره‌گان و آنهائى كه از كثرت ذكر خدا لبهايشان خشك شده است .\r\n33 - حذاء گويد امام باقر عليه السّلام فرمود : محبوبترين دوستان ما كسانى هستند كه متقى و پرهيزگار باشند و حديث ما را مخفى بدارند ، و بدترين آنها كسانى مىباشند كه هر گاه حديثى دريافت كردند او را به ما نسبت دهند و از ما روايت كنند .\r\nآنها قبل از اينكه آن خبر را دقت كنند و قلب آنها آن را قبول كند ، آن را روايت مىكنند ، و يا اينكه بدون تامل و تفكر حديث ما را منكر كردند و كافر شوند ، در حالى كه نمىدانند شايد آن حديث مورد اعتراض او از طرف ما صادر شده باشد ، و او با انكار اين حديث از ولايت ما خارج مىگردد .\r\n34 - نوف بكالى گويد : على عليه السّلام فرمود : اى نوف ما از طينتى پاك خلق شديم ، و شيعيان ما هم از طينت ما آفريده شده‌اند هنگامى كه روز قيامت برپا شود به ما ملحق مىگردند ، نوف گويد : عرض كردم شيعيان خود را براى من وصف كنيد .\r\nعلى عليه السّلام هنگامى كه ذكر شيعيانش به ميان آمد گريست و گفت : اى نوف شيعيان من حليم و بردبار مىباشند ، به خدا و دين او آگاهى دارند و از اوامر خداوند اطاعت مىكنند ، و با محبت او راه را پيدا مىكنند ، از عبادت لاغر شده‌اند و با زهد خو گرفته‌اند .\r\nاز بيدارى در سحرها و خواندن نماز شب چهره‌هاى آنها زرد مىباشند ديدگان آنها از گريه بر هم برآمده است ، لبهاى آنها از كثرت ذكر به هم چسبيده و خشك است ، شكم‌ها از گرسنگى در اثر روزه به پشت چسبيده و خداشناسى در صورت آنها نمايان و ترك دنيا در سيماى آنها مشاهده مىگردد .\r\nآنها چراغ‌هاى فروزان در شبهاى تاريك هستند ، و بوى خوش هر قبيله‌اى\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nمىباشند ، از مسلمانان گذشته تعريف نمىكنند ، و آيندگان را متهم نمىدارند ، مردم از شرهاى آنها در امان هستند ، دلهاى آنها همواره در حال حزن مىباشد .\r\nزبان آنها پاك است ، خواسته‌هاى آنان سبك و ناچيز مىباشد ، آنها خود را در سختى مىاندازند ولى مردم را از خود در راحتى مىگذارند ، آنها زيرك و باهوش هستند و از پاكان و برگزيدگان بشمار مىروند .\r\nآنها دين خود را بر مىدارند و از جامعه فرار مىكنند ، اگر در اجتماعى شركت كنند شناخته نمىشوند و اگر غائب شوند كسى از آنها احوال پرسى نمىكند ، آنها هستند شيعيان پاك من و برادران بزرگوار من ، و من بسيار اشتياق دارم آنها را مشاهده نمايم .\r\n35 - حضرت سجاد عليه السّلام فرمود : امير المؤمنين سلام اللَّه عليه نماز گزاردند و در جاى خود نشستند تا آنگاه كه آفتاب به اندازه نيزه‌اى بالا آمد ، بعد از آن متوجه مردم شد و فرمود : به خداوند سوگند گروهى قبل از ما گذشتند كه همواره خدا را سجده مىكردند .\r\nآنها در حال قيام و سجده خدا را پرستش مىكردند و چهره‌ها و زانوهاى خود را بر زمين مىگذاشتند ، گويا صداى آتش در گوش آنها نواخته مىشد ، هنگامى كه نام خدا به ميان مىآمد مانند درختان مىلرزيدند ، ولى مردم همه در غفلت هستند ، بعد از اين امير المؤمنين هرگز خندان مشاهده نشد تا جهان را وداع گفت : 36 - عمرو بن سعيد گويد : خدمت حضرت باقر عليه السّلام رسيدم ، امام عليه السّلام فرمود :\r\nاز گروه ميانه باشيد ، تا غاليان به طرف شما برگردند و آنها كه عقب مانده‌اند خود را برسانند ، اى شيعيان آل محمد عليهم السّلام بين ما و خداوند قرابت و خويشاوندى نيست و ما در نزد خداوند حجت و برهانى نداريم ، و جز با طاعت نمىتوان به خداوند نزديك شد .\r\nهر كس از خداوند اطاعت كند از ولايت ما سود مىبرد و هر كس معصيت خداوند بنمايد از ولايت ما سود نخواهد برد ، راوى گويد : بعد از اين ملتفت ما شد و فرمود : گول نخوريد و افتراء نبنديد ، گويد : گفتم گروه ميانه چيست فرمود : شما\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nهنگامى كه وارد مجلسى مىشويد و در آن جا پشتىها گذاشته‌اند شما در كنار پشتى وسطى قرار مىگيريد .\r\n37 - مهزم گويد : خدمت حضرت صادق عليه السّلام رسيدم و از شيعيان گفتگو كردم ، فرمود : اى مهزم شيعه كسى است كه صدايش از گوشش فراتر نرود ، و اندوهش از خودش تجاوز نكند دشمنان ما را دوست نمىگيرد و دوستان ما را دشمنى نكند ، و با غاليان و تند روان مجالست نداشته باشد ، مانند سگ‌ها پارس نكند و مانند كلاغ طمع نداشته باشد .\r\nاگر از گرسنگى بميرد سؤال نمىكند ، از مردم دورى مىنمايد و از آنها مخفى زندگى مىكند ، اگر از جايى به جايى ديگر بروند در گفتار آنها فرقى پديد نمىآيد ، اگر غيبت كنند كسى از آنها احوال پرسى نمىكند و اگر در جايى حضور پيدا كنند كسى به آنها توجه ندارد ، اگر بخواهند ازدواج كنند او را به همسرى قبول نمىكنند ، از دنيا بيرون مىروند در حالى كه خواسته‌ها را در سينه‌ها مىبرند .\r\nاگر با مؤمنى برخورد كنند از وى احترام مىكنند و اگر به كافرى برخورد كردند از وى دورى مىنمايند ، و اگر كسى چيزى از آنها بخواهد مىدهند و در اموال خود مواسات مىكنند ، بعد فرمود : اى مهزم جدم رسول خدا صلّى اللَّه عليه و إله به على فرمودند : دروغ مىگويد كسى كه خيال مىكند مرا دوست مىدارد ولى با تو دوستى نمىكند من شهرم و تو در آن هستى و مردم بايد از در وارد شهر شوند .\r\nمهزم گويد : عرض كردم آنها را در كجا بيابم ، فرمود در اطراف زمين ، آنها در زندگى ساده هستند و از جايى به جايى نقل مكان مىكنند ، با هم منازعه ندارند ، اگر بيمار شدند كسى از آنها عيادت نمىكند و اگر مردند كسى به تشييع جنازه آنها نمىرود .\r\nاگر نادانى آنها را خطاب كند آن‌ها بر وى سلام مىكنند ، در هنگام مرگ جزع ندارند ، مال خود را به هم مىدهند به حاجت‌مندان مىرسند گفته‌هاى آنها با هم تفاوت ندارد و اگر چه در جاهاى مختلفى زندگى كنند ، بعد از اين رسول خدا فرمود : اى على دروغ مىگويد كسى كه ادعا مىكند با من دوست مىباشد ولى با\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nشما دشمن است .\r\n38 - ميسر گويد : حضرت باقر عليه السّلام فرمود : اى ميسر مىخواهى از شيعيان ما اطلاع حاصل كنى گفتم : آرى قربانت گردم فرمود : آنها دژهاى محكمى هستند و دلهاى قابل اطمينان و عقل‌هاى استوارى دارند ، آنها اسرار را فاش نمىكنند و رياكار و بدكار نيستند ، شب‌ها اهل عبادت و روزها مانند شير ژيان مىباشند .\r\nحضرت صادق عليه السّلام فرمود : ياران على عليه السّلام در قبيله‌ها مورد نظر بودند ، و مردم ودايع خود را نزد آنها مىگذاشتند ، مردم از آنها راضى بودند ، شبها بيدار و روزها مانند چراغ فروزان در ميان جامعه بودند .\r\n39 - مهزم اسدى گويد : امام صادق عليه السّلام فرمود : اى مهزم شيعيان ما كسانى هستند كه صداى آنان از گوششان تجاوز نمىكند و حزنش از وى بر طرف نمىشود ، و آشكارا مورد مدح و ثناء قرار نمىگيرد ، و با كسانى كه از ما عيب‌جوئى مىكنند مجالست نمىكند ، و با غاليان مخاصمه ندارد ، اگر با مؤمنى برخورد كند از او احترام مىكند ، و اگر به نادانى برخورد كند او را ترك مىگويد .\r\nگويد : عرض كردم قربانت شوم پس با اين كسانى كه خود را شيعه مىدانند چه كنم ، فرمود : آنها را آزمايش كنيد تا نيكان از بدان تميز داده شوند و امتحان خود را بدهند ، سالها مىگذرد و آنها را فانى مىكند و طاعون آنها را مىكشد و اختلاف آنها را از هم پراكنده مىسازد .\r\nشيعيان ما مانند سگ زوزه نمىكشند ، و مانند كلاغ طمع ندارند ، آنها از دشمنان چيزى طلب نمىكنند اگر چه از گرسنگى بميرند ، گويد عرض كردم ، اينها را كجا پيدا كنم فرمود : در اطراف زمين ، آنها كسانى هستند كه زندگى آرامى دارند و از جايى به جاى ديگر نقل مكان مىكنند .\r\nاگر در جايى حاضر شوند كسى آنها را نمىشناسد ، و اگر غيبت داشته باشند كسى از آنها سؤال نمىكند ، آنها از مرگ نمىترسند و در قبرستانها به زيارت يك ديگر مىروند ، اگر صاحب حاجتى از آنها چيزى بخواهد به او توجه مىكنند ، دلهاى آنان بهم نزديك است اگر چه خانه‌هاى آنها از هم جدا مىباشد .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nبعد از اين رسول خدا صلّى اللَّه عليه و إله فرمود : من شهر هستم و على در آن شهر مىباشد و دروغ مىگويد كسى كه گمان مىكند وارد شهر شده ولى از در آن نيامده است ، دروغ مىگويد كسى كه گمان دارد مرا دوست مىدارد ولى با على دشمنى مىكند .\r\nعمرو بن جميع گويد : حضرت صادق عليه السّلام فرمود : شيعيان ما رنگهاى صورتشان در هم و لبهاى آنان خشك و لاغر مىباشند ، و آنها كسانى هستند هنگامى كه حوادث آنها را فرا مىگيرد با حزن و اندوه روبرو مىگردند .\r\nيكى از روات گويد : حضرت صادق عليه السّلام فرمود : شيعيان ما اهل هدايت و تقوى و خير و بركت و ايمان مىباشند ، و هم آنها اهل ظفر و پيروزى هستند .\r\n40 - مفضل گويد : امام صادق عليه السّلام فرمود : از سفله‌گان دورى كنيد ، شيعيان على كسانى هستند كه شكم و دامن خود را نگه مىدارند و كوشش دارند زياد براى خداوند كار كنند و از او در انتظار پاداش مىباشند و از عذاب او مىترسند ، هر گاه اين‌ها را ديديد آنان شيعيان جعفر هستند .\r\n41 - ابن ابى يعفور گويد : حضرت صادق عليه السّلام فرمود : شيعيان على سلام اللَّه عليه شكم‌هايشان كوچك و لب‌هايشان خشك و مهربان و با محبت مىباشند ، آنها حلم و علم دارند و با رهبانيت شناخته شده‌اند ، اكنون با ورع و پرهيزكارى و عبادت به ما كمك كنيد .\r\n42 - جابر گويد : حضرت باقر عليه السّلام فرمود : شيعيان على از دانشمندان و بردباران بشمار هستند و از كثرت ذكر خدا لب‌هايشان خشك و به هم چسبيده است ، در صورت‌هاى آنان آثار رهبانيت مشاهده مىشود .\r\n43 - مفضل بن عمر گويد : امام صادق عليه السّلام فرمود : هنگامى كه خواستى شيعيان ما را بشناسى متوجه باش هر كس ورعش بيشتر و ترسش از خداوند زيادتر و اميدش به خدا زيادتر باشد او شيعه ما هست هر گاه آنها را ديدى بدان كه از ياوران من مىباشند .\r\n44 - ابو المقدام گويد : امام باقر عليه السّلام فرمود : امير المؤمنين سلام اللَّه عليه فرمودند : شيعيان ما كسانى هستند كه به همديگر بذل و بخشش مىكنند و در\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nمحبت ما با هم محبت مىنمايند ، و در زنده نگه داشتن آثار ما با هم رفت و آمد دارند ، اگر به آنها ظلم شود غضب نمىكنند و اگر خوشحال شدند اسراف ندارند ، به همسايگان مىرسند و با شريكان خود به خوبى رفتار مىنمايند .\r\n45 - سدير از حضرت باقر و او از پدرانش عليهم السّلام روايت مىكند كه على عليه السّلام به نوف شامى كه همراه آن جناب بالاى بامى قرار گرفته بودند فرمود : اى نوف بيدار هستى و يا در خوابى ، وى گفت : بيدارم و متوجه شما هستم ، فرمود : مىدانى شيعه من كيست ، گفت نه به خدا سوگند .\r\nعلى عليه السّلام فرمود : شيعيان من لبهاى خشك دارند ، شكمها به پشت چسبيده است خداشناسى و رهبانيت از صورت آنها معلوم است شبها عبادت مىكنند و روزها مانند شير مىباشند ، شيعيان من كسانى هستند كه هنگام شب لنگى بر كمر بسته و پارچه‌اى را بر دوش افكنده و قدم‌ها را به هم نزديك كرده به عبادت مشغول مىشوند .\r\nآنها صورت‌هاى خود را براى سجده بر زمين مىنهند ، اشك از ديدگان آنها بر چهره‌ها سرازير مىگردد ، آنان براى رهائى از گناهان خود به خداوند پناه مىبرند ، آنها در روز از عالمان و بردباران و نيكان و پرهيزكاران بشمار مىروند .\r\nاى نوف شيعيان من كسانى هستند كه زمين را براى خود فرش انتخاب كرده‌اند ، و آب را وسيله پاكى و قرآن را براى خود شعار گرفته‌اند اگر در جايى حاضر گردند شناخته نمىشوند و اگر براى آنها غيبتى پيش آيد كسى از آنها احوال پرسى نمىكند .\r\nشيعيان من كسانى هستند كه در قبرستانها به ديدن همديگر مىروند و در اموال خود با هم مواسات دارند و در راه خدا با هم بذل و بخشش دارند ، او بايد يك درهم بدهد و يك درهم بگيرد و يك جامه بدهد و يك جامه بگيرد ، در غير اين صورت او از شيعيان من به حساب نخواهد آمد .\r\nشيعه من مانند سگ زوزه نمىكشد و مانند كلاغ طمع ندارد ، و از مردم سؤال نمىكند اگر چه از گرسنگى جان دهد ، اگر مؤمنى را مشاهده كند از وى\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nاحترام مىكند و اگر فاسقى را به بيند از وى مىگريزد اى نوف اينها شيعيان من مىباشند .\r\nمردم از شر آنها در امان هستند ، دلهاى آنان محزون و خواسته‌هايشان سبك و نفسشان عفيف است ، اگر چه بدنهاى آنها با هم متفاوت است ولى با هم بيگانه نيستند ، نوف گفت : يا امير المؤمنين آنها را در كجا پيدا كنم فرمود : در اطراف زمين .\r\nاى نوف رسول اكرم صلّى اللَّه عليه و إله روز قيامت به ريسمان خداوند دست مىزنند ، و ما هم به او دست مىزنيم و شيعيان ما هم دست از دامن ما مىگيرند ، در اينجا رسول خدا به كجا مىروند به خداوند سوگند كه به طرف بهشت خواهند رفت و اين كلمه را سه بار تكرار كردند .\r\n46 - نوف بكالى گويد : حاجتى برايم پيش آمد در اين هنگام از جندب بن زهير و ربيع بن خثيم و خواهر زاده او همام بن عباده كه يكى از زهاد و عباد آن روز بود كمك خواستم و به اتفاق حضور امير المؤمنين عليه السّلام رفتيم ، هنگامى كه درب منزل رسيديم آن جناب عازم مسجد بودند ما هم در خدمت آن جناب به طرف مسجد رفتيم .\r\nدر اينجا چند نفر مرد چاق و فربه با هم سخن مىگفتند و قصه‌هاى خنده‌دارى بين آنها جريان داشت و همديگر را سرگرم كرده بودند ، هنگامى كه امير المؤمنين عليه السّلام از نزد اين جماعت عبور كردند آنها از جاى خود به سرعت برخاستند و سلام كردند امام هم جواب سلام آنها را دادند ، پرسيدند اينها از كجا آمده‌اند گفتند گروهى از شيعيان شما هستند .\r\nعلى عليه السّلام پس از اينكه با آنها تعارف كردند فرمودند : من در شما سيماى شيعيان را مشاهده نمىكنم و چهره و هيكل شما هيكل دوستان اهل بيت نيست آن جماعت شرمنده شدند و چيزى نگفتند نوف گويد : در اين هنگام جندب و ربيع گفتند ، علامت شيعيان شما و وصف آنها چيست .\r\nامام عليه السّلام از جواب آنها خوددارى كرد فرمود : اى دو مرد از خداوند بترسيد و\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nكارهاى نيك انجام دهيد ، خداوند با كسانى است كه كارهاى نيك انجام مىدهند و از وى مىترسند در اين جا همام كه مردى عابد و پرهيزكار بود گفت : به آن كسى كه شما خاندان را برگزيد و شما را به همگان برترى داد ما را از صفت شيعيان خودت مطلع گردان .\r\nعلى عليه السّلام فرمود : سوگند ندهيد اينك شما را در اين مورد مطلع خواهم كرد ، حضرت از جايش برخاست و دست همام را گرفت و وارد مسجد شد و دو ركعت نماز كامل ولى مختصر اداء كرد و بعد نشست و متوجه ما شد و در حالى كه همه مردم پيرامونش بودند آغاز سخن كردند .\r\nامير المؤمنين پس از حمد خداوند و درود بر رسول صلّى اللَّه عليه و إله فرمود : خداوندى كه سپاس او بزرگ و نامهاى او گرامى و پاك هستند ، مخلوقات خود را آفريد و عبادت خود را بر آن‌ها لازم گردانيد و طاعت خود را به آنان تكليف كرد و زندگى را بين آنان تقسيم فرمود .\r\nخداوند متعال آنها را در دنيا در محل خود قرار داد ، پروردگار از طاعت بندگان بىنياز است ، طاعت هيچ كس به او سود نمىرساند و معصيت احدى به او زيان ندارد ولى چون خداوند متعال قصور آنها را در زندگى آنان مىدانست و براى استقامت جامعه در امور زندگى دين و دنيا آنها را ملزم به اوامر و نواهى خود فرمود تا كارهاى آنان استقامت پيدا كند .\r\nخداوند به مردم امر كرد ولى آنان را مخير گردانيد و كارهاى آسانى را به آنها تكليف فرمود : و پاداشهاى فراوانى به آنها وعده فرمود ، خداوند متعال بين كسانى كه با محبت دنبال كارها را مىگيرند و براى رضاى خداوند كام برمىدارند و بين آنهائى كه كارها را تاخير مىاندازند و يا معصيت مىكنند به عدالت و حكمت داورى فرموده و نعمت خود را به همه عطا كرده است .\r\nاما در عين حال بين گناه كار و نيكوكار تميزى گذاشته و هر يك را از ديگرى جدا كرده است ، و در قرآن شريف فرموده : كسانى كه مرتكب گناه مىشوند خيال مىكنند ، ما آنها را مانند كسانى قرار مىدهيم كه ايمان آورده و عمل صالح\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nانجام مىدهند ، زندگى و مرگ آنها يكسان خواهد بود ، داورى آنها در اين جا بسيار بد است .\r\nبعد از اين على عليه السّلام دست خود را بالاى شانه همام گذاشت و گفت : اى كسى كه از شيعه اهل بيت سؤال مىكنى همان اهل بيتى كه خداوند پليدى را از آنها برده و آنها را پاك و پاكيزه قرار داده و در كتاب خود آنها را در رديف پيامبر خود پاك قرار داده است .\r\nشيعيان كسانى هستند كه خدا را مىشناسند و به اوامر او گردن مىنهند ، آنها اهل فضيلت‌ها و مقامات عاليه و اهل نعمت‌ها و احسان‌ها مىباشند ، آنها پيوسته حق را در نظر مىگيرند و به حق سخن مىگويند ، لباسهاى ميانه در برمىكنند و در پوشش زياده روى ندارند .\r\nبا فروتنى راه مىروند و همواره سربزير دارند ، براى طاعت خداوند سر فرود آورده‌اند و براى عبادت او خاضع شده‌اند آنها از آنچه خداوند حرام كرده است ديده بر هم مىنهند ، گوشهاى خود را براى شنيدن علم سودمند باز مىكنند و مسائل دينى را فرا مىگيرند .\r\nآنها در مشكلات راضى هستند همان گونه كه در هنگام وسعت و آسايش راضى مىباشند آنان به هر چه خداوند براى آنها بخواهد راضى هستند و اگر اجل آنها در دست خداوند نبود جان آنها يك لحظه در بدن‌ها استقرار پيدا نمىكرد ، زيرا آنها براى لقاء پروردگار بسيار شائق هستند و از عذاب خداوند مىترسند .\r\nخالق در نزد آنها بسيار بزرگ است و غير از او هر چه هست در نظر آنان حقير و ناچيز مىباشد آنها مثل اينكه در بهشت آرميده‌اند و در آنجا روزى مىخورند و بر پشتيها تكيه زده‌اند ، و خود را در جهنم مىنگرند و در آنجا معذب مىباشند .\r\nدلهاى آنها محزون ، مردم از دست و زبان آنها در آسايش مىباشند ، بدنهاى آنها لاغر و خواسته‌هايشان سبك هست ، آنها مردانى عفيف هستند در راه اسلام بسيار كمك كرده‌اند اين جماعت روزهايى صبر كردند ولى براحتى طولانى\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nرسيدند .\r\nآنها در تجارت خود سود بردند و خداوند كريم راهها را بر آنها آسان كرد ، آنها مردمانى باهوش و زرنگ هستند ، دنيا آنها را به طرف خود كشيد ولى آنان دنيا را قبول نكردند و هر چه خود را به آنها نشان داد ولى سرانجام عاجز گرديد .\r\nآن جماعت هنگام شب قدمهاى خود را به هم نزديك مىكنند و مشغول تلاوت قرآن مجيد مىگردند و آنها با آداب قرائت مىكنند ، يا امثال قرآن خود را موعظه مىفرمايند و از داروهاى شفابخش آن بهبودى مىيابند .\r\nآنها صورتها و دستهاى خود را بر زمين مىگذارند و زانوهاى خويش را بر زمين مىچسبانند و خداوند را سجده مىكنند ، اشكها بر چهره‌ها جارى مىگردند ، و خداوند جبار را تعظيم مىنمايند و براى آزادى خود به خدا ملتجى مىشوند و اين است وضع شبهاى آنها .\r\nاما روزها مردمانى حليم ، عالم و متقى و پرهيزكار هستند از ترس خداوند مانند تيرها باريك شده‌اند ، گمان مىكنند آنها بيمار هستند در صورتى كه آنان بيمارى ندارند ، گروهى خيال مىنمايند آنها ديوانه مىباشند در صورتى كه ديوانه هم نيستند .\r\nآنها از عظمت خداوند مانند ديوانگان شده‌اند و از حكومت و سلطنت او وحشت دارند دلهاى آنها ترسان و دل آنان لرزان شده و عقل آنها زائل گرديده است ، هنگامى كه از حال خوف و خشيت بيرون مىگردند دنبال كارهاى نيك مىروند .\r\nآنان از كارهاى كم راضى نيستند و كارهاى خوب را زياد نمىدانند ، آنها همواره خود را متهم مىدانند و از اعمال خود مىترسند ، اگر كسى از آنها تعريف كند از گفته‌هاى او مىترسند و مىگويند ما به كارهاى خود واقف هستيم و خداوند از حال ما آگاه است .\r\nآنها در برابر واصفان مىگويند بار خدايا ما را به آنچه واصفان مىگويند مواخذه مكن و مرا بهتر از آنچه آنها مىپندارند قرار بده ، و بيامرز آن گناهانى را كه\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nنمىدانند بار خدايا تو از همه چيز آگاهى و عيب‌ها را مىپوشانى .\r\nاز علامت يكى از آنها اين است كه در او نيروى ايمان مشاهده مىكنى ، و حزم و احتياط و نرمش را در او مىنگرى ، او در ايمان به مرحله يقين رسيده ، و در طلب علم حريص است و فهم و دركش خوب مىباشد و علم را با حلم تؤام كرده است .\r\nدر عين ملايمت باهوش مىباشد و در ثروت ميانه‌رو هست ، و در فقر و تنگدستى تميز و مرتب و زيبا منظر است و در سختيها صبر مىكند ، در عبادت خشوع دارد ، براى دردمندان رحمت است و حق را اداء مىكند و در كسب ملايم مىباشد .\r\nهمواره دنبال حلال مىرود و طمع ندارد و پست و دنى نيست ، در هدايت مردم بانشاط مىباشد ، از شهوت‌ها خود را حفظ مىكند ، و در پايمردى نيك عمل است ، جاهل و مغرور نيست و همواره در فكر كارهاى خود مىباشد .\r\nاو خود را در كارهاى نيك مقصر مىداند ، از كارهاى نيك خود هم واهمه دارد ، صبح مىكند در حالى كه مشغول ذكر است ، شب مىكند و همش سپاسگزارى مىباشد ، هنگامى كه بخواب مىرود از خواب غفلت مىترسد و صبح از خواب برمىخيزد خوشحال است اينكه به فضل و رحمت خداوند رسيده است .\r\nاگر با نفسش در كارى مشغول منازعه باشد خواسته نفس را اجابت نمىكند ، زيرا او در فكر جهان باقى است و از دنياى فانى گريزان است ، علم را با عمل مقرون كرده و علم را با حلم به هم آميخته است .\r\nهمواره در نشاط مىباشد ، كسالت در او راه ندارد ، آرزوهايش نزديك است ، لغزشهايش اندك مىباشد ، همواره در انتظار مرگ است ، خدا را همواره ياد مىكند ، نفسش قانع مىباشد و جهل از وى فاصله دارد .\r\nدين خود را حفظ مىكند ، بيماريش مرده است ، خشمش را فرو مىبرد ، اخلاقش صاف مىباشد ، همسايگان از وى در آسايش مىباشند ، كارهايش آسان است ، خودخواهى در او راه ندارد ، صبرش بر همه روشن است ، و همواره در حال ذكر مىباشد .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nهيچ كار نيكى را از روى رياء انجام نمىدهد ، و به خاطر شرم و حياء كارى را ترك نمىكند ، همواره اهل خير است ، و شر و فساد در او راه ندارد ، اگر در ميان غافلان باشد از ذاكران به حساب مىآيد و اگر در ميان ذاكران باشد از غافلان به حساب نمىآيد .\r\nهر كس به او ظلم كند عفوش مىكند ، هر كس او را محروم كند او در عوض بخشش مىنمايد ، هر كس با وى رفت و آمد نكند او ارتباط خود را قطع نمىكند ، نيكيهاى او را همه مىنگرند ، در گفتار صادق است ، و در كردار حسن رفتار دارد ، خيرش به همه رو مىآورد و شرش از همه دور مىباشد ، مكر در او نيست و نيرنگى ندارد .\r\nدر مشكلات صبور است ، در پيش آمدها شكيبا مىباشد و وقارش را از دست نمىدهد ، در هنگام وسعت و رفاه سپاسگزار است ، به كسانى كه مورد بغضش هستند ستم نمىكند و به كسانى كه مورد علاقه‌اش مىباشد گناهى روا نمىدارد .\r\nدر چيزى كه متعلق به او نيست ادعائى ندارد ، و اگر چيزى در گردن دارد انكار نمىكند حق را مىشناسد قبل از اينكه شاهدى بيايد و در موردى گواهى دهد ، هر چه به او بسپارند حفظ مىكند ، و با القاب زشت مردم را خطاب نمىكند ، به هيچ كس تعدى ندارد حسد در او نيست و همسايگان را آزار نمىدهد .\r\nبه مصيبت ديده شماتت نمىكنند ، امانت‌ها را اداء مىنمايد ، به طاعات مشغول مىگردد ، در كارهاى خير شتابان هست ، دنبال منكرات نمىرود ، به كارهاى نيك امر مىكند و خود هم عمل مىنمايد ، از منهيات نهى مىنمايد و خود هم بجا نمىآورد .\r\nاز روى جهالت در كارها شركت نمىكند ، و به خاطر ضعف و سستى دست از حق باز نمىدارد اگر سكوت مىكند سكوت او را از اظهار حق باز نمىدارد ، و اگر سخن مىگويد از حق تجاوز نمىكند ، اگر مىخندد صدايش بلند نمىگردد ، از هر چه به او داده شده قانع است ، خشم او را از راه بيرون نمىسازد و هواى نفس بر او چيره نمىگردد .\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nبخل او را مقهور نمىسازد با علم و فضيلت با مردم رفت و آمد مىكند و با سلام و نرمى از آنها جدا مىشود ، سخن مىگويد براى اينكه سود ببرد و مىپرسد براى اينكه دريابد ، خودش را به سخنى مىاندازد ولى مردم را از خود در آسايش قرار مىدهد ، مردم را از خود خوشحال مىكند و خود را براى آخرت به مشقت مىافكند .\r\nاگر كسى به او ستم كند صبر مىنمايد تا خداوند از وى يارى نمايد و انتقامش را بگيرد ، به نيكوكاران قبل از خود اقتداء مىكند تا آيندگان هم از وى تبعيت كنند و نيكوكار باشند ، آن گروه عاملان خداوند مىباشند ، و از وى اطاعت مىكنند و اوامر او را اجراء مىنمايند ، آنان چراغ‌هاى فروزان روى زمين هستند و مردم از آنها روشنائى مىگيرند .\r\nآن جماعت شيعيان و دوستان ما مىباشند آه چه اندازه مشتاق ديدار آنها هستم ، در اين هنگام همام فريادى كشيد و بر زمين افتاد ، هنگامى كه او را حركت دادند جان داده بود ، ربيع در اين جا گريه كرد و گفت يا امير المؤمنين موعظه شما به سرعت در آن اثر كرد كاش من بجاى او بودم .\r\nعلى عليه السّلام فرمود : مواعظ و نصايح درست اين چنين در اهلش اثر مىكند و به خداوند سوگند من از همين وضع كه برايش پيش آمد مىترسيدم ، امير المؤمنين عليه السّلام بر جنازه او نماز گزاردند و در عصر همان روز به خاك سپرده شد و در جنازه‌اش هم شركت فرمود ، راوى گويد : من نزد ربيع رفتم و جريانى را كه نوف برايم نقل كرده بود از وى پرسيدم گفت : راست مىگويد .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\n\r\n20 عدم تعجيل در باره شيعيان\r\n1 - بزنطى گويد : حضرت رضا عليه السّلام فرمود : امام باقر عليه السّلام مىفرمودند : در مورد شيعيان ما عجله نكنيد ، اگر آنها در جايى لغزش پيدا كنند در جاى ديگرى ثابت مىمانند .\r\n2 - على بن موسى قرشى گويد : امام ابو الحسن الرضا عليه السّلام فرمود : قلم از شيعيان ما برداشته شده ، گفتم : اى سرور من اين چگونه مىشود ، فرمود : براى اينكه از آنها در دولت باطل بر تقيه عهد و پيمان گرفته شده است ، مردم همه در آسايش هستند ولى آنها خائف و از جان و مال خود مىترسند .\r\nآنها را به خاطر دوستى ما نسبت به كفر مىدهند ولى ما بخاطر آنها تكفير نمىشويم ، آنها براى ما كشته مىشوند ولى ما بخاطر آنها كشته نمىشويم ، هر يك از شيعيان ما كه مرتكب گناه و يا خطائى شوند گرفتار غم و اندوهى مىگردند كه گناهان آنها پاك مىشود ، اگر چه گناهان بسيار زياد باشد .\r\nاگر خود گرفتار نشود و مصيبت نبيند ، گرفتار مصيبت در مال و فرزند مىگردد ، و اگر گرفتار اين هم نشد در امور دنيا پيش آمدهائى براى او خواهد آمد و در خواب چيزهائى خواهد ديد كه او را در اندوه و غم فرو مىبرد و اين‌ها موجب مىگردند تا گناهانش آمرزيده گردد .\r\n3 - حنان بن سدير گويد : امام باقر عليه السّلام فرمود : خداوند متعال محبت على عليه السّلام را در دلى نمىگذارد مگر اينكه هر گاه در جايى بلغزد در جايى ديگر استوار مىماند .\r\n4 - على عليه السّلام فرمود : عذر برادرت را قبول كن ، و هر گاه عذرى نداشت خودت براى او عذرى بخواه و او را مقصر مدان .\r\n5 - زيد شحام گويد : از حضرت صادق عليه السّلام شنيدم فرمود : دوست على عليه السّلام\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nاگر در جايى پاهايش بلغزد در جاى ديگرى ثابت مىماند .\r\n6 - عمر صابرى گويد : خدمت حضرت صادق عليه السّلام عرض كردم من گاهى مشاهده مىكنم كه اصحاب ما مرتكب گناهان بزرگ مىگردند ، فرمود : اى عمر به دوستان خداوند شماتت نكن ، اگر دوست ما گناهى از وى سر مىزند و مستحق عذاب مىگردد ، خداوند او را مبتلا مىكند .\r\nبدن او بيمار مىگردد و اين موجب غفران او مىشود ، و اگر بدنش مبتلا شد در مالش نقصان پديد مىآيد ، و اگر اين هم نشد گرفتار مصيبت فرزندان مىگردد و اگر آن هم نشد در گرفتارىهاى روزگار سختى مشاهده مىكند تا هنگام مرگ گناهى نداشته باشد و خداوند از وى راضى گردد و او را وارد بهشت كند .\r\nدر حديث ديگرى آمده اگر مبتلا به فرزند و خانواده نشد خداوند او را به همسايگان بد گرفتار مىكند تا او را رنج دهند و اگر اين هم نشد به مصيبت‌هاى دنيائى گرفتار مىشود .\r\n\r\n21 مجالست با مخالفان و مشركان\r\n1 - حماد سمندرى گويد : به امام صادق عليه السّلام عرض كردم من وارد شهرهاى مشركان مىگردم و گروهى از خويشاوندان و دوستان مىگويند اگر تو در بلاد مشركان بميرى با آنها محشور مىگردى ، فرمود : اى حماد هر گاه در آنجا مردم را به طرف ما فراخوانى و ياد ما باشى مانعى ندارد .\r\nگويد : گفتم : من اين كار را مىكنم فرمود در شهرهاى مسلمانان مىتوانى از ما سخن بگوئى و مردم را به طرف ما فراخوانى گويد گفتم : خير ، فرمود : پس حالا كه چنين است تو اگر در بلاد مشركان بميرى يك امت محشور مىگردى و نورى در مقابلت روشن مىگردد .\r\n2 - فضيل بن يسار گويد : خدمت حضرت صادق عليه السّلام بودم و عرض كردم\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nقربانت گردم من در مجالس اين مردم حضور پيدا مىكنم و در آنجا به ياد شما هستم ، من در آنجا چه بگويم فرمود : هر گاه در مجالس اين گروه شركت كرديد بگوئيد : بار خدايا وسعت و خوشحالى به ما عطا كن و تو هر چه بخواهى مىتوانى بدهى .\r\n\r\n22 ايمان به دين حق و اعطاء تشيع\r\n1 - عمر بن حنظله گويد : حضرت صادق عليه السّلام به من فرمودند : اى ابو الصخر خداوند دنيا را به دوستان و دشمنان مىدهد ، ولى ولايت و امامت را فقط به برگزيدگان از مخلوقات خود عطا مىكند به خداوند سوگند شما بر دين من و دين پدرانم ابراهيم و اسماعيل مىباشيد ، مقصود من على بن الحسين و يا محمد بن على نيستند اگر چه آنها هم بر دين آنها بودند .\r\n2 - مالك بن اعين گويد : از امام باقر عليه السّلام شنيدم فرمود : اى مالك خداوند دنيا را به دوست و دشمن مىدهد ، ولى دينش را جز بدوستان نمىدهد .\r\n3 - حمران گويد : امام باقر عليه السّلام فرمود : خداوند دنيا را به نيكوكار و بدكار مىدهد ، ولى ايمان را فقط به برگزيدگان عطا مىكند .\r\n4 - ميسر گويد : امام صادق عليه السّلام فرمود : خداوند متعال دنيا را به دوستان و دشمنان مىدهد ولى ايمان را جز به دوستان نمىدهد .\r\n5 - حمران بن اعين گويد : امام باقر عليه السّلام فرمود : اين دنيا به نيكوكار و بدكار داده مىشود ولى دين جز به برگزيدگان داده نمىشود .\r\n6 - عمر بن حنظله گويد : با حضرت صادق عليه السّلام حركت مىكرديم امام متوجه من شد و فرمود : خداوند دنيا را به نيكوكاران و بدكاران مىدهد ولى دين را فقط به برگزيدگان از مخلوقات عطا مىفرمايد .\r\n7 - فضيل گويد : امام صادق سلام اللَّه عليه فرمود : خداوند مال را به نيكوكار\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nو بدكار مىدهد ولى ايمان را فقط به دوستانش مىدهد .\r\n8 - محمد طيار گويد : امام باقر عليه السّلام فرمود : شما در ولايت و امامت با هم برادروار رفتار نمىكنيد و فقط با تعارف و شناسائى معمولى با هم رفت و آمد داريد .\r\n9 - كليب صيداوى گويد : خدمت امام صادق عليه السّلام بودم فرمود : با مردم مجادله نكنيد خداوند هر گاه بخواهد به بنده‌اى خير برساند ، در دلش نكته‌اى ايجاد مىكند و او را به حال خود وامىگذارد ، اين نقطه در دل او حركت مىكند و دنبال مقصود مىرود .\r\nبعد از اين فرمود : هر گاه با مردم سخن گفتيد به آنها بگوئيد ما به طرفى رفتيم كه خداوند آن طرف را اختيار كرده و ما كسى را برگزيديم كه خداوند آن را برگزيده است ، خداوند محمد صلّى اللَّه عليه و إله را برگزيد و ما هم آل محمد عليهما السّلام را برگزيديم .\r\n10 - ثابت بن ابى سعيد گويد : امام صادق عليه السّلام فرمود : اى ثابت شما با مردم چكار داريد از مردم دست باز داريد و كسى را به طرف خود دعوت نكنيد ، به خداوند سوگند اگر اهل آسمانها و زمين اجتماع كنند كه بنده‌اى را گمراه سازند در صورتى كه خداوند بخواهد او را هدايت نمايد توانائى پيدا نخواهند كرد .\r\nاز مردم دست باز داريد و نگوئيد اين برادرم و يا پسر عمويم و يا همسايه‌ام مىباشد ، خداوند هر گاه اراده كند به بنده‌اى خيرى برساند روحش را پاك مىكند ، او در اين هنگام هر كار نيكى را مىشناسد و از هر منكرى دست باز مىدارد ، و بعد كلمه‌اى به او القاء مىكند و او را به همه چيز آشنا مىسازد .\r\n11 - فضيل گويد : به حضرت صادق عليه السّلام عرض كردم مردم را به طرف شما دعوت كنيم ، فرمود : اى فضيل خداوند هر گاه بخواهد به بنده‌اى نيكى كند فرشته‌اى را مىفرستد و گردن او را مىگيرد و به طرف ما مىكشاند ، آن شخص چه بخواهد و يا نخواهد .\r\n12 - عقبه گويد : حضرت صادق عليه السّلام فرمود : شما عقيده خود را براى خداوند قرار بدهيد ، و به مردم كارى نداشته باشيد ، هر چه براى خدا باشد در نزد خداوند\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nمحفوظ است و هر چه براى مردم باشد به طرف آسمان نميرود و با دين خود با مردم مخاصمه نكنيد زيرا مخاصمه دلها را از هم دور مىكند .\r\nخداوند متعال به پيامبرش فرمود : تو نمىتوانى آنهائى را كه دوست مىدارى هدايت كنى و اين خداوند است كه هر كس را بخواهد هدايت مىكند و نيز فرموده :\r\nتو مردم را مىخواهى مجبور كنى تا ايمان بياورند شما مردم را به حال خود واگذار كنيد ، مردم هم عقائد خود را از مردم مىگيرند .\r\nشما عقائد خود را از رسول خدا صلّى اللَّه عليه و إله گرفتيد ، و مبانى ايمان را از على عليه السّلام فرا گرفتيد و اين‌ها با هم مساوى نيستند ، من از پدرم شنيدم فرمود : هر گاه خداوند بخواهد بنده‌اى را به امامت و ولايت ما هدايت كند خودش سريع‌تر از پرنده به لانه‌اش به طرف ما مىشتابد .\r\n13 - ابن اذينه گويد : امام صادق عليه السّلام فرمود : خداوند عز و جل گروهى را براى حق خلق كرده است ، هر گاه حق از در خانه آنها عبور كند آن را قبول مىكنند اگر چه آن را نشناسند و هر گاه باطل بر آنها عرضه گردد آن را رد مىكنند اگر چه آن را ندانند .\r\nگروهى ديگر غير از اينها مىباشند و آن‌ها كسانى هستند كه هر گاه حق را به آنها ابلاغ كنى قبول نمىكنند ، اگر چه آن را نمىشناسند و هر گاه باطلى به آنها پيشنهاد شود آن را از جان و دل مىپذيرند هر چند آن را نشناسند و حقيقت را در نيابند .\r\n14 - عبد الحميد گويد : امام جعفر صادق سلام اللَّه عليه فرمود : هر گاه خداوند اراده كند به بنده‌اى خيرى برساند در دل او نقطه‌اى ايجاد مىكند ، آن نقطه روشن است و به كوشش و دلش روشنائى مىدهد كه از شما هم براى يافتن حق حريص‌تر مىگردد .\r\nاما هر گاه اراده كند كه بنده به خيرى نرسد در قلبش يك نقطه سياه ايجاد مىكند ، و آن نقطه كوشش و دلش را سياه مىگرداند ، و بعد اين آيه شريفه را تلاوت كردند كه  فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلامِ وَ مَنْ يُرِدْ أَنْ يُضِلَّهُ يَجْعَلْ \r\n\r\n","description":"","footnote":"","page_name":" 317 ","page_number":317},
  {"content":"\r\n\r\n صَدْرَهُ ضَيِّقاً حَرَجاً كَأَنَّما يَصَّعَّدُ فِي السَّماءِ  15 - محمد بن مسلم گويد : امام صادق عليه السّلام فرمود : خداوند هر گاه به بنده اراده خيرى بكند در دلش سفيدى ايجاد مىكند و گوشهاى دلش را باز مىكند و فرشته‌اى او را راهنمائى كند ، و هر گاه اراده كند بنده‌اى را هدايت ننمايد در دل او نقطه سياهى ايجاد مىكند و گوشهاى او را سد مىگرداند و شيطان را بر او مسلط مىسازد تا وى را گمراه سازد .\r\n\r\n23 سلامتى و توانگرى در دين است\r\n1 - ايوب بن حر گويد امام صادق در تفسير آيه شريفه  فَوَقاهُ اللَّهُ سَيِّئاتِ ما مَكَرُوا  فرمود : آگاه باشيد بر او دست پيدا كردند و او را گشتند ، ولى مىدانيد خداوند او را از چه نگاه داشت ، آنها سعى كردند كه دينش را از او بگيرند ولى خداوند او را از مكر آنان بازداشت و دينش را حفظ كرد .\r\n2 - ابو جميله گويد : حضرت صادق عليه السّلام فرمود : امير المؤمنين سلام اللَّه عليه در وصيت نامه خود فرمودند : بدانيد قرآن در شب و روز هادى شما مىباشد ، و در شب‌هاى تاريك چراغ شما هست ، مشكلات و گرفتارىهاى شما را بر طرف مىكند و نادارى را از شما دور مىگرداند .\r\nهر گاه مشكلات و ناراحتى براى شما پيش آمد اموال خود را فداى جان خود كنيد ، و هر گاه حادثه‌اى فرود آمد جان خود را فداى دين خود كنيد ، و بدانيد كسى به هلاكت مىرسد كه دينش را هلاك كرده باشد و جنگ‌جو كسى است كه با دينش بجنگد ، و بدانيد كه فقرى بعد از بهشت نيست ، و ثروتى بعد از دوزخ نخواهد بود اسير دوزخ رها نمىگردد و كورش شفا پيدا نمىكند .\r\n3 - فضيل از امام باقر عليه السّلام روايت مىكند كه فرمود : سلامتى دين و بدن بهتر از مال مىباشد و مال خود از زينت‌هاى زيباى دنيا بشمار مىرود .\r\n\r\n","description":"","footnote":"","page_name":" 318 ","page_number":318},
  {"content":"\r\n\r\n4 - يكى از روات گويد : مردى خدمت امام صادق عليه السّلام مىرسيد ، و اين مرد مدتى بود كه به حج نمىرفت ، يكى از دوستان او خدمت امام عليه السّلام رسيد و حضرت از حال وى جويا شد و فرمود او چه مىكند آن مرد پاسخ صريحى در باره او نداد و فقط گفت به مال دنيا مشغول است ، فرمود : دينش چگونه است گفت : آن گونه كه شما دوست داريد ، فرمود : به خداوند سوگند غنا در آن است .\r\n5 - داود بن فرقد گويد : امام صادق عليه السّلام فرمود : خداوند ميثاق مؤمن را چنين گرفته كه گفتارش مورد گواهى قرار نگيرد و بر دشمنش پيروز نگردد ، اگر مؤمنى بخواهد انتقام خود را بگيرد در انظار مردم بىآب‌رو مىشود براى اينكه دهانش بسته است و نمىتواند هر چه مىخواهد بكند .\r\n6 - ابو حمزه ثمالى روايت مىكند كه امام صادق عليه السّلام فرمود : رسول خدا صلّى اللَّه عليه و إله فرمودند : خداوند از مؤمن به چهار گرفتارى پيمان گرفته است ، از همه سخت‌تر مؤمنى مانند خودش او را حسد مىورزد ، يا منافقى كه دنبال او را مىگيرد ، يا شيطانى كه او را گمراه مىكند ، يا كافرى كه با او به جنگ مىپردازد ، بعد از اين ديگر مؤمن مىتواند زندگى كند .\r\n7 - ابن مسكان گويد : امام جعفر صادق عليه السّلام فرمود : مؤمن از يكى از سه چيز و گاهى از هر سه نجات پيدا نمىكند ، يا كسى در خانه در را روى او مىبندد و او را اذيت مىكند ، يا همسايه‌اى كه او را آزار مىدهد ، و يا كسى كه در هنگام كار و در ميان راه او را رنج مىدهد .\r\nاگر مؤمنى بالاى كوه بلندى زندگى كند خداوند شيطانى را مىفرستد تا او را آزار دهد و راحتش نگذارد ، خداوند براى مؤمن از ايمانش انسى قرار مىدهد كه از تنهائى وحشت نمىكند و همواره در آسايش به زندگى خود ادامه مىدهد .\r\n8 - داود بن سرحان گويد : از امام عليه السّلام شنيدم فرمود : مؤمن گرفتار چهار چيز و يا يكى از آنها مىباشد مؤمنى كه نسبت به وى حسادت دارد كه اين از همه سخت‌تر است ، و يا منافقى كه همواره دنبال او هست ، و يا دشمنى كه پيوسته با او جنگ مىكند و يا شيطانى كه او را گمراه مىسازد .\r\n\r\n","description":"","footnote":"","page_name":" 319 ","page_number":319},
  {"content":"\r\n\r\n9 - محمد بن عجلان گويد : در محضر امام صادق عليه السّلام بودم كه مردى از آن جناب چيزى خواست ، امام فرمود : صبر كنيد خداوند برايت گشايش حاصل مىكند راوى گويد : امام اندكى سكوت كرد و بعد فرمود : براى من از زندان كوفه سخن بگو كه اكنون در چه حال است .\r\nآن مرد پاسخ داد زندان كوفه تنگ و تاريك و بدبو مىباشد ، و در بدترين حال قرار دارد ، امام عليه السّلام فرمود : تو خود در زندان هستى و نمىدانى و حالا مىخواهى در زندان به راحتى زندگانى نمائى ، مگر نمىدانى كه دنيا براى مؤمن يك زندان مىباشد .\r\n10 - سماعة بن مهران گويد : امام جعفر صادق عليه السّلام فرمود : خداوند متعال دوستان خود را در دنيا در معرض تير دشمنان خود قرار داده است .\r\n11 - شعيب گويد : از امام صادق عليه السّلام شنيدم فرمود : دنيا زندان مؤمن است و از كدام زندان تا كنون خيرى رسيده است .\r\n12 - عبد اللَّه بن سنان گويد : امام صادق عليه السّلام فرمود : مؤمن به چهار چيز گرفتار است شيطانى كه او را گمراه مىكند كافرى كه با او جنگ مىنمايد ، مؤمنى كه بر وى حسد مىبرد و اين از همه سخت‌تر است و يا منافقى كه دنبال او را مىگيرد و نقاط ضعف او را جمع مىكند .\r\n13 - جابر گويد : از امام باقر عليه السّلام شنيدم فرمود : هر گاه مؤمنى از دنيا برود شياطين فراوانى كه به اندازه ربيعه و مضر مىباشند در اطراف همسايگان او منتشر مىگردند ، و اين تعداد قبلا به او مشغول بودند .\r\n14 - اسحاق بن عمار گويد : حضرت صادق عليه السّلام فرمود : در گذشته و حال و در آينده همچنين است كه هر مؤمنى گرفتار همسايه‌اى مىشود كه او را آزار دهد ، و اگر مؤمن در يكى از جزيره‌ها زندگى كند باز كسى در آنجا پيدا مىشود كه او را رنج دهد .\r\n15 - ابو خالد كابلى گويد : امام سجاد عليه السّلام فرمود : دوست داشتم كه به من اجازه داده مىشد سه بار با مردم سخن مىگفتم بعد از اين هر چه خدا مىخواست\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nپيش مىآمد و در اين هنگام با دست خود به سينه‌اش اشاره كردند و بعد فرمودند خير بهتر است در اين جا صبر كنيم .\r\nسپس اين آيه شريفه را تلاوت كردند كه شما از كسانى كه قبل از شما كتاب داده شدند ، و از كسانى كه شرك آوردند اذيت‌هاى زيادى خواهيد ديد ، ولى شما صبر كنيد و تقوى داشته باشيد كه اين صبر و تقوى شما را در كارها صاحب عزم خواهد كرد ، و بعد از اين دست خود را بلند كرد و روى سينه‌اش گذاشت .\r\n\r\n24 فرق بين اسلام و ايمان\r\n1 - مسعدة از امام صادق عليه السّلام و او از پدرانش روايت مىكند كه فرمود : ايمان با قلب است و نه به زبان و بعد فرمودند : اگر چنين است كه شما مىگوئيد پس جنگ با مشركان حرام خواهد بود چون به خيال شما ما نمىدانيم شايد در ضمير او ايمان باشد .\r\nاين گفته نقض عمل رسول خدا صلّى اللَّه عليه و إله مىباشد ، زيرا هر كس نزد آن حضرت مىآمد كه اسلام اختيار كند رسول خدا از وى بيعت مىگرفت و شرائط ايمان را به او مىگفت و تاكيد مىكرد تا به آن شرائط عمل كند مسعده گفت : هر كس به اين عقيده باشد البته بطورى كه خودش هم نمىداند كافر است .\r\n2 - امام رضا از پدرانش عليهم السّلام روايت مىكند كه على عليه السّلام فرمودند : رسول خدا صلّى اللَّه عليه و إله گفت : من مامور شده‌ام با مردم جنگ كنم تا كلمه لا إله الا اللَّه را بر زبان جارى نمايند ، هنگامى كه اين كلمه را گفتند مال و جانشان بر من حرام مىباشد .\r\n3 - قاسم صيرفى گويد : از امام صادق عليه السّلام شنيدم مىفرمود : اسلام خود را حفظ مىكند ، و امانت را بر مىگرداند ، و زن‌ها را حلال مىنمايد ولى ثواب و پاداش بر ايمان مترتب مىباشد .\r\n4 - يكى از باقرين عليهما السّلام فرمود : ايمان اقرار و عمل مىباشد و اسلام فقط اقرار\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nبه زبان است .\r\n5 - جميل بن دراج گويد : از حضرت صادق عليه السّلام از تفسير آيه شريفه  قالَتِ الْأَعْرابُ آمَنَّا قُلْ لَمْ تُؤْمِنُوا وَ لكِنْ قُولُوا أَسْلَمْنا وَ لَمَّا يَدْخُلِ الْإِيمانُ فِي قُلُوبِكُمْ  سؤال كردم فرمود : متوجه هستى كه ايمان غير از اسلام است .\r\n6 - سفيان بن سمط گويد : مردى از امام صادق عليه السّلام پرسيد فرق بين اسلام و ايمان چيست امام پاسخ او را نداد ، بار ديگر پرسيد باز امام جواب نداد ، بعد در ميان راه با هم برخورد كردند ، و آن مرد قصد مسافرت داشت و مىخواست از شهر بيرون گردد .\r\nامام عليه السّلام به او فرمودند مثل اينكه قصد دارى به سفر به روى گفت : آرى امام فرمود : در خانه پيش من بيا ، آن مرد به خانه امام رفت و پرسيد فرق اسلام و ايمان چيست فرمود : اسلام شهادت ظاهرى است .\r\nهر كسى بگويد لا إله الا اللَّه محمد رسول اللَّه و بعد نماز بگذارد و زكات بدهد ، و حج خانه خدا را بجاى آورد و ماه رمضان را روزه بدارد ، اين را مىگويند اسلام ، ولى مؤمن كسى را گويند كه به اين امر معتقد باشد ، ولى اگر ولايت و امامت را نشناخت مسلمان هست ولى گمراه مىباشد .\r\n7 - ابو بصير گويد : از امام باقر عليه السّلام شنيدم در تفسير  قالَتِ الْأَعْرابُ آمَنَّا قُلْ لَمْ تُؤْمِنُوا وَ لكِنْ قُولُوا أَسْلَمْنا  فرمود : هر كس پندارد كه آنها ايمان آوردند دروغ گفته ، و هر كس بگويد آنها اسلام نياورده‌اند باز هم دروغ گفته است .\r\n8 - سماعة گويد : از امام صادق عليه السّلام سؤال كردم بفرمائيد اسلام و ايمان با هم فرق دارند فرمودند : ايمان با اسلام مشاركت دارد ولى اسلام با ايمان مشاركتى ندارد ، گويد عرض كردم آن دو را براى من تعريف بفرمائيد .\r\nفرمود : اسلام آن است كه به وحدانيت خداوند شهادت بدهيد و رسالت رسول خدا صلّى اللَّه عليه و إله را تصديق كنيد در اينجا جان شما محفوظ مىباشد و نكاح وارث جريان شرعى پيدا مىكند ، و مردم با اين دو كلمه در زمره مسلمانان در مىآيند و نام مسلمان بر آنها گذاشته مىشود .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nاما ايمان به معنى هدايت است و اثبات عقائد اسلامى در جان و دل و عمل به احكام و دستورات خداوند ، ايمان بالاتر از اسلام مىباشد و يك درجه از آن فراتر است ايمان در ظاهر با اسلام شريك است ولى اسلام با ايمان در باطن مشاركت ندارد و اگر چه در گفتار و تصديق با هم يكى هستند .\r\n9 - فضيل بن يسار گويد : از امام جعفر صادق عليه السّلام شنيدم فرمود : ايمان با اسلام مشاركت دارد ولى اسلام با او شريك نيست ، ايمان آن است كه در دل جاى گيرد و ثابت باشد ، اسلام موانع عقد و نكاح وارث را از بين مىبرد و جانها را حفظ مىكند .\r\n10 - كنانى گويد : به حضرت صادق عليه السّلام عرض كردم ايمان بهتر است يا اسلام ، كسانى كه قبل از ما بودند مىگفتند اسلام افضل است ، امام فرمود : ايمان افضل است ، گفتم بيان فرمائيد تا مطلب را درك كنم ، امام فرمود در باره كسى كه از روى عمد مسجد الحرام را نجس كند چه مىگوئيد گفتم : او را شلاق مىزنند .\r\nامام عليه السّلام فرمود : اگر كسى از روى عمد كعبه را نجس كند چه مىگوئى ، گفتم او را بايد بكشند ، فرمودند پس مشاهده مىكنى كه كعبه افضل است ، كعبه با مسجد مشاركت دارد ولى مسجد با كعبه مشاركتى ندارد و ايمان هم با اسلام شريك است ولى اسلام با وى مشاركتى ندارد .\r\n11 - حمران گويد : امام باقر عليه السّلام فرمود : ايمان آن است كه در دل جاى گيرد و به طرف خداوند هدايت كند ، و اعمال بر او گواهى دهد و خدا را اطاعت نمايد و تسليم اوامر او گردد ولى اسلام آن است كه در گفتار و كردار آشكار شود .\r\nاسلام آن است كه جامعه به آن اعتقاد دارد و همه فرق آن را قبول دارند ، جان آنها به وسيله آن حفظ مىشود وارث بر حسب آن تقسيم مىگردد و عقد و نكاح بر آن جارى مىشود ، و يا در نمازها شركت مىكنند و زكات مىدهند و روزه مىگيرند و حج به جاى مىآورند .\r\nبا اين اعمال از كفر خارج مىگردند و به طرف ايمان مىآيند ، اسلام با ايمان مشاركت ندارد ولى ايمان با اسلام شريك هست و در گفتار و كردار با هم اجتماع\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nمىكنند ، همان گونه كه كعبه با مسجد الحرام مشاركت دارد ولى مسجد با كعبه مشاركت ندارد .\r\nخداوند متعال مىفرمايد : اعراب گفتند ما ايمان آورديم بگو شما ايمان نياورده‌ايد بگوئيد ما مسلمان هستيم هنوز ايمان در دل شما وارد نشده است ، گفته‌هاى خداوند در اين جا از همه روشن‌تر و صادق‌تر است .\r\nگفتم آيا مؤمن بر مسلمان برترى دارد و در احكام و حدود و فضيلت‌ها با هم فرق دارند فرمود : خير آنها در اين گونه موارد با هم يكسان مىباشند ولى مؤمن بر مسلمان برترى دارد و در كارهائى كه انجام مىدهد و عبادتهائى كه مىكند بر مسلمان فضيلت دارد .\r\nگفتم : مگر خداوند متعال نفرموده : هر كس كار خوبى بكند خداوند ده برابر مىدهد ، من گمان مىكنم كه آنها در نماز و زكات و روزه و حج با مؤمن برابر هستند ، فرمود : مگر مشاهده نمىكنى كه خداوند فرموده :  فَيُضاعِفَهُ لَهُ أَضْعافاً كَثِيرَةً  خداوند براى مؤمنان در حسناتى كه انجام داده‌اند بطور مضاعف مىدهد ، براى هر حسنه‌اى هفتاد برابر عطا مىكند ، و اين فضيلتى براى مؤمن مىباشد و هر چه ايمان مؤمن قوىتر و درست‌تر باشد خداوند به او بيشتر مىدهد و به مؤمنان خير مىرساند .\r\nگفتم : نظر شما اين است كه هر كس اسلام آورده داخل در مؤمنان نيست ، فرمود : خير من مىگويم هر كسى مسلمان شده به طرف ايمان كشانيده شده و از كفر خارج گرديده است ، من اكنون براى شما مثلى مىزنم تا مطلب برايت روشن گردد و فضيلت ايمان را بر اسلام بشناسى .\r\nفرمود : اگر مردى را در مسجد مشاهده كنى آيا گواهى مىدهى كه او را در كعبه ديده‌اى ، گفت چنين چيزى نخواهد بود ، فرمود : اگر مردى را در كعبه ديدى مىتوانى بگوئى او را در مسجد الحرام ديده‌ام گفتم آرى اين را قبول دارم ، فرمود : از كجا گفتم : براى اينكه راه ورود به كعبه از مسجد مىباشند ، فرمود : ايمان و اسلام همچنين مىباشند .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n12 - ابو بصير گويد : حضرت صادق عليه السّلام فرمود : قلب بين سينه و گلو در حال حركت مىباشد تا ايمان در آن به پيوندد ، هنگامى كه ايمان در آن پيوند خورد استقرار پيدا مىكند ، و همين است گفتار خداوند كه فرمود : هر كس به خداوند ايمان آورد دلش راه پيدا مىكند و هدايت مىگردد و مطمئن و آرام مىشود و ثبات پيدا مىنمايد .\r\n13 - عبد الرحيم قصير گويد : توسط عبد الملك نامه‌اى براى امام جعفر صادق عليه السّلام فرستادم و از آن حضرت پرسيدم ايمان چيست و آن را براى من تعريف و توصيف فرمائيد ، امام در پاسخ توسط عبد الملك بن اعين براى من نوشت خداوند تو را رحمت كند از من در باره ايمان سؤال كرده‌اى تا برايت روشن كنم ايمان چيست .\r\nايمان اقرار به زبان و اعتقاد به قلب و عمل به اركان است و اجزاء آن به هم پيوستگى دارند ، ايمان به منزل يك خانه مىباشد كه آدمى در آن پناه مىگيرد ، و اسلام و كفر هم همين طور مانند خانه هستند ، گاهى انسان مسلمان است بدون اينكه مؤمن باشد ، و كسى مؤمن نمىشود ، مگر اينكه قبلا اسلام اختيار كند ، پس اسلام قبل از ايمان است و با ايمان مشاركت دارد .\r\nهر گاه بنده‌اى مرتكب گناه كبيره و يا صغيره گردد و منهيات را انجام دهد از ايمان خارج مىگردد و نام مؤمن از وى ساقط مىشود ، ولى در اسلام خود باقى هست ، اگر توبه كرد و بازگشت نمود و كلمه استغفار بر زبان جارى ساخت بار ديگر به خانه ايمان باز مىگردد ، و در زمره اهل ايمان به حساب مىآيد .\r\nگناه و معصيت آدمى را به كفر نمىكشاند مگر اينكه يكى از دستورات را انكار كند و يا حرامى را حلال بداند ، و به حلال بگويد حرام است و به حرام بگويد حلال است و به اين گفتارش اعتقاد داشته باشد ، در اين هنگام از اسلام و ايمان خارج مىشود و وارد كفر مىگردد .\r\nاين شخص مانند آن كسى است كه وارد حرم مىشود و بعد داخل كعبه مىگردد ، و ميان كعبه را ملوث و نجس مىكند ، آن مرد را از كعبه بيرون مىآورند\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nو از حرم هم خارج مىگردانند و گردنش را مىزنند ، و سرانجام اين چنين انسانى در دوزخ خواهد بود .\r\n15 - يكى از روات از امام صادق عليه السّلام پرسيد اسلام چيست ، فرمود دين خدا نامش اسلام است ، و آن دين خداوند بود قبل از آنكه شما وجود داشته باشيد ، هر كس به دين خداوند اقرار كند او مسلمان است ، و هر كس اوامر خداوند را انجام دهد او مؤمن مىباشد .\r\n16 - حمران گويد : از امام باقر عليه السّلام شنيدم فرمود : خداوند متعال ايمان را بر اسلام برترى داده و يك درجه آن را بر اسلام مزيت بخشيده است ، همان گونه كه كعبه را بر مسجد الحرام فضيلت داده است .\r\n17 - مسعدة بن صدقه گويد : از امام باقر عليه السّلام شنيدم فرمود : گناهان بزرگ عبارتند از : نااميدى از رحمت خداوند و ياس از فضل و احسان او ، آسايش از مؤاخذه او ، و كشتن كسى كه خداوند ريختن خون او را حرام كرده ، و عاق والدين .\r\nخوردن مال يتيم از روى ستم و تعدى ، و خوردن مال ربا بعد از اينكه حرمت آن را شنيده باشند ، و مهاجرت از اسلام به طرف كفر ، و متهم كردن زن پارسا ، و فرار از جهاد ، راوى گفت اگر كسى مرتكب گناه كبيره شد و بعد در گذشت آيا از ايمان بيرون مىرود ، و اگر او را عذاب كنند مانند مشركان است و يا اينكه عذاب از او منقطع خواهد شد .\r\nفرمود : هر گاه خيال كند آن كار حلال بوده و انجام داده او را از اسلام بيرون مىكند ، و براى اين جهت با سخت‌ترين وجهى عذاب خواهد شد ، و اگر بداند آن عمل گناه كبيره هست و بر او حرام بوده او را عذاب مىكنند چون كار غير حلال انجام داده است ، ولى اين عذاب از اول آسان‌تر مىباشد ، اين كار او را از ايمان بيرون مىكند ولى از اسلام خارج نمىگرداند .\r\n18 - فضل بن شاذان گويد : مامون از امام رضا عليه السّلام سؤال كرد كه حقيقت اسلام را با اختصار براى او بنويسد ، امام عليه السّلام نوشت حقيقت اسلام آن است كه بر يگانگى خداوند شهادت دهى و شريكى براى او قائل نگردى ، و او را با همه صفات\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nبشناسى .\r\nخداى واحد ، بينا ، بصير ، شنوا ، پايدار ، ثابت ، توانا ، قديم و باقى ، خداوندى كه همه چيز مىداند و نادانى در آن راه ندارد ، توانا است و از هيچ كار عاجز نيست ، بىنياز است و به كسى نيازمند نيست ، عادل است و به كسى ستم نمىكند .\r\nخداوند همه را خلق كرده و كسى مانند آن نيست ، او شبيه و ضدى ندارد و نظيرى براى او نمىتوان تصور كرد ، عبادت را بايد براى خداوند انجام داد و حوائج را بايد از وى طلب كرد ، و به درگاه او بايد عجز و لابه نمود و به او تضرع و زارى كرد .\r\nبايد به محمد صلّى اللَّه عليه و إله به عنوان نبوت و رسالت معتقد بود ، و اينكه بعد از آن جناب پيامبرى نخواهد آمد ، و اينكه آن حضرت برگزيده و امين خدا در ميان مخلوقاتش مىباشد و اينكه او سيد پيامبران و آخرين آنها و بهترين عالميان مىباشد .\r\nدين او تغيير نمىكند و شريعت به پايان نمىرسد ، و هر چه او از طرف خداوند آورده است حق و حقيقت دارد و براى همه روشن مىباشد ، و بايد به همه احكام آن حضرت ايمان آورد و تصديق نمايد و به پيامبران قبل از او هم بايد اعتقاد پيدا كرد و آنها را بر حق دانست .\r\nبايد به قرآن مجيد كه كتاب پيامبر است ايمان آورد كتابى كه از حق سخن مىگويد و باطل هرگز به آن راه ندارد و نمىتواند از جوانب مختلف در آن اثر بگذارد ، آن قرآن از جانب خداوند حكيم فرود آمده و بر همه كتاب‌ها سرورى و برترى دارد و از آغاز تا انجامش همه حق است .\r\nما به محكمات او ايمان داريم و به متشابهات آن معتقد هستيم ، و به خاص و عام و وعد و وعيد و ناسخ و منسوخ و داستان و روايات و اخبار آن مؤمنيم ، و هيچ انسانى توانائى ندارد مانند آن را بياورد و با او مقابله كند .\r\nراهنمائى بعد از او در ميان مردم و حجت بر مؤمنان و برپا دارنده امور مسلمانان و گوينده از قرآن و عالم به احكام آن برادر و وصى و جانشين و ولى او\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nكه در برابر او مانند هارون در برابر موسى عليه السّلام مىباشد و آن امام امير مؤمنان و رهبر متقيان على عليه السّلام مىباشد .\r\nعلى بن ابى طالب عليه السّلام پيشواى سپيد چهره‌گان و بهترين اوصياء و وارث علم پيامبران است و بعد از او دو سيد جوانان اهل بهشت حسن و حسين عليهما السّلام مىباشند و بعد از آن على بن الحسين عليهما السّلام است .\r\nبعد از آن محمد بن على شكافنده علوم پيامبران و بعد از او جعفر بن محمد وارث علوم اوصياء و بعد از او موسى بن جعفر ملقب به كاظم ، و بعد على بن موسى الرضا و بعد محمد بن على و بعد على بن محمد و بعد حسن بن على و بعد حجت قائم منتظر فرزند او عليهم السّلام هستند .\r\nگواهى مىدهم كه آنها امامان و اوصياء مىباشند و زمين در هيچ زمانى از امام بر حق و حجت خدا خالى نيست ، آنها ريسمان محكم خدا هستند و رهبران هدايت مىباشند و بر همه اهل دنيا حجتند تا آنگاه كه خداوند زمين را به وارث آن بدهد .\r\nهر كس با آنها مخالفت كند گمراه و گمراه‌كننده است و از صراط حق بدور مىباشد و راه هدايت را گم كرده است ، و آنها قرآن را تفسير مىكنند و از رسول خدا سخن مىگويند ، و بيان‌كننده حقايق مىباشند ، هر كس بميرد و آنها را نشناسد در جهالت مرده است .\r\nورع و تقوى و پرهيزگارى و عفت و راستگوئى از دين و آئين آنها بشمار مىرود ، و محبت دوستان خدا واجب است و همچنين از دشمنان خدا و رهبران آنان بايد بىزارى حاصل كرد ، افعال بندگان خداوند مخلوق است و اين خلقت تقديرى است نه تكوينى .\r\nپروردگار خالق همه چيز است ، جبر و تفويض در كار نيست ، خداوند متعال بىگناهان را به جاى گناهكاران مؤاخذه نمىكند ، و كودكان را به گناه پدران عذاب نخواهد كرد ، و گناه ديگرى را به گردن ديگرى نمىگذارد ، و انسان آنچه كوشش كرده آن را خواهد ديد .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nخداوند متعال احسان مىكند و در مىگذرد و بر بندگان جور و ستم روا نمىدارد ، زيرا او از ظلم و ستم منزه مىباشد خداوند در حالى كه مىداند كسى به مردم ظلم مىكند او را ولايت بر مردم را نمىدهد و او را براى رسالت و پيامبرى اختيار نمىكند .\r\nخداوند بنده‌اى را كه به او كافر مىگردد و او را عبادت نمىكند و دنبال شيطان مىرود برگزيده خود نمىسازد ، اسلام غير از ايمان است ، هر مؤمنى مسلمان مىباشد ولى هر مسلمانى مؤمن نيست ، هر دزدى در هنگام سرقت ايمان ندارد ، و هر زناكارى در هنگام زنا خالى از ايمان مىباشد .\r\nكسانى كه حدود بر آنها جارى مىگردد و مسلمان مىباشند نه مؤمن هستند و نه كافر ، خداوند هيچ مؤمنى را وارد دوزخ نمىكند چون به او وعده بهشت داده است ، و هيچ كافرى را از دوزخ بيرون نمىكند چون به او وعده آتش داده است .\r\nكافر در آتش جاودان است و از آن نجات ندارد ، خداوند مشركان را مورد آمرزش قرار نمىدهد و غير از آن هر چه را بخواهد مىآمرزد ، گناهكاران اهل توحيد وارد آتش مىشوند ولى از آن نجات پيدا مىكنند و شفاعت شامل حال آنها مىگردد .\r\nامروز روز تقيه است ، و مملكت هم مملكت اسلامى است نه كشور و خانه كفر مىباشد و نه مملكت ايمان ، اداء امانت‌ها از علائم ايمان مىباشند و دورى كردن از همه گناهان بزرگ ، ايمان شناسائى با قلب و اقرار بر زبان و عمل به اركان است .\r\nاز شرائط ايمان و اسلام اعتقاد به عذاب قبر و سؤال نكير و منكر مىباشد و اينكه بعد از مرگ انسانى بار ديگر زنده مىشود و در قيامت حاضر مىگردد و اعمال و كردارش در ترازو گذاشته مىشود ، و بعد همگان از روى پل عبور خواهند كرد .\r\nبايد از كسانى كه نسبت به آل محمد عليهم السّلام ظلم كردند و آنها را از خانه و كاشانه خودشان بيرون آوردند و راه ظلم و ستم را براى آنها باز كردند و سنت‌هاى رسول\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nخدا صلّى اللَّه عليه و إله را تغيير دادند تبرى و بيزارى حاصل كرد و آنان را مورد محبت و علاقه قرار نداد .\r\nبايد از كسانى كه بيعت على عليه السّلام را نقض كردند و عهد و پيمان را شكستند ، و يا آنهائى كه با وى به جنگ برخاستند و به او ظلم كردند و حق را زير پا گذاشتند ، و كسانى كه با او در افتادند و بر ضدش قيام كردند و از دين و حق خارج گشتند تبرى و بيزارى جست .\r\nبايد از ناكثين و قاسطين و مارقين و كسانى كه پرده رسول خدا صلّى اللَّه عليه و إله را دريدند و بيعت امام را شكستند و حرم رسول خدا را از خانه بيرون آوردند و با امير المؤمنين عليه السّلام جنگ كردند و شيعيان را كشتند برائت حاصل كرد .\r\nبايد از كسانى كه اخيار و نيكان را تبعيد كردند و مطرو دين و لعناء را جا و مكان دادند ، و اموال را به ثروتمندان منتقل ساختند و سفيهانى مانند معاويه و عمر و عاص را بر مردم مسلط نمودند و مطرو دين رسول خدا را حاكم كردند برائت حاصل نمود .\r\nآنهائى كه با امير المؤمنين على عليه السّلام جنگ كردند و انصار را كشتند و مهاجران را نابود ساختند و اهل فضل و سابقين را آزار دادند ، و از ابو موسى اشعرى و كسانى كه با او دوست هستند بايد تبرى نمود .\r\nآنهائى كه كوشش و كارشان در دنيا باطل گرديد و اعمالشان به هدر رفت ، آنها گمان مىكنند كار خوب انجام مىدهند در صورتى كه آنها به آيات خداوند كافر شدند آنها به ولايت امير المؤمنين عليه السّلام و لقاء خداوند بدون اعتقاد به امامت او كافر شدند .\r\nدر نتيجه اعمال آنها حبط شد و روز قيامت ميزانى براى آنها نصب نخواهد شد و بايد از بت‌ها و رهبران گمراه و سلاطين جور از گذشته و آينده برائت حاصل كرد مانند كسانى كه ناقه صالح را پى كردند و از اشقياء به شمار هستند .\r\nبايد از ولايت امير المؤمنين عليه السّلام و كسانى كه راه پيامبر را گرفتند و در دين او تغيير و تبديلى ندادند تبعيت كرد مانند سلمان فارسى و ابو ذر غفارى و مقداد بن\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nاسود و عمار بن ياسر و حذيفة بن يمان انصارى و خزيمة بن ثابت و ابو سعيد خدرى و امثال آنها .\r\nبايد از پيروان و طرفداران آنها تبعيت كرد و راه آنها را گرفت و ادامه داد و با همراهان آنها راه پيمود و با آنان در يك طريق كام نهاد ، رضوان اللَّه و رحمته عليهم ، تا آخر اين خبر كه طولانى مىباشد .\r\n19 - يكى از شاميان در ضمن گفتگوهائى كه با امام صادق عليه السّلام داشت گفت :\r\nمن اكنون مسلمان شدم ، امام فرمود كه خير تو اكنون ايمان آوردى ، اسلام قبل از ايمان مىباشد با اسلام مردم از هم ارث مىبرند و نكاح مىكنند ولى با ايمان پاداش مىبرند .\r\n20 - حمران از امام باقر عليه السّلام روايت مىكند كه فرمود : خداوند ايمان را بر اسلام يك درجه برترى داده است همان گونه كه كعبه را بر مسجد الحرام برترى داده .\r\n21 - در حديث زنديق آمده كه او از على عليه السّلام پرسيد اين آيه از قرآن  فَمَنْ يَعْمَلْ مِنَ الصَّالِحاتِ وَ هُوَ مُؤْمِنٌ فَلا كُفْرانَ لِسَعْيِهِ  و آيه  وَ إِنِّي لَغَفَّارٌ لِمَنْ تابَ  با هم تناقص دارند ، امير المؤمنين عليه السّلام در پاسخ زنديق فرمود .\r\nآيه  فَمَنْ يَعْمَلْ مِنَ الصَّالِحاتِ وَ هُوَ مُؤْمِنٌ فَلا كُفْرانَ لِسَعْيِهِ  و يا آيه  إِنِّي لَغَفَّارٌ لِمَنْ تابَ وَ آمَنَ وَ عَمِلَ صالِحاً ثُمَّ اهْتَدى  ، تفسيرش آن است كه ايمان و عمل صالح بدون هدايت آدمى را بىنياز نمىكند ، و اين طور نيست كه هر كس نام مؤمن بر خود نهد حتما نجات پيدا مىكند و مانند گمراهان هلاك نخواهد شد .\r\nاگر چنين باشد پس يهوديان كه به توحيد اقرار دارند و خداوند را مىشناسند نجات پيدا مىكنند و يا ساير كسانى كه موحد هستند مانند ابليس همه اهل نجات مىباشند ، خداوند عالم در جاى ديگرى فرمود : كسانى كه ايمان آورده‌اند و ايمان خود را به ظلم مخلوط نساخته‌اند براى آنها آرامش هست و هم آنها اهل هدايت هستند .\r\nدر جايى ديگر مىفرمايند كسانى كه مىگويند ما ايمان آورديم ولى اين را فقط\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nدر زبان مىگويند و دل‌شان گواهى نمىدهد ، ايمان حالات مختلفى دارد كه شرح آن به طول مىانجامد ايمان بر دو قسم است ايمان قلبى و ايمان زبانى مانند ايمان منافقان در عهد رسول خدا صلّى اللَّه عليه و إله .\r\nدر آن زمان گروهى از ترس شمشير با زبان اظهار ايمان كردند و از خوف قتل مسلمان گرديدند ، آنها در زبان ايمان آوردند در حالى كه دلشان خبر نداشت ، ايمان به قلب است كه مؤمن را در برابر خداوند تسليم مىكند و هر كس كارها را به صاحبش تسليم كند تكبر نمىكند آن گونه كه شيطان تكبر كرد و بر آدم سجده ننمود .\r\nبيشتر ملت‌ها در برابر پيامبران تكبر كردند و توحيد به آنها سود نداد همان گونه كه ابليس از توحيد سودى نبرد و از آن سجده‌هاى طولانى نفعى براى او حاصل نگرديد ، او در يك سجده چهار هزار سال بسر برد و خدا را ذكر مىگفت .\r\nاو از اين سجده مىخواست به دنيا برسد و عمر طولانى داشته باشد همان گونه نماز و صدقات هم بدون هدايت سودى نمىرساند و آدمى را نجات نمىدهد و حق را نشان نمىدهد ، خداوند عذر بندگان را با آيات روشن كرده و با فرستادن پيامبران آنها را ارشاد نموده است .\r\nبندگان نمىتوانند بعد از اين آيات و حجج و ادله و براهين بهانه‌اى نتراشند و عذرى بياورند ، و همواره در روى زمين علمى هست كه مردم را هدايت كند و راه حق را نشان دهد و طريق نجات را به آنان ارائه دهد ، و اين جماعت بسيار اندك مىباشند .\r\nخداوند اين مطالب و راه‌ها را براى امت‌هاى پيامبران گذشته بيان كرده و آنها را عبرت و موعظه براى آيندگان نموده و در باره قوم نوح مىفرمايد : جز اندكى به او ايمان نياوردند ، و در باره قوم موسى عليه السّلام فرموده : از قوم موسى گروهى هستند كه مردم را به طرف حق هدايت مىكنند و با حق رفتار مىنمايند .\r\nدر باره حواريون عيسى عليه السّلام فرمود : كه عيسى به بنى اسرائيل گفت : كدام يك مرا در راه حق يارى مىكنيد حواريون گفتند ما تو را يارى مىكنيم و به خداوند\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nايمان مىآوريم و گواه باشيد كه ما در برابر خداوند تسليم هستيم ، آنها در برابر اهل فضل از فضل خود دست برداشتند و در برابر اوامر خداوند تكبر ندارند .\r\nفقط حواريون به او جواب دادند و حاضر شدند از وى يارى كنند ، خداوند براى علم كسانى را اهليت داده و علم را به آنها آموخته است و بر بندگان خود واجب كرده كه از آنها اطاعت نمايند و فرموده از خدا و رسول و اولو الامر اطاعت كنيد ، و نيز فرمود : اگر آن را برسول و يا اولو الامر برگردانند آنها حقيقت را استنباط مىكنند و درميابند .\r\nدر جاى ديگرى فرمود : از خداوند بترسيد و با صادقين همراهى داشته باشيد و يا فرمود : تاويل قرآن را جز خدا و راسخان در علم كسى نمىداند ، و فرمود :\r\nبخانه‌ها از درها وارد شويد و مقصود از خانه‌ها در اين جا خانه‌هاى علم هستند كه پيامبران آنها را در نزد اوصياء وديعه گذاشته‌اند .\r\nهر كار نيكى كه به جز از طريق بندگان برگزيده جارى گردد ، و بدون در نظر گرفتن حدود و مقررات و احكام شرعى مورد عمل قرار گيرد مردود است و در نزد خداوند قابل پذيرش نيست ، عامل آن كافر است اگر چه در ظاهر مؤمن باشد ، مگر نشنيده‌اى كه خداوند فرموده نفقه آنها از اين جهت قبول نشد كه آنها به خدا و رسول كافر شدند و در حال كفر مردند .\r\nپس هر كس از اهل ايمان كه به راه نجات هدايت نشود از ايمانش سودى نخواهد برد و اگر حق را به صاحبانش نرساند عملش باطل مىگردد و در آخرت از زيانكاران خواهد بود ، در جاى ديگر فرمود : ايمان آنها سودى نخواهد رسانيد هنگامى كه عذاب ما را مشاهده كنند .\r\nاز اين گونه آيات در قرآن مجيد زياد است ، و هدايت هم در ولايت مىباشد همان گونه كه خداوند فرمود ، هر كس خدا و رسول و مؤمنان را دوست بدارد آنها حزب خدا هستند و حزب خداوند هم پيروز مىباشند .\r\nمقصود از  وَ الَّذِينَ آمَنُوا *  در اين جا كسانى هستند كه محل اعتماد و مورد اطمينان اوصياء و حجت‌هاى خداوند در هر زمانى مىباشند ، و اين طور نيست كه\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nهر كس مسلمان شد و اقرار به شهادتين كرد مؤمن مىباشند .\r\nمنافقان هم گواهى به وحدانيت خداوند و نبوت رسول اكرم صلّى اللَّه عليه و إله مىدادند ولى عهد رسول را در واگذارى امور دين و احكام شريعت به وصيش رد مىكنند ، و از اين كار رسول اكراه دارند و در باطن از آن ناراحت مىباشند و سعى مىكنند دستورات پيامبر را در اين مورد نقض نمايند .\r\nخداوند در اين مورد فرموده : به خدايت سوگند آنها ايمان نخواهند آورد تا آنگاه كه در منازعات بين خود شما را حكم قرار دهند ، و بعد هر چه تو حكم كردى بايد گردن نهند و تسليم شوند ، در جاى ديگر فرمود : محمد پيامبرى است كه قبل از او پيامبرانى گذشتند ، اگر او كشته شد و يا درگذشت شما دست از دين او برمىداريد و بار ديگر به عقب بر مىگرديد .\r\nخداوند فرمود :  لَتَرْكَبُنَّ طَبَقاً عَنْ طَبَقٍ  ، يعنى شما هم راه ملت‌هاى گذشته را خواهيد گرفت و با اوصياء پيامبر مكر خواهيد كرد ، از اين گونه آيات در قرآن زياد است ، و رسول خدا صلّى اللَّه عليه و إله از عاقبت امر امت خود سخت ناراحت بود ، و خداوند او را از هلاكت آنها اطلاع داده بود آنجا كه گفت : بر آنها حسرت نخور ، و بر كافران اندوهگين نباش .\r\n22 - انس بن مالك گويد : رسول خدا صلّى اللَّه عليه و إله فرمود : هر كس متوجه قبله ما بشود و نماز ما را بگذارد و از گوشت ما بخورد در نفع و زيان ما شركت دارد .\r\n23 - ربعى بن خراش از على عليه السّلام روايت مىكند كه رسول خدا صلّى اللَّه عليه و إله فرمود :\r\nمؤمن كسى است كه به چهار چيز ايمان بياورد ، به وحدانيت خداوند گواهى دهد ، و به نبوت من اعتقاد پيدا كند ، و به عالم قيامت ايمان بياورد ، و به قضاء و قدر معتقد باشد .\r\n24 - ابو بصير گويد : خدمت امام باقر عليه السّلام بودم مردى گفت خداوند شما را سلامت بدارد در كوفه گروهى هستند و گفته‌اى را به شما نسبت مىدهند ، فرمود :\r\nآن گفته چيست گفت آنها مىگويند ايمان غير از اسلام مىباشد ، امام عليه السّلام فرمود :\r\nآرى درست است .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nآن مرد گفت : براى من اين موضوع را روشن كنيد ، فرمود : هر كس به وحدانيت خداوند اقرار كند و به رسالت محمد صلّى اللَّه عليه و إله اعتقاد پيدا نمايد ، و به هر چه از طرف خداوند متعال نازل شده پاى بند باشند ، نماز بگذارد ، زكات بدهد ، روزه بگيرد و حج هم بجاى آورد آن مسلمان است گفتم : پس ايمان چيست ؟\r\nامام عليه السّلام فرمود : هر كس خدا را به وحدانيت و محمد را برسالت بشناسد ، و به آن چه از طرف خدا آمده اقرار كند و نماز بگذارد و زكات بدهد ، و روزه بگيرد و حج خانه را به جاى آورد و با گناهى كه موجب دخول آتش نگردد در پيشگاه خداوند حاضر شود او مؤمن مىباشد .\r\nابو بصير گويد : عرض كردم قربانت گردم ما همه مرتكب گناه شده‌ايم و مستحق عذاب هستيم ، امام عليه السّلام فرمود : آن طور نيست كه شما مىگوئيد مقصود كسى است كه گناهى مرتكب مىشود و مستحق مىگردد ، ولى بدون توبه از دنيا مىرود .\r\n25 - اعمش از حضرت صادق عليه السّلام روايت مىكند كه فرمود : اسلام غير از ايمان است ، هر مؤمنى مسلمان مىباشد ولى هر مسلمانى مؤمن نيست سارق در حين سرقت و زانى در هنگام زنا مؤمن نيستند ، كسانى كه حد بر آنها جارى مىگردد مسلمان هستند نه مؤمن مىباشند و نه كافر به حساب مىآيند .\r\nخداوند متعال مؤمنى را كه وعده بهشت داده داخل آتش نمىكند و كافرى را كه وعده دوزخ داده وارد بهشت نمىگرداند و جز اينها از هر كس بخواهد در مىگذرد ، كسانى كه حدود خداوند بر آنها جارى مىشود فاسق مىباشند نه مؤمن هستند و نه كافر .\r\nآن جماعت در آتش دوزخ و عذاب‌هاى جهنم جاودان نخواهند ماند ، و روزى از آنجا بيرون خواهند شد ، شفاعت شامل آنها مىگردد و مورد رحمت قرار خواهند گرفت ، و مستضعفان هم اگر دين آنها مورد رضايت خداوند قرار گيرد نجات پيدا مىكنند .\r\n26 - امام رضا عليه السّلام هنگامى كه شرايع دين را بيان مىكرد فرمود : خداوند هر\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nكس را اراده كند مىآمرزد ، و گناهكاران اهل توحيد وارد آتش مىگردند ولى با شفاعت از آن بيرون مىشوند .\r\n27 - ابو بصير گويد : از حضرت صادق عليه السّلام سؤال كردم ايمان چيست امام پاسخ مرا در دو كلمه بيان كردند و فرمودند : ايمان به خداوند يعنى اينكه در هيچ كارى خدا را معصيت نكنى ، گفتم : پس اسلام چيست او را نيز در دو كلمه بيان كردند و گفتند : هر كس شهادت ما را بگويد و عبادت‌هاى ما را انجام دهد و ذبيحه‌اش مانند ما باشد .\r\n28 - سماعة بن مهران گويد : از امام عليه السّلام پرسيدم آيا بين اسلام و ايمان فرقى هست ، فرمود : براى شما مثلى بزنم ، گفتم بفرمائيد ، فرمود : مثل ايمان از اسلام مانند كعبه در حرم مىباشد ، گاهى مردى در حرم هست ولى در كعبه نيست ، اما بودن در كعبه لازمه‌اش در حرم بودن است ، لذا گاهى مسلمان هست اما مؤمن نيست ، و مؤمن نخواهد بود مگر اينكه مسلمان باشد .\r\nگفتم : آيا ممكن است كسى از ايمان خارج شود ، فرمود آرى گفتم به كجا مىكشاند ، فرمود : يا در اسلام باقى مىماند و يا كافر مىشود ، و بعد فرمود : اگر مردى وارد كعبه شد و در آن درگذشت او را از كعبه بيرون مىكنند ولى از حرم كه نمىتوانند خارج كنند .\r\nاگر كسى وارد كعبه شود و بعد براى شستن لباس و يا تطهير از آن بيرون گردد و سپس بخواهد بار ديگر وارد كعبه شود كسى جلو او را نمىگيرد ، و اگر كسى داخل كعبه شد و در آن از روى عمد بول كرد و يا آنجا را نجس نمود او را از كعبه بيرون مىآورند و از حرم هم خارج مىسازند و گردنش را مىزنند .\r\n29 - امام عليه السّلام در تفسير آيه مباركه  الَّذِينَ يُؤْمِنُونَ بِالْغَيْبِ  فرمود آنها كسانى هستند كه به روز قيامت و زنده شدن بعد از مرگ ايمان دارند و به آنچه خداوند وعده فرموده از ثواب و عقاب تصديق دارند و ايمان و كتاب خداوند بر چهار گونه است .\r\nيكى از آنها اقرار به زبان است كه خداوند آن را ايمان نام نهاده ، و بعد گواهى به\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nقلب مىباشد و بعد از آن اداء واجبات و ترك محرمات ، و بعد تاييد كه آن روح ايمان است .\r\nاما ايمان كه بمعنى اقرار به زبان مىباشد آن است كه خداوند متعال در قرآن مجيد مردم را به آن مورد خطاب قرار داده و گفته : اى كسانى كه ايمان آورده‌ايد با احتياط رفتار كنيد و با ثبات و دسته جمعى به طرف دشمن بشتابيد .\r\nبعضى از شما در حركت تاخير مىكنند ، اگر مصيبتى به شما برسد آنها مىگويند خداوند بر ما منت نهاد كه با آنها همراهى نكرديم تا گرفتار آن مصيبت‌ها شويم ، اما اگر خداوند به آنها توجه كرده و فضلى به آنها رسيد آنها مىگويند مثل اينكه بين ما و شما مودتى نبوده ، كاش من هم با آنان بودم و به فيض بزرگى مىرسيدم .\r\nامام صادق عليه السّلام فرمود : اگر اين كلمه را اهل شرق و غرب مىگفتند از ايمان خارج مىشدند ، اما خداوند آنها را به خاطر اقرار خودشان مؤمن نام گذاشته است ، و اما در جاى ديگر مىفرمايد : اى كسانى كه ايمان آورده‌ايد ايمان بياوريد ، آنها را با اقرار زبانى مؤمن نام نهاد ولى گفت : در ايمان راست بگوئيد .\r\nاما ايمانى كه به معنى تصديق است از اين قرار است كه خداوند فرمود :\r\nكسانى كه ايمان آوردند و از خداوند ترسيدند در دنيا و آخرت به آنها مژده مىدهند ، يعنى آنها كه تصديق كردند ، خداوند در جاى ديگر مىفرمود : ما به تو ايمان نخواهيم آورد مگر اينكه خداوند را مشاهده كنيم ، يعنى تو را تصديق نمىكنيم .\r\nدر جاى ديگر فرموده :  يا أَيُّهَا الَّذِينَ آمَنُوا *  ، يعنى اى كسانى كه اقرار كرده‌ايد راست بگوئيد ، پس ايمان خفى همان تصديق است و تصديق هم شرطهائى دارد كه با اداء آن شروط صدق پيدا مىكند ، يكى از آيات شريفه كه در آن شروط ايمان ذكر شده اين آيه مباركه مىباشد .\r\nنيكى به اين نيست كه شما به طرف مشرق و مغرب متوجه شويد و نيكى آن است كه شما به خداوند ايمان آوريد و به روز قيامت معتقد باشيد و به فرشتگان و كتاب و پيامبران مؤمن باشيد ، و مال خود را در راه خدا به خويشاوندان و يتيمان و\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nدرماندگان و ابن سبيل و سائلان و براى رهائى بردگان بدهيد .\r\nنماز بگذارند و زكات بدهند و به عهدهاى خود وفادار باشند هر گاه كه پيمان بستند ، و در گرفتاريها و مشكلات شكيبا باشند و در هنگام جهاد صبر كنند ، آنها كسانى هستند كه راست مىگويند ، و هم آنها از پرهيزگاران مىباشند ، هر كس به اين شروط عمل كند او را مؤمن و مصدق مىگويند .\r\nيكى از معانى ايمان اداء است ، هنگامى كه خداوند متعال قبله را به طرف كعبه برگردانيد ، اصحاب رسول خدا صلّى اللَّه عليه و إله گفتند يا رسول اللَّه نمازهاى ما باطل شد ، خداوند آيه‌اى نازل فرمود : كه خدا ايمان شما را ضايع نمىكند در اين جا نماز را ايمان نام گذاشته است .\r\nچهارم از مراحل ايمان تاييد است كه خداوند آن را در دل اهل ايمان گذاشته و آن روح ايمان مىباشد ، خداوند فرمود : در ميان كسانى كه ايمان به خدا و روز جزا آورده‌اند نميابى كسى را كه با دشمنان خدا و رسول دوستى كنند اگر چه پدران و يا فرزندان و يا برادران آنها باشند اين گروه ايمان در دل آنها ثابت شده و خداوند آنها را با روح خود تاييد كرده است .\r\nدليل اين مطلب اين است كه مؤمن در حال داشتن ايمان سرقت نمىكند و مرتكب زنا نمىشود ، زيرا مادامى كه مرتكب اين عمل زشت هست روح ايمان از وى مفارقت مىكند ، و هر گاه دست از عمل خود باز دارد بار ديگر بر مىگردد .\r\nگفته شد آن چيست كه از وى مفارقت مىكند فرمود : همان چيزى كه در دلش بعنوان وديعه هست بعد از اين فرمود : هيچ دلى نيست مگر اينكه در آن دو گوش وجود دارد ، يكى از آنها فرشته‌اى مىباشد كه او را هدايت مىكند و ديگر شيطانى است كه او را فريب مىدهد ، يكى امر مىكنند و ديگرى او را از كار باز مىدارد .\r\nخداوند متعال در قرآن مجيد از ايمان بعنوان خبيث و يا طيب نام مىبرد و فرموده خداوند مؤمنان را به حال خود وانمىگذارد تا آنگاه كه ناپاك از پاك تميز داده شود ، گروهى از آنها مؤمن و مصدق هستند ولى ايمان آنها به ظلم آميخته است ، و اين است معنى قول خدا كه فرمود : كسانى كه ايمان آورده‌اند و ايمان آنها به\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nظلم مشتبه نشده ، آنها در آسايش هستند و راه هدايت را پيدا مىكنند .\r\nهر كس مؤمن باشد و بعد گرفتار معصيت شود و منهيات خدا را بجاى آورد اين شخص ايمان خود را به ظلم درهم آميخته است ، و ايمان به او سودى نمىرساند مگر اينكه توبه كند و از ظلم خود استغفار نمايد ، در اين جا خداوند ايمان او را به وى باز مىگرداند ، اين‌ها بود وجوه ايمان در كتاب خداوند .\r\n30 - مردى خدمت حضرت صادق عليه السّلام رسيد امام از وى پرسيد شما از كجا آمده‌ايد ، گفت : من يكى از دوستان و مواليان شما هستم امام عليه السّلام فرمود : خداوند بنده‌اى را دوست نمىدارد مگر اينكه آن بنده از وى اطاعت كند و هر گاه از وى اطاعت كرد براى او بهشت را واجب مىگرداند .\r\nبعد از اين امام عليه السّلام فرمود : شما از كدام دوستان ما هستيد ، آن مرد ساكت شد ، سدير گفت يا ابن رسول اللَّه دوستان شما چند دسته هستند ، فرمود : دوستان ما بر سه طبقه مىباشند ، طبقه‌اى ما را بطور آشكار دوست مىدارند و طبقه‌اى در نهان و آشكار .\r\nاين گروه در درجه عالى هستند ، آنها از آب خوشگوار مىنوشند و از تاويل كتاب آگاهى دارند ، و فصل الخطاب را مىدانند و سبب همه اسباب مىباشند ، فقر و پريشانى و انواع گرفتاريها به سرعت و شتاب به طرف آنها مىآيد ، سختيها و مشكلات آنها را فرا مىگيرد ، فتنه‌ها و اضطرابات آنان را در بر مىگيرد .\r\nآنان را سر مىبرند و مجروح مىكنند ، و در شهرها پراكنده مىسازند ، خداوند بيماران را به وسيله آنها شفا مىدهد و ناداران را بىنياز مىگرداند ، به وسيله آنها شما يارى مىشويد و به خاطر آنها براى ما باران مىآيد و روزى شما بخاطر آنها مىآيد ، عدد آنها بسيار كم ولى در نزد خداوند اعتبارشان زياد و ارزش فراوان دارند .\r\nطبقه دوم كه گروه پائين هستند در آشكار با ما هستند ، ولى آنها مانند ملوك و پادشاهان زندگى مىكنند و در خوشى و لذت‌ها فرو رفته‌اند ، اين طبقه با زبان خود از ما حمايت مىكنند ولى شمشير آنها نيز همواره بر ضد ما مىباشد .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nطبقه سوم گروه ميانه بشمار مىروند آنها ما را در نهان دوست مىدارند ولى در آشكارا اظهارى نمىكنند ، بجان خودم سوگند آنهائى كه در نهان ما را دوست مىدارند روزها را روزه مىدارند و شب‌ها را به نماز مىگذراند ، اثر شب‌زنده‌دارى و ترك دنيا در چهره آنها هست ، آنها اهل مسالمت و فرمان بردارى هستند .\r\nآن مرد گفت : پس من از دوستان شما در آشكارا و نهان مىباشم ، امام عليه السّلام فرمود : دوستان ما در نهان و آشكار علامت‌هائى دارند كه با آنها شناخته مىگردند ، آن مرد گفت : آن علامت‌ها چيست فرمود : آنها چند خصلت هستند كه عبارتند از :\r\nاول اينكه خدا را با معرفت كامل بشناسند ، و علم خداشناسى را كاملا بدانند و ايمان بياورند و صفات او را دريابند ، و بعد حدود ايمان و شرائط آن را بشناسند و حقائق و تاويل آن را درك كنند ، سدير گفت : يا ابن رسول اللَّه من تا حالا وصف ايمان را از شما اين چنين نشنيده بودم .\r\nامام عليه السّلام فرمود : آرى اى سدير ، سائل نبايد از اينكه ايمان چيست سؤال كند و بايد بپرسد ايمان در كدام اشخاص هست ، سدير گفت ، يا ابن رسول اللَّه اين مطلب را براى من روشن كنيد ، امام سلام اللَّه عليه فرمود : هر كسى پندارد خدا را با خيالات و اوهام مىشناسد مشرك مىباشد .\r\nهر كس گمان كند كه خداوند را با اسم مىشناسد ولى از معنى چيزى نمىداند او به ربوبيت خداوند اعتقاد صحيحى پيدا نكرده زيرا اسم از محمد ثابت مىباشد ، هر كس پندارد كه اسم و معنى را با هم عبادت مىكند او با خداوند شريكى قائل شده است .\r\nكسى كه خيال مىكند معنى را با صفت عبادت مىكند ولى از حقيقت و واقعيت خبر ندارد ، اين چنين كسى دنبال چيز غائبى رفته و بدون علم كارى كرده است ، كسى كه پنداشته صفت و موصوف را با هم عبادت مىكند توحيد را باطل ساخته است ، زيرا صفت غير از موصوف مىباشد .\r\nهر كس پندارد موصوف را به صفت اضافه مىكند و صفات را با ذات عبادت\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nنمىكند اگر چه مشرك نيست ولى بزرگ را كوچك شمرده است ، و خداوند را آن طور كه هست وصف نكرده ، گفته شد : پس راه توحيد چيست ، فرمود : باب خداشناسى باز است و راه خروج هم موجود مىباشد .\r\nشناختن شخصى به عينه پيش از آن است كه صفات او را بشناسى اول بايد شخص را شناخت و بعد صفات و خصوصيات او را درك كرد ، ولى كسى كه غائب است او را با صفت هم مىتوان شناخت .\r\nگفته شد چگونه شاهد را مىتوان قبل از صفت او شناخت فرمود : نخست او را از جهت شخصى مىشناسى و بعد به خصوصيات او علم حاصل مىكنى و خود را به او شناسائى مىكنى ، در حالى كه خودت نمىتوانى بوسيله ، خويشتن خود را بشناسى ، و مىدانى آنچه در او مىباشد اختصاص به او دارد .\r\nبرادران يوسف قبل از اينكه صفت او را بشناسند خودش را شناختند و گفتند : تو يوسف هستى او هم گفت : آرى من يوسف مىباشم و اين هم برادر من مىباشد ، آنها يوسف را به شخص خودش شناختند نه به چيزى ديگر .\r\nخداوند متعال مىفرمايد :  ما كانَ لَكُمْ أَنْ تُنْبِتُوا شَجَرَها  ، يعنى شما حق نداريد از پيش خود امامى انتخاب كنيد و با خيالات و بافته‌هاى خود او را بر حق بدانيد و دنبال گفته‌هاى او را بگيريد و يا از وى دفاع كنيد .\r\nامام عليه السّلام فرمود : خداوند با سه نفر سخن نمىگويد و روز قيامت به آنها توجهى ندارد و آنها را تزكيه و پاك نمىگرداند ، و در نتيجه آنان گرفتار عذاب سختى مىگردند هر كس درختى را بروياند كه خداوند آن را نرويانيده است .\r\nيعنى كسى كه امامى را نصب كند كه خداوند آن را منصوب نكرده ، و يا امامى را كه خداوند معين نموده است انكار كند ، و يا كسى پندارد كه براى اين دو نفر سهمى در اسلام هست ، خداوند مىفرمايد : پروردگار تو هر چه بخواهد مىآفريند و بر مىگزينند آن چه را كه براى آنها نيك باشد .\r\nامام عليه السّلام فرمود : معنى ايمان اقرار و خضوع در برابر خداوند و نزديكى و تقرب به خداوند مىباشد ، و اينكه همه واجبات را از كوچك و بزرگ انجام دهد ، از\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nمسائل توحيد و خداشناسى گرفته تا همه عبادات و همه را يكى پس از ديگرى مرتبا به مرحله عمل درآورد .\r\nآن طور نباشد كه واجبى را بجاى آورد و واجب ديگرى را ترك كند بايد همه را پشت سر هم و متصل به يك ديگر اداء نمايد و بطور كامل كه اجزاء آن همه به هم متصل باشند ، هر گاه مؤمن واجبات خدا و احكام را آن طور كه گفتيم بجاى آورد او مؤمن است و شايسته صفت ايمان مىباشد و پاداش خواهد گرفت .\r\nزيرا معنى ايمان اقرار است و اقرار هم اين است كه اطاعت كند و دستورات را به كار گيرد ، و طاعت هم از كوچك و بزرگ به هم پيوسته است و فرقى بين آنها نيست ، مؤمن از صفت ايمان خارج نمىگردد مگر اينكه عملى را ترك كند و صفت ايمان را از خود بيرون نمايد .\r\nاو را از اين جهت مؤمن گفته‌اند و شايسته اين نام كرده‌اند كه واجبات بزرگ را پشت سر هم انجام مىدهد و از گناهان كبيره هم دست باز مىدارد ، و اگر واجبات كوچك را ترك كند و گناهان كبيره و صغيره انجام دهد از ايمان خارج نمىگردد مادامى كه گناهان كبيره را مرتكب نمىشود .\r\nاگر اين كارها را نكرد او مؤمن است و خداوند متعال مىفرمايد : اگر گناهان بزرگى را كه ما نهى كرده‌ايم مرتكب نشويد و از منهيات دست باز داريد ما گناهان ديگر شما را عفو مىكنيم و شما را در جاى بزرگى وارد مىكنيم ، مقصود اين است كه گناهان صغيره آمرزيده مىشوند .\r\nاگر مؤمن يكى از گناهان كبيره را انجام دهد ، همه گناهان او از كوچك و بزرگ مورد مؤاخذه قرار خواهند گرفت ، و مورد عقوبت و عذاب قرار مىگيرد ، اين‌ها بود صفت ايمان و مؤمن اگر به انجام اين اعمال مبادرت كند مستحق ثواب و پاداش مىباشد .\r\nاما معنى اسلام اقرار به همه طاعت‌ها در ظاهر مىباشد ، هر گاه شخصى در ظاهر اسلام را اختيار كرد و عبادات را انجام داد ولى در باطن به آنها اعتقاد نداشت او را مسلمان مىنامند و در ظاهر تحت ولايت اسلام مىباشد و شهادتش\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nمورد قبول است .\r\nدر اين جا همه احكام اسلامى بر او جارى هست ، ارث مىبرد و در همه احكام اسلامى مانند ساير مسلمانان با او رفتار مىكنند و در نفع و ضرر جامعه اسلامى سهيم مىباشد ، اين است تعريف اسلام و مسلم .\r\nفرق بين مسلمان و مؤمن اين است كه مسلمان مىتواند مؤمن باشد در صورتى كه در باطن هم مانند ظاهر معتقد باشد ، هر گاه فقط در ظاهر انجام داد مسلمان خواهد بود ، ولى هر گاه در ظاهر و باطن يك عقيده داشت و خضوع و تقرب داشت مؤمن مىباشد ، گاهى بنده‌اى مسلمان است و مؤمن نيست ولى مؤمن نخواهد بود مگر اينكه مسلمان باشد .\r\nبا پنج چيز بنده‌اى از ايمان خارج مىگردد كه همه آنها معروف و به هم شباهت دارند ، و آنها عبارتند از : كفر ، شرك ، گمراهى ، فسق ، و گناهان كبيره ، معنى كفر هر گناهى است كه خداوند را به آن معصيت كنند و يا حكمى از احكام را منكر گردند و يا سبك بشمارند و با بىاعتنائى از كنار آن بگذرند چه بزرگ باشد و يا كوچك .\r\nبجاى آورنده آن كافر است و عملش كفر مىباشد از هر ملت و فرقه‌اى كه مىخواهند باشند و هر كس عملى با اين صفات انجام داد او را كافر مىگويند .\r\nمعنى شرك آن است كه هر معصيتى را انجام مىدهد و با خدا نافرمانى مىنمايد يا اعتقاد به شرك باشد و از روى قصد انجام دهد ، اين چنين آدمى مشرك است ، معصيت مىخواهد كبيره باشد و يا صغيره فاعل آن مشرك خواهد بود .\r\nمعنى ضلال جهل به واجبات مىباشد و آن عبارت است از اينكه نخست گناهان كبيره را ترك مىكند تا مستحق ايمان گردد پس از اينكه احكام حرام و حلال براى او بيان شده باشد و او را به شريعت آشنا كرده باشند .\r\nدر اين جا كسى كه دست از منهيات بر مىدارد و مرتكب گناه مىشود معنيش انكار آن حكم نيست ولى به جهت سستى و غفلت مرتكب كارهاى زشت\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nمىگردد ، اين شخص را گمراه و دور از جاده حق و ايمان مىگرداند .\r\nاين چنين شخصى با اين صفات كه وصف كرديم جاهل است و از جاده ايمان بيرون مىباشد و ضلالت و گمراهى بر او صدق مىكند تا آنگاه كه به كارهاى زشت مشغول است ، اما اگر كسى تابع هواى نفس باشد و احكام خدا را انكار كند و به آنها بىاعتنائى نمايد كافر مىباشد .\r\nاگر او براى رسيدن به اميال و شهوات نفسانى احكام را تاويل و تفسير كند ، و يا از بدعت‌گذاران و مفسدان تقليد نمايد و پيرو آباء و اجداد باشد و از گذشتگان پيروى نمايد او مشرك خواهد بود ، و انسان هنگامى كه در گمراهى افتاد و با اميال و هوس‌ها زندگى كرد اين چنين از جاده حق منحرف مىگردد .\r\nمعنى فسق آن است كه هر كس گرفتار يكى از معصيت‌هاى كبيره شد و در آن گرفتار گرديد خواه به جهت لذت و شهوت باشد و يا اينكه اشتياق او را به گناه و آلودگى گرفتار كرده ، در هر صورت اين شخص را فاسق مىگويند و كسى كه مرتكب آن كارها شود از ايمان بيرون است ، و اگر به گناه ادامه دهد و احكام را سبك بشمارد كافر محسوب مىشود .\r\nاما آن كس كه مرتكب گناه كبيره مىگردد و ايمانش را فاسد مىكند و خود را در گناه‌ها فرو مىبرد بدون اينكه حكمى را انكار كند و يا از روى اعتقاد آن را انجام دهد ، و قصدش لذت و شهوت هم نباشد او فقط براى اظهار قدرت و خشم و غضب مرتكب كارهائى مىگردد .\r\nمانند اينكه به ديگران ناسزا مىگويد و مردم را متهم به فساد مىكند و مال مردم را مىگيرد و اشخاص را مىكشد و حقوق مردم را نمىدهد ، ولى همه اين‌ها را به خاطر شهوت و لذت انجام نمىدهد ، و همچنين قسم‌هاى دروغ و گرفتن ريا كه قصد لذت از آن‌ها را ندارد .\r\nيا شراب مىنوشد و يا زنا مىكند و يا مشغول لهو و لعب مىشود ، كسانى كه مرتكب اين اعمال مىگردند از ايمان خارج مىباشند و جزء مفسدان به حساب مىآيند چون مرتكب گناهان كبيره شده‌اند ، ولى مشرك و كافر به حساب نمىآيند و\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nگمراه و جاهل نيستند ، ولى اگر اين كارها موجب انكار احكام و حدود باشد مانند كافران و مشركان خواهد بود كه قبلا وصف كرديم .\r\n31 - زراره گويد : حضرت صادق عليه السّلام فرمود : اگر بندگان حق را تعريف كنند و به آن عمل نمايند ولى در باطن خود آن را به عنوان حق نشناسند از كارهاى خود سودى نخواهند برد .\r\n32 - ابو خديجه از امام صادق عليه السّلام روايت مىكند كه مردى خدمت حضرت رسول صلّى اللَّه عليه و إله رسيد و گفت : آمده‌ام تا به اسلام با شما بيعت كنم ، رسول خدا فرمود :\r\nمن با تو بيعت مىكنم به شرط اينكه پدرت را بكشى ، آن مرد گفت : حاضرم اين كار را بكنم .\r\nرسول خدا صلّى اللَّه عليه و إله فرمود : به خداوند سوگند ما شما را به كشتن پدران خودتان امر نمىكنيم اينك دانستم كه شما حقيقتا ايمان آورده‌ايد ، و از دوستان و نزديكان خود هم بريده‌ايد ، اينك متوجه باشيد و از پدرتان اطاعت كنيد جز در موارد معصيت خداوند كه اطاعت آنها لازم نيست .\r\n33 - مدرك از حضرت صادق عليه السّلام روايت مىكند كه رسول خدا صلّى اللَّه عليه و إله فرمود : اسلام مانند آدمى برهنه است لباس او حياء زينتش وفا و مردانگى آن كارهاى شايسته و ستونش ورع و پرهيزگارى مىباشد ، هر چيزى اساسى دارد و اساس اسلام دوستى ما خانواده است .\r\n34 - عبيد بن زراره گويد : حضرت صادق عليه السّلام فرمود رسول اكرم صلّى اللَّه عليه و إله فرمودند : اى مردم من مامور هستم كه با شما جنگ كنم تا به يگانگى خداوند و رسالت من گواهى دهيد ، هر گاه به اين دو اقرار كرديد مال و جانتان محفوظ است و حساب شما هم با خداوند مىباشد .\r\n35 - ابو بصير گويد : خدمت امام باقر عليه السّلام بوديم كه سلام از آن حضرت سؤال كردند خيثمه از شما روايت مىكرد كه شما گفته‌ايد هر كس به طرف قبله بايستد و مانند ما شهادت را بر زبان جارى كند ، و عبادات ما را انجام دهد ، دوستان ما را دوست بدارد و با دشمنان ما دشمنى كند او مسلمان است .\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nامام محمد باقر عليه السّلام فرمود : خيثمه راست مىگويد ، راوى گفت : او از شما در باره ايمان سؤال كرده و شما گفته‌ايد : ايمان به خداوند و تصديق به كتاب او ، و اينكه محبت و بغضش با مردم براى خداوند باشد ، امام فرمود : خيثمه راست مىگويد و من اين را گفته‌ام .\r\n36 - محمد گويد : از امام باقر عليه السّلام پرسيدم ايمان چيست ، فرمود : ايمان آن است كه در دل جاى بگيرد ، ولى اسلام همان است كه عقد و نكاح و مواريث بر آن جارى است و به وسيله آن جان مردم محفوظ مىباشد ايمان با اسلام شريك است ولى اسلام با ايمان مشاركتى ندارد .\r\n37 - از امام صادق عليه السّلام روايت شده كه فرمود : رسول خدا صلّى اللَّه عليه و إله در يكى از سفرها حركت مىكرد در اين هنگام به ياران خود فرمودند اكنون از اين دورها شخصى ظاهر خواهد شد كه سه روز است شيطان به طرف او رفته است .\r\nبعد از لحظاتى يك عرب بيابان‌نشين ظاهر گرديد ، پوستش بر استخوان‌ها چسبيده بود و ديدگان او در گودى قرار گرفته و لب‌هايش در اثر خوردن گياهان سبز شده بود ، وى نخست از رسول خدا صلّى اللَّه عليه و إله سؤال كرد و بعد به طرف آن جناب هدايت شد .\r\nاعرابى بعد از اينكه حضور رسول اكرم صلّى اللَّه عليه و إله رسيد گفت بر من عرضه كنيد ، پيامبر فرمود : بگو اشهد ان لا إله الا اللَّه و انى محمد رسول اللَّه ، گفت اين را قبول كردم ، بعد فرمود نمازهاى پنج‌گانه اداء كنيد و ماه رمضان را روزه داشته باشيد .\r\nگفت : اين را هم انجام مىدهم فرمود : بعد از اين حج خانه خدا را بجاى آوريد و زكات بدهيد ، و از جنابت غسل كنيد ، گفت : اينها را هم انجام مىدهم ، اعرابى از آن جا گذشت و شترش او را با خود برد ، رسول اكرم در آنجا ايستاد و از وى سؤال كرد .\r\nمردم به طرف او رفتند و مشاهده كردند در آخر لشكر در گوشه‌اى پاى شترش در سوراخ موشى فرو رفته و راكب و مركوب سقوط كرده و جان داده‌اند ، رسول خدا دستور دادند خيمه‌اى برپا كردند و او را غسل دادند و رسول خدا خود بر او\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nنماز گزاردند و دفن كردند .\r\nاصحاب مشاهده كردند پيغمبر در حال حركت است و عرق از پيشانى او جارى است ، رسول خدا فرمود : اين عرب بيابانى در حال گرسنگى جان داد ، و او ايمان آورد و هنوز ايمانش به چيزى ديگر آلوده نشده بود ، حوريان بهشتى با ميوه‌ها به استقبال او آمدند و زخمش را مرحم گذاشتند ، و هر كدام از آنها درخواست مىكردند يا رسول اللَّه مرا از همسران او قرار دهيد .\r\n38 - حمران گويد خدمت حضرت باقر عليه السّلام عرض كردم آيا مؤمن را بر مسلمان در مواريث و يا احكام و قضاء فضيلتى هست و مؤمن بيشتر از مسلمان مىبرد ، فرمود : خير آنها مساوى مىباشند و امام در اين جا آنها را يكسان مىداند ولى مؤمن را بر مسلمان در اعمالى كه انجام مىدهند فضيلتى هست .\r\nگويد : عرض كردم : مگر خداوند نفرموده هر كس كار نيكى بكند خداوند ده برابر به او مىدهد ، و اينك مؤمن و مسلمان در اعمال عبادى مانند نماز و روزه و زكات و حج با هم شريك هستند و در يك حال اين اعمال را انجام مىدهند .\r\nامام عليه السّلام فرمود : مگر خداوند نفرموده  وَ اللَّهُ يُضاعِفُ لِمَنْ يَشاءُ  . . .  أَضْعافاً كَثِيرَةً  ، خداوند براى هر كس كه بخواهد چند برابر مىدهد ، و اين اضافه براى مؤمنان مىباشد كه تا هفتاد برابر به آنها مىدهد و خداوند به مؤمن به اندازه ، صحت ايمانش چند برابر مىدهد و هر چه بخواهد در باره مؤمن عمل مىكند .\r\n39 - محمد بن مسلم گويد : از امام باقر عليه السّلام سؤال كردم معنى ،  إِنَّ الدِّينَ عِنْدَ اللَّهِ الْإِسْلامُ  چيست فرمود : يعنى دينى كه در آن ايمان باشد .\r\n40 - ابو عمر و زبيرى گويد : حضرت صادق عليه السّلام در تفسير آيه شريفه  وَ لْتَكُنْ مِنْكُمْ أُمَّةٌ يَدْعُونَ إِلَى الْخَيْرِ وَ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ  ، فرمود : در اين آيه از تكفير مسلمانان در ارتكاب معصيت گفتگو شده است .\r\nزيرا اگر كسى مردم را به طرف نيكىها فرا نخواند و مردم را امر به معروف و يا نهى از منكر نكنند از امتى كه خداوند آن را توصيف كرده نمىباشد ، شما پنداشته‌ايد كه همه مسلمانان و امت محمد صلّى اللَّه عليه و إله شامل اين آيه هستند .\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nخداوند هم آنان را به اين صفات ، دعوت به طرف خيرات ، امر به معروف و نهى از منكر توصيف كرده است حالا اگر كسى از آن امت داراى آن صفات نباشد بر خلاف آن شرطى است كه خداوند نموده است .\r\n41 - امام حسن عسكرى عليه السّلام در تفسير آيه شريفه  الَّذِينَ يُؤْمِنُونَ بِالْغَيْبِ  فرمود :\r\nيعنى چيزهائى كه با حواس ظاهرى نمىتوان آنها را مشاهده كرد مورد تصديق و ايمان آنها مىباشد مانند روز قيامت و حساب و بهشت و دوزخ و وحدانيت پروردگار كه در آن‌ها مشاهده نيست .\r\nآنها را بايد با دلائل و براهينى كه خداوند معين كرده شناخت ، و آنها عبارتند از آدم و حواء و ادريس و نوح و ابراهيم و ساير پيامبران كه از آنها سخن گفتند و با ايمان به گفتار آنها قيامت و دوزخ و ما وراء جهان طبيعت را تصديق كردند اگر چه آنها را مشاهده ننمودند .\r\n42 - امام عليه السّلام در تفسير آيه شريفه  وَ الَّذِينَ يُؤْمِنُونَ بِما أُنْزِلَ إِلَيْكَ وَ ما أُنْزِلَ مِنْ قَبْلِكَ وَ بِالْآخِرَةِ هُمْ يُوقِنُونَ  فرمود : يعنى آنها به آن چه بر تو فرود آمده ايمان دارند و نماز مىگذارند و آنچه بر پيامبران گذشته نازل گرديده مانند توراة و انجيل و زبور و صحف ابراهيم عليهم السّلام و ساير كتابهائى كه فرود آمده است .\r\nآنها به همه آن كتابها ايمان دارند و معتقدند همه آنها از طرف خداوند حكيم و عزيز نازل شده است و به آخرت هم يقين دارند معتقدند كه دنيائى بعد از اين دنيا خواهد بود ، آنها شكى ندارند كه در آن دنيا جزاء و پاداش هست و مردم نتيجه كارهاى خود را مىبينند از ثواب و عقاب .\r\nامام عليه السّلام فرمود : هر كس فضيلت امير المؤمنين صلوات اللَّه عليه را بر همه امت بعد از رسول خدا صلّى اللَّه عليه و إله رد كند تورات و انجيل و زبور و صحف ابراهيم و ساير كتب آسمانى را رد كرده است .\r\nدر آن كتابها مهم‌ترين موضوع بعد از توحيد و اقرار به نبوت پيامبران اعتراف و شناسائى ولايت امير مؤمنان عليه السّلام و اقرار به امامت آن حضرت و اولاد طاهرين او مىباشد .\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nمردى به حضرت سجاد عليه السّلام عرض كرد چه مىگوئيد در باره مرديكه به آنچه بر محمد صلّى اللَّه عليه و إله فرود آمده و يا به آنچه قبل از او نازل گرديده است ايمان دارد ، او نماز مىخواند و زكات مىدهد و صله ارحام بجاى مىآورد و كارهاى شايسته انجام مىدهد .\r\nولى با همه اين‌ها مىگويد : من نمىدانم حق با على است و يا ديگران امام عليه السّلام فرمود : تو در باره مردى كه همين كارها را مىكند ولى مىگويد من نمىدانم محمد راست مىگويد يا مسيلمه كذاب آيا اين شخص از اين اعمال سودى مىبرد يا خير گفت : خير او سودى نخواهد برد .\r\nامام عليه السّلام فرمود : رفيق تو هم اين چنين است ، چگونه به اين كتاب‌ها ايمان مىآورند كسانى كه نمىدانند محمد پيامبر است يا مسيلمه ، و همچنين چگونه اين به كتاب‌ها و آخرت ايمان مىآورند كسانى كه نمىدانند محمد پيامبر امت يا مسيلمه ، و همچنين چگونه به اين كتاب‌ها و آخرت ايمان مىآورند و يا از اعمال خود سود مىبرند در حالى كه نمىداند حق با على مىباشد و يا ديگران .\r\nامام حسن عسكرى عليه السّلام در تفسير آيه شريفه  أُولئِكَ عَلى هُدىً مِنْ رَبِّهِمْ وَ أُولئِكَ هُمُ الْمُفْلِحُونَ  فرمودند : كسانى كه داراى اين صفات شريفه هستند رستگار مىشوند و از آن چه مىترسند نجات پيدا مىكنند ، و به آنچه ايمان آورده‌اند فائز مىگردند و به سوى خداوند را پيدا مىنمايند .\r\nدر تفسير آيه شريفه  إِنَّ الَّذِينَ كَفَرُوا سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ  ، فرمود : پس از اينكه خداوند مؤمنان را ستايش كرد از كافران و مخالفان كه در كفر خود ثابت هستند سخن گفت و فرمود : كسانى كه به خداوند كافر شدند و به آن چه مؤمنان اعتقاد پيدا كردند معتقد نشدند و با آنها مخالفت كردند .\r\nآنها به يگانگى خداوند و نبوت محمد صلّى اللَّه عليه و إله كافر شدند و به وصى او على ولى خدا و ائمه اطهار كه از بندگان خاص و نيكان خدا هستند ايمان نياوردند ، آن بندگانى كه به امور مردم و مصالح خدا ولايت دارند از آنها سرپرستى مىكنند .\r\nبراى اين گونه مردم كه كافر شدند و حق را زير پا گذاشتند مساوى خواهد بود\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nچه آنها را بترسانى و يا نترسانى هرگز ايمان نخواهند آورد ، و آنها كسانى هستند كه خداوند مىدانست آنها ايمان نمىآورند امام حسن عسكرى عليه السّلام در تفسير آيه شريفه  يا أَيُّهَا النَّاسُ اعْبُدُوا رَبَّكُمُ  فرمود :\r\nحضرت على بن الحسين عليهما السّلام فرمودند : خطاب به مكلفين از اولاد آدم عليه السّلام است كه اى فرزندان آدم خداوند را عبادت كنيد و از جايى كه شما را فرا مىخوانند پاسخ دهيد ، و معتقد گرديد كه خدائى جز خداى يكتا نيست ، او شبيه ندارد ، ظلم نميكند بخل ندارد ، حليم و بردبار است و حكيم مىباشد .\r\nمحمد صلّى اللَّه عليه و إله بنده و رسول اوست ، و آل محمد عليهم السّلام افضل اولاد پيامبران مىباشند ، و على افضل آل محمد است ، و اصحاب مؤمن محمد بهترين اصحاب انبياء مىباشند ، و امت محمد بهترين امت‌ها هستند .\r\nخداوند شما را آفريد در حالى كه نطفه بوديد و بعد شما را صورت بخشيد و در بهترين صورت‌ها خلق كرد و كسانى كه قبل از شما بودند آنها را هم خداوند خلق كرد و همه اصناف مخلوقات را او پديد آورد ، تا شما پرهيزگار و با تقوى باشيد و راه خدا را در پيش گيريد .\r\nجمله  لَعَلَّكُمْ تَتَّقُونَ  را با دو وجه مىتوان تفسير كرد ، يكى آن است كه خداوند شما و گذشتگان را خلق كرد كه شما تقوى پيشه كنيد و از خداوند بترسيد ، همان گونه كه فرمود : من جن و انس را براى اين خلق كردم تا خداوند را عبادت كنند .\r\nتفسير دوم آن است كه خداوند را عبادت كنيد كه شما و گذشتگان را خلق كرد شايد از آتش بترسيد و لعل در اين جا معنى وجوب دارد زيرا خداوند متعال بزرگوارتر از اين است كه بنده خود را بدون سود به رنج و سختى بياندازد ، و او را به طمع بيفكند و سپس او را نااميد سازد .\r\nمگر مشاهده نمىكنى كه خداوند بنده‌اى را كه به ديگرى بگويد به من كمك كن و من تو را سود مىدهم ، و بعد خلف وعده كند و او را محروم كند چگونه تقبيح كرده است ، پس خداوند بزرگتر از اين است كه بنده خود را به عبادت\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nدعوت نمايد و بعد او را محروم سازد .\r\n43 - ابو العباس گويد : امام صادق عليه السّلام در تفسير آيه شريفه  سُنَّةَ مَنْ قَدْ أَرْسَلْنا قَبْلَكَ مِنْ رُسُلِنا  فرمود : آن سنت محمد و انبياء قبل از او مىباشد و آن اسلام است .\r\n44 - سليم بن قيس هلالى گويد : خدمت امير المؤمنين عليه السّلام عرض كردم ايمان و اسلام را براى من تعريف كنيد ، فرمود : ايمان اقرار بعد از شناخت مىباشد ولى اسلام آن است كه اقرار كنى و تسليم كردى و از اوصياء اطاعت نمائى .\r\nگويد : عرض كردم ايمان اقرار بعد از معرفت مىباشد فرمود : آرى هر كس را كه خداوند خود و پيامبر و امامش را به او شناسانيد ، و بعد از آن به طاعت و فرمان برى از آنها اقرار كرد او را مؤمن مىگويند .\r\nابان از سليم روايت مىكند كه گفت مردى از على عليه السّلام سؤال كرد و من هم آن را شنيدم آن مرد پرسيد يا امير المؤمنين ايمان را براى من وصف كن كه تا دريابم و محتاج نباشم كه از ديگرى سؤال كنم ، على عليه السّلام فرمود : مردى خدمت حضرت رسول صلّى اللَّه عليه و إله آمد و مانند سؤال تو را مطرح كرد .\r\nرسول خدا صلّى اللَّه عليه و إله در جواب مطالبى فرمودند و بعد گفتند اين كارها را انجام بده تا مؤمن گردى ، بعد از اين على عليه السّلام در پاسخ او گفت مگر نمىدانى كه جبرئيل در صورت يك انسانى خدمت حضرت رسول صلّى اللَّه عليه و إله آمد و سؤال كرد اسلام چيست .\r\nرسول اكرم فرمود : به وحدانيت خداوند و نبوت من گواهى دهى ، نماز بخوانى و زكات بدهى و حج خانه خدا را به جاى آوردى و ماه رمضان را روزه بدارى ، و از جنابت غسل كنى ، گفت : ايمان كدام است آن را هم وصف كنيد .\r\nپيامبر صلّى اللَّه عليه و إله فرمود : به خدا و فرشتگان و كتاب‌هاى آسمانى ايمان بياورى ، و به حيات بعد از مرگ معتقد باشى ، و به قدر و خير و شر و تلخ و شيرين اعتقاد پيدا كنى و همه را از جانب خداوند بدانى .\r\nهنگامى كه آن مرد برخاست و رفت رسول خدا صلّى اللَّه عليه و إله فرمود : اين جبرئيل بود آمد تا مسائل دين شما را به شما تعليم كند ، رسول خدا در جواب او هر چه مىگفت او تصديق مىكرد ، او سؤال كرد قيامت در چه زمانى خواهد بود رسول\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nخدا فرمود : در اين جا مسئول بيش از سائل علم ندارد ، او هم گفت : راست مىگوئى .\r\nعلى عليه السّلام در پاسخ سائل پس از اين سخنان فرمود : متوجه باش كه ايمان چهار ركن دارد ، يقين ، صبر ، عدالت و جهاد .\r\n45 - موسى بن جعفر عليهما السّلام از پدرانش روايت مىكند كه رسول خدا صلّى اللَّه عليه و إله فرمود : خداوند متعال اسلام را دين خودش قرار داده ، و كلمه اخلاص را حسن آن قرار داده است ، هر كس متوجه قبله ما شود ، و مانند ما شهادت دهد ، و ذبيحه ما را حلال بداند او مسلمان مىباشد و در نفع و زيان با ما شريك مىباشد .\r\nبه همين سند روايت شده كه رسول خدا صلّى اللَّه عليه و إله فرمود : چهار نفر بايد عمل خود را از سرگيرند بيمارى كه بهبودى حاصل مىكند ، مشرك هنگامى كه مسلمان مىشود ، حج‌كننده بعد از فراغت از عمل و كسى كه براى خدا نماز جمعه بخواند .\r\n46 - امير المؤمنين عليه السّلام در يكى از احتجاجات خود در باره خوارج به آنها فرمودند : شما خود مىدانيد كه رسول خدا صلّى اللَّه عليه و إله زانى را رجم كردند و بعد بر جنازه او نماز گزاردند ، و ارث او را به خانواده‌اش دادند ، رسول خدا قاتل را اعدام كردند و ميراث او را به اهلش دادند .\r\nرسول اكرم دست سارق را قطع كردند و زانى را حد زدند و بعد از غنائم به آنها دادند و اجازه دادند آنها با زنان مسلمان ازدواج كنند ، رسول اكرم آنها را به گناهان مورد مؤاخذه قرار داد و حدود خدا را در باره آنان اجراء كرد ولى سهم آنها را از اسلام منع نفرمودند و نام آنان را از ميان مسلمانان حذف نكردند .\r\nبعد از آن فرمود : با سواد اعظم و توده ملت همراه باشيد و بدانيد كه دست خداوند با توده مردم مىباشد ، از تفرقه و تشتت دورى كنيد ، كسى كه از جامعه كنار رود گرفتار شيطان مىشود ، همانطور كه گوسفند منفرد از گله نصيب گرگ مىگردد ، اينك هر كس اين شعار را بدهد او را بكشيد و لو در زير علم من قرار گرفته باشد .\r\n47 - امير المؤمنين سلام اللَّه عليه فرمود : خداوند متعال كتاب هدايت فرستاد\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nو خير و شر را در آن بيان كرد ، اكنون راه خير را در پيش گيريد تا هدايت گرديد ، از راه شر دورى كنيد تا به مقصد برسيد واجبات را انجام دهيد و آنها را اداء كنيد تا به طرف بهشت برويد .\r\nخداوند چيزهاى معين و معلوم را حرام كرده است ، و احترام مسلمان را بر همه چيز محترم داشته است حقوق مسلمانان را با اتحاد و يگانگى به هم پيوند داده است ، مسلمان كسى را گويند كه مسلمانان از دست و زبان او در آسايش باشند و زبانش فقط در حق جارى باشد و دستش براى گرفتن حق استعمال گردد .\r\nاذيت و آزار مسلمان جايز نيست مگر در جايى كه لازم باشد ، از موضوعى كه براى همه هست و گريبان شما را هم خواهد گرفت و زودتر قبل از رسيدن آن در فكر باشيد و آن مسأله مرگ است ، از خداوند بترسيد و بندگان خدا را اذيت نكنيد و شهرها را فاسد نكنيد ، شما همه مسئول هستيد حتى از ساختمانها و چارپايان كه بايد آنها را حفظ و حراست نمائيد .\r\n48 - اسلام همان اقرار به شهادتين مىباشد و با گفتن آن جان و مال آدمى محفوظ است و هر كس بگويد لا إله الا اللَّه محمد رسول اللَّه جان و مال او در امان خواهد بود و حسابش هم با خدا مىباشد .\r\nاما ايمان اقرار به زبان و اعتقاد به قلب و عمل با اعضاء و جوارح است ، ايمان با كار كردن دستورات دين زياد مىگردد و با ترك آنها كاسته مىشود ، هر مؤمنى مسلمان هست ولى هر مسلمانى مؤمن نيست ، مثل آن مانند كعبه است هر كس وارد كعبه شد در مسجد الحرام هم مىباشد ولى هر كس وارد مسجد شد در كعبه نخواهد بود .\r\nخداوند متعال در قرآن مجيد آن دو را با هم فرق نهاده و فرموده : اعراب گفتند : ما ايمان آورديم اى رسول ما به آنان بگو شما هنوز ايمان نياورده‌ايد بگوئيد ما اسلام آورده‌ايم و خداوند ايمان را به گفتار و كردار ذكر مىكند در آن جا كه مىفرمايد .\r\nمؤمنان كسانى هستند كه هر گاه ذكر خداوند بميان مىآيد دل‌هاى آنان را\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nخوف و خشيت فرا مىگيرد و هر گاه آيات خداوندى بر آنها قرائت مىگردد بر ايمان آنان افزوده مىشود و بر خداى خود توكل مىكنند ، كسانى كه نماز را برپا مىدارند و از آنچه به آنها داده‌ايم انفاق مىكنند ، و آنها در واقع و حقيقت مؤمن مىباشند .\r\nاما گفته خداوند در آنجا كه فرموده : ما مؤمنان را از آن شهر بيرون آورديم ، و جز يك خانه در آن جا مسلمان نبود آن هم بر خلاف گفته ما نيست زيرا مؤمن را مسلمان مىگويند ولى مسلمان را مؤمن نمىگويند ، مگر اينكه اقرار با عمل هم آهنگى نمايد .\r\nاما تفسير آيه شريفه  وَ مَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ وَ هُوَ فِي الْآخِرَةِ مِنَ الْخاسِرِينَ  ، آن است كه از امام جعفر صادق عليه السّلام پرسيدند و آن جناب فرمود : آن اسلاميست كه در آن ايمان باشد .\r\n49 - حضرت صادق عليه السّلام فرمود : مردى خدمت حضرت رسول صلّى اللَّه عليه و إله آمد و گفت : يا رسول اللَّه آمده‌ام تا به اسلام بيعت كنم ، رسول اكرم فرمودند بايد نخست پدرت را بكشى او دست خود را جدا كرد و رفت .\r\nبار ديگر آمد و سخنش را تكرار كرد ، باز رسول خدا فرمود : بايد پدرت را بكشى گفت آرى ، هنگامى كه رسول خدا فرمود : مؤمن يقينش در عمل مشاهده مىشود ، و كافر انكارش در عمل مىباشد ، به خداوند سوگند آنها امر دين خود را نشناختند ، و اعمال كافران و منافقان را معتبر دانستند .\r\n50 - امير المؤمنين عليه السّلام فرمود : هر كس به طرف قبله ما روى آورد ، و از ذبيحه ما بخورد به پيامبر ما ايمان بياورد و مانند ما شهادت دهد در دين ما به حساب مىآيد ، ما حكم قرآن را در باره او جارى مىسازيم و حدود اسلام را بر وى مقرر مىداريم ، كسى را بر ديگرى فضلى نيست مگر با تقوى و پرهيزگاران در نزد خداوند بهترين پاداش را دادند و جزاى آنها كاملا داده خواهد شد .\r\n51 - سلام جعفى گويد : از امام صادق عليه السّلام سؤال كردم فرمود : ايمان آن است كه از خداوند اطاعت شود و كسى او را معصيت نكند .\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n52 - ابو بصير گويد : خدمت حضرت صادق عليه السّلام بودم كه سلام به آن حضرت گفت : خيثمه براى ما حديث كرد كه شما فرموده‌ايد مسلمان كسى است كه متوجه قبله ما شود و شهادت ما را بر زبان جارى كند و عبادت‌هاى ما را انجام دهد ، و دوستان ما را دوست داشته باشد ، و دشمنان ما را دشمن باشد ، هر كس چنين باشد او مسلمان است .\r\nامام عليه السّلام فرمود : خيثمه راست مىگويد و من اين سخنان را گفته‌ام ، او بار ديگر گفت خيثمه گويد : شما فرموده‌ايد مؤمن كسى است كه به خداوند ايمان داشته باشد و كتاب خداوند را تصديق كند و خدا را معصيت ننمايد فرمود : خيثمه درست مىگويد .\r\n53 - محمد بن خارجه گويد : مردى از امام صادق عليه السّلام در باره مرجئه سؤال كرد و گفت : آنها مىگويند كسانى كه نزد ما كافر هستند در نزد خداوند هم كافر مىباشند ، و همچنين اگر مؤمنى به ايمان خود اقرار كند در نزد خداوند هم مؤمن هست .\r\nامام عليه السّلام فرمود : سبحان اللَّه چگونه اين دو با هم مساوى خواهند بود ، كفر اقرار از بنده مىباشد و نياز به بينه ندارد ، ولى ايمان يك ادعا مىباشد كه اثبات آن نياز به بينه دارد و آن بينه نيست و عمل او هست كه در گفتار و كردار بايد به اثبات برسد .\r\nاحكام هم به گفتار و كردار اشخاص بستگى دارد ، اشخاص زيادى هستند كه اهل ايمان آنها را مؤمن مىدانند و احكام اسلام را بر آن جارى مىكنند در حالى كه آن شخص در نزد خداوند كافر مىباشد ، ولى مؤمنان براى ظاهر او وى را در گروه مؤمنان مىدانند .\r\n54 - عبد اللَّه بن سنان گويد : از حضرت صادق عليه السّلام سؤال كردم مردى گناه كبيره را به جاى مىآورد و در مىگذرد ، آيا او با اين گناه از اسلام خارج مىگردد ، و اگر او را عذاب كنند مانند عذاب مشركان خواهد بود ، يا اينكه عذاب او منقطع خواهد گرديد .\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nامام عليه السّلام فرمود : هر كس گناه كبيره انجام دهد و معتقد باشد كه او حلال است اين شخص از اسلام خارج مىباشد و سخت عذاب مىگردد ، ولى اگر معتقد باشد كه معصيت مىكند و در اين حال بميرد از ايمان خارج مىشود ولى از اسلام بيرون نمىگردد ، و عذاب او از عذاب اولى آسان‌تر خواهد بود .\r\n\r\n25 تعريف اسلام\r\n1 - غياث بن ابراهيم گويد : حضرت صادق از پدرانش عليهما السّلام روايت كردند كه امير المؤمنين سلام اللَّه عليه فرمودند : من اسلام را طورى بيان مىكنم كه كسى قبل و بعد از من آن را چنان وصف نكرده باشد ، اسلام يعنى تسليم ، تسليم يعنى تصديق ، و تصديق يعنى يقين ، و يقين يعنى اداء ، و اداء يعنى عمل كردن به آن .\r\nمؤمن دين خود را از خداوند خود گرفته است ، و از نزد خود آن را نياورده و با نظريه خودش آن را انتخاب نكرده است ، اى مردم از دين خود دست باز نداريد ، و به آن چنگ بزنيد و متوجه باشيد كسى شما را از آن دور نكند و منحرفتان نسازد ، زيرا گناه در آن بهتر از نيكى در غير آن مىباشد گناه در دين آمرزيده مىشود ولى حسنه بدون دين مورد پذيرش قرار نمىگيرد .\r\n2 - مجاشعى از امام صادق و او از پدرانش عليهم السّلام روايت مىكند كه على عليه السّلام فرمود : اسلام يعنى تسليم و تسليم يعنى يقين و يقين يعنى تصديق و تصديق يعنى اقرار و اقرار هم به معنى اداء و عمل مىباشد .\r\n3 - على بن ابراهيم به سند خود از على عليه السّلام روايت مىكند كه فرمود : من اسلام را چنان وصف مىكنم كه كسى قبل از من و بعد از من آنچنان آن را وصف نكرده باشد ، اسلام بمعنى تسليم است ، و تسليم بمعنى يقين است ، و يقين يعنى تصديق و تصديق يعنى اقرار و اقرار يعنى اداء و اداء هم يعنى عمل و كار بردن آن .\r\nمؤمن دين خود را از خدايش گرفته ، مؤمن را از عملش مىتوان شناخت ، كافر\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nبا انكار شناخته مىشود ، اى مردم از دين خود دست بر نداريد ، نيكى در دين بهتر از نيكى در غير دين مىباشد ، گناه در دين مورد آمرزش قرار مىگيرد ولى نيكى در غير دين قبول نمىشود .\r\n\r\n26 احكام و شرايع\r\n1 - يكى از راويان از امام صادق عليه السّلام روايت مىكند كه فرمود : خداوند متعال به محمد صلّى اللَّه عليه و إله شريعت نوح و ابراهيم و موسى و عيسى عليهما السّلام را عطا فرمود و آنها عبارتند از توحيد ، اخلاص و دور انداختن آنچه آدمى را از ياد خدا ببرد و او را از خدا غافل گرداند .\r\nخداوند محمد صلّى اللَّه عليه و إله را برانگيخت تا فطرت مردم را بار ديگر متوجه خدا كند ، و شريعت سهل و آسان را به او بخشيد تا مردم احكام آن را مورد عمل قرار دهند ، در اسلام ترك دنيا و جهان گردى و سياحت وجود ندارد ، آنچه پاك است در اسلام حلال شده و پليديها در آن حرام گرديده و سختيها را از دوشها برداشته و سنگينيها را از آنها بر طرف كرده است .\r\nخداوند فضيلت آن دين و شريعت را بيان كرده ، و بعد نماز و زكات و روزه و حج را واجب كرد و آنها را به امر به معروف و نهى از منكر موظف فرمود ، و حلال و حرام را بيان كرد و ارث و حدود و فرائض و جهاد را براى آنها تشريع نمود و وضوء را براى آنها معين ساخت .\r\nخداوند متعال شريعت او را به سورة فاتحة الكتاب و آيات آخر سوره بقرة و ديگر سوره‌هاى مفصل بر ساير شرايع برترى داد ، غنايم جنگى و انفال را براى او حلال كرد ، و او را با افكندن ترسش بر دل‌هاى دشمنان يارى كرد و زمين را براى او سجده‌گاه و پاك‌كننده قرار داد .\r\nخداوند متعال او را براى دعوت همه مردم روى زمين فرستاد ، و او را امر كرد\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nتا جن و انس و سياه و سفيد را به طرف خدا دعوت كند ، و او را امر كرد تا از مشركان جزيه بگيرد و آنها را اسير كند و با فديه آزادشان سازد بعد او را تكليفى كرد كه هيچ يك از پيامبران را تكليف نكرده بود ، خداوند براى او شمشيرى بدون غلاف فرستاد و او را امر كرد در راه خدا جنگ كند و خود را به مشقت بياندازد .\r\n2 - سماعه گويد : به حضرت صادق عليه السّلام عرض كردم تفسير آيه شريفه  فَاصْبِرْ كَما صَبَرَ أُولُوا الْعَزْمِ مِنَ الرُّسُلِ  چيست فرمود : آنها عبارتند از نوح و ابراهيم و موسى و عيسى و محمد صلوات اللَّه عليهم ، گويد : عرض كردم اولو العزم چيست و چگونه آنها را اولو العزم گفته‌اند .\r\nامام فرمود : براى اينكه نوح داراى كتاب و شريعت بود ، و هر كس بعد از وى آمد به كتاب و شريعت نوح عمل كرد و راه او را گرفت تا آنگاه كه ابراهيم آمد و صحف را با خود آورد و كتاب نوح را ترك كرد و اين عمل ابراهيم براى اين نبود كه كتاب نوح را معتبر نداند و يا آن را انكار كند .\r\nبعد از آن هر پيامبرى كه آمد به شريعت و كتاب ابراهيم عليه السّلام كار كرد و راه او را دنبال نمود و به صحف عمل كرد تا آنگاه كه موسى عليه السّلام آمد و تورات آورد و صحف را ترك كرد ، و پيامبران بعد از موسى عليه السّلام به تورات موسى عمل كردند و راه او را گرفتند .\r\nبعد از آن عيسى عليه السّلام آمد و انجيل را آورد و شريعت موسى و راه او را ترك نمود و پس از آن پيامبران به شريعت عيسى و انجيل او عمل كردند ، تا هنگامى كه حضرت محمد صلّى اللَّه عليه و إله آمد و قرآن و شريعت ديگرى را آورد ، اينك حلال محمد تا روز قيامت حلال و حرام او هم حرام مىباشد ، اين‌ها هستند پيامبران اولو العزم .\r\n3 - امام عليه السّلام در تفسير آيه شريفه  شَرَعَ لَكُمْ مِنَ الدِّينِ  و آيه  وَ ما وَصَّيْنا بِهِ إِبْراهِيمَ وَ مُوسى وَ عِيسى أَنْ أَقِيمُوا الدِّينَ  فرمود : يعنى دين را ياد بگيريد و آن عبارت است از توحيد و برپا داشتن نماز و دادن زكات و روزه ماه رمضان و حج خانه خدا و سنن و احكام كه در كتب آسمانى آمده است ، و همچنين ولايت امير المؤمنين عليه السّلام .\r\nشما از هم پراكنده نشويد و در قرآن اختلاف نكنيد ، و بر مشركان گران مىآيد\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nدر آن هنگام كه شما آنها را به طرف شريعت دعوت مىكنيد بعد از آن فرمود :  اللَّهَ يَجْتَبِي مِنْ رُسُلِهِ مَنْ يَشاءُ  يعنى اختيار مىكند و بر مىگزيند  وَ يَهْدِي إِلَيْهِ مَنْ يُنِيبُ  يعنى امامان كه خداوند آنها را برگزيده است .\r\nدر تفسير آيه شريفه  وَ ما تَفَرَّقُوا إِلَّا مِنْ بَعْدِ ما جاءَهُمُ الْعِلْمُ بَغْياً بَيْنَهُمْ  فرمود : آنها از روى جهل و نادانى با هم اختلاف نكردند ولى بعد از اينكه براى آنها علم آمد با هم اختلاف كردند و بر يك ديگر حسد بردند و به هم ظلم و ستم نمودند ، و اين در هنگامى بود كه فضيلت امير المؤمنين عليه السّلام را ديدند كه خداوند چگونه او را بر ديگران امتياز داده است .\r\nآنها بعد از اين هر كدام به راهى رفتند و به آراء و هواهاى خود گرفتار شدند بعد از اين در تفسير آيه شريفه  وَ لَوْ لا كَلِمَةٌ سَبَقَتْ مِنْ رَبِّكَ إِلى أَجَلٍ مُسَمًّى لَقُضِيَ بَيْنَهُمْ  فرمود : اگر خداوند براى آنها روز معينى قرار نداده بود ، و از روز نخست سرنوشتى براى آنان معين نمىكرد هر آينه آنها را در هنگام اختلاف انداختن هلاك و نابود مىساخت و به آنها مهلت نمىداد .\r\nولى خداوند به آنها مهلت داد و تا هنگام تعيين شده مرگ آنها را به تاخير افكند ، و در تفسير آيه مباركه  وَ إِنَّ الَّذِينَ أُورِثُوا الْكِتابَ مِنْ بَعْدِهِمْ لَفِي شَكٍّ مِنْهُ مُرِيبٍ  فرمود : اين كنايه از كسانى است كه امر رسول خدا صلّى اللَّه عليه و إله را نقض كردند و در معنى  فَلِذلِكَ فَادْعُ  فرمود : يعنى مردم را به اين امورى كه ذكر شد و دوستى امير المؤمنين عليه السّلام فراخوان و به آن چه امرشده‌اى ثابت باش .\r\n\r\n27 پايه‌هاى اسلام و ايمان\r\n1 - ابو حمزه گويد : امام باقر عليه السّلام فرمود : اسلام بر پنج پايه استوار شده است نماز ، زكات ، روزه ، حج و ولايت و در آن ميان ولايت از همه مهمتر است .\r\n2 - فضيل از امام عليه السّلام روايت مىكند كه اسلام پنج پايه دارد كه آنها عبارتند از\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nنماز ، زكات ، روزه حج و ولايت ، ولى مردم آن چهار را گرفتند و ولايت را ترك كردند .\r\n3 - عجلان گويد : خدمت امام صادق عليه السّلام عرض كردم مرا از حدود ايمان آگاه گردان ، فرمود نخست شهادت بر وحدانيت خداوند و رسالت به نبوت محمد صلّى اللَّه عليه و إله ، و اقرار به آنچه از طرف خداوند فرود آمده است .\r\nنمازهاى پنج‌گانه ، پرداختن زكات مال ، روزه داشتن در ماه مبارك رمضان ، حج خانه خدا دوستى با دوستان ما و دشمنى با دشمنان ما ، و همراهى با راستگويان و هم‌نشينى با آنها .\r\n4 - عرزمى از امام صادق عليه السّلام روايت مىكند كه فرمود : اسلام روى سه پايه قرار دارد ، نماز ، زكات و ولايت ، و هر يك از آنها بدون ديگرى كفايت نمىكند .\r\n5 - سليمان بن خالد گويد : امام باقر عليه السّلام فرمود : آيا تو را از اصل و فرع اسلام و مقام رفيع آن اطلاع ندهم ، عرض كردم قربانت گردم بفرمائيد ، فرمود : اصل اسلام نماز است ، و فرع آن زكات مىباشد ، و قله بلند آن جهاد است .\r\nبعد از اين فرمود : اگر مىخواهى تو را به ابواب خير آگاه گردانم ، گفتم بفرمائيد فرمودند : روزه سپرى است كه شما را از آتش حفظ مىكند و صدقه گناهان را مىبرد ، و به پا خاستن در دل شب آدمى را به ياد خدا مىاندازد و بعد اين آيه شريفه را تلاوت كردند  تَتَجافى جُنُوبُهُمْ عَنِ الْمَضاجِعِ  .\r\n6 - عبد اللَّه بن عجلان گويد : امام باقر عليه السّلام فرمود : اسلام بر پنج پايه استوار است بر ولايت ، نماز ، زكات ، روزه ماه رمضان و حج خانه خدا .\r\n7 - فضيل از حضرت باقر عليه السّلام روايت مىكند كه فرمود : اسلام بر پنج پايه قرار دارد ، ولايت و نماز و زكات و روزه و حج و اعلام ولايت در روز غدير از همه آنها مهمتر مىباشد .\r\n8 - عبد الحميد ازدى گويد : حضرت صادق عليه السّلام فرمود : خداوند پنج چيز را بر بندگان خود واجب كرده است ، در چهار عدد آنها شرط قرار داده و در يكى شرط نگذاشته است .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nزراره از امام باقر عليه السّلام روايت مىكند كه فرمود : اسلام بر پنج پايه گذاشته شده است نماز ، زكات روزه ، حج و ولايت ، زرارة گويد : گفتم كدام يك از آنها افضل مىباشند فرمود : ولايت از همه آنها افضل است و كليد آنها مىباشد و راهنماى مردم به آن چهار پايه هست .\r\nگويد : عرض كردم بعد از ولايت كدام يك فضيلت دارند ، فرمودند : نماز زيرا رسول خدا صلّى اللَّه عليه و إله فرمود : نماز ستون دين شما است ، گويد : گفتم : بعد از نماز كدام يك از آنها بهتر هستند فرمودند : زكات زيرا زكات همواره با نماز قرين مىباشد نخست نماز را مىگويد و بعد زكات را ، و رسول خدا صلّى اللَّه عليه و إله فرمود : زكات گناهان را مىبرد .\r\nگويد : عرض كردم بعد از آن كدام است فرمود : حج خداوند متعال مىفرمايد هر كس استطاعت دارد بايد خانه خدا را زيارت كند و حج بجاى آورد و هر كس كافر شد و خانه خدا را زيارت نكرد خداوند هم از همه جهانيان بىنياز مىباشد ، و احتياجى به حج آنان ندارد .\r\nرسول خدا صلّى اللَّه عليه و إله فرمود : يك حج مقبول بهتر از بيست نماز مستحبى مىباشد و هر كس خانه را طواف كند و هفت عدد كامل دور خانه بگردد و دو ركعت نماز آن را با آداب و اركان انجام دهد خداوند او را رحمت مىكند و رسول اكرم در عرفه و مزدلفه در باره حج آنچه بود فرمودند .\r\nگويد : عرض كردم بعد از آن كدام است فرمود : روزه گفتم چرا روزه را بعد از همه ذكر كردند ، فرمود : رسول خدا صلّى اللَّه عليه و إله فرمودند : روزه سيرى است كه آدمى را از آتش حفظ مىكند ، امام عليه السّلام گفتند : بهترين عمل آن است كه هر گاه آن عمل از تو فوت شد نيازمند به توبه نباشد و تو بتوانى عين آن عمل را بار ديگر انجام دهى .\r\nنماز و زكات و حج و ولايت را بايد عمل كرد و به آن اعتقاد داشت و چيزى ديگر جاى آنها را نمىگيرد ، ولى روزه اگر از تو فوت شد و يا به مسافرت رفتى مىتوانى در روزهاى ديگر قضاء آن را بگيرى و يا كفاره آن را بدهى كه قضائى هم براى تو نخواهد ماند و هيچ يك از آن چهار عمل مانند روزه به تو پاداش نمىدهد .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nبعد از آن فرمود : بالاترين و والاترين موضوع كه كليد و در همه اشياء مىباشد ، و خوشنودى خداوند هم در آن هست اطاعت امام و شناخت اوست ، خداوند متعال مىفرمايد : هر كس از پيامبر اطاعت كند مانند اين است كه از خدا اطاعت كرده باشد ، و هر كس از او دورى كند ما تو را براى نگهبانى او نفرستاده‌ايم .\r\nآگاه باشيد اگر مردى شب‌ها نماز بگذارد و روزه بگيرد و همه اموال خود را انفاق كند ، و هر سال حج بجاى آورد ولى ولايت ولى خدا را نشناسد و كارهايش بدون راهنمائى او باشد در نزد خداوند پاداشى نخواهد داشت و از اهل ايمان به حساب نخواهد آمد ، بعد فرمود : خداوند با فضل خود نيكوكاران را وارد بهشت مىكند .\r\n10 - ابو اليسع گويد : به حضرت صادق عليه السّلام عرض كردم مرا از پايه‌هاى اساسى اسلام مطلع كنيد ، آن پايه‌هائى كه بايد همه آنها را بشناسند و اگر نشناختند دينشان نقصان پيدا مىكند و عملشان مورد قبول واقع نمىشود ، ولى هر كس به آنها معرفت حاصل كرد اعمالش درست و پذيرفته خواهد شد و امور دينش اصلاح خواهد گرديد .\r\nامام عليه السّلام فرمود : پايه‌هاى اسلام عبارتند از شهادت به وحدانيت خداوند متعال و ايمان به رسالت محمد عليه السّلام و اقرار به آن چه از طرف خدا نازل شده ، و پرداختن زكات از اموال و ولايت كه خداوند به آن امر كرده و آن ولايت آل محمد عليهم السّلام مىباشد .\r\nراوى گويد : گفتم آيا علامتى دارد كه هر كس آن را دارا بود شناخته شود ، فرمود : آرى خداوند متعال مىفرمايد : اى كسانى كه ايمان آورده‌ايد از خدا و رسول و اولو الامر اطاعت كنيد و رسول خدا صلّى اللَّه عليه و إله فرمود : هر كس بميرد و امام زمانش را نشناسد در جاهليت مرده است .\r\nرسول اكرم و على عليهما السّلام بودند ولى گروهى دنبال معاويه رفتند ، بعد از آن حسنين عليهما السّلام بودند ولى جماعت طرف يزيد رفتند ، بعد از اين امام سكوت كردند ، و سپس فرمودند باز بگويم ، حكم اعور گفت : آرى بفرمائيد قربانت گردم .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nامام عليه السّلام فرمود : بعد از آن على بن الحسين آمد ، و بعد ابو جعفر محمد بن على آمد ، و شيعيان قبل از ابو جعفر مناسك حج و حلال و حرام خود را نمىدانستند ، و اين ابو جعفر بود كه مسائل حج را براى شيعيان روشن كرد و حلال و حرام را جهت آنها بيان فرمود .\r\nمردم تا آن زمان محتاج ديگران بودند و براى مسائل دينى خود بجاى ديگر مىرفتند ولى اكنون به ابو جعفر احتياج دارند ، و اين مطلب همين طور خواهد بود ، و زمين هيچ گاه خالى از امام نخواهد بود و هر كس بميرد و امامش را نشناسد در نادانى مرده است ، و تا هنگام مرگ شما به امام نياز داريد .\r\n11 - سكونى از حضرت صادق عليه السّلام روايت مىكند كه امير المؤمنين سلام اللَّه عليه فرمود : ايمان داراى چهار ركن است توكل بر خداوند و واگذارى امور به او و رضايت به آن چه خداوند خواسته و تسليم كارها به او .\r\n12 - عبد العظيم بن عبد اللَّه حسنى از حضرت جواد و او از پدرانش عليهم السّلام روايت مىكند كه امير المؤمنين عليه السّلام فرمود : رسول خدا صلّى اللَّه عليه و إله فرمودند : خداوند اسلام را آفريد و براى او فضاء و عرصه‌اى قرار داد ، و همچنين نورى و حصنى و باروئى براى او مقرر كرد ، عرصه آن قرآن و نورش حكمت و حصنش كارهاى نيك مىباشند ولى انصار و يارىكنندگان آن من و اهل بيت و شيعيان ما هستند ، اينك اهل بيت و شيعيان و ياران آنها را دوست بداريد .\r\nهنگامى كه مرا در شب معراج به آسمانها مىبردند جبرئيل مرا به اهل آسمانها معرفى كرد ، از آن هنگام خداوند محبت من و خاندانم و شيعيان آنها را در دل فرشتگان گذاشت و آن محبت در نزد آنها بعنوان وديعه تا روز قيامت خواهد بود .\r\nبعد از اين مرا به طرف زمين آورد و مرا به آنها هم شناسانيد ، و خداوند محبت من و اهل بيت و شيعيان آنها را در دل مؤمنان امتم گذاشت ، مؤمنان امت من ودايع مرا در ميان خود تا روز قيامت حفظ و حراست خواهند كرد .\r\nاكنون آگاه باشيد اگر مردى از امت من همه عمرش را در دنيا به عبادت و پرستش خداوند بگذراند ، و بعد از جهان برود و روز قيامت در حالى حاضر شود\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nكه با اهل بيت من و شيعيان آنها عناد و بغض داشته باشد خداوند دل او را از نفاق پاك نخواهد كرد .\r\n13 - على عليه السّلام در يكى از خطبه‌هاى خود فرمود : اسلام دين خدا مىباشد كه آن را براى خود برگزيد و به خويشتن اختصاص داد و اساس و پايه‌هاى آن را مخصوص خود گردانيد ، و او را به بهترين مخلوقات خود عطا كرد تا آن را در جهان تبليغ كند و به مردم برساند .\r\nخداوند متعال چون به اسلام علاقه داشت پايه و اساس آن را بطورى كه دوست داشت استوار كرد ، اديان را با عزت اسلام از اعتبار انداخت و ملت‌ها را با سر بلندى اسلام از مقامى كه داشتند پائين آورد ، و دشمنان خود را با بزرگداشت اسلام خوار ساخت و آنان را رسوا نمود .\r\nپايه‌هاى گمراهى و ضلالت را بوسيله اسلام درهم كوبيد و پايه‌هاى آن را فرو ريخت ، و تشنگان را از حوض‌هاى آن سيراب كرد و حوض را به وسيله افرادى كه به او نزديك بودند پر نمود ، بعد از آن اسلام را طورى پايه گذاشت كه هرگز رشته‌هاى آن سست نمىكردند و از هم قطع نمىشوند .\r\nاسلام بسيار محكم و استوار است حلقه‌هايش از هم باز نمىشود و اساس آن واژگون نمىگردد و پايه‌هاى آن از هم گسسته نمىشوند ، ريشه درخت آن قطع نخواهد شد ، و مدتش پايان نخواهد گرفت احكام آن كهنه نمىگردند و فروعات آن از هم بريده نمىشوند .\r\nراه‌هاى اسلام تنگ نيستند و سنگ و صخره در آن وجود ندارد ، راهى است وسيع و نرم و ملايم كه رهبران به سهولت در آن حركت مىكنند ، اسلام صاف و روشن است سياهى و تيرگى در آن ديده نمىشود و در قامت آن كجى و انحناء نيست و مستقيم مىباشد .\r\nقامتش راست و بر همگان واضح است ، راهش پيچ و خم ندارد و مشكلات و خستگى در آن نيست ، نورش هرگز خاموش نمىشود ، شيرينى او هرگز بتلخى نمىگرايد ، پايه‌هاى آن در حق فرو رفته و استوار شده است و اساس آن محكم و\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nمقاوم مىباشد .\r\nاز چشمه‌هاى اسلام آب فراوانى جارى است ، و چراغ‌هاى نورانى و پر فروغ هستند ، و اسلام مانند مشعل درخشانى است كه راه روان از آن نور مىگيرند و در روشنائى آن حركت مىكنند و در كوه‌ها و دره‌ها از آن راه پيدا مىنمايند و به منزل مقصود مىرسند .\r\nاسلام آب گاهى است كه تشنگان از آن سيراب مىگردند ، خداوند رضايت خود را در پيروى از آن دين قرار داده و پايه‌هاى اساسى و قله بلند طاعت خود را در آن گذاشته است ، اسلام در نزد خداوند اساسش استوار و كاخش رفيع و بلند مىباشد .\r\nاسلام داراى برهانى روشن است كه همه آن را مشاهده مىكنند و شعله‌هاى فروزان آن همه جا پرتو افكنده است حكومت اسلام بر همه غالب است ، نورش بر همه اشراف دارد ، كسى قدرت ندارد آن را عاجز و ناتوان كند ، اينك به وسيله اسلام خود را شرف دهيد و از آن پيروى نمائيد و حقش را اداء كنيد و احترامش را مراعات نمائيد .\r\n14 - امير المؤمنين عليه السّلام فرمود : ستايش مخصوص خداوندى است ، كه اسلام را آشكار كرد و راه‌هاى آن را براى مردم آسان نمود ، و اركان و پايه‌هاى آن را عزت داد و آن را بر مخالفان پيروز گردانيد ، و آن را محل امنى براى علاقمندان ساخت .\r\nاسلام را براى كسانى كه وارد آن شدند محل آرام و سالمى ساخت ، و براى كسانى كه بخواهد سخن بگويند برهان و حجت قرار داد ، و براى آنهائى كه بخواهند با دشمن مخاصمه كنند شاهد و گواه مىباشد ، اسلام نورى است كه به وسيله آن مىتوان تاريكىها را از هم شكافت و به حقيقت رسيد .\r\nاسلام براى كسانى كه بخواهند عقل خود را به كار گيرند درك آنها را زياد مىكند ، و براى متفكران و انديشمندان موجب زيادى شعور و درك مىباشد ، اسلام راهنمائى است براى كسانى كه بخواهند از حقائق و علوم آگاهى پيدا كنند ، و\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nبراى آنهائى كه تصميم دارند بينائى مىآورد .\r\nاسلام براى عبرت‌گيرندگان موعظه مىباشد ، و براى راست گويان راه نجات است ، و براى آنها كه اهل توكل هستند مورد اعتماد هست و آنهائى كه بخواهند امور خود را به خداوند واگذارند موجب آسايش و اطمينان مىباشد .\r\nاسلام بهشتى است براى صابران ، راهش روشن و صاف و بدون پيچ و خم مىباشد ، علامت‌هاى راهنمائى را همه مشاهده مىكنند و كم نمىگردند زيرا راه‌ها روشن و مستقيم است ، چراغ‌ها در آن روشن هستند و مردم را هدايت مىكنند .\r\nمسابقه دهندگان اسلام همه بزرگوار و شريف هستند ، زيرا هدف و غايت عمل آنها بسيار بلند مىباشد ، آنها اسب سواران و مسابقه دهندگانى هستند كه براى رسيدن به حق و حقيقت با هم مسابقه مىدهند و اسب مىتازند .\r\nآنها براى رسيدن به راه هدايت و رستگارى و اعمال نورانى و شايسته به اين گونه مسابقات دست مىزنند ، پايان مسابقه آنها مرگ مىباشد ، دنياى جاى مسابقه و اسب دوانى آنها بوده و در آن جا با هم نبرد مىكنند و براى رسيدن به مقصود مبارزه مىنمايند ، پايان كار مسابقه آنها قيامت و بهشت مىباشد .\r\nعلى عليه السّلام در باره ايمان فرمود : ايمان داراى چهار پايه است صبر ، يقين ، عدل و جهاد صبر هم چهار شعبه دارد ، شوق ، ترس ، زهد و مراقبت هر كس شوق بهشت داشته باشد از هوسها و شهوات دست باز مىدارد ، و هر كس از آتش دوزخ بترسد از محرمات دورى مىكند ، هر كس زهد اختيار كند مصيبت‌ها را خوار مىداند ، و هر كس مراقب مرگ باشد در كارهاى نيك شتاب مىكند .\r\nيقين هم چهار شعبه دارد : هوش ، بصيرت ، حكمت ، پند و عبرت ، از روش گذشتگان ، هر كس بينائى برايش حاصل شد از حكمت استفاده مىكند ، و هر كس حكمت را شناخت ، موارد اعتبار را مىشناسد ، و هر كس موارد عبرت را شناخت مانند گذشتگان خواهد بود و از آن‌ها پند خواهند گرفت .\r\nعدل هم چهار شعبه دارد ، فهم و درك عميق ، دانش وسيع بينائى در حكمت ، و رسوخ در علم ، هر كس نيروى فهمش زياد شد در علم رسوخ پيدا\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nمىكند ، و هر كس در علم به كمال رسيد از احكام شريعت استفاده مىنمايد ، و هر كس بردبار باشد در كارهايش افراط نمىكند و در ميان مردم به خوشى زندگى خواهد كرد .\r\nجهاد هم چهار شعبه دارد ، امر به معروف و نهى از منكر ، و صداقت در هنگام جنگ و جهاد ، و دورى از فساق ، هر كس امر به معروف كند پشت مسلمانان را محكم مىكند و هر كس نهى از منكر نمايد منافقان را رسوا مىكند و پوزه آنها را به خاك مىمالد ، هر كس در جنگ صبر كند حكم خدا در باره او جارى مىگردد ، و هر كس از فاسقان دورى كند و براى خداوند غضب كند خداوند روز قيامت وى را خوشنود مىگرداند .\r\nكفر هم داراى چهار شعبه مىباشد ، تعمق ، تنازع ، چركى دل ، و شقاق ، هر كس زياد پىگير باشد به حق سر فرود نمىآورد ، هر كس در كارهاى جاهلانه نزاع كند حق را مشاهده نخواهد كرد ، هر كس دلش سياه شد نيكى در نزد او زشت و زشتى در نظرش نيك جلوه مىكند و در مستى و گمراهى گرفتار مىشود ، و هر كس اهل شقاق و مجادله باشد راه‌ها بر او سخت مىشود و راه بيرون شدن را پيدا نمىكند .\r\nشك هم بر چهار قسم است : جدال ، ترس ، ترديد ، و تسليم شدن ، هر كس اهل مراء و جدال باشد شب‌ها را به صبح نمىرساند ، و هر كس از آينده ترس داشته باشد به عقب برمىگردد ، و هر كس مردد باشد زير پاهاى شياطين فرو مىرود ، و هر كس تسليم حوادث دنيا گردد در همان دنيا هلاك خواهد شد .\r\n15 - اصبغ بن نباته گويد : ما گروهى در منزل امير المؤمنين عليه السّلام بوديم ، در اين هنگام امير المؤمنين سلام اللَّه عليه دستور دادند اين مطلب را از روى نوشته‌اى براى ما خواندند : خداوند متعال اسلام را تشريح فرمود ، و راه‌هاى آن را براى طالبان و واردشدگان در آن شريعت آسان گردانيد ، خداوند اركان آن دين را عزت بخشيد و آن را پناه‌گاه قرار داد .\r\nدين اسلام براى كسانى كه بخواهند وارد آن دين شوند محل سالمى قرار داده\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nاست ، و هر كس بخواهد هدايت شود آن را جاى هدايت كرده است ، و هر كس بخواهد خود را زينت بخشد بوسيله اين دين مىتواند خود را زينت دهد و هر كس اسلام را قبول كند عذرى نخواهد داشت .\r\nشريعت مقدس اسلام ريسمانى است كه بايد به آن چنگ زد و به آن آويخت ، اسلام برهانى است كه بوسيله آن مىتوان سخن گفت ، و نورى است كه به سبب آن مىتوان روشنائى گرفت ، و شاهدى است كه به وسيله آن مىتوان با خصم احتجاج كرد .\r\nاسلام دينى است كه بوسيله آن مىتوان مخالفان را از ميدان بحث بيرون كرد ، و دانشى است كه مىتوان آن را حفظ نمود ، و حديثى است كه مىتوان آن را روايت كرد ، و حكمى است براى آنهائى كه مىخواهند در امور قضاء داورى كنند ، و حلمى است كه بوسيله آن مىتوان تجربه‌ها اندوخت .\r\nاسلام دينى است كه بوسيله آن مىتوان تفكر و تدبر كرد و فهم و شعور پيدا نمود ، و يقين بدست آورد ، و اسلام شريعتى است كه در تصميمات به انسان بينائى مىدهد ، و راه درك حقائق را براى آدميان باز مىكند ، و براى كسانى كه بخواهند پند گيرند مواعظ و اعتبار مىآورد .\r\nهر كس بخواهد راست بگويد اسلام او را نجات مىدهد و هر كس بخواهد كارى را اصلاح كند به او تدبير و دورانديشى مىدهد و هر كس بخواهد خود را نزديك كند او را مىآرايد ، و براى متوكلان اسلام مورد اعتماد مىباشد ، و هر كس بخواهد كار خود را به خدا واگذارد اسلام او را نجات مىدهد .\r\nاسلام وسيله مسابقه است براى كسانى كه بخواهند به نحو احسن از مسابقه بهره بردارى كنند ، و آنها كه بخواهند در كارهاى خير شتاب داشته باشيد اسلام به آنها كمك مىكند ، اسلام براى صابران بهشت مىباشد و براى پرهيزگاران پوشش خواهد بود و اسلام پشتيبان رستگاران است .\r\nاسلام براى كسانى كه بخواهند در آرامش بسر برند جاى امنى هست ، و در آن جا از هر گزندى سلامت خواهند بود ، و براى راستگويان جاى اميد و براى\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nتوانگران محل قناعت مىباشد ، اسلام حق است و راه هدايت در آن قرار دارد ، مجد و عظمت از نشانه‌هاى او مىباشد و صفات نيك در آنجا هست .\r\nاسلام راهش روشن و اعلامش درخشنده و چراغش فروزان مىباشد ، اسلام هدفى بلند دارد و در مسابقات و ميدان‌هاى اسب دوانى بيش از همه به طرف مقصود مىشتابد ، و به هدف نهائى كه سعادت باشد مىرسد ، اسلام از ستمگران انتقام مىگيرد و وسائل كافى وعده براى جهاد دارد ، و داراى سواران شريف و بزرگوار مىباشد .\r\nراه اسلام همان ايمان است ، و كارهاى نيك روشنائى دهنده راه اسلام مىباشند ، فهم و شعور و درك چراغهاى آن هستند كه بوسيله آنها راه پيدا مىكنند ، دنيا محل مسابقه مسلمان است و مرگ هدف او مىباشد و قيامت آخرين سير او هست .\r\nمؤمن براى رسيدن به بهشت مسابقه مىدهد و از آتش دوزخ دورى مىكند ، تقوى و پرهيزگارى اسحله او مىباشد و نيكوكاران سواران او هستند ، بوسيله ايمان مىتوان به كارهاى نيك رسيد ، و با كارهاى نيك مىتوان فقه را آباد كرد ، و به وسيله فقه مىتوان از مرگ ترسيد .\r\nمرگ آدمى پايان زندگى در دنيا مىباشد ، و در دنيا بايد گذشتن از روز قيامت را فراهم كرد و از عذاب آن خود را آسوده كرد ، در روز قيامت بهشت را آرايش مىدهند ، و با زينت‌ها مىآرايند در آن روز بهشت براى دوزخيان موجب حسرت و ندامت مىگردد ، و آتش سبب عبرت پرهيزگاران مىگردد و تقوى و پرهيزگارى از سنخ ايمان مىباشد .\r\n16 - امير المؤمنين عليه السّلام در يكى از خطبه‌هاى خود فرمود : خداوند متعال شما را به اسلام اختصاص داد و آن را براى شما برگزيد ، اسلام براى شما سلامتى مىآورد و همه كرامت‌ها را در يك جا جمع كرده است خداوند متعال راه آن را برگزيده و حجت‌هاى آن را روشن كرده است .\r\nپروردگار حجت‌هاى ظاهرى و باطنى اسلام را بيان كرد ، غرائب و نوا در آن\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nهرگز از بين نمىرود و شگفتيهاى آن پايان نمىآيد ، اسلام بهارى است كه در آن همه گونه گياه‌ها و شكوفه‌ها مىرويند و چهارپايان از آن گياهان استفاده مىكنند ، اسلام چراغ فروزانى است كه تاريكيها را از هم مىشكافد .\r\nنيكىها جز به كليد اسلام گشوده نمىشوند ، و تاريكيها جز به چراغ آن بر طرف نمىكردند ، خداوند متعال آن را از هر گزندى حفظ كرده و كسى جرأت ندارد در آن محدوده درآيد ، و از آن سرزمين استفاده كند ، هر كس طالب شفا باشد از اسلام شفا پيدا مىكند و خواسته‌هاى خود را از آن مىگيرد و به ديگرى نياز پيدا نمىكند .\r\n17 - ابو حمزه ثمالى گويد : امام باقر عليه السّلام فرمود : اسلام بر پنج پايه استوار شده است ، برپا داشتن نماز ، دادن زكات ، حج خانه ، روزه ماه رمضان و ولايت ما اهل بيت ، در آن چهار تا رخصت و شرط گذاشته ولى در ولايت رخصت نگذاشته است .\r\nاگر كسى مالى نداشته باشد براى او زكاتى نخواهد بود ، هر كس استطاعت مالى نداشته باشد و يا بيمار گردد حج بر او واجب نيست ، نماز را مىتواند نشسته اداء كند و يا ماه رمضان به خاطر بيمارى و مسافرت افطار نمايد ولى ولايت در هيچ حالى از وى ساقط نمىگردد .\r\n18 - مفضل گويد : امام صادق عليه السّلام فرمود : اسلام روى پنج ستون استوار مىباشد ، نماز ، روزه ، زكات حج و ولايت امير مؤمنان و فرزندانش صلوات اللَّه عليهم .\r\n19 - ابن ظبيان گويد : امام جعفر صادق عليه السّلام فرمود : شريعت محمديه ، خواندن نماز ، دادن زكات ، روزه ماه رمضان ، حج خانه و اطاعت از امام و اداء حقوق مؤمن مىباشد ، هر كس حق مؤمن را حبس كند خداوند روز قيامت پانصد سال او را روى پايش نگه مىدارد تا عرق از وى جارى گردد ، بعد از طرف خداوند منادى فرياد مىكند اين همان ظالم و ستمگرى مىباشد كه در دنيا حق خدا را نگهداشت و به او نداد ، امام عليه السّلام فرمود : او را مدت چهل سال نگه مىدارند و مرتبا وى را سرزنش مىنمايند و بعد دستور مىدهند او را وارد جهنم كنند .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n20 - فضيل بن يسار گويد : امام باقر عليه السّلام فرمود : هر كس ده كار را انجام دهد در حالى كه مستحق بهشت باشد در محضر خداوند حاضر مىگردد ، گواهى به وحدانيت خداوند ، شهادت به رسالت حضرت محمد صلّى اللَّه عليه و إله ، اقرار به آنچه از طرف خداوند نازل شده است ، خواندن نماز ، اداء زكات ، روزه ماه رمضان ، حج خانه ، ولايت دوستان خدا ، بيزارى از دشمنان خدا و دورى كردن از مست‌كننده .\r\n21 - زرارة گويد : حضرت باقر عليه السّلام فرمود : رسول خدا صلّى اللَّه عليه و إله فرمودند : اسلام ده بخش است ، شهادت بر وحدانيت خداوند كه آن پايه و اساس است ، نماز كه آن واجب است ، و روزه كه آن سپر است ، و زكات كه آن پاك‌كننده است و حج كه آن شريعت است .\r\nجهاد كه در آن عزم است ، امر به معروف كه در آن وفاء مىباشد نهى از منكر كه آن راه است جماعت كه در آن الفت و مهربانى هست ، و خود را نگه داشتن كه در آن اطاعت مىباشد .\r\n22 - ابو امامه گويد : حضرت رسول صلّى اللَّه عليه و إله فرمود : شش صفت هست كه هر كس به يكى از آنها عمل كند آن عمل روز قيامت از وى شفاعت مىكند تا آنگاه كه وارد بهشت گردد ، آن عمل مىگويد : بار خدا او در دنيا مرا مورد عمل قرار مىداد ، و آنها عبارتند از نماز ، زكات ، حج ، روزه ، اداء امانت ، وصله ارحام .\r\n23 - جابر بن يزيد از امام باقر و او از پدرانش عليهم السّلام روايت مىكند هنگامى كه رسول خدا صلّى اللَّه عليه و إله پس از مناسك حج از حجة الوداع برمىگشت در حالى كه بر مركبش سوار بود فرمود : كسى وارد بهشت نمىگردد مگر اينكه مسلمان باشد .\r\nدر اين هنگام ابو ذر غفارى رحمة اللَّه عليه برخاست و گفت : يا رسول اللَّه اسلام چيست ، رسول اكرم فرمود : اسلام مانند شخصى عريان است ، لباس او تقوى و زينتش حياء و عفت ، تكيه‌گاه او پرهيزگارى و ورع ، كمال او دين ، و ميوه آن عمل مىباشد ، هر چيزى پايه‌اى دارد و پايه اسلام محبت ما اهل بيت است .\r\n24 - مجاشعى گويد : حضرت رضا عليه السّلام از پدرانش روايت مىكند كه على عليه السّلام فرمودند : از رسول خدا صلّى اللَّه عليه و إله شنيدم فرمود : اسلام بر پنج خصلت بنا شده است ،\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nشهادتين و دو قرينه آن ، گفته شد يا رسول اللَّه شهادتين را شناختيم ولى قرينه آن را نشناختيم .\r\nرسول خدا فرمود : آن روزه و نماز و زكات هستند ، كه يكى از آنها بدون ديگرى پذيرفته نمىشود ، و روزه و حج خانه خدا كه هر كس توانائى دارد بايد آنها را انجام دهد ، و همه اين‌ها با ولايت ختم مىگردد كه خداوند در اين مورد فرموده :\r\n الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً  .\r\n25 - انس بن مالك گويد : رسول خدا صلّى اللَّه عليه و إله فرمود : جبرئيل نزد من آمد و گفت : اى احمد اسلام ده بخش است ، و زيان مىكند كسى كه يك سهم از آن را هم نداشته باشد ، اول آنها گواهى بر وحدانيت خداوند مىباشد كه كلمه حساب مىشود .\r\nدوم نماز است كه موجب پاكى مىگردد ، سوم زكات است كه فطرت آدمى بر آن سرشته است ، چهارم روزه است كه مانند سپر آدمى را حفظ مىكند ، پنجم حج است كه شريعت به آن بستگى دارد ، ششم جهاد است كه در آن عزت دين مىباشد ، هفتم امر به معروف كه آن وفاء به عهد است .\r\nهشتم نهى از منكر كه آن راه روشن است ، نهم اجتماعات كه آن موجب الفت و محبت مىباشد و دهم اطاعت كه آن موجب عصمت است ، بعد از اين رسول خدا فرمودند دوست من جبرئيل گفت : مثل اين دين مانند درخت ثابتى است كه اصل آن ايمان مىباشد .\r\nنماز به منزلت ريشه‌هاى آن درخت است ، و زكات آن درخت را مىروياند و آب مىدهد ، و روزه شاخه‌هاى آن مىباشد ، حسن خلق مانند برگهاى آن است ، دورى از گناهان ميوه آن مىباشد ، هيچ درختى به كمال نمىرسد مگر به دادن ميوه و ايمان هم به كمال نخواهد رسيد مگر اينكه مؤمن از همه محرمات دست باز دارد .\r\n26 - كميل بن زياد گويد : از امير المؤمنين عليه السّلام پرسيدم اسلام بر چه پايه‌اى قرار دارد امام عليه السّلام فرمود : اسلام بر هفت پايه قرار گرفته است ، اول آنها عقل است\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nكه بناى صبر بر آن مىباشد دوم نگه داشتن عرض و صداقت در گفتار است .\r\nسوم تلاوت قرآن با تفكر و تدبر ، چهارم محبت و بغض براى خدا ، پنجم حق آل محمد عليهم السّلام و شناختن ولايت آنها ششم حق برادران و حمايت از آنها ، هفتم با حسن اخلاق با مردم رفتار كردن است .\r\nگويد : گفتم : يا امير المؤمنين بنده‌اى مرتكب گناه مىگردد و بعد استغفار مىكند ، حدود استغفار چيست فرمود : اى فرزند زياد حد آن توبه مىباشد ، گفتم همين بس فرمود : نه اين تنها كفايت نمىكند گفتم موضوع چگونه مىباشد .\r\nفرمودند : هر گاه بنده‌اى مرتكب گناهى شود با حركت دادن استغفار مىكند ، عرض كردم حركت دادن چيست فرمود : يعنى با حركت دادن زبان ، لب به استغفار مىگشايد و كلماتى را بر زبان جارى مىكند ولى بايد دنبال حقيقت هم باشد .\r\nگويد : عرض كردم حقيقت چيست فرمود : همان كلمات را بايد قلب هم گواهى كند و تصميم بگيرد كه بار ديگر گرد آن گناه نرود ، كميل گويد : هر گاه چنين كردم پس از مستغفرين خواهم بود ، فرمود : خير كميل پرسيد پس چه بايد كرد .\r\nعلى عليه السّلام فرمود : تو هنوز به اصل استغفار نرسيده‌اى ، كميل پرسيد اصل استغفار كدام است فرمود : برگشتن به طرف توبه از گناهى كه در باره آن استغفار كرده است ، و اين نخستين درجه عابدان مىباشد ، ترك گناه و استغفار بر شش گونه است كه بايد بر آن شروط عمل شود .\r\nاول پشيمانى از گناهى كه انجام داده ، دوم تصميم بگيرد كه ديگر مرتكب آن گناه نشود ، سوم اگر گناه مربوط به حقوق برادران ايمانى است بايد آنها را از خود راضى سازد ، چهارم همه حقوق واجبه خداوند را انجام دهد .\r\nپنجم گوشتى كه در هنگام معصيت در بدن او پيدا شده بايد در اثر عبادت از بين برود و گوشت تازه در بدنش برويد ، و آن گوشت‌هاى حرام آب گردد ، ششم ، بايد ناراحتىهائى كه از طاعت خداوند برايش پيش مىآيد تحمل كند تا لذت‌هاى معصيت را از بدنش بيرون كند .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\n27 - امير المؤمنين عليه السّلام فرمود : خداوند مخلوقات را آفريد و براى خود هر چه مىخواست برگزيد و از ميان آنها آنچه را كه مورد علاقه‌اش بود انتخاب كرد ، و يكى از چيزهاى مورد علاقه خداوند ايمان بود كه آن را براى خود اختيار فرمود و از اسم خود مشتق كرد .\r\nبعد از آن ايمان را به محبوب‌ترين مخلوقات خود عطا كرد ، بعد حدود ايمان را بيان نمود و راه‌هاى آن را براى كسانى كه بخواهند وارد آن شوند روشن فرمود :\r\nاركان و پايه‌هاى ايمان را عزت بخشيد و آن را از هر جهت استوار ساخت .\r\nخداوند متعال ايمان را وسيله عزت دوستان خود كرد ، و براى كسانى كه وارد آن مىشوند خانه امن قرار داد ، و براى هر كس كه بخواهد ايمان را رهبر آن فرمود ، و آن را وسيله زينت دوستان خود كرد ، و به عنوان دين و عقيده به آنها بخشيد .\r\nايمان نگه دارنده كسانى است كه به آن چنگ بزنند ، و ريسمانى است براى آنهائى كه به آن دست آويزند و برهانى است براى كسانى كه به آن سخن گويند ، و شرف است براى آنهائى كه او را بشناسند و حكمت است براى كسى كه با آن استدلال كند .\r\nايمان نورى است براى آنها كه بخواهند از آن روشنائى بگيرند ، و حجتى است براى كسى كه بخواهد با خصم مبارزه كند ، رستگار مىگردد كسى كه با آن احتجاج كند ، علم است براى شخصى كه بخواهد آن را فرا گيرد ، و حديث است براى كسى كه بخواهد روايت كند .\r\nايمان حكم است براى كسى كه بخواهد داورى كند ، و بردبارى است براى كسى كه بخواهد صحبت نمايد عقل است براى كسى كه بخواهد انديشه كند ، و فهم است براى آن كس كه بخواهد فكر نمايد ، يقين است براى آن كس كه بخواهد عقل خود را به كار گيرد .\r\nايمان براى افرادى كه بخواهند تصميم بگيرند بصيرت مىدهد ، و براى آينده نگرى راهنمائى مىكند براى پندگيرندگان عبرت مىباشد ، و براى مؤمنان راه نجات است ، و براى مردان شايسته محبت خدا را جلب مىكند و براى مراقبه\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nموجب زينت است .\r\nايمان براى كسانى كه اهل توكل هستند اعتماد مىآورد ، و براى كسانى كه كارهاى خود را به خدا وامىگذارند راحتى مىآورد ، براى كسانى كه بخواهند كار نيك انجام دهند پيش دستى مىكند براى آنهائى كه در كار خير شتاب كنند آن هم شتاب مىكند .\r\nايمان براى آنهائى كه بخواهند صبر كنند از آنها نگهدارى مىنمايد و براى پرهيزگاران لباس است ، و هر كس اراده كند رستگار گردد او را پاك و پاكيزه مىسازد ، و هر كس بخواهد راه تسليم را در پيش گيرد او را آرامش مىدهد و به راستگويان جان مىدمد .\r\nايمان پايه حق مىباشد و اساس حق راه هدايت است ، نيكىها همه از صفات حق مىباشند و مجد و عظمت از آثار اوست ، ايمان روشن‌ترين راه و فروزان و درخشنده است ، چراغيست پر فروغ كه نورش همه جا مىتابد .\r\nايمان در يك جايگاه بلند قرار دارد كه بايد مسابقه دهندگان براى رسيدن به آن با هم مسابقه دهند و از يك ديگر پيشى گيرند تا به قله رفيع ايمان برسند ، در اين جا سواران عالى مقامى كه داراى ساز و برگ ايمان و شرف باشند به مقصد مىرسند .\r\nاز علائم ايمان كارهاى شايسته انجام دادن است ، و چراغ نورانى آن عفت مىباشد او همواره نظرش به مرگ مىباشد ، دنيا براى مؤمن ميدان مسابقه است و مسابقه دهندگان همه در قيامت جمع مىشوند و پاداش مسابقه هم بهشت مىباشد ، و عقاب هم جهنم خواهد بود ساز و برگ ايمان تقوى و نيكوكاران مردان جنگى او هستند .\r\nبوسيله ايمان مىتوان به كارهاى شايسته راه پيدا كرد ، و با كارهاى نيك فقه را مىتوان آباد ساخت ، و بوسيله فقه بايد از مرگ ترسيد ، و با مرگ دنيا پايان مىگيرد ، و در دنيا بايد از آخرت ترسيد و زاد و توشه براى آن فراهم آورد .\r\nدر قيامت بهشت را زينت مىدهند ، و بهشت براى اهل دوزخ موجب حسرت\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nو ندامت است آتش براى پرهيزگاران موعظه و محل عبرت مىباشد ، تقوى با احسان از يك اصل هستند ، تقوى هدفى است كه آدمى براى رسيدن به آن هلاك نمىشود .\r\nكسى كه راه پرهيزگارى را در پيش گيرد و تقوى پيشه كند پشيمان نمىگردد ، زيرا با تقوى آدمى رستگار مىگردد ، و با معصيت و نافرمانى انسان زيان مىكند ، اينك بايد صاحبان عقل و خرد دست از معصيت بردارند ، و اهل عبادت و تقوى متذكر كارهاى خوب بشوند .\r\nايمان بر چهار پايه استوار است ، صبر ، يقين ، عدل ، و جهاد ، صبر هم چهار شعبه دارد ، اشتياق ، ترس ، زهد ، و مراقبت ، هر كس مشتاق بهشت باشد از شهوت‌ها دست باز مىدارد و هر كس از آتش بترسد از محرمات دست مىكشيد ، و هر كس زهد پيشه كند مصيبت‌ها در نظرش كوچك مىگردند ، و هر كس مراقب مرگ باشد به كارهاى نيك شتاب مىكند .\r\nيقين هم چهار شعبه دارد ، باهوش و بينا باشد ، حقائق را دريابد ، اهل موعظه و عبرت باشد ، و از گذشته‌ها و سرنوشت آنها اطلاع حاصل كند ، هر كس باهوش باشد حقائق را در مىيابد و هر كس حقائق را دريافت موارد عبرت را مىشناسد و هر كس عبرت را شناخت ، حالات گذشته را در مىيابد و هر كس حالات گذشتگان را داشت مانند اين است كه با آنها زندگى مىكند .\r\nعدل هم داراى چهار شعبه است ، درك عميق ، فرو رفتن در علم ، نظر روشن در احكام و حلم و بردبارى ، هر كس دركش عميق بود علوم را تفسير و روشن مىكند و حقائق را در مىيابد ، و هر كس حكم را شناخت گمراه نمىگردد ، و هر كس بردبار بود در حكم خود افراط نمىكند ، و در ميان جامعه با اعتبار و خوشى زندگى خواهد كرد .\r\nجهاد هم داراى چهار شعبه مىباشد ، امر به معروف ، نهى از منكر ، و راستگوئى در ميدان جنگ ، و دورى كردن از بدكاران ، هر كس امر به معروف كند پشت مؤمنان را محكم مىگرداند ، و هر كس نهى از منكر نمايد دماغ كافران را به\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nخاك مىمالد ، و هر كس در ميدان جنگ مقاومت كند وظيفه خود را انجام داده است ، هر كس از فاسقان دورى كند و غضب او براى خدا باشد خداوند براى او غضب مىكند ، اينها بودند پايه‌هاى ايمان و شعب آن .\r\nكفر هم بر چهار اساس استوار مىباشد ، فسق ، غلو ، شك و شبهه ، و فسق هم داراى چهار شعبه مىباشد ، جفا ، كورى ، غفلت ، و سركشى و عناد ، هر كس اهل جفا باشد مؤمن را حقير مىداند و با فقهاء دشمن مىشود و اصرار بر گناه و نقض عهد دارد ، و هر كس كور باشد ياد خدا را نمىكند خلقش بد مىگردد و شيطان بر او مسلط مىشود .\r\nهر كس غفلت پيشه كند با پشت بر زمين سقوط مىكند ، گمراهى خودش را رستگارى مىداند و زشتيهايش را نيك مىپندارد ، و فريب آرزوهاى خود را مىخورد ، ولى بعد از اينكه كارها گذشت حسرت مىخورد و پرده‌هاى غفلت از ديدگانش برداشته مىگردد ، و چيزهائى از خدا برايش روشن مىشود كه هرگز تصور آن را نمىكرد .\r\nهر كس از امر و فرمان خداوند سرباز زند و سركشى نمايد خداوند بر او قدرت دارد و او را منكوب مىكند ، و با قهر و غلبه خود او را خوار مىگرداند ، و با عظمت و جلال خود او را كوچك مىنمايد ، همان گونه كه او نسبت به خداوند عناد ورزيد و افراط كرد و از گذشت خداوند مغرور شد .\r\nغلو هم چهار شعبه دارد ، كنجكاوى ، منازعه ، چركينى دل ، دشمنى و مخالفت ، هر كس در هر كارى كنجكاوى كند به حق نخواهد رسيد و هر چه در كارها بيشتر غور كند زيادتر گرفتار مىگردد ، او از هر فتنه‌اى كه خود را خلاص مىكند در فتنه‌اى ديگر گرفتار مىشود ، و در گودالى ديگر سقوط مىكند .\r\nهر كس اهل منازعه و مخاصمه باشد و با همه سر جنگ داشته باشد ، رشته ارتباطش با مردم قطع مىشود ، و همواره بايد با مردم در نزاع باشد ، و هر كس دل چركين و بدبين شد از كارهاى خوب بدش مىآيد ، و دنبال كارهاى بد مىرود ، و در ضلالت گرفتار مىشود .\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nهر كس اهل جدال باشد و سخن كسى را قبول نكند راه بر او مشكل مىشود و راه درست را نمىتواند پيدا كند ، و در كارها به بن‌بست مىرسد ، و نمىتواند از آن خارج گردد ، سزاوار است كه افراد غير مؤمن را از خود دور كند و از آنها متابعت ننمايد .\r\nشك هم بر چهار قسم است ، مراء و جدال ، ترس و وحشت ، ترديد ، و تسليم شدن ، در قرآن مجيد فرموده : به كدام يك از نعمت‌هاى خداوند شما شك داريد ، هر كس از آينده بترسد به عقب بر مىگردد ، و هر كس در كارها ترديد داشته باشد گذشتگان از او پيشى مىگيرند و آيندگان هم به او مىرسند و پاهاى شياطين او را خورد خواهند كرد .\r\nهر كس هم تسليم حوادث دنيا شود و در فكر آخرت خود نباشد ، در دنيا و آخرت هلاك خواهد شد ، كسانى در دنيا و آخرت نجات پيدا مىكنند كه اهل يقين و تصميم باشند و در برابر حوادث و پيش آمدها مقاومت كنند و پايدارى نمايند .\r\nشبهه هم بر چهار شعبه مىباشد ، آرايش و زينت‌ها كه آدمى را به شگفت آورند ، و آمال و آرزو و در آوردن نفس ، و كجىها را درست پنداشتن ، و آميختن حق بر باطل دنبال ظاهر رفتن و گول خوردن به آرايش ظاهرى آدمى را از درك حقيقت دور مىكند .\r\nكسى كه نفس خود را گرفتار آرزوها كند در شهوت‌ها فرو مىرود ، و كج انديشى آدمى را از واقعيت دور مىسازد ، آميختن حق با باطل هم تاريكىهائى هستند كه روى هم قرار گرفته‌اند ، اين‌ها بودند شعب كفر و پايه‌هاى آن .\r\nنفاق هم چهار پايه دارد ، هواى نفس ، سبك داشتن و خوار شمردن ، خودخواهى ، و طمع ، هوى نفس چهار شعبه دارد ، تجاوز ، عداوت ، شهوت و معصيت ، هر كس تجاوز كند گرفتاريهايش زياد مىگردد ، مردم از او دورى مىكنند و او را يارى نخواهند كرد .\r\nهر كس دشمنى با مردم نمايد از آنان ايمن نخواهد بود و دلش هم سالم نخواهد ماند ، و هر كس خود را از شهوات باز ندارد در حسرت‌ها فرو خواهد رفت ،\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nو در آن غرق خواهد شد ، و هر كس خود را به عصيان آلوده كند از روى عمد و بدون عذر و برهان خود را در ضلالت و گمراهى افكنده است .\r\nاما سبك شمردن ديگران و ناچيز جلوه دادن آنها از چهار چيز ناشى مىشود ، هيبت ، گول خوردن ، كارها را به تاخير انداختن ، و آرزوها ، اگر كسى خود را در انظار ديگران بزرگ بداند و براى آنها قيافه بگيرد از حق حمايت نمىكند .\r\nكسى كه گول دنيا را بخورد آخرت را از ياد مىبرد ، آن كس كه كارها را با مماطله به عقب مىاندازد او در كورى به وادى هلاكت افتاده است ، اگر آرزوها در انسان نبودند او مىدانست حساب خود را بكند و به كردارش برسد ، و اگر مىدانست حسابش چگونه است از وحشت و ترس ناگهان در مىگذشت .\r\nاما شعبه‌هاى خودبينى ، عبارتند از كبر ، فخر ، تعصب و نژادپرستى ، هر كس تكبر كند به عقب برمىگردد هر كس فخر فروشى نمايد به فساد گرفتار مىشود ، هر كس نژادپرستى كند به لج‌بازى خواهد افتاد ، و هر كس تعصب بخرج دهد ستم خواهد كرد ، پس چه اندازه بد خواهد بود كسى كه به عقب برگردد ، و يا فساد كند و يا لج‌بازى نمايد و يا از راه صحيح منحرف شود .\r\nطمع نيز چند شعبه دارد ، خوشحالى ، بىعارى ، لجاجت ، و تكبر ، خوشحالى در نزد خداوند مكروه مىباشد ، بىعارى موجب خودخواهى مىگردد ، لجاجت بلائى است كه آدميان را به گناه مىكشاند ، تكبر لهو و بازيچه و مشغوليت و از دست دادن خير مىباشد .\r\nاين‌ها بودند نفاق و پايه‌ها و شعبه‌هاى آن ، خداوند متعال بر بندگان خود قاهر است ، خدائى كه يادش همه جا هست خدائى كه سخت نيرومند است و بركت او همه جا را فرا گرفته و حكمتش همه جا را روشن كرده ، و برهانش پيروز شده و دينش خالص است .\r\nخداوندى كه سخنش حق و نيكيهايش از همه چيز پيشى گرفته و ميزانش بر عدالت استوار شده و رسالتش بر همگان ابلاغ شده ، و كاتبانش در همه جا حاضر شده‌اند ، بعد از آن هر كار بدى را گناه و معصيت دانسته و گناه را موجب آزمايش\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nآدميان قرار داده و آزمايش هم آلودگى مىآورد .\r\nخداوند متعال نيكوكارى را براى آدميان غنيمت قرار داده و براى معصيت توبه را گذاشته ، و توبه را براى انسان موجب پاكى دانسته است هر كس از گناهان توبه كند هدايت مىگردد ، و هر كس گرفتار فتنه شود گمراه مىشود مادامى كه از گناهان توبه نكند و به گناهانش اعتراف ننمايد ، و دنبال نيكىها نرود ، كسانى در نزد خداوند هلاك هستند كه خود را به هلاكت رسانده باشد .\r\nاز خداوند بترسيد و تقوى داشته باشيد ، و بدانيد كه در توبه از گناهان باز است و درهاى رحمت خداوند از همه درها وسيع‌تر مىباشند ، خداوند با فضل و عنايت و حلم بزرگ خود شما را مژده مغفرت مىدهد ، و درهاى بازگشت هميشه به روى شما باز مىباشد .\r\nاز آن طرف عذاب خداوند هم براى گناهكاران آماده است ، قدرت خداوند با همه عظمتش گناهكاران را مىگيرد و آنها را در جهنم عذاب مىكند ، اكنون هر كس موفق شد ، و از پروردگار اطاعت كرد به كرامت خدا خواهد رسيد ، و هر كس گرفتار معصيت شد عذاب سختى را خواهد چشيد ، سرنوشت آدمى بهشت و يا دوزخ خواهد بود .\r\n28 - ابو صادق گويد : حضرت على عليه السّلام فرمود : پايه‌هاى اسلام سه عدد هستند ، كه استقرار اسلام بر آن‌ها مىباشد ، كه بدون يكى از آنها بقيه سودى ندارند ، و آنها عبارتند از نماز ، زكات و ولايت .\r\n29 - على بن عبد العزيز گويد : امام صادق عليه السّلام فرمود : شما را به اصل و فرع اسلام و قله بلند آن اطلاع دهم ، گفتم : بفرمائيد قربانت گردم ، فرمود : اصل آن نماز و فرع آن زكات مىباشد و قله بلند آن جهاد در راه خداوند است .\r\nبار ديگر فرمود : مىخواهى شما را از ابواب خير و سعادت خبر دهم ، روزه كه سپريست و شما را از جهنم حفظ مىكند ، و صدقه كه گناهان را مىزدايد ، و نماز شب در دل شب كه برخيزد و با خداوند مناجات كند و بعد اين آيه شريفه را تلاوت كردند كه  تَتَجافى جُنُوبُهُمْ عَنِ الْمَضاجِعِ  تا آخر .\r\n\r\n","description":"","footnote":"","page_name":" 380 ","page_number":380},
  {"content":"\r\n\r\n30 - سليمان بن خالد گويد : خدمت حضرت صادق عليه السّلام عرض كردم قربانت گردم بفرمائيد واجبات خداوند كه بر بندگان واجب شده چه هستند ، امام عليه السّلام فرمود : شهادت بر وحدانيت خداوند و رسالت محمد صلّى اللَّه عليه و إله ، نماز ، روزه ، زكات حج خانه ، و ولايت هر كس آنها را انجام دهد و به خداوند تقرب جويد و گناه را ترك كند وارد بهشت مىگردد .\r\n31 - عيسى بن سرى گويد : خدمت امام صادق عليه السّلام عرض كردم مرا از پايه‌هاى اسلام اطلاع دهيد ، آن پايه‌هائى كه دين بر آنها قرار دارد و كسى حق ندارد يكى از آنها را ناديده بگيرد و اگر عمل نكند دينش تباه مىشود ، و عملش مورد قبول قرار نمىگيرد .\r\nآن اصولى كه هر كس به آن اعتقاد پيدا كند و مورد عمل قرار دهد دينش كامل شده و عملش مورد قبول قرار مىگيرد ، و طورى نباشد كه به خاطر جهل و ندانستن اصول دين اعمالش باطل شود و از آنها سودى نبرد و دستش خالى بماند .\r\nامام عليه السّلام فرمودند : آرى اصول و اركان دين عبارتند از شهادت بر وحدانيت خداوند و ايمان به رسالت حضرت محمد صلّى اللَّه عليه و إله ، و اقرار به آنچه از طرف خداوند نازل شده است و اينكه حق خدا را از اموال خود بدهد ، و ولايت آل محمد عليهم السّلام را كه از طرف خداوند ابلاغ و امر شده است قبول كنند .\r\nرسول خدا صلّى اللَّه عليه و إله فرمود : هر كس بميرد و امامش را نشناسد در جاهليت و نادانى مرده است ، امام اول على ، دوم حسن بن على ، سوم حسين بن على ، چهارم على بن الحسين ، پنجم محمد بن على عليهم السّلام ، شيعيان قبل از ابو جعفر مناسك حج و حرام و حلال خود را نمىدانستند .\r\nابو جعفر عليه السّلام راه‌ها را براى آنها باز كرد و مناسك و مسائل حج را براى آنها بيان كرد و روشن ساخت ، و حلال و حرام را به آنها تعليم فرمود ، تا آنگاه كه از مردم بىنياز شدند و مردم از آنها ياد گرفتند و همين گونه خواهد بود و زمين هرگز از امام خالى نمىباشد .\r\n\r\n","description":"","footnote":"","page_name":" 381 ","page_number":381},
  {"content":"\r\n\r\n32 - ابو سعيد خدرى گويد : رسول خدا صلّى اللَّه عليه و إله فرمود : اسلام بر شهادت توحيد و رسالت محمد صلّى اللَّه عليه و إله ، و اقامه نماز ، و دادن زكات ، و روزه ماه رمضان و حج خانه خدا و جهاد و ولايت على بن ابى طالب بنا شده است ، ابو سعيد گويد : من گمان مىكنم كه مردم با ترك ولايت هلاك شوند ، رسول خدا فرمود : شما چه مىكنيد هنگامى كه آنها هلاك شوند .\r\n33 - سعد بن عبد اللَّه به سند خود از امير المؤمنين عليه السّلام روايت مىكند كه فرمود : واجبات خداوند بر بندگان كه بايد آنها را انجام دهند پنج عدد مىباشد ، و اين‌ها واجبات بزرگ هستند و آنها عبارتند از نماز ، زكات ، روزه ، حج و ولايت كه حافظ اين واجبات چهارگانه مىباشد .\r\nحدود مهم نماز چهار قسم است ، شناختن وقت ، شناختن قبله و توجه به آن طرف ، ركوع و سجود ، و براى آن قسم هم پنجمى هست كه نماز بدون آن كامل و تمام نمىشود و آن وضوء مىباشد با همان مسائل و حدودى كه خداوند براى آن معين كرده است .\r\nاين‌ها كه بيان شد حدود مهم نماز هستند و همه مسلمانان در اطراف و اكناف جهان از آن‌ها اطلاع دارند و هر كس با هر زبانى كه در شرق و يا غرب عالم زندگى مىكند و از عاقل و جاهل و عالم و غير عالم از آن مسائل مطلع مىباشند و يا اين حدود آشنائى دارند .\r\nهر مسلمانى كه به حد تكليف مىرسد نماز بر او واجب مىگردد اين اعمال را از ديگران ياد مىگيرد ، و وضوء و وقت و قبله و ركوع و سجود را مىداند و ديگر براى او عذرى نخواهد بود كه نماز را تاخير اندازد و يا در انجام آن غفلت كند و يا كوتاهى نمايد .\r\nاما ساير احكام نماز كه آن عبارت از قرائت صحيح و تسبيح و تشهد و ساير آداب و سنن است همه مردم توانائى ندارند كه آنها را بطور احسن فرا گيرند و همه دعاها و اذكار و او را وارده در نماز را بخوانند ، از اين جهت خداوند چند حدود بزرگ را كه همه توانائى دارند آن را فراگيرند تاكيد كردند و آن‌ها را واجب\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nفرمودند .\r\nولى مسائل ديگر را سنت واجب قرار داده براى كسانى كه بتوانند با نيكوترين وجهى آن‌ها را انجام دهند ، و به آنها وقت وسيعى داد تا بتوانند آن مسائل را فرا گيرند ، زيرا قرائت صحيح براى غير عرب سخت است ، براى اينكه زبان آنها عربى نيست ، ولى آنها هم بايد بروند و ياد بگيرند و عذرى براى آنها نيست ولى عذر آنها تا هنگامى كه خوب فرا گيرند قبول است .\r\nحدود بزرگ زكات هم چهار موضوع است ، شناختن مقدارى كه بايد زكات بدهد ، زكات در كدام يك از اموال واجب مىباشد ، در چه وقت بايد زكات را داد ، و اينكه زكات را در كجا مصرف كند و تعداد و قيمت آن را بداند .\r\nاما شناختن عدد و قيمت آن است كه بر آدمى واجب است بداند زكات در كدام مال تعلق پيدا مىكند ، از آن اموالى كه خداوند زكات را در آن واجب كرده است و آن عبارت است از طلا ، نقره ، گندم ، جو ، خرما ، كشمش ، شتر ، گاو ، و گوسفند .\r\nپس زكات در نه چيز واجب مىگردد و در اموال ديگر تعلق پيدا نمىكند ، و بعد بايد بدانند چه مقدارى بر آنها واجب است ، و خداوند اين را بيان كرده و براى شناخت آن كه مورد احتياج آنان مىباشد چهار چيز در اين جا بر آنها واجب گردانيده است .\r\nآنها عبارتند از كيل ، وزن ، مساحت و عدد اما عدد را در شتر و گاو و گوسفند قرار داد ، كيل را در گندم ، جو ، كشمش و خرما ، و وزن را هم در طلا و نقره قرار داد ، هر گاه انسانى اين مسائل را شناخت از پرداخت‌كنندگان زكات طبق دستور خدا به حساب مىآيد .\r\nاما اگر كسى مسائل مربوط به زكات را نداند نمىتواند حقوق زكات را اداء كند و بعد از اين بايد بداند كه زكات را در كجا مصرف كند و به چه اشخاصى بدهد ، و اگر اين را هم ندانست ، باز مؤدى زكات به حساب نمىآيد و از وى قبول نمىشود ، اينها بودند مسائل مهم زكات .\r\nمسائل بزرگ حج نيز چهار عدد هستند نخست احرام در يك وقت معين ، نه\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nقبل از آن و نه بعد از آن مگر براى علتى كه پيش بيايد ، دوم طواف خانه ، سوم سعى بين صفا و مروه ، چهار وقوف در عرفه و مزدلفه كه مشعر الحرام باشد .\r\nاينها احكام و حدود حج مىباشند ، و بعد از اين مسائلى است كه در عمره و حج گفته شد و آنها عبارتند از كشتن قربانى و سر تراشيدن تقصير ، و رمى جمرات ، و ساير مسائلى كه رسول خدا صلّى اللَّه عليه و إله در سنت خود بيان فرموده‌اند .\r\nاما مسائل روزه آن هم چهار موضوع مىباشد و آنها عبارتند از خوردن و آشاميدن ، و زناشوئى و هم بستر شدن در حال روزه ، و فرو بردن سر در زير آب ، اينها مسائل مهم روزه مىباشند كه روزه‌دار بايد از اينها اجتناب كند .\r\nبعد از اين چهار موضوع مسائل ديگرى هم هست كه روزه‌دار بايد به آنها عمل كند ، و آنها عبارتند از استفراغ كردن ، دروغ گفتن ، تهمت زدن ، شعر خواندن ، و غير از اينها كه در سنت رسول اللَّه صلّى اللَّه عليه و إله از آن اسم برده شده است .\r\nمسائل مهم وضوء عبارت است از شستن صورت و دست‌ها تا آرنج ، و مسح سر و پاها تا كعبين ، همانطور كه خداوند امر كرده است .\r\nمسائل بزرگ ولايت امام مفترض الطاعه عبارت از اين است كه آن امام بايد معصوم باشد و خطا و لغزش از آن صادر نگردد ، و مرتكب گناهان كبيره و صغيره نشود ، اشتباه نكند ، خطائى از وى پيدا نشود ، مشغول لهويات و كارهاى سبك نگردد .\r\nكارى نكند كه براى دين زيان داشته باشد ، و گوش به لهويات ندهد ، از همه مردم به حلال و حرام خداوند داناتر باشد فرائض و سنت‌ها و احكام و حدود الهى را بهتر از همگان بداند ، از همه مردم بىنياز باشد و مردم به او محتاج باشند ، سخىترين مردم و دليرترين آنها باشد .\r\nعلت وجوب عصمت در امام اين است كه اگر امام معصوم نباشد بيم آن مىرود كه آن هم مانند ساير مردم آلوده به مفاسد گردد و مرتكب حرام شود ، و يا شهوات بر او غلبه كند ، و هر گاه مرتكب اين كارها گردد لازم است كه ديگرى حدود خدا را در باره او اجراء كند .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nچگونه ممكن است اين چنين شخصى كه موجب حد است امام مردم شود و با فساد و آلودگى به گناه رهبر جامعه باشد ، و علت اينكه چرا امام بايد داناترين مردم باشد ، از اين جهت است كه اگر از همگان عالم‌تر نباشد و حلال و حرام خدا را بهتر از ديگران نداند اعتماد بگفتارش نيست .\r\nاگر امام همه مسائل و احكام و فنون و علوم را نداند و احتياجات علمى و مذهبى مردم را برنياورد و امور دين و دنياى آنها را به خوبى درك نكند در گفتارش اطمينانى نخواهد بود ، و از وى اشتباهاتى در احكام و حدود پيدا خواهد شد و اعتبار او را از بين خواهد برد .\r\nعلت اينكه امام بايد از همه مردم سخىتر باشد اين است كه او خازن و نگه دارنده اموال مسلمانان مىباشد و محل اعتماد در مورد غنائم و انفال آنها هست ، اگر او اهل سخاوت نباشد نفس او به طرف مال مسلمانان اشتياق پيدا مىكند و آن را بنفع خود مىگيرد .\r\nعلت اينكه واجب است امام شجاع‌ترين مردم باشد ، براى اين است كه طائفه مسلمانان در هنگام جنگها به او توجه مىكنند و به او پناه مىبرند ، اگر او شجاع نباشد بيم آن مىرود كه از ميدان فرار كند و از جنگ و جهاد دست بردارد .\r\nامامى كه شجاع نباشد تسليم مىگردد و يا فرار مىكند و در آن صورت موجب كشتن مسلمانان مىگردد ، و گرفتار غضب خداوند مىشود ، همان گونه كه در قرآن فرمود :  وَ مَنْ يُوَلِّهِمْ يَوْمَئِذٍ دُبُرَهُ إِلَّا مُتَحَرِّفاً لِقِتالٍ أَوْ مُتَحَيِّزاً إِلى فِئَةٍ فَقَدْ باءَ بِغَضَبٍ مِنَ اللَّهِ  ، جايز نيست امام فرار كند و گرفتار غضب و خشم خداوند قرار گيرد .\r\nخداوند عز و جل براى هر يك از اين واجبات چهارگانه دو دليل قرار داده است كه آنها مانند آفتاب و ماه بزرگترين دليل مىباشند ، نماز در آن ميان از همه مهمتر است زيرا كه آن ستون دين و گرامىترين و شريفترين آن چهار موضوع مىباشد .\r\nنخست آفتاب كه راهنما براى اداء نمازها هست خداوند متعال در قرآن مجيد مىفرمايد :  أَقِمِ الصَّلاةَ لِدُلُوكِ الشَّمْسِ إِلى غَسَقِ اللَّيْلِ وَ قُرْآنَ الْفَجْرِ إِنَّ قُرْآنَ الْفَجْرِ كانَ \r\n\r\n","description":"","footnote":"","page_name":" 385 ","page_number":385},
  {"content":"\r\n\r\n مَشْهُوداً  هنگام نماز را جز به آفتاب نمىتوان شناخت .\r\nاول وقت نماز هنگامى است كه آفتاب به وسط آسمان برسد و بالاى سر آدمى قرار گيرد ، و در اين هنگام نماز ظهر ادا مىشود ، و هنگام نماز عصر بعد از زوال تا عصر مىباشد ، و نماز مغرب در هنگام غروب و پنهان شدن قرص خورشيد است ، و عشاء در وقتى است كه شفق كاملا از بين برود و سرخى آسمان از طرف مغرب فرو نشيند .\r\nهنگام نماز صبح آن است كه فجر طلوع كند ، خداوند متعال زكات را مشترك بين آفتاب و ماه قرار داد و هنگامى كه يك سال گذشت زكات واجب مىگردد ، حج خانه و روزه ماه رمضان را بر ماه گذاشته و وجوب اين دو بر ماه بستگى دارد ، و در قرآن مجيد فرموده : اى رسول ما از تو مىپرسند كه هلال چيست در پاسخ بگوئيد آن‌ها براى وقت‌شناسى مردم و حج مىباشد .\r\nدر باره ماه مبارك رمضان فرمود : ماه رمضان آن ماهى است كه قرآن در آن فرود آمد ، قرآن مردم را هدايت مىكند و آنها را به روشنائىها راهنمائى مىسازد و حق و باطل را از هم جدا مىكند هر كس ماه رمضان را درك كرد بايد روزه بگيرد ، وجوب حج و روزه با ماه ثابت مىشود و ماه هم از گردش قمر پديد مىآيد .\r\n34 - عيسى بن مستفاد گويد : موسى بن جعفر عليهما السّلام فرمود : از پدرم جعفر بن محمد سلام اللَّه عليهما پرسيدم آغاز اسلام چگونه بود ، على و خديجه چگونه مسلمان شدند ، پدرم فرمود : هنگامى كه رسول خدا صلّى اللَّه عليه و إله آن‌ها را به اسلام دعوت كرد فرمودند : اى على و اى خديجه اينك جبرئيل در نزد من قرار دارد و از شما دعوت مىكند كه به اسلام بيعت كنيد تا هدايت شويد .\r\nآنها هم اسلام اختيار كردند و از رسول خدا اطاعت نمودند ، رسول خدا به آن دو فرمودند جبرئيل مىگويد اسلام شرطها و پيمانها دارد كه به آن‌ها عمل كنيد و آن پيمان‌ها را به كار گيريد ، و آن شرط عبارتند از اينكه به وحدانيت خداوند گواهى دهيد ، آن خدائى كه همتا ندارد و در كشور دارى كسى با او شريك نيست .\r\nخداوند از كسى متولد نشده و زن و همنشين هم ندارد ، او خدايى است يگانه\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nو پاك از همه چيز و بايد گواهى دهيد كه محمد بنده و فرستاده او مىباشد كه او را براى هدايت مردم فرستاد و تا قيامت پيامبر ديگر نخواهد آمد ، گواهى مىدهيم خداوند زنده مىكند و مىميراند .\r\nخداوند افرادى را بالا مىبرد و يا از مقام‌ها پائين مىكشاند ، اوست كه بىنياز مىكند و يا فقير مىگرداند و هر چه بخواهد انجام مىدهد ، و مردم را از قبرها بار ديگر بيرون مىآورد ، آن‌ها گفتند : به اينها هم ايمان آورديم ، بعد فرمود : يكى از شرطها اين است كه بايد وضوء كامل بگيريد اگر چه براى شما كراهت و يا ناراحتى بياورد .\r\nبايد دست و صورت را تا مرفق بشوئيد ، و سر و پا را مسح كنيد و از جنابت غسل كنيد چه در هنگام گرما و يا سرما ، و نماز را برپا داريد و زكات مال حلال را بدهيد ، و آن را به اهلش برسانيد ، حج خانه را بجاى آوريد ، و ماه رمضان را روزه داشته باشيد و در راه خدا جهاد نمائيد ، به پدر و مادر نيكى كنيد ، صله ارحام بجاى آوريد و با مردم با عدالت رفتار كنيد .\r\nهنگام تقسيم با مساوات عمل نمائيد ، در هنگام برخورد با شبهه‌ها توقف كنيد ، تا خود را به امام برسانيد و حقيقت را از وى سؤال كنيد كه شبهه‌اى در نزد امام نيست ، ولى امر بعد از مرا بشناسيد ، و در حيات و ممات من به او معرفت حاصل كنيد ، و امامان بعد از او را يكى بعد از ديگرى بشناسيد ، با دوستان خدا دوست باشيد ، و با دشمنان او دشمنى كنيد ، و از شيطان و حزب او و پيروانش برائت داشته باشيد ، و از احزابى كه با رسول خدا جنگ كردند مانند بنى اميه و تيم و عدى و شيعيان و پيروان آنها بيزارى بجوئيد ، كسانى كه با دين و سنت من جنگ كردند بايد مورد بغض شما باشند .\r\nبايد تا روز قيامت از آنها دورى كرد بر همين عقيده بايد از دنيا رفت ، بايد از شراب خورى دست كشيد و با مردم دشمنى نكرد ، اى خديجه دريافتى چه گفتم ، و شروط خدا را فهميدى گفت : آرى فهميدم و قبول كردم و به آن ايمان آوردم و راضى شدم تسليم گردم ، على هم اين‌ها را تصديق و گواهى نمود ، و گفت يا رسول\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nاللَّه من هم به تمام اين گفته‌ها ايمان آوردم و تسليم شدم .\r\nبعد از اين رسول خدا صلّى اللَّه عليه و إله فرمود : اى على با آن شرائط بيعت مىكنى گفت :\r\nآرى ، بعد از اين رسول خدا دست خود را بر دست على گذاشت و فرمود : با همان شرائط با من بيعت كنيد ، و از من دفاع نمائيد همان گونه كه از خودت دفاع مىنمائى ، در اينجا على عليه السّلام گريه كردند و گفتند : پدر و مادرم فدايت باشند يا رسول اللَّه لا حول و لا قوة الا باللَّه .\r\nرسول خدا صلّى اللَّه عليه و إله فرمودند : اى على به خداوند كعبه هدايت شدى و رستگار گرديدى و توفيق يافتى ، اى خديجه خداوند تو را ارشاد فرمود اينك دست خود را بالاى دست على قرار بده و با او بيعت كن ، او هم با رسول خدا مانند على بيعت كرد و همه را گردن گرفت جز امر جهاد كه به زنان قرار نگرفته است .\r\nسپس فرمود : اى خديجه اين على رهبر و مولاى تو و همه مؤمنان و امام آنها بعد از من مىباشند ، خديجه گفت : شما درست مىگوئى يا رسول اللَّه من به گفته شما با او بيعت كردم ، خدا را با شما بر اين بيعت گواه مىگيرم و خداوند خود گواهى دانا هست .\r\nحضرت صادق عليه السّلام در حديث ديگرى فرمود : رسول خدا صلّى اللَّه عليه و إله ابو ذر و سلمان و مقداد را نزد خود دعوت كردند و به آنها گفتند : شما احكام اسلام و شرائط آن را مىشناسيد ، آنها گفتند : ما آن را مىشناسيم كه خدا و رسول او به ما گفته‌اند .\r\nرسول خدا صلّى اللَّه عليه و إله فرمود : احكام و شرايع اسلام زيادتر از آن است كه احصاء گردد ، شما مرا براى خود گواه بگيريد اگر چه خداوند خود شاهد است و از ديگران كفايت مىكند ، و فرشتگان هم به اين گفته‌ها گواه هستند .\r\nشما گواهى دهيد كه خداوند شريك و نظير و همتايى ندارد ، در حكومت و ربوبيت براى او شريك و مانند نيست ، و به رسالت من هم گواهى بدهيد كه خداوند مرا براستى برانگيخت ، و شهادت بر اينكه قرآن رهبر مردم از طرف خداوند مىباشد ، و او به عدالت حكم مىكند ، و قبله من و شما هم مسجد الحرام مىباشد .\r\nشهادت دهيد بر اينكه على بن ابى طالب امير مؤمنان و وصى محمد مىباشد ،\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nو اينكه رهبر و پيشواى مردم هست و حقش از طرف خداوند بر مردم واجب است ، اطاعت او اطاعت از خدا و رسول مىباشد و امامان هم از فرزندان او مىباشند .\r\nدوستى خاندان او واجب است و هر مؤمن و مؤمنه‌اى بايد آنها را دوست بدارد و از آنها اطاعت كند ، بايد نماز را در وقت خود اداء كنيد ، و زكات مال حلال خود را بدهيد ، و آن را در جايى كه خداوند معين كرده خرج كنيد .\r\nبايد خمس مال خود را از دارائى بيرون كنيد و آن را به سرپرست مؤمنان بدهيد ، و هر كس قدرت و توانائى زياد ندارد و مال او اندك مىباشد بايد به اندازه وسعش به ضعفاء اهل بيت من بدهد و اگر به آنها هم دسترسى پيدا نكرد به شيعيان آنها بپردازد .\r\nبايد متوجه باشند به كسانى خمس بدهند كه آل محمد را وسيله زندگى خود قرار نداده باشند و فقط براى رضاى خداوند به آنها بدهند و حق مرا اداء نمايند ، بايد متوجه باشيد كه در ميان مردم با عدالت رفتار كنيد و در تقسيم مساوات را رعايت نمائيد و حق را بگوئيد و عمل نمائيد .\r\nحكم كتاب همان است كه امير مؤمنان به آن عمل مىكند ، واجبات را بايد طبق كتاب خدا و احكام آن عمل نمائيد ، به نيازمندان طعام بدهيد و گرسنگان را سير كنيد ، حج خانه خدا را به جاى آوريد ، و در راه او جهاد كنيد ، ماه رمضان روزه بگيريد و از جنابت غسل كنيد .\r\nوضوء را كامل انجام دهيد ، دست و صورت را تا مرفق بشوئيد ، سر و پاها را مسح كنيد ، بر كفش و يا روسرى و يا عمامه مسح نكنيد ، اهل بيت مرا براى خدا دوست بداريد و شيعيان را براى اهل بيت دوست بداريد ، با دشمنان آنها دشمنى كنيد و با دوستان دشمنان اهل بيت محبت نكنيد .\r\nبايد دشمنى با مخالفان براى خدا باشد ، به مقدرات ايمان بياوريد چه خوب باشد و يا بد و تلخ باشد يا شيرين ، بايد حلال قرآن را حلال بدانيد و حرام آن را حرام تلقى كنيد ، احكام دين را فرا گيريد و از متشابهات دورى كنيد و آن را به اهلش برگردانيد .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nهر كس در موضوعى به مشكلى برخورد و راهى براى او باز نشد و از من هم در آن مورد چيزى نرسيده بود بايد به على بن ابى طالب مراجعه كنند ، زيرا من همه چيز را به او تعليم داده‌ام ، او ظاهر و باطن همه چيز را مىداند و محكم و متشابه را درك مىكند .\r\nعلى در تاويل و تفسير قرآن جنگ مىكند همان گونه كه من در تنزيل قرآن جنگ كردم ، شما بايد با دوستان محمد و ذريه‌اش دوستى كنيد و مخصوصا با امامان از اهل بيت موالات داشته باشيد و با دوستان و پيروان آنها هم دوستى نمائيد .\r\nبا كسانى كه نسبت به آل محمد عليهم السّلام كينه دارند و با آنها در جنگ و نزاع هستند محبت نداشته باشيد و از آنها تبرى كنيد ، و با آنها مانند عداوت با شيطان عمل نمائيد و از دوستان و پيروان آنها هم دورى كنيد و در اين راه پايدار و مستقيم باشيد .\r\nبدانيد من كسى را به على مقدم نمىدارم هر كس شخصى را بر على مقدم بدارد او ظالم است ، و بعد از من بيعت با او روا نيست و هر كس چنين كند گمراه مىباشد ، همه كسانى كه قبل از او سر كار آمدند و از مردم بيعت گرفتند از اول تا آخر همه بر باطل هستند و خداوند آنها را مورد رحمت قرار نخواهد داد .\r\nاينها بودند شرائط اسلام و چيزهاى ديگرى هم هست ، آنها گفتند : ما شنيديم و قبول كرديم ، و از گفتار شما اطاعت مىكنيم ، و جان ما به اين سخنان گواهى مىدهد و ما به نهان و آشكار آنها ايمان آورديم ، و از آنها به عنوان امام خوشنود هستيم و آنها را راهنما و رهبران خود مىدانيم .\r\nرسول خدا صلّى اللَّه عليه و إله فرمود : من بر اين گفته‌ها گواه هستم ، بعد از آن فرمود : بهشت حق است و ورود به بهشت براى همه قبل از ورود من حرام است ، بعد از آن فرمود :\r\nبايد بر وجود دوزخ گواهى دهيد و تا دشمنان خاندان من وارد آنجا نشوند كسى وارد آنجا نخواهد شد .\r\nكسى كه با اهل بيت من دشمنى كند و با آنها به جنگ پردازد ، و يا آنها را ناسزا\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nگويد و يا بغض آنان را بگيرد ، مانند كسى است كه مرا ناسزا گويد و مرا دشمن بدارد و يا با من جنگ كند ، آنها گفتند : يا رسول اللَّه به اين ايمان آورديم و اقرار نموديم .\r\nبعد از اين فرمود : گواهى دهيد كه على روز قيامت صاحب حوض من خواهد بود ، و افرادى را از آنجا دور مىكند و راه نمىدهد ، او با آتش دوزخ مردم را با هم تقسيم مىكنند ، على مىگويد : اين مال من و اين هم مال تو دوستان او سالم رها مىگردند ، گفتند به اين هم ايمان آورديم ، فرمود : من هم گواهى مىدهم .\r\nحضرت صادق عليه السّلام فرمود : رسول خدا صلّى اللَّه عليه و إله از مكه هجرت كردند و وارد مدينه شدند ، و هنگامى كه جنگ بدر فرا رسيد و خواستند به طرف بدر بروند مردم را براى بيعت دعوت كردند و همگان بعنوان فرمان بردارى از رسول بيعت نمودند .\r\nرسول اكرم در نهان به على گفتند : چه كسانى وفاء به عهد مىكنند و چه اشخاصى خيانت خواهند كرد و دستور دادند اين سخن مخفى بماند ، بعد از آن على و حمزه و فاطمه را خواستند و به آنها فرمودند : با من به رضايت بيعت كنيد .\r\nحمزه گفت : پدر و مادرم فدايت باد ما چرا بيعت كنيم مگر ما قبلا بيعت نكرده‌ايم ، فرمود : اى شير خدا و رسول ، با خدا و رسول باوفا و پايمردى بيعت نمائيد ، تا ايمان شما كامل شود حمزه گفت : آرى سخن شما را مىشنوم و اطاعت مىكنم و بيعت مىنمايم .\r\nحمزه دست خود را به طرف حضرت رسول صلّى اللَّه عليه و إله آورد ، رسول خدا فرمود :\r\nدست خداوند بالاى دست آنها قرار دارد ، اينك على امير مؤمنان ، حمزه سيد الشهداء و جعفر طيار در بهشت ، فاطمه سيده زنان عالم ، و حسن و حسين كه دو سبط و سيد جوانان اهل بهشت مىباشند .\r\nخداوند براى همه مسلمانان از جن و انس اين شرط را قرار داده و از آنها پيمان گرفته است ، اينك هر كس بخواهد نقض عهد كند بر خود ظلم كرده است و هر كس به عهد خود وفا كند و پيمان خود را با خدا محفوظ بدارد خداوند به او اجر بزرگى مىدهد .\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nبعد اين آيه شريفه را تلاوت كردند :  إِنَّ الَّذِينَ يُبايِعُونَكَ إِنَّما يُبايِعُونَ اللَّهَ  ، امام عليه السّلام فرمود : در شبى كه روزش حمزه به شهادت رسيد رسول خدا او را نزد خود دعوت كرد و گفت : اى حمزه اى عموى رسول خدا .\r\nشما به اين زودى غيبتى طولانى خواهيد داشت ، اگر وارد بر خداوند متعال شدى و از تو احكام شرع را سؤال كرد و يا از شرائط ايمان مورد پرسش قرار گرفتى چه مىگوئى او در اين هنگام گريه كرد و گفت پدر و مادرم فدايت باشند مرا راهنمائى كنيد و ارشاد فرمائيد .\r\nفرمود : اى حمزه به وحدانيت خدا و رسالت من گواهى بده ، حمزه گفت :\r\nگواهى مىدهم ، فرمودند بهشت و دوزخ هستند ، و قيامت خواهد آمد و شكى در آن نيست ، صراط و ميزان حقيقت دارند ، جماعتى هم در دوزخ خواهند بود و على هم امير مؤمنان مىباشند .\r\nحمزه گفت : بر اين‌ها هم گواهى مىدهم و اقرار و ايمان دارم ، رسول خدا فرمود : امامان از ذريه او حسن و حسين و ساير امامان از فرزندان حسين مىباشند ، حمزه گفت : اين را هم گواهى مىدهم ، رسول خدا فرمود : فاطمه سيده زنان عالم است حمزه گفت : به اين هم ايمان دارم .\r\nرسول خدا صلّى اللَّه عليه و إله فرمود : حمزه هم سيد الشهداء و شير خدا و رسول و عمويش مىباشد ، در اين هنگام حمزه گريه كرد و بر زمين افتاد ، و بعد ديدگان حضرت رسول صلّى اللَّه عليه و إله را بوسيدن گرفت .\r\nرسول اكرم فرمود : جعفر فرزند برادرت در بهشت با فرشتگان پرواز مىكند ، و محمد و آل او بهترين آدميان هستند ، اى حمزه بايد به نهان و آشكار آنها ايمان بياورى ، و به ظاهر و باطن آنها اعتقاد پيدا كنى .\r\nاى حمزه بايد به اين اعتقاد زندگى كنى و با اين عقيده از جهان به روى ، بايد دوستان آنها را دوست بدارى و با دشمنان آنها دشمنى كنى ، گفت : آرى يا رسول اللَّه خدا و شما را گواه مىگيرم ، و اين خود كفايت مىكند ، رسول خدا فرمود :\r\nخداوند شما را ثابت قدم بدارد .\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nامام كاظم از پدرانش ، عليهم السّلام روايت مىكند كه رسول خدا صلّى اللَّه عليه و إله در هنگام مرگ عباس را دعوت كرد و با او خلوت نمود ، و فرمود : يا ابا الفضل بدان كه خداوند به من امر كرد كه نخست خاندان خود و بعد همه مردم را به ولايت على فراخوانم ، اينك هر كس مىخواهد كافر شود و هر كس مىخواهد ايمان بياورد .\r\nاى أبو الفضل بار ديگر پيمان خود را براى اسلام تجديد كن ، و حكومت را به صاحب خود بده ، و مانند آنهائى كه با زبان اظهار مىدارند ولى در باطن قبول ندارند كسانى كه مرا در باره خاندانم اذيت مىكنند و از آن‌ها خود را جلو مىاندازند و بر آنها حكومت مىكنند و خود را بر آنها مسلط مىسازند .\r\nآنها مىخواهند گروهى را كه خداوند عزيز كرده ذليل كنند ، و گروهى را عزت دهند كه اهل عزت نمىباشند و به آنچه چشم دوخته‌اند و مىخواهند خود را به آن برسانند شايستگى ندارند .\r\nاى أبو الفضل خداى من از من پيمان گرفته كه مطلبى را به انس و جن برسانم ، و بايد شاهدان آنها را به غائبان برسانند كه على را يارى كنند و از وى اطاعت نمايند و سخنان او را بپذيرند ، و واجبات خداوند را انجام دهند ، هر كس چنين كند به حقيقت ايمان رسيده است .\r\nاما هر كس فرائض را انجام ندهد ، خداوند اعمال او را بىاثر مىكند و از كارهايش نتيجه نخواهد گرفت ، او هنگامى كه به حضور خداوند برسد برهانى نخواهد داشت ، اى ابو الفضل در اين باره چه مىگوئى ، گفت : يا رسول اللَّه گفته‌هايت را قبول مىكنم و به آن چه فرمودى ايمان دارم و تسليم شدم و شما هم بر اين گواهى دهيد .\r\n\r\n28 دين مورد قبول خدا\r\n1 - عبد العظيم حسنى گويد : خدمت سيد خود على بن محمد عليهما السّلام رسيدم ،\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nهنگامى كه ديدگانش بر من افتاد گفت : اى ابو القاسم خوش آمدى تو حقيقتا دوست ما هستى ، گفتم : يا ابن رسول اللَّه مىخواهم دين خود را بر شما عرضه بدارم ، اگر مورد پسند شما هست بر آن ثابت باشم تا در محضر خداوند حاضر گردم .\r\nامام عليه السّلام فرمود : عقائد خود را اظهار بكنيد ، عبد العظيم عرض كرد : من اعتقاد دارم كه خداوند يكى است و شريكى ندارد و او از ابطال و تشبيه بيرون است ، خداوند داراى همه صفات مىباشد و از صفات مخلوقات منزه است ، خداوند نه جسم است و نه صورت و نه عرض و جوهر .\r\nخداوند همه اجسام را پديد آورد و صورتها را تصوير فرمود : و جوهر و اعراض را خلق كرد ، او پروردگار همه اشياء و مالك و آفريننده آنها مىباشد ، محمد بنده و رسول و خاتم پيامبران است و پيغمبرى بعد از او نخواهد آمد تا آنگاه كه قيامت برپا گردد .\r\nشريعت او آخرين شرايع بوده و تا روز قيامت شريعتى ديگر نخواهد آمد ، من عقيده دارم كه امام و جانشين و ولى امر بعد از رسول اكرم صلّى اللَّه عليه و إله امير المؤمنين على بن ابى طالب مىباشد ، و بعد از او حسن و بعد حسين و بعد على بن الحسين عليهم السّلام هستند .\r\nبعد از آنها محمد بن على و بعد جعفر بن محمد ، سپس موسى بن جعفر و بعد على بن موسى الرضاء ، و بعد محمد بن على عليهم السّلام و بعد شما هستيد ، امام عليه السّلام فرمود :\r\nبعد از من فرزندم حسن امام است ، مردم در باره امام بعد از او چه مىكنند .\r\nعبد العظيم گويد : چرا مردم در باره او مردد باشند ، فرمود : براى اينكه مردم او را مشاهده نمىكنند و روا نيست كه نامش هم بر زبان‌ها جارى گردد ، تا آنگاه كه زمين پس از ظلم و جور پر از عدالت شود ، گفت : من به اين هم اقرار كردم و به امامت آنها هم اعتراف نمودم .\r\nبعد از اين عبد العظيم گفت : دوست آنها دوست خداوند است ، و دشمن آنها دشمن خدا مىباشد ، اطاعت از آنها اطاعت از خداوند مىباشد ، و نافرمانى آنها ،\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nنافرمانى از خدا به حساب مىآيد ، و عقيده دارم معراج حق است ، قيامت خواهد آمد و شكى در آن نيست و مردم همه از گورها مبعوث مىگردند .\r\nمن عقيده دارم واجبات بعد از ولايت عبارتند از نماز ، زكات روزه ، حج ، جهاد ، و امر به معروف و نهى از منكر ، امام هادى عليه السّلام فرمود : به خداوند سوگند اين دينى است كه خداوند قبول مىكند ، بر آن ثابت باش كه خداوند در اين گفتار تو را ثابت بدارد و در دنيا و آخرت بر همين طريق باشى .\r\n2 - اسماعيل جعفى گويد : مردى خدمت حضرت باقر عليه السّلام رسيد و در دست خود كتابى داشت كه در آن مسائلى بود و با آن‌ها مخاصمه مىكرد ، امام عليه السّلام فرمود : اين كتاب كسى است كه مىخواهد در باره دين حق كه قبول اعمال به آن بستگى دارد مخاصمه كند ، آن مرد گفت : من هم مىخواهم دين حق را بشناسم .\r\nامام باقر سلام اللَّه عليه فرمود : گواهى بر وحدانيت خداوند بدهيد ، و محمد صلّى اللَّه عليه و إله را به عنوان بنده و رسول بشناسيد ، و هر چه پيامبر از طرف خداوند آورده قبول كنيد ، و به ولايت ما اهل بيت اقرار نمائيد از دشمنان ما بيزارى بجوئيد ، تسليم اوامر ما باشيد ، تواضع و فروتنى پيشه كنيد و در جامعه آرام باشيد ، و منتظر حكومت ما باشيد ، و دولت ما در آينده ان شاء اللَّه خواهد آمد .\r\n3 - ابراهيم مخارقى گويد : دين خود را براى امام جعفر صادق عليه السّلام تعريف كردم ، و گفتم : گواهى مىدهم كه خدائى جز خداى واحد نيست ، محمد صلّى اللَّه عليه و إله فرستاده او مىباشد ، و على امام عادل بعد از او هست ، بعد از او حسن و سپس حسين و بعد على بن الحسين ، و بعد محمد بن على عليهم السّلام و بعد از آن شما هستيد .\r\nدر اين جا امام صادق عليه السّلام فرمود : خداوند تو را رحمت كند ، و سپس سه بار فرمود : از خداوند بترسيد و تقوى پيشه كنيد ، همواره با ورع باشيد و امانت‌ها را اداء نمائيد ، و شكم و دامن خود را از حرام نگه داريد تا در مقام قرب با ما قرار گيريد .\r\n4 - حمزه و محمد دو فرزند حمران گويند ما با گروهى در خدمت حضرت صادق عليه السّلام بوديم ، گروهى از بزرگان و دوستان آن حضرت هم بودند و حمران بن\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nاعين هم در ميان ما بود ، در اين جا وارد مناظره شديم و حمران هم ساكت بود .\r\nامام عليه السّلام فرمود : اى حمران چرا شما سكوت كرده‌ايد ، حمران گفت : با خود عهد بسته‌ام در مجلسى كه شما هستيد سخن نگويم ، امام فرمود : من اجازه مىدهم شما سخن بگوئيد ، حمران گفت : من گواهى مىدهم كه خدائى جز خداى واحد نيست و شريك و همتائى ندارد ، و زن و فرزندى هم براى او نيست ، و از حد تشبيه و تعطيل هم بيرون مىباشد .\r\nحق آن است كه نه جبرى هست و نه تفويض مىباشد ، گواهى مىدهم كه محمد بنده و رسول خداست كه او را براى هدايت مردم و اظهار دين حق فرستاد ، تا دين خود را بر همگان آشكار كند ، اگر چه مشركان كراهت داشته باشند و راضى به اين امر نگردند .\r\nگواهى مىدهم كه بهشت و دوزخ حق مىباشند ، و مردم روزى براى حساب از قبرها بيرون خواهند شد ، گواهى مىدهم كه على حجت خداوند بر مردمان مىباشد و مردم نمىتوانند مقام او را انكار كنند ، بعد از او حسن و بعد از او حسين و بعد على بن الحسين و بعد محمد بن على عليهم السّلام امام هستند و پس از آنها شما هستيد .\r\nامام صادق عليه السّلام فرمود : ميزان و اندازه همان است كه حمران گفت ، بعد امام فرمودند اى حمران اين اندازه را بين خود و امام در ارتباط قرار ده ، و هر كس با اين عقيده مخالف باشد ، او زنديق به حساب مىآيد حمران گفت : اگر چه از علويان و فاطميان باشد ، فرمود : آرى اگر چه در زمره محمديان ، علويان و يا فاطميان باشد .\r\n5 - معاذ بن مسلم گويد : برادرم عمر را خدمت حضرت صادق عليه السّلام بردم و گفتم : برادرم مىخواهد مطالبى را از شما بشنود ، فرمود : هر چه مىخواهى سؤال كن ، گفت : از شما سؤال مىكنم از چيزى كه خداوند جز او را قبول نمىكند و عذر جهالت را هم نمىپذيرد .\r\nامام عليه السّلام فرمود : آن شهادت بر وحدانيت خداوند و رسالت محمد صلّى اللَّه عليه و إله مىباشد ، و همچنين نماز پنجگانه و روزه ماه رمضان ، و غسل جنابت ، و حج خانه و\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nاقرار به آن چه از نزد خداوند آمده و پيامبران آن را ابلاغ كرده‌اند .\r\nاعتقاد به امامت امامان حق از آل محمد عليهم السّلام ، گفت : آنها را براى من بشمار و نام ببر ، حضرت صادق فرمود : على امير مؤمنان ، حسن ، حسين ، على بن الحسين و محمد بن على عليهم السّلام و خيرهائى كه خداوند به هر كس بخواهد عطا مىكند .\r\nگفت : شما هم مانند آنها هستى قربانت گردم ، فرمود : ما اول و آخرمان مساوى هستيم ، و در ميان ما محمد و على برترى دارند ، گفت پس شما امام هستيد ، فرمود : اين امر در جريان هست همان گونه كه شب و روز در جريان مىباشند ، گفت : پس شما هستيد .\r\nبار ديگر فرمود : اين جريان ادامه دارد همان گونه كه حد زانى و سارق جريان دارد ، گفت : پس شما هستيد ، فرمود : قرآن در باره مردمان فرود آمد و تا روز قيامت اين وضع ادامه خواهد داشت گويد : گفتم پس تو امام مىباشى .\r\n6 - هشام بن عجلان گويد : به حضرت صادق عليه السّلام عرض كردم مىخواستم از شما موضوعى را سؤال كنم كه ديگر احتياج به ديگرى نداشته باشم ، و آن ايمانى است كه همه مردم بايد به آن معتقد باشند و از آن بىاطلاع نباشند .\r\nامام عليه السّلام فرمود : آن گواهى دادن بر وحدانيت خداوند و رسالت حضرت محمد صلّى اللَّه عليه و إله و اقرار به آنچه از طرف خداوند نازل شده ، و خواندن نماز ، و پرداخت زكات ، و حج خانه و روزه ماه رمضان و ولايت ما و برائت از دشمنان ما مىباشد ، اگر شما به اينها معتقد كردى و عمل نمائى از صديقان خواهى بود .\r\n7 - عمرو بن حريث گويد : خدمت حضرت صادق عليه السّلام رسيدم در حالى كه در منزل برادرش عبد اللَّه بن محمد بود ، گفتم : قربانت گردم اين منزل شايسته شما نيست ، فرمود : من براى استفاده از هوا و خرمى اين منزل به اين جا آمده‌ام ، گويد :\r\nگفتم : قربانت گردم مىخواهم دين خود را بر شما عرضه بدارم فرمود : عقائد خود را اظهار كنيد .\r\nگفتم : من معتقد هستم كه خدائى جز خداى واحد نيست ، و محمد بنده و فرستاده او مىباشد ، و روز قيامت فرا خواهد رسيد ، و همه مردم از قبرها بيرون\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nمىكردند و در محشر حاضر مىشوند ، من به اقامه صلاة و اداء زكات و روز ماه رمضان و حج خانه در هنگام استطاعت و ولايت على بن ابى طالب امير المؤمنين بعد از رسول خدا ايمان دارم .\r\nبعد از على به امامت حسن و حسين و على بن الحسين و محمد بن على عليهم السّلام معتقد هستم شما امامان من مىباشيد به همين عقيده زنده هستم ، و بر همين عقيده خواهم مرد ، و دين من اينها بود كه عرضه كردم امام عليه السّلام فرمود : اين است به خداوند سوگند دين من و پدران من كه در آشكارا و نهان به آن اعتقاد دارند .\r\nاكنون از خداوند بترسيد و زبانتان را حفظ كنيد ، و جز در كارهاى خير آن را به كار نگيريد ، شما نگوئيد من خود راه را بدست آوردم ، بلكه خداوند شما را هدايت كرد ، و اينك خداوند را در برابر اين نعمت شاكر باشيد ، شما بايد در روبرو و پشت سر فرق نكنيد ، كارى نكنيد كه اگر با كسى روبرو شديد او را ناسزا بگوئيد ، و اگر از شما دور شد او را از عقب تير بزنيد .\r\nكارى نكنيد كه مردم را بر گردن‌تان سوار كنيد ، و براى خود ايجاد ضعف نمائيد كه هر چه آنها خواستند در باره شما انجام دهند بايد با مردم طورى رفتار كنيد كه بر شما تسلط پيدا نكنند ، اگر مردم را بر خود مسلط كرديد آن‌ها هم به گردن شما سوار خواهند شد .\r\n8 - ابو سلمه حجال گويد : خالد بجلى خدمت حضرت صادق عليه السّلام رسيد و من هم در خدمت آن جناب بودم ، خالد گفت : قربانت گردم مىخواهم دين خود را به شما عرضه دارم تا دينى كه مورد پسند خدا باشد داشته باشم ، امام عليه السّلام فرمودند :\r\nسؤالات خود را بگوئيد .\r\nآن مرد گفت : نخست گواهى مىدهم كه خدائى جز خداى واحد نيست ، و او شريك و همتا ندارد و غير از او خداى ديگرى وجود ندارد ، امام عليه السّلام فرمود : همچنين است خداى ما با او خداى ديگرى وجود ندارد ، بعد از آن گفت : گواهى مىدهم كه محمد بنده خدا كه به عبوديت او اقرار كرد و رسول خدا براى مردم مىباشد .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nامام عليه السّلام فرمود : همين طور است كه گفتيد محمد به عبوديت خداوند اقرار كرد و رسول او براى مردم مىباشد ، خالد بجلى گفت : گواهى مىدهم كه طاعت على بر مردم واجب است همان گونه كه طاعت محمد صلّى اللَّه عليه و إله بر مردم واجب بود ، امام فرمود : آرى اطاعت على مانند اطاعت رسول واجب است .\r\nگفت : گواهى مىدهم كه اطاعت حسن بن على و حسين بن على و على بن الحسين و محمد بن على عليهم السّلام مانند طاعت محمد و على عليهما السّلام واجب مىباشد ، امام صادق عليه السّلام فرمود : آرى اين چنين است طاعت اينها هم مانند طاعت محمد و على هست ، و اكنون گواهى مىدهم كه خداوند تو را وارثان آنها قرار داده است .\r\nحضرت صادق عليه السّلام فرمود : سكوت كنيد همين جا بس است تو حق را گفتى ، من هم سكوت كردم ، امام خداوند را مدح و ثنا و گفت و بعد فرمود : خداوند هيچ پيامبرى را مبعوث نفرمود كه او داراى فرزند و ذريه باشد مگر اينكه همه آن فرزندان را در يك رديف قرار داده است .\r\nآنچه براى گذشتگان بوده براى آيندگان هم خواهد بود ، ما هم فرزندان و ذريه محمد صلّى اللَّه عليه و إله مىباشيم ، براى ما هم آنچه براى گذشتگان بوده براى آيندگان هم خواهد بود ، ما بر همان راهى مىرويم كه محمد در آن كام نهاد و اطاعت ما هم مانند او واجب مىباشد .\r\n9 - يوسف گويد : به حضرت صادق عليه السّلام عرض كردم مىخواهم دين خود را براى شما شرح دهم تا دينى كه مورد رضايت خداوند مىباشد داشته باشم ، اگر عقائد من درست مىباشد در آن ثابت بمانم و اگر درست نيست مرا به حق هدايت كنيد .\r\nامام عليه السّلام فرمود : عقيده‌ات را بيان كن ، گفتم : شهادت مىدهم خداوند يكى است و شريكى ندارد ، محمد بنده و رسول او مىباشد ، على ، حسن ، حسين و على بن الحسين و محمد بن على عليهم السّلام امام مىباشند .\r\nبعد از آن گفت : قربانت گردم شما هم بر طريق پدرانت گام بر مىدارى و همان راه را ادامه مىدهى ، امام عليه السّلام چند بار فرمود : خداوند تو را رحمت كند ، و بعد\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nگفتند به خداوند سوگند اين‌ها كه گفتى دين خدا و فرشتگان و دين من مىباشد و خدا جز آن را قبول نمىكند .\r\n10 - حسن بن زياد گويد : به حضرت صادق عليه السّلام عرض كردم مىخواهم دين خود را بر شما عرضه بدارم اگر چه در متابعت از شما اطمينان دارم كه اعمالم درست بوده است ، امام عليه السّلام فرمود : هر چه مىخواهى بگو .\r\nحسن بن زياد گفت : گواهى مىدهم كه خدائى جز خداى واحد نيست ، و محمد صلّى اللَّه عليه و إله بنده و فرستاده او مىباشد ، و آنچه از طرف خداوند آمده است قبول دارم و به امامت على و وجوب اطاعت او معتقد هستم .\r\nهر كس على عليه السّلام را به امامت شناخت مؤمن مىباشد و هر كس حق او را نشناخت گمراه است ، و هر كس سخنان او را رد كند كافر مىباشد ، و بعد امامان را نام برد تا به حضرت رسيد ، امام گفت : بعد از اين چه مىخواهى آيا در نظر دارى تو را با اين عقائد دوست بدارم ، آرى من اينك تو را دوست مىدارم .\r\n11 - عمارة گويد : حضرت صادق عليه السّلام فرمود : هر كس چهار چيز را انكار كند از شيعيان ما نخواهد بود ، معراج ، سؤال در قبر ، مخلوق بودن بهشت و دوزخ و شفاعت .\r\n12 - فضل بن شاذان از امام رضا عليه السّلام روايت مىكند كه فرمود : هر كس به يگانگى خداوند اقرار كند ، و خدا را به چيزى تشبيه نكند ، و او را از هر آلودگى منزه بداند ، و معتقد گردد كه هر نيرو و قوه‌اى و حركتى از طرف خداوند است ، و اراده و مشيت او بر همه جا حكومت مىكند .\r\nجسم و جان مردم در اختيار او مىباشد عالم امر و خلق در دست او هست ، به قضاء و قدر خداوند اعتقاد پيدا كند ، و افعال بندگان را مخلوق بداند خلقت تقديرى نه تكوينى ، و گواهى دهد كه محمد رسول خدا و على و امامان بعد از او عليهم السّلام حجت‌هاى خداوند هستند .\r\nدوستان آنها را دوست بدارد ، و دشمنان آنها را دشمن بدارد ، از گناهان بزرگ دورى كند ، و به رجعت معتقد شود ، متعتين را قبول كند ، به معراج ، سؤال در قبر ،\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nحوض ، شفاعت ، خلقت بهشت و دوزخ ، صراط ، ميزان ، قيامت ، جزاء و حساب معتقد گردد او مؤمن حقيقى است و از شيعيان ما اهل بيت به حساب مىآيد .\r\n13 - عبد الرحمن بن ابى ليلى از حضرت صادق عليه السّلام روايت مىكند كه فرمود : شما شايستگى پيدا نمىكنيد مگر اينكه شناخت داشته باشيد ، و شناخت پيدا نخواهيد كرد مگر اينكه صداقت داشته باشيد و صداقت را هنگامى بدست مىآوريد كه تسليم شويد .\r\nاين‌ها ابواب چهارگانه‌اى هستند كه به هم بستگى دارند و در صورت فقدان يكى بقيه هم مىتوانند كار كنند ، آنها كه سه صفت از آنها را داشته باشند راه به جائى نخواهند برد ، و حيران و سرگردان خواهند شد ، خداوند متعال جز كارهاى شايسته را قبول نمىكند .\r\nپروردگار كارهائى كه در آن وفاء به عهد و پيمان باشد مىپذيرد ، هر كس به شرطها و عهدها وفا كند و پيمان خدا را انجام دهد از فضل و رحمت او برخوردار مىشود ، و به وعده‌هاى او مىرسد و ثواب كارهاى خود را مىبرد و پاداش مىگيرد .\r\nخداوند متعال طرق هدايت را به مردم نشان داده ، و راه‌هاى روشن را به آنها نمايان كرده است و به آنها فرموده چگونه در آن راه‌ها گام بنهند ، و گفته : من آمرزنده هستم براى كسانى كه توبه و بازگشت نمايند و كارهاى شايسته انجام دهند و راه حق را پيدا كنند .\r\nدر جاى ديگر فرموده : من فقط از پرهيزگاران قبول مىكنم ، هر كس از اوامر خداوند اطاعت كند و تقوى پيشه نمايد با حالت ايمان در محضر خداوند حاضر شود و با اعتقاد به محمد صلّى اللَّه عليه و إله در محشر حضور پيدا كند .\r\nبسيار دور شدند گروهى كه درگذشتند و هدايت نشدند ، آنها گمان مىكردند كه مؤمن هستند در حالى كه ندانستند مشرك بودند ، زيرا هر كس از در خانه وارد گردد راهنمائى مىگردد ، و هر كس از راه غير متعارف وارد گردد هلاك خواهد شد ، خداوند اطاعت ولى خود را به طاعت رسول نزديك كرده ، و هر كس طاعت\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nواليان امر را ترك كند از خدا و رسول هم اطاعت نمىكند .\r\nاينك به آن چه از طرف خداوند فرود آمده اقرار كنيد ، در هنگام ورود به مساجد خود را زينت نمائيد و پاكيزه باشيد ، دنبال خانه‌هائى برويد كه خداوند آنها را بلند گردانيده و نامش در آن خانه همواره ورد زبان‌ها مىباشد ، خداوند خود خبر داده كه در آن خانه‌ها مردانى هستند كه خريد و فروش آنها را از ذكر خدا غافل نمىكند .\r\nآنها نماز مىگذارند زكات مىدهند و از روزى كه ديده‌ها و دلها در آن هراسان هستند ترس واهمه دارند ، خداوند پيامبران را براى رسانيدن اوامرش برگزيد ، و آنها را براى انذار مردم روانه ساخت و آنها با كمال صداقت پيام‌هاى خداوند را رسانيدند .\r\nخداوند در قرآن مجيد فرموده : هيچ امتى نيست مگر اينكه در ميان آنها بيم دهنده بود ، هر كس دنبال جهل برود سرگردان مىگردد ، و هر كس راه هدايت پيدا كرد بينا مىگردد و عقل پيدا مىكند ، خداوند مىفرمايد ديدگان آنها كور نمىباشند بلكه ديده دل آنها كور است .\r\nكسى كه چشم ندارد از كجا راه پيدا مىكند ، و از كجا راه پيدا مىنمايد كسى كه انذار نشده است اكنون از رسول خدا صلّى اللَّه عليه و إله پيروى كنيد ، و به آنچه خداوند نازل كرده است اقرار نمائيد ، و از نشانه‌هاى هدايت پيروى كنيد .\r\nآثار هدايت علامت‌هاى ايمان و تقوى مىباشند ، و بدانيد اگر كسى به عيسى بن مريم اعتقاد پيدا نكرد ولى به ساير پيامبران اعتراف نمود ، او ايمان نياورده است ، راه‌ها را با علامت پيدا كنيد ، و آثار را از پشت حجاب‌ها مشاهده نمائيد تا دين خود را كامل سازيد و به خداى خود ايمان بياوريد .\r\n14 - مفضل از حضرت صادق عليه السّلام روايت مىكند كه فرمود : خداوند متعال فرمودند : من ده چيز را بر بندگان خود واجب كردم كه اگر آنها را انجام دادند آنان را در ملكوت جاى مىدهم و بهشت را براى آنها مباح مىگردانم .\r\nاول بايد مرا بشناسند ، دوم رسول مرا بشناسند و به او اقرار و تصديق نمايند ،\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nسوم دوستان مرا كه حجت‌هاى من بر مردم هستند بشناسند ، هر كس آنها را دوست بدارد مرا دوست داشته است و هر كس آنها را دشمن بدارد مرا دشمن داشته است .\r\nآنها بين من و مردم نشانه هستند ، و بايد به وسيله آنها مرا بشناسند ، هر كس مقام آنها را انكار كند او را وارد آتش خود مىكنم ، و عذاب چند برابر به او خواهم چشانيد .\r\nچهارم شناختن كسانى كه در پرتو قدس من اقامت دارند ، و آنها كسانى هستند كه عدالت مرا در روى زمين برپا مىدارند ، پنجم شناختن كسانى كه فضل آنها را بيان مىكنند و آن‌ها را مورد تصديق قرار مىدهند .\r\nششم شناختن دشمن من ابليس و اعوان و انصار او ، هفتم دستور مرا قبول كنند ، و پيامبران مرا تصديق نمايند ، هشتم اسرار من و دوستان مرا حفظ كنند ، نهم بندگان برگزيده مرا احترام كنند و گفتار آنها را قبول نمايند .\r\nاگر در مواردى با هم اختلاف كردند موضوع را به آنها برگردانند و حقيقت را از آنها بخواهند ، تا واقعيت موضوع و شرح مسأله از نزد آنها بيرون شود و حقيقت موضوع روشن گردد و اختلاف‌ها بر طرف شود .\r\nدهم اينكه خود و برادر دينى او در امور دين و دنيا با هم يكى باشند و بر يك ديگر تفاخر نكنند ، هر گاه اين چنين باشند آنها را در ملكوت جاى مىدهم و از روز قيامت و وحشت آن در امان و آسايش قرار مىدهم ، و در نزد خودم در مقام قرب خواهند بود .\r\nابو الجارود گويد : به حضرت باقر عليه السّلام عرض كردم : ديدگان من نابينا هستند ، و عمرم زياد شده است ، بين من و شما فاصله‌اى زياد هست ، من مىخواهم مسائل دينى خود را ياد بگيرم و به مردم هم بگويم و در امور دين و دنياى خود از آنها استفاده بكنم .\r\nامام عليه السّلام از گفتار من خوشحال شد و در جاى خود نشست و گفت : اى ابو الجارود چه گفتى بار ديگر بگو ، ابو الجارود گويد : بار ديگر گفته‌هاى خود را تكرار كردم ، فرمود : اى ابو الجارود اينك مسائل خود را كه موجب نجات شما مىگردد\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nياد بگيريد .\r\nنخست بر وحدانيت خداوند گواهى دهيد ، و بعد برسالت محمد صلّى اللَّه عليه و إله اعتقاد پيدا كنيد ، نماز بگذاريد ، زكات بدهيد ، روزه بگيريد ، حج خانه را بجاى آوريد ، دوستان ما را دوست بداريد و دشمنان ما را دشمن باشيد ، در برابر اوامر تسليم گرديد ، و منتظر قائم ما باشيد و با ورع و پرهيزكارى در جامعه رفتار كنيد و در عبادت بكوشيد .\r\n15 - ابو جارود گويد : به حضرت باقر عليه السّلام عرض كردم يا ابن رسول اللَّه مىدانى كه من چه اندازه شما را دوست مىدارم ، و متوجه شما هستم ، و به شما علاقه دارم امام فرمود : آرى مىدانم ، گفتم من چشم بينا ندارم و قدرت راه رفتن را ندارم و نمىتوانم هر وقت به زيارت شما بيايم ، اينك مسأله‌اى دارم كه به آن پاسخ دهيد .\r\nامام عليه السّلام فرمود : مسأله‌ات را بگوئيد ، گفتم از عقائد دينى خود ما را تعليم كنيد تا ما هم مانند شما و اهل بيت شما در مسائل دينى معتقد باشيم ، و خداوند را با آن عقائد بشناسيم ، فرمود : اگر تو مقدمه را كوتاه گرفتى ولى حق سؤال را ادا كردى و به آن اهميت دادى .\r\nبه خداوند سوگند اكنون دين خود و پدرانم را كه به آن خدا را معتقد بودند و عبادت مىكردند براى شما باز مىگويم ، و آنها عبارتند از شهادت به وحدانيت خدا و رسالت محمد صلّى اللَّه عليه و إله و اقرار به آنچه خداوند نازل كرده ، دوستى با دوستان ما و بيزارى از دشمنان ما و تسليم به امر ما ، و انتظار قائم ما و عبادت و پرهيزگارى .\r\n16 - ابو بصير گفت خدمت حضرت صادق عليه السّلام عرض كردم قربانت گردم از دينى كه خداوند بر بندگان واجب كرده و همه بايد به آن اعتقاد پيدا كنند و غير از آن دين ديگرى از آنها پذيرفته نيست ، و بايد همه آن را ياد بگيرند ، ما را خبر دهيد ، امام فرمود : بار ديگر گفته‌هاى خود را تكرار كنيد او هم تكرار كرد .\r\nامام عليه السّلام فرمود : شهادت بر وحدانيت خداوند ، و رسالت محمد صلّى اللَّه عليه و إله ، برپاداشتن نماز ، اداء زكات ، حج خانه براى كسى كه استطاعت دارد ، روزه ماه رمضان ،\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nسپس مدتى سكوت كردند و بار ديگر فرمودند : و ولايت ما اين گفته را دو بار تكرار كردند .\r\nبعد از اين امام عليه السّلام فرمود : اين‌ها هستند آن چه را كه خداوند بر بندگان واجب گردانيده و روز قيامت اگر كسى آنها را انجام داده باشد مورد بازخواست قرار نخواهد گرفت ، و اگر زيادتر از واجب هم انجام ندهد مورد سؤال قرار نمىگيرند ، ولى هر كس كارهاى زيادترى انجام دهد خداوند هم زيادتر به او مىدهد ، و رسول خدا هم سنت‌هائى را گذاشته كه بايد آنها را انجام داد .\r\n\r\n29 پايين‌ترين درجه ايمان\r\n1 - جعفر كناسى گويد : به حضرت صادق عليه السّلام عرض كردم پائين ترين رتبه مؤمن چيست ، و با اظهار چه كلماتى مىتواند پائين‌ترين رتبه ايمان را پيدا كند ، فرمود : به وحدانيت خداوند و رسالت محمد صلّى اللَّه عليه و إله ايمان بياورد ، و اطاعت نمايد و امام زمانش را بشناسد ، هر گاه چنان باشد مؤمن خواهد بود .\r\n2 - ابو الربيع گويد : از امام عليه السّلام پرسيدم چه كلماتى مرد را از ايمان خارج مىگرداند فرمود : هر گاه نظريه‌اى داد و آن نظريه بر خلافت حق بود اگر او در اجراى آن كوشش كند از ايمان بيرون مىشود .\r\n3 - سليم بن قيس گويد : مردى خدمت امير المؤمنين عليه السّلام آمد و عرض كرد يا امير المؤمنين پائين‌ترين چيزى كه آدمى را در صف مؤمنان قرار مىدهد ، و يا در صف كافران به حساب مىآورد ، و يا با گمراهان در يك رديف قرار مىدهد چيست .\r\nعلى عليه السّلام فرمود : حالا كه سؤال كردى پاسخ آن را بشنو ، پائين‌ترين چيزى كه انسان را مؤمن مىكند آن است كه به وحدانيت و ربوبيت خداوند اقرار كند ، و پيامبر را بشناسد و او را با نبوت و بلاغت شناسائى كند و حجت خدا را در زمين بشناسد و از او اطاعت نمايد .\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nگفت : يا امير المؤمنين اگر غير از اين‌ها كه براى من تعريف كردى چيز ديگرى نداند ، فرمود : آرى هر گاه او را بكارى امر كردند اطاعت كند ، و از هر چيزى نهى نمودند دست باز دارد ، و پائين‌ترين چيزى كه آدمى را به كفر نزديك مىكند آن است كه به چيزى معتقد باشد و پندارد كه خدا آن را امر نموده و يا از آن نهى كرده است .\r\nبعد همان پندار خود را علم قرار مىدهد و او را ملاك حق و باطل مىداند و خيال مىكند كه او كارها را به دستور خداوند انجام مىدهد ، و اما پائين‌ترين چيزى كه آدمى را گمراه مىكند اين است كه او حجت خدا را در روى زمين نشناسد و به امناى او معرفت نداشته باشد ، حجتى كه خداوند طاعت او را واجب كرده و ولايت او را فريضه دانسته است ، گفت : يا امير المؤمنين آنها را نام ببريد .\r\nفرمود : آن‌ها كسانى مىباشند كه خداوند آنان را به خود و پيامبرش نزديك كرده است و فرموده : از خدا و رسول و صاحبان امر اطاعت كنيد گفت آنها را برايم روشن بفرمائيد فرمود : آنها كسانى هستند كه رسول خدا صلّى اللَّه عليه و إله در آخرين خطبه خود آنها را معرفى كردند و بعد هم جهان را وداع گفتند :\r\nرسول خدا صلّى اللَّه عليه و إله فرمود : من دو چيز را در ميان شما گذاشتم شما اگر به آن دو چنگ زنيد هرگز گمراه نخواهيد شد ، و آن عبارت است از كتاب خدا و اهل بيت من ، خداوند با من عهد كرده كه آن دو از هم جدا نمىگردند تا در كنار حوض بر من وارد شوند .\r\nدر اين هنگام رسول خدا صلّى اللَّه عليه و إله دو انگشت خود را به هم چسبانيدند و فرمودند اين چنين خواهند بود ، اكنون به آن دو چنگ بزنيد تا گمراه نشويد ، و آنان را بر ديگران مقدم نداريد كه هلاك مىگرديد و از آنها دورى نكنيد كه از هم پراكنده مىشويد و به آنها چيزى ياد ندهيد كه آنها از شما داناتر هستند .\r\n\r\n","description":"","footnote":"","page_name":" 406 ","page_number":406},
  {"content":"\r\n\r\n\r\n30 ارتباط ايمان و عمل\r\n1 - يونس بن يعقوب گويد : حضرت صادق عليه السّلام فرمود : ملعون است كسى كه بگويد : ايمان فقط به زبان است و عمل در آن دخالتى ندارد .\r\n2 - ابو الصباح كنانى گويد : امام باقر عليه السّلام فرمود : به على عليه السّلام گفته شد هر كس شهادت دهد كه خداوند يكى است و محمد صلّى اللَّه عليه و إله رسول خدا مىباشد او مؤمن به حساب مىآيد ، على عليه السّلام فرمودند پس واجبات خداوند چه مىشوند .\r\nفرمودند : على عليه السّلام مىفرمودند : اگر ايمان فقط كلام بود ديگر روزه و نماز و حلال و حرامى نازل نمىگرديد راوى گويد خدمت امام عليه السّلام عرض كردم نزد ما جماعتى هستند كه مىگويند : هر گاه كسى به وحدانيت خداوند و رسالت حضرت رسول صلّى اللَّه عليه و إله گواهى دهد او مؤمن است .\r\nامام عليه السّلام پس آنها چرا حد مىزنند و چرا دست سارق را قطع مىكنند ، خداوند بنده‌اى را گرامىتر از مؤمن خلق نكرده است ، و فرشتگان خادمان مؤمنان هستند ، همسايگى خداوند براى مؤمنان مىباشد ، و بهشت براى مؤمنين است و حور العين براى مؤمنان خلق شده‌اند و هر كس فرائض را منكر گردد كافر است .\r\n3 - حسن بن هارون گويد : حضرت صادق عليه السّلام فرمودند : گوش و چشم و دل همه مسئول هستند ، امام فرمودند : از گوش از هر چه شنيده و از ديده از هر چه ديده ، و از دل از هر چه در نظر گرفته سؤال خواهد شد .\r\n4 - محمد بن مسلم گويد : از حضرت صادق عليه السّلام پرسيدم ايمان چيست ، فرمود : گواهى دادن بر وحدانيت خداوند و اقرار به آنچه از نزد خداوند آمده ، و در قلب به آنها اعتقاد پيدا كردن .\r\nگفتم : مگر شهادت خود عمل نيست فرمود : چرا چنين است گفتم : پس عمل هم از ايمان است فرمود : آرى ايمان بدون عمل درست نخواهد بود ، و عمل از\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nايمانست ، ايمان ثابت نمىباشد مگر به عمل .\r\n5 - جميل بن دراج گويد : از امام صادق عليه السّلام از ايمان پرسيدم فرمود : گواهى دادن بر وحدانيت خدا و رسالت محمد صلّى اللَّه عليه و إله ، مگر اين عمل نيست گفت چرا گفتم پس عمل از ايمان است ، فرمود : ايمان بدون عمل ثبات ندارد و عمل از ايمان مىباشد .\r\n6 - ابو عمرو زبيرى گويد : به حضرت صادق عليه السّلام عرض كردم اى عالم بفرمائيد كدام يك از اعمال در نزد خداوند بهترند ، فرمود : آن عملى كه خداوند جز آن چيزى را قبول نمىكند ، گفتم : آن چيست فرمود ايمان به خداوند يگانه كه بالاترين و شريفترين و عالىترين چيز است ، گفتم : بفرمائيد ايمان تنها گفتار است ، و يا گفتار و كردار با هم .\r\nامام عليه السّلام فرمود : ايمان همه‌اش عمل است ، و اظهار زبانى جزئى از ايمان مىباشد كه خداوند آن را در كتاب خود بيان كرده است ، نورش روشن ، و برهانش ثابت مىباشد ، كتاب به آن ايمان گواهى مىدهد و او را به طرف خود مىكشاند .\r\nراوى گويد : عرض كردم ايمان را براى من تعريف كنيد تا خوب آن را دريابم ، فرمود : ايمان حالات و درجات مختلفى دارد و با هم در يك حال نيستند ، آنها از نظر مقام و مرتبه متفاوت مىباشند ، بعضى از ايمان‌ها تمام و در حد كمال هستند ، و پاره‌اى در عين نقصان مىباشند ، و بعضى هم متوسط هستند .\r\nگويد : عرض كردم : ايمان هم در حد كمال است و هم نقصان پذير مىباشد و هم در حال تزايد ، فرمود : آرى گفتم چگونه است ، امام عليه السّلام فرمود : خداوند متعال ايمان را بر جوارح فرزندان آدم واجب گردانيد و آن را بر اعضاء تقسيم فرمود : و براى هر يك سهمى معين كرد .\r\nهر يك از وظائف آدميان را به يكى از جوارح اختصاص داده ، و هر عضوى تكليف مخصوصى دارد كه عضو ديگرش به آن مكلف نيست ، يكى از آن جوارح قلب است كه بوسيله آن مىفهمد و درك مىكند ، بدىها و نيكها را از هم تميز مىدهد و خير و شرش را در مىيابد .\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nقلب امير و فرمانده جوارح و اعضاء او مىباشد ، هر چه قلب امر كند اعضاء بدنش اطاعت مىكنند و از فرمان او سرپيچى ندارند ، يكى از آن اعضاء ديدگان او هستند كه بوسيله آنها اشياء را نگاه مىكند و گوشهائى دارد كه بوسيله آنها مىشنود .\r\nآدميان دو دست دارند كه بوسيله آنها اشياء را برمىدارند ، و دو پا دارند كه با آنها راه مىروند ، و آلتى براى آنها قرار داده كه با آن زناشوئى مىكنند و توليد مثل مىنمايند ، و زبانى دارند كه با آن سخن مىگويند و سرى دارند كه صورت آنها در آن قرار دارد .\r\nاينها بود اعضاء و جوارح انسان كه هر كدام براى كارى خلق شده‌اند و بايد ايمان بياورند كه از حدود خود تجاوز ننمايند و هر كدام به وظيفه‌اى كه دارند بايد مشغول گردند ، خداوند متعال براى هر يك از آنها وظيفه‌اى معين كرده و در قرآن آنها را روشن ساخته است .\r\nآنچه بر قلب واجب كرده غير از آن است كه بر گوش واجب نموده باشد ، و هر چه بر گوش واجب كرده بر چشم واجب نكرده است ، و آن چه را كه بر گوش واجب ساخته بر زبان واجب نساخته است .\r\nآن چه بر زبان لازم گردانيده بر دست‌ها لازم نگردانيده است ، و بر دست چيزى را واجب كرده كه بر پاها واجب ننموده است و آنچه بر پاها واجب نموده بر دامن واجب نكرده ، و هر چه بر دامن واجب كرده بر صورت واجب نفرموده است .\r\nاما آن چه بر قلب واجب كرده آن ايمان و شناخت و اقرار و اعتقاد و خوشنودى و تسليم است گواهى دهد كه خداوند يكى است و شريك و همتايى ندارد ، فرزندى و زنى براى او نيست ، و گواهى دهد محمد صلّى اللَّه عليه و إله رسول و فرستاده خداوند مىباشد .\r\nهر چه خداوند نازل فرموده از كتاب و پيامبر به آن اقرار كند و اعتراف نمايد ، اينها بود آنچه خداوند بر قلب واجب گردانيده و بايد قلب نسبت به آنها اقرار كند و شناخت داشته باشد ، و همين است معنى آيه شريفه كه فرمود :  إِلَّا مَنْ أُكْرِهَ وَ قَلْبُهُ \r\n\r\n","description":"","footnote":"","page_name":" 409 ","page_number":409},
  {"content":"\r\n\r\n مُطْمَئِنٌّ بِالْإِيمانِ وَ لكِنْ مَنْ شَرَحَ بِالْكُفْرِ صَدْراً  .\r\nدر جاى ديگر فرموده آگاه باشيد كه با ياد خدا دلها اطمينان پيدا مىكنند ، و نيز فرمود : كسانى كه به زبان ايمان آورده‌اند ولى دلشان هنوز ايمان پيدا نكرده‌اند ، در جاى ديگر فرمود : هر چه ظاهر كنيد و يا در باطن خود مخفى بداريد خداوند شما را با آنها محاسبه مىكند .\r\nگروهى از شما را مورد رحمت و مغفرت قرار مىدهد و دسته‌اى را عذاب مىكند ، اينها بود آنچه خداوند بر دل واجب و لازم گردانيده و بايد قلب به آنها اقرار كند ، و شناخت داشته باشد ، عمل قلب انجام اين گونه كارها مىباشد ، و اساس و هستى ايمان هم در قلب است .\r\nخداوند متعال بر زبان اظهار و گفتار را واجب كرده است ، و هر چه در دل به آن اعتقاد دارد بايد بر زبان جارى گرداند ، و به آن اعتراف نمايد ، خداوند متعال مىفرمايد : با مردم به خوبى سخن بگوئيد ، و نيز فرموده بگوئيد به خداوند ايمان آورديم و به هر چه از طرف خدا آمده ايمان داريم ، و به آنچه بر شما فرود آمده مؤمن هستيم ، خداى ما و شما يكى است و ما همه در برابر او تسليم مىباشيم ، اين بود واجبات زبان و عمل او .\r\nخداوند بر گوش نيز چيزهائى واجب كرده است ، و آن اين است كه نخست گوشهاى خود را از آنچه پروردگار حرام كرده است باز دارد ، و از منهيات دورى كند ، و به سخنانى كه مورد خشم خداوند مىگردد گوش فرا ندهد و از لهويات و شنيدن سخنان بىفايده خوددارى نمايد .\r\nخداوند در قرآن فرمود : در كتاب براى شما نازل كرده ، و به شما تذكر داده ، كه هر گاه شنيديد آيات خداوند مورد استهزاء قرار مىگيرد شما در آن مجلس قرار نگيريد و از آنجا خارج شويد ، تا آنها از مقوله ديگرى سخن گويند و از ريشخند و استهزاء دست باز دارند .\r\nاما هر گاه حكم خدا را فراموش كرديد و با بدكاران و بد زبانان هم‌نشينى نموديد ، و شيطان شما را بفراموشى كشانيد ، هر گاه متذكر امر خداوند شديد از\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nمجلس بيرون گرديد و از هم‌نشينى با ظالمان خوددارى نمائيد و از ريشخندكنندگان دورى كنيد .\r\nدر جاى ديگر فرمود : مژده بده به آن بندگانى كه حق را مىشنوند و بعد بهترين آن را اختيار مىكنند و مورد عمل قرار مىدهند ، آن گروه را خداوند هدايت مىكند و همان‌ها صاحب عقل و درايت هستند و دانش و بينش دارند و همه اهل شناخت مىباشند .\r\nدر جاى ديگرى مىفرمايد : مؤمنان رستگار شدند ، آنها كه در نمازها خشوع دارند ، كسانى كه از لغو و لهويات دورى مىكنند ، آنهائى كه زكات مال خود را مىدهند ، در جايى فرموده : هر گاه لهويات را بشنوند از آن كنار مىروند .\r\nدر جاى ديگرى مىفرمايد : آنها گفتند : كارهاى ما براى ما مىباشد و اعمال شما هم براى شما خواهد بود ، فرمود هر گاه از كنار لغو و كار بىفائده عبور كنند با بزرگوارى از آنجا مىگذرند ، اينها بود آنچه خداوند بر گوش واجب كرده و بايد از گوش دادن به آنها اجتناب كند و اين‌ها عمل گوش مىباشد .\r\nخداوند بر چشم واجب كرد به آنچه حرام است نگاه نكند ، و از هر چه روا نيست چشم‌پوشى نمايد و اين عمل چشم مىباشد و آن جزئى از ايمان است ، خداوند متعال در اين باره مىفرمايد : اى رسول ما به مؤمنان بگوئيد كه ديدگان خود را بپوشانند و دامن‌هاى خود را نگه دارند .\r\nخداوند متعال مؤمنان را نهى فرمود از اينكه آنها به عورت‌هاى يك ديگر نگاه كنند ، و وظيفه دارند كه عورت‌ها را از يك ديگر بپوشانند ، فرمود : به زنهاى مؤمنه بگوئيد كه ديدگان خود را فرو بندند و دامن‌هاى خود را حفظ كنند .\r\nپروردگار متعال زنان مؤمن را به حفظ دامن امر كرده است ، و از آنها خواسته است ، كه به دامن يك ديگر نگاه نكنند و عورت‌هاى خود را از هم پوشيده دارند ، بعد از اين فرمود : هر چه در قرآن راجع به نگهدارى دامن آمده مقصود زنا مىباشد جز اين مورد كه مقصود نگاه كردن است .\r\nبعد از اين در آيه‌اى از قرآن واجبات قلب ، زبان و گوش را بيان كرده و\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nفرموده : شما قبل از اين خود را حفظ نمىكرديد و گوش و ديده و پوست خود را از مردم مخفى نمىداشتيد ، مقصود از جلود در اين جا دامن‌ها و ران‌ها مىباشند كه بايد مستور گردند و از انظار پوشيده بمانند .\r\nخداوند مىفرمايد : از آنچه اطلاع ندارى و علم به حقيقت آن ندارى پيروى نكن ، و بدان كه گوش و چشم و دل همه در برابر خداوند مسئول هستند ، اينها بود آنچه خداوند بر ديدگان واجب كرده است و فرموده بايد از نگاه كردن به حرام خوددارى نمود ، اين‌ها عمل چشم مىباشد و آن از ايمان است .\r\nخداوند براى دو دست آدميان هم واجباتى معين كرده است ، و آن اين است كه نبايد با دست‌هاى خود به مردم ظلم و ستم كند و بايد در جاهائى كه خداوند امر كرده آن را به كار برد ، و دستور داده كه با دست صدقه دهد و صله ارحام بجاى آورد و در راه خداوند جهاد كند ، و براى نماز طهارت بگيرد و وضوء بسازد .\r\nدر قرآن مجيد فرموده : اى كسانى كه ايمان آورده‌ايد هر گاه خواستيد براى نماز آماده شويد ، صورت‌هاى خود را بشوئيد و دست‌ها را تا مرفق شست و شو دهيد ، و سر و پاهاى خود را مسح كنيد و نيز فرمود هر گاه با كافران برخورد كرديد گردن آنها را بزنيد .\r\nهنگامى كه آن‌ها را مجروح كرديد و خون از بدن آنها جارى شد ، دست و پاى آنها را محكم و استوار ببنديد ، بعد از اين يا بر آنها منت بگذاريد و آزاد كنيد ، يا فديه بگيريد ، تا جنگ فرو نشيند ، اين‌ها بود واجبات دست و شمشير زدن از دست بر مىآيد .\r\nواجبات پا اين است كه با آنها در جاهائى كه خداوند معصيت مىگردد قدم نگذارى ، و بايد در جاهائى رفت و آمد كنى كه رضايت خداوند در آن مىباشد ، پروردگار فرمود : در زمين با نخوت و تكبر حركت نداشته باش تو نمىخواهى زمين را بشكافى و يا بالاى كوهاى بلند به روى .\r\nدر جاى ديگر فرمود : در راه رفتن خود ميانه‌رو باش و بلند صحبت نكن ، و صداى بلند مخصوص دراز گوش است و در بارهء شهادت دست و پا در قرآن آيه\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nفرستاده و در آن از تضييع امر خداوند بوسيله دست و پا سخن گفته است .\r\nدر آيه شريفه فرموده : ما امروز بر دهان آنها مهر مىگذاريم ، دست و زبان آنها با ما سخن مىگويند و گواهى مىدهند كه در دنيا مرتكب چه كارهائى شده‌اند ، و اين هم واجبات پا بود كه خداوند براى آن گذاشته و بايد به آن عمل كنند و همين عمل خود از ايمان مىباشد .\r\nبر صورت آدميان سجده را واجب كرده كه در شب و روز هنگام نماز بايد چهره بر زمين گذارند و سجده كنند در قرآن مجيد فرمود : اى كسانى كه ايمان آورده‌ايد ، ركوع كنيد و به سجده رويد و خداى خود را عبادت نمائيد و كارهاى نيك انجام دهيد شايد رستگار گرديد .\r\nاين هم فريضه‌اى است كه بر صورت و دست‌ها و پاها لازم گرديده است ، و در جاى ديگرى مىفرمايد : سجده‌گاه‌ها از آن خداوند است و با خدا ديگرى را در عبادت شريك نسازيد .\r\nامام عليه السّلام بعد از اين پيرامون واجبات اعضاء و جوارح كه عبادت طهارت و نماز باشد اشاره كردند و فرمودند : هنگامى كه خداوند پيامبر خود را از طرف بيت المقدس متوجه كعبه كردند فرمودند : خداوند نمىخواهد ايمان شما را ضايع كند و او به شما مهربان مىباشد .\r\nخداوند در اينجا نماز را بعنوان ايمان ذكر مىكند ، اينك هر كس اعضاء و جوارح خود را نگه دارد و وظائف هر يك را انجام دهد ، با ايمان كامل به محضر پروردگار خواهد رسيد ، و وارد بهشت خواهد شد ، و هر كس در يكى از آنها خيانت كند و يا از اوامر خداوند سرباز زند با ايمان ناقص به محضر او قدم خواهد گذاشت .\r\nراوى گويد : عرض كردم نقصان ايمان را فهميدم اينك بفرمائيد زياد شدن از كجا خواهد بود ، فرمود : خداوند متعال در اين باره فرموده : هر گاه سوره‌اى نازل مىشد بعضى از آنها مىگفتند كدام يك از شما ايمانش افزوده شد ، كسانى كه ايمان آورده بودند بر ايمانشان افزوده شده و به يك ديگر بشارت مىدادند .\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nاما كسانى كه دلشان بيمار بود براى آنها جز پليدى چيزى ديگرى اضافه نمىشد ، در جاى ديگر گفتند ما داستانهاى بر حق آنها را برايت مىگوئيم ، آنها جوان مردانى بودند كه به خداى خود ايمان آوردند و ما هم بر هدايت آنها افزوديم ، و اگر همه يكسان بودند و زيادت و نقصانى در آنجا نبود كه آنها بر هم برترى و فضيلتى نداشتند .\r\nاگر زيادت نبود همه نعمت‌ها مساوى مىشد و مردم همه با هم برابر بودند ، و تفضيل باطل مىشد ولى با ايمان كامل مؤمنان وارد بهشت مىگردند ، و با زيادت در ايمان درجات بيشترى بدست مىآورند ، و كسانى كه در ايمان نقصان داشته باشند وارد دوزخ مىگردند .\r\nگويد عرض كردم براى ايمان درجات و منازلى هست و مؤمنان گروهى بر گروه ديگر فضيلت پيدا مىكنند و مقامات آنها در نزد خداوند با هم تفاوت دارند ، فرمودند : آرى ، گفتم : براى من اين را تعريف كنيد تا نيك دريابم ، فرمود : خداوند بين مؤمنان مسابقه گذاشته همان گونه كه بين اسب سواران مسابقه نهاده‌اند .\r\nبعد از اين بين آنها در اين مسابقه‌ها فضيلت قائل شد و هر كدام بيشتر عمل كردند پاداش بهترى خواهند داشت و از حقش هم كم نخواهد شد ، در اين جا مفضول بر فاضل و مسبوق بر سابق مقدم نخواهند شد ، گذشتگان اين امت و آينده‌گان همه در اين عمل يكسان مىباشند .\r\nآرى آنها كه سابقه در ايمان دارند داراى فضيلت هستند ، و اگر چنين نبود آيندگان هم در پاداش با آنها مساوى مىشدند ، و اگر براى كسانى كه در ايمان پيش دستى كردند فضيلتى بر آنها كه ايمان خود را به تاخير انداختند نبود شما از آن‌ها مقدم بوديد ، ولى خداوند مؤمنان سابق را به درجات ايمان از همديگر متمايز ساخته و با تاخير در ايمان گروهى را مقصر دانسته است .\r\nما در ميان مؤمنان اكنون گروهى را مشاهده مىكنيم كه از گذشتگان بسيار عبادت مىكنند و بيشتر از آنها روزه مىگيرند و نماز مىگذارند و حج بجاى مىآورند و زكات مىدهند و جهاد و انفاق دارند ، و اگر بعضى از اعمال مؤمنان سابق\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nو گذشته نبود كه خداوند براى آن اعمال آنها را فضيلت داده ، مىبايست مؤمنان امروز بر آنها فضيلت مىداشتند .\r\nاما خداوند متعال نخواسته است كسى كه داراى آخرين پايه ايمان را دارد بر آنها كه در درجه اول ايمان مىباشند برترى داشته باشد ، آنها كه بايد مقدم باشند مؤخر گردند و آنها كه بايد مؤخر شوند مقدم گردند ، گفتم بفرمائيد : مسابقه در ايمان براى چيست و چه هدفى از آن مىباشد .\r\nامام عليه السّلام فرمود : خداوند متعال در قرآن مجيد فرموده :  « سابِقُوا إِلى مَغْفِرَةٍ مِنْ رَبِّكُمْ وَ جَنَّةٍ عَرْضُها كَعَرْضِ السَّماءِ وَ الْأَرْضِ أُعِدَّتْ لِلَّذِينَ آمَنُوا بِاللَّهِ وَ رُسُلِهِ »  ، در جاى ديگر فرمود :   السَّابِقُونَ السَّابِقُونَ أُولئِكَ الْمُقَرَّبُونَ   .\r\nدر جاى ديگر فرمود :  وَ السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ وَ الَّذِينَ اتَّبَعُوهُمْ بِإِحْسانٍ رَضِيَ اللَّهُ عَنْهُمْ وَ رَضُوا عَنْهُ  ، در اين جا به مهاجران نخستين به خاطر پيشى گرفتن در مهاجرت شروع به سخن كرده و بعد از انصار و سپس از تابعان نام برده است ، و بعد هر كدام را به اندازه مقام خودش تعريف مىكند .\r\nخداوند متعال پيامبران خود را هم بر يك ديگر فضيلت داده ، در قرآن مىفرمايد ما پيامبران را از هم ديگر متمايز كرديم ، و بعضى را بر بعضى فضيلت داديم ، با بعضى از آنها سخن گفتيم و گروهى ديگر را بر گروهى مقامى بلندتر داديم .\r\nدر جايى ديگر فرمود : ما بعضى از پيامبران را بر بعضى برترى داديم ، و نيز فرموده : اى رسول ما بنگر كه چگونه ما پاره‌اى از آنها را بر پاره‌اى فضيلت داديم ، و در آخرت هم بعضى از آنها مقاماتى بلند و فضيلت‌هاى بزرگى خواهند داشت .\r\nدر آيه‌اى ديگر فرموده آنها در نزد خداوند درجاتى دارند ، و بعد فرمود :\r\nخداوند به صاحب هر فضيلتى فضلش را مىدهد ، و نيز فرمود : كسانى كه ايمان آوردند و مهاجرت كردند و در راه خدا جهاد نمودند و از مال و جان خود گذشتند در نزد خداوند داراى مقام و مرتبه مىباشند .\r\nدر آيه ديگرى فرمود : خداوند مجاهدان را بر كسانى كه در خانه‌ها نشسته‌اند\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nفضيلت داده و براى آنها اجر و مزد بزرگى معين كرده و آنها را مورد رحمت و مغفرت قرار داده است ، و نيز فرمود : مساوى نمىباشند از شما آن كسانى كه قبل از فتح مكه انفاق كرده و جهاد نموده‌اند با كسانى كه بعد از آن آمده‌اند .\r\nآن جماعت قبل از فتح مكه اجر و پاداششان بزرگتر از كسانى مىباشد كه بعد از فتح انفاق كرده و يا در جنگ شركت كرده باشند ، در جاى ديگر فرمود :\r\nخداوند مؤمنان شما را مقامى بلند مىدهد و صاحبان علم را بيشتر از آنها مقام عطا مىكند .\r\nدر يك آيه شريفه فرمود : به آنها تشنگى و خستگى و گرفتارى در راه خدا نخواهد رسيد ، آنها در جايى گام نخواهند گذاشت كه كفار را به خشم آورد ، و از دشمن هم به آنها صدمه‌اى نخواهد رسيد مگر اينكه براى آنها جزء اعمال صالحه به حساب خواهد آمد .\r\nدر آيه ديگر فرمود : هر چه براى خود مقدم بداريد آن را در نزد خداوند خواهيد ديد ، و نيز فرمود : هر كس ذره‌اى كار خير بكند آن را خواهد ديد و اگر ذره‌اى كار بد هم بكند آن را هم خواهد ديد ، اينها بودند درجات ايمان و مراتب آن در نزد خداوند .\r\n7 - محمد بن حكيم گويد : خدمت حضرت امام ابو الحسن عليه السّلام عرض كردم گناهان كبيره آدمى را از ايمان بيرون مىكند ، فرمود : آرى و صغيره هم ، رسول خدا صلّى اللَّه عليه و إله فرمود : مؤمن زنا نمىكند و مرتكب دزدى هم نمىشود در حالى كه مؤمن باشد .\r\n8 - عبيد بن زراره گويد : ابن قيس ماصر نزد حضرت باقر عليه السّلام آمد و گفت : ما برادران دينى و ايمانى خود را بخاطر ارتكاب گناه و معصيت خارج از ايمان نمىدانيم ، امام باقر عليه السّلام فرمود : اى پسر قيس رسول خدا صلّى اللَّه عليه و إله فرمود مؤمن زنا نمىكند و مرتكب سرقت هم نمىشود در حالى كه مؤمن باشد اكنون هر جا مىخواهيد برويد .\r\n9 - داود بن سليمان از حضرت رضا عليه السّلام و او از پدرانش عليهم السّلام روايت مىكند كه رسول خدا صلّى اللَّه عليه و إله فرمود : ايمان اقرار به زبان و شناخت با قلب ، و عمل به اركان\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nاست .\r\n10 - امام عليه السّلام در تفسير  إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ  فرمود :\r\nمقصود كلمه اخلاص و اقرار به واجباتى است كه از طرف خدا نازل شده ، ولايت عمل صالح را به طرف خداوند مىبرد .\r\nامام صادق عليه السّلام فرمود : « كلم طيب » گفتار مؤمن است كه مىگويد لا إله الا الله محمد رسول اللَّه على ولى اللَّه و خليفة رسول اللَّه ، فرمود : عمل صالح اعتقاد به دل مىباشد به اين كه معتقد باشد اين مسأله حق است و از جانب خداوند آمده و شكى هم در آن نيست .\r\nابو الجارود از حضرت باقر عليه السّلام روايت مىكند كه فرمود : رسول خدا صلّى اللَّه عليه و إله فرمودند : هر گفتارى بايد كردارى داشته باشد كه آن را تاييد كند و يا تكذيب نمايد ، هر گاه فرزند آدم سخنى گفت و كردارش هم با او موافق بود به طرف خداوند مىرود ولى اگر كارش مخالف گفتارش بود مردود مىشود و به دوزخ سقوط مىكند .\r\n11 - ابو الصلت هروى از امام رضا و او از پدرانش عليهم السّلام روايت مىكند كه رسول خدا صلّى اللَّه عليه و إله فرمود : ايمان شناخت با قلب ، و اقرار به زبان و عمل به اركان مىباشد .\r\n12 - در حديث ديگرى از امام رضا و او از پدرانش روايت مىكند كه رسول خدا صلّى اللَّه عليه و إله فرمود : ايمان گفتار است و كردار .\r\n13 - ابو الصلت هروى از امام رضا عليه السّلام روايت مىكند كه از وى سؤال كردم ايمان چيست فرمود : ايمان اعتقاد قلبى و اقرار به زبان و عمل به اعضاء و جوارح است ، و ايمان جز به اين حقيقت پيدا نخواهد كرد .\r\n14 - قداح از امام صادق و او از پدرش عليهما السّلام روايت مىكند كه رسول خدا صلّى اللَّه عليه و إله فرمود : ايمان گفتار است و كردار و آن دو با هم شريك مىباشند .\r\n15 - ابن صدقه گويد : از حضرت صادق عليه السّلام سؤال شد كه چرا زانى كافر نيست ولى كسى كه نماز نمىگذارد كافر مىباشد ، امام عليه السّلام فرمود : چون زناكار براى\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nشهوت اين كار را مىكند ولى آن كس كه نماز را ترك مىكند براى اين است كه به آن اهميت نمىدهد .\r\nزناكار براى لذت دنبال زنى را مىگيرد و از او كامجوئى مىكند ، ولى آن كس كه نماز را ترك كرده و آن را انجام نمىدهد قصدش لذت نيست بلكه فقط نظرش بىاهميت شمردن آن مىباشد و هر گاه كسى نظرش استخفاف باشد كافر مىگردد .\r\n16 - حلبى گويد : از حضرت صادق عليه السّلام شنيدم فرمود : مؤمن در سرشتش دروغ ، بخل و كارهاى زشت نيست ، ولى گاهى ممكن است به يكى از اين كارها آلوده شود ، ولى به آن ادامه نمىدهد ، گفته شد مؤمن زنا مىكنند ، فرمود : آرى گرفتار مىشود بعد توبه مىنمايد ، ولى از آن نطفه كودكى متولد نمىشود .\r\n17 - ابو الصلت هروى از امام رضا و او از پدرانشان عليهم السّلام روايت مىكند كه رسول خدا صلّى اللَّه عليه و إله فرمودند : ايمان گفتاريست كه از دهان بيرون مىشود ، و عملى است كه از آدمى سر مىزند ، و شناختى است كه عقل‌ها آن را در مىيابند .\r\n18 - امام هادى عليه السّلام از پدرانش از امير المؤمنين عليهم السّلام روايت مىكند كه از رسول خدا صلّى اللَّه عليه و إله سؤال كردم ايمان چيست فرمود : گواهى قلب ، اقرار به زبان ، و عمل با اعضاء و جوارح .\r\n19 - ابو الصلت هروى از حضرت رضا و او از پدرانش عليهم السّلام روايت مىكند كه رسول خدا صلّى اللَّه عليه و إله فرمود : كفران نعمت زودتر از ساير گناهان آدمى را به كيفر مىرساند .\r\n20 - ابو الصلت از امام رضا و او از پدرانش عليه السّلام نقل مىكند كه رسول خدا صلّى اللَّه عليه و إله فرمود : روز قيامت بنده‌اى را مىآورند و در پيشگاه عدل پروردگار قرار مىدهند ، خداوند امر مىكند او را به طرف دوزخ ببرند .\r\nآن مرد مىگويد بار خدايا مرا امر مىكنيد به دوزخ ببرند ، من قرآن تلاوت مىكردم ، خداوند مىفرمايد : من به تو نعمت دادم ولى تو شكر آن را بجاى نياوردى ، او مىگويد : بار خدايا تو نعمت عطا كردى و من هم شكر نمودم و او\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nهمچنين نعمت‌ها و شكر خود را برشمرد .\r\nخداوند هم در پاسخ او فرمود : شما راست مىگوئى ولى شكر آن كسى را كه نعمت من توسط او به شما رسيد انجام ندادى ، و من با خود عهد كرده‌ام ، شكر كسانى را كه به نعمت دهندگان شكر نكنند نپذيرم ، من اين خبر را به على بن فرات دادم و او هم استنساخ كرد .\r\n21 - ابن بخترى از امام صادق عليه السّلام روايت مىكند كه رسول خدا صلّى اللَّه عليه و إله فرمود :\r\nايمان به تظاهر و خودنمائى و يا اميدوارى نيست بلكه ايمان آنست كه در دل جاى گيرد و اعمال هم بر آن گواهى دهند .\r\n22 - حسن بن زياد عطار گويد : به امام صادق عليه السّلام عرض كردم آنها مىگويند شما مؤمن هستيد مىگوئيم آرى ، مىگويند مگر مؤمنان در بهشت نيستند ، مىگوئيم آرى ، مىگويند آيا شما در بهشت هستيد در اين هنگام متوجه خود مىشويم و پاسخى نداريم .\r\nامام عليه السّلام فرمودند : هر گاه از شما سؤال كردند كه شما مؤمن هستيد ، بگوئيد ان شاء اللَّه مؤمن هستيم ، گويد گفتم هر گاه چنين بگوئيم آنها مىگويند كه شما شك داريد ، فرمود به آنها پاسخ دهيد كه ما در شك و ترديد نيستيم .\r\nما در اين جا اگر ان شاء اللَّه مىگوئيم خداوند هم در قرآن فرموده :  لَتَدْخُلُنَّ الْمَسْجِدَ الْحَرامَ إِنْ شاءَ اللَّهُ آمِنِينَ  ، در صورتى كه خداوند مىدانست آنها وارد مسجد الحرام خواهند شد ، خداوند در قرآن مؤمنان را به خاطر كارهاى نيك مؤمن نام گذارده است ، ولى كسانى كه مرتكب گناه مىشوند و يا وعده آتش به آنها داده شده هرگز مؤمن ناميده نمىگردند .\r\n23 - عبد الرحيم قصير گويد : توسط عبد الملك بن اعين نامه‌اى خدمت امام صادق عليه السّلام نوشتم و سؤال كردم ايمان چيست ، امام عليه السّلام نوشتند ايمان اقرار به زبان و اعتقاد به قلب ، و عمل به اعضاء و جوارح مىباشد .\r\nپس ايمان به همديگر ارتباط دارد ، آدمى گاهى مسلمان است ولى مؤمن نيست ، و مؤمن نخواهد بود مگر اينكه مسلمان باشد ، پس اسلام قبل از ايمان است\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nو او با ايمان مشاركت دارد .\r\nهر گاه بنده‌اى گناه كبيره‌اى مرتكب شد و يا يكى از گناهان صغيره را بجاى آورد و گرفتار منهيات گرديد از ايمان بيرون مىرود ، ولى كافر نمىشود مگر اينكه آن كار را حلال بداند و يا به تشريع آن اعتقاد نداشته باشد .\r\nهر گاه بگويد حلال حرام و يا حرام حلال است و معتقد به اين هم باشد در اين جا از ايمان خارج مىگردد و از زمره مسلمانان هم بيرون مىشود ، اين شخص مانند كسى است كه وارد حرم و كعبه شود و آنجا را آلوده كند ، او را از كعبه و حرم بيرون مىكنند و گردنش را مىزنند .\r\n24 - نعمانى در تفسير خود از امير المؤمنين عليه السّلام روايت مىكند كه فرمود :\r\nايمان و كفر و شرك و كم و زيادى آنها از اين قرار است ، ايمان به خداوند بالاترين اعمال مىباشد و در مرتبه عالى قرار دارد ، و گرامىتر از آن مقامى نيست و بهره‌اش از همه افزون‌تر است .\r\nگفته شد : يا امير المؤمنين ايمان گفتار و كردار است و يا تنها گفتار مىباشد ، فرمود : ايمان گواهى به قلب ، و اعتراف در زبان و عمل به اعضاء و جوارح مىباشد ، ايمان همه‌اش عمل است ، ايمان گاهى كامل و گاهى نيمه كامل و زمانى ناقص و گاهى هم زائد است ، بطورى كه اين نقصان و زيادت به وضوح ديده مىشود .\r\nخداوند متعال براى هر يك از اعضاء و جوارح انسانى وظيفه‌اى را معين كرده است كه اين وظيفه به عضوى ديگر ارتباط ندارد ، يكى از آنها قلب آدمى است كه بوسيله آن مسائل را درك مىكند و فهم و شعورش باز مىگردد ، و مشكلات را حل مىنمايد و خير و شرش را مىفهمد .\r\nقلب امير و فرمانده بدن است ، و هر كارى كه ساير اعضاء و جوارح انجام مىدهند به دستور قلب انجام مىگردد و امر و نهى در بدن بوسيله قلب اجراء مىشود و آنها مطيع قلب هستند و دستورات او را به كار مىگيرند .\r\nيكى از آن جوارح زبان است كه با آن سخن مىگويد ، و ديگر گوش است كه با آن مىشنود ، و بعد از آن چشم است كه با آن مشاهده مىكند ، و سپس دست\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nاست كه با آن اشياء را برمىدارد ، و بعد از آن پا هست كه با آن حركت مىكند .\r\nيكى از آنها دامن و آلت تناسل اوست كه به آن وسيله زناشوئى مىكند و توليد مثل مىنمايد ، يكى از آن‌ها سرش هست كه صورت او در آن قرار دارد ، و هيچ عضوى در بدن نيست مگر اينكه خداوند براى او فريضه‌اى معين كرده است .\r\nآنچه را كه بر قلب واجب كرده غير از آن است كه بر گوش واجب نموده ، و آن چه را بر گوش واجب ساخته غير از آن است كه بر چشم واجب كرده است ، و بر چشم چيزى واجب نموده كه بر دست واجب نكرده است .\r\nبراى دست وظيفه‌اى گذاشته كه براى پا نيست ، و براى پا وظيفه‌اى هست كه براى دامن نمىباشد ، و براى دامن چيزى گذاشته كه براى صورت نيست ، و بر صورت چيزهايى واجب كرده كه براى زبان نمىباشد .\r\nاما آنچه بر قلب واجب كرده و آن ايمان و شناخت و اعتقاد و خوشنودى از آن چه واجب كرده است و تسليم در برابر امر خداوند و انديشه و تفكر و ياد خدا و اطاعت از آن چه نازل كرده و در قرآن آن را بيان نموده است و بايد تا حد توانائى آن دستورات را به كار گيرند .\r\nواجب است كه همه مسائل و موضوعات دينى را در قلب خود معتقد باشد و آن‌ها را با عمل و كردار خود نشان دهد مگر آنهائى كه براى اظهار آن ضرورتى نباشد ، خداوند هم در قرآن فرموده :  إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ  ، كسانى كه از روى اضطرار كارى مىكنند ولى در دل با آن مخالف مىباشند .\r\nخداوند در يكى از آيات قرآن مىفرمايد : پروردگار شما را در اداء سوگندهاى بىفايده مؤاخذه نمىكند ولى به آنچه دلتان بدست آورده محاسبه مىنمايد ، در جاى ديگر فرمود : كسانى كه به زبان ايمان مىآورند ولى در دل ايمان پيدا نمىكنند ، در جاى ديگر فرموده : متوجه باشيد كه به ذكر خداوند دل‌ها مطمئن مىگردند .\r\nدر آيه‌اى از قرآن مىفرمايد : آنها در خلقت زمين و آسمانها فكر مىكنند و مىگويند بار خدايا تو اين‌ها را باطل و بدون هدف خلق نكرده‌اى ، در جاى ديگر گفته : آيا آنها در آيات قرآنى تفكر نمىكنند مگر بر دلهاى آنان قفل نهاده شده كه\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nتا نتوانند انديشه كنند و حقيقت را دريابند ، در جاى ديگر گفت : ديدگان آنها كور شده‌اند بلكه دلها كور نشده‌اند و مانند اين آيات در قرآن زياد مىباشد ، و قلب اساس ايمان است .\r\nاما واجبات زبان و آن بيان كردن عقائد قلبى مىباشد و اظهار آن چه در نهان به آن ايمان آورده است ، خداوند متعال در اين باره مىفرمايد : با مردم به نيكى معاشرت كنيد و حسن عمل داشته باشيد نماز را برپا داريد و زكات را ادا كنيد ، در جاى ديگر فرمود : به سه خدا معتقد نباشيد از اين عقيده دست برداريد كه براى شما بهتر است و خداوند يكى است و شريك ندارد ، خدا به اظهار حق و خوددارى از باطل امر فرمود :\r\nواجبات گوش شنيدن اذكار خداوند و گوش دادن به تلاوت آيات قرآن ، و خوددارى از شنيدن آنچه خداوند را به خشم مىآورد ، پروردگار فرمود : هنگامى كه قرآن تلاوت مىگردد آن را گوش دهيد و خاموش باشيد ، شايد مورد رحمت خداوند قرار گيريد .\r\nدر جاى ديگر فرمود : خداوند در قرآن براى شما نازل كرده كه هر گاه مشاهده كرديد و شنيديد به آيات خداوند كافر مىگردند و يا آن‌ها را مسخره مىكنند ، شما با آنها مجالست نكنيد بگذاريد آنها در كفر خود فرو روند و در افكار خود غوطه بخورند .\r\nاما اگر انسان اشتباه كرد و يا موضوعى را فراموش ساخت و با آن جماعت به مصاحبت و مجالست مشغول شد و بعد متوجه گرديد كه بايد از آنها دورى كند و بلافاصله ارتباط خود را با آنها قطع كرد خداوند اين غفلت را بر آنها مىبخشد و آنها را مؤاخذه نمىكند .\r\nدر جاى ديگر فرمود : آن دسته از بندگان مرا كه سخنان حق را مىشنوند و از بهترين آن پيروى مىكنند مژده و بشارت بده كه خداوند آنها را هدايت كرده و همان‌ها صاحبان عقل و خرد و دانش و بصيرت و آگاهى و شناخت مىباشند .\r\nدر آيه‌اى ديگر فرمود : هنگامى كه آنها سخنان لغو و بيهوده را مىشنوند\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nاعراض مىكنند ، و مىگويند كارهاى ما براى خودمان باشد و اعمال شما براى خودتان ، شما سلامت باشيد و بدانيد كه ما دنبال جاهلان و نادانان نمىرويم و راه آنها را ادامه نمىدهيم ، در قرآن هر چه بر گوش واجب شده از باب ايمان مىباشند .\r\nاما واجبات چشم يكى از آنها نگاه كردن در آيات خداوند و پوشيدن ديده از آنچه خداوند حرام كرده است ، در قرآن مجيد مىفرمايد آيا آنها به شتر نگاه نمىكنند كه چگونه خلق شده است ، و به آسمان نظر نمىكنند كه چگونه بلند شده و به كوه‌ها توجه ندارند كه چگونه بر جاى خود قرار گرفته‌اند ، و به زمين نگاه نمىكنند كه چگونه پهن و هموار گرديده است .\r\nدر آيه ديگرى فرمود : آنها به ملكوت آسمانها و زمين توجه ندارند و به مخلوقات خدا نگاه نمىكنند در جاى ديگر فرموده : به ميوه‌هاى درخت هنگامى كه مىرسد توجه كنيد ، در آيه ديگر فرمود : هر كس بصيرت پيدا كند بنفع خودش مىباشد و هر كس كور شد بزيان او خواهد بود ، اين آيه در بينائى دل‌ها و چشم‌ها بسيار جامعيت دارد و حقيقت را روشن مىكند .\r\nدر آيه ديگرى فرمود : ديده‌ها كور نيستند ولى دلهاى سينه كور مىباشند و حقيقت را دريافت نمىكنند ، در جاى ديگر فرمود : به مؤمنان بگو ديدگان خود را بپوشانند و دامن‌هاى خود را حفظ كنند ، اينها براى آنها پاكيزگى مىآورد ، معناى آيه اين است كه به عورت ديگرى نگاه نكند و اگر توانايى داشت به عورت خود هم نگاه نكند .\r\nدر آيه ديگرى فرموده : بزنان مؤمن بگوئيد ديدگان خود را بپوشانند ، و عورت‌هاى خود را نگه دارند يعنى همان گونه كه دامن‌ها را نگه مىدارند ، ديدگان خود را هم از نگاه كردن به اين و آن حفظ كنند زيرا نگاه كردن به صورت‌ها موجب زنا و چيزهاى ديگر مىگردد .\r\nبعد از اين آنچه را كه بر گوش و چشم و عورت واجب كرده همه را در يك آيه ذكر كرده و گفته : شما خود را نمىپوشانيد و اباء نداريد از اينكه گوشها و ديدگان و پوست‌هاى شما را مشاهده كنند ، و شما خيال مىكنيد كه خداوند\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nبسيارى از كارهاى شما را نمىداند ، مقصود از جلود در اين آيه شريفه عورت‌ها و ران‌ها مىباشند .\r\nدر جاى ديگر فرمود : از آنچه برايت معلوم نيست و حقيقت آن را نمىدانى پىگيرى نكن ، و بدان كه گوش و ديده و دل همه مسئول هستند ، اين‌ها بود چيزهائى كه خداوند بر ديدگان واجب گردانيده و هر كس در اين آيات تامل كند و از منكرات چشم پوشى نمايد او مؤمن مىباشد .\r\nاما واجبات دست يكى از آنها وضو گرفتن است در قرآن مجيد مىفرمايد : اى كسانى كه ايمان آورده‌ايد هر گاه خواستيد براى نماز برخيزيد صورت‌هاى خود را بشوئيد و دست‌ها را هم تا مرفق شست و شو دهيد و بعد از آن سر و پا را مسح كنيد ، ديگر از واجبات دست انفاق و احسان مىباشد كه بايد در راه خدا انجام پذيرد .\r\nدر آيه شريفه فرمود : از اموال پاكى كه بدست آورده‌ايد انفاق كنيد و همچنين از چيزهائى كه براى شما از زمين بيرون آورده‌ايم ، خداوند بر دست‌ها جهاد را هم واجب گردانيد ، زيرا جهاد بوسيله دست انجام مىگيرد در اين باره فرمود : هر گاه با كافران برخورد كرديد گردن‌هاى آنها را بزنيد ، و هر گاه آنها خون آلوده شدند دست و پاى آنها را محكم ببنديد ، و اين‌ها همه از ايمان مىباشد .\r\nاما واجبات پاها و آن عبارت است از گام نهادن در راهى كه خداوند رضايت دارد ، و دورى كردن از هر جائى كه رفتن آنجا خداوند را به خشم مىآورد و خداوند در اين باره مىفرمايد : به طرف خدا بشتابيد و از خريد و فروش خوددارى كنيد ، در جاى ديگر فرمود : در زمين با تكبر و غرور حركت نكنيد ، و در راه رفتن ميانه روى را انتخاب نمائيد و صداهاى خود را آهسته كنيد .\r\nخداوند متعال قيام در حال نماز را بر پاها واجب گردانيده و فرموده براى خدا قيام كنيد و عبادت نمائيد و بعد گفته كه پاها از جوارحى هستند كه روز قيامت گواهى مىدهند و لب به سخن مىگشايند ، در آن جا كه فرمود : امروز دهان‌ها را مهر مىكنيم و با دست و پاهاى آنها سخن مىگوئيم ، و پاها شهادت مىدهند كه\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nچه كارى انجام داده‌اند ، اين‌ها بود واجبات پا در قرآن كه آنها از ايمان به حساب مىآيند .\r\nاما واجبات سر آن است كه آن را مسح نمايد و خود را پاك كند و براى نماز آماده گردد ، در قرآن فرمود : سرهاى خود را مسح كنيد ، و آن از ايمان مىباشد ، و بر صورت در هنگام وضو شستن را واجب كرده و گفته : اى كسانى كه ايمان آورده‌ايد هر گاه خواستيد نماز بگذاريد صورت‌هاى خود را بشوئيد .\r\nخداوند سجده را بر سر و دست و زانو واجب گردانيده و آن هم از ايمان مىباشد ، خداوند در هنگام واجب كردن اين اعمال بر اعضاء و جوارح در صلاة بيان كرد و در كتاب خود در وقت تحويل قبله از بيت المقدس به كعبه آن را بيان فرموده است .\r\nمسلمانان گفتند : يا رسول اللَّه نماز و وضوء ما به طرف بيت المقدس هدر رفت و ضايع شد ، در اين جا خداوند متعال فرمود : ما آن قبله را از اين جهت براى تو مقرر كرديم ، تا بدانيم كدام يك از رسول پيروى مىكنند و كدام يك دنبال گذشته‌ها مىروند و به عقب بر مىگردند ، اين تغيير قبله بزرگ بود فقط كسانى كه هدايت شده‌اند در آن ثابت ماندند ، خداوند نمىخواهد ايمان شما را ضايع كند و او به مردم مهربان مىباشد ، صلاة و طهور را در اين جا از نشانه ايمان ذكر مىكند .\r\nرسول خدا صلّى اللَّه عليه و إله فرمود : هر كس خداوند را با ايمان كامل ملاقات كند او از اهل بهشت مىباشد ، و هر كس چيزى از واجبات را ضايع كند و از اوامر خداوند سرپيچى نمايد ، و مرتكب منهيات گردد ناقص الايمان در پيشگاه خداوند حضور پيدا مىكند .\r\nخداوند متعال فرمود : هر گاه سوره‌اى نازل مىگردد گروهى از آنها مىگويند كدام يك از شما در اثر نزول اين آيه بر ايمانش افزوده گشت ، اما مؤمنان بر ايمان آنها افزوده مىگردد و آنها به يك ديگر بشارت مىدهند ، در جاى ديگر فرموده :\r\nمؤمنان كسانى هستند كه هر گاه خداوند ذكر شود دلهاى آنها ترسان مىگردد و هر گاه آيات خداوند بر آنها تلاوت گردد بر ايمانشان افزون شود و آنها به خداى\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nخود توكل مىكنند .\r\nدر جاى ديگرى فرمود : آنها جوان مردانى بودند كه بخداى خود ايمان آوردند و ما هم بر هدايت آنها افزوديم ، در آيه‌اى ديگر فرمود : كسانى كه راه هدايت را پيدا كردند بر هدايت آنها افزوده مىگردد ، و خداوند به آنان تقوى و پرهيزكارى عنايت مىكند .\r\nدر آيه ديگرى فرمود : آن خدائى است كه آرامش بر دل‌هاى مؤمنان فرود مىآورد تا بر ايمانشان بيفزايد ، و اگر همه در ايمان با هم مساوى بودند كسى را بر كسى فضيلت و برترى نبود ، با ايمان كامل مؤمنان وارد بهشت مىگردند و به درجات آن نائل مىشوند .\r\nاگر كسانى ايمان آنها ناقص باشد و يا ايمان خود را از دست بدهند وارد دوزخ مىشوند ، كسانى كه در ايمان سابقه دارند بر ديگران برترى پيدا مىكنند ، خداوند در قرآنش فرموده : آنها كه سبقت گرفتند و زودتر از همه ايمان آوردند مقرب مىباشند .\r\nدر آيه‌اى ديگر مىفرمايد : كسانى كه از مهاجران و انصار كه سابقه ايمان دارند بر ديگران فضيلت دارند و بعد آنهائى كه از آنها پيروى كردند داراى فضيلت هستند ، در آيه ديگرى فرموده : پيامبران بعضى بر بعضى فضيلت دارند ، بعضى از آنها با خداوند هم سخن شدند ، و گروهى به مقام بالاتر رسيدند ، ما به عيسى بن مريم آيات روشن داديم ، و او را به روح القدس تاييد كرديم .\r\nدر آيه‌اى مىفرمايد ما بعضى از پيامبران را بر بعضى ديگر برترى داديم ، و به داود زبور را عطا كرديم ، و نيز فرمود : بنگر ما چگونه گروهى را بر گروه ديگر فضيلت بخشيديم ، و در آخرت هم درجات و مراتب بزرگى هست كه با فضيلت و برترى از يك ديگر به آن خواهند رسيد .\r\nدر جاى ديگرى فرمود : آنها در نزد خداوند درجات متفاوتى خواهند داشت ، و خداوند به آنچه انجام مىدهد آگاهى دارد ، خداى سبحان فرمود : خدا به هر صاحب فضلى جزاى او را مىدهد .\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nدر آيه‌اى ديگر فرمود : كسانى كه ايمان آوردند و مهاجرت كردند و در راه خدا جهاد نمودند و از مال و جان خود گذشتند در نزد خدا مقام و درجه بزرگى دارند .\r\nدر آيه‌اى ديگر فرمود : كسانى كه قبل از فتح مكه انفاق و جهاد كردند با آنهائى كه بعد آمدند مساوى نيستند و آنان مقام و درجه بزرگترى دارند ، ولى خداوند به همه آنها وعده نيك مىدهد .\r\nدر جاى ديگر فرمود : خداوند مجاهدان را بر آنهائى كه در خانه‌ها نشسته‌اند فضيلت و برترى داده و درجات و امتيازى به آنها خواهد داد و مورد رحمت قرار خواهند گرفت .\r\nدر جاى ديگر فرمود : هر يك از آنها كه در راه خدا جهاد كنند و يا تشنه گردند ، و يا مشقت و سختى مشاهده كنند ، و در هر جايى كه قدم بگذارند و از دشمنان آسيب و رنج تحمل نمايند ، خداوند براى آنها پاداش عمل صالح در نامه اعمالشان خواهد نوشت .\r\nاين‌ها بودند درجات و مراتب ايمان در نزد خداوند متعال ، كسى به خداوند ايمان نمىآورد مگر اينكه به رسول خدا و حجت‌هاى او در زمين ايمان بياورد ، خداوند مىفرمايد هر كس از رسول اطاعت كند از خداوند هم اطاعت كرده است .\r\nاين طور نيست كه خداوند در ميان اعضاء و جوارح آدميان رهبر و امامى قرار دهد كه شك و شبه را از آنها دور كند و براى آنها يقين را ثابت نمايد و آن امام قلب آدمى مىباشد ، ولى در حجت‌ها آن را مهمل بگذارد .\r\nدر قرآن مجيد فرمود : حجت بالغه در نزد خداوند است ، اگر بخواهد همه شما را هدايت مىكند در جاى ديگر گفت : خداوند پيامبران را فرستاد تا براى مردم حجتى نباشد ، و گفت : براى اينكه مردم نگويند چرا براى ما مژده دهنده و ترساننده‌اى نيامد ، در آيه‌اى فرمود : ما از آنها امامانى قرار داديم تا مردم را به طرف ما هدايت كنند و آنها صبر و شكيبائى نمودند .\r\nبعد از آن طاعت واليان امر كه نگهبانان دين او هستند بر مردم واجب كرد ، همان گونه كه طاعت رسول صلّى اللَّه عليه و إله را واجب كرده بود ، و گفت : از خدا و رسول و\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nصاحبان امرى كه از خود شما هستند اطاعت كنيد .\r\nبعد از اين ولاة امر را كه از اهل علم هستند بيان كرد و مقام آنها را روشن ساخت ، و در كتاب خود فرمود : اگر آنها مسائل مورد خلاف را به رسول و صاحبان امر ارجاع دهند آنها با علمى كه دارند حق را استخراج خواهند كرد و حقيقت را روشن خواهند ساخت .\r\nاز اين جا معلوم است كه مردم از تاويل كتاب عاجز مىباشند و فقط صاحبان امر مىتوانند آن را استنباط كنند ، زيرا آنها راسخ در علم هستند ، و محل اطمينان در تاويل قرآن مىباشند و در قرآن فرمود : تاويل قرآن را جز خدا و راسخان در علم نمىدانند و در جاى ديگر فرمود : آنها آيات روشنى هستند كه در سينه‌هاى اهل علم قرار دارند .\r\nطلب علم و فضيلت از عبادت بهتر است و خداوند مىفرمايد : فقط علماء از خداوند مىترسند و با علم در نزد خداوند شايسته اسم صديق مىباشند ، خدا آنها را راستگو ناميده و اطاعت آنها را بر همه بندگان واجب كرده و فرموده : اى كسانى كه ايمان آورده‌ايد از خدا بترسيد و با راست گويان باشيد .\r\nخداوند آنها را از اولياء خود قرار داده و ولايت آنها را مانند ولايت خود كرده است و حزب آنها را هم از حزب خود قرار داده و گفته : كسانى كه خدا و رسول و مؤمنان را دوست بدارند آنها بدانند كه حزب خداوند پيروز مىشوند ، و نيز فرمود :\r\nولى شما خدا و رسول و مؤمنان هستند ، و كسانى كه نماز مىخوانند و زكات مىدهند و در حال ركوع مىباشند .\r\nبدانيد خداوند شما را رحمت كند ، كه اين امت بعد از پيامبر خود هلاك شدند و به عقب برگشتند ، آنها از امت‌هاى گذشته كه عبادت بت‌ها را بر عبادت خداوند اختيار كردند پيروى كردند و دنبال آنها را گرفتند .\r\nآنها نادانان را بر دانايان مقدم داشتند در صورتى كه خداوند مىفرمايد آيا مساوى هستند كسانى كه مىدانند و كسانى كه نمىدانند ، فقط صاحبان عقل و خرد اين مطالب را درك مىكنند .\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nپروردگار در باره كسانى كه بعد از وفات رسول خدا صلّى اللَّه عليه و إله بر ميراث آن جناب مسلط شدند فرمود : آيا كسى كه به طرف حق هدايت مىكند شايسته‌تر است كه مردم از او متابعت كنند يا كسى كه نمىتواند مردم را هدايت كند و خود محتاج هدايت مىباشد ، شما در اين جا چگونه داورى مىكنيد و در اين موضوع چه نظرى مىدهيد .\r\nاگر جايز بود جاهلان بر ملت حكومت كنند ابراهيم عليه السّلام به پدرش نمىگفت :\r\nچرا كسى را كه گوش ندارد و جايى را مشاهده نمىكند و كارى از وى برنمىآيد عبادت مىكنى ، مردم پيرو كسانى هستند كه از امامان حق اطاعت مىكنند .\r\nخداوند متعال در قرآن مجيد فرمود : روزى كه مردم را با نام رهبرشان دعوت مىكنيم ، كسانى كه نامه اعمالشان در دست راست آنها قرار گيرد آن‌ها نامه‌هاى اعمال خود را مىخوانند و مورد عقاب هم قرار نمىگيرند ، هر كس صادقان را براى خود امام بگيرد با آنها محشور مىشود و هر كس منافقان را رهبر اتخاذ كند با آنها محشور مىگردد .\r\nرسول اكرم صلّى اللَّه عليه و إله فرمود : مردم با دوستان خود محشور مىگردند ، ابراهيم عليه السّلام گفت : هر كس از من پيروى كند با من خواهد بود ، اصل ايمان علم است و خداوند براى علم اهلى معين كرده و مردم را به اطاعت و سؤال از آنها دعوت كرده و فرموده : شما از كسانى كه اهل ذكر هستند سؤال كنيد در صورتى كه خود عالم به آن نيستيد .\r\nدر آيه‌اى ديگر مىفرمود : هنگام ورود به خانه‌ها از درهاى آن وارد شويد ، مقصود از خانه‌ها در اينجا آن خانه‌هائى است كه خداوند آنها را بزرگ دانسته و گفته : خانه‌هائى كه خداوند اجازه داده آن‌ها بلند گردند و ياد خدا در آنها جريان پيدا كند .\r\nبعد از اين معنى آن را روشن كرده تا جاهلان خيال نكنند كه آنها از نوع خانه‌هاى معمولى مىباشند و فرمود : در آن خانه‌ها مردانى هستند كه خريد و فروش آنها را از ياد خدا غافل نمىكند ، و هر كس در اين طرف علم را دنبال كند\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nبه آن مىرسد .\r\nرسول خدا صلّى اللَّه عليه و إله فرمود : من شهر علم هستم ، و در جاى ديگرى گفت : من شهر حكمت مىباشم ، و على هم در آن شهر مىباشد ، اكنون هر كس طالب حكمت و يا علم هست بايد از آن در وارد گردد و علم و حكمت فرا گيرد .\r\nتمام اين مطالبى كه ذكر شد در كتاب خدا به آن تصريح شده است ، و كسانى هستند كه تاويل آن را مىدانند اكنون هر كس از آنها عدول كند و به طرف كسانى كه خود را عالم مىدانند بروند و از آنها پيروى كنند گرفتار شبهه مىشوند و بدون برهان و دليل خود را هلاك مىكنند و ديگران را هم به هلاكت مىرسانند .\r\nآنها زيان مىكنند و از كوشش خود استفاده‌اى نمىبرند ، و روز قيامت امامان آنها از پيروان خود اظهار برائت مىكنند و هنگامى كه عذاب خداوند را مشاهده نمايند دستشان از همه جا بريده مىشود و راه به جائى نمىبرند و حيران و سرگردان مىمانند .\r\nدر دنيا حق و باطل ، ايمان و كفر ، علم و جهل ، سعادت و شقاوت و بهشت و دوزخ به هم آميخته ، و حق و باطل در دل هيچ انسانى جمع نمىگردند ، و خداوند در كتاب خود فرموده : پروردگار در دل هيچ مردى دو دل قرار نداده است .\r\nمردم هنگامى هلاك شدند كه بين رهبران حق و كفر فرقى قائل نشدند و همه را يكسان دانستند ، و گفتند : هر كس كه در جاى رسول اكرم صلّى اللَّه عليه و إله نشست اطاعتش واجب مىباشد خواه نيكوكار و يا بدكار باشند و از همين جا هلاك شدند .\r\nخداوند متعال فرمود : آيا مسلمانان را مانند مجرمان قرار دهيم اين چه انتظارى است كه شما داريد ، در جاى ديگرى گفت : آيا كور و بينا با هم مساوى هستند و يا تاريكىها و روشنائىها با هم برابرند ، در باره كسانى كه رهبران كفر را رهبران راستين مىدانند ، و غاصبان حقوق را امامان بر حق مىشمارند و گمراهان را بر ظلم و فساد تاييد مىكنند فرمود :\r\nاين گونه عنوان‌ها و اسم‌ها را خود پديد آورده‌ايد و پدران شما خود را به اين عناوين مشغول كردند خداوند متعال در باره آنها چيزى كه دلالت بر حكومت آنان\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nبكند نازل نكرده است ، و به آنها بخاطر اين افتراء عظيم سخت اعتراض كرده و مورد نكوهش قرار داده است ، و در قرآن فرموده : كسانى بر خدا افتراء مىبندند كه به آيات او ايمان نياورده باشند .\r\nدر قرآن فرموده : كسانى گمراه‌تر هستند كه از هواى نفس خود پيروى مىكنند و راهى جز راه خداوند را مىگيرند ، در جاى ديگر گفت آيا كسى كه مؤمن است مانند كسى است كه فاسق باشد مؤمن و فاسق هرگز با هم مساوى نيستند .\r\nدر آيه‌اى ديگر فرمود : آيا كسى كه با بينه و بصيرت در راهى قدم مىگذارد مساوى است با آن كسى كه كوركورانه قدم در جاده‌اى مىگذارد ، و بين حق و باطل را در آيات قرآن روشن كرده و براى بندگان در اين باره عذرى نگذاشته است .\r\nخداوند با برهان و روشن كردن موضوعات حق و باطل را از هم جدا ساخته و مردم را در اشتباه قرار نداده است ، امت اسلامى پس از وفات رسول خدا صلّى اللَّه عليه و إله در تاريكى و كفر قرار گرفتند ، و با هم اختلاف كردند و از هم جدا شدند .\r\nمسلمانان را از هم پراكنده شدند و نسبت به اوصياء پيامبر تجاوز و تعدى كردند ، و اين بعد از آن بود كه خداوند براى اطاعت‌كنندگان پاداش و براى معصيت‌كنندگان عقاب معين فرمود ، اما آنها از هواى نفس خود پيروى كردند و اوامر خدا و رسولش را فراموش نمودند .\r\nخداوند متعال در قرآن فرموده : دسته دسته شدن اهل كتاب بعد از اين پيدا شد كه خداوند آنها را روشن كرده بود و راه‌ها را به آنان نشان داده بود ، و بعد فضيلت مؤمنان را آشكار كرد و گفت : كسانى كه ايمان آورده‌اند و كارهاى شايسته انجام مىدهند آنها بهترين مردمان مىباشند .\r\nبعد از آن از كرامت‌هائى كه براى مؤمنان فراهم كرده ، و همچنين عذاب‌هائى كه براى مشركان و كسانى كه با امر او و وليش مخالفت كردند مهيا ساخته وصف مىكند ، و بين صفات هدايت‌شدگان و يا تجاوزكاران فرق مىگذارد ، و در آيات قرآنى در اين موضوع به تفصيل گفتگو كرده است .\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nدر آيه شريفه فرمود : آيا آنها در قرآن تفكر و تدبر ندارند و يا دلهاى آنها بسته شده و توانائى ندارند حقائق را دريابند ، اينك متوجه باش امامى كه هرگز به خداوند شرك نياورده و لحظه‌اى او را معصيت نكرده و طاعتش از طرف خداوند واجب گرديده بايد مورد اطاعت قرار گيرد .\r\nنه آن امامى كه عمر خود را در بت‌پرستى گذرانيده و بعد در ظاهر ايمان آورده و در باطن نفاق داشته بعنوان امام معرفى شود ، آيا حكيم مىتواند پليدى را با پليدى معالجه كند ، و حدود خدا را كسى اجرا كند كه خود در گردن حدود زيادى دارد .\r\nخداوند متعال مىفرمايد : آيا مردم را به كارهاى خير امر مىكنيد و خود را فراموش مىنمائيد و در حالى كه قرآن تلاوت مىكنيد اما تعقل نداريد ، آيا خداوند عز و جل پيامبرش را امر نكرد تا وصى خود را به مردم معرفى كند و امامت و ولايت او را آشكار نمايد .\r\nدر قرآن مجيد فرمود : اى رسول به مردم برسان آنچه را كه از طرف خدايت نازل گرديده و اگر ابلاغ رسالت نكنى رسالت خدا را نرسانيده‌اى و اگر مىترسى خداوند تو را از گزند آنها نگه مىدارد ، رسول خدا صلّى اللَّه عليه و إله امر خداوند را به مردم ابلاغ كردند .\r\nدر اين هنگام شياطين نزد ابليس جمع شدند و گفتند شما به ما گفتيد بعد از اينكه محمد درگذشت امت او از هم پراكنده خواهند شد و سنتش درهم خواهد شكست ، و كتاب او هم به اين موضوع اشاره مىكند و مىگويد : محمد فقط پيامبرى است كه حكم خدا را مىرساند قبل از او پيامبرانى گذشتند اكنون اگر او درگذرد و يا كشته شود شما به عقب باز خواهيد گشت ؟\r\nاكنون چگونه پيامبرى او تمام خواهد شد و يا امتش پراكنده مىگردند در حالى كه براى خود جانشين معين كرده و امامى نصب كرده است شيطان گفت : شما ترسى نداشته باشيد امت او فرمان او را نقض خواهند كرد و با وصى او مكر خواهند نمود و به اهل بيت او ظلم خواهند كرد .\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nحب دنيا بر آنها چيره خواهد شد و آنها وصيت محمد را بىاثر خواهند نمود ، تعصب‌ها و كينه‌ها در دل آنها پيدا خواهد شد و از روى نخوت و تكبر حق را از حق‌دار خواهند گرفت ، در اين هنگام خداوند اين آيه را نازل كرد كه : شيطان در پندار خود راستگو درآمد و مردم از وى متابعت كردند مگر گروهى از مؤمنان كه دنبال تحريكات او نرفتند .\r\n25 - محمد بن سالم گويد : حضرت باقر عليه السّلام فرمود : گروهى از مردم در باره قرآن بدون اينكه علمى داشته باشند سخن گفتند ، خداوند فرمود : او خدائى است كه كتاب را بر شما فرود آورد ، بعضى از آيات آن محكم هستند كه همان‌ها اصل كتاب مىباشند .\r\nدسته‌اى ديگر آيات متشابه هستند ، كسانى كه در دل آنها تيرگى هست دنبال آيات متشابه مىروند تا فتنه انگيزى كنند آنها از پيش خود تفسير و تاويل براى آنها درست مىنمايند ، تا مردم را فريب دهند در حالى كه تاويل آن را جز خداوند كس نمىداند ، منسوخات از متشابهات مىباشند و محكمات از ناسخات هستند .\r\nخداوند متعال نوح را براى نبوت برانگيخت و به او گفت : به مردم بگو از خداوند بترسند و او را عبادت كنند و از من اطاعت نمايند ، بعد از آن نوح آنها را به طرف خداوند دعوت كردند تا او را پرستش كنند و شريكى براى او قائل نگردند .\r\nبعد از آن پيامبران را مبعوث فرمود تا همين سخنان را به مردم ابلاغ كنند ، تا آنگاه كه نوبت به محمد صلّى اللَّه عليه و إله رسيد او هم مردم را دعوت كرد تا خداوند را پرستش كنند و براى او شريك و همتائى معتقد نگردند .\r\nدر قرآن مجيد فرمود : دين را براى شما تشريع فرمود ، و به نوح در اين باره وصيت كرد ، و به تو هم در باره دين وحى كرديم ، و همچنين به ابراهيم و موسى و عيسى وصيت كرديم كه دين را پابرجا بداريد و از هم پراكنده نشويد .\r\nمشركان از دعوت شما ناراحت شده‌اند و گفتار شما در اين مورد براى آنها بزرگ و سنگين است ، اين خداوند است كه هر كس را بخواهد برمىگزيند و هر كس به طرف او متوجه گردد او را هدايت مىكند ، خداوند پيامبران را به طرف قومشان\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nفرستاد تا بر وحدانيت خداوند گواهى دهند و به آنچه خداوند فرموده اقرار كنند .\r\nهر كس از روى اخلاص ايمان بياورد و با همين اخلاص از دنيا برود خداوند او را وارد بهشت مىكند زيرا خداوند به بندگان خود ستم روا نمىدارد ، خداوند هيچ يك از بندگان خود را عذاب نمىكند مگر اينكه خود را در معصيت گرفتار سازد و يا مرتكب قتل شود كه در اين صورت جهنم را بر او واجب مىگرداند .\r\nاما هر گاه قوم يك پيامبرى او را اجابت كنند و دعوت او را قبول نمايند آنها راهى به طرف پيغمبر خود خواهند داشت و از آن راه با او ارتباط برقرار خواهند كرد ، خداوند به محمد صلّى اللَّه عليه و إله فرمود : ما براى تو وحى فرستاديم همان گونه كه به نوح و پيامبران بعد از او وحى كرديم .\r\nخداوند به هر پيامبرى امر كرد كه سنت و راه پيامبر گذشته را تعقيب كند ، و از سنت حضرت موسى عليه السّلام كه خداوند براى او لازم كرده بود روز شنبه بود ، و فرموده بودند اگر سنت روز شنبه را نگه دارد و احترام او را حفظ كند وارد بهشت مىشود .\r\nاما هر كس او را سبك بشمارد و حرام خدا را حلال بداند ، و يا كارى كه در آن روز حرام باشد انجام دهد خداوند او را وارد دوزخ مىكند ، و اين هنگامى بود كه آنها شكار ماهى را در روز شنبه كه حرام بود انجام مىدادند و با حيله‌هاى شرعى ماهى را به دام مىانداختند و روز يك شنبه صيد مىكردند .\r\nخداوند بر قوم موسى غضب كرد بدون اينكه آنها مشرك شوند و يا در آنچه موسى عليه السّلام از طرف خداوند آورده است شك كنند ، در اين جا خداوند فرمود : شما مىدانيد كسانى كه نسبت به روز شنبه سنت‌شكنى كردند ما آنها را به صورت بوزينه در آورديم .\r\nبعد از اين عيسى عليه السّلام را برانگيخت تا مردم را به وحدانيت خداوند دعوت كند . و به آنچه خداوند براى او نازل كرده اقرار نمايند ، عيسى عليه السّلام هم براى مردم راهى باز كرد تا مردم از آن راه به خدا برسند ، قبل از بعثت عيسى سنت روز شنبه از بين رفته بود و بسيارى از سنت‌هاى حضرت موسى عليه السّلام را فراموش كرده بودند .\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nبعد از بعثت حضرت عيسى مردم موظف بودند از سنت و روش آن جناب متابعت كنند ، و راه او را در پيش گيرند ، و هر كس از سنت‌ها و روش‌هاى او پيروى نكند خداوند او را وارد جهنم مىكند و اگر چه همه پيامبران از توحيد سخن گفتند و مردم را از شرك بازداشتند .\r\nبعد از آن خداوند محمد صلّى اللَّه عليه و إله را در مكه برسالت مبعوث كردند ، و تا مدت ده سال اعتقاد پيروان حضرت رسول اين بود كه خداوند يكى است و شريكى ندارد و اينكه محمد رسول او مىباشد ، هر كس به اين دو اعتقاد داشت و از دنيا مىرفت وارد بهشت مىشد ، و همه پيروان محمد كه به اين عقيده مردند از پيروان او به حساب مىآيند ، مگر آنهائى كه مشرك مرده باشند .\r\nگواه بر اين مطلب اين است كه خداوند عز و جل در سوره بنى اسرائيل كه در مكه فرود آمده گفته : خداى تو حكم مىكند كه جز او را پرستش نكنيد و به پدر و مادر نيكى نمائيد ، تا آخر آيه ، در اين جا فقط به موعظه و نصيحت و تعليم و نهى خفيفى اكتفاء كرده است ، و براى كسانى كه مرتكب منهيات مىشوند وعده و وعيدى در نظر گرفته نشده است .\r\nدر جايى ديگر از كارى نهى كرده و تحذير نموده ولى شدت عمل به خرج نداده است و تهديد به عذاب هم ننموده ، خداوند در قرآن گفته : اولاد خود را بخاطر ترس از فقر نكشيد ، ما آنها و شما را روزى مىدهيم و بدانيد كشتن آنها خطاى بزرگى مىباشد .\r\nبه زنا و كار زشت نزديك نشويد كه آن كاريست پليد و رسوا و راهى است بد و ناپسند بدون حق كسى را نكشيد و خداوند قتل نفس را حرام كرده است مگر كسى كه بايد قصاص شرعى شود ، و هر كسى مظلوم كشته شد ما به ولى او قدرت مىدهيم تا انتقام و قصاص كند ، ولى بايد اسراف نداشته باشد .\r\nبه مال يتيم نزديك نشويد مگر از راهى كه شرع معين كرده و بگذاريد تا يتيم بزرگ شود ، به عهد خود وفا كنيد كه از عهد و پيمانها بازخواست خواهيد شد ، هر گاه خواستيد چيزى را وزن كنيد آن را كامل و صحيح انجام دهيد كه آن بهتر و\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nنيكوتر مىباشد .\r\nاز هر چه نمىدانى و علمش را ندارى خوددارى كن ، و بدان كه گوش و چشم و دل همه در نزد خداوند مسئول هستند ، در هنگام حركت و راه رفتن آهسته راه برويد و با تكبر حركت نكنيد ، و بدانيد كه شما نمىتوانيد زمين را از هم بشكافيد و يا بالاى كوه‌هاى بلند برسيد ، و همه اين‌ها نزد خداوند مكروه مىباشند .\r\nاين مطالب از آنهائى است كه خداوند به شما وحى كرد و همه آنها حكمت و دانش بود ، و اكنون با خداى خود خداى ديگرى را قرار مده كه با حسرت و خوارى در جهنم افكنده خواهى شد در سوره   وَ اللَّيْلِ إِذا يَغْشى   فرموده : شما را از آتشى كه شعله مىكشد مىترسانم ، آتشى كه فقط اشقياء و دروغگويان و كسانى كه به حق پشت كرده‌اند به آن گرفتار خواهند شد .\r\nدر سوره   إِذَا السَّماءُ انْشَقَّتْ   فرمود : اما كسى كه نامه عملش از پشت سر به او داده شود ، به زودى فرياد هلاكت خواهد كشيد و گرفتار آتش سوزانى خواهد شد ، زيرا او در ميان خاندانش بسيار خوشحالى مىكرد و گمان داشت كه برگشتى نيست .\r\nدر سوره تبارك فرمود : هر گاه گروهى را به جهنم مىاندازند خازنان آن مىگويند مگر براى شما بيم دهندگانى نيامدند ، گفتند : چرا آمدند ولى ما آنها را تكذيب كرديم و گفتيم خداوند چيزى را نازل نكرده است .\r\nدر سوره واقعه هم گفته : اما اگر او از تكذيب‌كنندگان گمراه باشد در ميان آب داغ و جوشان فرود خواهد آمد و به جهنم و اصل خواهد شد .\r\nدر سوره الحاقه فرمود : اما كسانى كه نامه اعمال آنها بدست چپ داده شود ، مىگويند : كاش نامه‌ام بدستم نرسيده بود و نمىدانستم حساب من چيست ، مال من امروز مرا بىنياز نمىكند ، همه اين عتاب‌ها و عذاب‌ها براى مشركان است .\r\nدر سوره طسم فرموده : دوزخ براى گمراهان آشكار مىگردد ، به آنها گفته مىشود شما چرا غير از خداوند چيزهائى ديگر را عبادت مىكرديد ، آيا آنها از شما يارى مىكنند و يا كسى از آنها حمايت مىكند ، در اين هنگام همه آنها با گمراهان در آتش افكنده خواهند شد ، و لشكريان ابليس هم با آنها به دوزخ خواهند رفت .\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nمقصود از لشكريان شيطان ذريه او هستند ، در جاى ديگر فرمود : ما را فقط گناهكاران و متجاوزان گمراه كردند يعنى مشركان و كسانى كه به آنها اقتداء كردند در شرك با آنها همراهى نمودند ، و آنها قوم محمد صلّى اللَّه عليه و إله مىباشند در ميان اين جماعت يك نفر يهودى و نصرانى نيست .\r\nگفتار خداوند در قرآن بر اين گواه است در آن جا كه فرمود : قبل از آنها قوم نوح تكذيب كردند و يا فرمود : اصحابى كه آن را تكذيب نمودند ، و يا گفت :\r\nاصحاب لوط آن را تكذيب كردند ، آنها يهود و نصارى نيستند و گفتند عزير فرزند خدا مىباشد و يا عيسى پسر خدا هست .\r\nبه زودى خداوند يهود و نصارى را وارد دوزخ مىكند و هر قوم و ملتى را بخاطر اعمال آنها وارد جهنم مىگرداند ، گفتا دوزخيان كه گفتند : مجرمان ما را گمراه كردند يعنى آنها ما را به راه خود دعوت نمودند ، و لذا خداوند از قول آنها هنگامى كه همه در دوزخ جمع مىشوند نقل مىكند كه دسته اول آنها به دسته بعدى گفتند بار خدايا اينها ما را گمراه كردند و اينك عذاب مضاعف به آنها بدهيد .\r\nدر جاى ديگر فرمود : هر گاه گروهى وارد جهنم مىگردند رفقاى خود را لعنت مىكنند و اين هنگامى است كه همديگر را مىشناسند ، گروهى از دسته‌اى بيزارى مىجويند ، و جماعتى جماعت ديگرى را لعن مىكنند بعضى با بعضى احتجاج مىنمايند تا شايد طرف را مغلوب نمايند .\r\nآنها همه تلاش مىكنند تا از آن ورطه نجات پيدا كنند و از آن مشكلات و عذاب‌ها برهند ديگر آن جا محل گرفتارى و امتحان و آزمايش نيست ، و معذرت هم قبول نمىشود ، و راه نجاتى هم نيست ، اين آيات و آيات مشابه ديگر همه در مكه نازل شده‌اند و خداوند مشركان را وارد جهنم مىكند .\r\nهنگامى كه خداوند اذن داد محمد صلّى اللَّه عليه و إله از مكه خارج شود و در مدينه اقامت كند ، اسلام را بر پنج پايه استوار كرد ، گواهى دادن بر وحدانيت خداوند و رسالت حضرت رسول و بندگى او ، و بر پا داشتن نماز و دادن زكات و حج خانه خدا و روزه\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nماه رمضان ، در مدينه حدود و تقسيم ارث را بر آن حضرت نازل كرد ، و از گناهان و معصيت‌هائى كه موجب دخول در آتش مىگردد آگاه ساخت ، و قصاص را تشريع فرمود و گفت : هر كس مؤمنى را از روى عمد بكشد پاداش او دوزخ است و در آنجا هميشه خواهد ماند و خداوند بر او غضب مىكند و لعنتش مىنمايد و عذابش مىكند .\r\nخداوند مؤمنان را از رحمت خود دور نمىسازد و در قرآن فرموده : خداوند كافران را لعنت مىكند و براى آنها عذاب سوزانى مهيا كرده و آنها در آن آتش همواره معذب هستند و كسى هم از آنها حمايت و يارى نخواهد كرد ، و عذاب خداوند و خشم او بر آنها خواهد بود .\r\nپروردگار افراد ملعون را در كتاب خود بيان كرده و در باره كسانى كه مال ايتام را از روى ظلم مىخورند فرمود : كسانى كه مال يتيم را با ظلم تصرف مىكنند و آن را مىخورند مثل اين است كه آتشى وارد شكم خود مىنمايند و به زودى وارد جهنم مىشوند .\r\nروز قيامت كه برپا شود خورنده مال يتيم در پيشگاه خداوند حاضر مىگردد ، در حالى كه آتش از شكم او شعله مىكشد و بطورى كه شعله‌ها از دهانش بيرون مىگردند ، در اين هنگام اهل قيامت همه متوجه مىگردند كه او خورنده مال يتيمان بوده است .\r\nدر باره وزن و كيل فرمود : واى بر كم فروشان ، خداوند كلمه ذيل را در قرآن فقط براى كافرن استعمال كرد ، و فرموده : ويل براى كسانى است كه به آن اجتماع بزرگ در آن روز كافر شدند ، در باره عهد و پيمان هم در قرآن مجيد آيه نازل فرمود و گفت :\r\nكسانى كه پيمان‌ها و عهدهاى خدا را فروختند و بهاى اندكى براى آن بدست آوردند در آخرت بهره‌اى نخواهند داشت و خداوند با آنها سخن نخواهد گفت و به آنها توجهى نخواهد كرد ، و پاكشان نخواهد ساخت و در عذاب سوزانى گرفتار خواهند شد .\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nهر كس در آخرت بهره و نصيبى نداشته باشد پس با چه پاداشى وارد بهشت مىشود ، خداوند در مدينه آيات مربوط به زنا را نازل فرمود و گفت : زانى فقط با زانيه و يا مشركه نكاح مىكند ، و زانيه هم جز با زانى و مشرك نمىتواند همسرى كند و بر مؤمنان حرام شده است .\r\nخداوند زانى و زانيه را مؤمن نام‌گذارى كرده است ، ولى رسول خدا صلى اللَّه عليه و إله فرمود : اهل علم در اين جا به شك گرفتار نكردند مقصود آن است كه مؤمن در حال زنا مؤمن نيست و سارق در حين سرقت ايمان ندارد ، زيرا در حين ارتكاب عمل ايمان از وى خارج مىگردد همان گونه كه پيراهن را از بدن بيرون مىآورد .\r\nخداوند متعال در مدينه نازل فرمود : كسانى كه زنان پارسا و شوهردار را متهم مىكنند بايد چهار شاهد براى ادعاى خود بياورند و اگر شاهدى نداشتند آنها را هشتاد تازيانه بزنيد و شهادت آنها را هرگز قبول نكنيد زيرا آنها فاسق مىباشند .\r\nمگر آنهائى كه توبه كنند و خود را اصلاح نمايند كه در اين صورت خداوند آنها را مورد رحمت خود قرار مىدهد ، خداوند در اين جا كسانى را كه افتراء مىبندند از ايمان خارج دانسته است ، در جاى ديگر فرمود : كسى كه مؤمن است با كسى كه فاسق مىباشد هرگز مساوى نيست .\r\nخداوند متعال فاسق را جزء منافقان دانسته و گفته : همانا منافقان از فاسقان به حساب مىآيند ، و خداوند فاسقان را از دوستان شيطان معرفى كرده و گفته : مگر ابليس كه از جن بود و از امر خدا سرپيچى كرد و از فاسقان بشمار رفت .\r\nپروردگار كسانى را كه زن‌هاى پارسا و مؤمنه را متهم مىكنند و به آنها افتراء مىبندند ملعون دانسته است و گفته : كسانى كه زنهاى شوهردار مؤمن را متهم به زنا مىكنند در دنيا و آخرت مورد لعنت قرار مىگيرند و براى آنها عذاب بزرگى مى باشد .\r\nروزى كه زبان‌ها ، دست‌ها و پاهاى آنها بر عليه آنها گواهى دهند و از آنچه عمل مىكردند پرده بر مىدارند جوارح بر ضد مؤمن گواهى نمىدهند بلكه براى آن گروهى كه مستحق عذاب هستند گواهى مىدهند و مؤمن نامه عملش بدست\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nراستش داده مىشود .\r\nخداوند متعال مىفرمايد : اما كسانى كه نامه اعمالشان بدست راست آنها داده شود ، آنها نامه اعمال خود را مىخوانند و اندكى هم مورد ظلم قرار نمىگيرند ، در سوره نور كه بعد از سوره نساء نازل شده است خداوند مىفرمايد :\r\nزنانى كه مرتكب كارهاى زشت مىگردند و دنبال فحشاء مىروند بايد چهار نفر از شما بر فحشاء آنها گواهى دهند ، اگر گواهى دادند آن زنان را در خانه‌ها نگه داريد تا آنگاه كه بميرند و يا اينكه خداوند راهى براى آنها قرار دهد ، و مقصود از راه هم در سوره نور بيان شده است .\r\nخداوند در سوره نور فرمود : ما اين سوره را نازل كرديم و آن را واجب نموديم و آيات روشنى را در آن بيان كرديم شايد شما متذكر شويد ، زن زانى و مرد زانى را هر كدام صد تازيانه بزنيد و در راه اجراى حدود خدا نبايد محبت بخرج دهيد اگر مؤمن هستيد و بروز قيامت اعتقاد داريد و در موقع اجراء حد بايد گروهى از مؤمنان شاهد باشند .\r\n\r\n31 آلوده شدن ايمان به ظلم\r\n1 - امام باقر عليه السّلام فرمود : رسول اكرم صلى اللَّه عليه و إله در خطبه غدير بعد از معرفى على عليه السّلام فرمودند : بدانيد كه دوستان آنها كسانى هستند كه خداوند آنها را وصف كرده و گفته : كسانى كه ايمان آوردند و ايمان خود را به ظلم آلوده نكردند ، آنها در آسايش هستند و راه به حقيقت پيدا مىكنند .\r\n2 - امير المؤمنين عليه السّلام در پاسخ زنديقى كه گفت در قرآن تناقض وجود دارد فرمود : اما قول خداوند كه فرمود : هر كس مؤمن باشد و كارهاى شايسته انجام دهد از كوشش خود سود مىبرد و در جاى ديگر فرمود : من آمرزنده هستم براى كسى كه توبه كند و ايمان بياورد ، و عمل شايسته انجام دهد و بعد هدايت شود ، همه\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nاينها با هدايت نتيجه مىدهد .\r\nاين طور نيست كه هر كس نام مؤمن بر خود نهاده در حقيقت اهل نجات باشد ، و با گمراهان در هلاكت گرفتار نشود ، اگر چنين بود بايد يهوديان با اعتراف به توحيد و اقرار به خداوند نجات پيدا مىكردند و يا ديگران كه به وحدانيت خداوند اقرار كرده‌اند رستگار گردند .\r\nشيطان و كسانى كه پائين‌تر از او مىباشند از اين گروه هستند ، و آنها ابتداء موحد و مؤمن بودند ، ولى خداوند در يك آيه اين مطلب را روشن كرده است در آنجا كه مىگويد : كسانى كه ايمان آوردند و ايمان خود را به ظلم آلوده نكردند آنها در امن خواهند بود و راه هدايت را پيدا خواهند كرد ، و نيز فرموده : آنها گفتند ما به زبان خود ايمان آورديم ولى دل آنها ايمان نياورده بود .\r\n3 - محمد بن مسلم از حضرت صادق عليه السّلام روايت مىكند كه آن جناب در تفسير آيه شريفه  الَّذِينَ آمَنُوا وَ لَمْ يَلْبِسُوا إِيمانَهُمْ بِظُلْمٍ  فرمود : يكى از آن موارد همان است كه زرارة و ياران او پديد آوردند .\r\n4 - ابو بصير گويد به امام عليه السّلام عرض كردم : شيطان در هنگام پيرى مىخواهد مرا مايوس كند من به او گفتم : اى مشرك و اى كافر تو دروغ مىگوئى من به خداى خود مؤمن هستم ، و براى او روزه مىگيرم و نماز مىگذارم ، و او را ثناء مىگويم ، و ايمان خود را به ظلم آلوده نمىكنم .\r\n5 - جابر جعفى روايت مىكند كه امام عليه السّلام فرمود : يكى از روزها رسول خدا صلى اللَّه عليه و إله در راهى حركت مىكردند كه ناگهان از دور سياهى به چشم خورد ، رسول خدا فرمود : اين سياهى كه از دور به نظر مىرسد با ما رفاقتى ندارد و تاكنون با ما مانوس نبوده است .\r\nهنگامى كه آن مرد رسيد سلام كرد ، رسول خدا فرمود : كجا مىرويد ، گفت مىخواهم به يثرب بروم ، فرمود : در آنجا چكار دارى گفت : مىخواهم نزد محمد بروم ، فرمود : من محمد هستم ، آن مرد گفت سوگند بخدائى كه تو را مبعوث كرد من هفت روز است آدمى نديده‌ام و غذائى نخورده‌ام ، مگر از گياهانى كه جارپايم\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nخورده است .\r\nرسول خدا اسلام را بر وى عرضه كرد و او هم مسلمان شد ، در اين هنگام مركبش او را گاز گرفت و او بلافاصله درگذشت ، رسول اكرم امر كرد او را غسل دادند و كفن كردند و بعد خود بر او نماز گزاردند هنگامى كه او را در قبر مىگذاشتند رسول خدا فرمود : اين از كسانى است كه ايمان آورد و ايمانش به هيچ ظلمى و شبهه‌اى آلوده نشد .\r\n6 - ابو بصير روايت مىكند كه به حضرت صادق عليه السّلام عرض كردم كسانى كه ايمان آوردند و ايمان خود را به ظلم آلوده نكردند آيا زنا هم از اين به حساب مىآيد ، امام فرمود : من از آن به خداوند پناه مىبرم نه آن طور نيست و مقصود از ظلم در آيه گناهى است كه هر گاه توبه كند خدا هم قبول مىكند ولى كسانى كه زنا مىكنند و يا سرقت مىنمايند و يا شراب مىخورند مانند بت‌پرست مىباشند .\r\n7 - يعقوب بن شعيب گويد : امام عليه السّلام در تفسير آيه شريفه  وَ لَمْ يَلْبِسُوا إِيمانَهُمْ بِظُلْمٍ  فرمود : آن گمراهى و بالاتر از آن مىباشد .\r\n8 - ابو بصير روايت مىكند كه امام عليه السّلام در معنى آن فرمود : مقصود از ظلم در آيه شريفه شك و ترديد است .\r\n9 - عبد الرحمن هاشمى گويد : حضرت صادق عليه السّلام در تفسير آيه شريفه  الَّذِينَ آمَنُوا وَ لَمْ يَلْبِسُوا إِيمانَهُمْ بِظُلْمٍ  فرمود : آنها به آنچه از طرف محمد آمده ايمان دارند و آن عبارت از ولايت مىباشد و اينكه به ولايت ديگران آلوده نكرده باشند كه او ظلم است .\r\nبعد از اين فرمود : ايمان بطور كلى در يك جا از بين نمىرود ، بلكه آهسته آهسته از آن كاسته مىگردد گويد : عرض كردم بين كفر و ضلالت فاصله‌اى هست ، و يا آنها با هم فرق دارند ، فرمودند : رشته‌هاى ايمان بسيار زياد هستند .\r\n10 - ابو بصير گويد : از امام عليه السّلام سؤال كردم معنى  الَّذِينَ آمَنُوا وَ لَمْ يَلْبِسُوا إِيمانَهُمْ بِظُلْمٍ  چيست فرمود : پناه به خدا مىبريم اى ابو بصير از كسى كه ايمان او به ظلم آلوده باشد ، بعد از آن فرمود : آنها خوارج و ياران آنها مىباشند .\r\n\r\n","description":"","footnote":"","page_name":" 442 ","page_number":442},
  {"content":"\r\n\r\n\r\n32 درجات ايمان\r\n1 - عماد بن ابى الاحوص گويد : حضرت صادق عليه السّلام فرمود : خداوند متعال ايمان را بر هفت سهم قرار داده و آنها عبارتند از نيكى ، صدق ، يقين ، رضا ، وفاء ، علم ، و حلم ، بعد از اين آنها را بين مردم تقسيم كرد ، و هر كس اين هفت سهم را داشته باشد كامل مىباشد .\r\nبعضى از آن هفت سهم يك سهم دارند و گروهى دو سهم و بعضى هم سه سهم و يا بيشتر ، بعد از آن فرمود : بر كسى كه يك سهم دارد دو سهم را بر او تحميل نكنيد ، و يا آن كس كه دو سهم دارد سه سهم بر او تحميل نمىشود زيرا آنها نمىتوانند تحمل كنند و همين طور است تا هفت سهم .\r\n2 - مردى بنام سراج كه خادم حضرت صادق عليه السّلام بود مىگفت : امام صادق براى كارى مرا فرستاد و امام با گروهى از ياران خود در اين وقت در حيره بودند ، گويد : ما دنبال آن كار رفتيم و بعد در حالى كه هوا بسيار گرم بود و ما هم گرسنه بوديم برگشتيم .\r\nمن در جايى كه بسترم در آن جا قرار داشت رفتم و خود را با همان ناراحتى روى رخت خواب خود افكندم ، در اين هنگام ناگهان حضرت صادق عليه السّلام به طرف ما آمد و گفت مىخواهم در نزد شما بنشينم ، من از جاى خود برخاستم و امام هم در كنار بستر من قرار گرفت و در باره كارى كه مرا براى آن فرستاده بود سؤال كردند .\r\nمن امام عليه السّلام را در جريان آن كار قرار دادم ، او هم خداوند را سپاسگزارى كرد ، و بعد در باره گروهى به سخن مشغول شديم ، من عرض كردم قربانت گردم من از آنها تبرى مىكنم چون آنها معتقدانى دارند كه ما نداريم .\r\nامام عليه السّلام فرمود : آن‌ها ما را دوست مىدارند ولى چون مطالبى را مىگويند كه\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nشما آن را نمىگوئيد حالا بايد از آنها بيزارى بجوئيد ، گفتم آرى ، فرمود : نزد ما هم چيزهائى هست كه در نزد شما نيست ، پس در اين صورت ما بايد از شما تبرى كنيم .\r\nعرض كردم خير قربانت گردم ، فرمودند در نزد خداوند چيزهائى هست كه در نزد ما وجود ندارد ، آيا خيال مىكنى خداوند ما را از خود دور كرده است ، گفتم خير قربانت گردم پس ما اكنون با آنها چه كنيم ، فرمودند : آنها را دوست بداريد و از آنان تبرى نكنيد .\r\nبعضى از مسلمانان يك سهم از ايمان را دارند و بعضى دو سهم و بعضى هم سه سهم ، تا هفت سهم ، در اينجا كسى كه كه يك سهم دارد نبايد با كسى كه دو سهم يا بيشتر دارد مقايسه شود ، خداوند براى هر كسى سهمى معين كرده و به همان اندازه پاداش خواهد ديد .\r\nاينك براى تو در اين باره مثلى مىزنيم مردى يك همسايه نصرانى داشت ، و او را به اسلام دعوت كرد و به اندازه‌اى از مزايا و زيبائيهاى اسلام براى او تعريف كرد كه او هم قبول كرد و مسلمان شد او در يكى از سحرها قبل از نماز صبح آمد و در خانه‌اش را زد .\r\nمرد تازه مسلمان گفت : كيست كه در اين هنگام در مىزند ، گفت من فلان كس هستم ، گفت چه مىخواهى گفت وضو بگير و لباس خود را در بر كن تا با هم به مسجد برويم ، او هم وضوء گرفت و جامه‌هاى خود را عوض كرد و با هم به مسجد رفتند .\r\nآنها به مسجد رفتند و به نماز مشغول شدند ، بعد از طلوع فجر نماز صبح خواندند و در مسجد مشغول ذكر و دعا شدند تا آفتاب طلوع كرد ، مرد نصرانى برخاست تا به منزل خود برود ، آن مرد گفت كجا مىروى روز كوتاه است .\r\nاكنون ظهر فرا مىرسد او هم نشست تا ظهر شد و آنها نماز ظهر گذاشتند ، بعد از آن گفت بين ظهر و عصر فاصله زيادى نيست ، صبر كنيد نماز عصر را هم ادا كنيم ، او را در مسجد نگه داشت تا نماز عصر را هم خواندند ، آن مرد برخاست\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nكه برود .\r\nبار ديگر گفت : اكنون آخر روز است صبر كنيد تا شب با هم برويم ، او را نگه داشت و نماز مغرب را هم خواندند و بعد از آن مرد تازه مسلمان خواست برود بار ديگر گفت نماز عشاء را بخوانيم و برويم ، آنها نماز عشاء را هم خواندند و بعد از هم جدا شدند .\r\nهنگام سحر بار ديگر آن مرد به طرف منزل نصرانى رفت و در زد ، او آمد و معلوم شد رفيق شب گذشته است ، آمده او را به مسجد ببرد ، گفت : برخيز و وضوء بگير با هم به مسجد براى عبادت برويم .\r\nمرد نصرانى گفت : براى اين دين بيكارتر از مرا پيدا كن ، من مردى فقير و صاحب عيال هستم امام صادق عليه السّلام فرمود : او را نخست در چيزى وارد كرد ولى بار ديگر از آن خارج ساخت .\r\n3 - عبد العزيز قراطيسى گويد : حضرت صادق عليه السّلام به من گفت : اى عبد العزيز ايمان ده پله دارد همانند نردبان ، كه بايد پله پله از آن بالا رفت ، كسى كه دو پله بالا رفته نبايد به كسى كه يك پله بالا رفته بگويد : تو هيچ به حساب نمىآئى مگر اينكه به پله دهمى رسيده باشد .\r\nاكنون كسى كه از تو پائين‌تر مىباشد نبايد از نظرت دور باشد كه اگر چنين كنى كسى كه از تو بالاتر مىباشد تو را از نظر دور مىافكند ، هر گاه مشاهده كنى كسى يك درجه از تو پائين‌تر است او را هدايت كنيد تا خود را به شما برساند ، و او را بيش از استعدادش بار نكن كه كمرش خواهد شكست ، و بدان هر كس كمر مؤمنى را بشكند بايد آن را بار ديگر اصلاح كند و بهبودى بخشد .\r\n4 - ابو عثمان در يك روايت از آن جناب روايت مىكند كه امام عليه السّلام در آخر حديث فرمود : مقداد در پله هشتم بودند و ابو ذر در نهم و سلمان در دهم قرار داشتند .\r\n5 - سدير گويد : امام باقر عليه السّلام فرمود : مؤمنان در منازلى قرار دارند كه با هم متفاوت مىباشند ، بعضى در طبقه اول و بعضى در دوم تا هفتم ، اگر آن كسى كه در\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nطبقه اول قرار دارد بخواهى او را به طبقه دوم ببرى او توانائى ندارد بالا برود و همان گونه‌اند آنها كه در طبقات بالا هستند ، هر كس در منزل خود قرار دارد و نمىتواند به منزل بالاتر برود .\r\n6 - صباح بن سيابه گويد : امام صادق عليه السّلام فرمود : شما چرا از يك ديگر بيزارى مىجوئيد ، بدانيد كه مؤمنان نسبت به يك ديگر برترى دارند ، گروهى بيشتر نماز مىخوانند و بعضى بصيرت زيادترى دارند اينها را مىگويند درجات .\r\n7 - على بين جعفر از برادرش و او از پدرانش عليهم السّلام روايت مىكند كه رسول خدا صلى اللَّه عليه و إله فرمود : هر كس وضوء كامل بگيرد و نمازش را نيكو بخواند و زكات مالش را بدهد ، و زبانش را حفظ كند و غضب خود را نگه دارد و مردم را به طرف اهل بيت رسولش دعوت نمايد به حقيقت ايمان رسيده و درهاى بهشت براى او بازمىگردند .\r\n8 - عبد العزيز گويد : خدمت حضرت صادق عليه السّلام رسيدم و راجع به شيعيان با وى گفتگو كردم و گفتار و عقائد آنها را بيان نمودم ، امام عليه السّلام فرمود : اى عبد العزيز ايمان داراى ده درجه است و مانند نردبان پله دارد كه بايد از آنها بالا روند .\r\nمردم از آن نردبان‌ها بالا مىروند كسى كه يك پله بالا رفته به آن كس كه در پله پائين قرار دارد نبايد بگويد تو چيزى نيستى تا آن گاه كه به پله دهم برسد ، بعد از آن فرمود : سلمان در پله دهم بود و ابو ذر در پله نهم و مقداد در پله هشتم قرار داشتند .\r\nاى عبد العزيز كسى كه يك درجه از تو پائين است نبايد از نظرت دور بماند و به خواهى به او فخر بفروشى اگر چنين كنى آنكه از تو بالاتر است تو را از نظرش خواهد انداخت ، متوجه باش به كسانى كه از تو پائين‌تر هستند كمك كنى كه خود را به تو برسانند ، كارى نكنى كه او را ناراحت سازى و كمرش را بشكنى ، و هر كس كمر مؤمنى را بشكند بايد آن را جبران كند ، زيرا اگر بخواهى بار شتر را بر دوش بچه شتر بگذارى كمرش مىشكند .\r\n9 - برقى از پدرش و او به سند خود از امام صادق عليه السّلام روايت مىكند كه فرمود :\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nمؤمنان بر هفت درجه هستند و هر كدام كه در يك درجه قرار مىگيرند امتيازى براى آنها مىباشد كه بدرجه ديگرى نمىتوانند برسند آن درجات عبارتند از شهداء خداوند در ميان مخلوقات .\r\nنجبا و خالصان ، كسانى كه مورد آزمايش قرار مىگيرند ، كسانى كه اهل صبر هستند ، و در مشكلات شكيبائى به خرج مىدهند ، آنهائى كه اهل تقوى مىباشند ، افرادى كه اهل مغفرت و رحمت هستند .\r\n10 - عمار بن ابى الاحوص گويد : خدمت امام صادق عليه السّلام عرض كردم كه نزد ما افرادى زندگى مىكنند كه به ولايت امير المؤمنين عليه السّلام معتقد هستند و او را بر همه مردم فضيلت مىدهند ، ولى مانند ما شما را وصف نمىكنند آيا ما آنها را دوست بداريم .\r\nامام عليه السّلام فرمود : آرى آنها را به نسبت دوست بداريد ، مگر هر چه در نزد خداوند مىباشد در نزد رسول خدا صلى اللَّه عليه و إله هست ، و يا آن چه در نزد رسول است در نزد ما مىباشد ، و يا آنچه در اختيار ما هست در نزد شما هم قرار دارد ، و يا آنچه شما داريد ديگران هم دارند .\r\nخداوند متعال براى اسلام هفت سهم قرار داده ، و آنها عبارتند از صبر ، صدق ، يقين ، رضا ، وفا ، علم و حلم ، و بعد آنها را بين مردم تقسيم كرده است ، هر كس آن هفت سهم را دارا باشد ايمانش كامل است و همه را در بر دارد .\r\nسپس به بعضى از مردم يك سهم و به پاره‌اى دو سهم و به گروهى سه سهم تا هفت سهم داده است ، بر آن كس كه يك سهم دارد دو سهم تحميل نكنيد ، و به صاحب دو سهم سه سهم ندهيد تا آخر ، زيرا بار آنها سنگين مىشود نمىتوانند آن را تحمل كنند ، شما با آنها مدارا كنيد و بر آنها آسان بگيريد .\r\nدر اين مورد براى شما مثلى مىزنم و آن اين است كه مرد مسلمانى همسايه كافرى داشت او كافر را همواره به طرف اسلام دعوت مىكرد و از مزاياى اسلام براى او سخن مىگفت ، تا آن گاه كه كافر مسلمان شد و در زمره مسلمانان درآمد .\r\nروز بعد هنگام صبح در منزل آن تازه مسلمان رفت و او را از منزل به طرف\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nمسجد برد تا نماز فجر را با جماعت بخوانند ، هنگامى كه نماز صبح را خواندند ، آن مرد گفت : در مسجد بنشينيم و قرآن تلاوت كنيم و ذكر خدا بگوئيم و تا هنگام ظهر در مسجد مىمانيم و بهتر است شما امروز روزه بگيريد كه روزه فضيلت دارد .\r\nآن مرد با او در مسجد نشست و با هم مشغول ذكر شدند تا آفتاب برآمد ، و بعد به تلاوت قرآن مشغول شدند تا ظهر شد و بعد از آن نماز ظهر و عصر خواندند ، و در مسجد ماندند تا نماز مغرب و عشا را هم خواندند و بعد از مسجد بيرون شدند در حالى كه آن تازه مسلمان از گرسنگى و خستگى سخت ناراحت شده بود .\r\nآن مرد تازه مسلمان با سختى و ناراحتى به منزل خود رفت ، روز بعد بار ديگر دوستش آمد و از او دعوت كرد تا همراه او به مسجد بروند و مانند روز قبل به عبادت و ذكر و تلاوت قرآن بپردازند ، هنگامى كه او را مشاهده كرد گفت : از من منصرف شويد اين دين بسيار سخت است و من طاقت تحمل آن را ندارم .\r\nاينك با مردم با سختى رفتار نكنيد ، مگر نمىدانيد كه بنى اميه با شمشير و ظلم بر مردم مسلط شدند ، ولى امامت ما با محبت و مهربانى و وقار و تقيه و حسن معاشرت و تقوى و پرهيزكارى و عبادت همراه مىباشد ، اينك كارى كنيد كه مردم با رغبت وارد دين شوند و با شما هم عقيده گردند .\r\n11 - در وصيت رسول اكرم صلى اللَّه عليه و إله به على عليه السّلام آمده كه فرمود : اى على هر كس هفت خصلت در او باشد به حقيقت ايمان رسيده و درهاى بهشت براى او بازمىگردند ، كسى كه وضوى خود را كامل كند و نماز خود را نيكو بخواند ، و زكات مالش را بدهد و از غضب خوددارى نمايد ، و زبانش را حفظ كند ، و از گناهان توبه نمايد و مردم را به طرف اهل بيت پيامبر هدايت كند .\r\n12 - عمار بن مروان گويد : از حضرت صادق عليه السّلام از تفسير آيه شريفه  أَ فَمَنِ اتَّبَعَ رِضْوانَ اللَّهِ كَمَنْ باءَ بِسَخَطٍ مِنَ اللَّهِ وَ مَأْواهُ جَهَنَّمُ وَ بِئْسَ الْمَصِيرُ  سؤال كردم فرمود : اى عمار سوگند به خداوند آنها امامان هستند ، اى عمار درجات مؤمنان در نزد خداوند به اندازه محبت و مغفرت آنها در باره ما مىباشد كه خداوند حسنات\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nآنها را زياد و درجات آنها را بالا مىبرد .\r\nاى عمار گفتار خداوند در باره كسانى است كه حق على عليه السّلام و امامان از اهل بيت را انكار كردند و حق آنها را نشناختند ، و براى همين جهت مورد خشم و غضب خداوند متعال قرار گرفتند .\r\nامام رضا عليه السّلام فرمود : مقصود از قول خداوند  هُمْ دَرَجاتٌ عِنْدَ اللَّهِ  » درجاتى است كه فاصله آنها به اندازه فاصله آسمان و زمين مىباشد .\r\n13 - ابو عمر و زبيرى گويد : حضرت صادق عليه السّلام فرمود : مؤمنان با زياد شدن ايمان بر يك ديگر تفاضل پيدا مىكنند ، و درجات آنها بر حسب ايمان آنها مىباشد ، عرض كردم مگر ايمان‌ها با هم فرق مىكنند و براى آنها درجات و مراتب هست كه مؤمنان بر حسب آن تفاضل پيدا مىكنند امام عليه السّلام فرمود : آرى .\r\nراوى گويد : عرض كردم آنها را براى من بيان فرمائيد تا نيك دريابم ، فرمود خداوند دوستان خود را به هم فضيلت داده و در قرآن مجيد فرموده ، ما پيامبران را بر يك ديگر فضيلت داديم ، با بعضى از آنها سخن گفتيم و بعضى را بر بعضى ديگر رتبه بالا داديم .\r\nدر جاى ديگر فرمود : ما بعضى از پيامبران را بر بعضى ديگر فضيلت داديم ، و گفت : اى رسول ما بنگر چگونه ما پاره‌اى از آنها را بر دسته‌اى ديگر امتياز بخشيديم ، و در آخرت درجات بزرگترى خواهند داشت ، و در جاى ديگر گفت آنها در نزد خداوند درجات متفاوتى دارند ، از اين آيات معلوم است كه درجات و منازل در نزد خداوند فرق دارند و همه يكسان نمىباشند .\r\n14 - ابو بصير گويد : امام صادق عليه السّلام فرمود : نگوئيد همه يك درجه دارند ، خداوند فرمود : در آن جا درجات با هم متفاوت هستند گروهى بالا و جماعتى پائين مىباشند ، و نسبت به اعمال خود برترى دارند .\r\n15 - عبد الرحمن بن كثير گويد : امام صادق عليه السّلام فرمود : اى عبد الرحمن براى شيعيان ما گناه مقدر نشده ، آنها برگزيدگان خداوند هستند كه براى دين خود اختيار كرده ، و در قرآن مىفرمايد گناه و معصيت به نيكوكاران راه ندارند .\r\n\r\n","description":"","footnote":"","page_name":" 449 ","page_number":449},
  {"content":"\r\n\r\n16 - داود بن حصين گويد : از حضرت صادق از تفسير آيه شريفه  « وَ مِنَ الْأَعْرابِ مَنْ يُؤْمِنُ بِاللَّهِ وَ الْيَوْمِ الْآخِرِ وَ يَتَّخِذُ ما يُنْفِقُ قُرُباتٍ عِنْدَ اللَّهِ »  سؤال كردم آيا خداوند به آنها پاداش خواهد داد ، فرمود : آرى .\r\n17 - ابو عمر و زبيرى گويد : امام جعفر صادق عليه السّلام فرمود : خداوند بين مؤمنان مسابقه گذاشته ، همان گونه كه بين اسب‌ها مسابقه نهاده است ، گويد :\r\nعرض كردم بفرمائيد خداوند در چه چيز مسابقه گذاشته و مردم را به آن دعوت كرده است ؟\r\nفرمود : خداوند در قرآن مجيد مىفرمايد : براى رسيدن به مغفرت و بهشتى كه عرض آن مانند عرض آسمانها و زمين است با يك ديگر مسابقه دهيد خداوند آن بهشت را براى مؤمنان و پيامبران خود آماده ساخته است .\r\nدر جاى ديگر فرمود : كسانى كه بر ديگران سبقت گرفته‌اند آنها مقرب مىباشند ، و نيز گفته : مهاجران و انصار كه قبل از همه مسلمان شدند و هجرت كردند و كسانى كه از آنها پيروى كردند خداوند از آنها راضى و آن‌ها هم از خداوند راضى مىباشند .\r\nدر اين آيه شريفه خداوند نخست از مهاجران بخاطر سبقت در ايمان نام برده و بعد از آن از انصار سخن گفته و سپس در مقام سوم از تابعان آنها نام برده است و هر يك از آنها را در مقام و مرتبه خود قرار داده است .\r\n18 - خيثمه گويد : امام باقر عليه السّلام در تفسير آيه شريفه  « خَلَطُوا عَمَلًا صالِحاً وَ آخَرَ سَيِّئاً عَسَى اللَّهُ أَنْ يَتُوبَ عَلَيْهِمْ »  فرمود : عسى از طرف خداوند در وجوب استعمال مىشود ، و آن آيه در باره شيعيان مؤمن ما نازل شده است .\r\n19 - احمد بن محمد از امام كاظم عليه السّلام روايت مىكند كه در تفسير  « خَلَطُوا عَمَلًا صالِحاً وَ آخَرَ سَيِّئاً »  فرمود : گروهى در قتل حمزه و جعفر طيار مرتكب گناه شدند و بعد توبه كردند ، بعد از آن فرمود : هر كس مؤمن را بكشد موفق به توبه نمىشود ، و ليكن خداوند اميد و آرزوى مردم را قطع نمىكند .\r\n20 - امام عليه السّلام فرمود : كسى كه به گناه خود اعتراف مىكند از كسانى به حساب\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nمىآيد كه كارهاى نيك و بد را به هم مخلوط كرده‌اند .\r\n21 - ابو بكر حضرمى گويد : محمد بن سعيد به من گفت : از امام صادق عليه السّلام سؤال كنيد و بگوئيد من شما را دوست دارم و از دشمنان شما هم برائت مىجويم ولى به تفويض هم اعتقاد دارم آيا اين عقيده هم مانند عقيده شما هست .\r\nراوى گويد : من گفته‌هاى او را براى امام نقل كردم امام عليه السّلام دست خود را حركت دادند و فرمودند آنها كارهاى خوب را با بد مخلوط كردند اميد است خداوند آن‌ها را رحمت كند ، بعد از آن فرمود : من او را از دوستان امير المؤمنين عليه السّلام نمىدانم ، گفتم : او خيال مىكند كه سلطنت هشام از خداوند نيست امام فرمود :\r\nواى بر او مگر نمىداند براى آدمى دولتى هست و براى شيطان هم دولتى .\r\n22 - زراره گويد : امام باقر عليه السّلام در تفسير آيه شريفه  « وَ آخَرُونَ اعْتَرَفُوا بِذُنُوبِهِمْ خَلَطُوا عَمَلًا صالِحاً وَ آخَرَ سَيِّئاً »  فرمود : آنها گروهى هستند كه مرتكب گناه مىشوند و در ايمان خود به معصيت آلوده مىگردند و مورد اعتراض مؤمنان قرار مىگيرند اميد هست كه خداوند آنها را بيامرزد .\r\n23 - زراره گويد : خدمت امام باقر عليه السّلام عرض كرديم ، هر كس با ما موافق باشد خواه علوى و يا غير علوى ما آن را دوست مىداريم ، و هر كس با ما مخالفت كند چه علوى باشد و يا غير از آن با او قطع رابطه مىكنيم ، امام فرمود : اى زرارة گفتار خداوند در اين جا از همه بهتر است كه فرمود : كجا هستند كسانى كه كارهاى نيك و بد را با هم مخلوط كردند .\r\n24 - جابر گويد : امام باقر عليه السّلام در تفسير آيه مباركه  « وَ لَقَدْ عَلِمْنَا الْمُسْتَقْدِمِينَ مِنْكُمْ وَ لَقَدْ عَلِمْنَا الْمُسْتَأْخِرِينَ »  فرمود : آنها مؤمنان اين امت مىباشند .\r\n25 - يكى از رواة گويد : در خدمت امام صادق عليه السّلام نشسته بوديم و پيرامون يكى از اصحاب خودمان گفتگو مىكرديم يكى از ماها گفت : او ضعيف است ، امام عليه السّلام فرمود : هر گاه از كسى كه نسبت به شما ضعيف‌تر است قبول نشود پس از شما هم پذيرفته نخواهد شد تا آنگاه كه مانند ما باشيد .\r\n26 - حسين بن مخارق گويد : حضرت صادق عليه السّلام از پدرانش از على عليه السّلام\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nروايت مىكند كه فرمود : مردى از اشراف عرب خدمت على عليه السّلام رسيد ، على به او فرمود : در شهر شما گروهى هستند كه به خير و نيكى معروف باشند گفت : آرى هستند .\r\nبار ديگر فرمود : در آنجا كسانى مىباشند كه فقط به كارهاى زشت مشهور باشند ، گفت : آرى امام پرسيد آيا در آنجا افرادى هستند كه مرتكب كارهاى بد باشند و كارهاى خوب هم انجام دهند گفت : آرى فرمود : آن‌ها از نيكان امت محمد مىباشند ، آنها گروه ميانه هستند ، كه بايد غاليان به آنها برگردند و مقصران هم به آنها ملحق شوند .\r\n27 - رسول خدا صلى اللَّه عليه و إله فرمود : ايمان ده بخش است ، شناخت ، اطاعت ، علم ، عمل پرهيزكارى ، عبادت ، صبر ، يقين ، رضا و تسليم هر كدام از آنها نباشد رشته از هم گسيخته مىگردد .\r\n\r\n33 آرامش مؤمن\r\n1 - ازدى از حضرت صادق عليه السّلام روايت مىكند كه فرمود : قلب دو گوش دارد ، روح ايمان در گوش او كارهاى نيك را آهسته مىگويد ، و در گوش ديگر شيطان كارهاى بد را به او القاء مىكند ، هر كدام او را به طرف خود كشيدند او را مغلوب مىنمايند .\r\nامام عليه السّلام فرمود : هر گاه مردى زنا كند روح ايمان از بدن او خارج مىگردد ، راوى گويد : ما عرض كرديم همان روحى كه خداوند فرموده :  « وَ أَيَّدَهُمْ بِرُوحٍ مِنْهُ »  فرمود : آرى ، بعد از اين فرمود : مؤمن در حال ايمان زنا نمىكند و در حال ايمان دزدى نمىنمايد ، يعنى هنگامى كه روى شكم زانيه مىباشد ، ولى اگر وضو بگيرد و توبه كند از حال بىايمانى خارج مىشود .\r\n2 - امام عليه السّلام در تفسير آيه شريفه  « وَ يَزِيدُ اللَّهُ الَّذِينَ اهْتَدَوْا »  فرمود : اين آيه\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nشريفه گفتار كسانى را كه معتقد هستند ايمان كم و زياد نمىشود باطل مىكند .\r\n3 - اصبغ بن نباته گويد : مردى خدمت على عليه السّلام آمد و گفت : يا امير المؤمنين گروهى خيال مىكنند كه مؤمن زنا نمىكند ، دزدى نمىكند ، شراب نمىنوشد ، ربا نمىخورد ، خون حرام بر زمين جارى نمىكند .\r\nيا امير المؤمنين اين سخن بر من بسيار سنگين است ، و دلم همواره در اضطراب مىباشد من مشاهده مىكنم اين بنده مانند من نماز مىگذارد ، و مثل من دعا مىخواند ، با من مناكحه مىكند و از من ارث مىبرد و من هم از وى ارث مىبرم و اينك به خاطر يك گناه از ايمان خارج مىگردد .\r\nعلى عليه السّلام فرمود : تو راست مىگوئى من از رسول خدا صلى اللَّه عليه و إله شنيدم فرمود :\r\nخداوند در كتاب خود به اين موضوع اشاره كرده و مردم را بر سه طبقه و مرتبه نهاده است ، در آنجا كه مىفرمايد ياران دست راست و ياران دست چپ و كسانى كه پيشى گرفته‌اند .\r\nاما آنها كه سابقون هستند آنها پيامبران مرسل و غير مرسل مىباشند كه در آن‌ها پنج روح قرار دارد : روح القدس ، روح ايمان ، روح قوت ، روح شهوت ، و روح بدن ، با روح القدس بعنوان پيامبرى مبعوث شدند چه مرسل و يا غير مرسل .\r\nبا روح ايمان خداوند را عبادت كردند و براى او شريكى قائل نشدند ، با روح قوت با دشمنان جنگ كردند و امور زندگى را فراهم ساختند ، با روح شهوت غذاهاى لذيذ خورند و از راه حلال ازدواج كردند و با روح بدن هم حركت مىكنند و راه مىروند .\r\nاين جماعت گناهانشان آمرزيده شده و مورد رحمت و مغفرت مىباشند ، بعد از آن فرمود : خداوند متعال در قرآن فرموده : ما پيامبران را بر يك ديگر فضيلت داديم ، با بعضى از آنها سخن گفتيم و درجات گروهى را بالاتر از گروهى ديگر قرار داديم .\r\nما به عيسى بن مريم بينات و آيات روشنى عطا كرديم و او را به روح القدس تقويت نموديم ، در جاى ديگر در باره پيامبران فرمود :  « وَ أَيَّدَهُمْ بِرُوحٍ مِنْهُ »  آنها را\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nگرامى داشت و بوسيله آن روح آنان را بر ديگران فضيلت داد ، و اينها مورد لطف و عنايت مىباشند .\r\nبعد از آن اصحاب دست راست هستند كه مؤمنان مىباشند و آنها چهار روح دارند ، روح ايمان ، روح قوت ، روح شهوت ، و روح بدن ، بنده مؤمن همواره در حال تكميل اين چهار روح مىباشد و براى او حالاتى پيش مىآيد .\r\nآن مرد گفت : يا امير المؤمنين اين حالات چيست فرمود : اول آن حالات همان است كه خداوند متعال در قرآن فرموده : از شما كسانى هستند كه به پائين‌ترين حد عمر خود مىرسند ، بعد از اينكه همه چيز را درك مىكردند هوش خود را از دست مىدهند و چيزى نمىدانند .\r\nدر اين هنگام همه ارواح از او گرفته مىشود ولى از دين خدا خارج نمىگردد ، زيرا كسى كه زندگى او را در دست دارد و امور او را تدبير مىكند او را به سن پيرى رسانيده است ، او در اين حال وقت نماز را نمىداند ، و قدرت ندارد براى نماز شب برخيزد و در روزها خدا را عبادت كند .\r\nآن مرد توانائى ندارد در اجتماعات شركت نمايد ، و همه اينها از نقصان روح ايمان مىباشد و زيانى هم به او نمىرساند ، بعضى از آنها از نظر روح قوت نقصان دارند و نمىتوانند جهاد كنند و يا دنبال زندگى بروند و براى خود طلب معاش نمايند .\r\nگروهى از مردم در روح شهوت ناقص هستند ، و اگر زيباترين دخترى از مقابل آنها رد شود به طرف او متوجه نمىگردند و حال شهوت پيدا نمىكنند ، اما روح بدن تا پايان زندگى با انسان هست و با آن راه مىرود و در جامعه حركت مىكند تا آن گاه كه جهان را وداع كند .\r\nاين مرد در خير هست و خداوند كارهاى او را تدبير مىكند ، اما گاهى براى انسانى در هنگام جوانى و نشاط پيش آمدهائى مىشود كه آلوده به گناه مىگردد ، روح قوت او را وادار مىكند و روح شهوت معصيت را در برابر او زيبا جلوه مىدهد و روح بدن هم او را وادار به عمل مىكند ، و به گناه آلوده مىسازد .\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nهنگامى كه مرتكب كار زشت شد و معصيت را به جاى آورد ، از ايمانش ناقص مىگردد و مقدارى از آن كاسته مىشود ، و ايمان به وى باز نمىگردد مگر اينكه توبه كند و هر گاه بازگشت و توبه نمود خدا هم او را عفو مىكند ، ولى اگر بار ديگر مرتكب گناه شد خدا او را وارد جهنم مىكند .\r\nاما ياران طرف چپ آنها يهوديان و نصرانيان هستند ، خداوند متعال مىفرمايد : كسانى كه ما به آنها كتاب داديم او را مىشناسند همان گونه كه فرزندان خود را مىشناسند ، آنها محمد و ولايت را در توراة مىشناسند و در انجيل هم او را مشاهده مىكنند ، همان گونه كه فرزندان خود را در منازل خود مىشناسند .\r\nولى گروهى از آنها حق را مخفى مىدارند و آن را آشكار نمىكنند در صورتى كه حقيقت امر نزد آنها روشن مىباشد ، حق از جانب خدا آمده و تو رسول او مىباشى و هيچ شكى به خود راه مده ، هنگامى كه شناخته‌ها را منكر شوند روح ايمان از آنها گرفته مىشود .\r\nبعد از اين خداوند سه روح در بدن آنها باقى مىگذارد ، و آنها عبارتند از روح قوت و روح شهوت و روح بدن و در اينجا اين گونه مردمان را به چهار پايان تشبيه كرده و گفته :  « إِنْ هُمْ إِلَّا كَالْأَنْعامِ »  زيرا چهارپايان با روح قوت بار برمىدارند و با روح شهوت علف مىخورند و با روح بدن راه مىروند ، سائل گفت : يا امير المؤمنين روح مرا زنده كردى و به اذن خدا به بدن من جان دميدى .\r\n4 - صباح بن سيابه گويد : خدمت حضرت صادق عليه السّلام بودم كه به آن جناب گفته شد زانى در هنگام زنا مؤمن هست فرمود : خير مؤمن نيست ، هنگامى كه روى شكم او قرار دارد ايمان از وى سلب مىگردد ، ولى هنگام فراغ از عمل بار ديگر ايمان باز مىگردد ، سؤال شد او بار ديگر به عمل خلاف رجوع مىكند ، امام فرمود : اگر تصميم گرفت برگردد ايمان هم باز نمىگردد .\r\n5 - ابن بكير گويد : به امام باقر عليه السّلام عرض كردم رسول خدا صلى اللَّه عليه و إله فرموده‌اند هر گاه مردى زنا كند روح ايمان از او جدا مىشود ، فرمودند آرى آن اشاره به آيه شريفه است كه فرمود :  « وَ أَيَّدَهُمْ بِرُوحٍ مِنْهُ »  و اين روح از زانى مفارقت مىكند .\r\n\r\n","description":"","footnote":"","page_name":" 455 ","page_number":455},
  {"content":"\r\n\r\n6 - جابر گويد : از امام باقر عليه السّلام در باره روح سؤال كردم ، فرمود : اى جابر خداوند مردم را بر سه طبقه آفريد و آنها را در سه درجه قرار داد ، و در كتاب خود به اين موضوع تصريح فرمود : و گفت :     فَأَصْحابُ الْمَيْمَنَةِ ما أَصْحابُ الْمَيْمَنَةِ وَ أَصْحابُ الْمَشْئَمَةِ ما أَصْحابُ الْمَشْئَمَةِ وَ السَّابِقُونَ السَّابِقُونَ أُولئِكَ الْمُقَرَّبُونَ .    \r\nاما سابقون آنها پيامبران مرسل و غير مرسل مىباشند كه در آنها پنج روح قرار دارد روح القدس ، روح ايمان ، روح قوت ، روح شهوت ، و روح بدن و در قرآن مجيد اين را بيان كرده و فرموده : ما پيامبران را بر يك ديگر فضيلت داديم و آنها را به روح القدس تاييد كرديم ، و در باره همه آنها گفته :  « وَ أَيَّدَهُمْ بِرُوحٍ مِنْهُ » . \r\nبا روح قدسى آنها به عنوان پيامبر مبعوث شدند ، و با روح قدسى همه چيز را فرا گرفتند و با روح ايمان خداوند را عبادت كردند و براى او شريك و همتائى نياوردند ، با روح قوت با دشمنان جنگ كردند و با روح شهوت لذت غذاها را چشيدند و زنان را نكاح كردند و با روح بدن حركت كردند و به گردش پرداختند .\r\nاما اصحاب دست راست ، آنها مؤمنان واقعى هستند ، كه در آنها چهار روح قرار دارد : روح ايمان ، روح قوت ، روح شهوت و روح بدن ، و بندگان همواره در تكميل اين ارواح چهارگانه هستند تا آنگاه كه مرتكب معصيت نشده‌اند .\r\nهنگامى كه تصميم به گناه و معصيت مىگيرد روح شهوت موضوع را در نظرش زيبا جلوه مىدهد و روح قوت او را وادار به كار مىكند ، و روح بدن او را به طرف مقصود و عمل مىبرد تا آن گناه را مرتكب گردد ، هر گاه گناه را انجام داد از ايمانش كاسته مىگردد ، و اگر توبه كرد خداوند هم گناه او را مورد عفو قرار مىدهد .\r\nگاهى براى بندگان لغزشهائى پيش مىآيد كه بعضى از اين ارواح چهارگانه نقصان پيدا مىكند و خداوند در اين مورد فرموده  « وَ مِنْكُمْ مَنْ يُرَدُّ إِلى أَرْذَلِ الْعُمُرِ لِكَيْ لا يَعْلَمَ بَعْدَ عِلْمٍ شَيْئاً »  در اين جا روح قوت نقصان پيدا مىكند و توانائى جنگ با دشمن را پيدا نمىكند او روح شهوت را هم از دست مىدهد و نمىتواند به زنان توجه نمايد و شهوت براند .\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nدر اين جا فقط براى او روح ايمان و روح بدن باقى مىماند ، بوسيله روح ايمان خداوند را عبادت مىكند ، و به وسيله روح بدن راه مىرود و گردش مىكند ، تا آن گاه كه فرشته مرگ بيايد و او را قبض روح كند .\r\nاما ياران طرف چپ آنها اهل كتاب هستند ، خداوند در باره آنها فرمود :   « الَّذِينَ آتَيْناهُمُ الْكِتابَ يَعْرِفُونَهُ كَما يَعْرِفُونَ أَبْناءَهُمْ وَ إِنَّ فَرِيقاً مِنْهُمْ لَيَكْتُمُونَ الْحَقَّ وَ هُمْ يَعْلَمُونَ الْحَقُّ مِنْ رَبِّكَ فَلا تَكُونَنَّ مِنَ الْمُمْتَرِينَ . »   آنها رسول خدا صلى اللَّه عليه و إله را شناختند و به وصى او معرفت پيدا كردند ، ولى از روى حسد و ستم حق را منكر شدند و خداوند هم روح ايمان را از آنها سلب كرد ، و سه روح را كه عبارت باشند از روح قوت ، و شهوت و بدن در آنها باقى گذاشت .\r\nبعد از اين آن جماعت را بعنوان چهارپا معرفى كرد و گفت : آنها مانند چهارپايان بلكه گمراه‌تر از آنها مىباشند ، زيرا حيوان چهارپا فقط با روح قوت بار مىكشد ، و با روح شهوت علف مىخورد و با روح بدن راه مىرود .\r\n7 - زراره گويد : به حضرت صادق عليه السّلام عرض كردم در باره گفته رسول اكرم صلى اللَّه عليه و إله كه فرمود : مؤمن در حال ايمان زنا نمىكند چه مىفرمائيد ، امام عليه السّلام فرمود :\r\nروح ايمان از او گرفته مىشود .\r\nعرض كردم بفرمائيد روح ايمان چيست ، فرمودند : او يك چيزى هست ، و بعد گفتند : شما لازم است اين را بفهميد ، شما متوجه هستيد كه گاهى انسان تصميم مىكرد كارى انجام دهد ولى يك چيزى او را نهى مىكند و باز مىدارد گفتم آرى چنين است ، فرمود روح ايمان همان مىباشد .\r\n8 - محمد بن بريد گويد : ما به اتفاق عمر بن قيس ماصر و ابو حنيفه و عمر بن زر و گروهى ديگر خدمت امام صادق عليه السّلام رسيديم ، در اين هنگام از آن جناب سؤال شد ايمان چيست ، فرمود : رسول خدا صلى اللَّه عليه و إله فرمودند :\r\nمؤمن شراب نمىخورد ، و دنبال دزدى نمىرود در حالى كه ايمان داشته باشد ، عمر بن زر گفت : پس ما آنهائى را كه مرتكب اين اعمال مىشوند چگونه به حساب بياوريم و چه عنوانى براى آنها بگذاريم ، امام فرمودند : همان گونه كه خداوند آنها\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nرا در قرآن عنوان كرده است .\r\nپروردگار فرمود : مرد سارق و زن سارقه را دست ببريد ، و زانيه و زانى را هر كدام صد تازيانه بزنيد ، آنها در اين هنگام به يك ديگر نگاه مىكردند ، راوى گويد هنگامى كه از محضر آن بزرگوار بيرون شديم عمر بن زر گفت : مىخواستى سؤال كنى اين حديث را از رسول خدا چه كسى روايت مىكند ، گفت : من در باره كسى كه مىگويد رسول خدا فرموده چه بگويم .\r\n9 - ابان بن تغلب گويد امام صادق عليه السّلام فرمود : روح ايمان يكى است و از يك جا بيرون شده است و در بدن‌هاى متفرقى جريان پيدا مىكند ، و با آنها انس مىگيرد ، ولى بار ديگر از بدن‌ها بيرون مىشود و يكى مىگردد و به يك جا را مراجعه مىكند .\r\n10 - ابو خديجه گويد : خدمت حضرت ابو الحسن عليه السّلام رسيدم ، فرمودند :\r\nخداوند متعال مؤمن را به روح خود مؤيد ساخته است ، هر گاه مؤمن كار نيكى انجام دهد و از خداوند بترسد و تقوى داشته باشد آن نفس حضور پيدا مىكند .\r\nاما هر گاه كار بدى از وى سرزند و يا مرتكب گناهى شود و از حد خود تجاوز كند از او دور مىشود ، روح در هنگام احسان مؤمن خوشحال مىشود و در هنگام بدى و گناه در زمين فرو مىرود و خود را از وى پنهان مىكند .\r\nاينك اى بندگان خدا به نعمت‌هاى خدا سپاسگزار باشيد و به عهد و پيمان او عمل كنيد ، و كارهاى خود را اصلاح نمائيد و افراد شايسته باشيد تا بر يقين شما افزوده گردد ، و سود فراوانى ببريد ، خداوند رحمت كند كسى را كه به كار نيك تصميم بگيرد و آن را مورد عمل قرار دهد ، و يا از شرى دست باز دارد ، بعد فرمود :\r\nما به طاعت خدا و عمل براى او تاييد مىكنيم .\r\n11 - داود گويد : از امام صادق عليه السّلام در باره گفتار رسول خدا صلى اللَّه عليه و إله كه فرمود :\r\nهر گاه مؤمن زنا مىكند روح ايمان از وى دور مىگردد سؤال كردم ، فرمود : آن مانند آيه شريفه است كه گفت :  وَ لا تَيَمَّمُوا الْخَبِيثَ مِنْهُ تُنْفِقُونَ  ، و روشن‌تر از اين آن است كه گفت  وَ أَيَّدَهُمْ بِرُوحٍ مِنْهُ  و در هنگام زنا اين روح از وى مفارقت مىكند .\r\n\r\n","description":"","footnote":"","page_name":" 458 ","page_number":458},
  {"content":"\r\n\r\n12 - على عليه السّلام فرمود : ايمان مانند يك نقطه سفيد در قلب ظاهر مىشود ، هر چه بر ايمان افزوده شود سفيدى هم زياد مىگردد .\r\n13 - نعمان رازى گويد : از امام صادق عليه السّلام شنيدم فرمود : هر كس زنا كند از ايمان خارج مىگردد ، و هر كس شراب بنوشد از ايمان تهى مىشود و هر كس يك روز ماه رمضان را از روى عمد افطار كند از ايمان خالى مىشود .\r\n14 - محمد بن عبدة گويد : به حضرت صادق عليه السّلام عرض كردم آيا مؤمن در حال ايمان زنا مىكند فرمود : هنگامى كه روى شكم زن زانيه قرار دارد ايمان از او سلب مىگردد ، و هر گاه برخيزد بار ديگر بر مىگردد ، و اگر بار ديگر برگشت به طرف زنا باز ايمان سلب مىشود ، گفتم بار ديگر مىخواهد زنا كند فرمود اگر تكرار شود ايمان مراجعت نخواهد كرد .\r\n15 - فضيل گويد : امام صادق عليه السّلام فرمود : تا آن گاه كه زانى روى زانيه قرار دارد ، ايمان از وى سلب مىشود ، هر گاه پائين آمد ايمان بار ديگر برمىگردد ، گفتم : اگر بار ديگر خواست زنا كند فرمودند اگر سارقى براى چندمين بار خواست سرقت كند با او چه مىكنند آيا دست او را بار ديگر قطع مىكنند .\r\n16 - ابو بصير گويد : امام صادق عليه السّلام فرمود : قلب دو گوش دارد هر گاه بنده‌اى خواست گناه كند روح ايمان مىگويد گناه نكن ، ولى شيطان مىگويد اين كار را انجام ده و هر گاه روى شكم زانيه قرار گيرد روح ايمان از او سلب مىشود .\r\n17 - ابان بن تغلب گويد : امام صادق عليه السّلام فرمود : هر مؤمنى داراى دو گوش در باطن خود هست ، گوشى كه وسواس خناس در آن مىدمد ، و گوشى كه فرشته در آن صدا مىكند و خداوند بوسيله فرشته او را تاييد مىنمايد و اين است معنى  وَ أَيَّدَهُمْ بِرُوحٍ مِنْهُ . \r\n18 - على بن ابى حمزه گويد : از امام صادق عليه السّلام از تفسير آيه شريفه  أَنْزَلَ السَّكِينَةَ *  پرسيدم فرمود : آن ايمان است و از معنى  وَ أَيَّدَهُمْ بِرُوحٍ مِنْهُ  سؤال كردم فرمود : آن هم ايمان مىباشد .\r\n19 - جميل گويد : از امام صادق عليه السّلام پرسيدم تفسير  وَ أَلْزَمَهُمْ كَلِمَةَ التَّقْوى \r\n\r\n","description":"","footnote":"","page_name":" 459 ","page_number":459},
  {"content":"\r\n\r\nچيست فرمود : يعنى ايمان .\r\n20 - فضيل گويد : به امام صادق عليه السّلام عرض كردم خداوند متعال فرموده  أُولئِكَ كَتَبَ فِي قُلُوبِهِمُ الْإِيمانَ  ، آيا مردم در اين ايمان دخالتى دارند فرمود : خير .\r\n\r\n34 ايمان ثابت و ناپايدار\r\n1 - حسين بن نعيم صحاف گويد : به حضرت صادق عليه السّلام عرض كردم چرا شخصى در نزد خداوند مؤمن به حساب مىآيد ولى بعدا خداوند او را از ايمان به كفر منتقل مىكند ، فرمود : خداوند عادل است ، او بندگان خود را به ايمان دعوت كرد نه بكفر .\r\nخداوند متعال هيچ كس از بندگان خود را به طرف كفر دعوت نمىكند و نمىخواهد كسى به او كافر شود ، اينك هر كس ايمان بياورد و در ايمان خود ثابت باشد ، خداوند او را در ايمان خود ثابت مىكند و او را از ايمان به كفر منتقل نمىكند .\r\nگويد : عرض كردم مردى كافر است و كفر هم در دل او جاى گرفته آيا خداوند او را از كفر به طرف ايمان انتقال مىدهد ، فرمود خداوند همه را بر فطرت خود خلق كرده ، آنها نه شريعت و ايمانى مىدانند و نه كفرى از روى اعتقاد ، خداوند پيامبران را مىفرستد و آنها را هدايت مىكند .\r\n2 - مفضل گويد : امام صادق عليه السّلام فرمود : حسرت و پشيمانى و ناراحتى براى كسى است كه نفع و ضرر خود را نداند و از امور جاريه بصيرت پيدا نكند ، گويد :\r\nعرض كردم ناجى را از كجا مىتوان شناخت فرمود : كسى كه كردارش با گفتارش موافق باشد ، در اينجا مىشود براى او نجاتى ديد ولى هر كس چنين نباشد ايمانش عاريه و ناپايدار مىباشد .\r\n3 - عيسى شلقان گويد : من نشسته بودم كه ابو الحسن موسى عليه السّلام عبور\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nكردند ، و يك بره نيز همراه داشتند ، گفتم : اى كودك مىدانيد پدرت چه مىكند ، ما را به كارى امر مىكند ، و بعد از آن نهى مىنمايد ، به ما گفتند ابو الخطاب را دوست بداريد و بعد ما را امر كردند او را لعنت كنيم و از وى برائت حاصل نمائيم .\r\nدر اين جا موسى عليه السّلام كه كودك بود گفت : خداوند گروهى را براى ايمان خلق كرده كه ايمان از آنها سلب نمىشود و ثابت مىباشد و گروهى را هم كافر آفريده كه كفر از آنها زايل نمىگردد و گروهى هم ايمان مستعار دارند كه زوال پذير مىباشند .\r\nكسانى كه ايمان عاريه دارند ايمانشان قابل سلب است و هر گاه خداوند بخواهد ايمان آنها را مىگيرد ، ابو الخطاب هم از اين طبقه مىباشد ، راوى گويد خدمت امام صادق عليه السّلام رسيدم و جريان را عرض كردم . امام فرمود : اين دنباله رو پيامبر مىباشد .\r\n4 - اسحاق بن عمار گويد : امام صادق عليه السّلام فرمود : خداوند پيامبران را در نبوت خود ثابت قرار داده و آنها هرگز از مقام خود كنار نمىروند ، و اوصياء آنها را هم به اين طريق قرار داده است گروهى از مؤمنان هم اين چنين هستند ، گروهى هم ايمان عاريه دارند ، اگر دعا كنند و اصرار بر دعا داشته باشند با ايمان از دنيا مىروند .\r\n5 - عيسى شلقان گويد به ابو الحسن موسى عليه السّلام كه هنوز كودك بودند گفتم :\r\nقربانت گردم اين سخنان چيست كه ما از پدر شما مىشنويم ، او يك بار ما را امر مىكرد كه از ابو الخطاب پيروى كنيم ولى اكنون ما را امر مىكند كه از وى بيزارى جوئيم .\r\nابو الحسن عليه السّلام فرمود : خداوند پيامبرانى خلق كرده كه آنها هميشه پيامبر مىباشند ، و مؤمنان را هم طورى خلق كرده كه آنها همواره مؤمن هستند ، و در اين جا گروهى هم ايمان عاريه دارند هر گاه بخواهد آن را پايدار مىكند و اگر بخواهد آن را سلب مىنمايد .\r\nابو الخطاب از اين قبيل مؤمنان بود كه ايمان عاريه داشتند ، هنگامى كه دروغ\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nبه پدرم نسبت داد خداوند ايمان را از وى سلب كرد ، راوى گويد من اين موضوع را به امام صادق عليه السّلام عرض كردم فرمود : اگر از ما هم سؤال مىكردى همين را مىگفتيم .\r\n6 - بزنطى از امام رضا عليه السّلام روايت مىكند كه امام باقر عليه السّلام فرمود : ايمان مستقر آن است كه در دل ثابت بماند و مستودع ايمان عاريه است كه ثباتى ندارد ، خداوند شما را به طرفى هدايت كرده است كه ديگران از آن خبر ندارند ، اينك خدا را بر اين نعمت سپاسگزار باشيد .\r\n7 - بزنطى گويد : امام رضا عليه السّلام فرمود : خداوند شما را هدايت كرد و دل شما را روشن ساخت ، امام صادق عليه السّلام فرمود : ايمان يا مستقر است و يا مستودع ، مستقر ايمان ثابت است و مستودع ايمان ناپايدار ، آيا توانائى دارى كسى كه گمراه است هدايت كنى .\r\n8 - ابو بصير گويد : از امام باقر عليه السّلام سؤال كردم معنى  « هُوَ الَّذِي أَنْشَأَكُمْ مِنْ نَفْسٍ واحِدَةٍ فَمُسْتَقَرٌّ وَ مُسْتَوْدَعٌ »  چيست ، فرمود : همشهريان شما در اين مورد چه مىگويند ، گفتم آنها مىگويند مستقر در رحم و مستودع در صلب مىباشد .\r\nامام عليه السّلام فرمود : آنها دروغ مىگويند ، مقصود از مستقر آن ايمانى است كه در دل ثابت بماند و از آن جدا نگردد ، و مستودع ايمان عاريه مىباشد كه زمانى وجود دارد ، و گاهى سلب مىشود ، و زبير از اين اشخاص بود .\r\n9 - امام عليه السّلام فرمود : زبير روز وفات رسول خدا صلى اللَّه عليه و إله گفت : من شمشير خود را در غلاف نمىكنم تا آن گاه كه با على بيعت كنم ، ولى بعد شمشير خود را از غلاف بيرون كشيد و با على جنگ كرد او نخست ايمان داشت ولى بعد از آن ايمان از وى گرفته شد .\r\n10 - سعيد بن ابى الاصبع گويد : در خدمت امام صادق عليه السّلام بودم كه از او معنى مستقر و مستودع را پرسيدند ، امام عليه السّلام فرمود : يعنى مستقر در رحم و مستودع در صلب ، و گاهى هم ايمان او مستودع مىباشد و بعد از او گرفته مىشود ، زبير با نور ايمان بعد از وفات رسول خدا حركت كرد و شمشيرش را\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nبرداشت و گفت : من با على بيعت مىكنم .\r\n11 - محمد بن فضيل گويد : از ابو الحسن عليه السّلام سؤال كردم تفسير  « هُوَ الَّذِي أَنْشَأَكُمْ مِنْ نَفْسٍ واحِدَةٍ فَمُسْتَقَرٌّ وَ مُسْتَوْدَعٌ »  چيست ، فرمود : ايمان مستقر آن است كه تا روز قيامت ثابت است ولى ايمان عاريه و مستودع قبل از مرگ از وى سلب مىگردد .\r\n12 - صفوان گويد : امام ابو الحسن عليه السّلام فرمود : امام صادق فرمودند : مستقر گروهى هستند كه ايمان آنها ثابت است و در دلها جاى گرفته است ، ولى مستودع كسانى مىباشند كه ايمان مىآورند ولى بعد از آنها گرفته مىشود .\r\n13 - ابو الحسن اول عليه السّلام در معنى مستقر و مستودع فرمودند : مستقر يعنى ايمان ثابت و مستودع يعنى عاريه .\r\n14 - احمد بن محمد گويد : ابو الحسن دوم عليه السّلام در بنى زريق توقف كردند و با صداى بلند به من گفتند اى احمد هنگامى كه رسول خدا صلى اللَّه عليه و إله درگذشتند مردم كوشش كردند كه نور خداوند را خاموش كنند ولى خداوند بوسيله امير المؤمنين عليه السّلام نور خود را روشن نگهداشت .\r\nبعد از درگذشت ابو الحسن عليه السّلام على بن ابى حمزه و ياران او خواستند نور خدا را خاموش كنند ، ولى خداوند هم چنان نور خود را روشن و فروزان نگه مىدارد ، اهل حق هنگامى كه يك نفر داخل آنها شود خوشحال مىگردند ، و اگر يكى از ميان آنها برود بىتابى نمىكنند .\r\nزيرا آنها در عقيده خود ثابت هستند ، ولى اهل باطل هر گاه يكى با آن‌ها همكارى كند خوشحال مىشوند و اگر كسى آنها را ترك كند بىتابى مىكنند ، براى اينكه آنها در عقيده خود شك دارند ، خداوند مىفرمايد :  فَمُسْتَقَرٌّ وَ مُسْتَوْدَعٌ  ، امام صادق عليه السّلام فرمود : مستقر يعنى ثابت مستودع يعنى عاريه .\r\n15 - محمد بن مسلم گويد : از امام عليه السّلام شنيدم فرمود : خداوند گروهى را مؤمن آفريده كه زوالى در ايمان آنها نيست ، و گروهى هم كافر خلق شده‌اند كه آنها هم هميشه كافر مىباشند ، جماعتى هم حد وسط هستند اگر بخواهد كامل مىكند\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nو اگر بخواهد از آن سلب مىنمايد .\r\n16 - كليب بن معاويه اسدى گويد : حضرت صادق عليه السّلام فرمود : بنده‌اى صبح مؤمن و شب كافر است ، و يا صبح كافر و شب مؤمن مىباشد ، گروهى هم ايمانشان عاريه هست و بعد از آنها سلب مىگردد ، و بعد فرمودند : فلانى از آنها هست .\r\n17 - ابو الحسن عليه السّلام فرمود : خداوند پيامبران را بر نبوت خلق كرد و همواره پيامبر هستند ، و مؤمنان را هم مؤمن آفريد و آنها پيوسته مؤمن مىباشند ، و گروهى را هم ايمان عاريه داد و هر گاه بخواهد از آنها سلب مىكند و يا كامل مىگرداند ، آيه مستقر و مستودع ناظر به همين معنى مىباشد بعد فرمود و فلانى ايمانش عاريه بود و هنگامى كه به ما دروغ بست ايمانش سلب شد .\r\n18 - على عليه السّلام در يكى از خطبه‌هاى خود فرمود : ايمان گاهى مستقر و ثابت است و در دلها جاى دارد ، و گاهى هم عاريه مىباشد و براى مدتى معلوم در دل‌ها و سينه هست و بعد از آن زائل مىگردد ، و اگر از كسى خوشتان نمىآيد صبر كنيد تا هنگام مرگش فرا رسد ، در آن هنگام شما مىتوانيد از حقيقت آگاه شويد و از وى برائت حاصل كنيد .\r\nهجرت به همان تعريف اول خود باقى هست ، خداوند نيازى ندارد كه امت عقائد خود را پنهان كند و يا آشكار نمايد ، هجرت بر كسانى اطلاق مىشود كه حجت خدا را در روى زمين بشناسند ، هر كس آن را شناخت و به او اعتقاد پيدا كرد ، او را مهاجر مىگويند .\r\nكسى كه حجت را ديده و حق به او ابلاغ شده مستضعف ناميده نمىشود ، زيرا او با گوشهاى خود حق را شنيده و دلش هم اطلاع پيدا كرده است ، امر ما سخت و مشكل مىباشد جز مؤمنانى كه خداوند دل آنها را آزمايش كرده كسى توانائى ندارد آن را تحمل كند ، حديث ما را فقط سينه‌هاى مطمئن و عقل‌هائى استوار درك مىكنند .\r\n\r\n","description":"","footnote":"","page_name":" 464 ","page_number":464},
  {"content":"\r\n\r\n\r\n35 باز نداشتن مؤمن از گناه\r\n1 - عمرو بن جميع گويد : امام صادق عليه السّلام فرمود : هر كس نزد ما مىآيد و مىخواهد از ما فقه و قرآن و تفسير ياد بگيرد بگذاريد بيايد و هر چه مىخواهد بپرسد ، ولى كسانى كه مىآيند و در اين جا از مردم صحبت مىكنند و از اسرار مردم سخن مىگويند آنها را راه ندهيد .\r\nدر اين هنگام مردى گفت : قربانت گردم اجازه مىفرمائيد حال خود را براى شما بيان كنم ، فرمودند اگر مىخواهيد بگوئيد ، گفت : من مدتى است گرفتار يك گناه شده‌ام ، هر چه مىخواهم از آن دست بردارم توانائى ندارم ، امام فرمود : اگر راست مىگوئى خداوند تو را دوست مىدارد ، پس چرا از خداوند نمىترسى و دست از آن گناه برنمىدارى .\r\n2 - مردى از اهل خراسان از اولاد ابراهيم بن يسار روايت مىكند كه امام صادق عليه السّلام فرمود : خداوند مىداند كه گناه براى مؤمن بهتر از عجب و خود پسندى مىباشد ، و اگر چنان نبود هيچ مؤمنى گرفتار گناه نمىشد .\r\n\r\n36 دوستى و دشمنى براى خداوند\r\n1 - حضرت امام حسن عسكرى عليه السّلام از پدرانش عليهم السّلام روايت مىكند كه رسول خدا صلى اللَّه عليه و إله فرمود : اى بنده خدا براى خداوند دوستى و دشمنى كنيد ، و با هر كس كه مىخواهيد ارتباط برقرار كنيد و يا دوستى نمائيد خداوند را در نظر بگيريد و در دشمنى هم اين چنين باشيد .\r\nكسى به دوستى خداوند نمىرسد مگر اين چنين باشد ، و شخصى مزه ايمان را\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nنخواهد چشيد مگر اين گونه قدم بردارد و همه كارش براى خداوند باشد ، اگر چه نماز و روزه‌اش زياد گردد ، امروز دوستى و برادرى و ارتباط روى مسائل مادى و دنيائى قرار گرفته ، و مردم بخاطر رسيدن به دنيا با هم دوستى مىكنند و ارتباط برقرار مىنمايند و يا با هم دشمن مىباشند .\r\nاين نوع دوستىها و دشمنىها كه براى دنيا مىباشد در نزد خداوند ارزش و اعتبارى ندارند ، راوى گويد : عرض كردم من از كجا بدانم كه دوستى و يا دشمنى من براى خدا مىباشد ، دوست خدا كيست تا من با او دوست باشم و دشمن خدا كدام است تا با او دشمنى كنم .\r\nدر اين هنگام رسول خدا صلى اللَّه عليه و إله به طرف على عليه السّلام اشاره كردند و گفتند اين شخص را مشاهده مىكنى گفت : آرى فرمود : دوست اين دوست خدا و دشمنش دشمن خدا مىباشد ، و شما هم آنها را دوست و يا دشمن داشته باشيد ، شما دوست او را دوست داشته باشيد اگر چه قاتل پدرت و يا فرزندت باشد و دشمن او را دشمن بدار اگر چه پدرت و يا فرزندت باشد .\r\n2 - سعيد اعرج گويد : امام صادق عليه السّلام فرمود : محكم‌ترين رشته ايمان آن است كه محبت و دشمنى شما براى خداوند باشد ، هر چه مىدهى در راه خدا بدهى ، و به هر كس هم كه نمىدهى براى خدا ندهى .\r\n3 - علاء بن فضيل گويد : امام صادق عليه السّلام فرمود : هر كس كافرى را دوست بدارد خداوند را به خشم آورده و هر كس كافرى را دشمن بدارد با خداوند دوستى كرده است ، بعد از اين فرمود : كسى كه با دشمن خدا دوستى مىكند با خداوند دشمن مىباشد .\r\n4 - امام عليه السّلام در تفسير آيه شريفه  « يَوْمَئِذٍ بَعْضُهُمْ لِبَعْضٍ عَدُوٌّ إِلَّا الْمُتَّقِينَ »  فرمود :\r\nيعنى دوستان كه با همديگر دشمنى مىكنند ، حضرت صادق عليه السّلام فرمود : هر دوستى كه در دنيا براى خداوند نبوده روز قيامت تبديل به دشمنى مىگردد ، امير المؤمنين عليه السّلام فرمودند : فرداى روز قيامت ظالم دست خود را گاز مىگيرد ، روز كوچ كردن نزديك مىباشد ، دوستان روز قيامت از دوستى خود پشيمان خواهند\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nشد جز پرهيزكاران .\r\n5 - سعيد بن يسار گويد : امام صادق عليه السّلام فرمود : مگر دين جز محبت چيز ديگرى هم هست خداوند متعال فرموده : اى محمد به مردم بگو اگر خداوند را دوست مىداريد از من پيروى كنيد تا خداوند شما را دوست بدارد .\r\n6 - فضيل گويد : امام جعفر صادق سلام اللَّه عليه فرمود : اگر مردى دينش را دوست دارد بايد برادران خود را هم دوست بدارد .\r\n7 - امام جواد جعفر ثانى عليه السّلام فرمود : خداوند متعال به يكى از پيامبران وحى كرد زهد شما در دنيا براى شما آسايش و راحتى مىآورد انقطاع شما به طرف من و بريدن از همه تو را عزت مىدهد ، آيا تاكنون با دشمن من دشمنى كرده‌اى ، و يا با دوستان من دوستى نموده‌اى .\r\n8 - ابو محمد عسكرى عليه السّلام فرمود : دوستى نيكان با نيكان پاداش براى نيكان مىباشد دوستى بدكاران يا بدكاران فضيلتى براى نيكان است ، دشمنى بدان با نيكان ، زينت نيكان بوده ، و دشمنى نيكان يا بدكاران رسوائى براى بدان است .\r\n9 - ابو عبيده حذاء گويد : امام صادق عليه السّلام فرمود : هر كس براى خدا دوستى كند ، و براى او دشمنى نمايد ، براى رضاى خدا عطا كند و براى او ندهد ، او از كسانى است كه ايمانش كامل است .\r\n10 - ابو عبيده حذاء گويد : حضرت باقر عليه السّلام فرمود : اى زياد كجا هستى مگر دين جز محبت چيز ديگرى هم مىباشد مگر متوجه نيستى كه خداوند فرمود : اگر خداوند را دوست مىداريد از من متابعت كنيد تا خداوند هم شما را دوست بدارد و گناهان شما را بيامرزد .\r\nمگر متوجه نيستى كه خداوند به محمد صلى اللَّه عليه و إله فرمود : پروردگار ايمان را محبوب شما قرار داد و آن را در دل شما زينت بخشيد ، در جاى ديگر فرموده : آنها دوست مىدارند كسانى را كه به طرف شما مهاجرت مىكنند ، فرمود : دين محبت است و محبت هم دين مىباشد .\r\n11 - حسين بن مصعب گويد : از امام صادق عليه السّلام شنيدم فرمود : هر كس\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nخداوند را دوست بدارد و دشمنش را مبغوض داشته باشد و اين بغض براى مقاصد دنيوى نباشد روز قيامت اگر به اندازه كف دريا هم گناه بياورد خداوند گناهانش را عفو مىكند .\r\n12 - سعيد اعرج گويد : امام صادق عليه السّلام فرمود : از محكم‌ترين رشته‌هاى ايمان آن است كه براى خداوند دوستى كنى و يا دشمنى نمائى ، و براى رضاى خدا عطا كنى ، و يا منع نمائى .\r\n13 - سلام بن مستنير گويد : حضرت باقر عليه السّلام فرمود : رسول خدا صلى اللَّه عليه و إله فرمودند : دوست داشتن مؤمن براى ايمانش از بزرگترين شعبه‌هاى ايمان مىباشد ، آگاه باشيد هر كس براى خدا دوست بدارد ، و براى او دشمنى كند ، و براى او عطا كند و يا منع نمايد او از برگزيدگان خداوند بشمار خواهد آمد .\r\n14 - ابو بصير گويد : امام صادق عليه السّلام فرمود : كسانى كه براى خداوند با هم دوست مىگردند ، روز قيامت در منبرهائى از نور قرار مىگيرند ، از آنها نورى ظاهر مىشود كه همه جا را روشن مىكند و مردم همه آنها را مشاهده مىنمايند ، در اين هنگام گفته مىشود اين‌ها كسانى بودند كه براى خداوند با هم دوست شدند .\r\n15 - فضيل بن يسار گويد : از امام صادق عليه السّلام پرسيدم حب و بغض از ايمان مىباشد فرمود : مگر ايمان جز حب و بغض چيز ديگرى هست ، و بعد اين آيه شريفه را تلاوت كردند :  « حَبَّبَ إِلَيْكُمُ الْإِيمانَ وَ زَيَّنَهُ فِي قُلُوبِكُمْ وَ كَرَّهَ إِلَيْكُمُ الْكُفْرَ وَ الْفُسُوقَ وَ الْعِصْيانَ أُولئِكَ هُمُ الرَّاشِدُونَ »  .\r\n16 - عمرو بن مدرك طائى گويد : امام صادق عليه السّلام فرمود : رسول خدا صلى اللَّه عليه و إله به اصحاب خود فرمودند كدام يك از رشته‌هاى ايمان استوارتر است ، گفتند : خدا و رسولش به اين موضوع داناترند ، در اين جا بعضى از آنها گفتند : زكات است ، و بعضى اظهار داشتند روزه مىباشد و دسته‌اى هم گفتند حج و عمره است و بعضى هم گفتند جهاد مىباشد .\r\nدر اين هنگام رسول خدا صلى اللَّه عليه و إله متوجه ياران خود شدند و فرمودند آنهائى كه شما گفتيد درست مىباشد ولى مقصود آنها نيستند ، محكم‌ترين رشته‌هاى ايمان\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nمحبت براى خدا و دشمنى براى خدا مىباشد ، و با دوستان خدا دوست بودن و بيزارى و برائت از دشمنان خدا نمودن و بريدن از آنها .\r\n17 - ابو الجارود از امام باقر عليه السّلام روايت مىكند كه رسول خدا صلى اللَّه عليه و إله فرمود :\r\nكسانى كه براى خدا با هم دوست مىشوند روز قيامت در يك زمينى از زبرجد سبز در سايه راست عرش خداوند قرار مىگيرند اگر چه هر دو طرف آن راست مىباشد .\r\nچهرهاى آنها از برف سفيدتر و از خورشيد تابان درخشنده‌تر است ، فرشتگان مقرب و پيامبران مرسل به مقام آنها غبطه مىخورند ، مردم سؤال مىكنند اين جماعت از چه گروهى مىباشند گفته مىشود اين‌ها براى خداوند با هم دوستى مىكردند .\r\n18 - ابو حمزه ثمالى گويد : امام على بن الحسين عليهما السّلام فرمود : هنگامى كه خداوند گذشتگان و آيندگان را جمع كند منادى در بين مردم فرياد مىزند كجا هستند كسانى كه براى رضاى خداوند با هم دوست مىشدند و به هم اظهار علاقه مىكردند .\r\nدر اين جا گروهى از جاى خود بلند مىشوند ، به آن‌ها گفته مىشود وارد بهشت گرديد و شما حساب و كتابى نداريد ، فرشتگان با آنها روبرو مىشوند و مىگويند شما كجا مىرويد ، مىگويند ما بدون حساب مجاز هستيم به طرف بهشت برويم و در آن جا اقامت كنيم .\r\nفرشتگان از آن‌ها سؤال مىكنند شما از كدام دسته هستيد ، مىگويند ما كسانى مىباشيم كه براى رضايت خداوند با هم دوست مىشديم و براى او دشمنى مىكرديم ، فرشتگان مىگويند برويد و از پاداش نيكوكاران استفاده كنيد و اين پاداش‌ها بر شما گوارا باد .\r\n19 - داود بن فرقد گويد : امام صادق عليه السّلام فرمود : سه چيز از علامات مؤمن مىباشد خدا را بشناسد به دوستان و دشمنان خود هم معرفت داشته باشد .\r\n20 - حفص بن بخترى گويد : امام صادق عليه السّلام فرمود : مردى شما را دوست\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nدارد و مقام و موقعيت و افكار و عقائد شما را هم مىداند ، خداوند او را به خاطر اين محبت وارد بهشت مىكند ، و مردى شما را بخاطر عقيده شما دشمنى مىكند خداوند او را هم به خاطر دشمنى با شما وارد دوزخ مىنمايد .\r\n21 - جابر جعفى گويد : هر گاه مىخواهى بدانى در شما خيرى هست به دلت نگاه كن اگر بندگان مطيع خدا را دوست مىدارد و معصيت‌كاران را از خود طرد مىكند در تو خيرى وجود دارد و خداوند شما را دوست مىدارد .\r\nاما از آن طرف اگر مشاهده كردى دلت همواره با معصيت‌كاران مىباشد و به آنها تمايل دارد و با دوستان خدا و اهل طاعت بغض و كينه نموده و آن‌ها را دوست نمىدارد ، بدان در تو خيرى نيست و خداوند دشمن تو مىباشد ، و آدمى با كسى كه دوست دارد محشور است .\r\n22 - يكى از رواة از امام باقر عليه السّلام روايت مىكند كه فرمود : اگر مردى را براى خداوند دوست بدارد خداوند بخاطر محبت به او پاداش مىدهد اگر چه محبوب در علم خدا از اهل دوزخ باشد .\r\nاز آن طرف اگر شخص ديگرى را دشمن بدارد و با او بخاطر كارهاى زشت وى ارتباط نداشته باشد خداوند او را به خاطر بغض وى پاداش مىدهد اگر چه آن مرد در علم خداوند از اهل به بهشت باشد .\r\n23 - بشير كناسى گويد : امام جعفر صادق عليه السّلام فرمود : گاهى محبت براى خدا و رسول مىباشد و گاهى هم براى دنيا ، آنچه براى خدا و رسول باشد ثواب او با خدا مىباشد و هر چه براى دنيا باشد ارزشى ندارد .\r\n24 - سماعة بن مهران گويد : امام صادق عليه السّلام فرمود : دو نفر مسلمان با هم برخورد مىكنند بهترين آن دو كسى است كه محبت او بيشتر باشد .\r\n25 - صفوان جمال گويد : امام صادق عليه السّلام فرمود : هر گاه دو مؤمن با هم ملاقات كنند بهترين آنها كسى است كه نسبت به برادر مؤمن خود بيشتر محبت داشته باشد .\r\n26 - اسحاق بن عمار گويد : امام صادق عليه السّلام فرمود : هر كس محبت و يا بغض\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nاو براى دين نباشد او دين ندارد .\r\n27 - صالح بن بشير دهان گويد : امام صادق عليه السّلام فرمود : مردى ولى خداوند را دوست مىدارد ولى نمىداند او چه مىگويد ، خداوند او را وارد بهشت مىكند ، و مردى هم ولى خدا را دشمن مىدارد و نمىداند او چه مىگويد خداوند او را وارد جهنم مىنمايد .\r\n28 - امام باقر عليه السّلام فرمود : رسول خدا صلى اللَّه عليه و إله فرمودند : مرا از محكم‌ترين ريسمان‌هاى دين اطلاع دهيد ، گفتند : يا رسول اللَّه آن نماز مىباشد ، فرمود : نماز اين چنين نيست ، گفتند زكات فرمود زكات هم نيست .\r\nاصحاب بار ديگر اظهار داشتند جهاد مىباشد فرمودند جهاد هم نيست ، گفتند : يا رسول اللَّه پس خود ما را خبر دهيد ، رسول خدا صلى اللَّه عليه و إله فرمودند : آن حب و بغض در راه خدا مىباشد .\r\n29 - امام صادق عليه السّلام فرمود : كسى كه در راه خدا دوستى مىكند دوست خدا هم مىباشد و كسى كه براى خدا مورد محبت قرار مىگيرد محبوب خدا هم مىباشد ، زيرا آنها براى خداوند همديگر را دوست مىدارند .\r\nرسول خدا صلى اللَّه عليه و إله فرمودند : آدمى با كسى كه مورد محبت او هست مىباشد هر كس بنده‌اى را براى خدا دوست بدارد خداوند را دوست داشته است ، و كسى كه خدا را دوست بدارد خداوند او را دوست مىدارد .\r\nرسول اكرم صلى اللَّه عليه و إله فرمود : بهترين مردم بعد از پيامبران كسانى هستند كه خداوند را دوست مىدارند و براى او ديگران را هم دوست خود مىگيرند ، هر محبتى غير از خدا علت‌هاى ديگرى دارد كه موجب دورى مىشود مگر اين دو محبت .\r\nمحبت خدا و محبت افراد براى خدا همواره موجب سود و زيادتى فضل مىگردد و در آن هرگز نقصانى پديد نمىآيد ، خداوند متعال فرموده :  الْأَخِلَّاءُ يَوْمَئِذٍ بَعْضُهُمْ لِبَعْضٍ عَدُوٌّ إِلَّا الْمُتَّقِينَ  زيرا محبت تبرى از غير محبوب مىباشد .\r\nامير المؤمنين عليه السّلام فرمود : پاك‌ترين چيز در بهشت و لذيذترين آنها محبت\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nخداوند و يا محبت براى خداوند و يا حمد و سپاس او مىباشد ، خداوند متعال در قرآن فرمود  وَ آخِرُ دَعْواهُمْ أَنِ الْحَمْدُ لِلَّهِ رَبِّ الْعالَمِينَ  .\r\nاين مطلب در هنگامى معلوم مىگردد كه همگان بهشت را با نعمت‌ها مشاهده كنند ، و نيكوكاران را در آن جا بنگرند و از پاداش آنها مطلع گردند ، در اين هنگام محبت آنها به جوش مىآيد و همگان فرياد مىزنند  الْحَمْدُ لِلَّهِ رَبِّ الْعالَمِينَ . *  30 - امام حسن عسكرى عليه السّلام فرمودند : رسول خدا صلى اللَّه عليه و إله فرمود : اى گروه مردمان دوستان ما را دوست بداريد همان گونه كه خاندان ما را دوست مىداريد ، اين زيد بن حارثه و پسرش اسامة بن زيد از خواص ما هستند شما آن دو را دوست بداريد .\r\nسوگند به خدائى كه محمد را بر حق مبعوث كرد دوستى آن دو به شما سود مىرساند ، پرسيدند يا رسول اللَّه چگونه دوستى آنها به ما سود مىرساند فرمود :\r\nآن دو روز قيامت با گروهى نزد على عليه السّلام مىآيند كه از ربيعه و مضر هم زياد مىباشند .\r\nآن دو مىگويند اى برادر رسول خدا اين جماعت بخاطر محمد رسول خدا صلى اللَّه عليه و إله با ما دوست شدند و به جهت شما به ما اظهار علاقه كردند ، در اين هنگام على عليه السّلام جواز عبور از صراط را براى آنها مىنويسند .\r\nآن جماعت پس از گرفتن جواز عبور مىكنند و سالم وارد بهشت مىشوند ، زيرا هيچ كس از امت محمد صلى اللَّه عليه و إله وارد بهشت نمىگردد مگر اينكه على عليه السّلام جواز عبور او از پل صراط صادر نمايد .\r\nاكنون اكنون اگر مىخواهيد سالم از صراط عبور كنيد ، و با غنيمت وارد بهشت گرديد بعد از محبت محمد و آل او عليهم السّلام با مواليان او هم دوست باشيد ، و بعد اگر مىخواهيد محمد در نزد خداوند از شما تكريم كند شيعيان محمد و على را هم دوست داشته باشيد .\r\nدر بر آوردن حوائج برادران مؤمن خود كوشش كنيد ، و بدانيد هر گاه\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nخداوند شيعيان و دوستان ما را وارد بهشت مىكند منادى در ميان بهشت فرياد مىزند شما به رحمت من وارد بهشت شديد اينك به قدر محبت خود به شيعيان محمد و على آن را بين خود تقسيم كنيد .\r\nشما به همان اندازه كه خاسته‌هاى برادران مؤمن خود را انجام مىداديد از بهشت سهم داريد و هر كس محبت او نسبت به شيعيان و حقوق مؤمنان زيادتر بوده اينك به درجات بالاترى خواهد رسيد ، در آنجا گروهى از نظر جا و مكان و داشتن قصور و باغ‌ها بر گروهى امتياز دارند و مقام بالاترى پيدا مىكنند .\r\n31 - ابو هريره گويد : رسول خدا صلى اللَّه عليه و إله فرمود : در اطراف عرش منبرهائى از نور قرار دارند گروهى بالاى آن منابر قرار دارند كه لباسها و صورت‌هاى آنها از نور مىباشد ، آنان پيامبران نيستند ولى پيامبران و شهداء به حال آنها غبطه مىخورند .\r\nاصحاب و ياران رسول صلى اللَّه عليه و إله سؤال كردند يا رسول اللَّه آنها از كدام طبقه هستند ما را در اين موضوع روشن كنيد ، فرمود : آنها كسانى مىباشند كه براى خداوند با هم دوستى مىكنند و با هم مجالست دارند و از يك ديگر ديدن مىنمايند .\r\n32 - روايت شده كه خداوند متعال به موسى عليه السّلام فرمود : آيا براى من كارى كرده‌اى گفت : آرى برايت نماز گزارده‌ام و روزه گرفته‌ام و صدقه داده‌ام و ذكر تو را گفته‌ام ، فرمود اى موسى نماز دليل ايمان و اسلام تو مىباشد .\r\nروزه هم تو را نگه مىدارد ، صدقه تو را در سايه خود حفظ مىكند و از گزند آفتاب تو را نگه مىدارد ، ذكر هم براى تو نور مىآورد ، كدام عمل را براى من بجاى آوردى ، موسى گفت : مرا به آن عمل راه‌نمائى بفرمائيد تا آن را بدانم و انجام دهم .\r\nخداوند متعال فرمود : اى موسى آيا يكى از دوستانم را دوست گرفته‌اى ، و يا يكى از دشمنان مرا دشمن گرفته‌اى ، در اين هنگام موسى عليه السّلام متوجه شد كه بهترين اعمال در نزد خداوند محبت براى خدا و دشمنى براى خدا مىباشد .\r\nبه همين حديث اشاره مىكند امام رضا عليه السّلام كه در يكى از نوشته‌هايش\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nفرمودند : با آل محمد عليهم السّلام دوستى كن اگر چه فاسق باشى ، و با دوستان آنها هم دوستى داشته باش اگر چه آنها فاسق باشند .\r\n\r\n37 صفات بندگان نيك\r\n1 - عمرو بن شمر گويد : گروهى نزد جابر آمدند و از وى براى ساختن مسجدى كمك خواستند جابر گفت : من در بنائى كمك نمىكنم كه مؤمن از بالاى آن سقوط كند و بميرد ، آن جماعت از نزد جابر بيرون شدند و او را به بخل و دروغ متهم كردند ، آنها روز بعد مقدارى پول جمع كردند و شروع به ساختمان نمودند در هنگام عصر پاى بناء لغزيد و سقوط كرد و درگذشت .\r\n2 - علاء بن شريك گويد : با مردى از جعفى نزد جابر رفتيم ، و با او به طرف شام رفتيم ، و اين در هنگامى بود كه هشام او را طلب كرده بود ، هنگام ورود به مناطق سرسبز و خرم كه از كثرت اشجار سياه به نظر مىآمد در جايى فرود آمديم .\r\nدر نزديك ما گوسفندانى بودند كه در كنارى آرام گرفته بودند ، ناگهان مشاهده كرديم گوسفندى از ميان آنها فرياد زد و به طرف بره‌اى متوجه شد ، در اين هنگام جابر خنديد من گفتم : چرا خنده كرديد ، گفت اين گوسفند آن بره را به طرف خود فرا خواند ولى او نيامد ، بعد گفت از اينجا دور شويد كه گرگ سال گذشته در همين جا برادرت را گرفت .\r\nعلاء گويد : من با خود گفتم اكنون حقيقت اين قضيه را روشن مىكنم ، سپس نزد چوپان آمدم و گفتم : اين بره را به من مىفروشيد ، گفت خير گفتم چرا ، گفت :\r\nبراى اينكه مادر اين بره چاق‌ترين ميش اين گله است و از همه بيشتر شير مىدهد .\r\nسال گذشته در همين جا گرگ بره‌اى از آن را برد ، و شيرش خشك شده و اينك كه اين بره را زائيده است باز شير مىدهد با خود گفتم جابر راست گفت ، بعد از آنجا برگشتيم و هنگامى كه نزديك پل كوفه رسيديم جابر متوجه مردى شد كه\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nاز آنجا عبور مىكرد .\r\nجابر به آن مرد كه در دست خود انگشترى عقيق داشت گفت : آن انگشتر را به من نشان بده هنگامى كه آن مرد انگشتر را به جابر داد و جابر آن را در دست گرفت ناگهان آن را به ميان آب افكند آن مرد گفت : اين چه كارى بود كردى .\r\nجابر به آن مرد معترض گفت : مىخواهى بار ديگر آن انگشتر را در دست گيرى ، گفت : آرى در اين هنگام جابر با دست خود به طرف آب اشاره كرد ، و آب‌ها بالاى هم سوار شدند ، و انگشتر از ميان آب بالا آمد و آن را گرفت .\r\n3 - غسل دهنده فضيل بن يسار گفت : من هنگامى كه فضيل بن يسار را غسل مىدادم ناگهان مشاهده كردم دستش روى عورتش رفت ، من اين موضوع را به امام صادق عليه السّلام عرض كردم ، فرمودند : خداوند فضيل را رحمت كند او از خاندان ما بود .\r\n4 - عبد اللَّه بن بكر گويد موسى بن جعفر از پدرانش عليهم السّلام روايت مىكند كه امير المؤمنين عليه السّلام به پير مردى كه از شام آمده بود گفت : اى پيرمرد خداوند مخلوقى را آفريد و دنيا را بر آنها تنگ گرفت ، آنها هم دنيا را ترك كردند و از زخارف آن دست باز داشتند .\r\nآنها متوجه آخرت شدند همان جايى كه خداوند آنها را دعوت كرده بود ، آنان بر تنگى زندگى صبر كردند و در مشكلات و سختيها شكيبائى نمودند ، و به كرامت‌ها و احسان خداوند روى آوردند و جان خود را براى رضاى خداوند بخشيدند .\r\nدر پايان زندگى به فيض شهادت نائل شدند و به لقاء پروردگار رسيدند در حالى كه خداوند از آنها راضى بود ، آنها يقين كردند كه مرگ براى گذشتگان و آيندگان امرى لازم است و از اين جهت براى آخرت خود از دنيا زاد و توشه تهيه كردند .\r\nآنها دنبال طلا و نقره نرفتند و لباسهاى خشن در بر كردند ، و به روزى خدا داده قناعت نمودند و زيادى را قبل از خود فرستادند ، آنها در راه خدا با مردم\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nدوست شدند و براى خدا با گروهى دشمنى كردند آنها هستند چراغهاى فروزان و اهل نعمت در آخرت .\r\n5 - عبد اللَّه بن سنان گويد : خوشا به حال بنده‌اى كه گمنام زندگى كند ، با مردم در ظاهر رفت و آمد داشته باشد ولى در دل اعمال آنها را ترك كند ، مردم او را در ظاهر بشناسند و او هم مردم را در باطن شناسائى كند .\r\n6 - ازدى گويد : امام صادق عليه السّلام فرمود : من به حال آن دوستانم غبطه مىخورم كه با داشتن ايمان اهل صلاح و شايستگى هستند ، و عبادت خداوند را نيكو بجاى مىآورند ، و در نهان او را پرستش مىكنند و در ميان مردم گمنام زندگى مىنمايند .\r\nآنها شهرت و معروفيت ندارند تا مردم با انگشتان خود آنها را به يك ديگر نشان دهند ، روزى آنان به اندازه زندگى مىرسد و نياز به كسى پيدا نمىكنند و صبر دارند ، مرگ آنها را زودتر فرا مىگيرد و از خود ميراث كمى بجاى مىگذارند و گريه‌كنندگان آنها كم مىباشند .\r\n7 - محمد بن مسلم از امام باقر عليه السّلام و او از پدرانش عليهم السّلام روايت مىكند كه امير المؤمنين سلام اللَّه عليه فرمود : خداوند چهار چيز در چهار چيز مخفى كرده است ، خوشنودى خود را در اطاعتش قرار داده و چيزى را كه موجب رضايت او مىگردد و شما نمىدانيد كوچك نشماريد .\r\nخشم خود را در معصيت خويش پنهان كرده است پس بنا بر اين چيزى را كه موجب سخط او مىگردد و شما آن را نمىدانيد كوچك نشماريد ، اجابت را در دعا قرار داده و شما دعائى را كوچك ندانيد زيرا ممكن است همان دعا موجب اجابت قرار گيرد و شما آن را نمىدانيد .\r\nخداوند ولى خود را در ميان بندگان پنهان كرده و از انظار مخفى داشته است ، شما هيچ يك از بندگان خدا را كوچك مشماريد و كسى را تحقير نكنيد ، زيرا ممكن است يكى از بندگان خدا مورد تحقير شما قرار گيرند و آن بنده از اولياء\r\n\r\n","description":"","footnote":"","page_name":" 476 ","page_number":476},
  {"content":"\r\n\r\n8 - نوف گويد : شبى نزد امير المؤمنين عليه السّلام بودم او همه شب را به نماز مشغول بود ، گاهى از اطاق بيرون مىشد و به طرف آسمان نگاه مىكرد و قرآن تلاوت مىنمود ، بعد از اينكه پاسى از شب گذشت نزد من آمد و گفت : اى نوف خواب هستى يا بيدار .\r\nگفتم يا امير المؤمنين بيدار هستم و تو را مىنگرم ، فرمود : اى نوف خوشا به حال آنهائى كه در دنيا راه زهد را پيش گرفتند و به طرف آخرت ابراز تمايل كردند ، آنها كسانى هستند كه زمين را براى خود فرش اتخاد نمودند و خاك را بستر گرفتند ، و آب را وسيله پاكى نظافت دانستند .\r\nآن جماعت قرآن را پيوسته مورد عمل قرار مىدهند و خود را از آن جدا نمىكنند و دعا را شعار خود قرار داده‌اند ، آنها از دنيا بريده‌اند و به آن توجهى ندارند ، و بر طريق عيسى بن مريم عليه السّلام در دنيا زندگى مىنمايند و دل از آن كنده‌اند .\r\nخداوند متعال به عيسى بن مريم وحى كرد كه به بنى اسرائيل بگوئيد به خانه‌هاى من جز با دل پاك وارد نگردند ، بايد هنگام ورود ديدگان آنها خاشع باشند و دست‌ها از هر آلودگى پاك شوند و پاك و پاكيزه در آنجا قدم گذارند .\r\nشما به آنها بگوئيد در غير اين صورت من دعاى هيچ يك از شما را قبول نمىكنم و مورد اجابت قرار نمىدهم ، و مظلمه هيچ كدام را از گردنش بر نمىدارم ، اى نوف از خداوند بترسيد و دنبال اخذ عشريه و شعر و شاعرى و پاسدارى براى حكام جور نرويد .\r\nاى نوف سعى كن تا نماينده و بزرگ قبيله خود نباشى ، و دنبال گرفتن عشريه نروى ، و از شعر و شاعرى پيروى نكنى ، و اعوان سلطان و ظلمه نباشى ، دنبال ساز و آواز نروى ، رسول خدا در شبى خارج شدند و فرمودند : اين ساعتى است كه دعاى كسى رد نمىگردد ، مگر گرداننده يك قبيله يا يك عشريه بكير ، يا شاعر و يا اعوان ظالم و يا يك مغنى و دهل زن باشند .\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nاندوهى ندارند و از چيزى هم نمىترسند ، بعد از آن فرمود : مىدانيد اولياء خداوند چه كسانى مىباشند ، گفتند آنها كدام افراد مىباشند امام عليه السّلام فرمود : آنها ما و پيروان ما هستند .\r\nهر كس بعد از ما متابعت ما را بكند حال او از ما خوشتر خواهد بود ، گفتند يا امير المؤمنين چه گونه حال آنها بهتر و گواراتر از ما خواهد بود در حالى كه ما و آنها يك عقيده داريم ، فرمود : براى اينكه آنها گرفتاريها و مشكلاتى را تحمل مىكنند كه شما آنها را نديده‌ايد .\r\n10 - بريد عجلى گويد : امام باقر عليه السّلام فرمود : ما در كتاب على بن الحسين عليهما السّلام يافتيم كه براى دوستان خداوند ترسى و حزن و اندوهى نخواهد بود در هنگامى كه واجبات خداوند را انجام دهند و سنت‌هاى رسول صلى اللَّه عليه و إله را عمل كنند .\r\nاز حرام‌هاى خداوند اجتناب نمايند ، از لذت‌هاى دنيا و فريب‌هاى آن دورى گزينند و گول زرق و برق ظاهرى آن را نخورند ، و به آن چه در نزد خداوند مىباشد ، رغبت و تمايل نشان دهند و دنبال هوى و هوس نروند .\r\nدنبال كسب و كار و روزى حلال بروند و براى رضاى خداوند كار كنند و زحمت بكشند ، اگر مالى بدست آوردند به يك ديگر فخر و مباهات نكنند ، و اموال زياد را روى هم انبار ننمايند و از تكاثر دورى كنند و ثروت اندوزى و فزون‌طلبى را دور اندازد .\r\nاگر مالى بدست آورند در راه خداوند انفاق كنند و حقوق واجبه را بدهند ، اگر چنين كردند خداوند متعال در كسب و كار و تجارت آنها بركت مىدهد ، و آنچه براى خود قبل از مردن به آخرت مىفرستند مورد بهره‌بردارى آنها قرار خواهند گرفت .\r\n11 - محمد بن نصر گويد : امام صادق عليه السّلام فرمود : اگر متدينى فكر كند و انديشه‌اش را به كار گيرد ، و آرامش دل بر او مسلط گردد ، متواضع و فروتن باشد ، قناعت پيشه نمايد و از مردم بىنياز گردد ، و به آنچه داده شد راضى باشد .\r\nاز ميان مردم كنارى زندگى كند تا محزون نگردد ، شهوت‌ها را ترك گويد تا\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nآزاد شود ، دنيا را طلاق گويد و از بديها خود را نگهدارد ، حسد را از خود دور كند و نسبت به مردم نيكى و محبت نمايد و عطوفت و مهربانى داشته باشد .\r\nاز مردم نترسد و مردم هم از وى نترسند ، به مردم تعدى نكند تا از آنها سالم بماند ، در عوض هر چيز با خودش دشمنى كند ، او در اين صورت رستگار مىگردد و فضل خود را كامل مىكند و راه عافيت را مىشناسد و از پشيمانى در آسايش خواهد بود .\r\n12 - ابو حمزه ثمالى گويد : امام باقر عليه السّلام فرمود : موسى بن عمران على نبينا و إله السلام فرمودند : بار خدايا بندگان مخصوصت در ميان مردم كدام طبقه هستند ، فرمود : كسانى كه سخى هستند و دست و دل بازى دارند .\r\nراست سخن مىگويند و آرام حركت مىكنند ، كوه‌ها از جا تكان مىخورند ولى آنها تكانى ندارند ، بار ديگر سؤال كرد بار خدايا چه كسانى در خانه قدس در مقام قرب تو جاى خواهند گرفت و با تو همنشين و هم جوار خواهند شد .\r\nفرمود : كسانى كه هرگز ديده به دنيا ندارند ، و اسرار دين را فاش نمىكنند ، و در هنگام حكومت و داورى رشوه نمىگيرند ، دل آنها پر از حق و زبانشان به راستى و صداقت جارى است آنها در دنيا در پوشش من هستند و در آخرت در جوار من جاى دارند .\r\n13 - ابو اراكه گويد : پشت سر امير المؤمنين عليه السّلام نماز گزاردم هنگامى كه آن حضرت نماز صبح را در مسجد شما اداء مىكرد ، و بعد از نماز به طرف راست متوجه شد ، و با حالت حزن و سكوت در آنجا توقف كرد تا آفتاب بر ديوارهاى مسجد ظاهر شد .\r\nبعد از آن متوجه مردم شد و فرمود : به خداوند سوگند ياران رسول خدا صلى اللَّه عليه و إله در اين گونه شب‌ها خود را به عبادت و طاعت مشغول مىكردند و خود را به مشقت مىانداختند آنها گاهى صورت و گاهى زانوها را بر زمين مىگذاشتند و سجده مىكردند .\r\nگويا صداى آتش دوزخ در گوشهاى آنها طنين انداخته بود ، هنگام صبح\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nغبار آلوده و با چهره زرد مشاهده مىشدند ، پيشانى آنها مانند زانوى بزها پنبه بسته بود ، هنگامى كه در جايى نام خدا بر زبان‌ها جارى مىشد مانند درختان بر خود مىلرزيدند و از ديدگان اشك مىريختند .\r\nراوى گويد : بعد از اين سخنان على عليه السّلام از جاى خود حركت كردند و فرمودند : به خداوند سوگند اين قوم در خواب غفلت بسر مىبرند ، بعد از اين على عليه السّلام خندان ديده نشد تا آن گاه كه بدست ابن ملجم ملعون به شهادت رسيد .\r\n14 - عمرو بن شمر گويد : مردى نزد جابر بن يزيد آمد ، جابر به او گفت :\r\nمىخواهى امام باقر عليه السّلام را زيارت كنى ، گفت : آرى ، در اين هنگام جابر دستى بر صورت او كشيد و او را مانند باد به مدينه رسانيد .\r\nآن مرد گويد من از اين جريان بسيار در شگفت شدم و به فكر فرو رفتم ، با خود گفتم اگر در اين جا ميخى بود آن را بر زمين مىكوبيدم و در اين جا به عنوان علامت مىنهادم ، و در سال آينده كه براى حج مىآيم آن را مشاهده كنم تا موضوع براى من ثابت گردد .\r\nدر اين هنگام كه با خود فكر مىكردم ناگهان جابر آمد و گفت : اين هم ميخى كه مىخواستى من از اين گفته بر خود لرزيدم ، جابر گفت اين كار يك بنده‌اى است كه به اذن خداوند اين كارها را مىكند پس چه خواهيد كرد هنگامى كه سيد بزرگ را مشاهده نمائى .\r\nاين مرد مىگويد : من بعد از اين جابر را نديدم و بعد از آن به طرف منزل امام باقر عليه السّلام رفتم ، هنگامى كه كنار منزل رسيدم ناگهان شنيدم صدائى بلند شد و مرا به داخل صدا كرد ، من وارد خانه شدم ديدم جابر در آن جا نشسته است .\r\n15 - عروة بن موسى گويد : با ابو مريم حناط و جابر نشسته بوديم ، ابو مريم برخاست و ظرفى پر از آب از چاه مبارك بن عكرمه آورد ، جابر به او گفت اى ابو مريم گويا مىنگرم به زودى از اين چاه بىنياز خواهيد شد و از همين محل از آب فرات استفاده خواهيد كرد .\r\nابو مريم گفت من مردم را ملامت نمىكنم كه ما را دروغ‌گو مىدانند ، چگونه\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nآب فرات به اينجا خواهد آمد جابر گفت : واى بر شما در اينجا نهرى حفر خواهد شد و آب فرات را به اين جا خواهند آورد در اول براى مردم موجب ناراحتى مىشود ولى بعدا براى آنها رحمت خواهد بود .\r\nدر اين نهر كه حفر خواهد شد آب فرات به جريان خواهد افتاد ، زنهاى ناتوان و كودكان براحتى مىتوانند از آن آب بردارند و بنوشند ، در كنار آن نهر راه‌هايى براى برداشتن آب در محله بنى رواس و بنى موهبة و بنى كندة و بنى فزارة خواهند گشود و كودكان در آن آب تنى خواهند كرد .\r\n16 - ابو حمزه گويد : دختر كوچكى داشتم كه در اثر سقوط دست او شكست او را نزد كسى كه شكسته بند بود بردم ، او هنگامى كه دست كودك را مشاهده كرد گفت شكسته است ، او به در آوردن استخوانهاى شكسته مشغول شد و من هم در اطاق ايستاده بودم .\r\nدر اين هنگام دلم به حال كودك سوخت گريه كردم و دعا نمودم ، او استخوانهاى شكسته را بيرون كشيد و بعد به دست كودك نگاه كرد چيزى در آن نديد ، و بعد متوجه دست ديگر شد و در آن هم چيزى نديد و گفت : من چيزى را مشاهده نمىكنم .\r\nابو حمزه گويد : بعد از اين جريان خدمت امام صادق عليه السّلام رسيدم و جريان كودك خود را به آن جناب عرض كردم ، امام عليه السّلام فرمود : اى ابو حمزه دعا كردن شما با رضايت از اين حادثه همراه بود لذا خداوند در اسرع وقت و يك لحظه او را شفا داد .\r\n17 - على بن حسن گويد : يونس بن يعقوب در مدينه فوت كرد ، امام رضا عليه السّلام براى او حنوط فرستادند تا او را كفن كنند ، دستور داد همه احتياجات او را برآورند و بعد از آن فرمود : دوستان خود و دوستان پدر و جدش در جنازه او حاضر گردند .\r\nامام رضا عليه السّلام به دوستان خود فرمودند : اين شخص يكى از مواليان حضرت صادق عليه السّلام در عراق بود و براى او در بقيع قبرى حفر كنيد و او را در آنجا دفن\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nنمائيد ، اگر اهل مدينه گفتند او عراقى است و نبايد در بقيع دفن شود .\r\nشما به آنها بگوئيد اين يكى از مواليان ابو عبد اللَّه است كه در عراق سكونت داشت اگر شما نگذاريد ما او را در بقيع دفن كنيم ما هم نخواهيم گذاشت شما مواليان خود را در آنجا به خاك بسپاريد ، در اثر اين پيام او را در بقيع دفن كردند .\r\nامام رضا عليه السّلام به محمد بن حباب كه يكى از دوستان يونس و اهل كوفه بود امر كردند شما بر جنازه او نماز بگذاريد ، راوى گويد : متولى قبرستان از من پرسيد اين قبر كيست كه ابو الحسن على بن موسى به من امر كرده تا چهل روز بر قبر او آب بپاشم .\r\nمتولى قبرستان بقيع گفت : تابوت رسول خدا صلى اللَّه عليه و إله در نزد من بود ، هر گاه يكى از بنى هاشم فوت مىكرد تابوت صدا مىكرد ، من شبى صداى تابوت را شنيدم و با خود گفتم كسى از بنى هاشم بيمار نبود چرا تابوت صدا مىكند .\r\nمن در اين فكر بودم كه چرا تابوت صدا مىكند در حالى كه از بنى هاشم كسى بيمار نيست ، در اين هنگام نزد من آمدند و تابوت را خواستند ، و بعد گفتند : يكى از مواليان ابو عبد اللَّه درگذشته و او ساكن عراق بوده است .\r\n18 - على بن مهزيار گويد : من در سال 226 هنگام مراجعه از كوفه به قرعاء رسيدم ، در آخر شب براى وضوء بيرون شدم و مشغول مسواك گرديدم ، من در اين هنگام از مردم و وسائل خود دور شده بودم و با مردم فاصله داشتم .\r\nدر اينجا مشاهده كردم در پائين مسواك من آتشى روشن شده و شعله مىكشد ، و نورش مانند نور آفتاب مىدرخشد ، من از اين جريان ترسى به خود راه ندادم و از آن در شگفت مانده بودم ، او را بار ديگر به دهان بردم متوجه شدم گرم نيست .\r\nبا خود اين آيه شريفه را زمزمه مىكردم كه خداوند از درخت سبز براى شما آتش پديد آورد ، و من در اين باره در فكر فرو رفته بودم ، اين روشنائى مدتى طول كشيد تا آنگاه كه من نزد خانواده‌ام رسيدم و متوجه شدم از آسمان اندكى باران آمده است .\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nغلامان من دنبال آتش بودند ، در ميان همسفران ما مردى از اهل بصره بود ، هنگامى كه مرا مشاهده كرد گفت : ابو الحسن آمد و با خود آتش آورد ، بصرى اين را مىگفت تا من نزديك شدم بصرى آمد و دست بر آتش نهاد دست او را نسوخت و غلامان من هم در آن گرمى نديدند .\r\nبعد از مدتى آن نور خاموش شد ، بار ديگر روشن گرديد و بعد خاموش گشت تا در مرتبه سوم كه ديگر روشن نگرديد ، ما بعد از اين نگاه كرديم و در مسواك اثرى از آتش و حرارت نديديم ، و يا چيزى كه در آن اثرى از سوختن باشد مشاهده نكرديم .\r\nمن مسواك را بدست گرفتم و آن را مخفى داشتم و در سال 226 بعد از شهادت حضرت جواد به امام هادى عليه السّلام تقديم كردم و جريان را به آن حضرت عرض نمودم ، امام عليه السّلام آن را از من گرفت و آن را از هم باز كرد و در آن نگريست .\r\nامام عليه السّلام فرمود : اين نور است ، گفتم آرى اين نور است ، فرمود : چون شما ميل به اهل بيت عليهم السّلام داريد و از من و پدرانم اطاعت مىكنيد ، لذا خداوند آن را به شما نشان داده است .\r\n19 - صفوان جمال گويد : امام صادق عليه السّلام فرمود : همه اشياء در برابر مؤمن خشوع مىكنند و همه چيز از وى مىترسند ، بعد از آن فرمود : هر كس دلش براى خداوند خالصانه كار كرد خداوند همه چيز را از وى مىترساند ، حتى درندگان و خزندگان زمين و پرندگان آسمان و ماهيان دريا هم از او مىترسند .\r\nيكى از خواص على عليه السّلام و ياران آن حضرت در حال سجده بود كه يك مار بزرگى بر گردن او حلقه زد ولى او سجده‌اش را ترك نكرد و از عبادت خود دست برنداشت ، تا مار خود از گردن او جدا شد و اين به فضل و عنايت خداوند بود .\r\nروايت شده على زاهد از اولاد امام حسن مجتبى عليه السّلام در حال نماز ايستاده بود كه ناگهان مار بزرگى از بالاى كوهى سر از پر شد و از جامه‌هاى او بالا رفت ، و بعد از گردنش وارد بدن او شد و بعد از آن از زير لباس او بيرون شد و در حال او تغييرى پيدا نشد .\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nدر روايتى آمده كه على بن عاصم زاهد در كربلا به زيارت امام حسين عليه السّلام رفته بود و اين در هنگامى بود كه هنوز در آن جا عمارتى ساخته نشده بود ، او هنگامى كه مشغول زيارت بود ناگهان درنده‌اى وارد شد ولى او فرار نكرد .\r\nدر اين هنگام او مشاهده كرد پاى آن درنده ورم كرده و شاخه‌اى در آن فرو رفته است او جلو رفت و آن شاخه را از پاى آن درنده بيرون كشيده پايش را فشار داد و مقدارى از عمامه‌اش را پاره كرد و بر آن بست ، و آن حيوان كسى را آزار نداد .\r\nدر امان الاخطار گويد : يكى از شب‌ها همسايه‌ها و خانواده‌هاى ما با ترس و لرز آمدند و من در آن هنگام مجاور قبر مولا على عليه السّلام بودم ، آنها گفتند ما مشاهده كرديم حصيرى كه بالاى حمام قرار دارد گاهى باز مىشود و گاهى بسته مىگردد و نمىدانيم قضيه چيست .\r\nمن به اطاق لباس كنى حمام آمدم و گفتم سلام بر شما ، به من خبر داده‌اند كه شما در اين جا كارهائى مىكنيد ، ما همسايگان على عليه السّلام مىباشيم و مهمان او و فرزندانش هستيم شما نبايد ما را اذيت كنيد و موجب آزار ما بشويد .\r\nاينك دست از آزار و اذيت ما برداريد و از اين جا برويد و زندگى ما را ناراحت نكنيد اگر از اين جا دور نشويد ما شكايت شما را به على عليه السّلام خواهيم نمود ، ما بعد از اين ديگر از آنها مزاحمتى نديديم و آنها هيچ كارى نكردند .\r\n20 - ابو اراكه گويد : از على عليه السّلام شنيدم فرمود : خداوند بندگانى دارد كه دل آنها از خوف خدا شكسته است و آنها از سخن گفتن بازمانده‌اند در حالى كه همه فصيح و عاقل و اهل بينش و خرد مىباشند .\r\nآنها با كارهاى نيك و اعمال پاك به طرف خداوند مىروند هر چه بيشتر كار خير انجام مىدهند آن را زياد نمىدانند ، و از اعمال كم هم راضى نمىباشند ، آن جماعت خود را همواره از بدان بشمار مىآورند در حالى كه آنها از نيكان به حساب مىآيند .\r\n21 - امام صادق عليه السّلام فرمود : حضرت ابراهيم براى چرانيدن گوسفندان و\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nچارپايان خود به طرف بيابان رفت ، ناگهان شنيد كسى مىگويد :  لا إِلهَ إِلَّا اللَّهُ *  ، او دنبال صدا حركت كرد تا به شخصى رسيد و گفت : اى بنده خدا شما كه هستى .\r\nمن مدتى است كه در اين منطقه زندگى مىكنم و تاكنون در اين جا مرد موحدى نديده‌ام او گفت : من در كشتى نشسته بودم و كشتى ما غرق شد ، من در وسط آب روى چوبى قرار گرفتم و به اين جزيره رسيدم و از غرق شدن نجات پيدا كردم .\r\nابراهيم عليه السّلام گفت : شما در اين جا از كجا زندگى مىكنيد و روزى خود را چگونه تهيه مىنمائيد آن مرد گفت من ميوه‌ها را در تابستان جمع مىكنم و در زمستان آنها را مصرف مىنمايم ، ابراهيم گفت بيا و مكان خود را به من نشان بده .\r\nگفت : براى شما امكان ندارد به آن جا برسيد زيرا بين ما و آنجا دريا فاصله شده است ابراهيم فرمود : پس شما چگونه خود را به آن جا مىرسانيد گفت : من بر دريا راه مىروم تا به آن جا مىرسم ابراهيم فرمود : اميدوارم همان كس كه به تو كمك مىكند به من هم كمك نمايد .\r\nآن مرد حركت كرد و ابراهيم عليه السّلام هم دنبال او روان شد تا آنگاه كه به كنار دريا رسيدند آن مرد به حركت خود ادامه داد و ابراهيم هم با او حركت مىكرد و آن مرد در شگفت بود كه چگونه او به راه خود ادامه مىدهد آنها سرانجام از دريا گذشتند و به كنار غارى رسيدند .\r\nآن مرد گفت : اين جا خانه من است ، ابراهيم گفت : شما دعا كنيد من آمين مىگويم ، او گفت من از خدايم شرم دارم شما دعا كنيد من آمين خواهم گفت ، ابراهيم فرمود : چرا از خدا حيا مىكنى و شرم دارى .\r\nگفت : من در جايى كه شما را ديدم جوانى زيبا را مشاهده كردم ، او در آنجا گوسفند و گاو مىچرانيد و آن گوسفندان شير داشتند ، از او پرسيدم شما كه هستيد ، گفت من اسماعيل فرزند ابراهيم هستم .\r\nمن در آنجا از خداوند خواستم تا مدت سه ماه مرا بديدن ابراهيم موفق گرداند و اينكه درخواست من تاخير شده است ، در اينجا ابراهيم عليه السّلام گفت : من\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nابراهيم هستم و آنها در اين هنگام با هم معانقه كردند ، امام فرمود : آنها نخستين كسانى هستند كه معانقه نمودند .\r\nحضرت رسول صلى اللَّه عليه و إله فرمود : در گذشته سه نفر با هم به صحرا رفتند تا براى خانواده خود زاد و توشه تهيه كنند ، در اين هنگام باران آمد و آنها به كوهى پناه بردند سنگ بزرگى آمد و جلو آنها را سد كرد و راه گريز را بر آنان بست .\r\nيكى از آنها گفت : سنگ جلو ما را گرفت و كسى ما را پيدا نخواهد كرد ، و جز خداوند كسى جاى ما را نمىداند اينك دعا كنيد و به اعمال خود اطمينان داشته باشيد ، يكى از آنها گفت بار خدايا تو مىدانى كه زنى مرا شيفته خود كرد و من هم خواستار او شدم .\r\nاما هر چه از وى خواستم او انكار كرد ، تا آنگاه كه براى او مالى در نظر گرفتم كه هر گاه او خود را در اختيار من قرار داد آن مال را به او بدهم ، او هم قبول كرد ، هنگامى كه مىخواستم با او نزديكى كنم از ترس تو بدن او لرزيد .\r\nمن هم در اين هنگام او را ترك كردم و دست از او بازداشتم ، اينك اگر مىدانى كه من اين كار را براى رضاى تو انجام داده‌ام و از ترس عذابت اين عمل را ترك كرده‌ام ، اكنون توجه كن و اين سنگ را از مقابل بردار ، در اين هنگام مقدارى از سنگ كنار رفت .\r\nدومى گفت : بار خدايا تو مىدانى كه من پدر و مادرى داشتم و براى آنها شير مىدوشيدم ، در يكى از شب‌ها مقدارى شير دوشيدم و آوردم تا آنها بخورند ، هنگامى كه آمدم مشاهده كردم آنها به خواب رفته‌اند و من آنها را از خواب بيدار نكردم .\r\nشير را در دست گرفته هم چنان بالاى سر آنها ايستاده تا فجر طلوع كرد ، آنها از خواب بيدار شدند و از آن شير نوشيدند ، اينك اگر مىدانيد اين كار من براى ثواب و ترس از عذاب تو بوده اين سنگ را از ما دور كن و ما را از اين جا نجات بده و بار ديگر مقدارى كنار رفت .\r\nسومى گفت : بار خدايا مىدانى كه من روزى كارگرى را اجير كرده بودم ، او\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nنصف روز را كار كرد و بعد من مزد او را دادم و او ناراحت شد و آن را نگرفت ، من آن پول را صرف كسب و كار خود كردم ، او بعد از چند روز برگشت و مزد خود را طلب كرد .\r\nمن هر چه با آن پول خريده بودم به او دادم و گفتم : همه اينها مال شما مىباشند ، و مىتوانستم جز مزدش اضافه‌اى به او ندهم ولى خودت مىدانى كه من براى رسيدن به رحمت و ترس از عذابت اين كار را كرده‌ام اينك مىخواهم اين سنگ را دور سازى ، در اين هنگام سنگ كنار رفت و آنها درآمدند .\r\n22 - عيسى نهرتيرى گويد : حضرت صادق عليه السّلام فرمود : رسول خدا صلى اللَّه عليه و إله فرمودند : هر كس خداوند را شناخت و مقام و عظمت او را درك كرد دهانش را از سخن گفتن باز مىدارد و شكمش را از هر طعامى حفظ مىكند و خود را به روزه و نماز مشغول مىسازد .\r\nگفتند : يا رسول اللَّه پدر و مادر ما قربانت گردند آنها اولياء اللَّه هستند ، فرمود دوستان خدا سكوت مىكنند و سكوت آنها ياد خدا مىباشد ، و به اوضاع و احوال زندگى مىنگرند تا عبرت بگيرند ، و سخن مىگويند تا به مردم حكمت ياد دهند .\r\nآنها در بين مردم حركت مىكنند ولى وجودشان مايه بركت مىباشد ، اگر اجل آنها براى روز معينى نبود هر آينه ارواح آنها در بدنشان استقرار پيدا نمىكرد ، زيرا آنها از عذاب خداوند مىترسند و به ثواب و پاداش رغبت نشان مىدهند .\r\n23 - يكى از رواة از امام حسن مجتبى عليه السّلام روايت مىكند كه آن جناب در خطبه‌اى گفتند : اى مردم من برادرى داشتم كه از همگان در نظرم بزرگتر بود ، يكى از بزرگترين امتيازات او اين بود كه دنيا را كوچك مىدانست .\r\nشكمش بر او مسلط نبود و هر چه را بدست نمىآورد به آن اشتها نداشت و هر گاه بر خوردنيها دست پيدا مىكرد زياد نمىخورد ، و شهوت او هم بر وى غلبه نداشت و جلو نفس خود را مىگرفت و دنباله‌رو شهوتها نبود .\r\nعقل و نظرش همواره صائب بود و اوضاع و احوال را به خوبى درك مىكرد ، جهل و نادانى بر او مسلط نبودند و مهار او را در اختيار نداشتند ، او به هر كارى كه\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nدست مىزد از روى اطمينان و اعتماد بود و از آن سود مىبرد .\r\nدنبال كارهاى نفسانى و اميال و شهوت‌ها نبود ، بر كسى خشم و غضب نداشت ، چهره در هم نمىكشيد ، همواره خوشحال و خوش برخورد و خوش اخلاق بود ، همواره ساكت بود و سخن نمىگفت و هر گاه به سخن مىآمد همه گويندگان را از هم متفرق مىكرد .\r\nدر مراء و جدال و نزاع‌هاى لفظى شركت نمىكرد ، در اختلافات و دعواها وارد نمىشد جز در مواردى كه مىدانست حق با او مىباشد احتجاج نمىكرد ، همواره در فكر برادران دينى خود بود ، و خود را بر هيچ يك از آنها ترجيح نمىداد .\r\nاو در انظار ضعيف و ناتوان بود و همه او را به عنوان مستضعف نگاه مىكردند ، اما هنگامى كه يك كار جدى پيش مىآمد او مانند شيرى غران وارد معركه مىشد و با دشمنان نبرد مىكرد و مردانه مىخروشيد و حمله مىنمود .\r\nهيچ كس را سرزنش نمىكرد و عذر همه را قبول مىنمود ، هر چه مىگفت به آن عمل مىكرد و به جا مىآورد آنچه را كه مىگفت ، هر گاه دو كار برايش پيش مىآمد و او چاره‌اى كه از آن بيرون شود و يا نمىدانست كدام يك از آنها بهتر است هر كدام كه مورد علاقه نفس او بود او را ترك مىكرد .\r\nاز هيچ دردى شكايت نمىكرد مگر در نزد كسى كه اميد علاج و بهبودى آن را داشت ، و با كسانى كه اميد خير در نزد آنها مىرفت مشورت مىنمود ، خسته نمىشد ، خشم و غضب نداشت ، از كسى شكايت نمىكرد و به هر چيزى تمايل نشان نمىداد .\r\nاهل انتقام گرفتن نبود ، از دشمنان غفلت نداشت ، اينك شما مانند اين اخلاق كريمه را داشته باشيد ، اگر مىتوانيد همه را عمل كنيد و اگر توانائى نداريد لا اقل مقدارى از آن را به كار گيريد كه گرفتن اندك بهتر از ترك همه آنها مىباشد .\r\n24 - معروف بن خربوذ گويد : امام باقر عليه السّلام فرمود : امير المؤمنين سلام اللَّه عليه در عراق نماز صبح را خواندند ، بعد از نماز آنها را موعظه كردند ، خود گريه\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nكردند و آنها را هم به گريه درآوردند و از خوف خداوند اشك ريختند .\r\nبعد از آن گفتند : به خداوند سوگند گروهى در زمان دوستم رسول خدا صلى اللَّه عليه و إله بودند كه روز و شب غبار آلوده و ژوليده بودند و شكمشان به پشت آنها چسبيده ، و پيشانى آنها مانند زانوى بزها پينه بسته بود .\r\nآنها براى خداوند شب‌ها بيدار مىماندند و نماز مىگذارند و سجده مىكردند ، گاهى صورت بر زمين مىگذاشتند و گاهى قدم‌ها را بر خاك مىنهادند ، با خداوند مناجات مىكردند و آزادى خود را از او مىخواستند ، من آنها را همواره خائف و لرزان مىديدم .\r\n25 - امام باقر عليه السّلام فرمود : از رسول اكرم صلى اللَّه عليه و إله سؤال شد بهترين بندگان چه افرادى هستند ، فرمود : آنهائى كه هر گاه كار نيك بكنند خوشحال مىشوند و هر گاه گناه نمايند استغفار مىكنند ، هر گاه چيزى به آنها داده شود سپاسگزار هستند ، و هر گاه گرفتار شوند صبر مىكنند ، و هر گاه به آنها بدى كنند عفو مىنمايند .\r\n26 - امام باقر عليه السّلام فرمود : رسول خدا صلى اللَّه عليه و إله فرمودند : بهترين شماها صاحبان عقل و خرد هستند ، گفته شد يا رسول اللَّه صاحبان عقل كدام افراد مىباشند ، فرمود : آنها كسانى هستند كه داراى اخلاق حسنه مىباشند و روشى نيكو دارند .\r\nعقل و انديشه آنها محكم و استوار مىباشد ، آنها صله ارحام بجاى مىآورند ، و به مادران و پدران نيكى مىكنند ، و به فقراء و نيازمندان مىرسند ، و به همسايگان و يتيمان توجه دارند ، به مستمندان غذا مىدهند ، و بلند سلام مىكنند و نماز مىخوانند در حالى كه مردم در غفلت بسر مىبرند .\r\n27 - محمد بن عرفه گويد : امام صادق عليه السّلام فرمود : حضرت رسول صلى اللَّه عليه و إله فرمودند آيا مىدانيد شبيه‌ترين شما به من كيست گفتند بفرمائيد يا رسول اللَّه فرمود : آن كه اخلاقش از همه شما بهتر و از همه شما مهربانتر و به خويشاوندان نيكوكار باشد ، از همگان بهتر به برادرانش برسد ، و در حق استوارتر و صابرتر باشد و بيشتر از همه خشمش را فرو برد از همه بيشتر گذشت داشته باشد ، و در هنگام\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nخوشنودى و غضب انصاف خود را از دست ندهد و حق را فراموش نكند .\r\n28 - على عليه السّلام در يكى از خطبه‌هايش فرمود : من هنگامى كه از اصحاب محمد صلى اللَّه عليه و إله ياد مىكنم يك نفر را كه به آنها شباهت داشته باشد مشاهده نمىكنم ، آنها هنگام صبح غبار آلود و زرد چهره بودند و در اثر شب‌زنده‌دارى و عبادت داراى رنگهاى زردى بودند .\r\nآنها شب را به سجده و قيام گذرانيده بودند ، گاهى چهره‌ها و زمانى گونه‌ها را بر خاك گذاشته بودند ، آنها هنگامى كه به ياد معاد و روز قيامت مىافتادند مانند آتش سرخ مىشدند ، پيشانى آنان مانند زانوى بزها پينه بسته بود زيرا آنها بسيار سجده مىكردند ، هنگامى كه نام خداوند برده مىشد از ديدگان آنها اشك جارى مىشد و مانند درخت در مقابل باد حركت مىكردند ، آنها از عتاب خدا ترس داشتند و به ثواب اميدوار بودند .\r\n29 - امير المؤمنين عليه السّلام در يكى از خطبه‌هايش فرمود : كجا هستند آن گروهى كه به طرف اسلام دعوت شدند و آنها هم اجابت كردند و وارد اسلام شدند ، آنها قرآن را خواندند و آن را نيك دريافتند و حقيقت آن را شناختند و اسرار آن را فهميدند .\r\nآن جماعت را به طرف جهاد و جنگ با كفار فرا خواندند و آنها هم با اشتياق فراوان مانند مادرانى كه به طرف اولاد خود شتاب مىكنند به سوى ميدان‌هاى جنگ شتابان حركت كردند و با سوز و عشق به كارزار مشغول شدند و با كافران و مشركان جنگيدند .\r\nآنها شمشيرها را از نيام كشيدند و در اطراف زمين به جنبش درآمدند و براى نبرد با دشمنان اسلام صف‌ها بستند ، گروهى در راه عقيده جان سپردند و جماعتى هم نجات پيدا كردند ، اگر كسى از آنها زنده مىماند به او بشارت زنده بودن نمىدادند ، و اگر كسى جان مىداد كسى به او تسليت نمىگفت .\r\nاز كثرت گريه و اشك ديدگان آنها بر هم خورده است ، و به خاطر روزه داشتن و گرسنگى شكم‌هاى آنها به پشت چسبيده است ، به علت كثرت اذكار و\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nتلاوت قرآن و دعا لب‌هاى آنها همواره خشك و به هم چسبيده است .\r\nبيدارى در شب‌ها رنگهاى آنها را زرد كرده ، در صورت‌هاى آن جماعت غبار خاشعان و اهل خضوع مىباشد ، آنها هستند برادران من كه رفتند ، اينك لازم است كه ما هم به آنها اشتياق پيدا كنيم و براى دورى و فراق آنان دست‌هاى خود را گاز بگيريم .\r\n30 - على عليه السّلام فرمود : خداوند رحمت كند مردى را كه سخنى را بشنود و آن را حفظ كند ، و به راه سعادت و خوشبختى هدايت گردد و خود را به آن نزديك نمايد ، و از دامن يك هادى و راهنما بگيرد و نجات پيدا كند ، مراقب خداى خود باشد و از گناهانش بترسد .\r\nبراى رضاى خداوند قبل از مرگ چيزى به آخرت بفرستد ، و كارهاى شايسته انجام دهد ، براى خود چيزى ذخيره كند و از محذورات و گناهان دورى نمايد ، براى مقصود و هدفى كار كند و ثواب و پاداش براى خود در نظر بگيرد ، با هواى نفس جنگ كند و آرزوهايش را دور اندازد و آنها را حقيقت نداند .\r\nصبر و شكيبائى را وسيله نجات خود بداند ، تقوى و پرهيزكارى را سلاح خود تلقى كند ، با راه راست و طريق مستقيم به راه خود ادامه دهد ، و از شاهراه روشن خود را دور نسازد ، فرصت‌ها را غنيمت بشمارد و به طرف مرگ بشتابد و از عمل خود زاد و توشه تهيه كند .\r\n31 - امير المؤمنين عليه السّلام در يكى از خطبه‌ها فرمود : گواهى مىدهم كه خداوند عدل محض است و به عدالت رفتار مىكند و حاكمى است كه حكم قطعى مىدهد ، گواهى مىدهم كه محمد بنده و فرستاده او و سرور بندگانش مىباشد .\r\nهر گاه خداوند مردم را دو قسمت مىكرد او را در بهترين آنها قرار مىداد ، در نسب او ناپاك و بدكارى وجود ندارد او در اصلاب پاك و ارحام پاكيزه جاى داشت ، آگاه باشيد كه خداوند براى كارهاى نيك اهلى قرار داده و براى حق پايه‌هائى گذاشته و براى طاعت نگهبانى نهاده است .\r\nشما هر گاه به كار نيكى موفق مىگرديد خداوند به شما كمك مىكند ،\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nخداوند كارهاى خير را بر زبان جارى مىگرداند و در دلها ثابت مىكند ، خداوند خود بس است و شفا دهنده هر دردى هست ، هر چه مىخواهيد از خداوند بخواهيد و از وى اطاعت كنيد و از او شفا بجوئيد .\r\nاى بندگان خدا بدانيد آن بندگانى كه داراى علم خداوند مىباشند . آن را از غير اهلش نگه مىدارند و چشمه‌هاى آن را براى مردم جارى مىكنند ، آنها با محبت با همديگر رفت و آمد مىكنند و با دوستى و ملاطفت با هم برخورد مىنمايند .\r\nآنها با جام‌هاى پر از آب سيراب مىشوند و به هم ديگر تعارف مىكنند ، شك و شبهه‌اى آنها را فرا نمىگيرد ، و غيبت يك ديگر در ميان آنها نيست و از هم بدگوئى نمىكنند ، خلق و خوى آنها به اين امور بسته شده و آنها همواره با محبت و رفت و آمد با هم عمل مىنمايند .\r\nآنها مانند بذر هستند و از ميان مردم انتخاب مىگردند ، همان گونه كه بذر را براى پاشيدن بر زمين اختيار مىكنند ، تا از آنها حاصلى خوب بيايد ، و فايده زيادى عائد كند ، آزمايش‌ها آنها را آزموده‌اند و از ميان مردم برگزيده شده‌اند .\r\nبايد مردم كرامت‌ها را قبول كنند ، و از مصيبت‌ها قبل از اينكه وقوع پيدا نمايند احتراز نمايند ، بايد توجه داشته باشند كه مدت عمر و زندگى در دنيا كوتاه است ، و اقامت در آن طولى نمىكشد ، او از منزلى به منزل ديگر منتقل مىگردد و از خانه‌اى به خانه ديگر مىرود .\r\nبايد براى خانه‌اى كه به زودى به آنجا منتقل خواهد شد زاد و توشه تهيه كند و آن خانه را به خوبى بشناسد خوشا به حال آن صاحب دلى كه از هاديان اطاعت كند و سخن ناصحان را بشنود و از منحرفان و گمراهان دورى گزيند .\r\nاو بايد راه سلامتى را در پيش گيرد و با هدايت كسى كه او را هدايت مىكند بينا شود ، و از اوامر شخصى كه او را راهنمائى مىكند اطاعت نمايد ، وارد منزل هدايت شود قبل از اينكه درها بسته گردد و اسباب و وسائل قطع شود .\r\nاو بايد در توبه را براى خود بگشايد و از گناهان دورى گزيند و گرد معصيت\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nو نافرمانى نرود اكنون كه به هدايت و راهنمائى بر طريق حق قرار گرفته ، و به راه راست و روشن راهنمائى گرديده بايد ثابت قدم و پابرجا باشد و بر طريق حق استقامت پيدا نمايد .\r\n32 - امام باقر عليه السّلام فرمود : رسول خدا صلى اللَّه عليه و إله فرمودند : خداوند مىفرمايد : از بهترين بندگان من كه همه به حال او غبطه مىخورند بنده‌اى مىباشد كه سبكبار باشد ، و در انظار چندان مورد نظر قرار نگيرد ولى در باطن خود داراى ارج و اعتبار باشد .\r\nعبادت خداوند را نيكو بجاى آورد ، و در ميان مردم گمنام زندگى كند ، روزى او به قدر كفاف به او برسد و به آن صبر داشته باشد ، و هنگامى كه درگذرد وارث او كم باشند و گريه‌كنندگان او كمتر باشند .\r\n33 - على عليه السّلام در يكى از سخنان خود فرمودند : عقل خود را زنده كرد و نفس خود را هلاك ساخت ، بدنش لاغر و باريك گرديد و خوى سركش رام شد ، براى او نورى ظاهر شد كه مقابلش را روشن كرد و راه به او نمود .\r\nاو در اثر روشن شدن راه به راه خود ادامه داد تا به سر منزل مقصود و خانه امن آرامش و سلامتى رسيد و در آنجا اقامت كرد ، و با آرامى و سكون در آنجا استقرار پيدا نمود و اين همه سعادت را به خاطر دل آرام بدست آورد و خداوند را هم از خود راضى ساخت .\r\n34 - ابن عباس رحمة اللَّه عليه گويد : از امير المؤمنين سلام اللَّه عليه از تفسير آيه شريفه  « أَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ »  سؤال كردند و گفتند :\r\nمقصود از اولياء در اينجا كدام افراد مىباشند .\r\nعلى عليه السّلام فرمود : آنها گروهى هستند كه در عبادت خداوند خالص هستند و جز خداوند چيز ديگرى را در نظر نمىگيرند ، آنها همواره به باطن دنيا نگاه مىكنند در حالى كه مردم به ظاهر آن مىنگرند ، آنها به آخرت توجه دارند در صورتى كه مردم به دنيا توجه مىكنند .\r\nآنها از مال و منال جهان دست بازداشتند چون مىدانستند كه دنيا از آنها\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nدست خواهد كشيد ، و آنها خود را در دنيا مرده به حساب آوردند چون مىدانستند كه دنيا به زودى آنها را خواهد برد و همه را هلاك خواهد ساخت .\r\nبعد از آن فرمود : اى كسى كه خود را به دنيا مشغول كردى و خود را به مكرها و فريب‌هاى آن آويختى و در دام آن گرفتار شدى ، و سعى كردى كه در اين دنياى خراب ساختمان كنى و كاخ و عمارت بسازى كه در آينده خراب خواهند شد .\r\nمگر توجه ندارى پدرانت كجا هستند ، اينك به گورهاى آنها بنگر كه چگونه در آن قرار گرفتند و بدنهاى آنها در زير خاك پوسيد ، و به خوابگاه فرزندانت نيك توجه كن كه چگونه زير سنگها جاى گرفته‌اند و پيكرهاى آنها درهم ريخته است .\r\nتو با دست خود آنها را در بستر بيمارى از آن طرف به اين طرف بر مىگرداندى ، و وسائل آسايش آنها را فراهم مىكردى و به آنها درمان و دارو مىدادى و براى آنان غذاها و آشاميدنيهاى مناسب و مقوى فراهم مىكردى .\r\nهر روز براى آنها پزشك و طبيب مىآوردى بيمارستانها را عوض مىنمودى و داروهاى مختلف تهيه مىكردى ، و از دوستان براى رفع بيمارىهاى او چاره‌جوئى مىنمودى ، ولى از اينها سودى نبردى و از داروها و درمان‌ها استفاده نكردى و او را نجات ندادى .\r\n35 - على عليه السّلام در جايى ديگر فرمود : دوستان خدا كسانى هستند كه باطن دنيا را مورد نظر خود قرار دادند در آن هنگام كه مردم به ظاهر آن متوجه شدند ، آنها به آينده و آخرت متوجه شدند در وقتى كه مردم به دنيا و ظواهر آن روى آوردند .\r\nآنها متوجه بودند كه دنيا آنان را هلاك خواهد ساخت از اين رو خود را در دنيا مرده تصور كردند و به آن دل نبستند ، و از مال و منال جهان دست باز داشتند چون مىدانستند كه دنيا به زودى دست آنها را از آن اموال و ثروت‌ها كوتاه خواهد كرد .\r\nآنها از اموال دنيا به اندازه احتياج بدست مىآوردند ولى ديگران دنبال مال اندوزى و انباشتن ثروت بودند ، و هر چه ديگران دنبالش بودند آنها دست از آن بر\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nمىداشتند و در جهت عكس دنيا پرستان رفتار مىكردند .\r\nآنها رفتار مسالمت آميز را دشمن مىدانستند و سياست و چشم پوشى نداشتند ، و هر چه مردم از آن متنفر بودند مورد علاقه آنها بود ، بوسيله آنها علم كتاب روشن شد و آنها از كتاب علم و دانش فرا گرفتند .\r\nقرآن مجيد و كتاب آسمانى توسط آنها استقامت پيدا كرد ، و آنها هم به خاطر توجه به كتاب در عقائد خود راسخ شدند ، آنها به اندازه مقام و موقعيت خود اميدوارى دارند ، و غير از خدا از كسى نمىترسند .\r\n36 - على عليه السّلام فرمود : خوشا به حال آن كس كه خود را كوچك بداند ، و كسبش پاك و نيتش شايسته باشد ، خلقش نيكو گردد ، زيادى مال خود را انفاق كند ، و زبانش را از سخن زياد باز دارد ، مردم از او در آسايش باشند ، به سنت‌ها رفتار كند و از بدعت‌ها دورى نمايد .\r\n37 - هارون بن خارجه گويد : امام صادق عليه السّلام فرمود : موسى بن عمران سلام اللَّه عليه به اعمال مردم توجه مىكردند او در يكى از روزها نزد مردى رفت كه مشهور به عبادت و بندگى بود و بيش از همه خداوند را پرستش مىكرد .\r\nهنگام شب آن مرد درختى را تكان داد و در آن دو انار پيدا شد ، در اين هنگام گفت : اى بنده خدا تو كه هستى من تو را يك بنده صالح و شايسته مىدانم ، من مدت‌ها است كه در اين جا زندگى مىكنم و در اين درخت يك انار بيشتر نمىديدم .\r\nاكنون اگر تو بنده شايسته‌اى نبودى دو انار در آن ديده نمىشد موسى گفت :\r\nمن مردى هستم كه در زمين موسى بن عمران زندگى مىكنم ، بعد از اينكه صبح شد موسى گفت : آيا عابدتر از خود سراغ دارى او از شخصى نام برد .\r\nموسى عليه السّلام گفت : پس با هم آنجا برويم ، آنها نزد آن عابد رفتند ، و هنگام شب او دو گرده نان و مقدارى آب آورد ، و گفت اى بنده خدا شما مردى صالح هستيد و من مدتى در اين جا زندگى كرده‌ام و همواره يك گرده نان به من داده مىشد .\r\nموسى عليه السّلام گفت : من مردى هستم كه در سرزمين موسى بن عمران زندگى\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nمىكنم ، آيا عابدتر از خود سراغ دارى ، او گفت آرى مردى در يكى از همين شهرها اكنون زندگى مىكند و او عابدتر از من هست و او نام آن شهر را گفت .\r\nموسى عليه السّلام نزد او آمد و متوجه شد او عابد نيست بلكه او فقط خدا را ذكر مىگويد هنگامى كه وقت نماز شد برخاست و نماز گذارد ، شب كه فرا رسيد متوجه شد كه غله‌اش چند برابر شده است گفت : اى بنده خدا شما مرد صالحى هستى .\r\nزيرا من مدتى است اين جا هستم و تاكنون در غله‌ام تغييرى داده نشده بود ولى امشب متوجه شدم غله‌ام زياد گرديده است بگوئيد شما چه كسى هستيد ، گفت : من مردى هستم كه در سرزمين موسى بن عمران زندگى مىكنم .\r\nراوى گويد : آن مرد در اين هنگام يك سوم غله‌اش را صدقه داد و يك سوم را به غلام خود بخشيد و يك سوم آن را غذائى خريد و آن را با موسى خوردند ، در اينجا موسى عليه السّلام تبسم كردند ، او گفت : چرا تبسم كردى .\r\nموسى گفت : پيامبر بنى اسرائيل مرا به شخصى هدايت كرد و من او را عابدترين مخلوقات ديدم ، بار ديگر به شخص دومى معرفى كرد او را عابدتر از اولى مشاهده نمودم ، و او هم شما را به من معرفى كرد و گمان داشت كه شما از وى عابدتر هستى ، ولى من تو را مانند آنها نديدم .\r\nآن مرد گفت : من بنده‌اى پيش نيستم تو مشاهده كردى كه من ذكر خداوند را مىگويم و نماز خود را در وقتش مىخوانم ، هنگام مشغول شدن به نماز به غله اربابم زيان مىرسانم ، و يا براى مردم زيانى دارم ، آيا ميخواهى به شهرت برگردى موسى گفت : آرى .\r\nدر اين هنگام ابرى ظاهر شد حداد گفت : اى ابر كجا مىروى گفت : به يك سرزمين مىروم ، گفت : برويد بعد از آن ابرى ديگر آمد به او گفت كجا مىروى گفت : فلان جا ، به او هم گفت : برويد ، بار سوم ابرى ديگر ظاهر شد از او پرسيد كجا مىروى گفت به سرزمين موسى بن عمران .\r\nحداد گفت : اين مرد را آرام بردار و در سرزمين موسى بن عمران بگذار ، هنگامى كه موسى عليه السّلام به شهر خود رسيد گفت : بار خدايا اين بنده را چگونه به اين\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nمقام رساندى ، خداوند گفت : اين مرد در گرفتاريها صبر مىكند و به قضاء من راضى مىباشد و از نعمت‌هاى من سپاس مىگويد .\r\n38 - على عليه السّلام در تفسير آيه شريفه  « رِجالٌ لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ »  فرمود : خداوند ذكر را براى روشنائى دل‌ها قرار داد ، دل‌ها بعد از كرى گوش آن را مىشنوند ، و بعد از كورى آن را مشاهده مىكنند ، و بعد از دشمنى از آن اطاعت مىنمايند .\r\nخداوند متعال در هر عصر و زمانى همواره افرادى دارد كه از راه فكر و انديشه با آنها مناجات مىكند و بطور پنهانى با اسرار و رموز با آنها سخن مىگويد ، آن جماعت با نورى كه در گوشها و ديده‌ها و دلها مىتابد روشن مىشوند و بيدار مىكردند .\r\nآنها با قصص و داستان‌هاى گذشتگان خود را مشغول مىكنند و از ايام اللَّه پند مىگيرند ، آن گروه از مقام و عظمت خداوند مىترسند آنها مانند راه نمايان در كويرها و بيابان‌ها هستند هر كس راه ميانه را در پيش گيرد او را مىستايند و او را به نجات و رهائى مژده مىدهند .\r\nهر كس راست و يا چپ را بگيرد او را خدمت مىكنند و از هلاكت مىترسانند ، آنها چراغ فروزان در تاريكيها مىباشند و در شبهات راهنما هستند ، براى ذكر جماعتى هستند كه آن را به جاى دنيا براى خود اختيار كرده‌اند ، هيچ تجارت و كسب و كارى آنها را از ذكر خدا غافل نمىكند .\r\nدر هنگام زندگى به آن مشغول مىگردند ، و در گوش غافلان حرام‌هاى خدا را مىخوانند و آنها را از كردار زشت باز مىدارند ، آنها مردم را به عدالت دعوت مىكنند و خود هم به آن عمل مىنمايند ، نهى از منكر مىنمايند و خود هم از كار زشت دست مىكشند ، آنها از دنيا بريده‌اند و متوجه آخرت شده‌اند .\r\nآنها خود را در آخرت مشاهده مىكنند ، و ما وراء دنيا را مىنگرند ، گويا آنها از اهل برزخ اطلاع دارند و از طول اقامت آنها در آنجا خبر دارند ، آن‌ها به وعده‌هاى قيامت يقين دارند و اسرار آن را براى اهل دنيا بيان مىكنند .\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nآن جماعت چيزهائى مشاهده مىكنند كه ديگران از درك آن عاجز هستند ، و آنها سخن‌هائى مىشنوند كه ديگران از شنيدن آن ناتوان مىباشند ، اگر آنها را در عقل خود مجسم كنى كه چگونه در مقام‌هاى شايسته و منازلى كه همگان آنها را مشاهده مىكنند قرار گرفته‌اند و نامه اعمال آنها باز شده‌اند .\r\nآنها متوجه نامه‌هاى اعمال خود هستند و به همه گناهان صغيره و كبيره خود واقف مىشوند ، آنان در آن روز مشاهده مىكنند كه در چه كارهائى تقصير كرده‌اند و يا چه منهياتى را مرتكب شده‌اند ، و بار سنگينى گناهان را بر دوش خود گرفته‌اند و تن آنها در زير بار گناهان سنگينى مىكند .\r\nگريه گلوى آنها را مىگيرد و فرياد و شيون مىكنند و به طرف خداوند ناله سر مىدهند و از اعمال خود نادم و پشيمان مىباشند و به گناهان خود اعتراف مىنمايند ، در آنجا مشاهده مىكنى كه رهبران راستين و هاديان امت و چراغهاى فروزان كه در شب‌هاى تاريك راهنما بودند در آنجا حاضر هستند .\r\nفرشتگان آنها را در بر گرفته‌اند ، و آرامش و اطمينان بر آنها نازل گشته ، و درهاى آسمان براى آنان گشوده شده ، و محل‌هائى براى آنها تهيه گرديده و آنان با كمال احترام و عزت در آن مكان‌ها جاى گرفته‌اند و مورد تكريم و تشريف مىباشند .\r\nخداوند متعال نظر رحمت خود را بر آنها مىافكند و از مساعى آنها راضى مىباشد و مقام آنها را مىستايد از خداوند بوى خوش و نسيم عفو را استشمام مىكنند ، و به فضل خداوند اميدوار مىباشند ، آنها در برابر عظمت خداوند خاضع هستند و سر تعظيم فرود مىآورند .\r\nحزن و اندوه دائمى دلهاى آنها را مجروح كرده است و غم‌ها و رنجها و محنت‌ها قلب آنها را آزرده ساخته است ، ديدگان آنها همواره گريان و اشك از آنها جارى مىباشد ، آنها به هر وسيله‌اى به خداوند توسل مىجويند و در خانه‌اش را مىكوبند .\r\nآنها از كسى سؤال مىكنند كه راه‌ها بر او بسته نيست و هر كارى مىتواند\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nبكند ، و هر كس در خانه‌اش رفت نااميد بر نمىگردد ، اكنون خودت به حساب خود برس ، زيرا ديگران خود حساب‌رسى غير از تو دارند و تو نبايد همواره ناظر كارهاى ديگران باشى .\r\n39 - امير المؤمنين عليه السّلام در يكى از دعاهاى خود فرمود : بار خدايا به دوستانت بيش از همه انس دارى ، و كسانى را كه بر تو توكل كنند و كارهاى خود را به تو واگذارند آنها را كفايت مىكنى ، رازهاى دل آنان را مىدانى و مقدار فهم و شعور و عقل و درك آنها را مىنگرى .\r\nبار خدايا اسرار آنها برايت روشن است و دلهاى آنها به طرف تو و إله و شيدا مىباشند ، اگر آنها در تنهائى قرار بگيرند با ذكر تو مانوس مىشوند ، و اگر گرفتار مصائب و مشكلات گردند به تو پناه مىبرند ، آنها مىدانند كه زمام همه كارها بدست شما مىباشد و همه امور از درگاه تو جارى مىشود .\r\nبار خدايا اگر دهانم از سؤال باز ماند و يا نتوانستم خواسته‌ام را بر زبان جارى كنم ، خودت مرا به آن چه صلاح من در آن است راهنمائى كن ، و راه سعادت و رستگارى را برايم باز نما ، خداوندا تو اهل هدايت هستى و مىتوانى خواسته‌ام را برآورى ، خداوندا از من درگذر و با عدالت با من معامله مكن .\r\n\r\n38 مكارم اخلاق و رستگارى\r\n1 - ابو بصير از حضرت صادق عليه السّلام روايت مىكند كه على عليه السّلام فرمودند : اهل ديانت نشانه‌هائى دارند كه به آن شناخته مىشوند و آنها عبارتند : از راستگوئى ، اداء امانت ، وفاء به عهد ، صله ارحام ، ترحم به نيازمندان ، و مصاحبت كم با زنان و يا فرمود آميزش كم با زنان .\r\nاحسان و نيكوكارى ، حسن خلق ، گشاده‌روئى و وسعت نظر ، و پيروى از علم و آنچه انسان را به خداوند مىرساند و موجبات تقرب آدمى به خداوند مىشوند ،\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nخوشا به حال اين جماعت و عاقبت نيك آنها كه سرانجام رحمت خداوند و رسيدن به احسان او مىباشد .\r\nطوبى درختى است كه ريشه آن در بهشت و در خانه محمد صلى اللَّه عليه و إله قرار دارد و هر مؤمنى شاخه‌اى از آن را در خانه خود دارد ، مؤمن هر چه بخواهد وسيله آن شاخه برايش مىآيد ، اگر سواره‌اى يك صد سال در سايه آن اسب بتازد از سايه‌اش بيرون نمىگردد .\r\nاگر كلاغى بخواهد از پايين به بالاى آن درخت پرواز كند تا آخر عمرش هم به آن نخواهد رسيد ، اينك براى رسيدن به اين فيض‌ها به طرف خداوند بشتابيد ، مؤمن همواره به خود مشغول مىباشد ولى مردم از او در آسايش مىباشند .\r\nهنگامى كه شب فرا مىرسد و تاريكى همه جا را فرا مىگيرد چهره بر زمين مىگذارد و براى خداوند سجده مىكند ، او با خداى خود مناجات مىكند و آزادى خود را از وى مىخواهد ، اينك متوجه باشيد و با خداوند اين چنين رفتار كنيد .\r\n2 - يحيى بن عمران حلبى گويد : به حضرت صادق عليه السّلام عرض كردم كدام يك از خصلت‌ها براى مرد زيبندگى دارد فرمود : وقار داشته باشد و مردم را از خود نترساند ، بخشنده باشد بدون اينكه از مردم انتظار پاداش داشته باشد ، و به غير دنيا و درآمد آن خود را مشغول كند .\r\n3 - رسول خدا صلى اللَّه عليه و إله فرمود : علم دوست مؤمن مىباشد و حلم وزير او ، عقل راهنماى او عمل فرمانده او ، مدارا و مهربانى پدر او ، نيكوكارى برادر او و شكيبائى فرمانده لشكرش مىباشد .\r\n4 - سكونى از حضرت صادق عليه السّلام روايت مىكند كه رسول خدا صلى اللَّه عليه و إله فرمود :\r\nبه واجبات خداوند عمل كنيد تا پرهيزگار باشيد به قسمت خداوند خوشنود باشيد تا از همگان بىنياز گرديد از محرمات دست باز داريد تا به ورع برسيد .\r\nبا همسايگان و هم‌نشينان به خوبى رفتار كنيد تا مؤمن به حساب آييد ، و با دوستان خود خوشرفتارى كنيد تا در زمره مسلمانان قرار گيريد .\r\n5 - ابن مسكان از حضرت صادق عليه السّلام روايت مىكند كه فرمود : خداوند\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nمتعال رسول اكرم صلى اللَّه عليه و إله را به مكارم اخلاق مخصوص گردانيد ، اينك شما هم خود را بيازمائيد اگر در شما مكارم اخلاق هست خدا را سپاسگزار باشيد و از او زياد بخواهيد ، و مكارم اخلاق عبارتند از يقين ، قناعت ، صبر ، شكر ، حلم ، حسن خلق ، سخاوت ، غيرت ، شجاعت و مردانگى .\r\n6 - مردى خدمت امام صادق عليه السّلام آمد و گفت : يا ابن رسول اللَّه مرا از مكارم اخلاق آگاه كنيد ، فرمود : از كسى كه به تو ظلم كرد درگذر ، و هر كس با تو قطع ارتباط كرد تو با او رفت و آمد كن ، و هر كس تو را نااميد كرد تو به او چيزى بده و حق را بگو و لو به زيانت باشد .\r\n7 - احمد بن عمر حلبى گويد : به حضرت صادق عليه السّلام عرض كردم كدام يك از خصلت‌ها به مرد برازنده است ، فرمود : وقارى كه در آن مهابت نباشد ، و بخشندگى بدون پاداش و اشتغال به غير دنيا .\r\n8 - ابن سنان گويد : امام صادق عليه السّلام فرمود : هر كس پنج خصلت نداشته باشد از زندگى لذت نخواهد برد و آنها عبارتند از : دين ، عقل ، حياء ، حسن خلق و حسن ادب ، و هر كس پنج صفت در او نباشد زندگى گوارائى نخواهد داشت : صحت ، امنيت ، ثروت ، قناعت و دوست موافق .\r\n9 - ابو بصير از حضرت صادق عليه السّلام و او از پدرانش از على عليهم السّلام روايت مىكند كه رسول خدا صلى اللَّه عليه و إله فرمود : در بهشت خانه‌هائى هست كه از داخل آن مىتوان بيرون را مشاهده كرد در آنها گروهى از امت من سكونت خواهند كرد .\r\nآنها عبارتند از كسانى كه سخن‌هاى پاك بر زبان جارى كنند ، و غذا به مردم بدهند و بلند سلام كنند ، و هنگامى كه مردم در خواب هستند نماز بخوانند ، على عليه السّلام فرمود : يا رسول اللَّه كدام افراد از امت شما توانائى انجام آن را دارند .\r\nرسول خدا صلى اللَّه عليه و إله فرمود : اى على مىدانى مقصود از سخن پاك چيست هر كس در صبح و شب ده بار بگويد : سبحان اللَّه و الحمد للَّه و لا إله الا اللَّه و اللَّه اكبر ، و مقصود از اطعام هم آن است كه به خاندانش غذا بدهد .\r\nاما نماز در شب هم آن است كه هر كس نماز مغرب و عشاء و نماز صبح را\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nدر مسجد با جماعت اداء كند مانند اين است كه همه شب را نماز گزارده است ، و مقصود از افشاء سلام هم آن است كه به هر مسلمانى سلام كند .\r\n10 - محمد بن مسلم گويد : حضرت صادق عليه السّلام فرمود : سه نفر هستند كه روز قيامت از همگان به خداوند نزديك هستند مرديكه از قدرت خود استفاده نكرده و افراد زيردست خود را مورد ظلم و تعدى قرار نداده است .\r\nمرديكه بين دو نفر براى اصلاح و يا كار ديگرى رفت و آمد كرده ولى به هيچ يك از آنها خيانت نكرده و حق كسى را ضايع نساخته است ، و مرديكه حق بگويد و لو اينكه آن سخن حق به زيان او باشد .\r\n11 - مفضل گويد : حضرت صادق عليه السّلام فرمود : شما مكارم اخلاق را ترك نكنيد ، زيرا خداوند متعال آنها را دوست مىدارد ، و از كارهاى زشت و مذموم هم دست باز داريد براى اينكه خداوند آنها را دشمن مىدارد .\r\nهمواره قرآن تلاوت كنيد براى اينكه درجات بهشت با تلاوت قرآن بدست مىآيد روز قيامت به قارى قرآن مىگويند بخوان و بالا برو ، و حسن خلق را همواره به كار گيريد زيرا حسن خلق براى آدمى ثواب روزه‌دار نمازگزار را مىآورد .\r\nبا همسايگان به خوبى رفتار كنيد و آنها را آزار ندهيد ، خداوند متعال مىفرمايد :\r\nبه همسايه‌ها نيكى نمائيد ، مسواك را فراموش نكنيد كه آن شما را تميز مىكند و سنت نيكى هست ، واجبات خداوند را انجام دهيد و از حرام‌ها دورى نمائيد .\r\n12 - على بن ميمون گويد : از حضرت صادق عليه السّلام شنيدم فرمود : هر كس اراده كند كه خود را مشمول رحمت خداوند قرار دهد و در بهشت او جاى گيرد ، بايد خلقش نيكو شود و در برابر حق از خود بگذرد ، و به يتيمان محبت كند و به ضعيفان برسد و براى خدا تواضع نمايد .\r\n13 - يونس در يك روايت به سند خود از امام صادق عليه السّلام روايت مىكند كه فرمود : رسول خدا صلى اللَّه عليه و إله فرمودند : اى على تو را از سه خصلت نهى مىكنم و آنها عبارتند از ، حسد ، حرص ، و دروغ .\r\nاى على سرآمد همه اعمال سه چيز است اول اينكه حق را به حق‌دار بدهى\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nاگر چه در باره خودت باشد ، و براى رضاى خداوند با مردم مواسات كنى ، و در هر حالى كه هستى خداوند را فراموش نكنى .\r\nاى على مؤمن در دنيا در سه وقت خوشحال مىگردد ، هنگام ملاقات با برادران ، و هنگام افطار در ماه رمضان ، و هنگام نماز در آخر شب .\r\nاى على هر كس سه خصلت نداشته باشد از عمل خود سودى نمىبرد ، اول ورعى كه او را از كارهاى بد باز دارد ، دوم اخلاق خوبى كه با آن نسبت به مردم خوشرفتارى كند ، سوم حلمى كه او را از انتقام نگه دارد و از جاهلان درگذرد .\r\nاى على سه چيز از حقائق ايمان مىباشند ، انفاق در هنگام تنگدستى و حق را به طرف خود دادن ، و بذل علم براى متعلم .\r\nاى على سه خصلت از مكارم اخلاق بشمار مىروند ، هر كس تو را محروم كرد به او بخشش كنى و هر كس با تو قطع رابطه كرد با او رفت و آمد نمائى ، و هر كس به تو ظلم كرد از وى درگذرى .\r\n14 - عمرو بن ابى المقدام گويد : حضرت صادق عليه السّلام از پدرش روايت مىكند كه رسول خدا صلى اللَّه عليه و إله فرمود : هر كس چهار صفت در او باشد در پرتو فروزان خدا قرار مىگيرد ، هر كس شهادت بر وحدانيت خدا و رسالت من بدهد .\r\nكسى كه هر گاه مصيبت بر او وارد شد بگويد  إِنَّا لِلَّهِ وَ إِنَّا إِلَيْهِ راجِعُونَ  ، و هر كس به كار نيكى موفق شد بگويد :  الْحَمْدُ لِلَّهِ رَبِّ الْعالَمِينَ *  ، و هر كس مرتكب گناهى شد بگويد : استغفر اللَّه ربى و اتوب اليه .\r\n15 - ابن مسكان گويد : امام صادق عليه السّلام فرمود : بين مردم كمتر از پنج قسم تقسيم نشده است و آنها عبارتند از يقين ، قناعت ، صبر ، شكر ، و همه اينها را عقل كامل مىكند .\r\n16 - انس بن مالك گويد : رسول خدا صلى اللَّه عليه و إله فرمود : شما شش كار را انجام دهيد من بهشت را براى شما تقبل مىكنم ، هر گاه سخن مىگوئيد ، راست بگوئيد ، هر گاه وعده داديد خلف وعده نكنيد ، اگر امانتى به شما دادند خيانت نداشته باشيد ، ديدگان خود را بر هم گذاريد و دامن‌هاى خود را حفظ كنيد و دست و زبان\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nخود را نگه داريد .\r\n17 - حسن بن عطيه گويد : حضرت صادق عليه السّلام فرمود : اخلاق خوب ده عدد مىباشند ، اگر توانائى داريد سعى كنيد آن اخلاق جامع را دارا باشيد ، گاهى آنها در مردى جمع مىشوند ولى فرزندان او از آن بىبهره مىباشند ، گاهى در فرزندان هست ولى پدرها از آنها بهره‌اى ندارند ، گاهى در بردگان وجود دارد كه آزادها از آن بىنصيب مىباشند .\r\nگفته شد يا رسول اللَّه آنها كدام اخلاق مىباشند فرمود : صداقت در هنگام جنگ ، راستگوئى ، اداء امانت ، صله ارحام ، پذيرائى از مهمان ، اطعام سائل ، سپاسگزارى از كسى كه به وى نيكى كرده است نيكى به همسايگان ، نيكى به دوستان و بالاتر از همه آنها حياء است .\r\n18 - جراح مدائنى گويد : امام صادق عليه السّلام فرمود : آيا شما را به مكارم اخلاق آگاه نكنم ، آنها عبارتند از عفو و در گذشت از مردم ، در مال خود با برادران مواساة كردن و زياد در ياد خداوند بودن .\r\n19 - در يك حديث مرفوع از حضرت رسول صلى اللَّه عليه و إله روايت شده كه فرمود : به آن حضرت گفتند : يا رسول اللَّه خداوند متعال هديه‌اى براى شما فرستاده كه براى هيچ يك از پيامبران قبل از شما نفرستاده است ، رسول خدا فرمود : آن هديه چيست .\r\nجبرئيل گفت آنها عبارتند از صبر و بهتر از او گفتم بهتر از او كدام است فرمود : اخلاص و بهتر از او ، گفتم بهتر از آن كدام است گفت : يقين و بهتر از او ، گفتم اى جبرئيل آن كدام است ، گفت آن توكل است و با اين نردبان مىتوان به آنجا رسيد .\r\nگفتم : توكل بر خداوند چگونه است جبرئيل گفت آن اين است كه بدانى مخلوق زيان و سودى نمىرساند و چيزى نمىدهد و چيزى نمىگيرد ، و بايد از مردم مايوس گردد ، هر گاه بنده‌اى چنين باشد جز براى خداوند براى ديگرى كار نمىكند ، و فقط اميدوار به خداوند مىباشد و جز او از ديگرى نمىترسد ، و از هيچ كس\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nطمع ندارد و اينها هستند معنى توكل .\r\nبار ديگر گفتم اى جبرئيل معنى صبر چيست ، گفت در مشكلات و ناراحتىها صبر كند همان گونه كه در هنگام آسايش صبر مىكند ، در فقر صبر داشته باشد همان گونه كه در توانگرى صبر مىكند ، در گرفتارىها صبر كند همانطور كه در هنگام رفاه و عافيت صبر مىكند ، و از هر چه بر سرش مىآيد به كسى شكايت نكند .\r\nگفتم : تفسير قناعت كدام است فرمود : به آن چه از دنيا برايش مىرسد قناعت كند ، و با اندك بسازد و از روزى كم سپاسگزار باشد ، گفتم تفسير رضا كدام است ، گفت : شخصى كه از سيد خود راضى هست از داشتن و يا نداشتن دنيا بر او خشمگين نمىگردد ، و از كار كم نيز راضى به نظر نمىرسد و او همواره سعى مىكند كه كارهاى زيادى انجام دهد .\r\nگفتم : اى جبرئيل تفسير زهد چيست گفت : زاهد دوست مىدارد كسى را كه خداوند را دوست بدارد ، و دشمن مىدارد كسى را كه با خداوند دشمنى مىكند ، از حلال دنيا خود را به كنارى مىكشد و از حرامش دورى مىكند ، زيرا در حلال آن حساب و در حرامش عقاب هست به همه مسلمانان ترحم مىكند همان گونه كه به خود ترحم مىنمايد .\r\nاو از سخن گفتن در باره مال دورى مىكند همان گونه كه از گوشت ميته دورى مىنمايد و از بوى بد او خود را بكنارى مىكشد ، و از زينت‌ها و آرايش دنيا دورى مىكند و خود را به آن آلوده نمىسازد و همانطور كه از آتش دورى مىكند ، از آرزوها دست بكشد ، و مرگ خود را در مقابلش مشاهده كند .\r\nگويد : گفتم اى جبرئيل تفسير اخلاص كدام است ، فرمود : مخلص كسى را گويند كه از مردم سؤال نمىكند تا آنگاه بيابد و هر گاه يافت از آن خوشحال مىگردد و به آن بسنده مىكند ، و اگر اضافه بر مخارج چيزى نزد آن ماند در راه خداوند مىدهد و هر كس از مخلوق چيزى طلب نكرد او به عبوديت خداوند اقرار كرده است .\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nهر گاه چيزى پيدا كرد و به او دست يافت از خداوند راضى مىگردد و هر گاه چيزى براى رضاى خداوند داد معلوم است كه به خداوند اعتماد دارد و مال زيادى خود را مىدهد و به آينده اطمينان دارد .\r\nگفتم : تفسير يقين كدام است گفت : مؤمن براى خداوند كار مىكند و مانند اين جماعت كه او را نگاه مىكند و اگر او خداوند را مشاهده نمىكند خداوند او را مىنگرد ، و او مىداند كه هر چه به او مىرسد بايد مىرسيد و هر چه به آن نمىرسيد ، نبايد مىرسيد اينها بودند شاخه‌هاى توكل و پله‌هاى زهد .\r\n20 - ابو امامه گويد : رسول خدا صلى اللَّه عليه و إله فرمود : شش چيز است كه هر كس به يكى از آنها عمل كند من روز قيامت از او شفاعت مىكنم تا خداوند او را وارد بهشت كند و آن عمل هم فرياد مىزند بار خدايا او به من عمل مىكرد ، و آنها عبارتند از نماز ، زكات ، حج ، روزه ، اداء امانت و صله رحم .\r\n21 - ابراهيم مخارقى گويد : حضرت صادق عليه السّلام فرمود : از خداوند بترسيد و پرهيزكار باشيد و سخن به حقيقت گوئيد ، و اداء امانت نمائيد ، شكم و دامن خود را حفظ كنيد تا با ما در مقام قرب قرار گيريد .\r\n22 - حسن بن زيد از حضرت صادق و او از پدرانش عليهم السّلام روايت مىكند كه رسول خدا صلى اللَّه عليه و إله فرمود : فرداى روز قيامت نزديكترين شما به من كسانى هستند كه راستگو باشند و اداء امانت كنند و به عهد خود وفا نمايند ، و خلق نيكو داشته باشند و خود را به مردم نزديك نمايند .\r\n23 - ابو قتاده گويد : حضرت صادق عليه السّلام به داود بن سرحان گفتند : اى داود خصلت‌هاى نيك به همديگر پيوند دارند خداوند آنها را تقسيم مىكند ، گاهى در مردى هست و در فرزند او نيست ، گاهى در فرزند هست و در پدر وجود ندارد ، زمانى در بنده‌اى هست ولى در صاحب آن نمىباشد . آنها عبارتند از راستگوئى در گفتار صداقت در هنگام جنگ بخشيدن مال به سائل .\r\n24 - على بن حسين بن زيد از امام رضا عليه السّلام روايت مىكند كه فرمود : رسول خدا صلى اللَّه عليه و إله فرمودند مكارم اخلاق را از دست ندهيد زيرا خداوند مرا براى مكارم\r\n\r\n","description":"","footnote":"","page_name":" 506 ","page_number":506},
  {"content":"\r\n\r\nاخلاق فرستاد ، از مكارم اخلاق آن است كسى كه به او ظلم كرده از وى درگذرد ، هر كس او را محروم نموده او را از خود طرد نكند ، كسى كه با او قطع رابطه كرده با او مراوده كند و ديدن كسانى برود كه از او ديدن نمىكنند .\r\n25 - ابو البخترى گويد : امام باقر عليه السّلام از پدرش و او از على عليه السّلام روايت مىكند كه آن حضرت به مردى مىگفتند پنج چيز از من ياد بگير ، و آنها عبارتند از اينكه جز از خداوند از كسى اميدوار نباشى و جز از گناهان خود از كسى نترسى .\r\nاگر چيزى نمىداند از ياد گرفتن آن شرم نداشته باشد ، و اگر از او سؤال كردند و او نتوانست پاسخ صحيحى به آن بدهد بدون شرم و حيا بگويد نمىدانم ، و بدانيد كه صبر در برابر ايمان مانند سر در مقابل بدن مىباشد .\r\n26 - سفيان بن نجيح گويد : از امام باقر عليه السّلام شنيدم فرمود : سليمان بن داود عليهما السّلام گفتند : به ما داده شده آنچه را كه به مردم داده‌اند و يا نداده‌اند ، و به ما تعليم كردند آنچه را كه مردم مىدانند و يا نمىدانند .\r\nما در ميان همه اين معلومات كه خداوند به ما داده بهتر از اين نيافتيم كه بايد از خداوند در حضور و غيبت ترسيد ، در فقر و توانگرى بايد ميانه‌رو بود ، در هنگام خشم و خوشنودى بايد از گفتن حق عدول نكنند ، و در هر حال بايد به خداوند تضرع نمايند .\r\n27 - شعبى گويد : على عليه السّلام فرمود : از من كلماتى را فرا گيريد كه اگر بر شترها سوار شويد و بخواهيد اين كلمات را بدست آوريد شترها خسته مىگردند و شما به آن كلمات دست پيدا نمىكنيد و آنها عبارتند از اين خصلت‌ها .\r\nغير از خداوند از كسى اميد نداشته باشيد ، جز از گناهان خود از ديگرى نترسيد ، اگر چيزى نمىدانيد ياد بگيريد و شرم نكنيد ، و اگر از شما سؤالى كردند و شما نمىدانستيد شرم نكنيد و بگوئيد نمىدانم ، و بدانيد صبر در مقابل ايمان مانند سر در برابر بدن مىباشد و بدنى كه سر نداشته باشد خيرى در آن نخواهد بود .\r\n28 - ابو هريره گويد : رسول خدا صلى اللَّه عليه و إله فرمودند : خداوند هفت نفر را در سايهء خود قرار مىدهد در روزى كه سايه‌اى جز سايه او نيست ، رهبر عادل ، جوانى كه در\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nعبادت بزرگ شده باشد ، مرديكه دلش به مسجد بستگى پيدا كرده و او همواره در فكر مراجعت به مسجد مىباشد .\r\nدو نفر كه به طاعت خداوند مشغول گردند و بر همين طاعت از هم جدا شوند ، مرديكه براى خداوند گريه كند و اشك از ديدگانش جارى شود ، مرديكه يك زنى زيبا و از خاندانى بزرگ او را به طرف خود بخواند و او براى ترس از خداوند او را رد كند و مرديكه صدقه بدهد و آن را مخفى نگه دارد .\r\n29 - ابن عباس گويد : رسول خدا صلى اللَّه عليه و إله فرمود : هفت نفر هستند كه در سايه عرش خداوند زندگى مىكنند ، امام عادل ، جوانى كه در عبادت رشد كرده ، مرديكه در خفا صدقه مىدهد مرديكه خدا را ياد مىكند و اشك مىريزد ، شخصى كه براى خداوند مؤمنى را دوست مىدارد .\r\n30 - ثمالى از امام سجاد عليه السّلام روايت كرده كه فرمود : دو گام در نزد خداوند از همه گامها محبوب‌تر مىباشند ، گامى كه مؤمن در راه خداوند برمىدارد . و گامى كه به طرف صله ارحام ، در حالى كه آن رحم با او قطع ارتباط كرده باشد .\r\nدر نزد خداوند دو جرعه از همه جرعه‌ها محبوب‌تر مىباشند ، اول آن است كه مؤمنى خشم خود را با حلم فرو نشاند ، دوم مؤمنى كه با صبر مصيبت‌ها را زائل گرداند ، و در نزد خداوند دو قطره از همه قطره‌ها محبوب‌تر هستند ، قطره خونى كه در راه خداوند ريخته گردد و قطره اشكى كه در دل شب از ديده‌اى بريزد ، و براى خدا باشد .\r\n31 - صفوان بن يحيى در يك حديث از امام صادق عليه السّلام روايت مىكند كه فرمود : شيطان مىگويد : من چاره پنج نفر را نمىتوانم بكنم ولى بقيه همه در دست من مىباشند هر كس با نيت پاكى به خداوند توسل جويد و در همه كارها به او توكل داشته باشد .\r\nهر كس در شب و يا روز تسبيح خداوند را زياد بگويد ، كسى كه براى برادر مؤمن خود بخواهد آنچه را براى خود مىخواهد ، كسى كه در مصيبت بىتابى نكند ، كسى كه به آن چه خدا داده قانع باشد و براى بدست آوردن روزى خود را به\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nزحمت نيندازد .\r\n32 - حلبى از حضرت صادق عليه السّلام روايت مىكند كه فرمود : صبر ، نيكى ، حلم ، و حسن اخلاق از اخلاق پيامبران مىباشند .\r\n33 - ابو ولاد از حضرت صادق عليه السّلام روايت مىكند كه فرمود : على بن الحسين عليهما السّلام مىگفت معرفت و كمال دين مسلمان در آن است كه از گفتار بىمعنا خوددارى كند ، مراء و جدال نكند و حليم باشد و صبر و حسن خلق پيشه كند .\r\n34 - ابن نباته گويد : امير المؤمنين عليه السّلام فرمود : صداقت از امانت به حساب مىآيد دروغ خيانت مىباشد ، ادب آدمى را سربلند مىكند ، دور انديشى از تيز هوشى است ، اسراف آدمى را هلاك مىكند و ميانه روى ثروت مىآورد .\r\nحرص و آز آدميان را گرفتار فقر مىكند ، دنائت و پستى آدمى را حقير مىگرداند ، سخاوت و بخشندگى آدمى را به همه نزديك مىسازد ، پستى و دنائت موجب دور شدن آدمى از همگان مىگردد دقت در كارها موجب آرامش مىگردد و ناتوانى آدمى را خار مىكند .\r\nپيروى از هواى نفس آدمى را به هر طرف مىكشاند و به هر سو مىبرد ، وفاء به عهد موجب پر شدن پيمانه‌ها مىشود ، عجب و خودپسندى آدمى را هلاك مىكند و صبر و شكيبائى براى آدمى پايدارى مىآورد .\r\n35 - ابو بصير از حضرت صادق عليه السّلام روايت مىكند كه فرمود : سه چيز از محكم‌ترين كارهاى بندگان مىباشد ، كسى كه حق را به ديگرى بدهد ، و با برادرش مواسات كند و در هر حال ذكر خداوند را بگويد و هر گاه ياد معصيت كرد خدا را در نظر آورد .\r\nبا توجه به خداوند معصيت را رها كند و دست از آن باز دارد ، و خداوند هم در قرآن مجيد فرموده كسانى كه متقى هستند و از خداوند مىترسند هر گاه گروهى از شياطين با آنها تماس بگيرند آنها متذكر مىگردند و بصيرت پيدا مىكنند .\r\n36 - مفضل گويد : امام صادق سلام اللَّه عليه فرمود : ايمان بنده‌اى كامل نمىگردد مگر اينكه در او چهار خصلت باشد ، خلقش نيكو شود ، و خود را حقير\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nبداند ، و زياد سخن نگويد ، و زيادى مالش را هم بدهد .\r\n37 - ثمالى از امام باقر عليه السّلام روايت مىكند كه فرمود : هر كس چهار خصلت در او باشد اسلامش كامل مىگردد ، و به ايمانش كمك مىشود و گناهانش پاك مىگردد ، و در حالى كه خدا از وى راضى مىباشد به محضرش وارد مىشود و اگر چه گناهانش زياد باشد .\r\nآن خصلت‌ها عبارتند از وفاء به آن چه خداوند براى او مقرر كرده است ، با مردم به راستگوئى سخن بگويد و از آنچه در نزد خدا و مردم زشت است شرم كند و دست باز دارد ، و با خانواده و مردم حسن خلق داشته باشد .\r\nهر كس چهار چيز داشته باشد خداوند او را در بالاترين مقام‌ها و شريف‌ترين مكان‌ها جاى مىدهد و آنها عبارتند از كسانى كه يتيمان را جاى دهند و با آنها مانند پدر رفتار كنند كسانى كه به ضعفاء رحم كنند و به آنها كمك نمايند و به زندگى آنها برسند .\r\nافرادى كه به پدر و مادر خود برسند و زندگى آنها را تامين كنند و به آنها نيكى نمايند و موجبات حزن و اندوه آنها را فراهم نسازند ، كسانى كه بردگان خود را مورد ستم قرار ندهند و به آنها در كارها كمك كنند ، و آنچه از آنها برنمىآيد بر آنها تحميل ننمايند .\r\n38 - سكونى از حضرت صادق عليه السّلام و او از پدرانش روايت مىكند كه رسول خدا صلى اللَّه عليه و إله فرمود : اگر مىخواهيد چيزى به شما بگويم كه اگر آن را انجام دهيد شيطان از شما دورى مىكند و به اندازه بين شرق و غرب از شما فاصله كى گيرد .\r\nگفتند بفرمائيد يا رسول اللَّه فرمود : روزه كه صورت شيطان را سياه مىكند ، صدقه كه پشت او را مىشكند ، دوستى براى خدا و كمك به كارهاى نيك دنبال او را قطع مىگرداند ، استغفار رك او را مىبرد و هر چيز زكاتى دارد و زكات بدنها روزه مىباشد .\r\n39 - امير المؤمنين عليه السّلام فرمود : خوشا به حال آن كس كه از عيب ديگران چشم بپوشد و به عيب‌هاى خود نگاه كند ، و بدون غرض و مقصودى تواضع\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nداشته باشد ، با اهل فهم و شعور و محبت مجالست داشته باشد ، و با ذاكران و مستمندان هم‌نشينى كند .\r\nمالى را كه از راه حلال بدست آورده است انفاق نمايد ، اى مردم خوشا به حال آن كس كه خود را كوچك بداند و كسبش پاك باشد و نهانش شايسته گردد ، و خلقش نيكو باشد و زيادى مالش را در راه خداوند بدهد ، و از سخن زياد خوددارى كند .\r\nمردم از شرش در امان باشند ، با سنت عمل كند و دنبال بدعت‌ها نرود ، اى مردم خوشا به حال آن كس كه در خانه خود قرار گيرد و از نان خود بخورد ، و بر گناهانش گريه كند ، خود را به سختى بيا اندازد و مردم از وى در آسايش باشند .\r\n40 - زيد بن على از پدرش و او از آباء گراميش عليهم السّلام روايت مىكند رسول خدا صلى اللَّه عليه و إله فرمودند فردا كسانى به من نزديك هستند و از شفاعت من برخوردار مىگردند كه راستگو باشند و امانت‌ها را رد كنند و خلق نيك داشته باشند و به مردم نزديك شوند .\r\n41 - جارود بن منذر گويد : امام صادق عليه السّلام فرمود : سخت‌ترين اعمال بر سه گونه است حق دادن به مردم و اينكه هر چه براى خود مىپسندى براى ديگران هم آن را طلب كنى ، و در مال خود براى برادرانت مواسات داشته باشى و در هر حال خدا را ياد كنى .\r\nمقصود از ذكر خدا در اينجا لا إله الا اللَّه و يا سبحان اللَّه و يا الحمد للَّه نيست بلكه مقصود اين است كه هر گاه به امر خدا رسيدى آن را عمل كنى و هر گاه به نهى خداوند رسيدى از آن دست باز دارى .\r\n42 - ابن ابى يعقوب گويد : امام صادق عليه السّلام فرمود : سه چيز است كه عمل كردن به آن مشكل است ، گذشت از مردم ، مواسات با برادران در مال و ياد خدا .\r\n43 - ابو قلابه گويد : رسول خدا صلى اللَّه عليه و إله فرمود : هر كس آنچه را خداوند دوست مىدارد مخفى نگه دارد خداوند هم آنچه را كه او دوست مىدارد مخفى خواهد كرد ولى هر كس آنچه را كه خداوند دوست نمىدارد در خفا انجام دهد خداوند\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nآشكارا او را رسوا مىكند .\r\nهر كس از راه حرام مالى بدست آورد خداوند او را فقير مىگرداند ، و هر كس براى خداوند تواضع كند خداوند او را بلند مىكند ، هر كس براى خداوند گام بردارد خداوند او را خوشحال مىسازد ، و هر كس مؤمنى را خوار بدارد خدا او را خوار مىكند .\r\nهر كس از بيمارى عيادت كند خداوند او را در رحمت خود فرو مىبرد ، هر گاه در نزد بيمار بنشيند رحمت او را فرا مىگيرد ، و هر كس براى طلب علم از خانه‌اش بيرون گردد هفتاد هزار فرشته او را مشايعت مىكنند و براى او طلب مغفرت مىنمايند .\r\nهر كس خشم خود را فرو نشاند خداوند دل او را پر از ايمان مىكند ، هر كس از حرامى دست باز دارد خداوند او را به عبادتى مشغول مىكند تا او را خوشحال سازد ، هر كس از حق خود درگذرد خداوند عزت دنيا به او مىدهد .\r\nهر كس مسجدى بسازد هر چند كوچك باشد خداوند در بهشت براى او خانه‌اى درست مىكند ، هر كس برده‌اى را آزاد كند خداوند او را از آتش نجات مىدهد ، هر كس درهمى براى خداوند بدهد پروردگار هفتصد حسنه در نامه عمل او مىنويسد .\r\nهر كس آزار و اذيت را از راه مسلمانان بردارد خداوند اجر قرائت چهار صد آيه از قرآن را كه هر حرفى از آنها ده حسنه دارد به او مىدهد ، هر كس با ده نفر مسلمان برخورد كند و به آنها سلام دهد خداوند به اندازه آزاد كردن يك برده به او پاداش مىدهد .\r\nهر كس مؤمنى را به اندازه يك لقمه طعام دهد خداوند از ميوه‌هاى بهشتى نصيب او مىكند ، و هر كس شربت آبى به او بدهد خداوند از آبهاى سر به مهر به او عطا مىنمايد ، و هر كس جامه‌اى به او بپوشاند خداوند از لباسهاى بهشت در بر او مىكند و فرشتگان براى او دعا مىكنند مادامى كه در آن لباسها مىباشد .\r\n44 - ابو عبيده حذاء از امام صادق عليه السّلام روايت مىكند كه اسيرانى خدمت\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nرسول خدا صلى اللَّه عليه و إله آوردند ، رسول خدا فرمود : گردن آنها را بزنند جز يك نفر كه او را آزاد كردند .\r\nآن مرد گفت : اى محمد پدر و مادرم فدايت باد چرا از ميان آنها تنها مرا آزاد كردى فرمود : جبرئيل به من خبر داد كه خداوند فرموده در تو پنج خصلت هست كه خداوند آنها را دوست مىدارد و رسولش هم به آنها علاقه‌مند مىباشد .\r\nتو در باره خانواده‌ات غيرت دارى و از آنها محافظت مىكنى ، سخاوت و بخشندگى دارى ، خلق نيك دارى ، زبان راستگو دارى ، شجاعت دارى ، هنگامى كه او اين گفته‌ها را شنيد مسلمان شد و با كفار جنگيد تا به شهادت رسيد .\r\n45 - عبد العظيم حسنى از امام هادى عليه السّلام روايت مىكند هنگامى كه موسى بن عمران عليه السّلام با خداوند مناجات مىكرد و با او سخن مىگفت : عرض كرد بار خدايا پاداش آنهائى كه مرا به رسالت بشناسند و با تو هم صحبت بدانند چيست .\r\nخداوند فرمود : اى موسى فرشتگان من نزد او مىروند و وى را به بهشت مژده مىدهند ، موسى عرض كرد بار خدايا كسانى كه مقابلت قرار گرفته و براى تو نماز مىگذارند چه پاداشى دارند و ثواب آنها چيست .\r\nخداوند فرمود : با آنها به ملائكه خود افتخار مىكنم و هنگامى كه آنها را در حال سجود و ركوع و قيام مىنگرم با فرشتگان مباهات مىكنم و او را عذاب نخواهم كرد ، موسى عرض كرد پاداش كسى كه فقيرى را طعام دهد و رضايت تو را در اين عمل در نظر بگيرد چيست .\r\nخداوند فرمود : اى موسى امر مىكنم منادى روز قيامت ندا كند كه فلانى را خداوند از آتش نجات داد ، موسى عرض كرد بار خدايا پاداش كسى كه با ارحام خود رفت و آمد كند چيست فرمود : اى موسى مرگ را بر او آسان مىكنم ، و خازنان بهشت مىگويند از هر درى مىخواهى وارد شو .\r\nموسى عليه السّلام عرض كرد : بار خدايا پاداش كسى كه تو را با زبان و دل ذكر كند و از تو ياد كند چيست فرمود : اى موسى او در سايه عرش من قرار خواهد گرفت و در جوار من جاى خواهد داشت ، موسى گفت خداوندا كسى كه آيات حكمت تو را\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nدر نهان و آشكار بخواند پاداش او چه خواهد بود .\r\nخداوند متعال فرمود : او مانند برق از صراط عبور مىكند ، گفت : بار خدايا پاداش آنهائى كه در آزار و اذيت مردم صبر مىكنند چيست فرمود : در شدائد روز قيامت به فرياد او خواهم رسيد ، گفت : بار خدايا پاداش كسى كه از خوفت اشك بريزد چيست .\r\nخداوند فرمود : اى موسى صورت او را از آتش نگه مىدارم و روز قيامت كه همه در وحشت هستند او را آسايش خواهم داد ، گفت : بار خدايا پاداش كسى كه بخاطر شرم از تو خيانت نكند چيست .\r\nخداوند فرمود : اى موسى روز قيامت او را امان مىدهم ، موسى گفت : بار خدايا كسى كه بندگان مطيعت را دوست بدارد چه پاداشى به آنها مىدهى ، گفت اى موسى بدن او را بر آتش حرام خواهم كرد .\r\nموسى عليه السّلام عرض كرد بار خدايا پاداش كسى كه مؤمنى را بكشد چيست ؟\r\nخداوند فرمود روز قيامت به او توجه نمىكنم و از لغزشهايش در نمىگذرم ، موسى عرض كرد پاداش كسى كه يك كافر را به طرف اسلام دعوت كند چيست ؟\r\nخداوند فرمود : روز قيامت به او اجازه مىدهم از هر كس كه بخواهد شفاعت كند ، گفت : بار خدايا پاداش كسى كه نماز را در وقت خود بخواند چيست خداوند فرمود : هر چه بخواهد مىدهم و بهشت را براى او مباح مىگردانم .\r\nموسى گفت : بار خدايا پاداش كسى كه از ترس تو وضوى خود را كامل كند چيست ، خداوند فرمود : روز قيامت او را در حالى كه چهره‌اش مىدرخشد محشور مىكنم ، گفت اگر كسى براى رضاى تو ماه رمضان روزه بگيرد چه پاداشى دارد .\r\nخداوند فرمود : او را روز قيامت در جايى قرار مىدهم كه ترسى نداشته باشد ، گفت بار خدايا آن كس كه براى مردم روزه مىگيرد چه پاداشى دارد فرمود :\r\nپاداش او مانند آن كسى است كه هرگز روزه نداشته است .\r\n46 - حسين بن ابى العلاء گويد : امام صادق عليه السّلام فرمود : محبوب‌ترين مخلوقات در نزد خداوند آن كسى است كه در گفتارش راستگو باشد و نمازش را\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nبجاى آورد و واجبات خداوند را انجام دهد و اداء امانت نمايد .\r\nامام عليه السّلام فرمود : هر كس امانتى را ادا كند هزار گره از گره‌هاى آتش را خداوند از گردن او باز مىكند ، اينك امانت‌ها را ادا كنيد ، شيطان به كسى كه امانت در نزد او مىباشد صد شيطان موكل مىنمايد تا او را از برگرداندن امانت باز دارند تا از جهان برود و بايد در اين جا به خداوند پناه برد و از او خواست تا انسان را نگهدارد .\r\n47 - محمد بن مسلم گويد : امام صادق عليه السّلام فرمود : هر كس زبانش راستگو باشد و عملش پاك گردد و نيت او نيكو شود خداوند روزى او را زياد مىكند ، و هر كس به خاندان خود نيكى نمايد خداوند عمر او را زياد مىگرداند .\r\n48 - ثمالى از امام باقر عليه السّلام روايت مىكند كه حضرت سجاد عليه السّلام فرمود : هر كس داراى چهار خصلت باشد اسلامش كامل مىشود ، و گناهانش پاك مىگردد و هنگامى كه به محضر خداوند مىرسد خداوند از وى خوشنود مىگردد .\r\nهر كس پيمانهاى خود را با مردم و خدا مورد عمل قرار دهد ، و با مردم به صداقت رفتار كند و از هر كارى كه در نزد خداوند و مردم زشت است دست باز دارد ، و با خانواده‌اش حسن خلق داشته باشد .\r\n49 - حسين بن زيد از امام باقر و او از پدرانش عليهم السّلام روايت مىكند كه رسول اكرم صلى اللَّه عليه و إله فرمود : هر كس داراى سه خصلت نباشد از من نيست و خدا هم او را قبول نمىكند گفته شد : يا رسول اللَّه آن خصلت‌ها چه مىباشند .\r\nفرمود : حلمى كه جاهل را از خود دور كند ، حسن خلقى كه بوسيله آن در ميان مردم زندگى نمايد ، و ورعى كه او را از معصيت‌ها و نافرمانىهاى خداوند دور سازد و خود را به گناه آلوده ننمايد .\r\n50 - عبد اللَّه بن ميمون گويد : امام صادق از پدرانش عليهم السّلام روايت مىكند كه رسول خدا صلى اللَّه عليه و إله فرمود : هر كس در او چهار خصلت باشد خداوند او را در پناه خود مبعوث مىكند و در بهشت جاى مىدهد .\r\nكسى كه با خلق و خوى نيك در ميان جامعه زندگى كند ، و در سختيها و\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nناملايمات صبر و شكيبائى داشته باشد ، به پدر و مادر مهربانى و محبت كند ، و با بردگان و زيردستان نيكى كند و با حسن سلوك رفتار نمايد .\r\n51 - ابو بصير از حضرت باقر عليه السّلام روايت مىكند كه فرمود : بهترين چيزى كه بايد به آن چنگ بزنند ايمان به خدا و رسولش مىباشد ، سپس جهاد در راه خدا و كلمه اخلاص كه از فطرت آغاز مىگردد و اقامه نماز كه از اسلام شروع مىشود و دادن زكات كه از واجبات خدا مىباشد .\r\nروزه ماه رمضان كه آدمى را از عذاب خداوند نگه مىدارد و حج خانه خدا كه ميقات اهل دين است و گناهان را دور مىكند و صله رحم كه موجب زيادى مال مىشود و مرگ را به تاخير مىاندازد و صدقه در نهان كه گناهان را مىبرد و غضب خداوند را خاموش مىگرداند .\r\nكارهاى نيك كه آدمى را از مرگ بد نگه مىدارد و از خوارى و ذلت حفظ مىكند ، راست بگوئيد كه خداوند با راستى مىباشد از دروغ گفتن دورى كنيد كه دروغ با ايمان منافات دارد ، راست گويان در لبه نجات و كرامت هستند .\r\nاما دروغ گويان در لبه هلاكت و رسوائى مىباشند ، حرف نيك بزنيد تا از خوبان به حساب آييد ، و به اعمال خير مشغول شويد تا از اهل خير محسوب شويد ، امانت‌ها را به صاحبانش برگردانيد و با ارحام خود كه با شما قطع كرده‌اند ارتباط برقرار كنيد ، و به آنها نيكى كنيد .\r\n52 - ابو خالد سجستانى گويد : امام صادق عليه السّلام فرمود : هر كس در او پنج خصلت نباشد او از زندگى لذت زيادى نخواهد برد ، اول وفاء است دوم تدبير ، سوم حياء ، چهارم حسن خلق پنجم كه جامع همه اينها مىباشد حريت مىباشد .\r\n53 - ابو خالد عجمى گويد : امام صادق عليه السّلام فرمود : هر كس پنج خصلت در او نباشد لذت زيادى نخواهد ديد : دين ، عقل ، ادب ، حريت و حسن خلق .\r\n54 - اعمش از امام صادق عليه السّلام روايت مىكند كه هنگام ذكر ائمه عليهم السّلام مىفرمود : دين آنها ورع ، عفت ، راستگوئى ، پاكدامنى ، عبادت ، اداء امانت به نيكوكار و بدكار ، طول سجود و قيام در شب و دورى از محرمات و انتظار فرج با\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nصبر ، و حسن صحبت با دوستان و همسايگان .\r\n55 - عبد اللَّه بن سنان گويد : امام صادق عليه السّلام فرمود : هر كس سه خصلت در آن باشد خداوند او را با حور العين تزويج مىكند و آنها عبارتند از فرو نشاندن غضب ، و صبر در برابر شمشيرها براى رضاى خدا و كسى كه مال حرامى را بدست آورده ولى براى خداوند دست از آن باز مىدارد .\r\n56 - ابو ذر غفارى گويد : رسول خدا صلى اللَّه عليه و إله مرا به هفت خصلت وصيت كردند و آنها عبارتند از اينكه من همواره به پائين‌تر از خود نگاه كنم و هرگز به بالاتر از خود توجهى نداشته باشم ، و اينكه به مساكين توجه داشته باشم و با آنها هم‌نشينى كنم .\r\nوصيت بعدى آن بود كه حق را بگويم و لو تلخ باشد و وصيت كرد با ارحام خود رفت و آمد كنم اگر چه آنها از من دورى كنند ، و توصيه فرمودند كه از سرزنش كردن مردم نترسم و حق را بگويم ، و توصيه كردند كه لا حول و لا قوة الا باللَّه العلى العظيم را زياد بگويم كه آن يكى از گنج‌هاى بهشت مىباشد .\r\n57 - قداح از حضرت صادق عليه السّلام و او از پدرانش از امير المؤمنين سلام اللَّه عليهم روايت مىكند كه فرمود عيسى بن مريم عليه السّلام گفتند : خوشا به حال آن كس كه سكوت او از روى تفكر و نظرش از روى عبرت و پند باشد ، در خانه خود بنشيند و بر گناهانش گريه كند و مردم هم از دست و زبان او در آسايش باشند .\r\n58 - حماد بن عثمان از امام صادق عليه السّلام و او از پدرانش روايت مىكند كه على عليه السّلام فرمود : رسول خدا صلى اللَّه عليه و إله فرمودند هنگامى كه مرا به آسمان‌ها بردند وارد بهشت شدم و در آنجا قصرى از ياقوت سرخ را مشاهده كردم كه باطن آن هم از بيرون مشاهده مىشد .\r\nآن ياقوت بسيار پر نور و درخشنده بود در اين قصر دو قبه از در و زبرجد ديده مىشد ، گفتم اى جبرئيل اين قصر متعلق به كيست فرمود : آن براى كسى است كه سخنهاى خوب بگويد ، و روزه داشته باشد و طعام به مردم بدهد و در شب‌ها هنگامى كه مردم خواب هستند نماز بگذارد .\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nعلى عليه السّلام فرمود : يا رسول اللَّه در امت تو كسانى هستند كه طاقت اين اعمال را داشته باشند فرمود : مىدانى كه مقصود از خوب سخن گفتن چيست ، گفتم خدا و رسول داناتر مىباشند فرمود كسى كه همه ماه رمضان را روزه داشته باشد و صبر كند .\r\nمىدانى مقصود از اطعام چيست ، گفتم خدا و رسول داناتر مىباشند فرمود :\r\nهر كس كه براى عيال خود هزينه زندگى تهيه كند و آنها را نيازمند مردم نگرداند ، مىدانى تهجد چيست گفتم : خدا و رسول داناتر مىباشند فرمود : كسى كه به خواب نرود تا نماز عشاء را بخواند زيرا يهود و نصارى در آن وقت در خواب هستند .\r\n59 - مسعدة بن صدقه گويد : امام صادق عليه السّلام از پدرانش عليهم السّلام روايت مىكند كه رسول خدا صلى اللَّه عليه و إله فرمودند : آفت سخن گفتن دروغ مىباشد و آفت علم فراموشى است آفت حلم سفاهت ، و آفت عبادت فاصله انداختن بين آنها و آفت زرنگى تكبر و نخوت ، آفت شجاعت ظلم ، آفت سخاوت منت نهادن ، آفت زيبايى ، خودخواهى ، و آفت نسب افتخار مىباشد .\r\n60 - يكى از راويان از امام صادق عليه السّلام روايت مىكند كه رسول خدا صلى اللَّه عليه و إله فرمود : هر كس سه خصلت و يا يك خصلت از آنها را دارا باشد در سايه عرش خداوند قرار مىگيرد در آن روز كه هيچ سايه‌اى جز سايه او نمىباشد .\r\nمرديكه براى مردم بخواهد آنچه را براى خود مىخواهد ، كسى كه در راهى برود و بداند رضاى خداوند در آن است ، كسى كه از ديگران عيب نمىگيرد مگر اينكه خود آن عيب را نداشته باشد ، زيرا هر چه انسان عيب را از خود دور كند به عيبى ديگر دچار مىشود ، و بايد انسان همواره به خود مشغول باشد و از عيب ديگران چشم بپوشد .\r\n61 - معاويه بن وهب گويد : امام صادق عليه السّلام فرمود : هر كس به چهار خصلت عمل كند من ضمانت مىكنم كه چهار خانه در بهشت به او بدهند ، انفاق كن و ترسى نداشته باش از اين كه فقير و ناتوان گردى ، و حق را به طرف بده ، با صداى بلند سلام كن ، و از جدال دست بردار اگر چه محق باشى .\r\n\r\n","description":"","footnote":"","page_name":" 518 ","page_number":518},
  {"content":"\r\n\r\n62 - ابو خالد جهنى گويد : امام صادق عليه السّلام فرمود : كسى كه در آن پنج خصلت نباشد زندگى بر او گوارا نخواهد بود ، تندرستى ، امنيت ، توانگرى ، قناعت ، و رفيق موافق .\r\n63 - قداح گويد : امام صادق سلام اللَّه عليه فرمود : يكى از روزها على عليه السّلام فرمودند شما را به پنج خصلت دعوت مىكنم در صورتى كه اگر به شتران راهوار هم سوار شويد به آن نخواهيد رسيد ، شتران خسته مىكردند و شما به آنها دست نخواهيد يافت .\r\nجز خداوند از كسى نترسيد و از عمل خود واهمه كنيد ، غير از خداوند به كسى اميدوار نباشيد هر گاه از شما چيزى سؤال كردند خجالت نكشيد و بگوئيد نمىدانم ، و اگر چيزى نمىدانيد خجالت نكشيد و آن را ياد بگيريد .\r\nشكيبا باشيد و بدانيد كه شكيبائى مانند سر در بدن مىباشد ، البته معلوم است هنگامى كه بدن سر نداشته باشد جسد فاسد و تباه مىگردد ، و هر گاه آدمى در كارها صبر نداشته باشد همه كارها از هم گسيخته مىگردد .\r\n64 - حسن بصرى گويد : در خدمت امام باقر عليه السّلام بودم هنگامى كه در منى اقامت داشتند ، يكى از قرشيان در اينجا درگذشت آن جناب گفتند : اى ابو سعيد برخيزيد به تشييع جنازه او برويم ، بعد از آن كه به قبرستان وارد شديم فرمودند ، شما را به پنج خصلت آگاه كنم كه اگر آنها را انجام دهيد وارد بهشت مىگرديد ، حسن گفت بفرمائيد .\r\nفرمودند : مصيبت‌ها را مخفى بداريد ، صدقه را در نهان بدهيد كه دست چپ از دست راست خبر نداشته باشد ، نيكى به پدر و مادر ، كه خدا از آن راضى مىباشد ، و لا حول و لا قوة الا باللَّه را زياد گفتن كه آن يكى از گنجهاى بهشت مىباشد ، و محبت محمد و آل محمد عليهم السّلام .\r\n65 - قداح گويد : امام صادق عليه السّلام فرمود : خداوند متعال مىفرمايند من نماز كسى را قبول مىكنم كه در مقابل عظمت من فروتنى كند ، و براى خاطر من از شهوات دست بكشد ، و روزها به ياد من مشغول گردد ، و به مخلوقات من گردن\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nكشى نكند ، گرسنه را سير نمايد و برهنه را بپوشاند .\r\nبه مصيبت ديدگان ترحم نمايد ، غريبان را جاى دهد ، اين اشخاص مانند آفتاب نور مىدهند و در تاريكيها با آن نور حركت مىكنند ، و از جهالت بيرون شده و داراى علم مىشوند ، من با عزت خود او را حفظ مىكنم و فرشتگان او را نگه مىدارند .\r\nهر گاه مرا بخواند و از من چيزى بخواهد به او مىدهم و خاسته او را برمىآورم ، و حوائج او را بر طرف مىسازم و نيازهايش را مىدهم ، اين‌ها نزد من مانند باغهاى بهشت مىباشند كه ميوه‌هايش خشك نمىگردند و از حالى به حالى نمىشوند .\r\n66 - قداح از امام صادق و او از پدرانش عليهم السّلام روايت مىكند كه موسى بن عمران عليه السّلام گفت : بار خدايا آنهائى كه روز قيامت در سايه عرش تو قرار مىگيرند و در آن روزى كه سايبانى جز سايبان تو نيست چه افرادى هستند .\r\nخداوند متعال فرمود : كسانى كه دلشان پاك باشد ، آنها كه فقير و ضعيف هستند و مورد توجه نيستند ، كسانى كه هر گاه ياد خدا كنند او را به عظمت ذكر مىكنند ، آنهائى كه به طاعت بسنده مىنمايند همان گونه كه كودك به شير مادر بسنده مىكند .\r\nكسانى كه به مسجدها مىروند و در آنجا مكان مىگيرند همان گونه كه عقاب‌ها به آشيانه‌هاى خود پناه مىبرند ، آنهائى كه در هنگام ديدن محرمات به خشم مىآيند در آن هنگام كه مشاهده مىكنند مردم آنها را حلال كرده‌اند مانند پلنگ كه خشمگين مىگردد و حمله مىكند .\r\n67 - در يك حديث مرفوع از امام صادق عليه السّلام روايت شده كه فرمود : رسول خدا صلى اللَّه عليه و إله گفتند : اى على تو را به خصلت‌هائى توصيه مىكنم اينك آنها را مورد عمل قرار ده و بعد فرمودند بار خدايا على را در عمل كردن به آنها يارى كن .\r\nهمواره راست بگو و نبايد دروغ از دهانت خارج گردد ، ورع داشته باش و هرگز خيانت نكن ، از خداوند بترس مانند اينكه او را مشاهده مىكنى ، براى خداوند\r\n\r\n","description":"","footnote":"","page_name":" 520 ","page_number":520},
  {"content":"\r\n\r\nاشك بريز كه به خاطر هر قطره‌اى خانه‌اى در بهشت برايت ساخته مىگردد .\r\nمال و جانت را در راه دين بده ، سنت مرا از دست نده و به نماز و روزه و صدقه توجه كن در شب و روز نماز بگذار ، و در ماهى سه روز روزه داشته باش ، پنجشنبه اول ماه چهارشنبه وسط ماه و پنجشنبه آخر ماه .\r\nتا مىتوانى صدقه بده به اندازه‌اى كه بگوئى اسراف كردم ولى در صدقه اسرافى نيست ، نماز شب را ترك نكن و چهار بار اين را تكرار كردند ، نماز ظهر را از دست نده و آن را بجاى آورد و دست خود را همواره به طرف خداوند دراز كن .\r\nپيوسته به تلاوت قرآن مشغول باش و در هر حالى كه هستى قرآن را فراموش نكن در هنگام وضوء مسواك كن ، و مكارم اخلاق را از دست نده ، و از خوىهاى بد دست باز دار ، و اگر اين كارها را نكنى بايد خود را ملامت نمائى .\r\n68 - موسى بن سابق از امام باقر و او از پدرش عليهم السّلام روايت مىكند كه فرمود :\r\nهنگامى كه خداوند اراده مىكند اهل زمين را عذاب نمايد مىفرمايد : اگر آنهائى كه براى بزرگى من محبت مىكنند و مساجد مرا آباد مىگردانند و آنهائى كه در سحرها استغفار مىكنند نبودند عذاب خود را مىفرستادم .\r\n69 - سليمان بن خالد گويد : امام باقر عليه السّلام فرمود : شما را از اسلام و فرع آن و مقام رفيعش آگاه نمايم ، عرض كردم بفرمائيد ، فرمود : اصل اسلام نماز است و فرع او زكات ، و قله بلند او جهاد مىباشد .\r\nفرمود : اگر مىخواهيد شما را از ابواب خير آگاه كنم گفتم آرى قربانت كردم ، فرمودند روزه كه سپرى از آتش مىباشد ، صدقه كه گناهان را مىبرد ، و قيام در دل شب و خواندن نماز و ذكر خداوند و بعد اين آيه را تلاوت كردند  تَتَجافى جُنُوبُهُمْ عَنِ الْمَضاجِعِ  .\r\n70 - منصور بن حازم گويد : به امام صادق عليه السّلام عرض كردم كدام اعمال از همه بهتر مىباشد فرمود : نماز در اول وقت ، نيكى به پدر و مادر ، و جهاد در راه خداوند .\r\n71 - ابو حمزه گويد : امام باقر عليه السّلام فرمود : بهترين عبادت‌ها نگهدارى شكم و\r\n\r\n","description":"","footnote":"","page_name":" 521 ","page_number":521},
  {"content":"\r\n\r\nدامن است ، خداوند دوست مىدارد كه از وى سؤال كنند و اين را از همه چيز بيشتر دوست مىدارد ، ظلم و تعدى زودتر از هر چيز آدمى را مىگيرد ، نيكى زودتر از هر چيز به آدمى پاداش مىرساند .\r\nبزرگترين عيب براى مردم آن است كه عيب ديگران را مشاهده كند و از آن انتقاد نمايد ولى متوجه عيب خود نشود و يا مردم را نهى كند در صورتى كه خود مرتكب منهيات شود ، و همنشين خود را با سخنان بىهوده آزار دهد .\r\n72 - راوى نقل مىكند حضرت صادق سلام اللَّه عليه فرمود : هر مالى كه در دريا و يا بيابان تلف شود براى آن است كه زكاتش را نداده‌اند ، اينك اموال خود را با زكات حفظ كنيد و بيماران خود را با صدقه مداوا نماييد .\r\nگرفتاريها و مشكلات خود را با استغفار دفع كنيد ، و اين را بدانيد كه صاعقه به كسى كه ذكر خدا را مىگويد و ياد خدا را مىكند نمىرسد و هر پرنده‌اى كه به دام صياد گرفتار شود و يا با تير او از پا درآيد براى اين است كه تسبيح خدا را فرمواش كرده است .\r\n73 - سماعه گويد : امام صادق عليه السّلام گفتند : رسول خدا صلى اللَّه عليه و إله فرمود : اى بنى عبد المطلب سلام را بلند بگوئيد و صله ارحام بجاى آوريد و نماز شب بخوانيد ، و به فقراء طعام بدهيد و سخنان پاك بر زبان جارى سازيد ، تا وارد بهشت شويد و در جوار رحمت حق قرار گيريد .\r\n74 - امام رضا عليه السّلام از پدرانش روايت مىكند كه رسول خدا صلى اللَّه عليه و إله فرمود :\r\nبهترين عمل در نزد خداوند ايمانى است كه شك و شبهه‌اى در آن نباشد ، جهادى است كه فقط براى خداوند انجام گيرد و اغراض ديگرى براى آن نباشد .\r\nبعد از اينها حج مورد قبول است ، نخستين كسى كه وارد بهشت مىگردد يك شهيد خواهد بود و بنده‌اى كه عبادت خداوند را نيكو بجاى آورد و براى سيدش كار كند ، و مرد با عفتى كه در عبادت فرو رفته باشد ، نخستين كسى كه وارد آتش مىشود امير جابرى است كه عدالت ندارد ، و ثروتمندى كه حق مالش را نمىدهد و فقيرى است كه سركشى مىكند و مباهات مىنمايد .\r\n75 - امام رضا عليه السّلام او پدرانش روايت مىكند كه رسول خدا صلى اللَّه عليه و إله فرمود : امت\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nمن همواره در خير و سعادت هستند مادامى كه به همديگر محبت كنند و امانت‌ها را رد نمايند و از حرام دست بردارند و از مهمانان پذيرائى كنند ، نماز مىگذارند و زكات مىدهند ، هر گاه اين كارها را انجام ندهند با قحطى و خشك سالى گرفتار مىكردند .\r\n76 - در يك حديث از رسول اكرم صلى اللَّه عليه و إله روايت شد كه فرمود : من براى رسانيدن مكارم اخلاق به مردم مبعوث شدم .\r\nاز امام عليه السّلام روايت شده كه فرمود : خداوند پيامبران خود را به مكارم اخلاق مبعوث فرموده است اينك خود را بيازمائيد اگر يكى از آن اخلاق در شما هست خداوند را سپاس گوئيد و الا از او بخواهيد تا به شما عطا كند .\r\nمكارم اخلاق ده عدد است : يقين ، قناعت ، بصيرت ، شكر ، حلم ، حسن خلق ، سخاوت ، غيرت ، شجاعت ، مردانگى ، در يك روايتى ديگر آمده كه حياء هم از مكارم اخلاق بشمار مىرود و همچنين است صدق و اداء امانت .\r\nامام عليه السّلام فرمود : از آسمان بزرگتر و گرامىتر از اين سه چيز نازل نشده است ، و آنها عبارتند از تسليم ، نيكى ، و يقين .\r\nامام عليه السّلام فرمود : خداوند متعال به آدم وحى فرستاد كه من همه گفته‌ها را در چهار جا جمع مىكنم ، آدم گفت : بار خدايا آنها را بيان فرمائيد خداوند فرمود : يكى از آنها براى من است و ديگرى براى تو و يكى بين من و شما و ديگرى بين شما و مردم مىباشد .\r\nاما آنكه براى من است بايد براى من شريك قائل نشوى و آنكه برايت مىباشد بيشتر از اندازه به تو پاداش مىدهم ، اما آنكه بين من و شما هست اينكه تو دعا كنى و من اجابت نمايم ، و آنكه بين شما و مردم مىباشد آنكه هر چه براى خود دوست مىدارى براى آنها هم دوست بدارى و هر چه براى خود نمىپسندى براى مردم هم نپسندى .\r\nاز امام عليه السّلام پرسيدند بهترين بندگان كدام كسان مىباشند فرمود : كسانى كه هر گاه كار خوب مىكنند خوشحال مىگردند و هر گاه بد كنند استغفار مىنمايند ، هر\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nگاه چيزى به آنها بدهند سپاسگزار مىباشند و هر گاه گرفتار شوند صبر مىكنند و هر گاه مورد غضب قرار گيرند در مىگذرند .\r\n77 - رسول اكرم صلى اللَّه عليه و إله فرمود : خداوند به چيزى مانند عقل عبادت نشده است ، و عقل كسى كامل نمىگردد ، مگر اينكه در آن شخص ده خصلت باشد ، در او اميد خير باشد ، مردم از شر او در امان باشند ، كارهاى نيك را كم بداند ، اگر چه زياد انجام دهد ، كارهاى نيك ديگران اگر كم هم باشد زياد بداند ، از حاجت خواهان خسته نشود و از طلب علم ملول نگردد .\r\nفقر در نظر او بهتر از توانگرى باشد ، خوارى را بهتر از عزت بداند ، از دنيا به زندگى كفاف قناعت كند ، دهم ! و نمىدانى دهم چيست و آن اين است كه هر گاه با كسى برخورد كرد بگويد : او بهتر از من مىباشد و پرهيزكارتر است .\r\nمردم دو دسته بيشتر يك دسته بهتر و پرهيزكارتر مىباشند و گروهى بدتر بوده هر گاه بهتر از خود را مشاهده كرد براى او تواضع كند و خود را به او برساند ، و هر گاه بدتر از خود را ديد در اين جا بايد بگويد شايد باطن او بهتر از من باشد و اميد هست عاقبت او به سعادت پايان يابد ، هر گاه چنين فكر كند بزرگى او بالا مىرود و بر اهل زمانش رياست مىكند .\r\n78 - سعد بن ابى خلف گويد : حضرت ابو الحسن موسى عليه السّلام به يكى از فرزندانش گفت : اى فرزند من متوجه باش كه خداوند تو را در معصيتى مشاهده نكند كه از آن نهى كرده است ، و به پرهيز از اينكه از اطاعت خدا دست بكشى و از دستورات او سرپيچى كنى همواره در كارها كوشش داشته باش و خود را مقصر بدان كه خداوند را نيكو عبادت نكرده‌اى .\r\nزيرا خداوند متعال را نمىتوان آن طور كه شايسته است عبادت كرد ، از مزاح و شوخى دست بردار كه نور ايمان را مىبرد ، مرد را سبك مىگرداند ، از كسالت و تنبلى و تن پرورى دورى كنيد كه آنها شما را از دنيا بىبهره خواهند كرد و از آخرت هم سهمى نخواهى داشت .\r\n79 - ابو بصير گويد : حضرت صادق عليه السّلام فرمود : اى ابو محمد از ورع و\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nعبادت و اداء امانت دست باز نداريد ، و همواره راست بگوئيد و با دوستان خود خوش رفتار باشيد و سجده را طول دهيد كه اينها از سنت‌هاى گذشتگان مىباشند .\r\n80 - انس بن مالك گويد : رسول خدا صلى اللَّه عليه و إله فرمودند : اى انس خود را پاك نگهدار كه خداوند عمرت را دراز مىكند ، و اگر قدرت داشته باشى كه در شب و روز وضوء داشته باشى اين كار را انجام بده .\r\nهر گاه اين كار را كردى در حال مرگ شهيد خواهى مرد ، نماز ظهر را بجاى آور كه آن نماز گذشتگان است ، مستحبات را زياد انجام بده تا حافظان نامه اعمال و فرشتگان موكل بر تو شما را كمك كنند و يارى نمايند .\r\nبه هر كس برخورد كردى به او سلام كن تا خداوند بر حسنات شما بيفزايد ، و در خانه خودت هم سلام كن تا خداوند بركت دهد ، مسلمانان را محترم بدار ، و از كوچكان دلجوئى نما ، اگر اين كارها را بكنى روز قيامت با هم وارد محشر مىگرديم .\r\n81 - على بن جعفر از برادرش موسى و او از پدرانش عليهم السّلام روايت مىكند كه رسول خدا صلى اللَّه عليه و إله فرمود : هر كس در آن چهار خصلت باشد از اهل بهشت مىباشد ، هر كس به وحدانيت خداوند و رسالت من گواهى دهد ، كسى كه خيرى به او برسد و بگويد :  الْحَمْدُ لِلَّهِ *  ، و كسى كه از گناهش استغفار كند و در هنگام مصيبت بگويد :\r\n إِنَّا لِلَّهِ وَ إِنَّا إِلَيْهِ راجِعُونَ  .\r\n82 - سماعه از ابو الحسن موسى عليه السّلام روايت مىكند كه فرمود : كار خير را زياد مشماريد ، گناهان كم را اندك ندانيد زيرا همان گناهان كم زياد مىكردند ، در نهان از خداوند بترسيد ، تا در نزد خود حق را احراز كنيد ، در اطاعت خدا بكوشيد و راست بگوييد ، امانت را ادا كنيد كه به سود شما هست و در جايى كه روا نيست خود را دخالت ندهيد كه جريان شما تمام خواهد شد .\r\n83 - ابن سنان گويد : امام صادق فرمود : رسول خدا در يكى از خطبه‌هايش فرمودند : شما را به بهترين مخلوقات دنيا و آخرت خبر دهم ، هر گاه كسى به شما\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nظلم كرد از او درگذريد ، كسى كه رفت و آمد با شما را قطع كرد شما با او رفت و آمد كنيد ، كسى به شما بد كرد شما به او نيكى كنيد ، كسى شما را محروم كرد شما به او احسان نمائيد از دشمنى دورى كنيد كه او دين را از بين مىبرد .\r\n84 - عجلان گويد : امام صادق سلام اللَّه عليه فرمود : در برابر حق از خود گذشت داشته باش ، مردم را در مال خود شريك بدان ، براى آنها به پسند آنچه را براى خود مىپسندى ، همواره در ياد خدا باش ، از كسالت و تنبلى دورى كن كه پدرم مرا به اين وصيت مىكردند و پدرش هم او را وصيت مىنمود .\r\nنماز شب را از دست نده ، كسالت و تنبلى موجب نگردد كه شما از نماز شب غفلت كنى ، هر گاه سستى كردى حق خداوند را ادا نمىكنى و اگر ملول و افسرده شدى حق هيچ كس را ادا نمىكنى ، صداقت و پرهيزگارى را فراموش مكن امانت را برگردان و هر گاه وعده‌اى دادى خلاف مكن .\r\n85 - بكير گويد : امام صادق سلام اللَّه عليه فرمود : ما شيعيان عاقل خود را دوست مىداريم ، و مىخواهيم آنها با شعور و با فهم ، حليم و بردبار و صدوق و صبور و با وفا باشند ، اگر داراى اين صفات برجسته باشند ما آنها را دوست مىداريم .\r\nبعد از آن فرمودند خداوند پيامبران را به مكارم اخلاق اختصاص داد اينك هر كس داراى آن اخلاق باشد بايد خداوند را سپاسگزار باشد ، و اگر داراى آنها نيست به درگاه خداوند زارى كند تا آن اخلاق را به وى عطا كند .\r\nراوى گويد : عرض كردم قربانت گردم آن اخلاق كه وصف فرمودى كدام هستند ، امام عليه السّلام فرمود : آنها عبارتند از ورع ، قناعت ، شكيبائى ، سپاسگزارى ، بردبارى ، حياء ، سخاوت ، شجاعت ، غيرت ، نيكى ، راستگوئى و اداء امانت .\r\n86 - عمر بن سعيد گويد : به حضرت صادق عليه السّلام عرض كردم مرا وصيت كند فرمود : شما را به ترس از خداوند دعوت مىكنم و اينكه ورع و عبادت را از دست ندهيد ، و بدانيد كه عبادت بدون ورع و پرهيزگارى سودى ندارد .\r\nهمواره به كسى كه از خودت پائين هست توجه كن و هرگز به بالا دست نگاه\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nمكن ، خداوند در بسيارى از جاها به رسول خود فرمود : مال و فرزندان آنها شما را به شگفت نياورد ، در جاى ديگر فرمود : ديدگان خود را به طرف كسانى كه رزق و برق دنيا را دارند و يا زنان زيادى را در اختيار گرفته‌اند توجه ندهيد .\r\nاگر وقتى نفست تو را به يكى از اينها متوجه نمود و دنيا را در نظرت زيبا جلوه داد ، بدان كه رسول خدا صلى اللَّه عليه و إله خوراكش نان جو بود و شيرينى او خرما اگر پيدا مىشد ، از شاخه درختان آتش درست مىكرد ، هر گاه گرفتار مصيبتى شدى از مصيبت‌هاى آن حضرت ياد كن كه مردم مانند او مصيبت نديدند .\r\n87 - ابن اسحاق خراسانى گويد : امير المؤمنين عليه السّلام فرمود : ترديد نداشته باشيد كه به شك گرفتار مىشويد و كافر مىگرديد ، خود را آزاد نسازيد كه همه چيز را از دست بدهيد ، با حق به مداهنه عمل نكنيد كه زيان خواهيد كرد و احتياط آن است كه موضوع را خوب درك كنيد .\r\nفقه و شعور به شما حكم مىكند كه گول نخوريد و كسى شما را فريب ندهد ، شايسته‌ترين شما در نزد خداوند كسى است كه از خداوند اطاعت كند ، و فريب‌كارترين شما آن كسى است كه به خداوند عصيان ورزد ، هر كس از خداوند فرمان برد آرامش پيدا مىكند و رستگار مىشود .\r\nكسى كه معصيت خداوند را انجام دهد و نافرمانى كند روزى زيان مىكند و پشيمان مىگردد ، از خداوند يقين بخواهيد و دنبال عاقبت كار باشيد ، بهترين چيزى كه در خانه قلب جاى مىگيرد يقين است ، اى مردم از دروغ دورى كنيد ، و بدانيد هر كس چيزى را مىخواهد دنبال آن مىرود و هر كس مىترسد فرار مىكند .\r\n88 - حذاء از امام صادق عليه السّلام روايت مىكند كه فرمود : شما را به مهمترين واجبات خداوند خبر دهم ، و آنها عبارتند از انصاف ، مواسات با برادران براى خداوند ، در هر حال ياد خدا بودن ، و اگر جايى كار مورد رضايت خدا پيش آمد آن را انجام دهد و اگر معصيتى پيش آمد آن را ترك گويد .\r\n89 - سلمان فارسى رحمة اللَّه عليه گويد : دوست من رسول خدا صلى اللَّه عليه و إله مرا به\r\n\r\n","description":"","footnote":"","page_name":" 527 ","page_number":527},
  {"content":"\r\n\r\nهفت چيز وصيت كردند و من در هر حالى كه باشم آنها را انجام مىدهم ، نخست اينكه همواره به پائين‌تر از خود نگاه كنم و هرگز به بالاتر از خويش نگاهى نداشته باشم .\r\nبايد فقراء را دوست داشته باشم و خود را به آنها نزديك سازم ، و حق را بگويم اگر چه تلخ باشد ، با ارحام رفت و آمد كنم اگر چه آنها از من بريده باشند و اينكه از مردم چيزى نخواهم و همواره به ذكر لا حول و لا قوة الا باللَّه مشغول شوم كه اين يكى از گنج‌هاى بهشت مىباشد .\r\n90 - امير المؤمنين سلام اللَّه عليه فرمود : من دنبال قدر و مقام رفتم و آن را جز در علم نديدم ، اينك علم فرا گيريد تا در دنيا و آخرت اهميت پيدا كنيد ، و كرامت و بزرگوارى را هم فقط در تقوى و پرهيزكارى مىتوانيد بدست آوريد اكنون دنبال آن را بگيريد .\r\nمال و ثروت را فقط در قناعت پيدا خواهيد كرد ، اينك قناعت كنيد تا بىنياز شويد راحت و آسايش در آن است كه با مردم در كارهاى مختلف آميزش نداشته باشيد و اگر مىخواهيد آرام زندگى كنيد و در دو جهان راحت گرديد با مردم كمتر آميزش كنيد .\r\nسلامتى را تنها در اطاعت خداوند مىتوانيد بدست آوريد ، اكنون خداوند را اطاعت كنيد تا سالم بمانيد ، خضوع را هم در پذيرش حق مىتوان بدست آورد اينك حق را قبول كنيد كه پذيرش حق آدميان را از تكبر و غرور دور مىكند .\r\nلذت زندگى را در ترك هواهاى نفسانى ديدم ، اكنون اگر مىخواهيد زندگى خوشى داشته باشيد بايد هواها را ترك كنيد ، اگر مىخواهيد مردم شما را به خوبى ياد كنند سخاوت داشته باشيد تا جامعه از شما به نيكى ياد كند من نعمت‌هاى دنيا را در اين اعمال ديدم و از آنها لذت بردم .\r\n91 - صفوان گويد : حضرت صادق عليه السّلام فرمود : هر كس به خداوند متعال متوسل گردد هدايت مىشود ، هر كس به خداوند توكل كند خدا او را كفايت مىكند ، و هر كس به آن چه خداوند به او روزى كرده قناعت كند خدا او را بىنياز مىسازد ،\r\n\r\n","description":"","footnote":"","page_name":" 528 ","page_number":528},
  {"content":"\r\n\r\nهر كس از خدا بترسد رهائى پيدا مىكند .\r\nاى بندگان خدا تا آنجا كه توانائى داريد تقوى پيشه كنيد و از او اطاعت نماييد و كار را به اهل آن واگذاريد تا رستگار شويد و صبر كنيد كه خدا با صابران است ، و مانند كسانى كه خدا را فراموش كردند نباشيد كه خدا آنها را از خود فراموش خواهد كرد و بدانيد كه ياران بهشت مانند ياران دوزخ نيستند ، و اصحاب بهشت اهل نجات مىباشند .\r\n92 - هشام بن سالم گويد : از امام صادق عليه السّلام شنيدم كه به حمران فرمودند :\r\nاى حمران به كسانى كه پائين‌تر از تو هستند و توانائى آنها از شما كمتر مىباشد توجه كنيد و به بالاتر از خود هرگز توجه نداشته باشيد ، اگر چنان كنى به آنچه در دست دارى قناعت خواهى كرد .\r\nدر اين صورت شايستگى زيادت پيدا خواهى كرد و بدان كارى كه از روى يقين انجام مىدهى اگر چه كم باشد از عمل زياد اما بدون يقين بهتر مىباشد ، و بدان ورعى بالاتر از دورى كردن از گناهان نيست بايد از آزار مؤمنان دست باز داريد و غيبت آنها را نكنيد .\r\nزندگى گواراتر از حسن خلق نيست ، و مالى سودمندتر از قناعت نخواهد بود و آدمى بايد با مال اندكى كه زندگى را كفايت مىكند بسازد و از تكاثر دست باز دارد ، و هيچ جهلى زيان آن بيشتر از خود خواهى نيست .\r\n93 - رسول اكرم صلى اللَّه عليه و إله فرمود : خوشا به حال آن كس كه خلقش پاك و باطنش خوب و نهانش شايسته و ظاهرش نيكو باشد زيادى مال خود را انفاق كند و از پر حرفى دست بكشد و از خود گذشت داشته باشد و اهل انصاف به حساب آيد .\r\n94 - در حديث ديگرى آمده خوشا به حال آن كس كه عمرش طولانى شود و عملش نيكو باشد و آخرت او هم به خوبى برايش بگذرد ، زيرا خداوند از اعمال وى راضى مىباشد و واى بر كسى كه عمرش طولانى گردد و عملش بد شود و پايان كارش به زشتى و بدى مبدل گردد ، زيرا خداوند بر او غضب كرده است .\r\n95 - سكونى از امام صادق و او از پدرانش عليهم السّلام روايت مىكند كه رسول خدا\r\n\r\n","description":"","footnote":"","page_name":" 529 ","page_number":529},
  {"content":"\r\n\r\nصلى اللَّه عليه و إله فرمود : هر كس وضوى كامل بگيرد و نمازش را نيكو بجاى آورد و زكات مالش را هم بدهد و از غضب خود را نگهدارد و زبانش را حفظ كند و براى گناهانش استغفار نمايد ، و خاندانش را نصيحت كند ، به حقيقت ايمان رسيده و درهاى بهشت براى او باز مىشود .\r\n96 - على عليه السّلام فرمود : خيرى در گفتار نخواهد بود مگر اينكه عمل هم باشد ، در چهره‌ها خيرى نيست مگر اينكه باطن او خوب باشد ، مالى كه در آن بخشش نباشد خيرى در آن وجود ندارد ، صداقتى كه در آن وفاء نباشد خيرى در آن نخواهد بود .\r\nفقه بدون ورع و پرهيزكارى سودى ندارد ، صدقه بدون نيت ارزشى ندارد ، زندگى بدون سلامتى و تندرستى ارزشى نخواهد داشت ، وطنى كه در آن امنيت و خوشى نباشد آن وطن جاى زندگى نيست .\r\n97 - ابو بصير گويد : به امام صادق عليه السّلام عرض كردم شيعيانت را براى من وصف كنيد ، فرمود : شيعيان ما كسانى هستند صداى آنها از گوشها فراتر نمىرود و غضبش از خودش تجاوز نمىكند ، خود را بر ديگران تحميل نمىسازد و اگر از گرسنگى بميرد غير از برادران خود از كسى سؤال نمىكند .\r\nشيعيان مانند سگ‌ها زوزه نمىكشند و مانند كلاغها طمع ندارند ، زندگى آنها بسيار سبك است و آنها همواره در حال انتقال مىباشند ، در اموال شيعيان براى محرومان حقى هست و آنها به ضعفاء و دردمندان مىرسند و با هم مواسات دارند .\r\nشيعيان ما در هنگام مرگ بىتابى ندارند و در گورها همديگر را زيارت مىكنند ، گويد : عرض كردم قربانت گردم اينها را در كجا بيابم فرمود : در اطراف زمين و بازارها و خيابان‌ها ، آنها همان گونه كه خداوند در قرآن فرموده : نزد مؤمنان ذليل و نزد كافران عزيز مىباشند .\r\n98 - على بن يعقوب گويد : امام صادق عليه السّلام به من گفتند مردم تو را فريب ندهند زيرا پاداش از جاى ديگر به تو مىرسد و به آنها ارتباطى ندارد ، روزها را در\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nكارهاى ببيهوده مگذران كه حافظان مراقب اعمال تو هستند و كارهاى تو را حفظ مىكنند .\r\nكارهاى خير را هرگز كم ندان كه فردا به تو مىرسد و خوشحالت مىكند و از كار بد هر چه كم باشد دورى كن كه فردا تو را بد حال مىكند ، كار نيك كن كه از هر چيز زودتر بدست تو خواهد رسيد و گناهان گذشته را محو خواهد كرد خداوند مىفرمايد نيكيها بديها را مىبرند و بايد اهل ذكر متوجه باشند .\r\n99 - ابو حمزه ثمالى گويد : از امام سجاد عليه السّلام شنيدم فرمود : هر كس واجبات خداوند را انجام دهد از بهترين مردمان مىباشد ، هر كس از حرام دست بكشد عابدترين مردم مىباشد و هر كس قناعت كند به آنچه خدا به او داده است از بىنيازترين مردم مىباشد .\r\n100 - زهرى از امام عليه السّلام روايت مىكند كه فرمود : واى بر كسى كه معتقد به امر به معروف و نهى از منكر نباشد ، هر كس لا إله الا اللَّه بگويد : وارد ملكوت آسمانها نمىشود مگر اينكه عمل صالحى دنبال او بيايد و كارش در دنيا به شايستگى ختم گردد .\r\nدين ندارد هر كس كه به امام غير عادل خضوع كند ، دين ندارد كسى كه از ظالمى اطاعت نمايد خوار مىگردند آن گروهى كه به گذشتگان خود افتخار كنند تا آنجائى كه قبرها را به هم نشان دهند و به تعداد قبرها بر هم افتخار نمايند .\r\nامام عليه السّلام فرمود : كسى كه كار خوب كرده و از كارهاى بد دست كشيده بهتر است از كسى كه هم كار خوب كرده و هم بد ، و كسى كه هم نيكى كرده و هم بدى بهتر است از كسى كه بدى كرده و نيكى ننموده است فرمود توقف در شبهات بهتر است از فرو رفتن در مهلكات .\r\n101 - يكى از بنى هاشم گويد : از امام عليه السّلام شنيدم هر كس چهار چيز داشته باشد اسلامش كامل مىگردد اگر چه غرق در گناه باشد او را زيان نمىرساند ، و آنها عبارتند از صدق ، حياء ، حسن خلق و شكر .\r\n102 - مهزم اسدى گويد : امام صادق عليه السّلام فرمود : شيعيان ما كسانى هستند كه\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nصداى آنها از گوشهاى آنها تجاوز نمىكند ، علنا بخاطر ما ستايش نمىشوند ، و با دشمنان ما ارتباط برقرار نمىكنند ، و دوستان ما را دشمن نمىگيرند ، با كسانى كه از ما عيب‌جوئى مىنمايند هم‌نشينى نمىكنند .\r\nراوى گويد : عرض كردم پس اينهائى كه خود را شيعه مىدانند چه مىگويند و ما با آنها چگونه رفتار كنيم ، امام فرمود : آنها بايد پاك گردند و از همديگر تميز داده شوند و جابجا گردند تا حقيقت روشن گردد و پاك از ناپاك معلوم شود .\r\nقحطىها آنها را فانى مىكنند ، و طاعون‌ها آنان را هلاك مىسازند اختلافات آنها را از هم پراكنده مىكند ، شيعيان ما كسانى هستند كه مانند سگ‌ها زوزه نمىكشند ، و مانند كلاغ‌ها طمع ندارند و اگر از گرسنگى بميرند سؤال نمىكنند .\r\nگويد : عرض كردم اينها را كجا طلب كنم فرمود : آنها را در اطراف زمين بجوى آنان از نظر زندگى سبك بار هستند و از جايى بجاى ديگر انتقال پيدا مىكنند ، آنها هر گاه در جايى حضور پيدا كنند شناخته نمىگردند و اگر غيبت كنند كسى از آنها سؤال نمىكند .\r\nاگر بيمار شوند كسى از آنها عيادت نمىكند و اگر زن بخواهند كسى به آنها زن نمىدهد ، اگر منكرى را ديدند او را انكار مىنمايند ، اگر جاهل آنها را مورد خطاب قرار دهد و يا آنها را استهزاء كند بر او سلام مىنمايند .\r\nاگر صاحب حاجتى از آنها حاجت خود را بخواهد بر او ترحم مىكنند آن جماعت در موقع مرگ حزن و اندوهى ندارند ، در قبرها به ديدن يك ديگر مىروند ، اگر چه آنها در شهرهاى گوناگون زندگى مىنمايند ولى دلهاى آنان با هم يكى مىباشد .\r\n103 - موسى بن جعفر عليه السّلام از پدرانش روايت مىكند كه رسول خدا صلى اللَّه عليه و إله فرمود : اگر پدر و مادرت دو سال راه از تو دور باشند نزد آنها برو و به آنها نيكى كن ، اگر ارحام تو يك سال از تو دور مىباشند از آنها ديدن نما ، اگر بيمارى به فاصله يك ميل از تو دور است از وى عيادت كن .\r\nاگر جنازه‌اى به اندازه دو ميل از تو فاصله دارد ، براى تشييع جنازه او برويد ، و\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nاگر مظلومى به فاصله سه ميل از تو زندگى مىكند به داد آن برس ، استغفار را فراموش نكنيد كه آن شما را نجات مىدهد .\r\nرسول خدا صلى اللَّه عليه و إله فرمود : خوشا به حال كسانى كه قبل از همه در سايه عرش خداوند قرار مىگيرند گفته شد : يا رسول اللَّه آنها كدام افراد هستند ، فرمود : آنها كسانى هستند كه هر گاه حق را بشنوند قبول مىكنند ، و هر گاه از آنها سؤال كنند پاسخ مىدهند .\r\nآنها حق را ظاهر مىكنند و در جايش بذل مىنمايند آنها در باره مردم آن گونه حكم مىكنند كه در باره خود حكم كرده‌اند ، اين گونه جماعت قبل از همه در سايه عرش خدا قرار مىگيرند .\r\nرسول خدا صلى اللَّه عليه و إله فرمود : به ما خانواده هفت چيز داده شده كه به هيچ كس عطا نشده است نه گذشتگان و نه آيندگان به آن رسيده‌اند ، آنها عبارتند از : صباحت ، فصاحت ، سماحت ، شجاعت ، علم ، عمل ، و محبت در ميان زنها .\r\nعلى عليه السّلام فرمود : از رسول خدا صلى اللَّه عليه و إله پرسيدند آن چيست كه شيطان را از ما دور مىكند فرمود : روزه چهره شيطان را سياه مىكند ، صدقه كمر او را مىشكند ، محبت در راه خدا و مواظبت بر كارهاى شايسته كمر او را قطع مىكند و استغفار كردن او را مىزند .\r\nرسول خدا صلى اللَّه عليه و إله فرمود : امت خود را به پنج چيز وصيت مىكنم : سخن حق را گوش دهند ، از خدا اطاعت كنند ، از كفر به اسلام هجرت نمايند ، جهاد داشته باشند ، و با جماعت حركت كنند ، هر كس مردم را به جاهليت دعوت كند در يكى از گودال‌هاى جهنم قرار مىگيرد .\r\n104 - فاطمه دختر امام حسين عليه السّلام از پدرش از امير المؤمنين عليه السّلام روايت مىكند كه رسول خدا صلى اللَّه عليه و إله فرمود : هر كس چهار خصلت داشته باشد به خير دنيا و آخرت رسيده و حظ خود را بدست آورده است .\r\nورعى كه او را از ارتكاب به حرام باز دارد ، حسن خلقى كه بوسيله آن در ميان مردم زندگى كند حلمى كه بوسيله آن نادانها را از خود دور سازد ، و زن شايسته‌اى كه\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nدر كارهاى دنيا و آخرت او را يارى دهد .\r\n105 - محمد بن جعفر از پدرش و او از پدرانش عليهم السّلام روايت مىكند كه رسول خدا صلى اللَّه عليه و إله فرمود : رأس همه كارها سه چيز است حق را به طرف دادن و انصاف داشتن ، مواسات با برادران و در هر حال ياد خدا كردن .\r\n106 - على بن حمزه علوى از امام رضا عليه السّلام و او از پدرانش عليهم السّلام روايت مىكند كه رسول خدا صلى اللَّه عليه و إله فرمود : حسبى مانند تواضع نيست ، كرمى بالاتر از تقوى وجود ندارد عملى مانند نيت نخواهد بود ، رسول خدا فرمود : حب انسانى ثروت اوست ، و مروت او عقل وى هست ، و شرفش حلم او مىباشد و بزرگواريش تقواى او هست .\r\n107 - اسحاق بن جعفر از برادرش موسى عليه السّلام روايت مىكند كه پدرم فرمود :\r\nبهتر از راستى گوينده آن است ، و بهتر از نيكى بجاى آوردن آن مىباشد بعد از آن فرمود : رسول خدا صلى اللَّه عليه و إله فرمودند : من براى مكارم اخلاق و رسانيدن بهترين آنها مبعوث شده‌ام و نيز فرمود به پايان رسانيدن كار نيك بهتر از شروع كردن آن است .\r\n108 - محمد بن صدقه از امام موسى و او از پدرانش عليهم السّلام روايت مىكند كه رسول خدا صلى اللَّه عليه و إله فرمود : امت من همواره در خير هستند مادامى كه به هم محبت مىكنند و نماز برپا مىدارند و زكات مىدهند و مهمانى مىكنند ، و اگر اين كارها را ننمايند ، مبتلا به قحطى و خشكسالى مىشوند .\r\n109 - ابو عبيده حذاء گويد : امام صادق عليه السّلام فرمود : شما را به مهمترين واجبات خداوند مطلع سازم گفتم : بفرمائيد فرمود : مهمترين آنها اين است كه در هنگام داورى حق را به طرف خود بدهى و با برادران خود در مالت مواسات كنى و همواره ياد خدا باشى و ذكر بگوئى .\r\nمقصود اين نيست كه هميشه سبحان اللَّه و يا الحمد للَّه و يا لا إله الا اللَّه بگوئى اگر چه اينها هم ذكر هستند ولى مقصود از ذكر آن است كه هر گاه به حرامى رسيدى دست از آن باز دارى و از خداوند اطاعت كنى و اوامر او را انجام دهى .\r\n\r\n","description":"","footnote":"","page_name":" 534 ","page_number":534},
  {"content":"\r\n\r\n110 - ابن ابى يعفور گويد : امام صادق سلام اللَّه عليه فرمود : كمال مؤمن در سه خصلت مىباشد : درك مسائل دينى ، صبر در برابر مشكلات و عقل معاش و زندگى .\r\n111 - ابو كهمس گويد : به امام صادق عليه السّلام عرض كردم كدام يك از اعمال بعد از معرفت بهتر است فرمود : بعد از معرفت چيزى مانند نماز نيست و بعد از نماز هم زكات مىباشد ، و بعد از آن روزه و بعد از آن حج مىباشد ولى آغاز و انجام همه اينها معرفت ما هست .\r\nبهترين اعمال بعد از اينها مواسات و بذل مال براى برادران است كه خداوند بندگان خود را به آن آزموده است ، و بعد از آن حج خانه خدا مىباشد كه هر كس هر سال حج بجاى آورد فقر از او برداشته مىگردد و ثروت به طرف او جلب مىشود .\r\nيك نماز واجب در نزد خداوند از هزار حج و هزار عمره مقبوله بهتر است ، و حج خانه از انفاق هزاران درهم و دنيا را فضل است ، سوگند بخدائى كه محمد را به راستى برانگيخت و او را براى بشارت و انذار مبعوث فرمود : برآوردن يك حاجت مسلمان و رفع پريشانى از او از حج هم بهتر مىباشد .\r\nبعد از آن فرمود : از خداوند بترسيد و خسته نشويد و از كارهاى خير ملول نگرديد و كسالت پيدا نكنيد ، خدا و رسولش از شما بىنياز هستند و به شما احتياجى ندارند ، شما همه به خداوند نياز داريد و خداوند مىخواهد شما با اين اعمال مقام پيدا كنيد و وارد بهشت شويد .\r\n112 - سيف از حضرت صادق عليه السّلام روايت مىكند كه فرمود : هر كس را خداوند از ذلت معصيت بيرون كند و به عزت تقوى بكشاند او را از همه چيز بىنياز مىگرداند و بر همگان عزت مىدهد و بدون داشتن مال و عشيره به او سرورى مىدهد .\r\nهر كس از خداوند بترسد خدا همه چيز را از او مىترساند ، و هر كس از خداوند نترسد از همه كس خواهد ترسيد ، هر كس به زندگى اندك قناعت كند خداوند به عمل اندك او راضى خواهد شد هر كس دنبال مال حلال برود زندگى\r\n\r\n","description":"","footnote":"","page_name":" 535 ","page_number":535},
  {"content":"\r\n\r\nبر او آسان مىگردد و به خوشى مىگذراند .\r\nهر كس مال و منال دنيا را ترك گويد و دنبال جمع آورى ثروت و جاه و مقام نباشد خداوند قلب او را پر از حكمت مىكند و زبانش را به حكمت مىگشايد و عيب‌هاى دنيا را به او نشان مىدهد و بيماريها و داروهاى آن را به وى تعليم مىكند و او را از دنيا سالم بيرون مىسازد .\r\n113 - امام حسن عسكرى عليه السّلام فرمود : سخاوت مقدار معينى دارد و اگر بر آن افزوده گردد اسراف است ، احتياط اندازه دارد و اگر از آن گذشت ترس حساب مىشود ميانه روى محدود مىباشد و اگر از آن تجاوز كرد بخل به حساب مىآيد .\r\nشجاعت اندازه‌اى دارد و اگر از آن گذشت بىباكى تلقى مىگردد ، فرمود : از ادب آن است كه هر چه از ديگران بد مىدانى از آن دورى كنى فرمود : هر كس ورع جزء طبيعتش باشد و نيكى از وى آشكار گردد دشمنانش از وى ثنا خواهند گفت و با ذكر جميل و نام نيك در دژى استوار قرار خواهد گرفت و بر دشمنانش پيروز خواهد شد .\r\n114 - نصر بن كثير گويد : من و سفيان ثورى خدمت امام صادق عليه السّلام رسيديم ، گفتم ما قصد خانه خدا را كرديم اينك دعائى به ما تعليم كنيد تا آن را بخوانيم ، فرمود : هنگامى كه به خانه خدا رسيدى دست بر ديوار خانه بگذار و بگو :\r\nيا سامع الفوت و يا سامع الصوت ، و يا كاسى العظام بعد الموت .\r\nبعد از آن هر چيز مىخواهى دعا كن ، در اينجا سفيان چيزى به او گفت كه من نفهميدم ، در جواب او فرمود : اى سفيان هر گاه از چيزى خوشحال شدى بسيار بگو الحمد للَّه و هر گاه از چيزى ناراحت شدى بسيار بگو لا حول و لا قوة الا باللَّه و هر گاه روزيت تاخير افتاد استغفار كن .\r\nمعافا گويد : از ابو جعفر طبرى روايت شده هنگام شنيدن اين حديث قلم و كاغذ طلبيد و اين دعا را از حضرت صادق ياد داشت كرد و اين يك ساعت قبل از درگذشت او بود گفته شد در اين حالت هم مىنويسى گفت : سزاوار است آدمى تا هنگام مرگ علم را از دست ندهد .\r\n\r\n","description":"","footnote":"","page_name":" 536 ","page_number":536},
  {"content":"\r\n\r\n115 - ربيعة بن كعب گويد : يكى از روزها رسول خدا صلى اللَّه عليه و إله به من فرمودند اى كعب تو هفت سال به من خدمت كردى آيا چيزى از من نمىخواهى ، گفتم يا رسول اللَّه اندكى مهلت دهيد تا در اين باره فكرى بكنم ، روز بعد بار ديگر خدمت آن حضرت رسيدم .\r\nدر اين هنگام پرسيدند حاجت خود را بگو عرض كردم يا رسول اللَّه از خداوند بخواه تا مرا در بهشت با شما هم‌نشين كند ، رسول خدا فرمود : كه تو را به اين حاجت راهنمائى كرد ، عرض كردم كسى اين را به من ياد نداده است .\r\nمن خود در اين باره فكر كردم كه اگر از شما مالى بخواهم مال از بين مىرود ، و اگر از شما عمرى طولانى و يا فرزندان زياد بخواهم عاقبت خواهيم مرد ، ربيعه گويد : رسول خدا صلى اللَّه عليه و إله مدتى درنگ كرد و بعد فرمود : از خدا اين را خواهم خواست ، ولى شما هم زياد سجده كنيد و مرا يارى نمائيد .\r\nربيعه گويد : از رسول خدا صلى اللَّه عليه و إله شنيدم فرمود : هر بنده‌اى كه روزى هفت بار بگويد : « أسأل اللَّه الجنة و اعوذ به من النار » ، آتش مىگويد : اى خدا او را از من در پناه خود قرار بده تا از من گزندى و آسيبى نبيند .\r\nگفت : از آن حضرت شنيدم فرمود : هر كس پنج چيز داشته باشد عذرى در ترك اعمال آخرت ندارد ، زن صالح و شايسته‌اى كه او را در امور دين و دنيا كمك كند ، فرزندان نيكوكار ، زندگى در شهر خودش اخلاقى كه بتواند با مردم زندگى كند ، و محبت اهل بيت من .\r\nگويد : شنيدم فرمود : از مردم اميدى نداشته باشيد تا بىنياز گرديد ، اگر طمع كنيد فقير مىگرديد ، هر گاه نماز مىخوانى نمازى بخوان كه گويا آخرين نماز مىباشد ، كارى نكن كه بعد عذرخواهى كنى ، از آن جناب شنيدم فرمود : بعد از من فتنه‌ها پيدا خواهند شد و شما در اين هنگام با على حركت كنيد .\r\nامام صادق عليه السّلام فرمود : هر كس راست بگويد و زبانش پاك گردد ، و نيتش نيكو شود بر عمرش افزوده مىگردد و هر كس با خاندانش به نيكى رفتار كند روزيش زياد مىشود .\r\n\r\n","description":"","footnote":"","page_name":" 537 ","page_number":537},
  {"content":"\r\n\r\n116 - در يك حديث از امام صادق عليه السّلام وارد شده كه فرمود : امير المؤمنين سلام اللَّه عليه بيست و چهار كلمه فرموده‌اند كه ارزش هر يك از آنها به اندازه وزن آسمانها و زمين مىباشد على عليه السّلام فرمودند :\r\nخداوند رحمت كند كسى را كه بشنود و آن را حفظ كند ، و مردم را راهنمائى نمايد و خود هم آن را مورد عمل قرار دهد ، و دنبال راهنما برود و نجات پيدا كند ، به خداوند نظر داشته باشد و از گناهش بترسد ، از خالص مالش قبل از خود بفرستد و كارهاى شايسته انجام دهد .\r\nچيزى براى خود ذخيره كند و از محذورات دورى نمايد ، با مقصود تيرى به طرف هدف بزند ، و عوض بگيرد ، با هواى نفس جنگ كند و آرزوها را دروغ بداند ، از آمال و هوس كناره‌گيرى كند و عمل خود را مرتب نمايد .\r\nصبر را در زندگى مورد عمل قرار دهد و تقوى را وسيله مرگش حساب كند ، آنچه در دل دارد در ظاهر همان را ابراز كند ، و به كمترين چيزى كه مىداند ، اكتفاء نمايد ، از راه روشن حركت كند و طريق صاف و هموار را به پيمايد ، از فرصت‌ها استفاده نمايد و قبل از رسيدن مرگ خود را براى مرگ آماده كند و از عمل خود زاد و توشه بردارد .\r\n117 - امام صادق عليه السّلام فرمود : از آسمان چيزى گرانبهاتر و كمتر از اين سه چيز نيامده است ، تسليم ، نيكى ، و يقين .\r\n118 - امير المؤمنين عليه السّلام فرمود : در هنگام ظهور فتنه مانند بچه شتر باشيد نه كمرى دارد كه از آن بار بكشند و نه شيرى دارد كه آن را بدوشند .\r\nعلى عليه السّلام فرمود : صبر از شجاعت ناشى مىگردد ، زهد ثروت بشمار مىرود ، ورع و پرهيزكارى سپرى است كه آدميان را نگه مىدارد ، رضا و خوشنودى بهترين هم‌نشين مىباشد علم ميراثى شريف است ، ادب زيورى است كه آدميان را آرايش مىدهد .\r\nانديشه آئينه‌اى روشن مىباشد ، سينه عاقل صندوق راز او هست ، چهره باز دامى است كه آدميان را جلب مىكند و دوست انسان مىكند ، مسالمت با مردم\r\n\r\n","description":"","footnote":"","page_name":" 538 ","page_number":538},
  {"content":"\r\n\r\nعيب‌ها را مىپوشاند صدقه داروئى است كه آدمى را بهبودى مىبخشد ، اعمال بندگان در دنيا مقابل آنها در آخرت قرار خواهد گرفت .\r\n119 - از على عليه السّلام سؤال شد خير چيست ، فرمود : خير آن نيست كه مال و فرزندت زياد گردد ولى خير آن است علم و عملت زياد گردد ، و حلمت افزون شود ، و با عبادت خداوند به مردم مباهات كنى اگر كار نيك كردى سپاسگوئى و اگر بد كردى استغفار كنى .\r\nدر دنيا خير فقط براى دو نفر مىباشد ، مرديكه مرتكب گناه شده است و با استغفار آن را جبران مىكند ، و مرديكه به كارهاى نيك شتاب دارد ، عملى كه توام با تقوى باشد كم نيست ، و چگونه كم خواهد بود آن عملى كه مورد قبول قرار مىگيرد .\r\n120 - على عليه السّلام فرمود : مالى محكم‌تر از عقل نيست خودخواهى آدمى را به تنهائى مىكشاند و از همگان دور مىكند ، عقلى مانند تدبير نيست ، كرمى مانند تقوى نخواهد بود ، همنشينى مانند حسن خلق براى آدمى نمىباشد و ارثى مانند ادب نيست .\r\nتوفيق بهترين راهنماى آدم است ، و عمل صالح بالاترين تجارت مىباشد ، پاداش كارها بهترين سود به حساب مىآيد ، بهترين ورع آن است كه انسان در هنگام شبهات از ورود در آن خوددارى كند و زهدى مانند خوددارى از حرام نيست .\r\nدانشى مانند تفكر و انديشه نخواهد بود ، عبادتى مانند اداء واجبات نيست ، ايمانى مانند حياء و صبر نخواهد بود ، تواضع بهترين حسب است ، و شرفى مانند علم نيست ، مشورت در كارها استوارى و اطمينان مىآورد و پشت آدمى را محكم مىكند .\r\n121 - على عليه السّلام فرمود : خوشا به حال كسى كه خود را حقير و كوچك بداند و دنبال كسب پاك برود و باطنش صالح و شايسته باشد و اخلاقش نيكو گردد ، زيادى مالش را انفاق كند و پر حرفى ننمايد ، مردم از شر او در امان باشند با سنت\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nرفتار كند و دنبال بدعت‌ها نرود .\r\n122 - امير المؤمنين سلام اللَّه عليه فرمود : هر كس داراى چهار چيز باشد از چهار چيز محروم نمىگردد ، هر كس موفق به دعا شد از اجابت محروم نمىگردد ، هر كس به توبه موفق شد از قبول اعمال محروم نمىشود .\r\nهر كس موفق به استغفار شد از آمرزش محروم نمىشود ، هر كس توفيق شكر و سپاس يافت از افزايش نعمت محروم نخواهد شد خداوند براى هر يك از اينها در قرآن مجيد آيه‌اى نازل كرده و در باره دعا فرموده :\r\nمرا بخوانيد تا اجابت كنم ، در باره استغفار گفته : هر كس كار بدى بكند و يا به خود ستم روا دارد ولى بعد از آن استغفار كند خداوند را آمرزنده و مهربان خواهد يافت و در باره شكر فرمود :\r\nاگر شاكر باشيد و سپاسگزارى كنيد من بر روزى شما خواهم افزود ، و در باره توبه مىفرمايد : توبه براى كسانى هست كه كارهاى زشت مىكنند و آن كارها را از روى جهالت انجام مىدهند و بعد توبه مىكنند خداوند توبه آنها را قبول مىكند .\r\n123 - على عليه السّلام فرمود : جود و بخشش عرض و آب روى آدمى را نگه مىدارد ، حلم و بردبارى دهان سفيه و نادان را مىبندد ، عفو و درگذشت زكات پيروزى مىباشد ، مشورت خود يك راهنما هست و كسى كه خود را بىنياز مىداند در مخاطره است .\r\nصبر و شكيبايى با گردش شب و روز مبارزه مىكند ، جزع و بىتابى آدمى را تباه مىنمايد ، بهترين ثروت ترك آرزوها هست ، چه قدر عقل‌ها كه اسير هواى نفس هستند ، تجربه اندوختن خود موفقيت مىباشد ، محبت خويشاوندى است كه از آن مىتوان استفاده كرد و افسرده‌ها را محل اطمينان ندانيد .\r\n124 - كثرت سكوت هيبت آدمى را زياد مىكند ، انصاف رفت و آمدها را زياد مىگرداند ، با احسان قدر و مقام‌ها معلوم مىشوند ، با تواضع نعمت‌ها تمام مىگردند ، با تحمل مخارج زندگى بزرگى معلوم مىشود ، با سيرت نيكو و روش خوب دشمنان مقهور مىگردند ، با درگذشت از نادان ياوران زياد مىشوند .\r\n\r\n","description":"","footnote":"","page_name":" 540 ","page_number":540},
  {"content":"\r\n\r\n125 - امير المؤمنين عليه السّلام فرمود : مؤمن در چهره‌اش شادمان و خوشحال و در دل اندوهگين است ، دلش بسيار باز مىباشد ، در نزد خود از همه حقيرتر است برترىجوئى را دوست نمىدارد و از بدگوئى دورى مىكند .\r\nاو اندوهى طولانى دارد ، همتش بسيار عالى مىباشد ، زياد سكوت مىكند ، اوقاتش هميشه مشغول است ، سپاسگزار و صبور مىباشد ، همواره در فكر فرو رفته ، با هر كس دوستى نمىكند ، اخلاقش نرم است و سخت‌گير نيست ، از سنگ محكم‌تر است و از بنده‌اى كوچك‌تر مىباشد .\r\n126 - على عليه السّلام فرمود : شرفى بالاتر از اسلام نيست ، عزتى برتر از تقوى نخواهد بود ، پناهگاهى محكم‌تر از ورع نيست ، شفيعى موفق‌تر از توبه نمىباشد ، گنجى بىنيازتر از قناعت وجود ندارد ، خوشنودى به روزى كفاف فقر را مىبرد .\r\nهر كس به اندازه زندگى داشته باشد و به آن بسنده كند در راحتى و آسايش بسر خواهد برد ، حرص و هوى كليد سختى و مشقت هستند و آدمى را گرفتار مشكل مىكنند ، حرص و تكبر و حسد خوىهائى هستند كه آدميان را گرفتار گناه مىكنند ، و شر هم جامع همه عيب‌ها مىباشد .\r\n127 - على عليه السّلام فرمود : هر گاه در مردى خوى زيبائى مشاهده كرديد دقت كنيد كه او خوىهاى ديگرى هم دارد .\r\n128 - على عليه السّلام فرمود : براى رسيدن به اخلاق حميده خود را آماده كنيد ، و در اين باره تعصب به خرج دهيد ، حقوق همسايگان را حفظ كنيد ، به ذمه‌ها و عهدها وفادار باشيد با نيكىها همراهى كنيد و با متكبران همراهى نداشته باشيد و از آنها اطاعت نكنيد .\r\nهمواره دنبال فضل برويد و از ستم و تعدى دست باز داريد ، كشتن را بزرگ بشماريد ، و به مردم حق بدهيد ، خشم خود را فرو نشانيد و در زمين از فساد دورى كنيد ، و بنگريد كه بر ملت‌هاى گذشته در اثر كارهاى زشت چه گذشت و بر سر آنها چه آمد .\r\nدر زندگى آنها مطالعه كنيد و بدىها و خوبىهاى آنها را مورد دقت قرار\r\n\r\n","description":"","footnote":"","page_name":" 541 ","page_number":541},
  {"content":"\r\n\r\nدهيد ، و بترسيد از اينكه مانند آنها باشيد ، هر گاه در حالت آنها مطالعه كرديد بنگريد آنها از چه راهى به عزت رسيدند و چگونه خوار شدند و نابود گرديدند .\r\nشما از مطالعه حالات آنها دريابيد كه چگونه دشمنان از آنها دور شدند و عافيت و آسايش براى آنها پيش آمد ، و نعمت‌ها براى آنها فراهم آمد و رشته محبت بين آنها كشيده شد و افتراق آنها مبدل به اتحاد گرديد و همه با هم دوست شدند و متحد گرديدند .\r\nآن جماعت از همديگر بهره‌ها بردند و همديگر را به كار نيك توصيه كردند و از افتراق دورى نمودند و همديگر را سست و ناتوان نساختند حسدها و كينه‌ها و دشمنىها از ميان آنها رخت بربست و دستهاى نفاق و عناد به وحدت گرائيد و با يك ديگر هم دست شدند .\r\n129 - زياد بن منذر گويد : امام باقر عليه السّلام فرمود : هنگامى كه خداوند با موسى بن عمران عليه السّلام سخن گفت موسى عرض كرد : بار خدايا پاداش كسى كه گواهى دهد من رسول تو هستم و تو با من سخن گفتى چيست .\r\nخداوند فرمود : اى موسى ملائكه نزد او مىآيند و او را به بهشت من مژده مىدهند ، موسى عرض كرد : بار خدايا پاداش كسى كه مقابلت بيايد و نماز بگذارد چيست .\r\nخداوند فرمود : با فرشتگان خود هنگامى كه او ركوع و سجود مىكند و يا قيام مىنمايد و مىنشيند مباهات مىكنم و او را عذاب نخواهم كرد ، موسى گفت : بار خدايا پاداش كسى كه براى رضاى تو يك فقير و مستمندى را اطعام كند چيست .\r\nخداوند فرمودند : دستور مىدهم منادى فرياد بزند و روز قيامت به گوش همه برساند كه فلان فرزند فلان از دوزخ آزاد شد ، موسى عرض كرد بار خدايا پاداش كسى كه صله رحم بجاى آورد چيست .\r\nخداوند فرمود : اى موسى مرگ او را به تاخير خواهم انداخت و سكرات مرگ را بر او آسان خواهم گرفت و خازنان بهشت او را فرياد مىزنند كه به طرف بهشت بيائيد و از هر درى كه مىخواهيد وارد شويد موسى عرض كرد بار خدايا\r\n\r\n","description":"","footnote":"","page_name":" 542 ","page_number":542},
  {"content":"\r\n\r\nجزاى كسى كه مردم را اذيت نكند و نيكى نمايد چيست .\r\nخداوند فرمود : اى موسى آتش با او گفتگو مىكند و مىگويد مرا به تو راهى نيست ، موسى گفت بار خدايا پاداش كسى كه تو را با زبان و قلب دوست بدارد چيست .\r\nخداوند فرمود : اى موسى او را روز قيامت در سايه عرش خود قرار مىدهم و در جوار خود جاى مىدهم ، موسى گفت : بار خدايا پاداش كسى كه آيات تو را در نهان و آشكارا تلاوت كند چيست .\r\nخداوند فرمود : اى موسى او مانند برق از صراط عبور مىكند ، موسى گفت :\r\nپاداش كسى كه بر اذيت و آزار مردم صبر كند چيست .\r\nخداوند فرمود : او را در سختيهاى روز قيامت يارى مىكنم ، موسى عرض كرد : بار خدايا پاداش كسى كه از ترس تو اشك بريزد چيست .\r\nخداوند فرمود : اى موسى صورت او را از آتش جهنم حفظ مىكنم و از سختيهاى روز قيامت و از وحشت‌هاى آن او را نگه مىدارم ، موسى عرض كرد بار خدايا پاداش كسى كه در مصيبت‌ها صبر كند و فرمان تو را اجراء كند چه خواهد بود .\r\nخداوند فرمود : اى موسى براى هر نفسى در بهشت درجه‌اى خواهد داشت ، و هر درجه‌اى از دنيا و هر چه در آن است بهتر مىباشد ، موسى عرض كرد بار خدايا پاداش كسى كه در واجبات تو صبر كند چيست .\r\nخداوند متعال فرمود : اى موسى براى هر واجبى كه او انجام مىدهد يكى از درجات بلند را به او خواهم داد ، موسى عرض كرد بار خدايا پاداش كسى كه در تاريكيهاى شب به طاعت تو مشغول گردد چيست .\r\nخداوند فرمود : به او روز قيامت روشنائى هميشگى خواهم داد و به او حسنات زيادى به اندازه كسانى كه در تاريكى شب و روشنائى ماه و ستارگان بر او مىگذرند عطا مىكنم موسى عرض كرد بار خدايا پاداش كسى كه از معصيت‌هايت دست نكشد چيست .\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nخداوند فرمود : اى موسى نامه اعمال او را از پشت سرش بدست چپ او مىدهم موسى عرض كرد بار خدايا كسى كه زنا دهد چه پاداشى دارد .\r\nخداوند فرمود : اى موسى روز قيامت گرفتار دودى مىشود كه بدبوتر از مردار است و او را به همه نشان مىدهند ، موسى عرض كرد خداوندا پاداش كسى كه اطاعت‌كنندگان تو را دوست بدارد چيست .\r\nخداوند فرمود : اى موسى او را بر آتش خود حرام مىكنم ، موسى گفت : بار خدايا كسى كه همواره زبانش در ذكر تو مشغول مىباشد و به درگاه تو تضرع دارد چيست .\r\nخداوند فرمود : اى موسى او را در سختيهاى آخرت يارى خواهم كرد ، موسى عرض كرد خدايا جزاى كسى كه يك مؤمنى را از روى عمد بكشد چيست .\r\nخداوند فرمود : روز قيامت به او توجه نخواهم كرد و از گناه او نمىگذرم ، موسى عرض كرد بار خدايا پاداش كسى كه يك كافرى را به اسلام دعوت كند چيست .\r\nخداوند فرمود : اى موسى او را روز قيامت مخير مىكنم هر كس را مىخواهد شفاعت كند ، موسى گفت بار خدايا پاداش كسى كه مسلمانى را به اطاعت تو فرا خواند و از معصيت تو باز دارد چه خواهد بود .\r\nخداوند فرمود : اى موسى روز قيامت او را با متقين محشور خواهم كرد ، موسى گفت : بار خدايا پاداش كسى كه نماز را در وقت خود بخواند و چيزى او را از نماز باز ندارد چيست .\r\nخداوند فرمود : اى موسى هر چه بخواهد به او مىدهم و بهشت خود را به او مىبخشم ، موسى گفت : بار خدايا پاداش كسى كه از يتيمى سرپرستى كند چيست .\r\nخداوند فرمود : روز قيامت او را در سايه عرش خود جاى مىدهم ، موسى گفت : پاداش كسى كه از ترس تو وضوى خود را كامل كند چيست .\r\nخداوند فرمود : روز قيامت او را محشور مىكنم در حالى كه چهره‌اش مىدرخشد ، موسى گفت : بار خدايا پاداش كسى كه ماه رمضان براى مردم روزه\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nمىگيرد چيست .\r\nخداوند فرمود : اى موسى ثواب او مانند كسى است كه اصلا روزه نداشته است ، موسى گفت : بار خدايا پاداش كسى كه روزها روزه مىگيرد و فقط تو را در نظر دارد چيست .\r\nخداوند فرمود : اى موسى بهشت من براى او مىباشد ، و او را از هر ترسى و وحشتى در امان قرار مىدهم و از آتش نجات مىدهم .\r\n130 - موسى بن اسماعيل از پدرش و او از پدرانش عليهم السّلام روايت مىكند كه رسول خدا صلى اللَّه عليه و إله فرمود : محبت و احسان از بزرگوارى است ، حلم و بردبارى به آدمى زينت مىدهد ، و صبر بهترين مركبى است كه آدميان بر آن سوار مىشوند .\r\n\r\n39 در عدالت\r\n1 - احمد بن عامر از امام رضا عليه السّلام روايت مىكند كه رسول خدا صلى اللَّه عليه و إله فرمود :\r\nهر كس با مردم معامله كند و به آنها ستم روا ندارد ، با آنان سخن بگويد و مرتكب دروغ نگردد به آنها وعده دهد اما خلاف نكند ، اين شخص در مردانگى كامل و در عدالت صريح مىباشد در اينجا برادرى با او لازم مىگردد و غيبت او حرام مىشود .\r\n2 - عبد اللَّه بن سنان گويد : امام صادق عليه السّلام فرمود : هر كس در او سه خصلت باشد آن خصلت‌ها موجب مىشوند كه چهار چيز در مورد او مراعات شود ، كسى كه هر گاه سخن بگويد دروغ بر زبان جارى نكند و هر گاه با آنها آميزش مىكند ستم روا ندارد .\r\nهر گاه به آنها وعده مىدهد خلف وعده نداشته باشد ، در اينجا لازم است كه عدالت او در ميان مردم آشكار گردد و مردانگى وى بر همه معلوم شود ، و غيبت او بر همگان حرام مىگردد و برادرى با او بر همه لازم مىشود .\r\n\r\n","description":"","footnote":"","page_name":" 545 ","page_number":545},
  {"content":"\r\n\r\n3 - ابراهيم بن زياد كرخى گويد : امام صادق عليه السّلام فرمود : هر كس پنج نماز شبانه روز را با جماعت بخواند به او حسن ظن داشته باشيد و شهادتش را قبول كنيد .\r\n4 - علقمه گويد : به امام صادق عليه السّلام عرض كردم يا ابن رسول اللَّه بفرمائيد شهادت كدام شخص قبول مىگردد و شهادت كدام كس پذيرفته نمىشود ، فرمود :\r\nاى علقمه هر كس بر فطرت اسلام بود شهادت او مورد قبول است .\r\nگويد : عرض كردم شهادت كسى كه در گناهان فرو رفته قبول مىشود فرمود :\r\nاى علقمه اگر شهادت گناهكاران قبول نشود پس بايد در شهادت دنبال پيامبران و اوصياء آنها عليهم السّلام رفت زيرا آنها معصوم هستند و گناه نمىكنند .\r\nهر گاه با چشم خود از شخصى گناه مشاهده نكردى ، و يا دو نفر به گناه او شهادت نداده‌اند او از اهل عدالت است و شهادتش مورد قبول مىباشد اگر چه او در حقيقت گناهكار باشد و هر كس غيبت او را بكند از ولايت خدا خارج شده و به ولايت شيطان مىرسد .\r\nپدرم از پدرانش عليهم السّلام روايت مىكرد كه رسول خدا صلى اللَّه عليه و إله فرمود : هر كس از مؤمنى راجع به صفتى كه در او هست غيبت كند خداوند آنها را در بهشت با هم جمع نمىكند و هر كس از مؤمنى به دون ارتكاب گناهى غيبت كند پرده عصمت بين آنها از هم قطع مىگردد و غيبت‌كننده گرفتار آتش مىگردد و همواره در آن جاى بد مىماند .\r\nعلقمه گويد : به امام صادق عليه السّلام عرض كردم يا ابن رسول اللَّه مردم ما را به كارهاى بزرگى نسبت مىدهند و از اين جهت سينه‌هاى ما تنگ شده است ، امام عليه السّلام فرمود : اى علقمه رضايت مردم را نمىتوان بدست آورد ، زيرا زبانهاى آنها قابل ضبط نيست و هر چه بخواهند مىگويند .\r\nشما چگونه مىتوانيد از دست و زبان مردم سالم بمانيد در صورتى كه پيامبران هم از آن سالم نماندند و حجت‌هاى خداوند از زخم زبان‌ها آسوده نبودند مگر آنها نگفتند كه يوسف عليه السّلام تصميم به زنا گرفت .\r\n\r\n","description":"","footnote":"","page_name":" 546 ","page_number":546},
  {"content":"\r\n\r\nمگر آنها نگفتند ايوب مرتكب گناه شد مگر آنها نبودند كه گفتند داود عليه السّلام دنبال پرنده‌اى گرفت و به زنى نگاه كرد و عاشق او شد ، و بعد شوهرش را به جبهه مقدم جنگ فرستاد و او كشته شد و سپس با زنش ازدواج كرد .\r\nآيا آنها موسى عليه السّلام را متهم نكردند كه او عنين است و او را آزار و اذيت كردند تا آنگاه كه خداوند او را از اتهامات آنها تبرئه كرد ، در حالى كه موسى در نزد خداوند بسيار مقرب و موجّه بودند ، مگر آنها همه پيامبران را به جادوگرى متهم نكردند و آنها را اهل دنيا ندانستند .\r\nمگر مردم مريم دختر عمران را متهم نساختند كه او از مرد نجارى بنام يوسف باردار شده است مگر آن مردم نبودند كه محمد صلى اللَّه عليه و إله را شاعرى ديوانه مىدانستند و نگفتند كه او عاشق زن زيد بن حارثه شده است و با او ازدواج كرده .\r\nمگر در روز جنگ بدر نگفتند كه پيامبر از غنيمت براى خود يك قطيفه سرخ برداشته است تا آن گاه كه خداوند آن قطيفه را ظاهر كرد و رسول خود را تبرئه ساخت و در قرآن مجيد فرمود : هيچ پيامبرى خيانت نمىكند و هر كس خيانت كند روز قيامت با همان محشور مىگردد .\r\nمگر آنها رسول خدا را متهم نكردند كه از روى هوى نفس پسر عموى خود على را به عنوان رهبر معرفى كرده تا آنجا كه خداوند آنها را تكذيب كردند و فرمودند : پيامبر از روزى هوى نفس سخن نمىگويد و هر چه اظهار مىكند از وحى مىباشد .\r\nمگر آنها رسالت آن جناب را تكذيب نكردند تا هنگامى كه خداوند آيه‌اى نازل كرد و فرمود : پيامبران قبل از تو هم تكذيب شدند و آنها بر اين تكذيب‌ها صبر كردند و آزار و اذيت ديدند تا نصرت ما براى آنها رسيد .\r\nيكى از روزها رسول خدا صلى اللَّه عليه و إله فرمود : شب گذشته مرا به آسمانها بردند آنها گفتند او شب گذشته را در بسترش بود و حالا مىگويد به آسمانها رفته‌ام ، آنها در باره اوصياء بيش از اينها سخن گفته‌اند .\r\nمگر آنها نبودند كه سيد اوصياء را متهم به گرفتن حكومت و سلطنت\r\n\r\n","description":"","footnote":"","page_name":" 547 ","page_number":547},
  {"content":"\r\n\r\nمىكردند گفتند او فتنه‌انگيزى مىكند و آرامش مردم را بر هم مىزند و خون مسلمانان را مىريزد ، تا جايى كه خالد بن وليد را امر كردند تا گردن او را بزند .\r\nمگر على عليه السّلام را متهم نكردند كه مىخواهد با دختر ابو جهل ازدواج كند و فاطمه را آزار دهد ، و رسول خدا صلى اللَّه عليه و إله بالاى منبر از وى به مسلمانان شكايت كرد و گفت على مىخواهد با دختر دشمن خدا ازدواج كند و فاطمه را آزار دهد ، و اينك هر كس فاطمه را آزار دهد مرا آزار داده است و هر كس او را خوشحال كند مرا خوشحال كرده است .\r\nبعد از اين امام صادق عليه السّلام فرمود : اى علقمه گفته‌هاى مردم در باره على عليه السّلام شگفت‌آور است گروهى او را خداى معبود مىدانند و كسانى او را بنده گناهكار بشمار مىآورند ولى او از كسانى كه به خدائيش معتقد بودند بيشتر متنفر بودند تا آنهائى كه او را گناهكار مىدانستند .\r\nاى علقمه مگر اين مردم نبودند كه گفتند خدا يكى از خدايان سه‌گانه مىباشد ، آيا او را به مخلوقات شبيه نكردند ، مگر نگفتند كه خدا همان روزگار هست ، مگر نگفتند فلك همان خدا مىباشد ، مگر نگفتند خدا جسم است مگر براى او صورت قائل نشدند ، خداوند از همه اين سخنان منزه است .\r\nاى علقمه كسانى كه در باره خداوند سخنان ناروا مىگويند چگونه از بدگوئى به شما دست باز دارند و شما را ناراحت نكنند ، اينك از خداوند يارى بخواهيد و صبر پيشه نمائيد و بدانيد كه خداوند زمين را به وارثان آن مىرساند و به هر كس بخواهد مىدهد و عاقبت براى پرهيزگاران است .\r\nبنى اسرائيل گفتند : اى موسى قبل از اينكه شما بيائيد ما اذيت شديم و بعد از اينكه به عنوان نبوت آمديد باز هم آزار ديديم ، خداوند فرمود : اى موسى به آنها بگوئيد اميد است خداوند دشمنان شما را هلاك كند و شما را در زمين جانشينان\r\n\r\n","description":"","footnote":"","page_name":" 548 ","page_number":548},
  {"content":"\r\n\r\n\r\n40 كمال انسان و جوانمردى او\r\n1 - امير المؤمنين عليه السّلام فرمود : كمال مرد در شش چيز است به دو چيز كوچك و دو چيز بزرگ و دو چيز هم به قيافه ظاهرى او ارتباط دارد ، اما آن دو كوچك قلب و زبان او مىباشند كه اگر جنگ كند با دل مىجنگد و اگر سخن بگويد با زبان حرف مىزند ، دو بزرگ هم عبارتند از عقل و همت او و آن دو كه مربوط به قيافه و ظاهر او هستند عبارتند از مال و جمال .\r\n2 - على عليه السّلام فرمودند : ارزش مرد به اندازه ارزش همت او مىباشد و صداقت او به اندازه مردانگى او هست و شجاعتش به قدر همت و عقلش به اندازه غيرت او مىباشد .\r\n3 - در يك حديث مرفوع از امام صادق عليه السّلام روايت شده : راوى گفت : ما در نزد آن حضرت از فتوت و جوانمردى سخن مىگفتيم ، امام عليه السّلام فرمود : آيا شما گمان مىكنيد كه فتوت به فسق و فجور مىباشد .\r\nجوانمردى طعامى است گسترده ، و كرمى است براى همه و انسانى است معروف كه نيكى او به همه مىرسد و آزارش از همه دور مىباشد ، اما آن فتوت و جوانمردى كه شما تصور كرده‌ايد او راه‌زنى و فسق است .\r\nبعد از اين امام صادق سلام اللَّه عليه فرمود : مىدانيد مردانگى چيست عرض كرديم نمىدانيم ، فرمود : مروت و مردانگى آن است كه آدمى سفره غذايش را در كنار در منزلش پهن كند .\r\n\r\n","description":"","footnote":"","page_name":" 549 ","page_number":549},
  {"content":"\r\n\r\n\r\n41 منجيات و مهلكات\r\n1 - سعد بن طريف گويد : امام باقر عليه السّلام فرمود : سه چيز درجات را بالا مىبرند و سه چيز موجب كفاره گناهان مىشوند ، و سه چيز آدمى را هلاك مىكنند و سه چيز هم موجب نجات و رستگارى انسان مىشوند .\r\nاما اعمالى كه موجب ارتقاء آدمى مىگردند عبارتند از سلام كردن آشكار و خورانيدن غذا و نماز خواندن در شب هنگامى كه همه به خواب رفته باشند ، و اعمالى كه موجب آمرزش گناهان مىشوند عبارتند از وضوء گرفتن در هواى سرد و رفتن به نماز در شب و روز و شركت در اجتماعات .\r\nاما آن سه گناه كه آدميان را به هلاكت مىرسانند عبارتند از بخل ، هواى نفس كه آدمى را به دنبال خود بكشند و خودبينى ، اما اعمالى كه انسانى را نجات مىدهند ترس از خدا در نهان و آشكار و ميانه‌روى در هنگام فقر و توانگرى و سخن عادلانه در خوشنودى و غضب .\r\n2 - انس بن مالك گويد : رسول اكرم صلى اللَّه عليه و إله فرمود : سه خصلت آدمى را نجات مىدهد و سه خصلت هلاك مىكند ، آنهائى كه نجات مىدهند عبارتند از ترس خدا در نهان و آشكار و ميانه‌روى در فقر و توانگرى و عدالت در هنگام غضب و خوشنودى .\r\nآن سه خصلت كه موجب هلاكت مىگردند بخل و هوى نفس كه آدمى را دنبال خود بكشند و خودخواهى و خودپسندى ، در يك روايت ديگر آمده كه بخل موجب سوء ظن به خداوند مىگردد .\r\n3 - انس بن محمد از امام صادق عليه السّلام و او از پدرانش روايت مىكند كه على عليه السّلام فرمود : رسول خدا صلى اللَّه عليه و إله در وصيتى به على فرمودند : سه عمل موجبات بالا رفتن مقام مىشوند و سه عمل هلاك مىكنند و سه عمل موجب نجات انسان\r\n\r\n","description":"","footnote":"","page_name":" 550 ","page_number":550},
  {"content":"\r\n\r\nمىگردند .\r\nآن اعمال كه موجب ارتقاء مقام مىشوند عبارتند از وضوى كامل در هواى سرد و انتظار نماز ديگر بعد از اداء نماز ، و شركت در اجتماعات در شب‌ها و روزها ، و اما اعمالى كه موجب كفاره گناه مىشوند واضح و روشن سلام كردن و غذا خورانيدن و نماز در شب در آن هنگام كه مردمان در خواب باشند .\r\nاما اعمالى كه موجب هلاكت انسان مىشود بخل و هوى نفس كه آدميان را دنبال خود بكشند ، خودخواهى و از خود راضى بودن ، اما منجيات ترس از خداوند در نهان و آشكار و ميانه‌روى در فقر و توانگرى و سخن عدل در خوشنودى و غضب .\r\n4 - ابن زياد گويد : امام باقر عليه السّلام از پدرش روايت مىكند كه رسول خدا صلى اللَّه عليه و إله فرمود : سه خصلت آدمى را هلاك مىكند ، نقض عهد ، ترك سنت‌ها ، مفارقت از اجتماعات و سه خصلت موجب نجات است ، نگه داشتن زبان ، گريه كردن بر گناهان خود و نشستن در خانه .\r\n5 - سكونى از امام صادق عليه السّلام روايت مىكند كه على عليه السّلام فرمود : خوشا به حال آن كس كه در خانه خود بنشيند و 2 ز طعام خود بخورد ، و به طاعت خداوند مشغول گردد و بر گناهانش گريه كند .\r\n\r\n42 در ستايش چهره‌هاى نيك\r\n1 - ابن نباته گويد : هنگامى كه على عليه السّلام بر اريكه خلافت مستقر شد و مردم با او بيعت كردند بالاى منبر قرار گرفتند و گفتند : اى مردم از من سؤال كنيد قبل از اينكه مرا از دست بدهيد ، در اين هنگام مردى از ميان جمعيت در حالى كه بر عصائى تكيه كرده از ميان مردم خود را به آن جناب رسانيد .\r\nعرض كرد : يا امير المؤمنين مرا به عملى راهنمائى كنيد كه هر گاه آن را عمل\r\n\r\n","description":"","footnote":"","page_name":" 551 ","page_number":551},
  {"content":"\r\n\r\nكردم خداوند مرا از آتش نجات دهد ، فرمود اى مرد بشنويد و به فهميد و بعد از اين يقين حاصل كنيد دنيا بر سه چيز استوار است .\r\nنخست عالمى كه سخن بگويد و به علمش عمل كند ، توانگرى كه بخل نداشته باشد و به اهل ديانت انفاق نمايد و فقيرى كه صبر كند ، هر گاه عالم علمش را به مردم نگفت ، و مال‌دار بخل كرد و فقير هم صبر ننمود در اين جا جامعه هلاك و نابود مىشود .\r\nاى سائل به زيادى مسجدها گول نخور و از اجتماعات زياد خويشتن را فريب نده زيرا در جامعه‌اى كه وحدت نباشد آن جامعه موفق نمىشود ، با دلهاى پراكنده و افكار مخالف نمىتوان كارى كرد و به هدف‌ها رسيد .\r\nاى مردم بدانيد كه مردم بر سه دسته هستند ، گروهى زاهد كه همه چيز را ترك مىگويند ، دسته‌اى راغب كه دنبال همه چيز مىروند ، جماعتى هم صبر مىكنند ، اما زاهد به آنچه از دنيا به او مىرسد هرگز خوشحال نمىگردد ، و اگر چيزى از دستش رفت اندوهگين نمىگردد .\r\nاما صابر دنيا را در دلش آرزو مىكند ولى هنگامى كه به او رسيد از آن منصرف مىگردد ، چون سوء عاقبت آن را مىداند ، اما راغب به دنيا او از هر جا برسد مىگيرد و باكى ندارد از حرام است و يا حلال او در حال بدست آوردن مال مىباشد و هدفى جز اين ندارد .\r\nبعد از اين گفت : يا امير المؤمنين علامت مؤمن در آن زمان چيست فرمود :\r\nبنگرد حق خداوند كدام است دنبال آن برود و متوجه گردد خلاف حق كدام است آن را ترك گويد ، اگر چه مخالف حق از دوستان نزديك او باشد .\r\nآن مرد اظهار داشت يا امير المؤمنين شما درست فرمودى و حق مطلب را ادا كردى ، سپس آن مرد از مسجد بيرون شد و از نظرها پنهان گرديد ، مردم هر چه او را طلب كردند نيافتند در اين هنگام على عليه السّلام بالاى منبر تبسم كردند و فرمودند ، شما كجا را جستجو مىكنيد اين برادرم خضر عليه السّلام بود .\r\n2 - ابن صدقه از حضرت صادق عليه السّلام روايت مىكند كه رسول خدا صلى اللَّه عليه و إله فرمود :\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nوارد بهشت شدم و ديدم اكثر اهل آنجا از بلهاء مىباشند گويد : عرض كردم معنى ابله و بله چيست فرمود : در كارهاى خير با عقل است و از شرها غافل مىباشد و در هر ماه سه روز روزه دارد .\r\n3 - ابو سعيد گويد : رسول خدا صلى اللَّه عليه و إله فرمود : خير را در نزد زيبا چهرگان بيابيد و از آنها آرزوى نيكى داشته باشيد .\r\n4 - ثعلبه گويد : امام صادق سلام اللَّه عليه فرمود : مردم سه دسته هستند ، گروهى مال دارند ، جماعتى آبرو و اعتبار دارند ، و پاره‌اى هم زبان دارند و اين بهترين آنها مىباشد .\r\n5 - امير المؤمنين عليه السّلام فرمود : مردم سه گروه هستند : عاقل ، احمق و بدكار ، عاقل دينش راه او را معين مىكند ، حلم و بردبارى طبيعت او مىباشد ، رأى و نظر او را هدايت مىكند ، اگر از وى سؤال كنند پاسخ مىدهد و اگر سخن بگويد حق بر زبانش جارى مىگردد ، اگر حديثى نقل كند راست مىگويد ، و اگر به كسى مطمئن شد وفا مىكند .\r\nاما احمق اگر كار نيكى برايش پيش بيايد از آن غفلت مىكند ، اگر از كار خوبى پائين بياورند آن را ترك مىكند و اگر او را از روى نادانى بكارى وادارند او هم از نادانى آن را قبول مىنمايد ، اما فاجر اگر او را در كارى امين بدانى خيانت مىكند ، اگر با وى رفاقت كنى تو را سرزنش مىنمايد ، و اگر به او اعتماد كنى او خيانت خواهد كرد .\r\n6 - يزيد بن حسن از موسى بن جعفر عليهما السّلام روايت مىكند كه گفت پدرم فرمودند : مردم بر چهار دسته مىباشند ، نخست جاهلى كه در گمراهى سقوط كرده و با هواى نفس هم آغوش شده است دوم عابدى كه عبادت او را فريفته و متكبر شده است و هر روز بر تكبرش افزوده مىگردد .\r\nسوم عالمى كه دوست دارد مردم دنبالش حركت كنند و از ستايش و تعريف مردم خوشش مىآيد ، چهارم عارفى كه بر طريق حق كام نهاده و حق را هم دوست مىدارد ، ولى يا ناتوان است و يا مغلوب واقع شده ، اينها نمونه‌هاى مردم زمانت\r\n\r\n","description":"","footnote":"","page_name":" 553 ","page_number":553},
  {"content":"\r\n\r\nمىباشند و از همه عاقل‌ترند .\r\n7 - در يك حديث مرفوع از حسن بن على عليهما السّلام روايت شده كه فرمود : مردم چهار دسته هستند ، بعضى از آنها داراى خلق مىباشند ولى بهره و نصيبى ندارند جماعتى بهره و نصيب دارند ولى اخلاق ندارند .\r\nگروهى نه اخلاق دارند و نه حظى و بهره‌اى دارند اينها بدترين مردم مىباشند و دسته‌اى هم اخلاق دارند و هم بهره و نصيب دارند اين جماعت از بهترين مردم هستند .\r\n8 - زرارة بن اوفى گويد : خدمت امام سجاد عليه السّلام رسيدم فرمودند : اى زراره مردم زمان ما شش طبقه هستند ، شير ، گرگ ، روباه ، سگ ، خوك و گوسفند ، اما شير پادشاهان و حكمرانان مىباشند كه هر كدام مىخواهند بر ديگرى غالب شوند و هرگز مغلوب نشوند .\r\nاما گرگ بازرگانان شما هستند كه هنگام خريدن مذمت مىكنند و هنگام فروختن تعريف مىنمايند ، اما روباه اين جماعتى هستند كه از راه دين زندگى مىكنند و به زبان مىگويند آنچه را كه به آن عمل نمىكنند .\r\nاما سگ اينان جماعتى هستند كه با زبان خود مردم را كار مىگيرند و مردم را از سخنان زهراگين خود ناراحت مىكنند ، اما خوك اين مخنثان مىباشند كه تن به هر فحشائى مىدهند و اما گوسفند كسانى مىباشند كه موهاى آنها را مىكنند و گوشت آنها را مىخورند و استخوان آنها را مىشكنند ، و اينك گوسفند بين شير ، گرگ ، روباه و سگ چكار مىتواند بكند .\r\n9 - يكى از راويان به امام صادق عليه السّلام گفتند : آيا شما همه اين جماعت را از مردم مىشماريد ، امام عليه السّلام فرمود : كسانى كه مسواك را ترك مىكنند ، و در جاى تنگ چهار زانو جلوس مىنمايند ، و سخنان بىمعنا بر زبان جارى مىسازند در موضوعى كه نسبت به آن علم ندارند سخن مىگويند و به دون مرض خود را بيمار جلوه مىدهند .\r\nكسانى كه بدون مصيبت خود را افسرده نشان مىدهند ، و با ياران خود در برابر\r\n\r\n","description":"","footnote":"","page_name":" 554 ","page_number":554},
  {"content":"\r\n\r\nحق مخالفت مىكنند در صورتى كه قبلا با هم متفق بوده‌اند ، كسانى كه به پدران خود افتخار مىكنند در حالى كه خود عمل صالح ندارند ، اين‌ها كسانى هستند كه خداوند در باره آنها فرموده آنها مانند چهارپايان و يا گمراه‌تر از آنها مىباشند .\r\n10 - زراره گويد : امام باقر عليه السّلام فرمود : هر بنده‌اى كه داراى صورتى نيكو باشد و در او عيبى كه موجب سرزنش باشد ديده نشود او از خالصان خداوند به حساب مىآيد ، راوى گويد عرض كردم مقصود از عيب چيست فرمود : نطفه‌اش پاك باشد .\r\n11 - عبد اللَّه بن محمد گويد : از ابو الحسن سوم عليه السّلام شنيدم فرمود : سر و صداى عوام و هياهوى آنها پيامبران را به كشتن داد عامه نامى است كه از عمى و كورى مشتق شده و خداوند آنها را به چارپايان و پست‌تر از آنها تشبيه كرده است .\r\n12 - امير المؤمنين عليه السّلام در صفت غوغاء فرمودند : آنها كسانى هستند كه هر گاه جمع بشوند غالب مىگردند و هر گاه پراكنده شوند شناخته نمىگردند ، در يك روايت آمده كه فرمود : هر گاه اجتماع كنند زيان مىرسانند و هر گاه متفرق شوند سود مىدهند .\r\nگفته شد : ما علت زيان آن را دانستيم ولى سود آنها كدام است ، فرمود :\r\nپيشه‌وران به طرف پيشه خود مىروند و كاسبان به كسب خود مشغول مىشوند ، بناءها سر كار خود مىروند و بافندگان و خبازان بر سر كارشان مراجعه مىكنند .\r\nمرد جنايت كارى را كه مرتكب جنايت شده بود نزد على عليه السّلام بردند ، گروهى از مردم كوچه و خيابان و آشوب طلبان هم با او آمده بودند ، امير المؤمنين هنگامى كه آنها را ديدند فرمودند : مبارك مباد چهره‌هائى كه فقط در حوادث سوء ديده مىشوند .\r\n13 - على عليه السّلام در يكى از سخنان خود فرمود : از بهشت روى برگردانيده و مقابل دوزخ قرار گرفته است ، آنانى كه سريع هستند و با شتاب حركت مىكنند نجات پيدا مىكنند و آنهائى كه آهسته حركت دارند آنها هم اميدوار مىباشند ، ولى آنها كه تقصير مىكنند در آتش دوزخ سقوط خواهند كرد .\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nراست و چپ شما را به گمراهى مىكشاند و راه ميانه راه مستقيم است و شما را به منزل مىرساند كتاب خدا و آثار پيامبران در همين جا مىباشد و راه درست و ورود به آن از همين راه مىباشد و پايان كار هم از اين طريق انجام مىگيرد .\r\nآنها كه ادعا دارند هلاك مىشوند ، و آنها كه افتراء مىبندند و دروغ مىگويند زبان خواهند ديد ، هر كس چهره خود را براى طلب حق ظاهر كند در نزد نادانان هلاك مىگردد ، و براى مردى همين اندازه جهالت كفايت مىكند كه قدر و مقام خود را نشناسد .\r\nهر كس اصالت دارد و ريشه در تقوى داشته باشد هرگز هلاك نمىگردد ، و زرع و كشت هيچ ملتى كه بر تقوى باشد بىآب نمىماند ، اكنون در خانه‌هاى خود قرار گيريد ، و بين خود را اصلاح كنيد و توبه نمائيد ، همه بايد خدا را سپاس گويند و خود را ملامت كنند .\r\n14 - سكونى از حضرت صادق عليه السّلام و او از پدرانش عليهم السّلام روايت مىكند كه رسول خدا صلى اللَّه عليه و إله فرمود : خوشا به حال آنهائى كه مرا مشاهده كردند و خوشا به حال آنانى كه ديدند ، آن كسانى را كه مرا ديدند و رسول خدا تا هفت طبقه را گفتند و بعد سكوت كردند .\r\n\r\n43 در محبت خداوند متعال\r\n1 - ابن عباس گويد : رسول خدا صلى اللَّه عليه و إله فرمودند : خداوند را براى اينكه به شما نعمت مىدهد دوست داشته باشيد و مرا هم براى خداوند دوست بداريد و خانواده‌ام را نيز براى من دوست بداريد .\r\n2 - مفضل گويد : امام صادق سلام اللَّه عليه فرمود : خداوند متعال در ضمن مناجات خود به موسى بن عمران فرمود : اى فرزند عمران دروغ مىگويد كسى كه مىگويد مرا دوست دارد ولى هنگام شب مىخوابد و مرا فراموش مىكند مگر نه\r\n\r\n","description":"","footnote":"","page_name":" 556 ","page_number":556},
  {"content":"\r\n\r\nآن است كه هر دوستى دوست دارد با دوست خود خلوت كند .\r\nاى فرزند عمران من از حال دوستانم آگاه مىباشم ، هنگامى كه سياهى شب آنها فرا مىگيرد ، ديدگان دل آنها را باز مىكنم و عذاب خود را مقابل آنها قرار مىدهم ، آنها با مشاهده و حضور با من سخن مىگويند .\r\nاى فرزند عمران با دل خاشع نزد من بيا و با بدن خاضعت با من گفتگو كن در سياهى شب از ديدگانت اشك بريز و از من هر چه مىخواهى طلب كن كه مرا به زودى رواكننده حاجت‌ها خواهيد ديد .\r\n3 - يكى از راويان گويد : امام صادق عليه السّلام فرمود : خداوند متعال كسى را كه از او نافرمانى مىكند دوست نمىدارد و بعد اين شعر را قراءت كردند :\r\n تعصى الاله و انت تظهر حبه * هذا محال في العقال بديع\r\nلو كان حبك صادقا لاطعته * ان المحب لمن يحب مطيع \r\n4 - مردى خدمت حضرت رسول صلى اللَّه عليه و إله عرض كرد يا رسول اللَّه چيزى به من ياد دهيد كه هر گاه او را گفتم خداوند مرا دوست بدارد ، و مردم هم مرا دوست بدارند ، فرمود به آن چه در نزد خداوند هست رغبت نشان دهيد تا خداوند شما را دوست بدارد ، و از مردم كناره‌گيرى كن و چيزى از آن‌ها طلب نكن تا آنها تو را دوست بدارند .\r\n5 - ابو بصير گويد : امام صادق عليه السّلام فرمود : پنج نفر خواب ندارند ، كسى كه عزيزش را كشته باشند و قصاص نشده باشد ، كسى كه مال زياد دارد ولى امنيت ندارد ، كسى كه از ديگرى فحش بشنود و يا بهتانى به او به بندند ، كسى كه ثروتش را از وى بگيرند و او مالى نداشته باشد ، و كسى كه دوست خود را مىخواهد از دست بدهد .\r\n6 - وهب بن منبه گويد : در زبور خواندم كه خداوند فرمود : اى داود بشنو چه مىگويم و حق مىگويم ، هر كس نزد من بيايد و مرا دوست داشته باشد او را وارد بهشت مىكنم .\r\n7 - سليمان بن عبد اللَّه هاشمى گويد : از محمد بن على عليهم السّلام شنيدم فرمود : رسول\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nخدا صلى اللَّه عليه و إله فرمودند : اى مردم خداوند را به خاطر نعمت‌هائى كه به شما مىدهد دوست داشته باشيد ، مرا هم براى خداوند دوست خود بگيريد ، و اهل بيت مرا هم براى من دوست داشته باشيد .\r\n8 - انس از حضرت رسول صلى اللَّه عليه و إله روايت مىكند كه جبرئيل گفتند : خداوند مىفرمايد : هر كس دوست مرا آزار دهد با من به جنگ پرداخته است ، من در قبض روح مؤمن پيوسته در بين دو چيز مردد هستم او از مرگ بدش مىآيد و من هم دوست ندارم او را ناراحت بنگرم و غير از مرگ هم براى او راهى نيست .\r\nبندگان با اداء واجبات مىتوانند خود را به من نزديك كنند ، بنده من همواره به طرف من تضرع و زارى مىكند تا آن گاه كه او را دوست مىدارم و هر گاه او را دوست گرفتم براى او گوش و چشم و دست خواهم بود هر گاه مرا بخواند او را اجابت مىكنم و اگر از من چيزى بخواهد به او مىدهم .\r\nبعضى از بندگان مؤمن براى عبادت به طرف خانه من مىآيند ولى من آنها را راه نمىدهم زيرا ممكن است گرفتار عجب شوند و دينشان تباه گردد ، گروهى از بندگان شايستگى پيدا نمىكنند مگر با فقر و تنگدستى و اگر آنها را مال‌دار كنم فاسد مىشوند .\r\nبعضى از بندگان مؤمن به صلاحيت نخواهند رسيد مگر با توانگر شدن و اگر سالم ماندند تباه مىشوند ، بعضى از آنها بايد سالم باشند اگر بيمار شدند تباه مىگردند ، تدبير كار بندگان با من است و من آنها را مرتب مىكنم .\r\n9 - يونس بن ظبيان گويد : امام صادق عليه السّلام فرمود : مردم خداوند را سه گونه عبادت مىكنند گروهى او را براى رسيدن به پاداش و ثواب پرستش مىنمايند اين را عبادت طمع مىگويند ، دسته‌اى خداوند را براى ترس عبادت مىكنند و اين عبادت بردگان مىباشد .\r\nاما من او را براى محبت عبادت مىكنم و اين عبادت بزرگان مىباشد كه آن را عبادت امن مىگويند ، خداوند در قرآن مجيد فرموده : آنها از ترس و وحشت روز قيامت در آسايش مىباشند و در جاى ديگر فرمود : بگو اگر خداوند را دوست\r\n\r\n","description":"","footnote":"","page_name":" 558 ","page_number":558},
  {"content":"\r\n\r\nمىداريد از من اطاعت كنيد تا خداوند شما را دوست بدارد و گناهان شما را بيامرزد ، هر كس خدا را دوست بدارد خداوند هم او را دوست مىدارد و در آسايش مىباشد .\r\n10 - ابن ظبيان گويد : امام صادق عليه السّلام فرمود : هر كس دوست دارد بداند در نزد خداوند چه دارد بايد بنگرد خداوند در نزد او چه دارد .\r\n11 - على عليه السّلام فرمود : هر كس از شما مىخواهد بداند مقام و منزلت او در نزد خداوند چگونه مىباشد بايد بنگرد خدا را چگونه اطاعت كرده و از معصيت خوددارى كرده است يا نه .\r\n12 - ايوب بن نوح گويد : امام رضا از پدرانش عليهم السّلام روايت مىكند كه رسول خدا صلى اللَّه عليه و إله فرمود : پروردگار به موسى عليه السّلام وحى فرستاد اى موسى مرا دوست داشته باش و مردم را هم با من دوست كن ، موسى عرض كرد بار خدايا تو را دوست مىدارم ولى مردم را چگونه با شما دوست نمايم فرمود شما نعمت‌هاى مرا به آنها بگوئيد آنها جز خير از من نخواهند ديد .\r\n13 - ابو حمزه گويد : امام باقر عليه السّلام فرمود : خداوند متعال مىفرمايد اى فرزند آدم من سه چيز به شما عنايت كرده‌ام ، نخست اينكه كارهايت را مخفى داشتم و اگر خاندانت مىدانستند چه كرده‌اى تو را دفن نمىكردند ، به تو مال دادم و از تو قرض خواستم ولى تو كار خيرى نكردى ، و در هنگام مرگ به تو مهلت دادم تا در باره ثلث خود تصميم بگيرى ولى در اين جا هم كارى نكردى .\r\n14 - ابن عباس در تفسير آيه شريفه  « وَ أَسْبَغَ عَلَيْكُمْ نِعَمَهُ ظاهِرَةً وَ باطِنَةً »  فرمود : ظاهره يعنى اسلام و باطنه يعنى پوشيدن گناهان .\r\n15 - عبد اللَّه بن عباس در تفسير آيه شريفه  وَ أَسْبَغَ عَلَيْكُمْ نِعَمَهُ ظاهِرَةً وَ باطِنَةً »  گفت : ظاهرة يعنى اسلام و دادن روزى ، و اما باطنه گناهانى است كه بر شما پوشانيده و اعمال زشت شما را فاش نساخته است .\r\n16 - عايشه گويد : رسول خدا صلى اللَّه عليه و إله فرمود : هر كس نعمتهاى خداوند را فقط در خوردنيها و آشاميدنيها بداند اين شخص در معلومات خود مقصر است و به\r\n\r\n","description":"","footnote":"","page_name":" 559 ","page_number":559},
  {"content":"\r\n\r\nعذاب نزديك مىباشد .\r\n17 - امام باقر عليه السّلام از عبد اللَّه بن عباس و جابر بن عبد اللَّه كه در جنگ بدر واحد و بيعت شجره شركت داشت و در نزد رسول خدا امتيازى كسب كرده بود و از دوستان امير المؤمنين عليه السّلام بشمار مىرفت روايت مىكند كه او گفت :\r\nيكى از روزها رسول خدا صلى اللَّه عليه و إله در مسجد نشسته بود و گروهى از اصحاب مانند ابو بكر و عمر و ابو عبيده و عثمان و عبد الرحمن و دو نفر هم از قراء صحابه حضور داشتند ، يكى از آن دو عبد اللَّه بن ام عبد از مهاجران و ديگرى ابى بن كعب انصارى بود كه هر دو هم از شركت‌كنندگان در جنگ بدر بودند .\r\nدر اين هنگام شروع به قرائت سوره لقمان كردند تا به آيه  « وَ أَسْبَغَ عَلَيْكُمْ نِعَمَهُ ظاهِرَةً وَ باطِنَةً »  رسيدند و ابى هم سوره ابراهيم را تلاوت كردند تا به آيه شريفه  « وَ ذَكِّرْهُمْ بِأَيَّامِ اللَّهِ إِنَّ فِي ذلِكَ لَآياتٍ لِكُلِّ صَبَّارٍ »  رسيدند .\r\nرسول خدا صلى اللَّه عليه و إله فرمودند : مقصود از ايام اللَّه نعمت‌ها و ابتلاآت خداوند مىباشند ، بعد از آن متوجه اصحاب شدند و فرمودند : من گاهى بخاطر اينكه از موعظه خسته نشويد شما را موعظه نمىكنم ، ولى خداوند به من وحى فرستاده كه بعد از اين آيه  « وَ أَسْبَغَ عَلَيْكُمْ نِعَمَهُ ظاهِرَةً وَ باطِنَةً »  را تلاوت كردند و بعد به اصحاب گفتند : اينك بگوئيد نخستين نعمتى كه خداوند به شما عطا كرد چه بود ، در اينجا ياران آن حضرت به فكر فرو رفتند و نعمت‌هائى را كه خداوند به آنها ارزانى داشته و به آنها احسان نموده و وسائل زندگى براى آنها فراهم كرده و يا زن و فرزند به آنها داده به ياد خود آورند و متذكر نعمت‌ها شدند .\r\nدر اينجا همه سكوت كردند و كسى سخن نگفت ، رسول خدا صلى اللَّه عليه و إله متوجه على عليه السّلام شدند و گفتند يا ابا الحسن شما بگوئيد نخستين نعمت‌هاى خدا كدام است اينها سخنان خود را بر زبان جارى كردند و هر چه مىدانستند گفتند .\r\nعلى عليه السّلام عرض كرد پدر و مادرم فدايت باد من چه بگويم در حالى كه خداوند ما را به وسيله شما هدايت كرد ، فرمودند با همه اينها نظر خود را بگوئيد و در باره\r\n\r\n","description":"","footnote":"","page_name":" 560 ","page_number":560},
  {"content":"\r\n\r\nاولين نعمت خداوند كه به شما ارزانى داشت چيزى اظهار كنيد .\r\nعلى عليه السّلام گفتند نخستين نعمتى كه خداوند به ما ارزانى داشت خلقت ما بود كه ما را از عدم آفريد و به ما هستى بخشيد ، فرمود : راست گفتيد ، نعمت دوم كدام است ، گفت : خداوند به من نيكى كرد كه در هنگام خلقت مرا زنده قرار داد و از مردگان به حساب نياورد ، فرمودند : راست گفتى سومى كدام است .\r\nعلى فرمود : هنگام خلقت ما را به بهترين صورت خلق كرد و معتدل‌ترين تركيب را براى ما مقرر ساخت از اين جهت او را سپاس مىگوئيم ، فرمود : راست گفتيد چهارمى كدام است ، گفت : ما را متفكر و عالم آفريد و ما را ابله و فراموش كار خلق كرد .\r\nرسول خدا فرمود : درست گفتى پنجمى كدام است على گفت : براى من مشاعرى خلق كرد كه واقعيت‌ها را درك مىكنم و براى من چراغ روشنى گذاشته كه بوسيله او از تاريكيها بيرون مىكردم و راه‌ها را تميز مىدهم .\r\nفرمود : راست گفتيد ششمى كدام است گفت : مرا به دين خود هدايت كرد و گمراهم نساخت رسول خدا گفت راست گفتيد هفتمى كدام است ، على گفت : مرا در زندگى در راهى گذاشته كه هرگز قطع نمىشود ، فرمود : راست گفتيد : هشتمى چيست گفت : مرا مالك قرار داد مملوكم نساخت گفت اين را درست گفتى .\r\nبار ديگر فرمود : نهمى كدام است گفت : آسمان و زمين و آنچه در آنها قرار دارد از مخلوقات مسخر من كرد ، فرمود : اين هم صحيح است ، دهمى كدام است ، گفت اينكه ما را مرد و قائم بر زنان خلق كرد و ما را زن نيافريد ، رسول خدا فرمود :\r\nبعد از اين كدام است ، گفت يا نبى اللَّه نعمت‌هاى خداوند بسيار زياد هستند و همه خوب مىباشند و نمىتوان همه آنها را بشمارش درآورد .\r\nدر اين هنگام رسول خدا صلى اللَّه عليه و إله تبسم فرمودند و گفتند اين علوم و معرفت بر تو گوارا باد اى ابو الحسن تو وارث علم من هستى و اختلافات را بعد از من براى امت من بيان مىكنى ، هر كسى از تو متابعت كند و راهت را ادامه دهد هدايت مىشود و هر كس از تو دورى كند و تو را دشمن بدارد روز قيامت بهره‌اى نخواهد داشت .\r\n\r\n","description":"","footnote":"","page_name":" 561 ","page_number":561},
  {"content":"\r\n\r\n18 - جابر گويد : امام باقر عليه السّلام فرمود : خداوند متعال براى موسى بن عمران عليه السّلام وحى كرد مرا دوست بدار و مردم را هم با من دوست گردان ، موسى گفت : بار خدايا محبوب‌تر از تو در نزد من نيست و تو را بيش از همه دوست مىدارم .\r\nولى مردم را چگونه با تو دوست گردانم ، من كه از دل آنها آگاهى ندارم ، خداوند فرمود : اى موسى آنها را به نعمت‌هاى من آگاه گردان ، هر گاه آنان متوجه نعمت‌هاى من شدند متذكر مىگردند و در اين هنگام از من به نيكى ياد مىكنند .\r\n19 - در يك حديث از رسول خدا صلى اللَّه عليه و إله روايت شده كه فرمود : خداوند به داود وحى كرد اى داود مرا دوست بدار و مردم را هم با من دوست نما ، داود گفت بار خدايا من تو را دوست مىدارم ولى چه طور مردم را با شما دوست گردانم ، خداوند فرمود : نعمت‌هاى مرا به ياد آنها بياوريد آنها هم مرا در اين صورت دوست خواهند داشت .\r\n20 - در يك حديث مرفوع از امام صادق عليه السّلام روايت شده كه فرمود : هر كس مىخواهد بداند در نزد خداوند چه دارد بنگرد كه خداوند در نزد او چه دارد .\r\n21 - حنان بن سدير گويد : رسول خدا صلى اللَّه عليه و إله فرمود : خداوند متعال مىفرمايند بندگان مىتوانند با انجام واجبات خود را نزد من محبوب كنند و هر كس واجبات را انجام دهد نزد من از همگان محبوب‌تر مىباشد .\r\nبنده من مىخواهد با انجام مستحبات خود را نزد من محبوب كند ، و هر گاه من او را محبوب خود قرار دهم در اين هنگام گوش او خواهم شد كه با آن مىشنود ، و ديدگان او مىشوم كه به وسيله آن خواهد ديد و زبان او خواهم شد كه با آن سخن خواهد گفت .\r\nمن دست او خواهم شد كه با آن هر چيزى را برمىدارد ، و پاهايش مىشوم كه به هر جا مىرود هر گاه مرا بخواند اجابت مىكنم و اگر از من چيزى بخواهد عطا مىكنم ، و در قبض روح مؤمن همواره مردد هستم ، او از مرگ كراهت دارد و من هم نمىخواهم او ناراحت گردد .\r\n22 - امام صادق عليه السّلام فرمود : مناجات عارفان بر سه پايه دور مىزند ، خوف ،\r\n\r\n","description":"","footnote":"","page_name":" 562 ","page_number":562},
  {"content":"\r\n\r\nرجاء و محبت ، خوف از فروعات علم ، و رجاء از فروعات يقين و محبت از فروعات معرفت مىباشد ، دليل خوف آن است كه آدمى از گناهان بگريزد ، دليل رجاء آن است كه انسان دنبال مقصود برود ، و دليل محبت ايثار در محبوب و از غير او گذشتن مىباشد .\r\nهر گاه علم در سينه تحقق پيدا كند مقام خوف پيش مىآيد ، و هر گاه معرفت در آدمى زياد شود خوف مىآيد ، و هر گاه خوف پيدا شد فرار از مشتهيات پيش مىآيد و هر گاه قرار تحقق يافت انسان نجات پيدا مىكند .\r\nهر گاه روشنائى يقين در قلب پيدا شد فضيلت را خواهد ديد ، و هر گاه قدرت پيدا كرد فضل را مشاهده كند برايش اميد پيش مىآيد ، و هر گاه مزه رجا را چشيد دنبال طلب مىرود و هر گاه طلب برايش پيدا شد خواهد يافت .\r\nهنگامى كه روشنائى معرفت در دل تابيد باد محبت وزيدن مىگيرد و هر گاه باد محبت وزيدن گرفت در سايه محبوب آسايشى پيدا مىكند و به آن مانوس مىگردد ، و در اينجا محبوب را بر همه چيز اختيار مىنمايد .\r\nاو در اين حال همه اوامر محبوب را انجام مىدهد و از منهيات او دست باز مىدارد ، و هر گاه با او در يك جا قرار گرفت و دستورات او را اجراء كرد به مقام مناجات و قرب خواهد رسيد ، مثال اين‌ها مانند حرم و مسجد و كعبه مىباشد .\r\nهر كس وارد حرم شد از آزار و اذيت مردم مصون مىگردد ، و هر كس وارد مسجد شد ديگر نمىتواند با اعضاء و جوارح خود خداوند را معصيت كند ، و هر كس داخل كعبه شد دلش آرامش پيدا مىكند و به غير از خدا به چيزى ديگر مشغول نمىگردد .\r\nاكنون اى مؤمن توجه داشته باش اگر از اين حالتى كه دارى راضى مىباشى و دلت مىخواهد با اين حال از دنيا به روى خداوند را بر اين توفيق سپاسگزار باش ، و اگر چنين نيست تصميم بگير حالت استعداد مرگ را پيدا كنى .\r\nاز غفلت‌هائى كه در گذشته برايت پيش آمده پشيمان باش و از خداوند بخواه كه ظاهرت را از گناه حفظ كند ، و باطنت را از عيب‌ها پاك گرداند ، و غفلت را از\r\n\r\n","description":"","footnote":"","page_name":" 563 ","page_number":563},
  {"content":"\r\n\r\nخودت دور كن و آتش شهوت را خاموش گردان .\r\n23 - امام صادق عليه السّلام فرمود : هر گاه محبت خداوند در دل يك بنده‌اى روشن گردد او را از هر مشغول‌كننده‌اى باز مىدارد و فقط متوجه خداوند مىگرداند ، دوست خدا دلش از همه چيز پاك مىباشد و فقط به خداوند توجه دارد .\r\nمحب خداوند از همگان راست‌گوتر مىباشد ، و بهتر از همه به عهد خود وفا مىكند ، و اعمال او از همه پاكتر است و باطنش از همه روشنتر و عبادتش از همه بيشتر مىباشد ، هنگام مناجات فرشتگان به او افتخار مىكنند و با ديدن او بر خود مىبالند .\r\nخداوند متعال توسط او شهرها را آباد مىكند و بخاطر كرامت او بندگانش را گرامى مىدارد ، هر گاه از پروردگار بخواهند بخاطر او خواسته‌هاى آنها را اجابت مىكند و به رحمت خود بلاها را از آنان دور مىگرداند ، اگر مردم مىدانستند كه محب خدا چه مقامى دارد به خاك قدم او به خداوند متوسل مىشدند .\r\nامير المؤمنين عليه السّلام فرمود : محبت خداوند آتشى است كه بر هر چيزى عبور مىكند آن را مىسوزاند ، و نورى است كه هر جا بتابد آن را روشن مىسازد ، و ابرى است كه هر جا ظاهر شود همه را مىپوشاند ، او بادى است كه از طرف خداوند مىوزد و همه را به حركت وامىدارد .\r\nمحبت خداوند آب حيات است كه خداوند بوسيله آن هر چيزى را زنده مىكند ، و سرزمينى است كه هر چيزى در آن مىرويد ، هر كس خداوند را دوست بدارد هر چه بخواهد به او مىدهد ، و او را از مال و دارائى بىنياز مىكند .\r\nرسول خدا صلى اللَّه عليه و إله فرمود : هر گاه خداوند بنده‌اى را دوست بدارد و در دل برگزيدگان و فرشتگان خود مىاندازد تا او را دوست داشته باشند ، و او واقعا محب خداوند مىباشد خوشا به حال او ، براى وى شفاعت مورد قبول در روز قيامت خواهد بود .\r\n24 - امام صادق عليه السّلام فرمود : كسى كه مشتاق هست به غذا ميل ندارد ، و از آشاميدنيها لذت نمىبرد ، از بيدارى خوشش نمىآيد ، و با دوستى انس نمىگيرد ، و\r\n\r\n","description":"","footnote":"","page_name":" 564 ","page_number":564},
  {"content":"\r\n\r\nدر خانه‌اى منزل نمىكند ، و در آباديها جاى نمىگيرد ، لباس نرم نمىپوشد و در جايى استقرار پيدا نمىكند .\r\nاو شب و روز خدا را عبادت مىكند و اميدوار است به آنچه اشتياق دارد برسد و با زبان شوق آنچه در باطن دارد اظهار مىدارد ، همان گونه كه خداوند از وعده موسى عليه السّلام خبر داد و فرمود : بار خدايا من به عجله به طرف تو آمدم تا راضى شوى .\r\nرسول خدا صلى اللَّه عليه و إله در تفسير اين آيه شريفه فرمودند او چيزى نخورد و آبى نياشاميد و بخواب نرفت و ميل به چيزى پيدا نكرد و رفت و آمدش چهل روز به طول انجاميد همه اين‌ها را بخاطر اشتياق به خداوند پايان داد و تحمل نمود .\r\nهنگامى كه در ميدان شوق قدم گذاشتى اين را نزد خود بزرگ بدان و مقصودت را از دنيا درياب و با هر چه قبلا الفت داشتى آنها را دور انداز ، سواى معشوق خود همه را از خود دور كن و خود را بين مرگ و زندگى مشاهده كن .\r\nهمواره خود را در مقابل خداوند بدان و متوجه باش كه او هر آن تو را صدا مىزند و تو هم بگو لبيك اللهم لبيك ، خداوند پاداشت را بزرگ كند ، مثل مشتاق مانند كسى است كه غرق شده و مىخواهد خود را نجات دهد و همه چيز را در اين حال فراموش مىكند .\r\n25 - حسين بن سيف گويد : از امام صادق عليه السّلام شنيدم فرمود : مردى به حقيقت ايمان نخواهد رسيد مگر اينكه خداوند را از خود و پدر و مادر و فرزند و خانواده و مال و دارائى و همه مردم بيشتر دوست داشته باشد .\r\n26 - ابن ظبيان گويد : امام صادق سلام اللَّه عليه فرمود : اولو الالباب كسانى هستند كه با تفكر و انديشه كار كردند تا آنجا كه محبت خداوند را ارث بردند ، هر گاه محبت خداوند به قلب برسد و از آن روشنائى بگيرد لطف خداوند زودتر به آن مىرسد .\r\nهنگامى كه لطف در قلب فرود آمد مركز فوائد خواهد شد ، و هنگامى كه محل فوائد گرديد قلب از حكمت سخن مىگويد ، و هر گاه از روى حكمت سخن گفت\r\n\r\n","description":"","footnote":"","page_name":" 565 ","page_number":565},
  {"content":"\r\n\r\nداراى هوش و ذكاوت مىگردد ، هنگامى كه هوش و فراست پيدا كرد با قدرت عمل مىكند و هر گاه با قدرت كار كرد آسمانها را مىشناسد .\r\nهنگامى كه به اين مقام رسيد در فكر و انديشه و حكمت و بيان فرو مىرود ، وقتى كه اين چنين شد خواهشها و دوستيهاى او به خدا ارتباط پيدا مىكند ، و هر گاه چنين مقامى پيدا كرد به جايگاه بزرگ مىرسد و خداوند را در قلب خود مىنگرد .\r\nدر اينجا حكمت را به ارث مىبرد ولى نه آن طور كه حكيمان آن را به ارث مىبرند ، و علم را وارث مىشوند اما به آن گونه كه عالمان وارث مىگردند ، و صدق را ارث مىبرد نه آن طور كه صديقان ارث مىبرند .\r\nحكماء حكمت را به سكوت ارث بردند و علماء علم را به دست آوردند ، صديقان با خشوع صدق را فرا گرفتند و با عبادت آن را بدست آوردند هر كس آنها را به اين وسيله فرا گيرد يا پائين مىرود و يا بالا قرار مىگيرد ولى بيشتر آنها پائين قرار مىگيرند و بالا نمىروند .\r\nزيرا آنها حق خداوند را مراعات نكردند و اوامر او را انجام ندادند ، اينها صفت كسانى است كه خداوند را به خوبى نشناختند و او را آن طور كه شايسته است دوست نداشتند ، اكنون از نماز و روزه آنها گول نخوريد و از روايات و علوم آنها مغرور نگرديد فإنهم  حُمُرٌ مُسْتَنْفِرَةٌ . \r\n27 - على عليه السّلام فرمود : هر كس دوست بدارد كه بداند مقام او در نزد خداوند چگونه است بايد بنگرد كه خدا در نزد او چگونه مىباشد ، زيرا هر خيرى دو امر دارد ، امرى مربوط به آخرت و امرى مربوط به دنيا ، هر كس آخرت را بر دنيا اختيار كرد او خدا را دوست مىدارد و هر كس دنيا را برگزيد معلوم است كه در نزد خدا مقامى ندارد .\r\nامام جعفر صادق عليه السّلام فرمود : دل حرم خداوند است ، پس در حرم خدا كسى غير از خداوند را جاى ندهيد .\r\n28 - در اخبار داود عليه السّلام آمده كه خداوند فرمود : اى داود به مردمان روى زمين برسانيد كه من دوست كسانى هستم كه با من دوستى كنند و هم‌نشين كسى\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nمىباشم كه با من هم‌نشينى نمايد و مونس كسى هستم كه با من انيس باشد .\r\nمن صاحب كسى هستم كه با من مصاحبه كند ، و برگزيده كسى مىباشم كه مرا برگزيند ، و مطيع آن كس هستم كه از من اطاعت نمايد ، هر كس مرا از روى قلب دوست داشته باشد من هم او را براى خود قبول مىكنم ، و او را بالاتر از همه بندگان دوست خواهم داشت .\r\nهر كس از روى حقيقت مرا طالب باشد خواهد يافت ، و هر كس غير از مرا طلب كند مرا نخواهد يافت اى اهل زمين غرور را از خود دور كنيد و به مصاحبت و مجالست و هم‌نشينى با من بشتابيد با من انس بگيريد تا با شما انس بگيرم و بدوستى شما شتاب كنم .\r\nخداوند به بعضى از صديقان وحى فرستاد و گفت : من بندگانى دارم كه مرا دوست مىدارند و من هم آنها را دوست مىدارم ، آنها به من اشتياق دارند من هم به آنها اشتياق دارم ، آنها از من ياد مىكنند من هم از آنها ياد مىكنم ، اگر راه آنها را بگيرى دوست من خواهى بود و اگر از آنها دورى كنى دشمن من خواهى بود .\r\nآن صديق گفت : بار خدايا علامت آنها چيست خداوند فرمود : آنها در روز مانند سايه همديگر را حفظ مىكنند همان گونه كه چوپان گوسفندان خود را حفظ مىكند ، آنها هنگام غروب آفتاب بخانه‌هاى خود برمىگردند همانطور كه پرندگان به لانه‌هاى خود جمع مىكردند .\r\nهنگامى كه شب بر آنها سايه افكند و تاريكى همه جا را فرا گرفت و بسترها پهن كرديد ، و تخت‌ها براى خواب نصب شد ، و هر دوستى با دوست خود خلوت نمود ، آنها قدم‌هاى خود را به طرف من برمىدارند و روى پاها قرار مىگيرند .\r\nصورت‌هاى خود را بر زمين پهن مىكنند و با من آهسته سخن مىگويند ، و از نعمت‌هاى من تقدير مىنمايند ، آنها فرياد مىزنند و گريه مىكنند ، و ناله‌ها و شكوه‌ها دارند ، گروهى نشسته و جماعتى در حال قيام مىباشند .\r\nبعضى در حال سجده هستند و گروهى ركوع مىكنند ، آنها بخاطر من سختىها را تحمل مىنمايند و ناسزاها را مىشنوند ، سه چيز به آنها مىدهم ، اول از\r\n\r\n","description":"","footnote":"","page_name":" 567 ","page_number":567},
  {"content":"\r\n\r\nنور خود به قلب آنها مىاندازم ، آنها از من خبر مىدهند همان گونه كه من از آنها خبر مىدهم .\r\nدوم اگر آسمانها و زمين و آنچه در ميان آنها مىباشد بعنوان ارث به آنها تعلق مىگرفت براى آنها كم مىدانستم ، سوم با تمام صورت به طرف آنها توجه مىكنم ، آيا مشاهده مىكنى كسى را كه به طرف او توجه كنم به او چه خواهم داد .\r\n29 - روايت شده موسى عليه السّلام گفت : بار خدايا به من بگو چگونه از بنده‌ات راضى مىشوى خداوند وحى كرد : هر گاه مشاهده كردى كه بنده خود را براى اطاعت خود آماده مىكنم و او را از معصيت باز مىدارم اين علامت رضايت من از او مىباشد ، در روايت ديگرى آمده هر گاه مشاهده كردى فقراء را دوست و جباران را دشمن مىدارى آن نشانه رضايت من مىباشد .\r\n\r\n44 در صلاح و فساد قلب\r\n1 - حماد گويد : امام صادق عليه السّلام فرمود : هر قلبى دو گوش دارد بر يكى از آنها فرشته‌اى است كه ارشاد مىكند و به ديگرى شيطانى كه فتنه‌انگيزى مىنمايد ، اين امر مىكند و آن ديگرى نهى مىنمايد شيطان او را به معصيت وامىدارد فرشته او را نهى مىكند و اين است معنى آيه شريفه   عَنِ الْيَمِينِ وَ عَنِ الشِّمالِ قَعِيدٌ ما يَلْفِظُ مِنْ قَوْلٍ إِلَّا لَدَيْهِ رَقِيبٌ عَتِيدٌ .  \r\n2 - ابو بصير گويد : حضرت صادق عليه السّلام فرمود : براى قلب دو گوش مىباشد ، هر گاه بنده‌اى قصد گناهى بكند روح ايمان مىگويد : اين كار را ترك كن ، ولى شيطان مىگويد انجام بده ، و هر گاه روى شكم آن قرار گيرد روح ايمان از آن دور مىگردند .\r\n3 - ابان بن تغلب گويد : امام صادق سلام اللَّه عليه فرمود : هيچ مؤمنى نيست\r\n\r\n","description":"","footnote":"","page_name":" 568 ","page_number":568},
  {"content":"\r\n\r\nمگر اينكه در دلش دو گوش مىباشد ، گوشى كه در آن وسواس خناس مىدمد ، و گوشى كه فرشته در آن مىدمد و خداوند در اين جا مؤمن را با فرشته تائيد مىكند و اين است تفسير آيه شريفه  وَ أَيَّدَهُمْ بِرُوحٍ مِنْهُ . \r\n4 - نعمان بن بشير گويد : رسول خدا صلى اللَّه عليه و إله فرمود : در انسان يك پاره گوشت مىباشد هر گاه او سالم شد همه اعضاء جسد سالم مىمانند ، و هر گاه آن بيمار گرديد همه بدن بيمار مىشود و آن قلب مىباشد .\r\n5 - اسحاق بن عمار در تفسير آيه شريفه  خُذُوا ما آتَيْناكُمْ بِقُوَّةٍ *  روايت مىكند كه از امام عليه السّلام سؤال شد آيا مقصود قوت بدن است و يا قلب فرمود : هر دو .\r\n6 - ابو هريره گويد : رسول خدا صلى اللَّه عليه و إله فرمود : هر گاه قلب انسانى سالم باشد بدنش هم سالم مىباشد و هر گاه آن فاسد گردد بدن هم فاسد مىگردد .\r\n7 - امام صادق عليه السّلام فرمود : رسول خدا صلى اللَّه عليه و إله فرمودند بدترين كورى ، كورى دل مىباشد .\r\n8 - امير المؤمنين عليه السّلام فرمود : اى فرزند يكى از گرفتاريها فقر است ، و از آن هم سخت‌تر بيمارى بدن مىباشد و بدتر از آن بيمارى قلب است ، و از نعمت‌هاى خداوند زيادى مال مىباشد و بهتر از آن صحت بدن و بهتر از آن قلب با تقوى مىباشد .\r\n9 - ثمالى از امام باقر عليه السّلام روايت مىكند كه فرمود : قلب‌ها بر سه گونه مىباشند ، قلب وارونه كه هيچ توجهى به خير ندارد و آن قلب كافر است ، قلبى كه در آن يك نقطه سياه مىباشد ، در اين قلب خير و شر همواره در حال جدال مىباشند هر كدام قوىتر باشند بر ديگرى غلبه مىكنند .\r\nسوم قلبى كه باز است و در آن چراغى فروزان در حال پرتو افكنى مىباشد ، و آن روشنائى تا روز قيامت خاموش نمىگردد ، و اين قلب مؤمن مىباشد .\r\n10 - سعد خفاف گويد : امام باقر عليه السّلام فرمود : دلها بر چهار قسم مىباشند ، قلبى كه در آن نفاق و ايمان مىباشد ، قلب بزرگوارانه قلبى كه بر آن مهر نهاده شده و قلبى كه روشن و درخشان است راوى گويد : عرض كردم قلب روشن كدام است .\r\n\r\n","description":"","footnote":"","page_name":" 569 ","page_number":569},
  {"content":"\r\n\r\nامام عليه السّلام فرمود : آن قلب مانند چراغ مىباشد ، اما مطبوع كه بر آن مهر نهاده‌اند آن قلب منافق است ، قلب مؤمن درخشنده مىباشد كه اگر خداوند چيزى به او بدهد سپاسگزارى مىكند و اگر گرفتارش كند صبر مىنمايد .\r\nاما منكوس قلب مشرك است و بعد از اين آيه شريفه را تلاوت كردند :  « أَ فَمَنْ يَمْشِي مُكِبًّا عَلى وَجْهِهِ أَهْدى أَمَّنْ يَمْشِي سَوِيًّا عَلى صِراطٍ مُسْتَقِيمٍ »  اما قلبى كه در آن ايمان و نفاق هست آنها گروهى بودند كه در طائف اقامت داشتند اگر مرگشان در نفاق مىرسيد هلاك مىشدند و اگر در حال ايمان مىمردند نجات پيدا مىكردند .\r\n11 - سكونى از امام صادق عليه السّلام روايت مىكند كه فرمود : رسول خدا صلى اللَّه عليه و إله فرمودند : از نشانه شقاوت خشك شدن چشم و قساوت قلب و شدت حرص در طلب روزى و اصرار بر گناهان مىباشد .\r\n12 - در وصيت‌هاى رسول عليه السّلام است كه به على سلام اللَّه عليه فرمود : اى على چهار خصلت از علامت شقاوت مىباشد : خشكى چشم ، قساوت قلب ، آرزوهاى طولانى ، و حب بقاء .\r\n13 - امير المؤمنين عليه السّلام فرمود : شگفت‌ترين چيزى كه در انسان مىباشد قلب اوست ، در آن موادى از حكمت وجود دارد و همچنين جاى ضد و نقيض هم مىباشد ، اگر در جايى اميد برايش پيدا شود به طمع گرفتار مىگردد .\r\nاگر طمع بر او چيره گردد گرفتار حرص مىشود ، اگر گرفتار نااميدى شود در اندوه جان مىدهد اگر غضب براى او بيايد خشمش افزون مىگردد ، اگر رضايت و خوشنودى برايش حاصل گردد ، خوددارى را فراموش مىكند .\r\nاگر ترس برايش پيش بيايد بيش از اندازه احتياط مىكند ، اگر آسايش و امنيت داشته باشد گول مىخورد ، اگر نعمت‌هاى تازه به او برسد گرفتار برترىجوئى مىگردد ، اگر مصيبتى او را عارض گردد جزع و بىتابى او را رسوا مىكند .\r\nاگر مالى به چنگ آورد سركشى مىكند ، اگر گرفتار فقر و پريشانى شود مبتلا مىگردد ، اگر گرسنه شود ضعيف و ناتوان مىگردد ، اگر پرخورى كند مبتلا به تخامه مىشود ، هر تقصيرى به او زيان مىرساند و هر افراطى او را تباه مىكند .\r\n\r\n","description":"","footnote":"","page_name":" 570 ","page_number":570},
  {"content":"\r\n\r\n14 - يكى از اصحاب گويد : از امام صادق عليه السّلام شنيدم به مردى فرمودند اى فلانى بدان كه مقام قلب در برابر بدن مانند امام در برابر مردم مىباشد امامى كه طاعت آن بر مردم واجب مىباشد .\r\nمگر مشاهده نمىكنى كه همه جوارح بدن آدميان پاسبان قلب مىباشند و اخبار را به آن اطلاع مىدهند و او را آگاه مىكنند ، گوشها ، ديده‌ها ، دماغ ، دهان ، دست ، پا ، و دامن همه در اختيار قلب مىباشند و از آن فرمان مىگيرند .\r\nهنگامى كه قلب تصميم بگيرد چشم‌ها بازمىگردند ، هر گاه قلب اراده كند گوشها باز مىشوند و سخن‌ها را مىشنوند ، و هر گاه قلب بخواهد دماغ بوها را تميز مىدهد و بوى خوش و يا ناخوش را به قلب اطلاع مىدهد .\r\nهنگامى كه دل اراده كند سخن بر زبان جارى مىگردد ، هر گاه اراد كند جايى برود پاها به حركت مىآيند و دست‌ها شروع به فعاليت مىكنند ، هر گاه ميل به شهوت در او پيدا شود آلت او تحريك مىشود ، پس تمام اينها از قلب هدايت مىكردند ، و همين طور هم بايد فرمان امام اجراء گردد .\r\n15 - امام صادق عليه السّلام فرمود : قلب كافر از سنگ هم سخت‌تر مىباشد .\r\n16 - زهرى از امام سجاد عليه السّلام روايت مىكند كه امام عليه السّلام در ضمن يك حديث طولانى فرمود : آگاه باشيد كه بنده چهار چشم دارد ، با دو چشم امور دين و دنياى خود را مشاهده مىكند و با دو چشم ديگر به امور آخرت مىنگرد .\r\nهر گاه خداوند متعال اراده كند به يكى از بندگان خيرى برساند دو ديده قلب او را باز مىكند و با آن ديده‌ها غيب را مشاهده مىنمايند و امور آخرت را مىنگرد ، و هر گاه اراده‌اى نداشته باشد قلب او را به حال خود وامىگذارد .\r\n17 - ازدى از امام صادق سلام اللَّه عليه روايت مىكند كه فرمود : قلب دو گوش دارد ، روح ايمان او را به خير وامىدارد و در گوش او مىدمد ، و شيطان هم او را به كارهاى بد تحريك مىكند و در گوش او مىخواند ، هر كدام بر او مسلط شدند او را دنبال خود مىبرند .\r\n18 - ابن عباس در تفسير آيه شريفه  « مِنْ شَرِّ الْوَسْواسِ الْخَنَّاسِ »  فرمود :\r\n\r\n","description":"","footnote":"","page_name":" 571 ","page_number":571},
  {"content":"\r\n\r\nمقصود از آن شيطان است كه در دل آدم وسواس مىكند ، او خرطومى مانند خرطوم خوك دارد ، و آدمى را به طرف دنيا و آنچه خداوند دوست ندارد مىبرد ، ولى هر گاه خدا را ياد كرد او برمىگردد .\r\n19 - امام عليه السّلام در تفسير آيه شريفه  « إِلَّا مَنْ أَتَى اللَّهَ بِقَلْبٍ سَلِيمٍ »  فرمود : قلب سليم آن است هنگامى كه در محضر خداوند قرار گرفت در آن دل جز خدا نباشد .\r\n20 - ابن جهم گويد : به حضرت رضا عليه السّلام عرض كردم قربانت گردم ميل دارم بدانم مقام من در نزد شما چگونه است ، امام فرمود : بنگريد من در نزد شما چگونه هستم .\r\n21 - ازدى از امام صادق عليه السّلام روايت مىكند كه فرمودند : على عليه السّلام فرمود :\r\nشك و معصيت در آتش هستند ، آنها از ما نيستند و به طرف ما هم نمىآيند ، دلهاى مؤمنان به ايمان درهم آميخته ، هر گاه خداوند اراده كند آن را روشن نمايد با وحى آن را مىگشايد و در آن بذر حكمت مىافشاند .\r\n22 - طلحة بن زيد گويد : امام صادق عليه السّلام فرمود : پدرم مىگفتند هيچ چيز مانند گناه قلب را فاسد نمىكند ، قلب با گناه جنگ مىنمايد تا آن گاه كه گناه بر او غلبه مىكند ، و در اين هنگام بالا پائين و پائين بالا مىرود .\r\n23 - على بن جعفر از برادرش و او از پدرش عليهم السّلام روايت مىكنند كه خداوند به موسى عليه السّلام وحى كردند اى موسى به زيادى مال و منال خوشحال مباش و در هر حالى كه هستى مرا فراموش مكن ، مال زياد گناهان را از ياد مىبرد و دل را سخت مىگرداند .\r\n24 - ابن نباته گويد : امير المؤمنين سلام اللَّه عليه فرمود : اشكها خشك نمىگردند مگر اينكه دلها سخت شوند ، و دلها هم بخاطر گناه سخت مىگردند .\r\n25 - امام صادق عليه السّلام فرمود : اعراب دلها چهار قسم است مرفوع ، مفتوح ، مجرور و موقوف ، رفع قلب در ذكر خداوند است ، فتح قلب رضايت از خداوند مىباشد ، جرّ آن مشغول شدن به غير خداوند است ، و وقف آن هم غفلت از خدا مىباشد .\r\n\r\n","description":"","footnote":"","page_name":" 572 ","page_number":572},
  {"content":"\r\n\r\nمگر مشاهده نمىكنى كه بنده‌اى هر گاه ذكر خداوند بگويد و با خلوص در مقابل آن قرار گيرد همه حجاب‌ها برداشته مىشوند و بين او و خدا حجابى نخواهد بود ، و هر گاه قلب به رضايت از خدا تن دهد دلها خوشحال مىگردند و آسايش پيدا مىكنند .\r\nهنگامى كه قلب به يكى از وسائل و اسباب دنيائى اشتغال پيدا كند ، او ديگر نمىتواند به ياد خدا خود را مشغول كند و همه چيز در برابر او منخفض و تاريك مىگردد ، و مانند خانه‌اى كه خراب شده و در آنجا هم‌نشينى وجود ندارد .\r\nهر گاه دل از ياد خداوند غفلت كرد در اين هنگام او متوقف و محجوب مىشود و به درگاه خداوندى راهى ندارد ، زيرا او دلى سخت پيدا كرده و نور عظمت را از دست داده است و در تاريكيهاى جهل و فساد گرفتار شده و راه خروج ندارد .\r\nپس علامت رفع سه چيز است وجود موافقت ، و فقدان مخالفت ، و دوام شوق علامت فتح هم سه چيز مىباشد ، توكل ، صدق و يقين ، علامت جر نيز سه گونه است عجب ، رياء و حرص ، علامت وقف هم سه چيز است ، از بين رفتن لذت ، اطاعت و عدم درك ، تلخى معصيت ، و مخلوط شدن حلال به حرام .\r\n26 - روايت شده كه خداوند متعال براى بندگان خود آئينه‌اى قرار داده و آن قلب است ، محبوب‌ترين قلب‌ها آن است كه صاف و پرقدرت و رقيق باشد ، در دين خدا محكم و استوار و از گناهان پاك و نسبت به برادران رفيق و مهربان باشد .\r\n27 - هارون بن خارجه گويد : از امام صادق عليه السّلام سؤال كردم من گاهى خوشحال مىگردم بدون اينكه چيزى در خود و يا مال و دوستانم احساس كنم ، و گاهى هم محزون مىگردم بدون اينكه براى خود و با مال و يا دوستانم احساس ناراحتى كرده باشم .\r\nامام عليه السّلام فرمود : آرى شيطان به قلب آدم مىاندازد كه اگر تو در نزد خداوند ارج و اعتبارى داشتى دشمن را بر تو مسلط نمىكرد ، و تو را به او محتاج نمىساخت ، آيا مىخواهى در انتظار بمانى همان گونه كه گذشتگان در انتظار\r\n\r\n","description":"","footnote":"","page_name":" 573 ","page_number":573},
  {"content":"\r\n\r\nماندند ، آيا آنها چيزى گفتند ، در اين جا محزون مىگردى بدون اينكه بدانى حزن از كجا آمد .\r\nاما خوشحالى براى اين است كه فرشته‌اى به دل القاء مىكند و مىگويد : اگر خداوند دشمن را بر تو مسلط كرده و تو را به او نيازمند ساخته است اينها چند روز بيش نيست و خداوند در آينده به تو احسان مىكند و مورد آمرزش قرار مىدهد ، و اين است معنى آيه شريفه  « الشَّيْطانُ يَعِدُكُمُ الْفَقْرَ وَ يَأْمُرُكُمْ بِالْفَحْشاءِ  و المنكر  وَ اللَّهُ يَعِدُكُمْ مَغْفِرَةً مِنْهُ وَ فَضْلًا . »  28 - سلام گويد : در حضور امام باقر عليه السّلام بودم كه حمران بن اعين آمد و سؤالاتى كرد ، وقتى كه خواست از منزل بيرون گردد گفت : ما هنگامى كه خدمت شما مىرسيم دل ما نرم مىشود و قلب ما از دنيا منقطع مىشود و مال دنيا در نظر ما خار مىگردد .\r\nولى بعد از اينكه از محضر شما بيرون مىرويم و وارد بازار كسب و كار مىگرديم ، و با مردم محشور مىشويم ، بار ديگر دل‌هاى ما متوجه دنيا مىگردد و محبت دنيا در دل ما جاى خود را باز مىكند ، و بار ديگر به كارهاى دنيائى مشغول مىشويم .\r\nامام عليه السّلام فرمودند : همه اينها به دل مربوط مىشود ، گاهى كارها بر آن مشكل مىگردد و گاهى آسان ، سپس فرمودند : اصحاب رسول خدا صلى اللَّه عليه و إله گفتند : يا رسول اللَّه ما از نفاق مىترسيم رسول خدا فرمود چرا از نفاق واهمه داريد .\r\nگفتند هنگامى كه در محضر شما هستيم ، و ما را موعظه مىكنيد و نصيحت مىفرمائيد ما مىترسيم و دنيا را فراموش مىكنيم ، و دنبال آن نمىرويم ، مثل اينكه آخرت را مشاهده مىكنيم و بهشت و دوزخ را مىنگريم ، و اينها در هنگامى مىباشد كه در حضور شما هستيم .\r\nاما وقتى كه بخانه‌هاى خود مىرويم و اولاد و عيال و زنان و كودكان و مال و منال را مشاهده مىكنيم ، همه اين‌ها فراموش مىگردد و نزديك است افكار ما دگرگون شود و مانند اين است كه ما هرگز اين سخنان را نشنيده‌ايم ، مىترسيم اين\r\n\r\n","description":"","footnote":"","page_name":" 574 ","page_number":574},
  {"content":"\r\n\r\nنفاق باشد .\r\nرسول اكرم صلى اللَّه عليه و إله فرمود : نه اينها از وسوسه‌هاى شيطان مىباشد كه در نظر دارد شما را بفريبد و به دنيا راغب گرداند ، به خداوند سوگند اگر شما به همان حالى كه در نزد من هستيد ادامه دهيد و فريب شيطان را نخوريد ، فرشتگان با شما مصافحه خواهند كرد و روى آب حركت خواهيد نمود .\r\nاگر شما گناه نكنيد و بعد استغفار نمائيد ، خداوند گروهى را مبعوث مىكند كه گناه كنند و بعد استغفار نمايند و مورد آمرزش قرار گيرند ، مؤمن گرفتار فتنه مىگردد و بعد توبه مىكند و از اين جاست كه خداوند فرموده :  « إِنَّ اللَّهَ يُحِبُّ التَّوَّابِينَ  . . . ،  وَ اسْتَغْفِرُوا رَبَّكُمْ ثُمَّ تُوبُوا إِلَيْهِ . »  29 - عبد اللَّه بن جعفر از برادرش روايت مىكند كه امام عليه السّلام فرمود : قلب در هنگام ترس اضطراب دارد ، ولى هنگامى كه به حق رسيد اطمينان پيدا مىكند و بعد از اين قرائت كردند  « فَمَنْ يُرِدِ اللَّهُ أَنْ يَهْدِيَهُ يَشْرَحْ صَدْرَهُ لِلْإِسْلامِ وَ مَنْ يُرِدْ أَنْ يُضِلَّهُ يَجْعَلْ صَدْرَهُ ضَيِّقاً حَرَجاً كَأَنَّما يَصَّعَّدُ فِي السَّماءِ »  30 - سليمان بن خالد گويد : از امام صادق عليه السّلام شنيدم فرمود : خداوند هر گاه اراده كند به بنده‌اى خيرى برساند در دلش نقطه‌اى سفيد ايجاد مىكند و گوشهاى دلش را باز مىگرداند و فرشته‌اى را بر او موكل مىكند تا او را هدايت كند .\r\nاما هنگامى كه مىخواهد بنده‌اى ناراحت سازد در قلبش نقطه‌اى سياه پديد مىآورد و گوشهاى دلش را مىبندد و شيطانى را بر او مسلط مىسازد تا وى را گمراه نمايد ، و بعد اين آيه شريفه را تلاوت كردند  فَمَنْ يُرِدِ اللَّهُ أَنْ يَهْدِيَهُ  تا آخر آيه .\r\n31 - خيثمه گويد : از امام باقر عليه السّلام شنيدم فرمود : قلب از جاى خود حركت مىكند تا حنجره مىرسد و اين در هنگامى است كه حق را درك نكرده باشد ، اما وقتى كه حق را يافت در جاى خود استقرار پيدا مىكند و بعد آيه  فَمَنْ يُرِدِ اللَّهُ أَنْ يَهْدِيَهُ  را تلاوت كردند .\r\nامام صادق عليه السّلام به موسى بن اشيم فرمودند مىدانى حرج كدام است گويد :\r\nگفتم نمىدانم ، امام در اين هنگام دست خود را به او نشان داد و انگشت‌ها را به هم\r\n\r\n","description":"","footnote":"","page_name":" 575 ","page_number":575},
  {"content":"\r\n\r\nچسبانيد بطورى كه نه چيزى در آن داخل مىشد و نه چيزى از آن بيرون مىآمد .\r\n32 - عمرو بن ابى المقدام گويد : امام صادق عليه السّلام فرمود : شيعيان ما داراى چهار چشم مىباشند چشمى در سر ، چشمى در دل ، البته ديگران هم اين چنين هستند ولى خداوند ديدگان شما را باز كرده و ديدگان آنها را كور كرده است .\r\n33 - يونس بن عمار گويد : امام صادق عليه السّلام فرمود : قلب يقين مىكند كه حق پيوسته باطل است ، ولى يقين ندارد كه باطل هميشه حق باشد .\r\n34 - جابر از امام باقر عليه السّلام روايت مىكند كه فرمود : گاهى مردى چيزى را دوست مىدارد و قلب و چشم و گوشش هم آن را مىخواهد و نفس او فقط به آن تمايل دارد ، در اين جا بين او و قلبش فاصله افكنده شده و جز آن موضوع مورد علاقه‌اش چيز ديگرى را نمىگيرد .\r\n35 - حمزة بن طيار از امام صادق عليه السّلام روايت مىكند كه در تفسير  وَ اعْلَمُوا أَنَّ اللَّهَ يَحُولُ بَيْنَ الْمَرْءِ وَ قَلْبِهِ  فرمود : يعنى شخصى با گوش و چشم و زبان و دستش چيزى را دوست مىدارد و طلب مىكند ، و جز آن چيز ديگرى را قبول نمىكند ولى با همه اينها دلش آن را نمىخواهد و مىداند كه حق در آن نيست .\r\n36 - انس بن مالك گويد : رسول خدا صلى اللَّه عليه و إله فرمود : داود در مناجات خود گفت : بار خدايا هر پادشاهى خزانه‌اى دارد پس خزانه شما در كجا مىباشد ، خداوند فرمود : من خزانه‌اى دارم كه از عرش هم بزرگتر است و از كرسى هم وسيع‌تر مىباشد .\r\nآن خزانه از بهشت خوشبوتر و از ملكوت هم زيباتر مىباشد ، زمين آن معرفت و آسمان آن ايمان و آفتابش شوق ، و ماهش محبت و ستارگانش انديشه‌ها و ابرش خرد ، و بارانش رحمت و ميوه‌هايش طاعت و حكمت مىباشد ، آن خزينه را چهار در مىباشد كه عبارتند از علم ، حلم ، صبر و رضا كه آن قلب است .\r\n37 - ابو اسامه گويد : در خدمت امام صادق عليه السّلام بودم فرمود : اى ابا اسامه قرآن بخوان من به قرائت سوره‌اى از قرآن مشغول شدم امام دلش رقيق شد و گريه كرد بعد از اين فرمود : اى ابا اسامه دل‌هاى خود را به ذكر خداوند سير كنيد و\r\n\r\n","description":"","footnote":"","page_name":" 576 ","page_number":576},
  {"content":"\r\n\r\nنكته‌ها را از دست ندهيد ، زيرا گاهى ساعاتى بر قلب مىگذرد كه در آن ايمان و كفر نيست مانند جامه كهنه و يا استخوان دماغ .\r\nاى ابا اسامه گاهى در قلبت نه خير مشاهده مىكنى و نه شر و نمىدانى آنها كجا هستند ، گويد : عرض كردم آرى چنين است من در خود مشاهده مىكنم و مردم هم اين چنين هستند ، فرمود : آرى همه مردم اى طور مىباشند ، فرمود : پس حالا كه چنان است ياد خدا را بكنيد و نكته‌ها را از دست ندهيد .\r\nمتوجه باشيد كه هر گاه خداوند بخواهد به بنده‌اى خيرى برساند نقطه ايمان را در دلش پديد مىآورد و اگر نخواهد چيز ديگرى را پديد مىآورد ، گفتم : قربانت گردم آن كدام است ، فرمود : هر گاه بخواهد نقطه كفر را در قلب او ايجاد مىكند .\r\n38 - رسول اكرم صلى اللَّه عليه و إله فرمود : قلب مؤمن مجرد است و در آن چراغى هست كه نور افشانى مىكند ولى قلب كافر سياه و وارونه مىباشد .\r\n39 - سفيان بن عيينه گويد : از امام صادق عليه السّلام از تفسير آيه شريفه  « إِلَّا مَنْ أَتَى اللَّهَ بِقَلْبٍ سَلِيمٍ »  سؤال كردم فرمود : سليم كسى است كه به لقاء پروردگار مىرسد و كسى در آن جا نخواهد بود فرمود : هر قلبى كه در آن شك و يا شرك باشد آن ساقط است ، آنها در دنيا زاهد شدند تا خود را براى آخرت مهيا كنند .\r\nرسول اكرم صلى اللَّه عليه و إله فرمود : اگر شياطين پيرامون دل‌هاى بنى آدم نبودند آنها ملكوت را مشاهده مىكردند .\r\nامام حسن عسكرى عليه السّلام فرمود : هر گاه دلها نشاط پيدا كردند به آنها توجه كنيد ، و هر گاه توجه نداشتند آنها را رها نمائيد .\r\n40 - موسى بن جعفر از پدرانش عليهم السّلام روايت مىكند كه رسول خدا صلى اللَّه عليه و إله فرمود : قلب‌ها چهار گونه‌اند قلبى كه در آن ايمان هست ولى قرآن نيست ، قلبى كه هم در آن ايمان هست و هم قرآن ، قلبى كه در آن قرآن هست ولى ايمان نيست ، قلبى كه در آن هم ايمان نيست و هم قرآن .\r\nاما اول ماند خرما مىباشد كه طعمش خوب است ولى خوشبو نيست ، دوم مانند ظرف مشك است اگر بازش كنى خوشبو است و اگر حفظ كنى باز هم\r\n\r\n","description":"","footnote":"","page_name":" 577 ","page_number":577},
  {"content":"\r\n\r\nخوشبو مىباشد ، سوم مانند آن است كه بوى آن خوش ولى طعمش خوش نيست ، چهارم مانند حنظل است كه بويش و طعمش بد مىباشد .\r\nرسول خدا صلى اللَّه عليه و إله فرمود : خداوند در زمين آئينه‌اى ! دارد محبوب‌ترين آنها در نزد خداوند آن آئينه‌اى ! است كه از همه روشن‌تر و سخت‌تر باشد و آن آئينه ! قلب است كه در برابر دوستان مهربان و رفيق است ، و در صلابت به اندازه‌اى است كه جز خدا از كسى هراس ندارد ، و از گناهان هم پاك است فرمود : توجه به خداوند بوسيله قلب از عمل به جوارح بهتر است .\r\n41 - امير المؤمنين سلام اللَّه عليه فرمود : در باطن انسان پاره‌اى آويزان است و اين شگفت آورترين چيزى است كه در او وجود دارد ، و آن قلب مىباشد ، در او موادى از حكمت قرار دارد و اخلاق متضادى در آن نهاده شده است ، اگر اميدوارى برايش پيش آيد طمع بر او چيره مىگردد .\r\nاگر خوشنودى برايش حاصل شود خوددارى را فراموش مىكند ، اگر از چيزى بترسد احتياط او را به خود مشغول مىكند ، و اگر امنيت برايش حاصل گردد فريب و غرور او را از پا درمياورد ، اگر نعمتى به او برسد برترىجوئى مىنمايد ، اگر مصيبتى به او برسد بىتابى او را رسوا مىكند .\r\nاگر ثروتى بدست بياورد سركشى مىنمايد ، اگر گرفتار فقر و پريشانى شود ابتلاء او را از پا در مىآورد و اگر گرسنگى بر او چيره گردد ضعيف مىگردد ، و اگر پرخورى كند به تخامه مبتلا مىشود ، هر تقصيرى به او زيان مىرساند و هر افراطى او را تباه مىسازد .\r\nفرمودند : دلها گاهى آماده هستند ، در اين هنگام از آنها استفاده كنيد ، ولى اگر بخواهيد با زور آنها را وادار به كار كنيد كور مىشوند .\r\nفرمودند : دلها خسته مىگردند همان گونه كه بدن‌ها خسته مىشوند ، در هنگام خستگى آنها را با حكمت از خستگى بيرون كنيد .\r\nفرمودند : آگاه باشيد يكى از گرفتاريها پريشانى مىباشد و بدتر از آن بيمارى بدن است ، و سخت‌تر از آن بيمارى قلب مىباشد ، از نعمت‌هاى خداوندى وسعت\r\n\r\n","description":"","footnote":"","page_name":" 578 ","page_number":578},
  {"content":"\r\n\r\nمال و منال است ، و بهتر از آن تندرستى بدن مىباشد و بهتر از آن دل‌هاى متقى هستند .\r\n42 - رسول اكرم صلى اللَّه عليه و إله فرمودند : بر هر دلى شيطانى چسبيده است ، هر گاه نام خداوند بر زبان جارى گردد او آب مىشود و هر گاه نام خدا بر زبان جارى نكرد شيطان او را به طرف خود جذب مىكند و گمراهش مىسازد و فريبش مىدهد .\r\n\r\n45 در مراتب نفس و صفات آن\r\n1 - رسول اكرم صلى اللَّه عليه و إله فرمود : دشمن‌ترين دشمنانت نفست هست كه در پهلويت قرار دارد .\r\n2 - رسول خدا صلى اللَّه عليه و إله در وصيت خود به ابو ذر گفتند : عاقل آن است كه براى خود ساعاتى در نظر بگيرد ، ساعتى با خداوند مناجات كند ، ساعتى به حساب خود برسد ، و ساعتى در مصنوعات خداوند بيانديشد .\r\n3 - امير المؤمنين عليه السّلام فرمود : هر كس نقص را از خود دور كند هواى نفس بر او چيره مىگردد ، و هر كس نتواند نقص را از خود دور كند مرگ براى او بهتر مىباشد .\r\n4 - حفص از حضرت صادق عليه السّلام روايت مىكند كه فرمود : به حساب خود برسيد قبل از اينكه به حساب شما برسند ، در قيامت در هزار جا شما را نگاه مىدارند كه هر جايى هزار سال طول مىكشد و بعد اين آيه را تلاوت كردند  « فِي يَوْمٍ كانَ مِقْدارُهُ أَلْفَ سَنَةٍ »  .\r\n5 - ثمالى از امام سجاد عليه السّلام روايت مىكند كه فرمود : اى فرزند آدم تو همواره در خير و سعادت زندگى خواهى كرد مادامى كه از خود واعظى داشته باشى ، و حساب خود را برسى و خوف را شعار خود قرار دهى و حزن و اندوه را براى خود پوشش به حساب آورى ، اى فرزند آدم تو خواهى مرد و مبعوث خواهى شد و در\r\n\r\n","description":"","footnote":"","page_name":" 579 ","page_number":579},
  {"content":"\r\n\r\nمقابل خداوند قرار خواهى گرفت و اينك جواب‌ها را آماده كن .\r\n6 - امير المؤمنين سلام اللَّه عليه به فرزندش حسن عليه السّلام وصيت كردند اى فرزند مؤمن سه وقت دارد ، وقتى كه در آنجا با خداوند مناجات مىكند ، وقتى كه در آن به حساب خود مىرسد ، وقتى كه در آن به زندگى و لذائذ مشروع مشغول مىشود ، مؤمن بايد سه چيز را انجام دهد زندگى خود را تامين كند ، براى معاد گام بردارد ، و لذت مشروع داشته باشد .\r\n7 - اسماعيل از پدرش موسى بن جعفر و او از پدرانش عليهم السّلام روايت مىكند كه رسول خدا صلى اللَّه عليه و إله جماعتى را براى جنگ فرستادند هنگامى كه مراجعت كردند فرمودند خوشا به حال شما كه از جهاد كوچك برگشتيد ولى جهاد بزرگ هنوز مانده است ، گفتند يا رسول اللَّه جهاد اكبر كدام است فرمود : جهاد با نفس بعد از آن فرمودند بهترين جهاد آن جهادى است كه با نفس باشد .\r\n8 - امام عليه السّلام در تفسير  وَ مَنْ جاهَدَ  فرمود : يعنى نفس خود را از شهوات و لذات باز دارد و اين چنين شخصى براى خود جهاد مىكند و خداوند از همه بىنياز مىباشد .\r\n9 - ابو الجارود از امام باقر عليه السّلام روايت مىكند كه در تفسير آيه شريفه  لِلَّذِينَ أَحْسَنُوا الْحُسْنى وَ زِيادَةٌ  فرمود : اما حسنى بهشت مىباشد و زياده نيكىهائى است كه خداوند در دنيا به آنها كرده و در آخرت آنها را به حساب نمىآورد .\r\nخداوند ثواب دنيا و آخرت را براى آنها جمع مىكند و به بهترين اعمال آنها را در دنيا و آخرت پاداش مىدهد و فرموده : چهره‌هاى آنها را غبار و اندوه فرا نمىگيرد آنها در بهشت قرار مىگيرند و همواره در آنجا هستند .\r\n10 - امير المؤمنين عليه السّلام هنگامى كه محمد بن ابى بكر را به طرف مصر فرستادند براى مصريان نامه توسط او فرستادند و فرمودند : تقوى داشته باشيد كه تقوى همه خوبىها را جمع مىكند و خيرى جز آن نيست ، خيرى كه بوسيله تقوى بدست مىآيد از جايى ديگر بدست نخواهد آمد .\r\nخداوند متعال فرموده : به پرهيزگاران گفته مىشود خداوند براى شما چه\r\n\r\n","description":"","footnote":"","page_name":" 580 ","page_number":580},
  {"content":"\r\n\r\nنازل كرده است ، آنها گفتند پروردگار براى كسانى كه در اين دنيا نيكى كردند خير نازل كرده ، ولى خانه آخرت بهتر است و آنجا براى پرهيزگاران جاى خوبى بشمار مىرود .\r\nاى بندگان خدا بدانيد مؤمن كسى است كه براى رسيدن به سه پاداش عمل مىكند ، يا براى رسيدن به خير است كه خداوند در دنيا به او پاداش مىدهد ، و خداوند در مورد ابراهيم گفته : ما اجر او را در دنيا داديم و در آخرت هم از صالحان بشمار مىرود .\r\nهر كس براى خداوند كار كند پاداش او در دنيا و آخرت داده خواهد شد و مهمات او در آن دو جا رفع خواهد گرديد ، خداوند مىفرمايد اى بندگانى كه ايمان آورده‌ايد از خداوند بترسيد ، كسانى كه كارهاى نيك كرده‌اند نيكى و بيش از آن داده خواهد شد .\r\nنيكى يعنى بهشت و زيادت آن است كه در دنيا داده مىشود ، خداوند با هر نيكى يك گناه را مىبخشد و در قرآن فرموده نيكيها گناهان را مىبرند و بايد نيكان به آن موضوع تذكر پيدا كنند ، روز قيامت حسنات آنان به حساب مىآيد و براى هر حسنه‌اى ده برابر مىدهند .\r\nدر قرآن مجيد فرموده : خداوند اين پاداشها را مىبخشد و از روى حساب مىدهد ، و نيز فرمود : به آن گروه پاداش مضاعف مىدهد و آنها در بهشت در اطاق‌ها در آسايش به سر خواهند برد و اين‌ها به خاطر كارهائى بود كه انجام دادند .\r\nخداوند شما را رحمت كند به نيكىها رغبت داشته باشيد و كارهاى خوب انجام دهيد ، و از آنها بهره‌مند گرديد ، اى بندگان خداوند بدانيد كه پرهيزگاران به خير دنيا و آخرت رسيدند ، آنها در دنيا با اهل دنيا شريك شدند ولى اهل دنيا در آخرت آنها سهمى ندارند .\r\nخداوند در دنيا به اندازه احتياج براى آنها چيزهائى را مباح فرمود و گفته :\r\nبگو كدام شخص زينت‌هاى خداوند را حرام كرد ، خداوند زينت‌ها را براى بندگان\r\n\r\n","description":"","footnote":"","page_name":" 581 ","page_number":581},
  {"content":"\r\n\r\nخود بيرون كرد و روزىهاى پاك را براى استفاده آنها آفريد .\r\nاين زينت‌ها و اين روزىهاى پاك براى كسانى است كه ايمان آوردند و در دنيا از آن سود بردند و در روز قيامت هم از آن بهره مىبرند ، ما آيات خود را براى آنهائى كه علم دارند تفصيل مىدهيم تا حقائق را نيك دريابند .\r\nآنها در دنيا با بهترين نوع سكونت كردند ، و از طعام‌هاى گوناگون آن خوردند ، با اهل دنيا رفت و آمد كردند و با آنها از پاكترين غذاها استفاده نمودند ، و بهترين آشاميدنيها را نوشيدند و بهترين لباسها را در بر كردند .\r\nآنها در بهترين خانه‌ها زندگى نمودند و با نيكوترين زنان ازدواج كردند و بهترين مركب را سوار شدند ، در لذات دنيا با اهل دنيا شريك شدند ، و فردا در جوار رحمت خداوند قرار مىگيرند ، و هر چه از خداوند آرزو كنند به آن مىرسند .\r\nدعاى آنها هرگز رد نمىگردد ، و از لذت‌هاى آنها چيزى كاسته نمىشود ، اى بندگان خدا بايد به اين گونه مقام‌ها توجه داشته باشيد در حالى كه داراى عقل باشيد ، تا مىتوانيد تقوى پيشه كنيد ، و لا حول و لا قوة الا باللَّه .\r\n11 - على بن ربيعة گويد : على ابن ابى طالب عليه السّلام از رسول خدا صلى اللَّه عليه و إله روايت مىكند كه فرمود : خداوند براى شما حدودى معين كرده از آن تجاوز نكنيد ، و براى شما واجباتى معين فرموده آنها را ضايع نكنيد ، و براى شما سنت‌هائى قرار داده از آنها پيروى نمائيد ، و چيزهائى بر شما حرام كرده مرتكب آنها نشويد ، اگر از روى فراموشى كارى كرده‌ايد خدا از آن در گذشته بار ديگر گرد آن نرويد .\r\n12 - روايت شده رسول خدا صلى اللَّه عليه و إله يكى از ياران خود را كه از جنگ برگشته بود مشاهده كردند ، آن مرد در حالى كه چهره‌اش غبارآلود و گرد سفر بر صورت داشت و شمشير و اسلحه جنگى را هم با خود حمل مىكرد و عازم منزلش بود با رسول خدا برخورد كرد .\r\nپيامبر صلى اللَّه عليه و إله به او فرمودند شما از جهاد اصغر برگشتيد و به طرف جهاد اكبر مىرويد ، گفته شد يا رسول اللَّه مگر جهادى بالاتر از شمشير هست ، فرمود : آرى جهاد با نفس روايت شده در تفسير آيه شريفه  « فَاعْتَبِرُوا يا أُولِي الْأَبْصارِ »  يعنى قبل\r\n\r\n","description":"","footnote":"","page_name":" 582 ","page_number":582},
  {"content":"\r\n\r\nاز اينكه ديگران از شما عبرت بگيرند شما عبرت بگيريد .\r\nروايت شده كه اندوه وام گناهان را مىبرد ، در روايت ديگر آمده كه اندوه و غم‌ها لحظه‌هائى هستند كه گناهان را مىبرند ، در روايت هست مردى از من سؤال كرد خير دنيا و آخرت چيست گفتم : با نفست مخالفت كن .\r\n13 - امام صادق عليه السّلام فرمود : هر كس قلب خود را از غفلت نگه دارد و خود را از شهوت حفظ كند ، و عقلش را از نادانى محافظت نمايد اين شخص در صف افراد آگاه قرار گرفته است بعد از اين فرمود : اعمالش را از هواى نفس باز دارد ، و از بدعت‌ها دورى كند و مالش را از حرام نگه دارد او از صالحان بشمار است .\r\nرسول خدا صلى اللَّه عليه و إله فرمود : طلب علم بر هر زن مسلمان و مرد مسلمان واجب مىباشد و آن علم نفس مىباشد ، لازم است نفس مؤمن در هر حال يا شاكر باشد يا معذرت خواه به اين معنى اگر مورد قبول قرار گرفت براى آن فضيلتى هم داشته باشد و اگر رد شد در آن باره با او به عدالت رفتار شود .\r\nاگر موفق به طاعت مىگردد او را توفيق بداند و اگر به معصيت آلوده نمىشود ، او را از طرف خداوند بداند كه او وى را از معصيت حفظ كرده است ، و قوام همه اينها بخاطر نياز به خداوند مىباشد و اضطرار و خشوع و خضوع موجب آنها مىگردد .\r\nكليد همه اين مسائل بازگشت و انابه به طرف خداوند مىباشد ، و اينكه آدمى بايد آرزوهاى خود را كوتاه كند و همواره در ياد مرگ باشد و خود را در قيامت در حضور خداوند جبار بداند ، زيرا هر كس چنين فكر كرد از حبس در آسايش مىباشد و از دشمن نجات پيدا مىكند و سلامت نفس برايش حاصل مىگردد و اخلاص در طاعت و توفيق بدست مىآورد ، و بداند كه زندگى يك روز است .\r\nرسول خدا صلى اللَّه عليه و إله فرمود : دنيا يك ساعت است ، در خلوت نشستن و فكر كردن است ، خلوت قناعت مىآورد و زيادى معاش را ترك مىكند ، فراغ موجب مىشود كه آدمى در انديشه فرو رود ، و فراغ ستون زهد بشمار مىرود و همه زهد هم تقوى مىباشد .\r\n\r\n","description":"","footnote":"","page_name":" 583 ","page_number":583},
  {"content":"\r\n\r\nباب تقوى خشيت است ، و خشيت موجب تعظيم خداوند مىباشد ، اخلاص در طاعت از اوامر خداوند مىباشد ، و ترس و احتياط و توقف از محرمات مىباشد ، و دليل آن هم علم مىباشد خداوند فرموده :  « إِنَّما يَخْشَى اللَّهَ مِنْ عِبادِهِ الْعُلَماءُ . »  14 - امام صادق عليه السّلام فرمود : خوشا به حال بنده‌اى كه براى خداوند با نفس خود مبارزه كند و با هواهاى آن مقاومت نمايد ، هر كس لشكريان هوا را شكست داد به رضايت خداوند مىرسد ، با نفس اماره مبارزه كند و خضوع و خشوع را با وى نزديك سازد به رستگارى خواهد رسيد .\r\nحجابى تاريك‌تر و ترس آور بين بنده و خدا از متابعت هواى نفس نيست براى كشتن آن اسلحه و التى وجود ندارد مگر احتياج به خداوند و خشوع و گرسنگى در روزها و بيدارى در سحرها .\r\nاگر كسى در اينجا بميرد شهيد مرده است و اگر زنده بماند و استقامت و پايدارى نمايد سرانجام به رضوان اكبر خواهد رسيد ، خداوند متعال فرمود :\r\nكسانى كه در راه ما جهاد مىكنند ما آنها را به راه خود هدايت مىكنيم و خداوند با نيكوكاران مىباشد .\r\nهر گاه مشاهده كردى كسى بيشتر از تو عبادت مىكند و در كارهاى خير مىكوشد نفس خود را سرزنش كن و او را توبيخ نما و وادارش كن تا بر كارهاى خود بيفزايد ، زمام امر و نهى را در اختيار آن قرار ده ، و آن را مانند اسبى كه براى مسابقه تربيت مىكنى تربيت نما و همواره ناظر آن باش كه صدمه‌اى به آن نرسد .\r\nرسول خدا صلى اللَّه عليه و إله به اندازه‌اى نماز مىگذارد كه پاهايش ورم مىكرد ، و مىفرمود در نظر دارم بنده‌اى شاكر باشم او مىخواست مردم از وى عبرت گيرند و از عبادت غفلت نداشته باشند و اوقات خود را به عيادت و پرستش بگذرانند .\r\nاگر شما شيرينى عبادت خداوند را بيابيد و بركت‌هاى آن را مشاهده كنيد و از انوار آن استفاده نمائيد ساعتى از آن غفلت نخواهيد كرد اگر چه قطعه قطعه گرديد ، كسانى كه از عبادت دورى مىكنند براى اين است كه موفق نمىباشند و از فوائد آن بىبهره‌اند .\r\n\r\n","description":"","footnote":"","page_name":" 584 ","page_number":584},
  {"content":"\r\n\r\n15 - رسول خدا صلى اللَّه عليه و إله فرمود : شما را به زيرك‌ترين زيرك‌ها و نادان‌ترين نادان‌ها آگاه كنم ، گفتند آرى يا رسول اللَّه فرمودند زرنگ‌تر از همه كسى است كه خود به حساب خويشتن برسد و براى بعد از مرگ كار كند .\r\nنادان‌ترين نادان‌ها هم آن كسى است كه از هواى نفس خود پيروى كند و آرزوهاى دور و دراز داشته باشد ، مردى سؤال كرد و گفت چگونه مردى به حساب خود برسد ، فرمود : هر گاه صبح كرد و وارد كار شد هنگام شب با نفس خود به محاسبه بنشيند .\r\nاو بگويد : اى نفس روزى بر تو گذشت و ديگر برنمىگردد ، اينك به خداوند سوگند بگو در اين روز چه كردى و لحظه‌ها را چگونه گذراندى ، آيا خداوند را به ياد آوردى و او را سپاس گفتى ، آيا حق برادران مؤمن را دادى و اندوه آنان را بر طرف ساختى .\r\nآيا آبروى او را در نهان حفظ كردى و حيثيت او را در ميان خانواده و فرزندان نگهداشتى و بعد از مرگ او اسرارش را فاش نساختى ، آيا با مقامى كه بدست آوردى از غيبت او دست باز داشتى آيا به مسلمانى كمك كردى ، و چيزى به او دادى و همين گونه با وى سخن مىگويد .\r\nاگر متوجه شد در آن روز از او كار خيرى ظاهر شده خداوند را سپاس مىگويد و خدا را بر اين توفيق تكبير مىگويد ، و اگر متوجه شد در آن روز معصيت كرده استغفار مىكند و تصميم مىگيرد ديگر مرتكب آن گناه نشود و خود را از آن پاك مىكند و بر محمد و آل او درود مىفرستد .\r\nبيعت امير المؤمنين را بر خود عرضه كند و او را قبول نمايد ، و به دشمنان و مخالفان او نفرين كند و از كسانى كه او را از مقامش دور كردند نفرت داشته باشد ، هر گاه چنين كرد خداوند مىفرمايد حالا كه تو با دوستان من دوست هستى و با دشمنان من دشمن مىباشى با تو مناقشه ندارم .\r\n16 - محمد بن عمران حلبى گويد : از امام صادق عليه السّلام شنيدم فرمود : هر كس در باطن خود واعظى نداشته باشد وعظ مردم در او اثرى نخواهد كرد .\r\n\r\n","description":"","footnote":"","page_name":" 585 ","page_number":585},
  {"content":"\r\n\r\n17 - عبد اللَّه بن ميمون از امام صادق و او از پدرانش عليهم السّلام روايت مىكند كه حلوائى نزد امير المؤمنين عليه السّلام آوردند امام از خوردن آن امتناع كردند ، گفتند مگر آن حرام مىباشد ، فرمود : حرام نيست ولى مىترسم نفس من به آن مايل گردد بار ديگر آن را بخواهم و بعد اين آيه تلاوت كردند :  « أَذْهَبْتُمْ طَيِّباتِكُمْ فِي حَياتِكُمُ الدُّنْيا وَ اسْتَمْتَعْتُمْ بِها . »  18 - ابو الحسن عبدى گويد : امام صادق عليه السّلام فرمود : هر بنده‌اى كه براى خدا خود را نگهدارد ، پروردگار او را وارد بهشت مىكند .\r\n19 - عيص بن قاسم گويد : به حضرت صادق عليه السّلام عرض كردم از پدرت حديثى روايت شده كه رسول خدا صلى اللَّه عليه و إله از خوردن نان گندم سير نشد آيا اين حديث درست است ، فرمود : خير رسول خدا نان گندم نخوردند ، و از نان جو هم هرگز به طورى كه سير شوند ميل نفرمودند .\r\nعايشه گويد : رسول خدا صلى اللَّه عليه و إله از نان گندم سير نخوردند تا آن گاه كه جهان را وداع گفتند ، رسول خدا صلى اللَّه عليه و إله فرمود : بار خدايا روزى محمد را به اندازه قرار بده .\r\nعايشه گويد : روزگار بر ما سخت مىگذشت تا آن گاه كه رسول خدا وفات كردند ، هنگام وفات او مصيبت‌ها بر ما وارد شد ، گفته شده كه رسول خدا صلى اللَّه عليه و إله هرگز روى سفره غذا نخوردند تا آنگاه كه وفات كردند و نان نرمى هم ميل نفرمودند : ابو جحيفه گويد : خدمت رسول خدا صلى اللَّه عليه و إله رسيدم در حالى كه از پرخورى آرغ مىزدم ، رسول خدا فرمودند آرغ نزنيد و زياد نخوريد ، و بدانيد كسانى كه در دنيا زياد مىخورند روز قيامت گرسنه خواهند شد .\r\nرسول خدا صلى اللَّه عليه و إله فرمود : روشنائى حكمت در گرسنگى مىباشد ، سيرى آدمى را از خداوند دور مىكند ، دوستى با مستمندان موجب تقرب به خداوند مىباشد ، سير نخوريد تا نور معرفت در دل شما بتابد .\r\nهر كس نماز بگذارد و طعام سبكى بخورد و هنگامى كه بخوابد حور العين پيرامون او جمع مىگردند رسول خدا صلى اللَّه عليه و إله فرمود : دلهاى خود را به پر خوردن و\r\n\r\n","description":"","footnote":"","page_name":" 586 ","page_number":586},
  {"content":"\r\n\r\nزياد آشاميدن نمىرانيد دل‌ها هم مانند زراعت از آب زياد تباه مىگردند .\r\n20 - رسول اكرم صلى اللَّه عليه و إله فرمود : از جهاد اصغر برگشتيم و به طرف جهاد اكبر مىرويم فرمود : هر كس علمش بر هواى نفسش غالب گردد آن علم نافع مىباشد ، هر كس شهوت خود را زير پا بگذارد شيطان از سايه او فرار مىكند .\r\nرسول خدا صلى اللَّه عليه و إله فرمود : هر بنده‌اى كه مرا اطاعت كند او را به غير خود واگذار نمىكنم ، و هر بنده‌اى كه از من نافرمانى كند او را به خودش وامىگذارم ، و باكى هم ندارم كه او در كجا به هلاكت برسد .\r\n21 - امام حسن مجتبى عليه السّلام گفت : رسول اكرم صلى اللَّه عليه و إله فرمودند : بنده‌اى مؤمن نخواهد بود مگر اينكه حساب خود را برسد در حساب از شريك خود هم سخت‌گير باشد .\r\n22 - در بعضى از روايات وارد شده كه مجاشع خدمت رسول خدا صلى اللَّه عليه و إله رسيد و عرض كرد يا رسول اللَّه راه شناخت حق چگونه مىباشد فرمود : شناختن نفس است گفت : يا رسول اللَّه موافقت حق را از چه راه مىتوان بدست آورد فرمود :\r\nمخالفت با نفس ، گفت : راه خوشنود كردن حق كدام است فرمود : دشمنى با نفس .\r\nعرض كرد : چگونه مىتوان به حق رسيد فرمود : دور شدن از نفس ، گفت :\r\nچگونه از حق مىتوان اطاعت كرد ، فرمود : نافرمانى از نفس ، گفت چگونه مىتوان از حق ياد كرد فرمود فراموش كردن نفس گفت : چگونه مىتوان به حق نزديك شد فرمود : دور شدن از نفس .\r\nگفت : چگونه مىتوان با حق مانوس شد ، فرمود : دورى از نفس ، گفت : يا رسول اللَّه چگونه مىتوان به اين مقامات رسيد ، گفت از حق يارى بخواهيد تا شما را بر نفس پيروز گرداند .\r\n23 - ابو الحسن موسى عليه السّلام گفت : از ما نيست كسى كه نفس خود را به حساب نكشد و در هر روز او را مورد محاسبه قرار ندهد ، اگر كار خوبى كرده سپاسگزارى كند و از خداوند بخواهد او را توفيق دهد تا زياد كار خير انجام دهد ، و اگر كار بدى كرده استغفار مىكند .\r\n\r\n","description":"","footnote":"","page_name":" 587 ","page_number":587},
  {"content":"\r\n\r\n24 - رسول خدا صلى اللَّه عليه و إله فرمود : خودتان به حساب خويشتن برسيد قبل از اينكه به حساب شما برسند ، و خود كارها را به سنجيد قبل از اينكه اعمال شما را وزن كنند ، و خود را براى معرض بزرگ مجهز سازيد .\r\n25 - امير المؤمنين سلام اللَّه عليه فرمود : هر كس به حساب خود برسد سود مىبرد ، و هر كس از آن غفلت كند زيان مىكند ، هر كس بترسد امنيت ميابد ، هر كس عبرت گيرد بينا مىشود و هر كس بينا گردد فهم و شعور پيدا مىكند و هر كس به فهمد دانش پيدا مىنمايد .\r\nعلى عليه السّلام فرمود : اى اسيران هوى و هوس كوتاه بيائيد كسى كه در دنيا بالا رفته از بالا رفتن واهمه ندارد ، مگر اينكه دنيا تغيير كند و با نيشهاى حوادث او را از پا درآورد ، اى مردم نفس خود را ادب كنيد و عادات ناپسند آن را تعديل نمائيد .\r\nعلى عليه السّلام فرمود : ادب برايت همين بس كه از كارهاى ناپسند ديگران دست بازدارى .\r\n\r\n46 در ترك شهوات و هوس‌ها\r\n1 - سكونى از امام صادق عليه السّلام و او از پدرانش عليهم السّلام روايت مىكند كه رسول خدا صلى اللَّه عليه و إله فرمود : خوشا به حال كسى كه شهوت حاضر را براى وعده‌هاى آخرت ترك كند .\r\n2 - ابو عبيده حذاء گويد : امام باقر عليه السّلام فرمود : خداوند متعال مىفرمايد : به جلال و جمال و بلندى مقام خودم سوگند هر بنده‌اى كه بخاطر من دست از هواى نفس خود بردارد ، او را بىنياز مىكنم و آخرت را همت او قرار مىدهم ، و مزرعه او را آباد مىكنم و آسمان و زمين را ضمانت مىكنم تا روزى او را بدهند ، و در تجارت هم به او سود مىدهم .\r\n3 - جابر بن عبد اللَّه گويد : رسول خدا صلى اللَّه عليه و إله فرمود : بزرگترين خوف من از\r\n\r\n","description":"","footnote":"","page_name":" 588 ","page_number":588},
  {"content":"\r\n\r\nامتم اين است كه آنها گرفتار هواى نفس و آرزوهاى دراز شوند ، اما هوى نفس راه حق را سد مىكند ، و آرزوى دراز آخرت را فراموش مىگرداند .\r\n4 - ثمالى از امام صادق عليه السّلام روايت مىكند كه على عليه السّلام فرمود : شجاع‌ترين مردم كسى هست كه بر هواى نفس خود غلبه كند .\r\n5 - حفص از امام صادق عليه السّلام روايت مىكند كه فرمود : من اميدوارم اين امت در صورتى كه حق ما را بشناسند نجات پيدا كنند ، و فقط سه گروه اهل نجات نخواهند بود مصاحب سلطان ستمگر ، اهل هوا و هوس ، و فاسق متجاهر به فسق .\r\n6 - زيد بن صوحان گفت : يا امير المؤمنين كدام سلطان نيرومند و غالب است ، فرمودند هواى نفس .\r\n7 - ابو الطفيل گويد : از امير المؤمنين عليه السّلام شنيدم فرمود : بيشترين ترسى كه از شما دارم آرزوهاى دراز و پيروى كردن از هواى نفس مىباشد ، آرزوهاى طولانى آخرت را از ياد مىبرد و پيروى كردن از هواى نفس آدمى را از رسيدن به حق باز مىدارد .\r\nدنيا پشت كرده و آخرت روى آورده است ، هر كدام از آنها فرزندانى دارند ، شما از فرزندان آخرت باشيد و گرد دنيا نرويد و از ابناء دنيا نباشيد ، امروز روز كار است و حسابى در بين نيست و فردا روز حساب مىباشد و عملى نخواهد بود .\r\n8 - يونس از امام صادق عليه السّلام روايت مىكند كه رسول خدا صلى اللَّه عليه و إله فرمود : هر كس هر چه دلش خواست بخورد خداوند به او توجه نمىكند تا دست از آن عمل باز دارد .\r\n9 - امام جواد عليه السّلام فرمود : هر كس از هواى نفس خود پيروى كرد آرزوى دشمنش را برآورده مىكند ، فرمود : كسى كه بر شهوت‌ها سوار است ، از لغزشها مصون نخواهد بود .\r\n10 - على عليه السّلام فرمود : هر كس براى خودش ارزشى قائل شود ، دنبال شهوت‌ها و هواهاى نفسانى نمىرود .\r\n11 - رسول خدا صلى اللَّه عليه و إله فرمود : بهشت را با سختى و مشكلات بايد بدست آورد ،\r\n\r\n","description":"","footnote":"","page_name":" 589 ","page_number":589},
  {"content":"\r\n\r\nدر صورتى كه جهنم را با رغبت و ميل مىتوان گرفت ، بدانيد طاعت خداوند را بايد از روى ميل انجام داد ، خداوند رحمت كند كسى را كه شهوت را از خود دور كند و هواى نفس را بشكند .\r\nنفس آدمى خيلى دير از هوا دست باز مىدارد ، و او همواره آدمى را به طرف معصيت مىبرد بدانيد كه نفس مؤمن در شب و روز در نزد او محل شك و ترديد است ، و مؤمن همواره نفس خود را سرزنش مىكند و از آن عيب‌جوئى مىنمايد و خير زياد از او مىخواهد .\r\nاكنون مانند گذشتگان باشيد و راه آنها را برويد كسانى كه قبل از شما رفتند ، آنها دنيا را خانه ثابت خود قرار ندادند و مانند مسافران كه خرگاه و خيمه برپا مىكنند در دنيا زندگى كردند و منازل را پشت سر هم پيمودند و رفتند .\r\n12 - لقمان به فرزندش گفت : اى پسرك من هر كس طالب رضوان خدا باشد با نفس خود دشمنى مىكند و هر كس با نفس خود مبارزه نكند رضايت خدا را بدست نمىآورد ، و كسى كه خشم خود را فرو ننشاند دشمن به او شماتت مىكند .\r\n13 - امام باقر عليه السّلام فرمود : رسول خدا صلى اللَّه عليه و إله فرمودند : خداوند مىفرمايد :\r\nسوگند به عزت و جلال و عظمت و بزرگى و بلندى مقام و جايگاه رفيعم ، هر بنده‌اى كه از هواى نفس خود پيروى كند و از دستورات من عدول نمايد كارهايش را پريشان مىكنم و دنيا را بر او مشتبه مىنمايم و او را به دنيا مشغول مىگردانم و از اندازه او بيشتر به وى نمىدهم .\r\nبه عزت و جلال و عظمت و مقام خود سوگند ياد مىكنم هر بنده‌اى كه دنبال هوس‌هاى خود نرود و از من اطاعت كند ملائكه خود را مىفرستم تا از وى محافظت كنند و به آسمان و زمين دستور مىدهم تا روزى او را برسانند و مانند تاجران با او معامله مىكنم و دنيا را بر او باز مىنمايم .\r\n14 - ابو حمزه گويد : امام باقر عليه السّلام فرمود : خداوند متعال مىفرمايند به عزت و جلال خودم سوگند هر بنده‌اى كه از من اطاعت كند و دست از هواى نفس خود بردارد او را توانگر مىكنم و آخرت را در نظر او اهميت مىدهم و زمين و آسمان را\r\n\r\n","description":"","footnote":"","page_name":" 590 ","page_number":590},
  {"content":"\r\n\r\nكفيل روزى او قرار مىدهم ، و بجاى هر تاجرى به او سود مىرسانم .\r\n15 - ابو محمد وابشى گويد : از امام صادق عليه السّلام شنيدم فرمود : از هواهاى نفس بترسيد همان گونه كه از دشمنان خود مىترسيد ، براى مردان دشمنى مهمتر از هواى نفس و محصولات زبان نيست .\r\n16 - عبد الرحمن بن حجاج گويد : ابو الحسن عليه السّلام به من فرمودند از بالا رفتن بترسيد در آن هنگام كه پائين آمدن سخت باشد ، فرمود : امام صادق مىفرمودند :\r\nهواى نفس را در دست آن قرار ندهيد ، زيرا هواها نفس را هلاك مىكنند ، اگر نفس را به تمايلات آن واگذارى زيان مىكند ولى اگر او را از متابعت هواى بازداشتى شفا ميابد .\r\n\r\n47 در اطاعت خدا و رسول و امامان\r\n1 - على عليه السّلام فرمودند : از طاعت كسى كه مىدانيد چيزى بر او مخفى نيست كوتاهى نكنيد .\r\n2 - محمد بن مسلم گويد : امام باقر عليه السّلام فرمود : راه‌هاى كج شما را فريب ندهند و از صراط مستقيم دورتان نسازند به خداوند سوگند شيعيان ما كسانى هستند كه از خداوند اطاعت كنند و دستورات او را به كار گيرند .\r\n3 - ابو حمزه ثمالى گويد : امام باقر عليه السّلام فرمود : رسول خدا صلى اللَّه عليه و إله در حجة الوداع خطبه خواندند و گفتند : اى مردم به خداوند سوگند هر چيزى كه شما را به بهشت نزديك كند و از جهنم دور گرداند به شما گفتم ، و هر چيزى كه شما را از بهشت دور كند و به دوزخ نزديك سازد آن را هم بيان كردم .\r\nآگاه باشيد جبرئيل به من گفت : هيچ كس از دنيا بيرون نمىگردد مگر اينكه روزيش كامل مىشود ، اكنون از خداوند بترسيد و كمتر دنبال روزى برويد ، كارى نكنيد كه در صورت تاخير رزق از راه حرام آن را بدست آوريد ، و بدانيد با اطاعت\r\n\r\n","description":"","footnote":"","page_name":" 591 ","page_number":591},
  {"content":"\r\n\r\nخدا مىتوانيد از بركات و عنايت او استفاده نمائيد .\r\n4 - جابر گويد امام باقر عليه السّلام فرمودند : اى جابر آيا همين بس است كه گروهى اسم خود را شيعه بگذارند و بگويند ما اهل بيت را دوست مىداريم ، به خداوند سوگند شيعيان ما كسانى هستند كه تقوى داشته باشند و از خداوند اطاعت كنند .\r\nاى جابر شيعيان ما به تواضع و فروتنى و خشوع و امانت معروف هستند ، آنها همواره در ياد خدا مىباشند و نماز و روزه دارند و به پدر و مادر نيكى مىكنند و با همسايگان فقير و مستمند رفت و آمد مىنمايند .\r\nشيعيان ما كسانى مىباشند كه به ورشكستگان مىرسند و قرض داران را كمك مىكنند ، و به يتيمان رسيدگى دارند ، و راست مىگويند ، و قرآن تلاوت مىنمايند ، و زبان از مردم باز مىدارند و جز خير نمىگويند ، و امينان خانواده‌هاى خود مىباشند .\r\nجابر گويد : عرض كردم يا ابن رسول اللَّه ما امروز اشخاصى به اين صفات مشاهده نمىكنيم ، فرمود : اى جابر شما به كجا مىرويد آيا شايسته است مردى بگويد من على را دوست مىدارم ولى بعد از اين اهل كار نباشد ، اگر او مىگويد من رسول خدا صلى اللَّه عليه و إله را دوست مىدارم ، بايد بداند كه رسول خدا از على بهتر است .\r\nپس چرا از سنت رسول صلى اللَّه عليه و إله متابعت نمىكند و از سيره آن حضرت پيروى ندارد بايد بداند بدون عمل از محبت سودى نخواهد برد ، اينك از خداوند بترسيد و به دستورات او عمل نمائيد ، خداوند با هيچ كس فاميل نيست ، هر كس متقى و پرهيزگار باشد و از دستورات خدا اطاعت كند او محبوب خداوند مىباشد .\r\nاى جابر : به خداوند سوگند هيچ بنده‌اى بدون طاعت نمىتواند به خداوند نزديك باشد ما برائت از آتش نداريم ، هيچ كس نزد خداوند برهانى ندارد كه با او احتجاج كند ، هر كس از خداوند اطاعت كرد او دوست ما هست ، و هر كس معصيت نمود دشمن ما مىباشد ، به ولايت ما نخواهد رسيد مگر به ورع و تقوى و عمل .\r\n5 - هشام بن حكم گويد : امام صادق عليه السّلام فرمود : هنگامى كه روز قيامت برپا\r\n\r\n","description":"","footnote":"","page_name":" 592 ","page_number":592},
  {"content":"\r\n\r\nشود گروهى از مردم به طرف در بهشت مىروند و در را مىكوبند ، به آنها گفته مىشود شما از كدام طبقه هستيد آنها پاسخ مىدهند ما از اهل صبر مىباشيم .\r\nبه آنان مىگويند شما بر چه صبر كرديد مىگويند : در طاعت و معصيت خداوند صبر كرديم در اين هنگام خداوند متعال مىفرمايد : آنها راست مىگويند بگذاريد وارد بهشت گردند اين است معنى آيه شريفه  « إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ . »  6 - عمر بن خالد گويد : امام باقر عليه السّلام فرمود : اى جماعت شيعه‌اى شيعيان آل محمد شما از گروه ميانه‌رو باشيد ، تا غاليان به شما برگردند و عقب ماندگان هم به شما برسند ، مردى از انصار بنام سعد گفت : غالى چيست .\r\nامام عليه السّلام فرمود : آنها در باره ما سخنانى مىگويند كه ما به آن اعتقاد نداريم ، آنها از ما نيستند و ما هم از آنها نمىباشيم ، پرسيد تالى كدام است ، فرمود : آن كسى است كه دنبال خير مىرود و به آن مىرسد و پاداش آن را مىگيرد .\r\nبعد از اين متوجه ما شدند و فرمودند : به خداوند سوگند ما برائت از آتش را نداريم ، بين ما و خداوند قرابتى نيست ، و ما در نزد خداوند حجتى نداريم ، جز با طاعت نمىتوان به خداوند نزديك شد ، هر كس خدا را اطاعت كند به ولايت ما مىرسد ، و هر كس نافرمانى كند به ما نخواهد رسيد و سودى نخواهد برد ، واى بر شما فريب نخوريد و مغرور نگرديد .\r\n7 - مفضل بن عمر گويد : خدمت امام صادق عليه السّلام بودم كه سخن از اعمال به ميان آمد من گفتم عمل من بسيار ناچيز است امام فرمود : آرام باش و استغفار كن ، بعد از اين فرمودند عمل كم با تقوى بهتر است از عمل زياد ولى بدون تقوى .\r\nگويد : عرض كردم چگونه عمل زياد بدون تقوى خواهد بود ، فرمود : مانند كسى كه اطعام مىكند و با همسايگان نيكى مىنمايد و مهمانى مىكند ولى از حرام هم دست برنمىدارد ، اين عمل‌ها بدون تقوى مىباشد ، ولى مرد ديگرى عملش كم است ولى در حرام هم وارد نمىگردد .\r\n8 - سكونى از امام صادق و او از پدرانش عليهم السّلام روايت مىكند كه رسول خدا\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nصلى اللَّه عليه و إله فرمودند : اطاعت و فرمان بردارى مانند روشنائى چشم مىباشد .\r\n\r\n48 در اظهار حق و ترك باطل\r\n1 - از امير المؤمنين عليه السّلام سؤال شد كدام يك از مردمان زرنگ‌تر مىباشند فرمود : كسى كه راه سعادت را از شقاوت تميز دهد ، و به طرف رستگارى قدم بگذارد .\r\n2 - زرارة گويد : امام صادق عليه السّلام فرمود : از حقيقت ايمان آن است كه حق را اظهار كنى اگر چه بزيانت باشد ، و از باطل دست بازدارى اگر چه به سودت باشد ، و از گفتن تجاوز نكنى و زبانت از علمت تجاوز نكند .\r\n3 - ابو ذر رحمة اللَّه عليه گويد : رسول خدا صلى اللَّه عليه و إله مرا به اظهار حق وصيت كردند اگر چه حق تلخ و ناگوار باشد .\r\nدر حديث ديگرى از ابو ذر روايت شده كه رسول خدا صلى اللَّه عليه و إله فرمودند حق را بگوئيد اگر چه تلخ باشد .\r\n4 - ابن ابى سمال گويد : مردى از اهل جبل از امام صادق عليه السّلام مسأله‌اى پرسيد امام بر خلاف خواسته او فتوى دادند ، در اين هنگام آن مرد ناراحت شد بطورى كه آثار ناراحتى در صورت او معلوم بود ، امام فرمود : اى مرد بر حق صبر كنيد ، و هر كس در مقابل حق صبر كند خداوند به او عوض خير مىدهد .\r\n5 - على عليه السّلام فرمود : آنها كه براى اصلاح كارهاى دنيائى خود از دينشان مايه مىگذارند ، و دين را رها مىكنند خداوند آنها را به مشكلاتى خواهد انداخت كه زيان بيشترى خواهند ديد .\r\n6 - على عليه السّلام فرمود : هر كس در برابر حق قيافه بگيرد هلاك مىگردد .\r\n7 - فرمود : حق سنگين است ولى زود هضم مىباشد ، اما باطل سبك ولى بيمارى مىآورد .\r\n8 - فرمود : بهترين مردم نزد خداوند كسى است كه عمل به حق در نزد او\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nمحبوب‌تر از باطل باشد اگر چه بر ضرر او باشد و او را محزون سازد ، و از نفع بازش دارد .\r\n9 - فرمود : اى مردم در طريقه هدايت به علت اينكه طرفداران حق كم مىباشند ترسى به خود راه ندهيد ، مردم در كنار سفره‌اى قرار گرفته‌اند كه سيرى آن كوتاه و گرسنگى آن طولانى مىباشد ، تا آن جا كه فرمود : اى مردم هر كس راه درست را بگيرد به آب مىرسد و هر كس بيراهه رود در بيابان‌ها سرگردان مىگردد .\r\n\r\n49 در انس به خدا و عزلت از مردم\r\n1 - يونس بن ظبيان گويد : امام صادق عليه السّلام فرمود : خداوند به يكى از پيامبران بنى اسرائيل وحى فرستاد اگر مىخواهى فردا در مقام قرب با من ملاقات كنى در دنيا تنها و دور از مردم زندگى كن ، همواره مهموم و محزون باش و از مردم بترس .\r\nمانند پرنده‌اى تنها كه در بيابان‌ها پرواز مىكند و از برگ درختان تغذيه مىنمايد ، و از آب سرچشمه‌ها مىنوشد و هر گاه شب فرا رسد تنها در جايى قرار مىگيرد و با پرندگان ديگر همنشينى ندارد ، او به خداوند انس گرفته و از پرندگان ديگر دورى مىكند .\r\n2 - حفص از امام صادق عليه السّلام روايت مىكند كه فرمود : اگر توانائى داريد شناخته نشويد اين كار را بكنيد ، مگر چه مىشود اگر مردم تو را مدح و ستايش نكنند ، شما اگر در نزد خداوند ستوده باشيد باكى نداشته باشيد كه مردم به شما بد بگويند .\r\n3 - ازدى گويد : امام صادق عليه السّلام فرمود : از بهترين بندگان من كه مردم به حال او غبطه مىخورند آن بنده مؤمن مىباشد كه هر گاه بهره‌اى برايش پيدا شد عبادت خداوند را نيكو بجاى آورد .\r\n\r\n","description":"","footnote":"","page_name":" 595 ","page_number":595},
  {"content":"\r\n\r\nدر نهان خداوند را پرستش كند ، و در ميان مردم مخفى زندگى نمايد ، مردم او را با انگشت به هم نشان ندهند ، روزيش به اندازه كفاف باشد صبر پيشه كند ، اگر مرگش فرا رسد ميراث زيادى نداشته باشد و گريه‌كنندگان هم اندك باشند .\r\n4 - امير المؤمنين عليه السّلام فرمود : خوشا به حال آن كس كه در خانه نشيند و از نان خود بخورد و بر گناهانش گريه نمايد ، خودش در ناراحتى باشد ، ولى مردم از وى در آسايش باشند .\r\n5 - ابن زياد از امام باقر و او از پدرانش عليهم السّلام روايت مىكند كه رسول صلى اللَّه عليه و إله فرمود : سه چيز نجات دهنده مىباشند و آنها عبارتند از نگاه داشتن زبان و گريه كردن بر گناهان و نشستن در خانه‌ها .\r\n6 - قداح از امام باقر عليه السّلام روايت مىكند كه على عليه السّلام فرمود : عيسى بن مريم گفتند خوشا به حال كسانى كه سكوت آنها موجب تفكر باشد و نظر آنها از روى عبرت باشد در خانه خود قرار گيرد و بر گناهانش گريه كند و مردم از زبان و دستش در امان باشند .\r\n7 - على بن مهزيار از امام عليه السّلام روايت مىكند كه فرمود روزى براى مردم خواهد آمد كه عافيت در آن ده جزء است نه جزء آن در كناره‌گيرى از مردم و يكى هم در سكوت .\r\n8 - امام صادق عليه السّلام فرمود : كسى كه از مردم كناره‌گيرى كرده در حصن خداوند جاى گرفته و در پناه او محفوظ است ، خوشا به حال كسى كه آشكار و نهانش يكى باشد و او در اين حال به ده چيز نيازمند مىباشد و آنها عبارتند از :\r\nدانستن حق و باطل ، دوست داشتن فقر ، سختى و زهد ، خلوت ، نگريستن در عواقب امور ، خود را در عبادت مقصر دانستن كوشش داشتن ، ترك خودپسندى ، ياد خدا بودن و اينكه غفلت دام شيطان است و سرآمد هر گرفتارى مىباشد و موجب حجاب مىگردد ، در خانه نشستن و به كسى نياز نداشتن .\r\nعيسى بن مريم عليهما السّلام فرمود : زبانت را حفظ كن تا دلت آبادان شود ، در خانه خود قرار گيرد ، از ريا و تظاهر فرار كن ، بيش از احتياج فراهم نكن ، بر گناهانت\r\n\r\n","description":"","footnote":"","page_name":" 596 ","page_number":596},
  {"content":"\r\n\r\nگريه نما ، از مردم فرار كن ، همان گونه كه از شير فرار مىكنى و از مار مىگريزى ، مردم روزى دارو بودند ولى امروز درد هستند ، و بعد از اين‌ها هر گاه دلت مىخواهد به نزد خداوند بشتاب .\r\n9 - مفضل گويد : از امام صادق عليه السّلام شنيدم فرمود : خوشا به حال بنده‌اى كه آرام باشد او مردم را بشناسد قبل از اينكه آنها او را بشناسند .\r\n10 - امام حسن عسكرى عليه السّلام فرمود : هر كس با خداوند انس گرفت از مردم مىترسد .\r\n11 - امام باقر عليه السّلام فرمود : مردى كتابى پيدا كرد و خدمت رسول خدا صلى اللَّه عليه و إله آورد ، رسول خدا دستور دادند همه در مسجد حاضر شوند ، مردم از زن و مرد در مسجد حاضر گرديدند رسول اكرم بالاى منبر رفتند و هنگامى كه كتاب را باز كردند معلوم شد كتاب يوشع بن نون وصى حضرت موسى عليه السّلام مىباشد .\r\nدر آن كتاب نوشته شده بود بنام خداوند بخشنده مهربان خداى شما به شما مهربان و رحيم مىباشد ، اى مردم بدانيد كه بهترين بندگان خدا آنهائى هستند كه متقى و پرهيزگار و پاك و گمنام باشند ، و بدترين مردم آنهائى هستند كه در ميان مردم مشهور گردند و مردم آنها را با انگشت به هم نشان دهند .\r\n12 - على عليه السّلام فرمود : خوشا به حال كسانى كه در خانه خود قرار گيرند و نان خود را بخورند و خداى خود را عبادت كنند ، و بر گناهان خود بگريند ، به خود مشغول باشند و مردم از آنها در آرامش زندگى كنند .\r\n13 - عبيد بن زرارة گويد امام صادق عليه السّلام فرمود : هيچ مؤمنى نيست مگر اينكه خداوند از ايمانش براى او آرامش پديد آورده كه با آن آرام مىگردد ، اگر او بالاى كوهى هم زندگى كند ترسى براى او نخواهد آمد .\r\n14 - حلبى از امام صادق عليه السّلام روايت مىكند كه فرمود : با مردم آميزش كنيد تا از حال آنها اطلاع پيدا كنيد ، و هر گاه با آنها رفت و آمد كرديد آنها را ترك نكنيد .\r\nامام حسن عسكرى عليه السّلام فرمود : دورى كردن از مردم به اندازه دركى است كه\r\n\r\n","description":"","footnote":"","page_name":" 597 ","page_number":597},
  {"content":"\r\n\r\nانسان از آنها بدست مىآورد .\r\nامام باقر عليه السّلام فرمود : عابد به عبادت واقعى نخواهد رسيد ، مگر اينكه از همه مردم قطع اميد كند ، در اين هنگام خداوند مىفرمايد اين خلوص دارد و او را قبول مىكند و گرامى مىدارد .\r\nامام كاظم سلام اللَّه عليه فرمود : اى هشام صبر در تنهائى علامت نيرومندى عقل است هر كس خداوند را دريافت از اهل دنيا كناره‌گيرى مىكند و به طرف خداوند مىرود و از او طلب مىنمايد خداوند در هنگام وحشت مونس او مىباشد و در تنهائى با او رفاقت مىكند .\r\nدر هنگام احتياج و مخارج اهل و عيال او را بىنياز مىگرداند و بدون داشتن عشيره و خويشاوند او را عزيز مىنمايد ، اى هشام كسى كه عملش كم باشد ولى كارها را از روى علم انجام دهد خداوند پاداش مضاعف به او مىدهد ولى كسى كه از روى جهل كار مىكند عمل او مردود است .\r\nامام هادى عليه السّلام فرمود : اگر مردم همه در يك راهى وسيع گام نهادند ، من راه كسى را خواهم گرفت كه به تنهائى خدا را خالصانه عبادت كرده است .\r\n\r\n50 بىهوشى هنگام قرائت قرآن\r\n1 - جابر گويد خدمت حضرت باقر عليه السّلام عرض كردم گروهى هنگامى كه آيه‌اى از قرآن براى آنها خوانده مىشود و يا از آن گفتگو مىگردد ناگهان يكى از آنها بىهوش مىگردد ، بطورى كه اگر دست و پايش را قطع كنند حس نمىكند ، امام عليه السّلام فرمود : اين حالت از شيطان است مردم به اين امر نشده‌اند بلكه بايد هنگام تلاوت رقت و نرمى داشته باشند و اشكشان جارى گردد .\r\n\r\n","description":"","footnote":"","page_name":" 598 ","page_number":598},
  {"content":"\r\n\r\n\r\n51 ترك رهبانيت و سياحت\r\n1 - انس گويد : فرزندى از عثمان بن مظعون درگذشت ، او بسيار محزون گرديد و در خانه‌اش مسجدى درست كرد و در آن به عبادت مشغول شد ، اين خبر به حضرت رسول صلى اللَّه عليه و إله رسيد ، به عثمان فرمودند : خداوند رهبانيت را بر تو مقرر نكرده است ، رهبانيت امت من جهاد در راه خدا مىباشد .\r\nاى عثمان بهشت هشت در دارد و دوزخ هم هفت در ، آيا از اين مطلب خوشحال نمىگردى كه كنار هر درى از آنها برسى فرزندت از دامنت بگيرد و نزد خداوند از تو شفاعت كند او عرض كرد چرا دوست دارم ، مسلمانان گفتند يا رسول اللَّه براى ما هم در باره كودكان مرده ما چنين هست فرمود : آرى اگر صبر كنيد و شكرگزار باشيد .\r\nبعد از اين فرمود : اى عثمان هر كس نماز صبح را با جماعت بخواند و بعد بنشيند و به ذكر خداوند مشغول گردد تا آنگاه كه آفتاب طلوع كند خداوند در بهشت هفتاد درجه به او مىدهد كه فاصله هر درجه تا درجه ديگر به اندازه‌ايست كه اسب‌هاى مسابقه در هفتاد سال طى كنند .\r\nهر كس نماز ظهر را با جماعت بخواند خداوند در بهشت عدن پنجاه درجه به او مىدهد كه فاصله درجه‌ها مانند آن است كه اسب مسابقه در مدت پنجاه سال بدود ، و هر كس نماز عصر را با جماعت بخواند خداوند پاداش هشت نفر از فرزندان اسماعيل را به او مىدهد كه هر يك از آنها خاندانى را آزاد كرده باشند .\r\nهر كس نماز مغرب را با جماعت بخواند مانند كسى است كه يك حج و عمره مقبوله داشته باشد ، و هر كس نماز عشاء را با جماعت اداء كند ، مانند كسى است كه شب قدر را تا صبح به عبادت گذرانده باشد .\r\n2 - زيد بن على از پدرانش عليهم السّلام روايت مىكند كه رسول خدا صلى اللَّه عليه و إله فرمود در\r\n\r\n","description":"","footnote":"","page_name":" 599 ","page_number":599},
  {"content":"\r\n\r\nامت من رهبانيت و سياحت و سكوت نمىباشد .\r\n3 - يكى از راويان گويد : امام صادق عليه السّلام در تفسير آيه شريفه  « يا أَيُّهَا الَّذِينَ آمَنُوا لا تُحَرِّمُوا طَيِّباتِ ما أَحَلَّ اللَّهُ لَكُمْ »  فرمود : اين آيه در باره امير المؤمنين عليه السّلام و بلال و عثمان بن مظعون نازل شده است .\r\nامير المؤمنين عليه السّلام سوگند ياد كرد كه شب‌ها بخواب نرود ، بلال هم سوگند ياد كرد كه روزها را روزه بگيرد ، عثمان بن مظعون هم سوگند ياد كرد كه با زنان هم‌بستر نشود ، يكى از روزها زن عثمان نزد عائشه رفت عائشه به او گفت چرا خود را آرايش نكرده‌اى .\r\nزن عثمان گفت : براى كه خود را آرايش كنم ، در حالى كه شوهرم مدتى است نزد من نمىآيد ، او ترك دنيا كرده و لباس پشمى در بر نموده و دنيا را ترك گفته است ، هنگامى كه رسول خدا صلى اللَّه عليه و إله نزد عايشه آمد او جريان را به رسول اكرم گفت ، رسول خدا از خانه عايشه بيرون شد و گفت : همه در مسجد حاضر گردند .\r\nبعد از اينكه همه در مسجد اجتماع كردند رسول خدا بالاى منبر قرار گرفتند و حمد و ثناء خدا را بجاى آوردند ، و بعد فرمودند چرا گروهى چيزهاى پاك را بر خود حرام مىكنند ، من شب‌ها بخواب مىروم و با زنان هم‌بستر مىگردم و روزها هم غذا مىخورم ، اكنون هر كس از سنت من اعراض كند از من نيست .\r\nدر اين هنگام آن سه نفر برخاستند و گفتند : يا رسول اللَّه ما براى اين كارها سوگند ياد كرده‌ايم ، در اين هنگام اين آيه شريفه نازل شد :  « لا يُؤاخِذُكُمُ اللَّهُ بِاللَّغْوِ فِي أَيْمانِكُمْ وَ لكِنْ يُؤاخِذُكُمْ بِما عَقَّدْتُمُ الْأَيْمانَ فَكَفَّارَتُهُ إِطْعامُ عَشَرَةِ مَساكِينَ »  تا آخر آيه .\r\n5 - كامل بن ابراهيم مدنى گويد گروهى از مفوضه مرا خدمت امام حسن عسكرى عليه السّلام فرستادند هنگامى كه وارد بر آن حضرت شدم مشاهده كردم لباسهاى سفيد و نرمى در بر دارد ، با خود گفتم : ولىّ خداوند اين گونه لباسهاى نو را مىپوشد و بعد ما را امر مىكند كه با برادران خود مواسات كنيم .\r\nدر اين هنگام كه اين مطلب در ذهنم گذشت امام عليه السّلام با حال تبسم فرمودند :\r\n\r\n","description":"","footnote":"","page_name":" 600 ","page_number":600},
  {"content":"\r\n\r\nاى كامل ، و بعد دست خود را از پيراهن بيرون كردند و من مشاهده كردم پارچه سياه خشنى از زير در بر دارد و فرمود : اين براى خداوند است و اين براى شما .\r\n6 - ابراهيم بن عبد الحميد گويد : من و سكين نخعى با هم به حج رفتيم ، او زن را ترك كرد و بوى خوش استعمال ننمود ، و لباس نو نپوشيد و از غذاهاى لذيذ هم نخورد و مشغول عبادت شد ، و در مسجد ساكن گرديد و حتى سر به طرف آسمان هم بلند نمىكرد .\r\nاو بعد از مناسك حج وارد مدينه شد و خدمت امام عليه السّلام رسيد ، و در كنارش به نماز ايستاد ، بعد از آن گفت قربانت گردم مىخواهم از شما مسائلى بپرسم ، فرمود : برويد آنها را بنويسيد و براى من بفرستيد .\r\nاو بازگشت و نامه‌اى نوشت و سؤالات خود را مطرح كرد و گفت : قربانت گردم مردى خوف خدا در دلش جاى گرفته و او ترك زن و خوردن غذا را كرده است و توانايى ندارد سرش را به طرف آسمان بلند كند .\r\nامام عليه السّلام در جواب او نوشتند اما در باره زن خودت مىدانى كه رسول خدا صلى اللَّه عليه و إله چه اندازه با زنان خود آميزش داشت و هرگز آنها را ترك نمىكرد ، اما در مورد غذاهاى لذيذ بايد بدانى كه رسول خدا گوشت و عسل ميل مىكردند .\r\nاما اينكه مىگوئى خوف بر او وارد شده و توانائى ندارد سرش را به طرف آسمان بلند كند در اين جا اين آيات را زياد تلاوت كند :  « الصَّابِرِينَ وَ الصَّادِقِينَ وَ الْقانِتِينَ وَ الْمُنْفِقِينَ وَ الْمُسْتَغْفِرِينَ بِالْأَسْحارِ . »  7 - صوفيه خدمت امام رضا عليه السّلام رسيدند و گفتند : مامون خلافت را به شما برگردانيد و شما هم از همه مردم به آن سزاوارتريد ، ولى او مىخواهد شما لباس‌هاى نرم در بر كنيد در صورتى كه اين لباسها مناسب شما نمىباشد .\r\nامام عليه السّلام فرمود : واى بر شما امام بايد عادل باشد و راست بگويد و به وعده‌ها وفاء كند خداوند فرمود :  « مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ ، »  يوسف عليه السّلام پارچه‌هاى بافته شده با طلا را در بر مىكرد ، و بر پشتىهاى آل فرعون تكيه مىنمود .\r\n\r\n","description":"","footnote":"","page_name":" 601 ","page_number":601},
  {"content":"\r\n\r\n8 - على عليه السّلام هنگام اقامت در بصره وارد منزل علاء بن زياد حارثى شد تا از وى عيادت كند علاء يكى از ياران آن جناب بود و منزلى بزرگ در اين شهر داشت ، امير المؤمنين فرمود : تو با اين منزل بزرگ چه مىخواهى بكنى ، و در آخرت به اين منزل بيشتر نيازمند مىباشى .\r\nآرى اگر بتوانى در اين منزل بزرگ هم مىتوانى به امور آخرت برسى ، در اين جا از مهمانان پذيرائى كنى و صله ارحام بجاى آورى و به خويشاوندان خود برسى و حقوق نيازمندان را بدهى در اين هنگام به آخرت هم خواهيد رسيد .\r\nعلاء گفت : يا امير المؤمنين از برادرم عاصم بن زياد به شما شكايت مىكنم ، فرمود : او چكار مىكند گفت : برادرم عاصم لباس درشت در بر كرده و از دنيا اعراض نموده و به عبادت مشغول شده است فرمودند : او را نزد من بياوريد ، عاصم را نزد آن جناب آوردند .\r\nامير المؤمنين عليه السّلام فرمود : اى دشمنك نفس خود ، شيطان بر تو مسلط شده ، آيا بر زن و فرزندانت رحم نمىكنى ، خداوند همه چيز را برايت حلال كرد ولى تو كراهت دارى از آن حلال‌ها استفاده كنى تو در نزد خداوند كوچك‌تر از اين‌ها مىباشى .\r\nگفت : يا امير المؤمنين پس چرا خودت لباس درشت در بر كرده‌اى ، و غذاهاى لذيذ نمىخورى فرمود : واى بر تو من مانند شما نيستم ، خداوند متعال بر رهبران حق واجب و لازم فرموده كه با طبقه ناتوان خود را هماهنگ كنند تا فقر آنها را به طغيان واندارد .\r\n9 - امام صادق عليه السّلام فرمود : براى على عليه السّلام مقدارى حلوا آوردند ، آن حضرت از خوردن آن امتناع كردند ، پرسيدند يا امير المؤمنين مگر خوردن حلوا حرام است فرمود : حرام نيست من مىترسم نفسم به طرف آن تمايل پيدا كند ، و بعد فرمود :\r\n « أَذْهَبْتُمْ طَيِّباتِكُمْ فِي حَياتِكُمُ الدُّنْيا »  امام صادق عليه السّلام فرمود : على عليه السّلام هزار برده از دست‌رنج خود آزاد كردند ولى خود خرما و شير مىخوردند و لباس كرباس در بر مىنمودند .\r\n\r\n","description":"","footnote":"","page_name":" 602 ","page_number":602},
  {"content":"\r\n\r\nعلى عليه السّلام هنگامى كه با ليلى ازدواج كردند براى آن حضرت حجله‌اى درست نمودند ولى امير المؤمنين آن حجله را برهم زدند و فرمودند : دوست دارم با خانواده‌ام بطور عادى ازدواج نمايم .\r\n10 - على بن جعفر گويد : از برادرم موسى عليه السّلام سؤال كردم آيا براى مرد مسلمان جايز است كه در زمين سياحت كند و يا دنيا را ترك نمايد ، و در گوشه خانه بنشيند ، فرمود خير نمىتواند .\r\n11 - ابن ابى الحديد گويد : روايت شده گروهى از صوفيه در خراسان خدمت على بن موسى عليه السّلام رسيدند و گفتند امير المؤمنين مأمون فكر كرد چه كسى براى ولايت امور شايسته است و خداوند از ولايت آن رضايت دارد .\r\nدر اين هنگام متوجه شد شما خانواده سزاوار هستيد كه بر مردم امامت كنيد ، و از مردم به اين مقام شايسته‌تر هستيد ، از اين رو خلافت را به شما برگردانيد ، امامت به كسى نياز دارد كه غذاهاى سفت و محكم بخورد و لباسهاى خشن در بر كند و سوار الاغ شود و از بيماران عيادت نمايد .\r\nامام رضا عليه السّلام فرمود : يوسف پيامبر بود قباهاى ديبا كه با طلا بافته شده بود در بر مىكرد و در بساط آل فرعون قرار مىگرفت و حكم مىنمود ، آنچه از امام خاسته مىشود عدالت و دادخواهى او مىباشد .\r\nامام هر گاه سخن مىگويد بايد صداقت داشته باشد ، و هر گاه بين متخاصمين داورى كرد بايد عدالت داشته باشد ، هر گاه وعده‌اى داد بايد عمل كند ، خداوند لباس و طعامى را حرام نكرده و بعد اين آيه شريفه را قرائت كردند  « قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ . »  12 - ابن ابى الحديد گويد : شيوخ روايت مىكنند و نيز به خط عبد اللَّه بن احمد خشاب ديدم كه ربيع بن زياد حارثى تيرى بر پيشانى او اصابت كرد و در هر سال او را ناراحت مىكرد ، على عليه السّلام به عيادت او آمد و گفت : اى ابا عبد الرحمن حالت چگونه است .\r\nربيع گفت يا امير المؤمنين اگر ديده‌ام را نيز از دست داده بودم ناراحت\r\n\r\n","description":"","footnote":"","page_name":" 603 ","page_number":603},
  {"content":"\r\n\r\nنمىشدم ، امام عليه السّلام فرمود : قيمت ديده‌ات چه اندازه است ، گفت اگر همه دنيا مال من بود براى آن خرج مىكردم ، فرمود اى ربيع خداوند به همين اندازه به تو خواهد داد ، و پاداش سختى و مصيبتى كه دارى به تو مىدهد و از آن بيشتر هم خواهد داد .\r\nربيع عرض كرد : يا امير المؤمنين شكايت برادرم عاصم بن زياد را به تو مىنمايم ، امام فرمود : او را چه شده است ، عرض كرد : لباس درشت در بر كرده و جامه‌هاى نرم را بيرون آورده و زن و فرزندانش را در غم و اندوه گذاشته است .\r\nعلى عليه السّلام فرمودند عاصم را حاضر كنند ، هنگامى كه نزد آن جناب رسيد على در مقابل او چهره درهم كشيد و فرمود : اى عاصم خيال مىكنى كه خداوند لذت‌ها را برايت مباح كرده ولى تو از استفاده آنها كراهت دارى ، تو نزد خداوند سبك‌تر از اينها مىباشى .\r\nمگر نشنيده‌اى كه خداوند فرمود : دو دريا با هم برخورد مىكنند و از ميان آنها لؤلؤ و مرجان پديد مىآيند ، و خداوند فرموده شما از آن درياها گوشت تازه مىخوريد و پارچه‌ها را بيرون مىآوريد و در بر مىكنيد ، به خداوند سوگند از نعمت‌هاى خداوند با عمل استفاده كردن بهتر از گفتن مىباشد .\r\nمگر نشنيده‌اى كه خداوند متعال در قرآن فرموده :  أَمَّا بِنِعْمَةِ رَبِّكَ فَحَدِّثْ  ، بايد نعمت خداوند را آشكار كنى ، و در جاى ديگر فرموده اى رسول ما بگو كدام كس زينت‌هائى را كه پروردگار براى بندگانش بيرون آورده و روزىهاى پاك را حرام كرده است .\r\nخداوند متعال مؤمنان را مانند پيامبران مورد خطاب قرار داده و فرموده : اى كسانى كه ايمان آورده‌ايد از خوردنيهاى پاك به شما داده‌ايم بخوريد ، و فرموده : اى پيامبران از خوردنيهاى پاك بخوريد و كار شايسته انجام دهيد .\r\nرسول اكرم صلى اللَّه عليه و إله به يكى از زنانش فرمود : چرا غبارآلود و كثيف هستى و خود را تميز نگه نمىدارى ، عاصم گفت : يا امير المؤمنين پس چرا خودت لباس خشن در بر مىكنى و غذاى چرب و نرم نمىخورى .\r\n\r\n","description":"","footnote":"","page_name":" 604 ","page_number":604},
  {"content":"\r\n\r\nامير المؤمنين عليه السّلام فرمود : خداوند متعال براى رهبران عدالت مقرر داشته كه خود را با مستمندان يكسان قرار دهند تا فقرا ناراحت نگردند ، هنوز على عليه السّلام از جاى خود برنخاسته بود كه عاصم لباس درشت را درآورد و لباس نرمى در بر كرد .\r\n13 - سفيان ثورى خدمت امام صادق عليه السّلام رسيد و مشاهده كرد آن حضرت لباس سفيدى در بر دارد كه مانند سفيدى تخم‌مرغ مىدرخشد ، سفيان گفت اين لباس براى شما مناسب نيست ، امام فرمود : از من بشنو چه مىگويم و گوشت را هم باز كن .\r\nمن اكنون سخنى با تو مىگويم كه براى دنيا و آخرت تو بهتر مىباشد در صورتى كه طبق سنت و حق از دنيا به روى و بدون پيروى از بدعت بميرى ، شما بدانيد كه رسول خدا صلى اللَّه عليه و إله در زمانى زندگى مىكردند كه مردم در فقر و فلاكت بودند .\r\nاما هر گاه دنيا وضعش خوب باشد و وسائل زندگى فراهم باشد ، اين نيكان هستند كه بايد از مواهب دنيا استفاده كنند نه بدكاران و گناهكاران ، مؤمنان بايد از لذات جهان سود ببرند و نه منافقان ، مسلمانان بايد از آن بهره بگيرند و نه كافران .\r\nاى ثورى از من ايراد مىگيرى و اعتراض مىكنى كه چرا لباس سفيد و زيبا در بر كرده‌ام ، به خداوند سوگند از آن روزى كه تكليف خودم را دانستم در شب و يا روز وظيفه خود را انجام داده‌ام اگر خداوند در مال من حقى داشته او را در جاى خود خرج كرده‌ام .\r\nآرى بعد از رسول خدا كسانى در امت او پيدا شدند كه در ظاهر خود را زاهد نشان مىدهند و مردم را دعوت مىكنند كه مانند آنها زندگى كنند ، آن جماعت گفتند : شما طورى سخن گفتيد كه صاحب ما از سخن گفتن باز ماند و نتوانست برهانى بياورد .\r\nامام عليه السّلام فرمود : برهان خود را بياوريد ، گفتند : برهان ما از كتاب خداوند مىباشد فرمود بياوريد قرآن بهترين دستور العمل مىباشد ، گفتند : خداوند در باره\r\n\r\n","description":"","footnote":"","page_name":" 605 ","page_number":605},
  {"content":"\r\n\r\nاصحاب پيامبر مىفرمايد : آنها ديگران را بر خود مقدم مىداشتند و ايثار مىكردند .\r\nدر جاى ديگر فرموده : آنها براى محبت خداوند فقراء و نيازمندان را طعام مىدادند و به اسيران و يتيمان توجه داشتند ، و اين خود ستايش آنها مىباشد ، در اين جا مردى گفت : شما در ظاهر خود را زاهد جلوه مىدهيد ولى از مردم درهم و دينار مىگيريد و از آنها سود مىبريد .\r\nامام صادق به آن مرد گفت شما از اين سخنان درگذريد و نزاع لفظى نداشته باشيد ، و بعد متوجه ياران سفيان شدند و فرمودند اى جماعت شما ناسخ قرآن را از منسوخ مىدانيد و محكم را از متشابه تشخيص مىدهيد .\r\nدر اينجا است كه گروهى گمراه مىشوند و مردم را هم گمراه مىكنند ، خود هلاك مىگردند و مردم را هم هلاك مىنمايند ، گفتند همه را كه نمىدانيم ولى بعضىها را فهميده‌ايم ، فرمود : از همين جا نفهميده‌ايد ، و همچنين احاديث رسول خدا را هم نمىدانيد .\r\nاما شما با آيات قرآنى به عمل خود استدلال كرديد و از ياران رسول خدا سخن بميان آورديد كه پروردگار از اعمال آنها ستايش كرده است ، كارى كه آنها مىكردند مباح بود و خداوند هم از آنها نهى نكردند و در برابر آنها پاداش هم دادند .\r\nمطلب از اين قرار است كه خداوند بر خلاف كارى كه مىكردند امر كرد و اين امر خدا ناسخ عمل آنها قرار گرفت ، و نهى خداوند از آن عمل براى مؤمنان رحمت بود تا اينكه به خود زيان نرسانند و عيالات خويش را ناراحت نسازند .\r\nبايد در باره ضعيفان و كودكان و پيرمردها و زنان پير و سالخورده و كسانى كه قدرت و توانايى بر گرسنگى را ندارند ، اگر تو يك گرده نان مرا صدقه بدهى ديگر براى من نانى نخواهد ماند و همه از گرسنگى هلاك خواهند شد .\r\nاز اين جا است كه رسول اكرم صلى اللَّه عليه و إله فرمود : هر كس پنج دينار و يا پنج گرده نان و يا پنج دينار در اختيار دارد و مىخواهد آن را رد كند ، بهتر اين است كه آنها را براى پدر و مادرش انفاق كند و يا براى خود و عيالش بردارد ، و يا به\r\n\r\n","description":"","footnote":"","page_name":" 606 ","page_number":606},
  {"content":"\r\n\r\nخويشاوندان و برادران مؤمن خود بدهد و يا به همسايگان فقير و يا در راه خدا خرج كند .\r\nرسول خدا صلى اللَّه عليه و إله در باره يكى از انصاريان كه در هنگام مرگ پنج و يا شش غلام خود را آزاد كرد و فرزندان كوچكى هم داشت و جز آنها چيز ديگرى هم نداشتند فرمود : اگر زندگى او را براى من تعريف كرده بوديد نمىگذاشتم او را در ميان مسلمانان دفن كنيد .\r\nزيرا او فرزندان كوچكى دارد كه بعد از اين دست نياز به طرف مردم دراز مىكنند ، بعد از اين فرمودند : پدرم براى من روايت كرد كه رسول خدا صلى اللَّه عليه و إله فرمود :\r\nاز كسانى كه تحت كفالت تو هستند شروع كن و هر كدام كه نزديك‌ترند مقدم مىباشند .\r\nبعد از اين متوجه قرآن گرديد كه قول شما را رد كرده و از اين عمل شما نهى فرموده است خداوند حكيم در اين باره فرمود :  « الَّذِينَ إِذا أَنْفَقُوا لَمْ يُسْرِفُوا وَ لَمْ يَقْتُرُوا وَ كانَ بَيْنَ ذلِكَ قَواماً »  ، شما در اينجا توجه كنيد كه خداوند غير از آن چه شما مىگوئيد گفته است .\r\nآن ايثار بر نفس كه شما مىگوئيد در اين آيه اسراف به حساب آمده است ، و در آيات زيادى خداوند از اسراف نهى كرده و مىگويد : خداوند مسرفان را دوست نمىدارد ، خداوند هم از اسراف و هم از تقتير نهى فرموده است ، مسأله چيزى بين اين دو مىباشد .\r\nاو نبايد آنچه در اختيار دارد انفاق كند و بعد از خداوند بخواهد او را روزى دهد در اين جا دعايش مستجاب نمىگردد ، در حديثى از رسول خدا صلى اللَّه عليه و إله رسيده كه فرمود : خداوند دعاى سه نفر از امت مرا مستجاب نمىكند .\r\nمرديكه پدر و مادرش را نفرين كند ، مرديكه به كسى وام داده و او مال را خورده و گواهى هم ندارد كه تا به نفع او گواهى دهد و مرديكه زنش را نفرين مىكند در حالى كه خداوند طلاق او را در دست وى قرار داده است .\r\nچهارم مرديكه در خانه خود نشسته و مىگويد : خداوندا مرا روزى بده در\r\n\r\n","description":"","footnote":"","page_name":" 607 ","page_number":607},
  {"content":"\r\n\r\nحالى كه براى طلب روزى بيرون نمىگردد ، خداوند مىفرمايد : اى بنده من مگر راه روزى بدست آوردن را براى شما فراهم نكرده‌ام و شما با اين اعضاء سالم دنبال روزى برويد .\r\nاكنون اگر دنبال روزى به روى بين من و خودت عذرى ندارى و شما از امر من متابعت كرده‌اى ، و بر خويشاوندانت هم تحميل نشده‌اى ، اكنون اگر بخواهم تو را روزى مىدهم و اگر بخواهم بر تو زندگى را سخت مىگيرم ، و تو هم نزد من معذور مىباشى .\r\nپنجم مردى كه مال و ثروت زيادى دارد و آن را يك جا انفاق مىكند و بعد از خداوند مىخواهد او را روزى دهد ، خداوند در پاسخ او مىگويد : من به شما مال فراوانى دادم چرا ميانه‌رو نبودى و همه را يك جا بخشيدى و اسراف كردى در حالى كه من تو را نهى كرده بودم ، ششم مردى كه براى قطع رحم دعا مىكند كه البته مستجاب نمىگردد .\r\nبعد از اين خداوند متعال پيامبر خود را تعليم فرمود چگونه انفاق كند ، در نزد رسول اكرم صلى اللَّه عليه و إله مقدارى از بيت المال وجود داشت و پيامبر نمىخواست آن مال نزد او بماند و به خواب رود بنا بر اين سائلى آمد و پيامبر همه آن را به وى بخشيد .\r\nصبح زود كه رسول خدا از خواب برخاست چيزى در دستش نبود ، در اين هنگام سائلى رسيد ولى پيامبر چيزى نداشت به او بدهد ، سائل با ناراحتى رفت ، پيامبر خدا كه بسيار مهربان و با نيازمندان مدارا مىكرد از اين جريان ناراحت گرديد .\r\nدر اين هنگام خداوند آيه‌اى فرستاد و فرمود :  « وَ لا تَجْعَلْ يَدَكَ مَغْلُولَةً إِلى عُنُقِكَ وَ لا تَبْسُطْها كُلَّ الْبَسْطِ فَتَقْعُدَ مَلُوماً مَحْسُوراً ، »  خداوند فرمود : مردم نزد تو مىآيند و از تو سؤال مىكنند و از تو عذر هم قبول نمىكنند ، و اگر هر چه دارى بدهى بعدا در ناراحتى خواهد بود .\r\nاين‌ها بودند روايات رسول خدا صلى اللَّه عليه و إله كه كتاب هم آنها را گواهى مىكند و مؤمنين هم كتاب را گواهى مىكنند ، ابو بكر در هنگام مرگ خود به پنج يك از\r\n\r\n","description":"","footnote":"","page_name":" 608 ","page_number":608},
  {"content":"\r\n\r\nمالش وصيت كرد و خمس زياد مىباشد ، ولى چون خداوند به خمس راضى مىباشد از اين رو به خمس وصيت كرد در صورتى كه خداوند به ثلث هم در هنگام مرگ اجازه داده و اگر مىدانست ثلث خوب است وصيت مىكرد .\r\nبعد از آن شما فضيلت سلمان و ابو ذر را مىدانيد ، سلمان هر گاه حقوقش را مىگرفت خوراك سالش را از آن برمىداشت تا حقوق سال آينده‌اش را بگيرد گفته شد يا ابا عبد اللَّه تو در عين زهد از اين كارها مىكنى ، و نمىدانى شايد امروز و يا فردا درگذرى .\r\nسلمان در پاسخ آنها گفت ، شما چرا در باره من اميد زندگى را نداريد ، همان گونه كه مىترسيد شايد من مردم ، اى نادان‌ها مگر نمىدانيد كه نفس گاهى به صاحب خود سوء ظن پيدا مىكند در وقتى كه معيشت قابل اعتمادى نداشته باشد ، ولى هر گاه وسائل معيشت را فراهم كرد نفس او اطمينان پيدا مىكند .\r\nاما ابو ذر شترها و گوسفندهاى اندكى داشت كه بوسيله آنها زندگى مىكرد ، شير آن‌ها را مىخورد و از گوشت آن‌ها استفاده مىكرد ، هر گاه مهمانى بر او وارد مىشد و يا كسانى كه در كنار آب زندگى مىكردند و خصوصياتى با او داشتند از گوشت آن شتران و گوسفندان مىخوردند .\r\nابو ذر براى اينكه مردم همسايه‌اش گوشتى به آنها برسد گوسفندان را براى آنها ذبح مىكرد و بين آنها تقسيم مىنمود ، و خودش هم مانند آنها قسمتى را برمىداشت و براى خود امتياز قائل نبود ، از اين بزرگوار زاهدتر شما سراغ داريد .\r\nرسول اكرم صلى اللَّه عليه و إله در باره آنها چه سخنانى فرموده و از مزايا و سجاياى اخلاقى آنان مردم را مطلع كرده است ، كار آنها به جايى رسيد كه مالك چيزى نبودند ، همانطور كه شما مردم را امر مىكنيد كه زندگى خود را رها كنند و لباسهاى خود را به دور اندازند و ايثار نمايند .\r\nاى مردم بدانيد كه پدرم از پدرانش روايت مىكرد كه رسول خدا يكى از روزها فرمود : من از مؤمن در شگفت هستم كه اگر بدن او را با مقراض قطعه قطعه كنند برايش بهتر است و اگر بين مشرق و مغرب را هم به او بدهند باز براى او خير\r\n\r\n","description":"","footnote":"","page_name":" 609 ","page_number":609},
  {"content":"\r\n\r\nمىباشد .\r\nهر چه خداوند براى مؤمن بخواهد براى او خوب مىباشد ، كاش مىدانستم اين سخنان در شما اثر گذاشته يا بازهم بگويم ، مگر نمىدانيد كه خداوند در آغاز اسلام واجب كرده بود كه هر يك از آنها با ده نفر از مشركان مقابله كنند و از آنها فرار ننمايند .\r\nهر كس در آن روز از آنها فرار مىكرد گرفتار آتش مىشد ، بعد از اين دستور رسيد كه هر مردى از مؤمنان با دو نفر از مشركان مقابله كند و خداوند براى رحمت اين را تخفيف دادند ، و حكم نخست را نسخ فرمودند و ده نفر را به دو نفر رسانيدند .\r\nمن اينك از قاضيان با شما سخن مىگويم آيا آنها در هنگامى كه به يكى از شما حكم مىكنند كه بايد نفقه زن خود را بدهد مرتكب جور مىشوند و ظالمانه حكم مىكنند ، اگر او بگويد من زاهد هستم و چيزى ندارم در اين جا سخن قاضى در باره نفقه ظالمانه مىباشد .\r\nاگر بگوئيد حكم قاضى جائرانه است ، با مسلمانان دشمنى كرده‌ايد و اگر بگوئيد سخنش عادلانه و درست مىباشد پس با خود به مخاصمه برخاسته‌ايد ، و شما به كسانى كه در هنگام مرگ به بيشتر از ثلث وصيت مىكنند اعتراض مىكنيد و صدقات او را رد مىنمائيد .\r\nشما به من بگوئيد اگر همه مردم همان گونه كه شما مىگوئيد زاهد باشند و به ديگران نيازى پيدا نكنند پس صدقه كفارات بايد كجا و به چه كسانى پرداخت گردد ، و زكات و نذورات در كجا مصرف شود و شتران و گوسفندان صدقات را چه كنند .\r\nطلا و نقره و خرما و كشمش را كه زكات آنها معين شده در كجا خرج كنند ، اگر مطلب چنان است كه شما مىگوئيد سزاوار نيست كسى مال دنيا را نزد خود نگه دارد و هر چه در اختيار دارد بايد قبل از خود بفرستد اگر چه آنها احتياج هم داشته باشند .\r\n\r\n","description":"","footnote":"","page_name":" 610 ","page_number":610},
  {"content":"\r\n\r\nشما بد راهى را انتخاب كرديد و مردم را به جهالت كشانديد ، و كتاب خدا و سنت رسول را درك نكرديد ، و اخبارى كه با قرآن مطابقت داشت دور انداختيد ، و با جهل خود آن‌ها را تفسير و معنى نموديد و در غرائب قرآن و ناسخ و منسوخ و محكم و متشابه و امر و نهى آن تفكر نكرديد .\r\nشما از سليمان بن داود با من سخن بگوئيد هنگامى كه از خداوند خواست كه سلطنتى به او بدهد كه كسى بعد از او به آن نرسد ، خداوند هم خواسته او را اجابت كرد و او هم حق مىگفت و به حق هم عمل مىكرد و خداوند هم هرگز او را ملامت نكرد و از او عيبى نگرفت ، و مؤمنان هم از او عيبى نگرفتند و داود هم قبل از سليمان سلطنت و حكومت مىكرد .\r\nيوسف پيامبر به پادشاه مصر گفت : مرا بر گنجهاى زمين بگمار كه من هم محافظ آنها مىباشم و هم علم اداره آنها را دارم ، سرانجام كار او به جايى رسيد كه اختيار كشور را تا يمن بدست آورد و مردم براى بدست آورد طعام به طرف او رفتند تا از قحطى نجات پيدا كنند ، يوسف حق مىگفت و با حق عمل مىكرد و كسى هم بر او خرده نگرفت .\r\nبعد از آن ذو القرنين آمد و آن بنده‌اى بود كه خداوند او را دوست مىداشت ، و او هم خدا دوست بود ، پروردگار براى او اسباب و وسائلى فراهم آورد و او را بر مشرق و مغرب حكومت داد و همواره حق مىگفت و به آن عمل مىكرد ، و كسى هم بر او ايرادى وارد نساخت .\r\nاكنون اى جماعت از خداوند ادب بياموزيد ، خداوند مؤمنان را مؤدب كرده است ، به امر و نهى خداوند توجه كنيد و از آن چه نمىدانيد و يا براى شما شبهه‌انگيز است دست باز داريد ، و علم آنها را به اهلش برگردانيد تا ما جور شويد و عذر شما پذيرفته شود .\r\nدنبال علم ناسخ و منسوخ برويد و محكم و متشابه را فرا گيريد ، و حرام و حلال خدا را از هم تميز دهيد ، تا به خداوند نزديك شويد ، و از جهالت دور باشيد ، جهالت را به اهلش واگذاريد زيرا جاهلان بسيار زيادند و عالمان كم مىباشند و\r\n\r\n","description":"","footnote":"","page_name":" 611 ","page_number":611},
  {"content":"\r\n\r\nخدا گفته :  فَوْقَ كُلِّ ذِي عِلْمٍ عَلِيمٌ  .\r\n14 - گفته شده سلمان رضوان اللَّه عليه بديدن ابو درداء رفتند و متوجه شدند ابو درداء ژوليده و پژمرده است ، سلمان از حال آنها پرسيد گفت : برادرت دنيا را ترك كرده و علاقه‌اى به آن ندارد ، در اين هنگام ابو درداء رسيد و به سلمان خوش آمد گفت ، بعد از آن غذائى آورد و به سلمان تعارف كرد تا از آن بخورد .\r\nسلمان گفت : من روزه دارم ، ابو درداء او را سوگند داد تا افطار كند ، سلمان گفت : من از آن نمىخورم تا آنگاه كه خود از آن بخورى ، سلمان شب در منزل آنها خوابيد ، شب هنگام ابو درداء برخاست ولى سلمان نگذاشت او از جاى خود حركت كند .\r\nسلمان گفت : اى ابو درداء خداوند بر تو حقى دارد ، بدنت هم حقى براى آن هست ، و خانواده‌ات نيز حقى دارند ، هم روزه بگير و هم افطار كن ، هم نماز بخوان و هم بخواب ، و حق هر صاحب حقى را بده ، ابو درداء نزد رسول خدا آمد و سخنان سلمان را به اطلاع آن جناب رسانيد ، رسول خدا هم گفته‌هاى سلمان را تاييد كردند .\r\n15 - امام صادق عليه السّلام از پدرانش عليهم السّلام روايت مىكند كه رسول خدا صلى اللَّه عليه و إله نزد اهل صفه مىآمد و با آنها صحبت مىكرد ، اهل صفه كسانى بودند كه رسول خدا از آنها پذيرائى مىكردند ، آنها از سرزمين‌هاى خود مهاجرت كرده و در مدينه ساكن شدند .\r\nرسول خدا صلى اللَّه عليه و إله آنها را در صفه مسجد جاى داده بودند و تعداد آنها چهار صد نفر بود ، پيامبر گرامى هر روز در هنگام شب و صبح نزد آنها مىآمد و بر آنها سلام مىكرد ، يكى از روزها آمد ديد بعضى از آنها لباسهاى خود را وصله مىكنند و گروهى كفش‌ها را اصلاح مىنمايند و دسته‌اى نظافت مىكنند .\r\nرسول اكرم صلى اللَّه عليه و إله به هر يك از آنها يك مد خرما مىدادند تا خوراك روزانه آنها باشد ، يكى از روزها مردى از ميان آنها برخاست و گفت : يا رسول اللَّه خرمائى كه شما مىدهيد و ما هم مىخوريم شكم‌هاى ما را مىسوزاند .\r\n\r\n","description":"","footnote":"","page_name":" 612 ","page_number":612},
  {"content":"\r\n\r\nرسول اكرم فرمود : اگر بخواهم دنيا را به شما بخورانم مىتوانم ، ولى اگر كسى از شما بعد از من بماند ، صبح و شب براى او با كاسه‌ها غذاها و طعام خواهند آورد ، در آن وقت يكى از شما صبح يك پيراهن خواهد پوشيد و عصر هم يك پيراهن در بر خواهد كرد و خانه‌هاى خود را زينت مىكنند همان گونه كه كعبه را زينت مىكنند .\r\nدر اين هنگام مردى برخاست و گفت يا رسول اللَّه من دوست دارم آن زمان را درك كنم آن زمان چه وقت خواهد بود ، رسول خدا فرمودند اين زمان از آن وقت بهتر است ، شما اگر شكم‌هاى خود را از حلال پر كنيد بهتر است از اين كه آن را از حرام پر سازيد .\r\nبعد از اين سعد بن اشج برخاست و گفت : يا رسول اللَّه بعد از مرگ با ما چگونه معامله مىكنند ، فرمود : حساب و قبر خواهد بود ، و تنگى و وسعت خواهد آمد ، گفت يا رسول اللَّه شما هم از آنها مىترسيد فرمود : خير من ترسى ندارم ولى از نعمت‌هاى زياد خداوند نمىتوانم سپاسگزار باشم .\r\nسعد بن اشج گفت : من خدا و رسول و كسانى كه در نزد من حضور دارند گواه مىگيرم كه خواب شب را بر خود حرام مىكنم ، و خوردن در روز و آرامش در شب و اختلاط و آميزش با مردم و آميزش با زنان را بر خويشتن حرام مىگردانم .\r\nرسول اكرم صلى اللَّه عليه و إله فرمود : اى سعد اين كارها را نكن ، هر گاه با مردم آميزش نكنى چگونه آنها را امر به معروف و نهى از منكر ميكنى ، بعد از مهاجرت بار ديگر به بيابان برگشتن و در آنجا سكنى گزيدن كفران نعمت مىباشد ، شب‌ها بخواب و روزها غذا بخور ، و هر چه دلت خواست بپوش و با زنان هم آميزش داشته باش .\r\nاى سعد اكنون به طرف بنى مصطلق برويد ، زيرا آنها فرستاده مرا برگردانيده‌اند ، او هم به طرف آن قبيله رفت و صدقات آنها را آورد ، رسول خدا صلى اللَّه عليه و إله فرمود : آنها را چگونه يافتى گفت : يا رسول اللَّه مردمانى خوب و خوش اخلاق بودند و با من بسيار با محبت رفتار كردند و آنها را از بهترين مردمان يافتم .\r\nرسول خدا صلى اللَّه عليه و إله فرمودند : سزاوار نيست دوستان خدا كه براى خانه جاودانى و\r\n\r\n","description":"","footnote":"","page_name":" 613 ","page_number":613},
  {"content":"\r\n\r\nدار آخرت كار و كوشش مىكنند و ميل به آنجا دارند ، مانند دوستان شيطان كه براى اين دنياى فريبنده كار مىكنند با هم در يك صف حركت نمايند .\r\nبعد از آن فرمودند بد هستند آن جماعتى كه امر به معروف و نهى از منكر نمىكنند ، و بد مىباشند آن گروهى كه آمرين به معروف و ناهين از منكر را از خود دور مىكنند ، و بد هستند آن جماعتى كه براى خدا عدالت نمىكنند ، و بد مىباشند آنهائى كه عدالت‌كنندگان را مىكشند .\r\nبدابحال كسانى كه طلاق در نزد آنها بيشتر اعتبار دارد تا اطمينان به عهد خداوند ، و بد هستند آن گروهى كه از امام خود اطاعت مىكنند ولى طاعت خدا را فراموش مىنمايند ، و بد مىباشند آنهائى كه دنيا را بر دين ترجيح مىدهند و بد هستند آنها كه حرام‌ها و شبهات را حلال مىدانند .\r\nگفته شد يا رسول اللَّه كدام يك از مؤمنان با هوش‌تر و زرنگ‌تر مىباشند ، رسول خدا صلى اللَّه عليه و إله فرمود : كسانى كه زياد ياد مرگ مىكنند ، و خود را با نيكوترين وجه براى مرگ آماده مىسازند ، اين جماعت زرنگ بشمار مىروند .\r\n\r\n52 در يقين و صبر\r\n1 - جابر گويد : امام صادق عليه السّلام فرمود : اى برادر جعفى ايمان از اسلام افضل است ، و يقين از ايمان افضل مىباشد ، و چيزى گرامىتر و عزيزتر از يقين نيست .\r\n2 - وشاء از أبو الحسن عليه السّلام روايت مىكند كه فرمود : ايمان يك درجه از اسلام بالاتر و تقوى يك درجه از ايمان برتر و يقين يك درجه از آن فراتر مىباشد ، و در ميان مردم چيزى بهتر از يقين تقسيم نشده است .\r\n3 - ابو بصير گويد : امام صادق عليه السّلام فرمود : اى ابا محمد اسلام يك درجه است ، گفتم : آرى ، فرمود : ايمان بر اسلام يك درجه است ، گفتم آرى ، فرمود : تقوى بر ايمان يك درجه است گفتم آرى .\r\n\r\n","description":"","footnote":"","page_name":" 614 ","page_number":614},
  {"content":"\r\n\r\nفرمودند : يقين بر تقوى يك درجه دارد ، گفتم : آرى ، امام عليه السّلام فرمود : مردم به كمتر از يقين داده نشده‌اند ، و شما امروز به پائين‌ترين درجه كه اسلام باشد چنگ زده‌ايد ، كوشش كنيد كه آن هم از دست شما خارج نگردد .\r\n4 - يونس گويد : از امام رضا عليه السّلام سؤال كردم ايمان و اسلام كدام هستند ، فرمود : ابو جعفر عليه السّلام مىگفتند آن اسلام است ، ايمان يك درجه از او برتر مىباشد ، تقوى هم يك درجه از ايمان بهتر است و يقين هم يك درجه بالاتر از تقوى مىباشد .\r\nبين مردم چيزى بهتر از يقين تقسيم نشده ، گويد : عرض كردم يقين چيست ، فرمود : توكل بر خدا و تسليم در برابر امر خدا ، و رضا به مقدرات خدا ، و واگذارى كارها به خدا ، عرض كردم معنى اينها چيست ، فرمودند ابو جعفر اين چنين فرموده است .\r\n5 - بزنطى از امام رضا عليه السّلام روايت مىكند كه فرمود : ايمان از اسلام يك درجه بالاتر است ، تقوى يك درجه بالاتر از ايمان مىباشد ، و يقين هم يك درجه بالاتر از تقوى مىباشد و بين بندگان چيزى بهتر از يقين تقسيم نشده است .\r\n6 - ابو بصير گويد : امام صادق عليه السّلام فرمود : هر چيزى براى اوحدى هست ، گويد : عرض كردم قربانت گردم حد توكل چيست و آن را از كجا بايد شناخت ، فرمودند : يقين ، گفتم : حد يقين كدام است ، فرمود اينكه فقط از خداوند بترسى .\r\n7 - عبد اللَّه بن سنان گويد : امام صادق عليه السّلام فرمودند : از صحت يقين مرد مسلمان آن است كه براى رضايت مردم خداوند را به خشم و غضب نياورد ، و اگر خداوند چيزى به آنها نداده آنان را مورد سرزنش قرار ندهد .\r\nكسى با حرص و ولع و كوشش نمىتواند روزى خود را بدست آورد ، و اگر روزى هم خواست به در خانه كسى برود احدى قدرت ندارد آن را منع كند ، اگر كسى از شما از روزى خود فرار كند همان گونه كه از مرگ فرار مىكند روزى خود را به او مىرساند همان گونه كه مرگ او را در مىيابد .\r\nبعد از اين امام عليه السّلام فرمود : خداوند با عدالت و قسط خود آسايش و راحتى را\r\n\r\n","description":"","footnote":"","page_name":" 615 ","page_number":615},
  {"content":"\r\n\r\nدر يقين و رضايت قرار داده ، و غم و اندوه را در شك و ترديد و عدم رضايت و ناراحتى نهاده است .\r\n8 - هشام بن سالم گويد : امام صادق عليه السّلام فرمود : عمل كم و هميشگى كه با يقين انجام گرفته باشد از اعمال زيادى كه بدون يقين انجام گرفته باشد بهتر است .\r\n9 - زراره گويد : امام صادق عليه السّلام فرمود : امير المؤمنين سلام اللَّه عليه بالاى منبر فرمودند : شما به حقيقت ايمان نخواهيد رسيد مگر اينكه بدانيد هر چه به شما مىرسد روى حقيقت است و خطائى در آن نيست ، و اگر از روى خطا بود به او اصابت نمىكرد .\r\n10 - زيد شحام گويد : امام صادق سلام اللَّه عليه فرمود : امير المؤمنين عليه السّلام روى ديوار كجى قرار گرفتند و به كارهاى قضائى مشغول شدند ، يكى گفت : بالاى اين ديوار جلوس نكنيد كه آن كج مىباشد ، على عليه السّلام فرمود : اجل هر آدمى پاسبان او مىباشد ، هنگامى كه از روى ديوار برخاستند ديوار فرو ريخت امير المؤمنين گاهى از اين كارها مىكرد و اين‌ها همه از يقين بود .\r\n11 - صفوان جمال گويد : از امام صادق عليه السّلام از تفسير آيه شريفه  « وَ أَمَّا الْجِدارُ فَكانَ لِغُلامَيْنِ يَتِيمَيْنِ فِي الْمَدِينَةِ وَ كانَ تَحْتَهُ كَنْزٌ لَهُما »  سؤال كردم امام فرمود : آن گنج طلا و نقره نبود بلكه در آن لوحى بود كه چهار كلمه روى او نوشته بودند .\r\nمنم خدا كه جز من خدائى نيست ، هر كس به مرگ يقين داشته باشد خنده نمىكند ، هر كس به حساب روز قيامت معتقد باشد دلش خوشحال نمىگردد ، و هر كس به مقدرات اعتقاد پيدا كند جز خداوند از كسى نمىترسد .\r\n12 - صفوان جمال گويد : امام صادق عليه السّلام فرمود : على عليه السّلام مىفرمودند :\r\nبنده‌اى طعم ايمان را نمىچشد مگر اينكه بداند هر چه به او مىرسد از روى واقعيت است ، و اگر از روى خطا بود به آن اصابت نمىكرد ، و بداند زيان دهنده و نفع رساننده خدا مىباشد .\r\n13 - سعيد بن قيس همدانى گويد : روزى در ميدان جنگ متوجه مردى شدم كه دو جامه در برداشت ، اسب خود را به آن طرف حركت دادم ناگهان\r\n\r\n","description":"","footnote":"","page_name":" 616 ","page_number":616},
  {"content":"\r\n\r\nمشاهده كردم امير المؤمنين عليه السّلام مىباشد ، گفتم يا امير المؤمنين در همچه جايى ؟\r\nفرمود : آرى اى سعيد بن قيس هيچ بنده‌اى نيست مگر اينكه خداوند براى او حافظ و نگهدارنده‌اى قرار داده است ، او دو فرشته دارد كه او را حفظ مىكنند تا از بالاى كوهى سقوط نكند و يا در جايى فرو نيفتد ، ولى هر گاه قضاء پيش آيد او را رها مىكنند .\r\n14 - على بن اسباط گويد : از امام رضا عليه السّلام شنيدم فرمود : در گنجى كه خداوند در قرآن مىفرمايد :  وَ كانَ تَحْتَهُ كَنْزٌ لَهُما  ، در آن نوشته شده بود بنام خداوند بخشنده مهربان تعجب دارم از كسى كه يقين به مرگ دارد چگونه مىخندد .\r\nتعجب دارم از كسى كه به قدر اعتقاد و يقين دارد چگونه محزون مىگردد ، تعجب دارم از كسى كه گردش روزگار را مشاهده مىكند و تغييرات آن را مىنگرد چگونه به آن دل بستگى پيدا مىكند و به آن اعتماد مىنمايد .\r\nسزاوار است كسى كه خداوند را مىشناسد او را در قضاء خودش متهم نكند ، و بگويد چرا خداوند در روزى من تاخير مىكند ، راوى گفت : قربانت گردم مىخواهم اين حديث را بنويسم ، امام دست خود را دراز كرد تا دواة را به من بدهد من دست او را بوسيدم و دوات را برداشتم و نوشتم .\r\n15 - عبد الرحمن عرزمى از پدرش از امام صادق عليه السّلام روايت مىكند كه فرمود : قنبر غلام على عليه السّلام او را بسيار دوست مىداشت ، هر گاه على از خانه بيرون مىشد او با شمشير دنبال آن جناب حركت مىكرد .\r\nيكى از شب‌ها على عليه السّلام متوجه شد كه قنبر دنبال او مىآيد ، فرمود : براى چه با من مىآيى عرض كرد : خواستم پشت سرت حركت كنم ، على عليه السّلام فرمود : واى بر تو آيا از اهل آسمانها مىخواهى مرا حفظ كنى و يا از اهل زمين .\r\nقنبر عرض كرد مىخواهم شما را از اهل زمين محافظت كنم ، امير المؤمنين عليه السّلام فرمود : اهل زمين قدرت ندارند بدون اذن خداوند كارى انجام دهند ، اينك برگرديد ، و بجاى خود برويد ، او هم برگشت .\r\n16 - يكى از روات از امام رضا عليه السّلام روايت مىكند كه به آن جناب گفته شد تو\r\n\r\n","description":"","footnote":"","page_name":" 617 ","page_number":617},
  {"content":"\r\n\r\nاز اين گونه سخنان بر زبان جارى مىكنى ، در حالى كه شمشيرها خون جارى مىكنند ، امام فرمود : خداوند دره‌اى دارد كه پر از طلا مىباشد و آن را با ضعيف‌ترين مخلوقات خود كه مورچه باشد محافظت مىكند ، و شترهاى بزرگ هم به آنجا نمىرسند .\r\n17 - اسحاق بن عمار گويد : از امام صادق عليه السّلام شنيدم فرمود : رسول خدا صلى اللَّه عليه و إله نماز صبح را خواندند و متوجه شدند جوانى در مسجد سرش را بالا و پائين مىبرند ، رنگشان هم زرد شده و بدنى لاغر دارند و ديدگانش هم در سرش فرو رفته است .\r\nرسول خدا صلى اللَّه عليه و إله از او سؤال كردند فلان چگونه صبح كردى ، گفت : يا رسول اللَّه صبح كردم در حالى كه يقين دارم ، رسول خدا از گفته او تعجب كردند و گفتند :\r\nهر چيزى يقينى دارد حقيقت يقينست چيست .\r\nگفت : يا رسول اللَّه حقيقت يقينم مرا اين چنين محزون كرده است ، من بخاطر همان يقين شب‌ها خواب ندارم ، و روزها تشنگى مىكشم ، و خود را از دنيا بريده‌ام ، اينك عرش را مىنگرم و مشاهده مىكنم كه مردم براى حساب در آن جا جمع شده‌اند و من هم در آن جا مىباشم .\r\nاكنون مىنگرم بهشتيان در بهشت متنعم هستند ، و يا يك ديگر سخن مىگويند و بر پشتىها تكيه كرده‌اند ، و هم اكنون مشاهده مىكنم كه دوزخيان در دوزخ معذب مىباشند و فرياد و شيون مىكنند ، و هم الان صداى آتش را با گوشهاى خود مىشنوم .\r\nرسول خدا صلى اللَّه عليه و إله فرمود : اين بنده‌اى است كه خداوند دل او را روشن كرده است و بعد فرمودند همانطور كه هستى باش ، جوان گفت دعا كنيد تا خداوند شهادت را نصيب من گرداند ، رسول خدا هم دعا كردند و او در بعضى از جنگ‌ها شركت كرد و به شهادت رسيد .\r\n18 - امام عليه السّلام در تفسير آيه شريفه  « ثُمَّ قَسَتْ قُلُوبُكُمْ مِنْ بَعْدِ ذلِكَ فَهِيَ كَالْحِجارَةِ أَوْ أَشَدُّ قَسْوَةً وَ إِنَّ مِنَ الْحِجارَةِ لَما يَتَفَجَّرُ مِنْهُ الْأَنْهارُ »  تا آخر آيه .\r\n\r\n","description":"","footnote":"","page_name":" 618 ","page_number":618},
  {"content":"\r\n\r\nفرمودند : ثم قست يعنى دلهاى شما غليظ و خشك گرديده و خير و رحمت از آنها رخت بر بسته است ، اى جماعت يهوديان دلهاى شما بعد از ديدن اين همه آيات روشن در زمان موسى عليه السّلام و از اين معجزاتى كه در زمان محمد صلى اللَّه عليه و إله مشاهده كرديد باز نشد و مانند سنگ سفت شده است و چيزى در آن اثر نمىكند .\r\nاى جماعت يهود سخن حق در شما اثرى ندارد ، شما نه حق خداوند را از اموالتان مىدهيد و نه صدقه‌اى پرداخت مىكنيد ، و نه كار نيكى انجام مىدهيد ، و نه از مهمانى پذيرائى مىكنيد ، و نه غم از دل كسى مىزدائيد و نه اخلاق و عواطف انسانى داريد .\r\nاو اشد قسوة يعنى دل آنها از سنگ هم سفت‌تر است ، و يا أشد قسوة يك معنى مبهم دارد كه شنوندگان او را خوب تميز نمىدهند و براى آنها به خوبى روشن نشده است ، همان گونه كه گوينده‌اى مىگويد من نان خوردم و يا گوشت .\r\nدر اين جا مقصود گوينده اين نيست كه بگويد : من نمىدانم چه خورده‌ام ، بلكه مىخواهد با ابهام به شنونده برساند كه نمىداند چه خورده است اگر چه مىداند چيزى را خورده است معنى آيه هم « بل اشد قسوة » نيست زيرا كه استدراك در اين جا غلط مىباشد .\r\nزيرا خداوند مطلبى را به غلط نمىگويد تا بعد آن را استدراك كند و درستش را بگويد براى اينكه خداوند عالم به گذشته و آينده مىباشد ، و چيزى كه نخواهد شد اگر وجود پيدا كند چگونه وجود پيدا مىكند ، و استدراك فقط براى بشر ناقص مىباشد .\r\nخداوند در جمله  « فَهِيَ كَالْحِجارَةِ أَوْ أَشَدُّ »  ، اشد قسوة را اراده نكرده ، زيرا اين تكذيب اولى به دومى مىباشد ، زيرا پروردگار در اين جا مىفرمايد آن دلها مانند سنگ هستند در شدت ، نه سخت‌تر از آنها و نه نرم‌تر ، و هر گاه بعد از اين گويد او اشد از قول اول عدول كرده است كه آن اشد نيست .\r\nاين مانند آن است كه كسى مىگويد : از شما خيرى نخواهد آمد نه كم و نه زياد ، خداوند متعال در اولى مطلب را مبهم گذاشت و فرمود : او اشد ، ولى در دومى\r\n\r\n","description":"","footnote":"","page_name":" 619 ","page_number":619},
  {"content":"\r\n\r\nآن را بيان كرد و گفت : دلهاى آنها از سنگ هم سخت‌تر مىباشد .\r\nدر آن جا كه فرمود :  « وَ إِنَّ مِنَ الْحِجارَةِ لَما يَتَفَجَّرُ مِنْهُ الْأَنْهارُ »  ، يعنى اين دلها به اندازه سفت و سخت هستند كه خيرى از آنها بيرون نمىآيد در صورتى كه از سنگها آب جريان پيدا مىكند و براى فرزندان آدم خير و بركت مىآورد .\r\nاز آن سنگ‌ها و صخره‌ها شكاف‌هائى پديد مىآيد و آب قطره قطره از آن جريان پيدا مىكند و از آن دلهاى سخت بهتر مىباشد ، از آن صخره‌ها آبها جريان پيدا مىكنند ولى از دلهاى آن جماعت خيرى باز نمىگردد و جريان پيدا نمىكند .\r\nبعد از اين خداوند فرمود :  وَ إِنَّ مِنْها  يعنى از سنگ از ترس خدا چيزى كاسته نمىگردد ، هر گاه بنام خدا و اولياء او محمد و على ، فاطمه ، حسن و حسين و پاكان از آل او عليهم السّلام آن را سوگند بدهى چيزى از آن سقوط نمىكند .\r\nدر دلهاى شما چيزى از اين نيكىها نيست  وَ مَا اللَّهُ بِغافِلٍ عَمَّا تَعْمَلُونَ ،  بلكه او عالم به شما هست و شما را به سبب كارهائى كه انجام داده‌ايد مجازات مىكند ، و يا به شما نيكى مىنمايد و با عدالت با شما رفتار مىكند ، او به شما ستم روا نمىدارد و حساب شما را مىرسد و مورد عقاب قرار مىدهد .\r\nخداوند متعال در اين جا دلهاى آنها را همان گونه وصف كرده كه در سوره نساء فرموده اگر آنها بهره از حكومت داشتند به مردم پشيزى هم نمىدادند ، و در باره سنگ‌ها در اين جا چنان فرموده كه در آيه شريفه ديگر فرموده : ما اگر اين قرآن را بر كوهى نازل مىكرديم هر آئينه مشاهده مىكردى آن كوه از ترس خداوند از يك ديگر پراكنده مىشد .\r\nاين سركوبى براى يهوديان و ناصبيان است ، زيرا آن دو هر دو را دارا مىباشند و مرتكب هر دو گناه شدند ، توبيخ رسول خدا صلى اللَّه عليه و إله به يهوديان بسيار سنگين آمد ، گروهى از رؤساء و خطيبان آنها گفتند : اى محمد تو ما را هجو مىكنى و از دلهاى ما سخن مىگوئى در صورتى كه خداوند خلاف آن را مىگويد .\r\nدر دلهاى ما خير زيادى هست ما روزه مىگيريم و صدقه مىدهيم ، و با فقراء مواسات مىكنيم رسول خدا صلى اللَّه عليه و إله فرمود : مقصود از خير در نظر ما آن چيزى است\r\n\r\n","description":"","footnote":"","page_name":" 620 ","page_number":620},
  {"content":"\r\n\r\nكه براى رضاى خدا داده شود و بر طبق اوامر خداوند انجام پذيرد .\r\nاما آنچه براى رياء و تظاهر و جلب توجه مردم انجام گيرد ، و به دشمنى رسول خدا منجر گردد ، و بر ضد او تحريك شود اينها خير نخواهد بود ، بلكه آنها شر خالص مىباشند ، و و بال گردن صاحبش مىشوند و او را به سخت‌ترين عذاب گرفتار مىكنند .\r\nيهوديان گفتند : اى محمد تو آن طور مىگوئى و ما اين چنين مىگوئيم ، ما اين اموال را براى از بين بردن شما خرج مىكنيم ، و مىخواهيم به اين طريق تسلط شما را دفع كنيم ، و يارانت را از اطراف تو پراكنده سازيم ، و اين در نزد ما جهاد اكبر مىباشد .\r\nما در برابر اين كارها از خداوند پاداش بزرگ مىخواهيم ، حد اقلش اين است كه ما با شما مساوى هستيم ، و ادعاى ما يكى مىباشد و تو بر ما چه فضيلتى دارى ، رسول خدا فرمود : اى برادران يهودا دعاها بين طرفداران حق و باطل مساوى مىباشد .\r\nاما حجت‌هاى خداوند و دلائل او بين آنها جدائى مىاندازد اين برهان‌ها سخنان بىمايه اهل باطل را از بين مىبرد و حقائق اهل حق را روشن مىكند ، محمد رسول خدا از جهل شما استفاده نمىكند و بدون حجت هم نمىخواهد شما به او تسليم شويد .\r\nاو با حجت و برهان خداوند با شما سخن مىگويد و شما توانائى نداريد سخنان او را رد كنيد ، و يا از گفته‌هاى مثبت او خود را خلاص نماييد ، اگر محمد معجزه‌اى به شما نشان بدهد و آيتى براى شما بياورد شما به شك گرفتار مىشويد و مىگوئيد او با سختى و تكلف اين آيات را درست مىكند .\r\nاو را به حيله‌گرى متهم مىكنيد ، و يا مىگوئيد آن آيات را براى او درست كرده‌اند و اين يك توطئه مىباشد ، اما هر گاه از من چيزى بخواهيد و من خواسته‌ها را به شما نشان بدهم در اينجا كه نمىتوانيد بگوئيد اينها را برايش درست مىكنند و يا توطئه مىنمايند ، و يا حيله‌گرى مىكنند .\r\n\r\n","description":"","footnote":"","page_name":" 621 ","page_number":621},
  {"content":"\r\n\r\nشما از من چه مىخواهيد اينك خداوند جهانيان به من وعده كرده هر چه شما از من بخواهيد آن را آشكار كند و به شما نشان دهد ، تا كافران شما عذرى نداشته باشند ، و بر بصيرت مؤمنان شما افزوده گردد و در موضوع من بيشتر روشن شوند .\r\nيهوديان گفتند : اى محمد تو به حق سخن گفتى و اينك اگر به وعده‌ات وفا كردى و با انصاف عمل نمودى و اگر چنين نكردى خود نخستين كسى هستى كه از ادعاى نبوت دست برمىدارى و در ميان ما قرار مىگيرى و به حكم تورات تسليم مىشوى .\r\nاكنون پيشنهادى كه ما به شما مىكنيم ، ادعاى باطلت معلوم مىشود و تو از دادن پاسخ ناتوان خواهى شد و از كارى كه در پيش گرفته‌اى دست خواهى كشيد ، رسول خدا صلى اللَّه عليه و إله فرمود : از سخنان شما بوى صداقت مىآيد نه دشمنى اينك هر چه مىخواهيد سؤال كنيد تا عذرى نداشته باشيد .\r\nگفتند : اى محمد شما خيال مىكنى در دل‌هاى ما مواساة با فقراء نيست و با ما با ضعفاء ارتباطى نداريم و به آنها مساعدت نمىكنيم ، و ما براى زدودن باطل و اقامه حق چيزى انفاق نمىكنيم و سنگها نرم‌تر از دل ما مىباشند .\r\nاكنون اين كوهها در مقابل ما هستند اينك بيائيد با هم برويم و آنها را بر گفته شما گواه بگيريم و بنگريم آنها سخنان شما را تصديق مىكنند و يا تكذيب مىنمايند ، اگر آنها به تصديق شما سخن گفتند معلوم است كه شما راست مىگوئيد و ما بايد از شما اطاعت كنيم .\r\nاگر آنها سخنان شما را تكذيب كردند و يا سكوت نمودند و پاسخ شما را ندادند معلوم مىگردد كه شما در ادعاى خود باطل مىباشيد و دنبال هواى نفست هستى ، رسول اكرم صلى اللَّه عليه و إله فرمود : بيائيد برويم و از آنها شهادت طلب كنيم ، من سنگها را به شهادت مىخواهم و آنها هم بنفع من گواهى مىدهند .\r\nيهوديان با رسول خدا به طرف يك كوه لخت و بىعلف و گياه رفتند ، گفتند :\r\nاى محمد اين كوه است اكنون او را براى شهادت طلب كن ، رسول خدا صلى اللَّه عليه و إله به كوه\r\n\r\n","description":"","footnote":"","page_name":" 622 ","page_number":622},
  {"content":"\r\n\r\nفرمودند به مقام محمد و آل پاك او كه بنام آنها عرش پروردگار روى شانه هشت فرشته قرار گرفته است از شما سؤال مىكنم .\r\nاى كوه‌ها به حق محمد و آل پاك او كه بنام آنان آدم توبه كرد و خداوند گناه او را مورد عفو و مغفرت قرار داد و او را بار ديگر بجاى خود برگردانيد ، و به حق محمد و آل محمد كه به ذكر نام آنها و توسل به آنها خداوند ادريس را به بهشت برد و در مكانى بلند جاى داد .\r\nاينك شما را گواه مىگيرم كه براى محمد در برابر اين يهوديان گواهى دهيد و او را تصديق كنيد ، و از قساوت آنها و سختى دلهاى آنان سخن بگوئيد ، و آنها را در تكذيب محمد رسوا كنيد و گفته محمد رسول اللَّه صلى اللَّه عليه و إله را تصديق نمائيد .\r\nدر اين هنگام كوه به حركت درآمد و تكان خورد و آب از آن جارى گرديد و فرياد زد اى محمد گواهى مىدهم كه تو فرستاده خداوند عالميان و سرور همه مردمان مىباشى و گواهى مىدهم كه دلهاى اين يهوديان همان گونه كه وصف كردى از سنگ هم سخت‌تر مىباشد .\r\nاز دل اين يهوديان هيچ خيرى بيرون نمىشود ، اما از اين سنگ‌ها گاهى آب مانند سيل جريان پيدا مىكند ، و من گواهى مىدهم كه اين جماعت دروغ‌گو مىباشند و تو را به دروغ نسبت مىدهند و به خداوند هم افتراء مىبندند .\r\nامام عليه السّلام در تفسير  أَ فَتَطْمَعُونَ أَنْ يُؤْمِنُوا لَكُمْ  فرمود : هنگامى كه رسول خدا صلى اللَّه عليه و إله با معجزات خود بر يهوديان پيروز شد و عذر و بهانه آنها را قطع كرد و با دلائل روشن آنان را رسوا ساخت آنها نتوانستند برهان ديگرى بياورند ، و نه در معجزات آن جناب شبهه‌اى ايجاد نمايند .\r\nگفتند : اى محمد ما به تو ايمان آورديم و تو رسول هادى و مهدى مىباشى ، و على هم برادر و وصى و وليت مىباشد ، ولى هنگامى كه با يهوديان ديگر ملاقات مىكردند مىگفتند ما اگر در ظاهر به او ايمان آورده‌ايم براى اين است كه از وى در امان باشيم و از او آسيبى متوجه ما نشود .\r\nاين ايمان ظاهرى موجب شده كه ما از گزند او و يارانش در راحتى و آسايش\r\n\r\n","description":"","footnote":"","page_name":" 623 ","page_number":623},
  {"content":"\r\n\r\nبسر بريم ، زيرا آنها هنگامى كه اعتقاد پيدا كردند ما با آنها مىباشيم ، اسرار خود را به ما مىگويند و از ما چيزى مخفى نمىكنند ، ما به دشمنان آنها اطلاع مىدهيم و آنها هم به آزار و اذيت آنان مشغول مىگردند .\r\nما يهوديان در آن ميان آسوده مىشويم و دشمنان محمد و يارانش در حقيقت به كمك ما خواهند شتافت و آن‌ها را مشغول و مضطرب خواهند كرد ، و ما احتياج پيدا نخواهيم كرد كه با آنها جنگ كنيم و يا از خود دفاع نمائيم .\r\nاين يهوديان هنگامى كه با يهوديان ديگر برخورد مىكردند از ايمان به معجزات رسول اكرم صلى اللَّه عليه و إله خوددارى مىنمودند و همه آيات و شواهد را منكر مىشدند ، در اين جا خداوند نيت فاسد آنها را براى رسول خود آشكار كرد و اعتقاد فاسد آنان را اظهار فرمود .\r\nخداوند متعال فرمود : اى محمد تو و يارانت كه عبارت از على و آل پاك او باشند طمع داريد كه آنها به شما ايمان بياورند اين يهوديان كه با ديدن معجزات و آيات ناگريز شدند تا به شما اعتقاد پيدا نمايند و در برابر براهين واضحه و دلائل روشن مقهور گردند و ايمان آورند و شما را تصديق كنند .\r\nاما آنها هنگامى كه با شياطين خود خلوت مىكنند از حالات شما با آنها سخن مىگويند ، ولى گروهى از اين يهوديان بنى اسرائيل سخنان خداوند را مىشنوند و در طور سينا از اوامر و نواهى خداوند آگاه مىگردند ولى بعد آن سخنان را تحريف مىكنند .\r\nآن جماعت هنگامى كه با ساير يهوديان آميزش پيدا مىنمايند ، گفته‌هاى خدا و پيامبران را جابجا مىكنند و طبق مقاصد خود تفسير و توجيه مىنمايند ، در صورتى كه مىدانند دروغ مىگويند و گفته‌هاى آنها با حقيقت وفق نمىدهد .\r\nبعد از اين خداوند متعال نفاق ديگر آنها را آشكار كرد و آن هنگامى است كه يهوديان با مؤمنان برخورد مىكردند و با سلمان و مقداد و ابو ذر و عمار به گفتگو مىنشستند ، آنها اظهار مىكردند ما هم مؤمن هستيم و به نبوت محمد و امامت على اعتقاد داريم .\r\n\r\n","description":"","footnote":"","page_name":" 624 ","page_number":624},
  {"content":"\r\n\r\nعلى برادر رسول خدا كه هادى مردم و وزير و خليفه رسول در ميان جامعه مىباشد و وعده‌هاى او را انجام مىدهد ، و ذمه رسول را ادا مىكند ، و روش او را دنبال مىنمايد ، و نگهدارنده مردم و دافع دشمنان از حوزه دين مىباشد .\r\nاگر او را اطاعت كنند خداوند از آنها راضى مىگردد ، و اگر او را ترك گويند موجب سخط و غضب خداوند مىشود ، خلفاء رسول بعد از او ستارگان درخشان و ماه‌هاى تابان مىباشند ، آنها مانند آفتاب مىدرخشند و نورافشانى مىكنند .\r\nدوستان آنها دوستان خدا مىباشند ، و دشمنان آنها دشمنان خداوند به حساب مىآيند ، جماعتى از آنها مىگويند گواهى مىدهم كه محمد صاحب معجزات مىباشد ، و دلائل و براهين روشنى براى اثبات نبوت خود اقامه كرده است .\r\nهنگامى كه گروهى از اين يهوديان نزد گروهى ديگر رفتند و گفتند ، شما چكار كرديد ، آيا به آنها اطلاع داديد كه خداوند به وسيله آيات و معجزات صدق نبوت محمد صلى اللَّه عليه و إله را براى شما روشن كرد و امامت برادرش على عليه السّلام را اثبات نمود .\r\nشما بايد در نزد خداوند به آن آيات و معجزات احتجاج كنيد و بدانيد كه خود اين دلائل و شواهد را عيان ديديد ، ولى به آن ايمان نياورديد و از او اطاعت نكرديد ، آنها از روى نادانى خيال مىكردند كه اگر آن آيات را به اطلاع مردم نرسانيده‌اند تقصير ندارند .\r\nولى خداوند فرمود : مگر شما نمىدانيد اين آيات روشن كه راه را براى شما باز كرد و حقيقت را به شما نشان داد براى صدق نبوت محمد صلى اللَّه عليه و إله حجت مىباشد و خداوند با شما در اين باره احتجاج مىكند و شما بايد اين حقائق را به مردم برسانيد .\r\nخداوند متعال مىفرمايند مگر آنهائى كه به برادران خود مىگويند آيا شما از آنچه اطلاع پيدا كرده‌ايد و آيات و معجزات محمد صلى اللَّه عليه و إله را به عيان مشاهده نموده‌ايد به برادران خود هم خبر مىدهيد و آنها را از حقيقت امر آگاه مىكنيد .\r\nخداوند مىداند كه شما در دلهاى خود چه چيزهائى را مخفى كرده‌ايد و نسبت به محمد صلى اللَّه عليه و إله چگونه عداوت مىكنيد ، شما در دل ايمان نداريد و منتظر\r\n\r\n","description":"","footnote":"","page_name":" 625 ","page_number":625},
  {"content":"\r\n\r\nفرصت هستيد تا او را از پا درآوريد و ياران او را هلاك سازيد .\r\nشما اگر در ظاهر ايمان آورده‌ايد براى اين است كه با آنها رفاقت كنيد ، و ارتباط برقرار سازيد تا از اسرار زندگى آنها مطلع گرديد ، و در جاهائى كه به زيان مسلمانان باشد انتشار دهيد ، و چون خداوند مىداند كه آنها نفاق مىكنند و دروغ مىگويند از اين رو از پيامبر دفاع مىكند .\r\nخداوند متعال كارهاى محمد صلى اللَّه عليه و إله را مرتب كرده و امور نبوت و رسالت او را با تدبير خود منظم ساخته است و او را در بعثت و رسانيدن پيام كمك كرده و منظورش را انجام داده است ، و او بر برپادارنده اوامر خداوند بوده و كيد و مكر يهوديان او را زيان نمىرساند .\r\nامام عليه السّلام در تفسير آيه شريفه  وَ مِنْهُمْ أُمِّيُّونَ  فرمود : خداوند متعال فرمود : اى محمد پاره‌اى از اين يهوديان سواد ندارند و از قرائت كتاب و خط نوشتن محروم مىباشند ، و مانند كودكانى هستند كه از مادر متولد شده‌اند و چيزى نمىدانند .\r\nاين جماعت نه از كتاب‌هاى آسمانى اطلاع دارند و نه از آن كتابها كه به دروغ به خداوند نسبت داده‌اند ، و چون سواد ندارند فرقى هم بين آنها نمىدهند ، فقط كتاب‌ها را براى آنها قرائت مىكنند و آنها هم گوش مىدهند .\r\nبه اين جماعت بىسواد مىگويند اين كتاب خداوند مىباشد آنها نمىدانند آن چه قرائت مىگردد كتاب خدا و سخنان او مىباشد يا كلماتى ديگر ، اين گروه فقط در حال پندار و خيال مىباشند و فقط به سخنان رؤساء خود كه تكذيب نبوت محمد و امامت على مىباشد گوش مىدهند و از آنها تقليد مىكنند ، در صورتى كه تقليد آنان حرام مىباشد .\r\nامام عليه السّلام در تفسير آيه شريفه  فَوَيْلٌ لِلَّذِينَ يَكْتُبُونَ الْكِتابَ بِأَيْدِيهِمْ  فرمود :\r\nخداوند به گروهى از اين يهوديان كه به گمان خود صفاتى براى رسول خدا صلى اللَّه عليه و إله درست كرده بودند و خيال مىكردند آنها خصوصيات آن حضرت مىباشد در حالى كه مطلب بر خلاف آنها بود .\r\nاين يهوديان منحرف به ضعفاء اين چنين وانمود مىكردند كه اينها صفات\r\n\r\n","description":"","footnote":"","page_name":" 626 ","page_number":626},
  {"content":"\r\n\r\nپيامبرى است كه در آخر الزمان مبعوث خواهد شد ، او مردى است دراز قد ، شكم بزرگ ، و قوى هيكل داراى موهاى زرد و او پانصد سال بعد از اين خواهد آمد .\r\nدر صورتى كه قيافه و صورت رسول اكرم صلى اللَّه عليه و إله بر خلاف اين بود ، نظر اين گروه كه با رسول خدا صلى اللَّه عليه و إله مخالفت مىكردند اين بود كه رياست آنها بر ضعفاء باقى بماند و استفاده‌اى كه از آنها مىكردند ادامه پيدا كند .\r\nاين جماعت يهود به اين بهانه مىخواستند شانه از زير بار مسئوليت در برابر رسول خدا خالى نمايند و از خدمت به وصى او خود را نگهدارند ، براى همين جهت خداوند فرمود : واى بر آنها و آنچه با دست خود نوشتند و اين صفات تحريف شده را در باره رسول خدا و على گفتند .\r\nآنها در بدترين جاهاى دوزخ و در سخت‌ترين عذاب‌ها گرفتار مىشوند ، و در عذاب دائمى قرار مىگيرند ، آنها با اموالى كه از مردم مىگيرند و مردم را در كفر به محمد صلى اللَّه عليه و إله نگه مىدارد و به وصايت برادرش على ولى خدا اعتقاد ندارند معذب مىشوند .\r\nامام عليه السّلام در تفسير آيه شريفه  وَ قالُوا لَنْ تَمَسَّنَا النَّارُ إِلَّا أَيَّاماً مَعْدُودَةً  فرمود :\r\nيعنى يهوديانى كه در ظاهر اصرار به ايمان دارند ولى در نهان نفاق مىكنند و بر ضد رسول خدا صلى اللَّه عليه و إله توطئه مىنمايند و گمان مىكنند كه مسلمانان نابود مىگردند .\r\nآنها مىگويند : آتش فقط چند روز ما را در بر خواهد گرفت ، زيرا آنها خويشاوندان و برادران رضاعى در ميان مسلمانان دارند و كفرشان را از محمد و ياران او پنهان مىكنند ، خويشاوندان هم مىدانند كه آنها منافق مىباشند ولى بخاطر خويشاوندى آن را اظهار نمىكنند .\r\nاما در نهان به آنها مىگويند چرا بطور نفاق زندگى مىكنيد ، و خود را در معرض خشم و غضب خداوند قرار داده‌ايد و خويشتن را معذب ساخته‌ايد ، آنها مىگويند مدت اين عذاب خيلى كم است و چند روزى بيش نيست .\r\nاين ايام اندك خواهد گذشت و ما بعد از آن وارد بهشت خواهيم شد و از نعمت‌هاى آن جا برخوردار خواهيم گرديد ، ما در دنيا خود را گرفتار مشكلات\r\n\r\n","description":"","footnote":"","page_name":" 627 ","page_number":627},
  {"content":"\r\n\r\nنمىكنيم به خاطر اينكه چند روزى در آن جهان عذاب شويم .\r\nآن عذاب‌ها پايان خواهند گرفت و ما هم از لذت آزادى و كامجوئى در دنيا و سود بردن از نعمت‌هاى آن مشغول مىگرديم ، و بعد هم هر چه مىخواهد پيش بيايد و ما باكى و ترسى از آنها نخواهيم داشت ، زيرا آن عذاب‌ها دائمى نيستند .\r\nخداوند متعال فرمود : اى محمد به آنها بگو مگر شما با خداوند عهد و پيمانى در اين باره داريد كه عذاب شما براى كفر به محمد و انكار معجزات او و عدم اعتقاد به على و فرزندان وى منقطع خواهد شد و دوامى براى آن نيست .\r\nآرى آن عذاب هميشه هست و پايانى ندارد ، اينك در ارتكاب گناهان و زشتيها به خود جرأت ندهيد ، و به خدا و رسول و ولى منصوب او كافر نشويد ، او مردم را به راه خير و سعادت هدايت مىكند و مانند پدرى مهربان با فرزندان عمل مىنمايد .\r\nشما خيال مىكنيد كه با خدا عهد بسته‌ايد كه شما را عذاب نكند و او هم به وعده‌اش عمل خواهد كرد و شما را از عذاب نگه مىدارد ، و يا در باره خدا سخنانى مىگوئيد كه از آن آگاهى نداريد ، شما در هر حال زور مىگوئيد و در ادعاى خود كاذب هستيد .\r\n19 - امام حسن عسكرى عليه السّلام در تفسير آيه  وَ لَقَدْ آتَيْنا مُوسَى الْكِتابَ وَ قَفَّيْنا مِنْ بَعْدِهِ بِالرُّسُلِ  فرمود : خداوند متعال در اين آيه شريفه آن دسته از يهوديان را كه در كوه از رسول اكرم صلى اللَّه عليه و إله معجزه و كرامت ديدند مورد خطاب قرار داده و آنها را سرزنش مىكند .\r\nفرمود : ما به موسى عليه السّلام تورات داديم آن توراتى كه احكام ما را در بردارد ، و از فضل محمد و آل پاك او عليهم السّلام سخن مىگويد و از امامت على بن ابى طالب و جانشينان او گفتگو مىنمايند ، و از شرافت مسلمانان و بدى حال مخالفان بحث مىكند .\r\nما بعد از موسى پيامبرانى فرستاديم و رسولى را دنبال رسولى مبعوث كرديم ، و به عيسى بن مريم آيات روشن عطا نموديم و او مردگان را زنده مىكرد و بيماران\r\n\r\n","description":"","footnote":"","page_name":" 628 ","page_number":628},
  {"content":"\r\n\r\nكر و پيسى را معالجه مىفرمود و هر چه مردم در خانه‌ها ذخيره مىكردند مىگفت و آنها را از پشت پرده آگاه مىنمود .\r\nما عيسى عليه السّلام را بوسيله روح القدس تاييد كرديم كه جبرئيل عليه السّلام باشد و اين در هنگامى بود كه او را از سوراخ خانه‌اش به طرف آسمان برد ، و كسى را كه اراده كرده بود او را بكشد به صورت عيسى درآورد ، و مردم او را بجاى عيسى كشتند .\r\n20 - امام عليه السّلام در تفسير آيه شريفه  وَ قالُوا قُلُوبُنا غُلْفٌ بَلْ لَعَنَهُمُ اللَّهُ بِكُفْرِهِمْ فَقَلِيلًا ما يُؤْمِنُونَ  فرمود : خداوند مىفرمايد : يهوديانى كه با رسول اكرم صلى اللَّه عليه و إله به كوه رفتند و معجزاتى از آن جناب مشاهد كردند ولى دلشان مانند سنگ سخت و سفت بود و ايمان نياوردند ، و گفتند دلهاى ما جاى خير و دانش است و علوم همه جاى آن را فرا گرفته است .\r\nولى با همه اينها دل‌هاى ما اى محمد براى تو فضيلتى نمىشناسد و در كتاب‌هاى خداوند ما در اين باره چيزى نديده‌ايم ، و انبياء هم راجع به شما چيزى نگفته‌اند ، خداوند گفته‌هاى آنها را رد كرد و گفت : شما درست سخن نمىگوئيد و دلهاى شما جاى علوم نيست .\r\nاما خداوند آن دل‌ها را مورد لعنت قرار داده و از خير و نيكى دور كرده است ، و گروهى اندك از آنها ايمان مىآورند ، آنها به پاره‌اى از موضوعات ايمان مىآورند و بعضى را هم كفران مىكنند هر گاه آنها محمد را در بعضى موارد تكذيب نمايند ، در موارد ديگر زياد تكذيب خواهند كرد ، و در كمتر موردى او را تصديق خواهند نمود .\r\nگروهى گفته‌اند :  قُلُوبُنا غُلْفٌ *  يعنى دلهاى ما در پوشش قرار گرفته و ما سخنان شما را درك نمىكنيم ، همانطور كه در جاى ديگرى از قرآن گفته :  وَ قالُوا قُلُوبُنا فِي أَكِنَّةٍ مِمَّا تَدْعُونا إِلَيْهِ  و هر دو معنى در اينجا درست است غلف به ضم لام و يا سكون آن .\r\nبعد از اين رسول خدا صلى اللَّه عليه و إله فرمود : اى گروه يهود آيا شما با رسول خداى جهانيان دشمنى مىكنيد ، و قبول نداريد كه با گناهان خود از افراد نادان بشمار\r\n\r\n","description":"","footnote":"","page_name":" 629 ","page_number":629},
  {"content":"\r\n\r\nمىرويد ، شما خيال مىكنيد كه خداوند به گناهان كسى را عذاب نمىكند چون آنها نادان مىباشند .\r\nدر صورتى كه كسى به رسول خدا عناد ورزد عذاب هرگز از او برداشته نمىشود ، آدم عليه السّلام از خداوند خواست او را براى گناهش بيامرزد با اينكه توبه كرد و خدا هم او را مورد رحمت خود قرار داد ، ولى شما با عنادى كه با رسول خدا داريد باز آرزوى آمرزش مىكنيد .\r\n21 - سماعة از حضرت صادق عليه السّلام روايت مىكند كه فرمود : يقين آن است كه براى رضايت مردم خداوند را به غضب نياورى ، و آنها را مورد ملامت قرار ندهى مگر خداوند شما را از فضل خود چيزى عطا نكرده است .\r\nبدانيد كه روزى را با حرص و آز نمىتوان بدست آورد ، و اگر هم اكراه داشته باشى و روزى را نخواهى نمىتوانى آن را برگردانى اگر كسى از روزى فرار كند همان گونه كه از مرگ فرار مىكند روزى خود را به او مىرساند همانطور كه مرگ او را در ميابد .\r\n22 - ابو حيان از پدرش روايت مىكند كه گفت : من در خدمت على بن ابى طالب عليه السّلام بودم و او در بين جنگجويان صفين در حال حركت بود و صف‌ها را مرتب مىكرد ، در اين هنگام مشاهده كردند معاويه بر اسبى سوار شده و در مقابل على عليه السّلام قرار گرفته است .\r\nامير المؤمنين هم بر اسب رسول خدا كه نامش مرتجز بود سوار گرديده و حر به رسول خدا صلى اللَّه عليه و إله را هم در دست گرفته و ذو الفقار را هم بر كمر حمايل نموده بود ، يكى از ياران على عليه السّلام گفت : يا امير المؤمنين مىترسم اين ملعون ناگهان بر شما حمله كند و به شما صدمه‌اى برساند .\r\nعلى عليه السّلام فرمود : اگر اين مطلب را از اينجا مىگويى كه معاويه در دين قابل اعتماد نيست ، و او از قاسطان شقى و خارجيان ملعونى است كه بر امامان راستين خروج كرده است ، اين درست مىباشد و امكان حمله غافلگيرانه او هست .\r\nولى از طرف ديگر هر انسانى اجل معينى دارد و اين خود آدمى را حفظ\r\n\r\n","description":"","footnote":"","page_name":" 630 ","page_number":630},
  {"content":"\r\n\r\nمىكند ، هر يك از مردمان فرشتگانى دارند كه او را حفظ مىكنند ، و نمىگذارند او در چاهى سقوط كند و يا در زير ديوارى بماند و يا حادثه سوئى برايش رخ دهد .\r\nاما هر گاه اجلش فرا رسيد و روز مرگش نزديك شد ، فرشتگان او را تنها مىگذارند و رها مىكنند و همين گونه است وضع من ، هر گاه مرگم فرا رسد و ساعت معين بيايد شقىترين اين امت از جاى خود حركت مىكند و محاسنم را با خون سرم رنگين مىسازد و اين وعده دروغ نيست .\r\n23 - فاطمه دختر امام حسين عليه السّلام از پدرش روايت مىكند كه رسول خدا صلى اللَّه عليه و إله فرمود : نخستين عمل شايسته اين امت زهد و يقين است ، و آخرين كسانى كه از اين امت هلاك گردند افراد بخيل و آرزومندان مىباشند .\r\n24 - رسول خدا صلى اللَّه عليه و إله فرمود : بهترين چيزى كه به قلب داده شده يقين است .\r\n25 - ابن مسكان گويد : امام صادق عليه السّلام فرمود : بين مردم كمتر از اين پنج چيز تقسيم نشده است و آنها عبارتند از يقين ، قناعت ، صبر ، شكر و كامل‌ترين اينها عقل است .\r\n26 - در يك حديث مرفوع از رسول خدا صلى اللَّه عليه و إله روايت شده كه فرمود : به جبرئيل گفتم : تفسير يقين چيست ، فرمود : مؤمن براى خدا كارى مىكند كه گويا او را مشاهده مىنمايد و اگر او خداوند را مشاهده نمىكند خداوند او را مىنگرد ، و يقين كند كه هر چه به او مىرسد بايد مىرسيد و خطا نمىكرد و هر چه به او اصابت نمىكند بايد هم اصابت نمىكرد .\r\n27 - هشام بن سالم گويد : از امام صادق عليه السّلام شنيدم به حمران بن اعين مىفرمودند : اى حمران به كسانى كه از خودت پائين هستند نظر بيفكن ، و به بالا دستان كه توانائى دارند نگاه نكن ، و اگر اين كار را بكنى از زندگى راضى خواهى شد و شايسته سهم بيشتر مىباشى .\r\nاى حمران بدان عمل دائمى اگر كم باشد و با يقين توام گردد از عمل زياد ولى بدون يقين بهتر است ، و بدان ورعى بالاتر از دورى كردن از محرمات نيست ، و از اينكه از آزار مؤمنان دست بردارد و از غيبت آنها خوددارى كند .\r\n\r\n","description":"","footnote":"","page_name":" 631 ","page_number":631},
  {"content":"\r\n\r\nبهترين زندگى آن است كه انسان حسن خلق داشته باشد ، مالى سودمندتر از قناعت وجود ندارد و بايد با اندكى زندگى را گذرانيد ، و جهلى زيان‌بارتر از عجب و خودخواهى نيست .\r\n28 - ابو بصير گويد : امام صادق عليه السّلام فرمود : روزى حضرت رسول صلى اللَّه عليه و إله به حارثة بن مالك برخورد كردند ، رسول خدا سؤال كردند اى حارثه حالت چگونه است ، گفت يا رسول اللَّه صبح كردم در حالى كه حقا مؤمن مىباشم .\r\nرسول خدا صلى اللَّه عليه و إله فرمود : اى حارثه هر چيزى حقيقتى دارد ، حقيقت يقينت چيست ، حارثه گفت : يا رسول اللَّه از دنيا دست كشيدم ، و شب‌ها در بيدارى بسر مىبرم ، و روزها را تشنه هستم گويا به عرش خداوند مىنگرم كه براى حساب نهاده شده ، و مشاهده مىكنم اهل بهشت با يك ديگر رفت و آمد دارند و گويا صداى دوزخيان را مىشنوم .\r\nرسول اكرم صلى اللَّه عليه و إله فرمود : بنده‌اى است كه خداوند قلب او را روشن كرده است اكنون بر اين طريقه ثابت باش حارثه گفت : يا رسول اللَّه از خداوند بخواه شهادت را نصيب من گرداند ، پيغمبر هم در حق او دعا كرد ، و او با گروهى به طرف جهاد رفتند و حارثه بعد از چند نفر به شهادت رسيدند .\r\n29 - اسحاق بن عمار گويد : از امام صادق عليه السّلام شنيدم فرمود : رسول خدا صلى اللَّه عليه و آله نماز صبح را خواندند و بعد متوجه شدند جوانى از انصار سرش را بالا و پائين مىبرند ، جوان رنگى زرد و بدنى لاغر دارد و ديدگانش در سرش فرو رفته است .\r\nرسول خدا صلى اللَّه عليه و إله از وى پرسيد چگونه صبح كردى گفت : يا رسول اللَّه صبح كردم در حالى كه يقين دارم ، رسول خدا از گفتار آن جوان در شگفت ماند و فرمود :\r\nهر چيزى را حقيقتى مىباشد حقيقت يقينت در چيست .\r\nجوان انصارى گفت : يا رسول اللَّه همان يقين مرا به اندوه گشانيده و شب‌ها خواب را از ديدگان من ربوده ، و روزها مرا به تشنگى كشانده و مرا از دنيا و آن چه در آن است رهانيده است ، من اينك عرش خدا را مىنگرم كه براى حساب‌رسى از مردم نصب شده است ، و مردم همه به محشر حاضر شده‌اند و من هم در ميان آنها\r\n\r\n","description":"","footnote":"","page_name":" 632 ","page_number":632},
  {"content":"\r\n\r\nمىباشم .\r\nمن اكنون گويا بهشت را مشاهده مىكنم كه مردم در آن متنعم هستند ، و با هم سخن مىگويند و بر مخده‌ها تكيه كرده‌اند ، و گويا دوزخيان را مىنگرم كه در آنجا معذب مىباشند و فرياد و شيون مىكنند ، و گويا صداى شعله‌هاى آتش در گوش من طنين افكنده است .\r\nرسول خدا صلى اللَّه عليه و إله به ياران خود فرمودند : اين بنده‌اى است كه خداوند نور ايمان را در دل او روشن كرده ، و بعد گفت اى جوان بر اين طريق ثابت باش و جوان عرض كرد يا رسول اللَّه دعا كنيد من در ركاب شما شهيد شوم ، رسول خدا هم دعا كردند و او در يكى از جنگ‌ها به جهاد پرداخت و بعد از چند نفر به شهادت رسيد .\r\n30 - هشام بن سالم گويد : امام صادق عليه السّلام در تفسير آيه شريفه  لَوْ تَعْلَمُونَ عِلْمَ الْيَقِينِ  فرمودند : يعنى معاينه و يك ديگر را ديدن .\r\n31 - عبد اللَّه بن سنان گويد : امام صادق فرمود : رسول خدا صلى اللَّه عليه و إله فرمودند يقين از همه چيز بىنياز مىكند ، و عبادت آدمى را مشغول مىنمايد .\r\n32 - امير المؤمنين عليه السّلام فرمود : اى مردم از خداوند بخواهيد به شما يقين عطا كند ، و شما را عافيت دهد ، بزرگترين نعمت‌ها عافيت مىباشد ، و خيرى كه همواره در قلب جاى دارد يقين است ، مغبون كسى است كه در دين خود زيان كند ، و مغبوط شخصى است كه در يقين مورد غبطه ديگران باشد .\r\nراوى گويد : امام سجاد عليه السّلام بعد از اداء نماز مغرب زياد مىنشست و از خداوند طلب يقين مىكرد .\r\n33 - صفوان گويد : از امام رضا عليه السّلام پرسيدم تفسير آيه شريفه :  أَ وَ لَمْ تُؤْمِنْ قالَ بَلى وَ لكِنْ لِيَطْمَئِنَّ قَلْبِي  چيست آيا در دل ابراهيم شكى وجود داشت ، فرمود : خير او بر يقين خود بود ولى از خداوند خواست تا بر يقينش افزوده شود .\r\n34 - محمد حلبى گويد : امام صادق عليه السّلام در تفسير آيه شريفه  وَ الَّذِينَ يُؤْتُونَ ما آتَوْا وَ قُلُوبُهُمْ وَجِلَةٌ أَنَّهُمْ إِلى رَبِّهِمْ راجِعُونَ  فرمود : آنها هر كارى كه مىكنند مىدانند\r\n\r\n","description":"","footnote":"","page_name":" 633 ","page_number":633},
  {"content":"\r\n\r\nكه خداوند به آنها پاداش مىدهد .\r\n35 - داود بن فرقد گويد : امام صادق عليه السّلام فرمود : يك مرد عرب باديه‌نشين نزد حضرت رسول صلى اللَّه عليه و إله آمد و عرض كرد : يا رسول اللَّه با من به اسلام بيعت كنيد رسول اكرم فرمود : شرط آن است كه نخست پدرت را بكشى .\r\nمرد عرب دست نگهداشت و رسول خدا بار ديگر با مردم به گفتگو پرداخت ، عرب بار ديگر تقاضاى خود را تكرار كرد ، رسول خدا هم سخن اول را به او گفت ، او قبول كرد و رسول خدا با او بيعت كردند .\r\nدر اين هنگام رسول اكرم صلى اللَّه عليه و إله فرمود : تو اكنون با اين كار به غير از خدا و رسول و مؤمنان به ديگرى توجه ندارى و تسليم خدا و رسول شدى ، من تو را به عقوق و بد رفتارى با پدر و مادر امر نمىكنيم ، اكنون برويد با پدر و مادر خود نيكى كنيد .\r\n36 - ابو عبيده حذاء گويد : امام باقر عليه السّلام فرمود : گروهى نزد رسول خدا صلى اللَّه عليه و إله رفتند بعد از اينكه مسلمان شده بودند ، گفتند : يا رسول اللَّه آيا كسى از ما بعد از اينكه مسلمان شد به اعمال دوره جاهليت مؤاخذه مىشوند .\r\nرسول اكرم صلى اللَّه عليه و إله فرمود : هر كس بدرستى اسلام را قبول كند ، و در ايمانش براى او يقين حاصل شود به كارهاى دوره جاهليت مؤاخذه نمىگردد ، ولى هر كس اسلامش محكم نباشد و به ايمان خود يقين نداشته باشد خداوند او را به گذشته و آينده مؤاخذه مىكند .\r\n37 - عبد اللَّه بن سنان گويد : از امام صادق عليه السّلام شنيدم فرمود : ايمان در قلب است ولى يقين مقامش از آن بالاتر مىباشد .\r\n38 - امام صادق عليه السّلام فرمود : على عليه السّلام فرمودند : بدانيد هر چه روز قيامت زيان برساند آن را كوچك تلقى نكنيد و هر چه روز قيامت به شما سود دهد آن را هم كوچك ندانيد ، و هر چه خداوند از آن خبر داده آن را در مقابل خود بدانيد .\r\n39 - ابو بصير گويد : از امام صادق عليه السّلام شنيدم فرمود : از خداوند عفو و عافيت بخواهيد ، زيرا شما نمىتوانيد از امتحانات و آزمايش‌ها بيرون گرديد ، قبل از شما\r\n\r\n","description":"","footnote":"","page_name":" 634 ","page_number":634},
  {"content":"\r\n\r\nگروهى از بنى اسرائيل بودند كه شكم آنها را با سيخ‌ها شكاف مىدادند تا كفر را قبول كنند ، ولى آنها را از پذيرفتن آن امتناع مىكردند .\r\n40 - عبد الاعلى گويد : مردى از قريش مىگفت : در نزد من يك درخت خرما از رسول خدا صلى اللَّه عليه و إله مىباشد ، من اين موضوع را به حضرت صادق عليه السّلام عرض كردم ، فرمود آن درخت رسول خدا نيست مگر كسى كه آن را بشناسد .\r\n41 - خضر بن عمرو گويد : امام صادق عليه السّلام فرمود : مؤمن از تكه آهن هم سخت‌تر مىباشد ، زيرا آهن هنگامى كه در آتش گذاشته شود نرم مىگردد ، ولى مؤمن اگر كشته شود و بار ديگر زنده شود و بازگشته گردد دلش تغيير نمىكند .\r\n42 - اسحاق بن عمار و يونس گويند از امام صادق عليه السّلام سؤال كرديم تفسير آيه شريفه  خُذُوا ما آتَيْناكُمْ بِقُوَّةٍ *  چيست ، آيا مقصود قوت بدن‌ها مىباشد و يا قوت قلب فرمودند : قوت هر دو .\r\n43 - روايت شده يقين ثروتى است كه از همه چيز كفايت مىكند ، و عبادت آدمى را به خود مشغول مىكند ، ايمان بوسيله قلب حاصل مىشود و يقين مقامى بلند دارد ، روايت شده كمتر از يقين چيزى بين مردم تقسيم نشده است .\r\nروايت شده كه خداوند بندگان سست عقيده را كه هر آن به طرفى تمايل پيدا مىكنند دشمن مىدارد ، اينك از حق منحرف نگرديد ، هر كس حق را به چيزى ديگر تبديل كند هلاك مىشود ، و دنيا را از دست مىدهد ، و ناراحت از آن جا بيرون مىرود .\r\n44 - امام صادق عليه السّلام فرمود : يقين آدمى را به جايگاه بلندى مىرساند كه موجب شگفتى مىشود ، رسول خدا صلى اللَّه عليه و إله از عظمت مقام يقين اطلاع دادند در آن هنگام كه در محضر آن بزرگوار سخن از عيسى عليه السّلام به ميان آمد ، گفتند : عيسى بن مريم روى آب راه مىرفت .\r\nرسول اكرم صلى اللَّه عليه و إله فرمود : اگر يقينش زياد بود در هوا هم راه مىرفت ، از اين روايت معلوم مىگردد كه پيامبران با همه جلالت و مقام بلندشان در نزد خداوند باز هم بر يك ديگر برترى دارند و در يقين با هم متفاوت مىباشند .\r\n\r\n","description":"","footnote":"","page_name":" 635 ","page_number":635},
  {"content":"\r\n\r\nمؤمنان هم در قوت و ضعف يقين با هم تفاوت دارند ، هر كس يقينش زياد گرديد نشانه‌اش اين است كه از غير خدا قطع اميد مىكند ، و به حول و قوه خدا پناه مىبرد ، و در پيروى از اوامر او استقامت مىكند و در تظاهر و باطن خدا را عبادت مىنمايد .\r\nحالت عدم و وجود زيادى و يا كمى ، ستايش و يا مذمت ، عزت و يا خوارى همه در نزد او يكسان هستند ، و او همه را به يك چشم نگاه مىكند ، هر كس در يقين ضعيف شده به اسباب و وسائل توسل پيدا مىكند و خود را آزاد مىسازد و از عادت‌ها و عرفيات پيروى مىنمايد .\r\nاو از گفته‌هاى مردمان پيروى مىكند كه در آن گفته‌ها حقيقتى نيست ، او در اسباب و وسائل دنيائى خود را مشغول مىسازد و به جمع‌آورى و نگهدارى مال اشتغال پيدا مىكند ، در زبان خود اقرار مىنمايند كه هر چه بخواهد همان مىشود و مانع و معطى خداوند است .\r\nروزى را خداوند بين مردمان تقسيم مىكند ، و با جهد و كوشش روزى را مىتواند بدست آورد ، ولى در عمل و قلب با آن مخالفت مىكند ، خداوند متعال در قرآن مجيد مىفرمايد : آنها با زبان خود سخنانى مىگويند كه در عمل و قلب آنان خبرى از آنها نيست و خداوند به راز دل آنان آگاه مىباشد .\r\nخداوند به بندگان خود محبت كرده و اجازه داده كه آنها براى امرار معاش به كسب و كار مشغول گردند و فعاليت داشته باشند ولى از حدود معين تجاوز نداشته باشند ، واجبات خدا را ترك نكند و سنت‌هاى رسول را رها نسازند و در زندگى توكل را از دست ندهند و حريص نباشند .\r\nاما هر گاه اينها را فراموش كنند و از حدود خود تجاوز نمايند ، هلاك خواهند شد ، و از فعاليت‌هاى خود نتيجه درستى نخواهند گرفت ، و جز مشتى دروغ و ادعاهاى باطل براى خود فراهم نخواهند كرد ، هر كسبى كه در آن توكل نباشد از آن جز حرام و شبهه چيزى عائد نخواهد شد .\r\nآنها كسانى هستند كه خود را فداى مال كرده‌اند و شب و روز مشغول كسب\r\n\r\n","description":"","footnote":"","page_name":" 636 ","page_number":636},
  {"content":"\r\n\r\nو كار هستند ، گرسنگى و سختى را تحمل مىكنند تا مالى فراهم آورند ، آنها اموال را جمع مىنمايند و در راه دين خرج نمىكنند ، كوشش آنها فقط جمع‌آورى و نگهدارى مال مىباشد .\r\nكاسب بايد مشغول كسب گردد و دنبال روزى برود ولى در دلش به خداوند توكل داشته باشند ، اگر مالش زياد گرديد مانند امين عالمى با آن رفتار كند ، و بودن آن مال و يا از دست دادن آن برايش مساوى باشد ، اگر مال را نگه مىدارد براى خدا باشد و اگر انفاق مىكند در راه خدا باشد .\r\n45 - ابو بصير گويد : امام صادق عليه السّلام فرمود : هر چيزى براى او حدى هست ، عرض كردم حد يقين چيست فرمودند اينكه جز از خداوند از كسى نترسى .\r\n46 - جابر جعفى از امام صادق عليه السّلام روايت مىكند كه فرمود : كه بنده‌اى طعم ايمان را نخواهد چشيد مگر اينكه يقين كند هر چه به او مىرسد از روى خطا نيست .\r\n47 - يونس گويد : از امام رضا عليه السّلام سؤال كردم از ايمان و اسلام براى من بفرمائيد ، امام فرمودند : ابو جعفر عليه السّلام مىفرمود : ايمان يك درجه از اسلام بالاتر است ، و تقوى يك درجه از ايمان بالاتر مىباشد و يقين يك درجه بالاتر از تقوى مىباشد .\r\nبين مردم چيزى كمتر از يقين تقسيم نشده است ، گويد : عرض كردم يقين چيست ، فرمودند : توكل بر خداوند ، تسليم در برابر خداوند ، رضا به حكم خداوند ، و تفويض كارها به خداوند ، گفتم تفسير اينها چيست ، فرمودند ابو جعفر چنين گفتند .\r\n48 - زيد بن وهب گويد : شاميان در جنگ صفين خود را به على عليه السّلام نزديك كردند ، به خداوند سوگند نزديك شدن آنها به على موجب شد كه او به سرعت به آنها حمله كند ، حسن فرزندش به او گفت چه ضررى داشت كه اگر به طرف يارانت كه پشت سرت بودند مىرفتى .\r\nعلى عليه السّلام فرمود : اى فرزند من ، پدرت روزى مرگش فرا مىرسد كه جلو آن را نمىتوان گرفت ، مرگ در آمدن تاخير نمىكند و شتاب هم ندارد ، در موقع خودش\r\n\r\n","description":"","footnote":"","page_name":" 637 ","page_number":637},
  {"content":"\r\n\r\nمىآيد ، به خداوند سوگند پدرت باكى ندارد كه خود به كام مرگ رود و يا مرگ به طرف او بيايد .\r\nابو اسحاق گويد : على عليه السّلام در جنگ صفين بيرون شدند در حالى كه نيزه‌اى با خود داشتند در اين هنگام به سعيد بن قيس همدانى برخورد كردند ، سعيد گفت : يا امير المؤمنين نمىترسيد شما را ناگهانى از پا درآوردند و اكنون نزديك دشمن رسيده‌اى .\r\nعلى عليه السّلام فرمود : خداوند براى همه مردم حافظان و نگهبانانى قرار داده است كه او را از حوادث حفظ مىكنند ، نمىگذارند او در چاهى سقوط كند ، و يا ديوارى بر وى فرود آيد ، و يا صدمه‌اى به او برسد ، ولى هر گاه مقدر شود حافظان مىروند و او را تنها مىگذارند .\r\n49 - على عليه السّلام شنيدند يكى از خوارج نماز شب مىخواند و قرآن تلاوت مىكند ، فرمود : خوابيدن بر يقين بهتر از نماز خواندن در حال شك مىباشد .\r\nامير المؤمنين عليه السّلام در يكى از خطبه‌ها فرمودند شبهه را از اين جهت شبهه گفته‌اند كه به حق شباهت دارد ، ولى دوستان حق در روشنائى يقين در آن حركت مىكنند و به طرف هدايت كام برمىدارند .\r\nاما دشمنان خداوند راهنماى آنها ضلالت و گمراهى مىباشد ، و كسى كه آنها را هدايت مىكند خودش كور است ، و حقيقت را درك نمىكند ، هر كس از مرگ بترسد از آن رهائى پيدا نمىكند و كسى به زندگى خواهد رسيد كه مرگ را دوست داشته باشد .\r\nعلى عليه السّلام در يكى از سخنان خود كه او را از غافلگير شدن مىترسانيدند فرمود : خداوند مرا در حصارى محكم و استوار قرار داده است ، و هر گاه مرگم فرا رسد آن حصار باز مىشود و مرا تسليم مىكند ، در آن هنگام تير به خطا نمىرود و زخم بهبودى حاصل نمىكند .\r\nعلى عليه السّلام به فرزندش حسن سلام اللَّه عليه فرمود : حوادث و كارهائى كه برايت پيش مىآيد و مشكلاتى كه برايت در زندگى حادث مىگردند با صبر و\r\n\r\n","description":"","footnote":"","page_name":" 638 ","page_number":638},
  {"content":"\r\n\r\nاستقامت و يقين از خود دور كنيد و در برابر آنها مقاومت داشته باشيد .\r\n50 - امام باقر عليه السّلام فرمود : على عليه السّلام در يكى از خطبه‌هاى طولانى فرمودند :\r\nايمان داراى چهار پايه مىباشد صبر ، يقين ، عدالت ، و توحيد .\r\nامام صادق عليه السّلام فرمود : ايمان از اسلام برتر است ، و چيزى گرامىتر از يقين نيست صفوان جمال گويد : از امام صادق عليه السّلام از تفسير آيه شريفه  وَ أَمَّا الْجِدارُ فَكانَ لِغُلامَيْنِ يَتِيمَيْنِ فِي الْمَدِينَةِ وَ كانَ تَحْتَهُ كَنْزٌ لَهُما  پرسيدم ، فرمودند : آن گنج طلا و يا نقره نبود ، و در آن لوحى بود كه چهار كلمه بر آن نوشته بودند .\r\nمن خدائى هستم كه جز من خدائى نيست ، هر كس يقين به مرگ داشته باشد يك سال از خنديدن خوددارى مىكند ، و هر كس به حساب يقين داشته باشد خوشحالى نمىكند ، و هر كس به مقدرات معتقد باشد جز از خدا از كسى واهمه ندارد .\r\nامام صادق عليه السّلام فرمود : صبر و شكيبائى از يقين برمىخيزد .\r\nحضرت صادق سلام اللَّه عليه فرمود : قنبر غلام على عليه السّلام او را بسيار دوست مىداشت و هر گاه امير المؤمنين از خانه بيرون مىشد قنبر هم دنبال او حركت مىكرد ، يكى از شب‌ها على عليه السّلام متوجه شد قنبر دنبال او در حال حركت مىباشد و شمشيرش را هم برداشته است .\r\nعلى عليه السّلام گفتند : قنبر اينجا چكار مىكنى ، عرض كرد : يا امير المؤمنين دنبال شما راه افتاده‌ام ، اى قنبر مىخواهى مرا از اهل آسمانها و يا زمين حفظ كنى ، گفت از اهل زمين ، فرمود : اهل زمين بدون اجازه آسمان كارى نمىتوانند بكنند برگرديد ، او هم برگشت .\r\nامام صادق عليه السّلام فرمود : هر چيزى حدى دارد ، راوى گفت : حد توكل چيست فرمودند : يقين سؤال كرد حد يقين كدام است فرمود : فقط از خداوند بترسى .\r\nامام عليه السّلام فرمود : محمد بن حنفيه مردى دلير و شجاع بود ، حجاج گاهى با او ملاقات مىكرد ، يكى از روزها حجاج گفت : تصميم دارم گردنت را بزنم ، محمد گفت : خداوند در هر روزى سيصد و شصت بار به آدمى توجه مىكند و اميدوارم\r\n\r\n","description":"","footnote":"","page_name":" 639 ","page_number":639},
  {"content":"\r\n\r\nدر يكى از آن لحظه‌ها مرا از گزندت حفظ كند .\r\nامير المؤمنين عليه السّلام از حسن و حسين عليهم السّلام پرسيدند بين ايمان و يقين چه اندازه فاصله است ، آنها سكوت كردند ، پرسيد اى ابو محمد شما جواب بده فرمود : يك وجب فرمودند چرا ، حسن گفت ايمان آن است كه بكوش آن را بشنويم ، و به دل تصديق كنيم ، ولى يقين آن است كه آن را بيابيم و به آن چه از نظر ما نهان است راه پيدا نمائيم .\r\nامام صادق عليه السّلام فرمود : رسول خدا صلى اللَّه عليه و إله فرمودند : زمانى پيش خواهد آمد كه در آن حكومت فقط با خون‌ريزى و ستم امكان پذير خواهد بود ، و مال بدست آوردن با بخل و غصب مال ديگران ميسر خواهد شد ، و محبت با پيروى از هواى نفس بدست خواهد آمد .\r\nهر كس آن زمان را دريابد و در بغض و كينه صبر كند در حالى كه مىتواند محبت كند ، و در فقر صبر نمايد در حالى كه مىتواند توانگر شود ، و بر خوارى شكيبا باشد در حالى كه توانائى دارد خود را عزيز كند خداوند به اينها پاداش عمل پنجاه صديق را مىدهد .\r\nعبد اللَّه بن عباس گويد : قيصر استرى به حضرت رسول صلى اللَّه عليه و إله هديه كردند ، يكى از روزها رسول اكرم بر آن استر سوار شدند و مرا هم دنبال خود سوار نمودند ، و بعد فرمود : اى جوان به خداوند توجه داشته باش تا خداوند به شما توجه كند .\r\nاگر به خداوند توجه داشته باشى و دستورات او را به كار گيرى خداوند را مقابل خود مشاهده مىكنى ، در هنگام وسعت و فراخى روزى خدا را بشناس تا خداوند هم در هنگام سختى شما را مورد لطف خود قرار دهد ، هر گاه مىخواهى كمك بخواهى از خداوند بخواه .\r\nقلم تقدير بر آن چه خواهد شد جارى شده و هر چه مقدر باشد انجام خواهد گرفت ، اگر مردم كوشش كنند كه به شما سودى برسانند ولى در صورتى كه مقدر نباشد سعى آنها نتيجه‌اى نخواهد داد و سودى به شما نخواهد رسانيد .\r\n\r\n","description":"","footnote":"","page_name":" 640 ","page_number":640},
  {"content":"\r\n\r\nاگر توانائى دارى كه با صبر و يقين كارى انجام دهى در آن كوشا باش ، و اگر توانائى ندارى صبر پيشه كن و در سختىها شكيبا باش تا خير زيادى بدست آورى ، و بدان كه صبر پيروزى مىآورد و گشايش بعد از مشكلات پيش مىآيد ، و با هر سختى يك آسانى هم مىباشد .\r\nامام صادق عليه السّلام فرمود : صبر سرآمد ايمان مىباشد ، فرمودند صبر در برابر ايمان مانند سر در برابر بدن است ، هر گاه سر برود بدنى نخواهد بود ، و همين گونه هنگامى كه صبر رفت ايمان هم خواهد رفت .\r\n51 - حفص بن غياث گويد : امام صادق عليه السّلام فرمود : اى حفص كسى كه صبر مىكند صبرش زود تمام مىشود ، و كسى كه بىتابى كند بىتابى او زود سپرى مىگردد ، اينك در همه كارها صبر كنيد خداوند متعال محمد صلى اللَّه عليه و إله را به رسالت برانگيخت و او را مامور به صبر و مهربانى كرد .\r\nدر قرآن مجيد به او فرمود : بر آنچه مردم مىگويند صبر كن و از آنها محترمانه دورى نما و در جاى ديگر فرمود : تكذيب‌كنندگان را به من واگذار ، در جاى ديگرى فرمود : به طريق نيكو آنها را از خود دور كن ، در آن هنگام مشاهده مىكنى آن كس كه با شما دشمنى مىكند دوست شما مىگردد .\r\nبه حقيقت و واقعيت نمىرسند مگر آنهائى كه صبر كنند و شكيبائى داشته باشند ، و يا به حقيقت نخواهد رسيد مگر آنهائى كه بهره‌اى بزرگ داشته باشند ، او صبر كرد تا هنگامى كه او را اذيت كردند و آزارش دادند .\r\nعلى عليه السّلام فرمود : رزق و روزى به حماقت و نادانى واگذاشته شده و محروميت براى عقلاء بوده و گرفتارى با يقين و صبر همراه مىباشد .\r\nمهران گويد : براى ابو الحسن عليه السّلام نوشتم و در آن از قرض و اوضاع نابسامان خود با آن جناب درد دل كردم ، امام عليه السّلام در پاسخ نوشتند صبر كن تا مأجور گردى ، و اگر صبر نكنى اجرى نخواهى داشت ، و متوجه باش حكم خدا را نمىتوان تغيير داد .\r\nعلى عليه السّلام فرمودند صبر بر دو گونه است ، صبر در هنگام مصيبت كه خوب\r\n\r\n","description":"","footnote":"","page_name":" 641 ","page_number":641},
  {"content":"\r\n\r\nمىباشد ، و صبر بهتر از آن صبر در حرام مىباشد .\r\nامام باقر عليه السّلام فرمود : هنگامى كه وفات پدرم على بن الحسين عليهما السّلام نزديك شد مرا به سينه چسبانيد ، و فرمود : اى فرزندم تو را وصيت مىكنم به آن وصيتى كه پدرم به من كردند و او هم فرمود پدرم در هنگام وفات مرا وصيت كرد ، اى فرزند در برابر حق صبر كن اگر چه تلخ باشد .\r\nامام باقر عليه السّلام فرمود : رسول خدا صلى اللَّه عليه و إله فرمودند : شگفت دارم از مؤمن كه خداوند هر چه براى او مقدر كند خير مىباشد ، اگر گرفتار شود صبر مىكند ، و اگر نعمتى به او برسد شكر مىنمايد .\r\nبه امام صادق عليه السّلام گفته شد : گرامىترين مردم كدام افراد مىباشند ، فرمود كسانى كه هر گاه خيرى به آنها برسد شكر خدا را مىگويند ، و اگر گرفتار شدند صبر مىكنند .\r\n\r\n","description":"","footnote":"","page_name":" 642 ","page_number":642},
  {"content":"\r\n\r\n\r\nفهرست موضوعات\r\n\r\n","description":"","footnote":"","page_name":" 643 ","page_number":643},
  {"content":"\r\n . \r\n","description":"","footnote":"","page_name":" 644 ","page_number":644},
  {"content":"\r\n\r\n( فهرست موضوعات ) مقدمه مترجم 3 آغاز تدوين حديث 4 ممانعت از نقل حديث 5 جعل احاديث و روايات 6 تاليف كتب حديث و سيره 7 تدوين حديث در مذهب اهل بيت عليهم السّلام 10 حديث در عصر امير المؤمنين عليه السّلام 10 گفتارى از مترجم 15 كتاب على عليه السّلام 15 جزوه سنن و احكام 16 مسافرت به يمن 16 دستور العمل به محمد بن ابى بكر 17 بخشنامه به فرمانداران و فرماندهان 18 تشكيل مجالس در مساجد 18 حضرت زهرا عليهم السّلام و تدوين حديث 19 حديث در عصر امام حسن عليه السّلام 20 حديث در عصر امام حسين عليه السّلام 21 حديث در عصر امام سجّاد عليه السّلام 21 حديث در عصر امام محمد باقر عليه السّلام 22 حديث در عصر امام صادق عليه السّلام 22\r\n\r\n","description":"","footnote":"","page_name":" 645 ","page_number":645},
  {"content":"\r\n\r\nحديث در عصر امام كاظم عليه السّلام 24 حديث در عصر امام رضا عليه السّلام 24 حديث در عصر امام جواد عليه السّلام 25 حديث در عصر امام هادى عليه السّلام 25 حديث در عصر امام عسكرى عليه السّلام 26 حديث در عصر غيبت صغرى 26 جمع آورى حديث و تدوين آن 26 مراكز حديثى شيعه 28 مدينه منوّره 28 كوفه 29 قم 30 بغداد 31 خراسان 31 رى 32 فضيلت علم حديث 33 مؤلفان كتب حديث 35 سليم بن قيس هلالى 35 زيد زراد 36 عباد عصفرى ابو سعيد 36 عاصم بن حميد حناط 36 زيد نرسى 36 جعفر بن مثنى حضرمى 37 محمد بن مثنى حضرمى 37 جعفر بن محمد قرشى 37 عبد الملك بن حكيم 37 مثنى بن وليد حناط 38 على بن جعفر عليه السّلام 38\r\n\r\n","description":"","footnote":"","page_name":" 646 ","page_number":646},
  {"content":"\r\n\r\nخلاد سندى 38 حسين بن عثمان 38 عبد الله بن يحيى كاهلى 39 سلام بن ابى عمرة 39 على بن اسباط 39 عبد الله بن جبر 40 علاء بن رزين 40 درست بن ابى منصور 40 عبد الله بن جعفر حميرى 41 احمد بن محمد برقى قمى 41 محمد بن محمد بن اشعث 41 حسين بن سعيد اهوازى 41 فرات بن ابراهيم كوفى 42 على بن ابراهيم قمى 42 ابراهيم بن محمد ثقفى 42 محمد بن يعقوب كلينى 43 محمد بن على بن بابويه 43 حسين بن بسطام 44 جعفر بن محمد بن قولويه 44 على بن محمد خزاز قمى 44 محمد بن ابراهيم نعمانى 45 حسن بن على حرانى 45 محمد بن مسعود عياشى 45 محمد بن عمر بن عبد العزيز كشى 46 محمد بن جرير طبرى امامى 46 محمد بن محمد بن نعمان 46 محمد بن حسين موسوى 47\r\n\r\n","description":"","footnote":"","page_name":" 647 ","page_number":647},
  {"content":"\r\n\r\nمحمد بن حسن ابو جعفر طوسى 47 حسن بن محمد طوسى 47 احمد بن على نجاشى 48 عبد الواحد آمدى 48 محمد بن ادريس حلى 48 فضل الله بن على راوندى 49 محمد بن محمد طبرى 49 محمد بن جعفر مشهدى 49 سعيد بن هبة الله راوندى 50 قطب الدين كيذرى بيهقى 50 محمد بن حسن نيشابورى 50 محمد بن على بن شهر آشوب 50 فضل بن حسن طبرسى 51 حسن بن فضل طبرسى 51 على بن حسن بن فضل طبرسى 51 محمد بن على بن حمزه طوسى 52 يحيى بن حسن حلى 52 احمد بن على طبرسى 52 ورام بن ابى فراس 52 على بن عيسى اربلى 53 على بن طاوس 53 شاذان بن جبرئيل 54 عبد الكريم بن طاوس 54 محمد بن مكى عاملى 54 حسن بن سديد الدين علامه حلى 54 حسن بن ابى الحسن ديلمى 55 رجب بن محمد برسى 55\r\n\r\n","description":"","footnote":"","page_name":" 648 ","page_number":648},
  {"content":"\r\n\r\nمحمد بن على احسائى 56 على بن محمد بياضى 56 ابراهيم بن على كفعمى 56 ابراهيم بن على كفعمى 56 ابن فهد حلى 56 محمد بن حسين عاملى بهاء الدين 57 محمد بن مرتضى فيض كاشانى 57 محمد بن حسن حر عاملى 58 علامه مجلسى مؤلف بحار الانوار 58 ولادت علامه مجلسى 58 تحصيلات علامه مجلسى 59 آثار علامه مجلسى 59 اساتيد و شاگردان علامه مجلسى 59 وفات علامه مجلسى 60 سخنى در باره بحار الانوار 60 ترجمه مجلد پانزدهم بحار الانوار 63 مسافرت مترجم به هندوستان 64 در فضيلت ايمان 67 خلقت مؤمن از نور خدا 76 ريشه و سرشت مؤمن 77 تفسير فطرة الله و صبغة الله 90 رفع بليات به وسيله مؤمن 91 حقوق مؤمن 92 خوشنودى از نعمت ايمان 93 قلت تعداد مؤمنان 95 مراتب مردم در ايمان 98 بيعت و چگونگى آن 102 مؤمن بر دو قسم است 105\r\n\r\n","description":"","footnote":"","page_name":" 649 ","page_number":649},
  {"content":"\r\n\r\nگرفتارىهاى مؤمن 107 بخشودگى مؤمن 130 نشانه‌هاى مؤمن و صفات او 130 در فضائل شيعيان 164 شيعيان و دين خدا 222 در فضيلت رفض 230 گذشت از شيعيان 232 صفات شيعيان 275 عدم تعجيل در باره شيعيان 313 مجالست با مخالفان و مشركان 314 ايمان به دين حق و اعطاء تشيع 315 سلامتى و توانگرى در دين 318 فرق بين اسلام و ايمان 321 تعريف اسلام 356 احكام و شرايع 357 پايه‌هاى اسلام و ايمان 359 دين مورد قبول خدا 393 پائين‌ترين درجه ايمان 405 ارتباط ايمان و عمل 407 آلوده شدن ايمان به ظلم 440 درجات ايمان 443 آرامش مؤمن 452 ايمان ثابت و ناپايدار 460 باز نداشتن مؤمن از گناه 465 دوستى و دشمنى براى خداوند 465 صفات بندگان نيك 474 مكارم اخلاق و رستگارى 499\r\n\r\n","description":"","footnote":"","page_name":" 650 ","page_number":650},
  {"content":"\r\n\r\nدر عدالت 545 كمال انسان و جوانمردى 549 منجيات و مهلكات 550 در ستايش چهره‌هاى نيك 551 در محبت خداوند متعال 556 در صلاح و فساد قلب 568 در مراتب نفس و صفات آن 579 در ترك شهوات و هوسها 588 در اطاعت خدا ، رسول و امامان عليهم السّلام 591 در اظهار حق و ترك باطل 594 انس به خدا و عزلت از مردم 595 بيهوشى هنگام قرائت قرآن 598 ترك رهبانيت و سياحت 599 در يقين و صبر 614\r\n\r\n","description":"","footnote":"","page_name":" 651 ","page_number":651},
  {"content":"\r\n . \r\n","description":"","footnote":"","page_name":" 652 ","page_number":652},
  {"content":"\r\n\r\n( آثار مؤلف )\r\n\r\n","description":"","footnote":"","page_name":" 653 ","page_number":653},
  {"content":"\r\n . \r\n","description":"","footnote":"","page_name":" 654 ","page_number":654},
  {"content":"\r\n\r\n\r\nفهرست تاليفات و آثار مؤلف\r\n1 - مسند فاطمه عليها السلام 2 - مسند امام حسن مجتبى عليه السّلام 3 - مسند امام كاظم عليه السّلام در سه مجلد 4 - مسند امام رضا عليه السّلام در دو مجلد 5 - مسند امام جواد عليه السّلام 6 - مسند امام هادى عليه السّلام 7 - مسند امام عسكرى عليه السّلام 8 - اخبار و آثار امام رضا عليه السّلام 9 - راويان امام رضا عليه السّلام 10 - ادعيه و زيارات حضرت رضا عليه السّلام 11 - زندگانى حضرت عبد العظيم عليه السّلام 12 - زندگانى سيده نفيسه 13 - علماى خراسان و نهج البلاغه 14 - پاسخ به معاندان نهج البلاغه 15 - اجازات نهج البلاغه 16 - گرد آورندگان سخنان على عليه السّلام 17 - تاريخ آستان قدس رضوى 18 - جوامع الحكم يا سخنان كوتاه امام رضا عليه السّلام 19 - ترجمه اعلام الورى طبرسى 20 - ترجمه النصايح الكافيه حضرمى\r\n\r\n","description":"","footnote":"","page_name":" 655 ","page_number":655},
  {"content":"\r\n\r\n21 - ترجمه كتاب زيد شهيد از مقرم 22 - ترجمه مقتل الحسين عليه السّلام از مقرم 23 - ترجمه مواعظ شيخ صدوق 24 - ترجمه الارض و التربة الحسينية از كاشف الغطاء 25 - رجال تاج العروس در چهار مجلد 26 - غريب الحديث در چهار مجلد 27 - تحقيق و تصحيح نهج البلاغه 28 - تحقيق و تصحيح حدائق الحقائق در دو مجلد 29 - تحقيق و تصحيح منهاج البراعه در دو مجلد 30 - تحقيق و تصحيح اعلام نهج البلاغه 31 - تحقيق و تصحيح التدوين في اخبار قزوين در چهار مجلد 32 - تحقيق و تصحيح كلمات مكنونه فيض كاشانى 33 - فرزندان و برادران امام كاظم عليه السّلام 34 - تقريرات رشيد الدين به قلم علامه حلى\r\n\r\n\r\n","description":"","footnote":"","page_name":" 656 ","page_number":656}
  ]